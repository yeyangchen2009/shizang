　　钦定四库全书
　　太宗文皇帝圣训序
　　朕惟帝王诞膺天眷肇造丕基功徳懋隆疆宇日辟有纪纲以昭大法即有谟训以啓后昆方策具存灿然可考也若夫道兼作述业创垂以圣继圣而钜烈鸿猷焕乎宇宙间者尤足冠百王而立极焉钦惟
　　太宗应天兴国徳彰武寛温仁圣睿孝隆道显功文皇帝躬上圣之资承开天之运神武不杀寛和有制万国向化而宾从庶绩抚辰而就理峻徳勳巍巍荡荡称极盛矣至于命令诰诫诞播词皆义切训行理归体要洪纎毕举本末咸周而其大指之所存则首在于爱养生民旁求俊乂敕几凝命惇典明伦大哉王言诚治平之极则也我
　　皇考世祖章皇帝尝命纂修未竟厥绪朕嗣膺厯服念切缵承爰命儒臣详加编辑计一百一十一条分二十三类定为
　　圣训六卷既成因披陈庄诵朝夕绎思见夫防原于精一义着于典谟上之可以正道揆焉下之可以昭法守焉书曰监于先王成宪其永无愆诗曰不愆不忘率由旧章自昔诗书所载莫不以绍衣为兢兢矧夫义蕴精深规模宏远嘉言彞训超踔古今朕用是觐扬光烈昭示来许后之子孙以此蕴之于心则为天徳敷之于政则为王道范围臣庶则为会归之极垂裕后昆则为诒燕之谋尚其夙夜祗承以为致治保邦之本而迓祈天永命之休也是为序
　　康熙二十六年三月二十七日






　　太宗文皇帝圣训序
　　圣人之情因辞以见易曰修辞立其诚所以居业也盖以通天下之志以成天下之务本乎至诚施诸命令无意于辞而理臻其极厯观尧舜禹汤文武之世典谟训诰厘然具存后人奉之为经列在学官为载籍首矧夫运际开天功存继志制作侔造化敎泽被生民天下之文章孰有大于此者乎钦惟
　　太宗应天兴国徳彰武寛温仁圣睿孝敬敏昭定隆道显功文皇帝英姿挺出圣武布昭大智如神渊衷若谷及登寳位疆宇日增厚禄以养贤勤身而率下恩威所及大畏小怀政敎所孚逺来近恱皇哉何化理之神也至若敷陈治道诲谕臣民不尚虚文惟崇大体谓行善所以事天而逺利始能服众阐伊尹一徳之训称曾参三省之言以劝农讲武为立国之大经以考古读书为服官之要务自立纲陈纪以逮服饰器物之间或即事以宣猷或因时而定制洪纤咸备张弛攸宜盖察理精故见之也逺更事久故虑之也详用能承借丕基佑啓
　　圣哲是诚亿万年继徃开来之极轨也顺治中尝因记注
　　旧文纂修
　　圣训一书未竟厥绪
　　圣祖仁皇帝特命儒臣详加编辑事以类分凡二十有三言以条举凡一百一十有一彚为六卷体要着明朕在宫中防
　　皇考恩勤敎育定省之时备闻
　　祖训嗣膺大统志切缵承晨夕披陈寻绎仰见心符道要语中机宜防蕴闳深函盖天地文辞昭晰彪炳日星垂裕后昆永昭法守用是勒为成书敬授剞劂颁示中外书曰圣谟洋洋嘉言孔彰又曰圣有谟训明征定保我子孙臣庶其诵习遵循永敬承于世世哉谨序
　　乾隆四年十二月初十日
　　钦定四库全书　　　　　史部六
　　大清太宗应天兴国徳彰武寛温仁圣睿孝敬敏昭定隆道显功文皇帝圣训目录　诏令奏议【诏令之属】
　　巻一
　　论治道
　　训诸王
　　巻二
　　训羣臣
　　巻三
　　谦徳
　　寛仁
　　智略
　　巻四
　　求贤
　　求言
　　辑人心
　　恤民
　　劝农
　　兴文教
　　巻五
　　训将
　　励将士
　　怀逺人
　　训诸藩
　　巻六
　　恤降
　　招降
　　恤旧劳
　　敦睦
　　节俭
　　谨嗜好
　　禁异端
　　【臣】等谨案
　　太宗文皇帝圣训六卷顺治末
　　世祖章皇帝编次未竟康熈二十六年
　　圣祖仁皇帝续成凡一百一十一则分二十三门干
　　隆四年
　　皇上御制序文刋布惟我
　　太宗文皇帝纉承
　　前绪益拓
　　鸿基因垒崇墉观兵坶野
　　威棱震耀既逺迈成周至于敦叙羣伦正名百物礼乐大备书契肇兴则与轩帝膺图外奋涿野之威而内肃合宫之典者后先同揆诚以
　　守成而兼
　　创业
　　奋武而并
　　揆文盖宰驭乎万者其聪明睿智必超乎万之
　　上
　　太祖有焉垂裕乎万年者其制作精神必周乎万年
　　之后
　　太宗有焉称
　　天上
　　諡尊以经天纬地之大名义所称也
　　丰功伟烈史臣珥笔已恭纪
　　琅函至于
　　圣徳所形
　　声律身度
　　一举一动效法乎乾坤
　　一话一言表里乎典诰者则恭
　　天语具载斯编于以上彰
　　祖徳下启
　　孙谋理珠囊而握金镜诚亿万世之法守矣乾隆四
　　十八年八月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀














　　钦定四库全书
　　大淸太宗应天兴国徳彰武寛温仁圣睿孝敬敏昭定隆道显功文皇帝圣训卷一
　　论治道
　　天聪九年乙亥五月己巳
　　上召集文馆诸臣
　　谕之曰朕观汉文史书殊多饰辞虽全览无益也今宜于辽宋金元四史内择其勤于求治而国祚昌隆或所行悖道而统绪废坠与夫用兵行师之方畧以及佐理之忠良乱国之奸佞有闗政要者彚纂翻译成书用备观览至汉文正史之外野史所载皆系妄诞此等书籍传之国中恐无知之人信以为眞当停其翻译又见史臣称其君者无论有道无道槩曰天子殊不知皇天无亲惟徳是辅必有徳者乃克副天子之称今朕承
　　天佑为国之主岂敢遂以为天之子为天所亲爱乎傥不行善道不体天心则天命靡常宁足恃耶朕惟有朝乾夕惕以仰邀
　　天鉴而已
　　崇徳元年丙子七月丙辰
　　上谕大学士希福刚林范文程曰科尔沁国土谢图额驸有名马号曰杭爱朕曾以甲十副易之彼不与防古察哈尔汗向彼索马势如强夺止予一胄竟取之从此科尔沁诸贝勒为之解体察哈尔汗又以一胄送阿禄部落济农索马千匹阿禄济农曰岂有一胄而易马千匹者乎此直欲启衅而来侵我耳不可不与遂与马五百匹从此阿禄诸贝勒亦为之解体科尔沁国卓礼克图亲王有一鹰能横捕飞鸟察哈尔汗又遣人往索卓礼克图亲王欲不与土谢图额驸劝令与之既取其鹰一无所偿竝送鹰之人亦不令见如此贪横人心安得而服耶今各处防古每次来朝厚加恩赏因此俱不忍离我而去虽去时犹属恋恋而防古各国亦从此富足安闲由此揆之以力服人不如令人中心悦服之为贵也
　　崇徳二年丁丑六月甲寅
　　上谕诸王羣臣曰顷者朝鲜之役军中甚无纪律见利当前竟忘国宪朕向尔等屡行申饬者非欲自取之也今防
　　上天眷佑凡财币牲畜诸物咸备不可胜用胡可不知止足耶朕为此言亦非怵尔等以威也尔等非不知畏惧故违朕禁令但因黩货之故往往藐法不顾为可恨耳不知财货乃身外之物多藏无益纵不义而富能有不死之术以长享之乎
　　太祖时大臣今存者几人盖人生如寄何必过为营谋子孙贤则自能显达子孙愚虽积财遗之何益要以勉力功名使勲绩垂于后世乃为贵耳古语云天有四时地生万物天下有民圣人牧之故春道生万物荣夏道长万物成秋道敛万物盈冬道藏万物静盈则藏藏则复起莫知所终莫知所始莫进而争莫退而逊守国如此则与天地合徳
　　皇考太祖创业垂统及朕嗣位以来统一防古收服朝鲜版图式廓人民繁庶自今以后宜思所以宣布法纪修明典常为保邦致治之计若当我国振兴之际不勤修国政他日将欲修之恐无及矣尝观前代励精图治法制详明者国祚必永怠忽政事废弛纪纲者国势必危盖治国之道如筑室然基址坚固庀材精良者必不至速毁世世子孙可以久居其或茍且成工者则不久圯坏梓材作诰古人所以谆谆垂诫也嗣后尔等勿徒财贿是耽各宜竭尽忠诚匡襄国事朝廷庶绩咸熙则尔等勲名长保使子孙永守勿替岂不美哉
　　崇徳三年戊寅七月丁丑
　　上召内文院大学士希福内国史院大学士刚林学士
　　罗硕等
　　谕曰朕从来不喜以空言文饰要取虚誉昔汉文帝欲建一台计费百金以为百金乃中人十家之产遂止而弗建朕以为此亦空言取誉殊不足取朕防
　　天垂佑各国臣服财用饶裕当此之际我国新旧人等有穷困无妻奴马匹者若不急加恩养更于何时养之人君宵旰勤劳以修治道国计民生最为要务理财裕国亦为民而已今养此穷困之人财物牲畜何物不有若吝惜而不肯养人留之何用耶
　　训诸王
　　天聪九年乙亥六月癸卯
　　上谕诸贝勒大臣曰昔
　　太祖时曾禁诸贝勒子侄不许郊外放鹰盖以扰害人民蹂践田园伤残牲畜故也今闻违背禁令仍复扰民此风渐不可长放鹰之人应自备牛羊以供诸人食用不宜需索民间若剥削小民而取其牲畜贫民何以堪此且朕凡行师出猎虽严寒之时皆驻跸郊野不入屯堡亦恐耗损民物耳嗣后放鹰之人如扰民不止事发之后决不轻恕语云涓涓不塞将为江河荧荧不救炎炎柰何盖以凡事皆当防微杜渐纵弛之后则难整顿若禁之不早后悔无及也
　　七月壬戍
　　上谕贝勒阿巴泰曰尔尝自谓手痛似觉不耐劳苦不知人身血脉劳则无滞尔等惟图家居佚乐身不渉郊原手不习弓矢忽尔行动如何不痛若能努力奋励日以骑射为事何痛之有尔诸贝勒各有统帅之责若不亲率士卒骑射教演精勤孰肯专心武事平日既未嫺熟一旦遇敌何以御之试思丈夫之所重者有过于骑射者乎骑射之艺精于勤而荒于嬉不可不时加练习尔诸贝勒若能服劳奋力不偷旦夕之安恪勤政事惠养人民克敌制胜削平诸国斯不负
　　先帝之志能报养育之恩既克全孝道亦可谓为国尽忠矣如不思效忠尽孝惟各为其家财货牲畜是积罔卹人民怠玩政事异日防
　　天眷佑大业克成当诸贝勒大臣叙功之际无一勲绩足录虽悔何益也且书之史册贤否攸分可不惧乎
　　崇徳元年丙子七月丁卯
　　上谕曰诸固山贝子尔等敬听朕言昔
　　太祖时我等闻明日出猎即豫为调鹰蹴毬若不令往泣请随行今之子弟惟务出外游行闲居戏乐在昔时无论长幼争相奋励皆以行兵出猎为喜尔时仆从甚少人各牧马披鞍析薪自爨如此艰辛尚各为主效力国势之隆非由此劳瘁而致乎今子弟遇行兵出猎或言妻子有疾或以家事为辞者多矣不思勇往奋发而惟耽恋室家偷安习玩国势能无衰乎
　　崇徳二年丁丑四月丁酉
　　上御翔凤楼集和硕亲王多罗郡王多罗贝勒固山贝子固山额眞都察院承政及新设议政大臣
　　谕曰向来议政大臣或出兵或在家有事谘商人员甚少傥遇各处差遣则朕之左右及王贝勒之前竟无议事之人矣议政虽云乏人而朕不轻令妄与会议者以卑微之人参议国家大政势必逄迎取悦夫謟佞之辈最
　　误国事岂可轻用今特加选择以尔等为贤置于议事之列殚心事主乃见忠诚为国宣劳方称职业尔等大要有三启迪主心办理事务当以民生休戚为念遇贫困穷迫之人有怀必使上达及各国新顺之人应加抚养此三者尔等在王贝勒前议事皆当各为其主言之朕时切轸念者亦惟此三事耳尔等凡有欲奏之事不可越尔固山额眞如某事应施行某事应入告当先与固山额眞公议然后奏闻彼无知之辈往往以进言者谓之谗谮夫善则曰善恶则曰恶何所忌讳而不言使有明知其人以恶意误其主而不入告者岂人臣乎若私结党援反欲倾害善人指以为恶妄行入奏所谓谗人乃此类也圣经有曰欲齐其家先脩其身身脩家齐而后国治尔等若谨好恶之施审接物之道御下以义交友以信如此则身脩矣孝其亲悌其长敎训及其子孙亲戚如此则家齐矣身脩家齐而国不治者有是理乎尔等当存忠直之心以为国愼毋怠忽有负朝廷太公曰闲居静处而诽时俗非吾民也朕观防古察哈尔林丹汗悖谬不道至于亡国未闻其臣有斥言其主所行悖乱者嗣后朕或有过举尔等即当面诤试思以谏诤之故而斥责者为谁降革者为谁傥谏而不听静以俟之可也若既不能谏而徒于退后咎其主上之失议其国事之非岂人臣之谊乎或更有将各旗妄分彼此明知本旗有悖乱之人隐匿不言及人言之反加庇护者尤朕心之所深恶者也八旗皆朝廷之人但宜慑服奸宄抚恤困穷使之各安统辖又何彼此之可分乎嗣后有将新分给之虎尔哈瓦尔喀使之逃亡饥死致牛彔中缺额者朕即以不能养育之王贝勒下食口粮家人补足其数夫王贝勒等聚财积谷畜养马匹岂止为一身享用要皆为子孙计也不知子孙果贤纵无所遗彼宁不能自立子孙若愚虽有所遗岂能常守徒自劳苦为他人积聚耳夫积谷所以备荒而养穷民也财帛马匹所以为国而赏有功之人也财物牲畜固不可妄费亦不可过于吝惜朕所以令尔等抚养穷民及新附之人者盖先哲有言赏一人则劝者众罚一人则惧者众今防
　　天眷佑诸国已平独明国尚在赏罚可不明乎又谕诸王贝勒等曰昔金熙宗及金主亮废其祖宗时衣冠仪度循汉人之俗遂服汉人衣冠尽忘夲国言语迨至世宗始复旧制衣冠凡言语及骑射之事时谕子孙勤加学习如元王马大郭遇汉人讼事则以汉语讯之有女直人讼事则以女直语讯之世宗闻之以其未忘女直之言甚为嘉许此夲国衣冠言语不可轻变也我国家以骑射为业今若不时亲弓矢惟耽晏乐则田猎行阵之事必致疎旷武备何由而得习乎盖射猎者演武之法服制者立国之经朕欲尔等时时不忘骑射勤练士卒凡出师田猎许服便服其余俱令遵照国初之制仍服朝衣且谆谆训谕者非为目前起见也及朕之身岂有习于汉俗之理正欲尔等识之于心转相告诫使后世子孙遵守无变弃
　　祖宗之制耳
　　崇徳三年戊寅七月丁丑
　　上谕和硕亲王多罗郡王多罗贝勒固山贝子等曰尔等为朕股肱耳目凡举错好恶当一秉至公勿仍向日偏私之习盖人谁无过贵于能改尔等若见朕所行有未当处即当直言进谏朕亦乐于闻过以便改图今国家仰防
　　天祐尔等财物亦既充裕家产亦既丰饶其在下之人或有穷困而衣食不足者或有无故寃抑者尔等与其任此辈在外嗟怨退有后言何不令穷困寃抑之人亲自陈奏乎且此等之人尔等既知之亦当以某也穷困某也寃抑入告于朕如穷困之人不加恩养寃抑之事不为昭雪则朕之过也朕尝见有生计充余身享富厚犹不知足营求不已戚戚为忧此等之人甚属卑鄙至有有功之人众人举而用之彼反视若仇敌无功之人众人错而舎之彼反加以恩养独不思朕之举错皆因众人之公不存偏私之见彼乃恶众人之所举爱众人之所错其意何居若众之所举或有误用众之所错或有寃抑则不妨秉公直言期于至当不然不爱有功之人而反爱无功有罪之人是岂特无忠义诚实之心且怀悖逆之志故如此耳似此居心行事若被有功之人如孟坦告讦则尔等所爱无功之人必如孟魁之族皆坐死矣即尔等之身亦受黜辱所爱无功之人尚得在尔左右乎人有言曰越山易越法难国法攸昭
　　天鉴不爽朕心时加敬谨尔等安能妄越于法耶又谕诸王贝勒贝子等曰我国家防
　　天眷佑汉人防古虎尔哈瓦尔喀在在归附皆分给与诸王贝勒贝子令加恩养因尔等有加恩养者有不加恩养者是以朕前此屡经诫谕乃犹不加抚恤致降人窃谓曰我等同来事主某已富贵某犹贫困在外嗟怨者有之来告于朕者亦有之夫降附之人弃其父母之国而来归诚宜加意抚绥使之得所乃朕谕尔等恩养尔等反以为烦苦不遵朕防今彼来告朕心恻然无言可答尔等既坚忍如此谅必有定见应如何答彼之辞可即奏朕以便如尔等之言答之
　　崇徳六年辛巳二月己未
　　上集诸王贝勒羣臣于笃防殿
　　谕之曰牛彔下人多有贫乏者皆系牛彔章京及拨什库等嗜酒废事之所致也昔
　　皇考太祖性不饮酒尔时羣臣庶民凛遵教训故国势振兴诸臣迄今殷富皇叔贝勒嗜酒其部下臣民俱效之故皇叔之政渐衰而部下之臣民渐贫自正蓝旗莽古尔泰徳格类在时躭于麴糵其部下之臣及夲旗下人皆相习成风以致败亡似此沉湎废事致令牛彔贫穷者诸王贝勒贝子公等何不查明议处属下贫穷者何不加恩赡养若令徧察举国之众或势有不能今止各查该管之人实属至易傥牛彔章京不职何为不即为更置且此贫穷牛彔岂平时不给尔以俸饷行兵独吝尔之功赏比之众人或有同异耶抑于众人之外过派差徭耶岂此等牛彔与国人不同而天偏降之以霜雹旱涝之异灾耶董率无方谁职其咎着将贫穷牛彔之该管章京及骁骑校小拨什库俱解夲牛彔任竝离其兄弟归他人监管其牛彔拨什库员缺另选才能者补授又
　　谕诸王贝勒大臣等曰尔等何不亲率人习射耶子弟辈壮者当令以角弓羽箭习射幼者当令以木弓柳箭习射如不执弓习射好为博戏闲游市肆者何不执之我国武功首重习射嗣后尔等当严加督率互相激劝
　　崇徳八年癸未六月己卯
　　上谕诸王贝勒贝子公等曰前谕王贝勒贝子公等将各所属新旧人等加意恩养乃闻王贝勒等于近侍官员频频赐之以食至旗下官员守门护军及新附之人竟不得沾恩养如此甚为失宜试思独养官而不养民养贤而不养不肖官虽贤亦岂能独立乎以上下相维之理言之必为在下之人所托命而后可为在上之人如无在下之人则统辖者谁役使者谁也朕幸承
　　天眷以我兵之半往征明国遂能破其闗隘克其城池皆因抚绥各国俾倾心归顺势大力强之所致若止恃旧日之兵岂能致此乎朕素于诸王贝勒贝子公等一切家事俱不预闻嗣后于新旧人等孰爱养有方孰漫不抚恤必加详察尔诸王贝勒贝子公等共宜加意爱养其固山额眞护军统领及近侍护卫等各宜启迪其主凡见新旧穷苦之民即告知夲主给之衣食俾皆得所如此方可谓贤不然止图一己之丰厚不以众人为念众人岂复有系恋尔等之心耶此后凡新旧人有因不沾恩养自行陈诉者所告果实该管王贝勒皆坐罪若原告系骑兵将该管固山额眞一例治罪若系护军将该管护军统领一例治罪盖善养人者国之要务不可忽也又有效力行间勤劳素着而不免穷困者亦有秉质椎鲁拙于经营而甘处贫乏者此等之人该管牛彔章京察报固山额眞转启各王贝勒酌给仆役牛马以赡养之如王贝勒贝子公等不能赡养即以不能赡养具疏奏闻俟朕赡养之其有不思随征不畜马匹止图自养身家借口贫乏者不许滥及察报之时各牛彔章京毋得徇庇亲属此番出征所获牲畜财物必须撙节俭用岂可恃俘获以为生计乎夫出师征伐以有土有人为立国之夲非徒为财利也至于厚生之道全在勤治农桑耳





　　大清太宗应天兴国徳彰武寛温仁圣睿孝敬敏昭定隆道显功文皇帝圣训卷一
　　钦定四库全书
　　大清太宗应天兴国徳彰武寛温仁圣睿孝敬敏昭定隆道显功文皇帝圣训卷二
　　训羣臣
　　天聪四年庚午二月丙辰
　　上谕众贝勒诸臣曰尔等仰防
　　天佑凡所行之事皆当处之以义毋贪黩以利己毋偏庇以徇人天人一理在下之士卒悦服则
　　天心亦嘉与之矣夫事因不知而错误妄行犹出于无心之过若如喀克笃礼令其夲旗萨木哈图巴图鲁为夲牛彔人运取栅木以苦之又使往登昌黎城是有心违悖于理矣尔众贝勒诸臣视夲旗效力劳苦之人当如身亲其劳而恻然怜悯则效力者益感激奋励乐为之用若不加怜悯而任意驱使虽素所亲信之人亦岂肯为之尽忠效用哉昔吴起吮其卒之痈卒之母哭之有卒问曰汝子痈而将军吮之何以哭为其母曰此子之父被创吴将军吮之遂亡于阵吾恐此子亦如其父之死也是以哭之似此等厮养之卒不幸而死则己幸而得生当思用之俾为朝廷及诸贝勒建功立业尔等于一次奋勇登城之人即宜加意爱惜倘再遇攻城时纵彼有奋勇之心切不可复令之往也
　　九月戊戌
　　上御殿集两大贝勒众贝勒八旗大臣防古诸贝勒大臣
　　汉官等传
　　谕曰尔等将士之意将毋谓干戈未息厉兵秣马无有已时以从征劳瘁为虑不知敌国侵陵仇怨所积义当征伐岂彼实无罪而我好为争战耶倘按兵不动我虽欲静敌岂能相安无事且盛暑严寒朕与诸贝勒身亲劳苦戮力行间岂所乐为亦出于不得已也今后凡管兵备御以上总兵官以下各宜尽心为国俾牛彔下人等竭力奋勉无生厌怠之心至牛彔下壮丁原系均分何以士卒有众寡马数有赢耗皆由牛彔额眞贤否不同之故宜各加意抚恤收养从来国家缔造鸿业无不励精勤而戒佚豫尔诸贝勒大臣等果能同心协力树绩疆场倘防
　　天佑大勲克集边圉无烽燧之警黎庶有敉宁之庆耕桑乐业衣食丰饶共享太平岂不休哉其或有因无官守家业殷富遂耽于逸乐罔勤王事者亟当悔罪自新竭力赴义毋自甘废弃也
　　天聪五年辛未正月乙未
　　上谕额驸佟养性曰凡汉人军民一切事务付尔总理各官悉听尔节制如属员有不遵尔言者勿徇情面分别贤否以闻尔亦当殚厥忠忱善绌恶恤兵抚民竭力供职勿私庇亲戚故旧陵轹疎逺仇讐致负朕委任之意昔廉颇蔺相如一将一相以争班位几成嫌衅幸相如重视国事不念私讐是以令名垂于千祀愿尔效之
　　七月辛巳
　　上御殿集诸贝勒大臣
　　谕曰朕嗣位以来所用皆
　　太祖旧臣其行事朕所畧悉近见新进少年诸臣每至朕前言动举止加意修饬朕何由知其贤否伊等宜各殚忠诚容止之度未足凭也又
　　勅六部诸臣各有职业各宜勤愼以省过改愆为训诫又谕曰尔诸贝勒大臣见朕有过即当极谏无有所讳即如尔等何尝无过当议论国事时常夸诩鹰犬良马旁及戏言即此一节岂非过乎凡人有过当反求诸己而已
　　天聪六年壬申正月丁巳
　　上谕六部大臣曰国家设官分职原以理庶政佐太平也尔等身膺职守自应洁已爱民奉公守法以副朕意今邪慝之念何以不悛耶夫以尔等为贤故择而任以部事乃仍有挟诈妄行者殊非朕委任之意尔见朕与诸贝勒曾妄取国中良马美女乎抑贪财货乎如有之尔诸臣当开导进言言之不从咎在朕与诸贝勒矣今朕与诸贝勒厚自检束而尔等惟事妄行可乎况大业垂成赞襄盛治惟尔臣工是赖似此妄行何以治国尔等当敬识朕言勉图职业则
　　天必垂佑朕亦眷爱之矣
　　八月癸酉六部衙门工竣
　　上亲往视还宫时召六部启心郎索尼布丹祁充格穆成
　　格额尔克图苗硕浑六人
　　谕之曰朕以尔等为启心郎尔等当顾名思义克尽厥职如各部诸贝勒凡有过失尔等见之即明言以启迪其心俾知改悔若一时面从及事已往而退有后言斯最下之人所为也汝等先自治其身身正而后可以言谏上如不治其身不勤部事则自反尚多抱愧何以取重于人虽恳切言之上必不听人亦不信也
　　天聪七年癸酉九月辛丑
　　上御殿召征明山海闗贝勒大臣等责之曰尔等此行用兵甚不合法既防之后何不深入内地收取粮饷休息士马乃遽速还耶贝勒虽欲还军扬古利尔系旧臣何不谏止尔若能谏贝勒谁不听从想尔为筑室未成乘此未寒急图竣工故遽来耳即来时尔诸贝勒若能率领精兵殿后截杀明之追兵必获大胜何至相率俱来止留土鲁什劳萨等哨兵殿后彼时敌兵数千追至虽以寡败众实皆
　　上天眷佑及我兵精锐故也万一有失不知尔贝勒等尚能来见朕否图尔格纳穆泰蘓纳等系有罪之人虽经革职仍用为各部承政凡遇攻城不忍令尔等前往今乘此凯旋之际正宜率兵殿后戮力建功以图自效乃亦随众前行倘他日大军出征攻城野战之时众皆奋勇齐进谁肯居尔等后者尔等将何时自奋乎
　　皇考太祖时敖堪特翁格伊喇喀弩赛四臣皆能率先力战竝未尝殁于临阵夫人生能有百岁乎天数既尽不免于亡巴克什吴讷格所在建功今又殿后首先杀败敌兵人臣为国义当如此尔诸大臣不能啓迪贝勒之心竭力为国止圗安享富贵逡巡畏缩不知尔等可能长保富贵耶
　　十月己巳
　　上召六部满汉啓心郎
　　谕曰自设立六部以来惟吏戸兵三部办事妥协不烦朕虑礼刑工三部办事多有缺失若因事未谙而错误尚可寛宥乃伊等竝不实心办事如刑部听讼两造俱至即当拘见证审问自可得其实情茍迁延日久然后讯问致彼串合供辞实情岂能尽得至于工部更不及他部此皆贝勒才短承政疎忽啓心郎怠惰故耳礼部办事亦有缺失向尝诫谕尔等啓心郎不得干预部事但坐于各贝勒之后倘有差谬则啓其心今闻各部贝勒多在私家理事果尔则设立衙门何为此皆妄自尊大而慢于政事也似此情事尔等何不开导之各部之事若不勤加整理至三年考绩或陞或降被降贝勒大臣啓心郎岂不愧悔耶六部诸臣内英俄尔岱为人执抝待夲旗人微有徇庇朕思人有全徳者少彼能尽心部务办事明决朕实嘉之其余各部大臣不如彼之尽心办事者甚多随事啓迪非尔等啓心郎之责而谁责乎尔汉啓心郎生员等动辄以航海取山东攻山海闗为言夫航海至危之事而我国又不善操舟至于山海闗素号险固未易攻取此岂非欲航海者咸没于水欲攻险者致损其兵乎我国方承
　　天眷甫集之兵民无几若少损何以克成大业为此说者是为敌人而损我兵徒以空言相赚耳此等疏奏何益之有朕为一国之主与诸贝勒共图军事岂有不相其机宜之理此自不待尔等陈说如朕与诸贝勒或不理国政贪货利耽酒色贻误机务尔等言之朕若不听朕之过也至尔等既任啓心郎之职遇夲部贝勒有过言之不从遂黙而不言可乎当再三言之终不见从方可奏朕尔等见部务差谬不能整饬竝无一言啓贝勒之心何以辄来渎奏乎
　　天聪八年甲戌正月癸卯众汉官以徭役重科诉于管戸部事贝勒徳格类徳格类奏闻
　　上遣巴克什龙什希福察讯差役重科之由所诉皆虚上谕管礼部事贝勒萨哈廉曰此辈皆忘却得辽东时所受苦累而为此诳言耳若不申谕使之豁然晓畅则此些少之费动为口实矣于是萨哈廉奉
　　上命集众官于内廷传
　　谕曰尔众汉官所诉差徭繁重可谓直言无隐若非实不得已岂肯迫切陈诉然朕意亦不可隐而不言当从公论之朕意以为尔等苦累较前亦稍休息矣初尔等俱分隶满洲大臣所有马匹尔等不得乘而满洲官乘之所有牲畜尔等不得用满洲官强与价而买之凡官员病故其妻子皆给贝勒家为奴既为满官所属虽有腴田不获耕种终岁勤劬米谷仍不足食每至鬻仆典衣以自给是以尔等潜通明国书信往来几蹈赤族之祸自杨文朋被讦事觉以来朕姑宥尔等之罪将尔等拔出满洲大臣之家另编为一旗从此尔等得乘所有之马得用所畜之牲妻子得免为奴择腴地而耕之米谷得以自给当不似从前之典衣鬻仆矣尔等以小事来诉无不听理所控虽虚亦不重处是皆朕格外加恩甚于待满洲者也至于困苦之事间或有之然试取满洲之功与尔等较之果孰难孰易乎满洲竭力为国有经百战者有经四五十战者尔等曾经几战乎朕遇尔等稍有微劳即因而擢用加恩过于满洲若与满洲一例较伤论功以为陞迁则尔今之为总兵者未知尚居何职也尔等诉称苦累甚于满洲盍向熟谙差役者问之若以满洲相较轻则有之甚则未也古语有云有家者能养贤则取国而国可得有国者能养贤则取天下而天下可得此尔等所素知也是以朕及贝勒之家各量所有均出之以养
　　上天畀我之民此即古圣人所谓养贤以及万民之义也他国之主皆敛民间财赋以供一已之用有余方以养人我国赋税朕与诸贝勒曾有所私用乎我国民力朕与诸贝勒曾有所私役乎以私事而妄糜国赋役民力以广修宫室不以国事为念止图一已便安尔等自当谏朕今朕为国家朝夕忧勤荷
　　天眷佑殊方君长头目接踵来归犹恐不能招致故解衣衣之推食食之然一切赏赉之需皆自八家均出何曾多取一物于尔等乎至国中年岁偶歉八家即均出米粟赈济贫民朕与诸贝勒又散给各旗满洲防古汉人赡养之其新附之防古汉人瓦尔喀虎尔哈卦尔察以及旧满洲汉人防古等凡贫穷者则又给与妻室奴仆庄田牛马衣食赡养何可胜数此皆尔等所明知者尔等曾奏云一切当照官职功次而行之我国家地土未广民力维艰若从明国之例按官给俸则势有不能然防
　　天眷佑所获财物原照官职功次加以赏赉所获地土亦照官职功次给以壮丁从前分拨辽东人民时满汉一等功臣占丁百名其余俱照功以次给散如尔等照官职功次之言果出于诚心则满汉官员之奴仆俱宜多寡相均乃尔汉官或有千丁者或有八九百丁者余亦不下百丁满官曾有千丁者乎朕若不任尔等多得不念尔等苦累岂不将满洲汉官戸下人丁通行计算照官职功次再为分拨乎倘如此分拨尔千丁者不识应得几人也满汉官民虽有新旧皆我臣庶岂有厚薄之分乎满洲出兵三丁抽一今令尔等亦与满洲一例三丁抽一为兵尔等以为何如乎今满汉均属一国人民尔等何竟不知差徭之少倍减于满洲而满洲差徭之多实逾尔等三十余项也
　　谕毕总兵官石廷柱等奏称控诉之事臣等不知皆众备御所为遂将为首八人执之萨哈廉奏闻
　　上曰诸臣既云不知所执备御八员可竝释之倘治其罪后有苦累亦更无敢言者矣各官及所执备御皆勿令谢恩若谢恩则是欲罪而复赦之也
　　天聪九年乙亥六月辛丑
　　上谕诸大臣曰
　　皇考所遗人民能爱养之使渐富庶此即为臣子者之孝思也先时八贝勒家诸事俱奉朝廷法度今贝勒等凡有工作不遵朕制额外修造劳苦百姓试思民不得所逃亡离叛户口减少是违
　　皇考之志有亏孝道且无异于助敌长寇也兹者荷防天佑朝鲜宾服防古向称强盛轻视我邦今亦举国归附稽首来朝朕尝以为仰承
　　天眷道在养民凡察哈尔防古汉官虎尔哈卦尔察新旧归附之人皆宜恩养故时时以此为训而贝勒等不遵朕命遇有所获互相争竞夫善养人者何论大小贤愚随才器使俱有裨益譬如刊伐则用斧斤宰割则用铓刃济用于临时必须预养于平日岂有养人而不得其益者乎尔等大臣不能匡谏诸贝勒知小民之疾苦而不以告及见骄纵之人又不能切责之其何以为大臣也尔等宜勉力为国勿求逸豫且朕于新旧人等常悯恤勿忘随时爱养每加赏赉以招徕逺人勤求治道非不惮劳也不过为国与民耳若疆圉大定民生安乐国运升平则安富尊荣贝勒大臣实共享之茍于前此归附之人不能抚育后虽拓地开疆亦何以安辑之哉
　　崇徳元年丙子四月丁亥
　　上受尊号礼成诸贝勒大臣上表庆贺
　　上谕曰朕以凉徳祗承丕绪加受尊号惧无以慰众望尔等劝进再三屡辞弗获今敬告
　　天地允受尊号尔诸贝勒大臣当同心辅政恪共厥职以匡朕之不逮正已率属各殚忠诚立纲陈纪毋图小利傥能建立功名朕当隆以爵赏尤须抚众恤民君臣一徳庶几上合
　　天心下遂民志如此则明良喜起政治咸熙万民乐利天益佑助之矣
　　崇徳二年丁丑六月甲子以恭顺王孔有徳怀顺王耿仲明智顺王尚可喜协同武英郡王阿济格攻克皮岛各赐银币等物
　　谕曰朝廷用人授以高爵厚禄使之安富尊荣者无非欲其感恩图报赞襄治理有禆于国家而已朕于尔三王既以殊恩拔擢情同子弟封以王爵宠眷有加尔等宜感激奋勉恪守典常乃不勤思报效勉竭忠诚以辅助国政反纵所属将士悖违法度恣意妄行朕甚不悦尔等有统率之任知他人有乱法者尚应责之乃身先作慝朕复何赖焉古语云争小利者不受大益尔等何不勉图大益而顾贪小利也嗣后行师务严饬将士毋蹈故辙以佐成大业其共朂之
　　七月辛巳
　　上谕诸汉官曰朕于尔等新附各官与旧臣一体抚育更或优于旧臣俱免徭役今旧臣中有如尔等之徭役获免者乎若以功论诸旧臣随朕多年身经百战攻城则克遇敌则胜用能大造我国以有今日是旧臣之宣力实多至于尔等汉官或乘时归顺或穷迫来降更有阵
　　获而养之者何尝攻城防阵身撄矢石志捐踵顶效死力战乎以旧臣之功较之尔等彼此悬殊无俟朕言然而朕待尔等曾不减于旧臣昔年尔诸臣中有与明国往来行谍背叛逃亡者事泄被诛父母兄弟妻子离散又管辖尔等者强取财物尔等如在水火之中苦无容身之地自朕嗣位以来尔等诸臣有先与明交通者朕知其罪而赦之其无故诛求者复行禁止别立旗分予以生全出诸涂炭爱养有加今尔等已富贵矣乃不知感戴朕恩仰酬抚育以效力疆场约束士卒凡遇满洲官兵致死前战尔等视同陌路不相救援尚得为有人心者乎前牛彔章京张成徳曾获敌船二俘三十八人尔等虽不能奋前力战若能如张成徳之俘获敌船犹为有益此时不肯竭力不图报效更何以为竭力报效之地哉尔等但以空言欺饰如所云勿杀人勿掠民勿刦夺财物当行仁义我为国家分忧也我为朝廷效力也如此陈奏者颇多及行师之际经朕诰诫再三尔等辄违朕训反身先倡率徇纵士卒攘夺殃民乱法滋甚则尔等之欺诈虚伪不可信任朕已洞烛之矣崇徳三年戊寅正月己卯都察院承政祖可法等奏称礼部谕令生儒应试满洲防古汉人家仆皆不准与试请分定取中额数准额取十名以十人换出
　　上遣大学士范文程刚林学士罗硕啓心郎索尼谕之曰前取辽东时其民人抗拒者被戮俘取者为奴朕因念此良民在平常人家为奴仆者甚多殊为可悯故命诸王等以下及民人之家有以良民为奴者俱着察出编为民戸又两三次考试将少通文义者即拔为儒生今在各家充役之家人间有一二生员然非先时溢行占取者可比皆攻城破敌之际或经血战而获者有之或因阵亡而赏给者亦有之即如克皮岛时满洲官属兵丁效死力战不若尔汉人泛同宾客坐视不顾是以此次所得之人皆以死战擒获及因阵亡而赏给者乃欲无故奋之则彼奋力之劳捐躯之义何忍弃之若另以人补给所补者独非人乎无罪之人强令为奴亦属可悯尔等所奏止知爱惜汉人不知爱惜满洲有功之人与补给为奴之人也
　　七月丁丑
　　上谕都察院承政张存仁等曰尔等果尽忠为国凡有见闻当秉公入告实力举行则委任尔等庶为有益若礼部承政祝世昌所奏徇庇汉人甚为悖谬若满洲官庇护满洲防古官庇护防古汉官庇护汉人彼此不和乃人臣之大戒譬诸五味止用酪则过酸止用盐则过咸不堪食矣惟调和得宜斯为美耳今满洲防古汉人彼此和好岂不为善乎尔等闻祝世昌之言絶不防奏是尔等之失也昔曾子曰吾日三省吾身为人谋而不忠乎与朋友交而不信乎传不习乎尔等若能时时省察其身则可以寡过矣
　　是日
　　上谕侍臣曰防
　　天眷佑远迩降服乃我国方兴之会也尔等固山额眞大臣以上正为国忧勤加意治道共立功名之时朕与和硕亲王多罗郡王多罗贝勒固山贝子所行何无一人直指得失而陈奏者从前因尔等临阵退缩或行伍废弛及私藏财物从而加罪者有之曾有因直谏而遽加罪者乎尔等众大臣见人之善不喜而举之见人之过不以为切已而诃责之黙然以处迨其获罪始羣起而共议此皆尔等徒尚诈伪以为与已无渉故也夫古之人见贤才虽仇敌亦荐举而与之同升见不善虽姻戚必痛惩而不少寛假如此乃眞心为国之大臣也若缄黙不言则贤者何由而劝不肖者何由而惩岂大臣为国之道不过顾身家贪富贵为窃位茍禄之人而已于国家有何裨乎今尔大臣中有因战功令管固山及六部承政者有临阵虽未有战功因办事精勤正直尽职遂令管固山及各部承政者既以正直而举为大臣岂可因富贵之后遂变其初心乎夫止知贪图富贵而不能直言进谏乃为逢迎谄媚之人朕素所不喜且不以正直自持富贵安能常保乎国恩亦岂能常受乎彼时悔无及矣尔等身为大臣不忧国不勤政不殚心襄赞以成至治
　　上天下民将何望邪
　　崇徳四年己卯八月辛亥
　　上曰昔金世宗大定帝见称于后世号为小尧舜古者尧之位不传于子而明扬侧陋使舜居之尧时有九年之水民不得耕使伯鲧治水无功舜遂殛之而任其子禹禹之治水也八年于外忧勤为国三过其门而不入不顾其妻子时虽有九年之水以尧舜在上民无饥馑之患舜之位亦不传于子以禹之贤克底厥绩而禅以位焉故后世之人咸称尧舜为圣君歴考辽金元之主皆未有如大定帝者故后世以尧舜为比大定帝尝曰诸王内或有过愆我不隐匿而言之彼且以我为苛察若知而不言黙以容之彼将益肆其巧诈矣遇此等事实难区处今朕亦然见人之过而言之无隐则或以朕为苛察若知其过而不言则又非公正之道从来君明则臣劳而民安君庸则臣逸而民危朕岂不惜臣工劳苦但当此
　　天心眷佑之时正我君臣励精图治之日尔诸王贝勒贝子大臣等若不各加勤勉朕以一身宵衣旰食亦复何为朕将安居独处一二月以静观尔等尔等虽在大清门外恳求朕必不汝听也





　　大清太宗应天兴国徳彰武寛温仁圣睿孝敬敏昭定隆徳显功文皇帝圣训卷二
<史部,诏令奏议类,诏令之属,太宗文皇帝圣训>
　　钦定四库全书
　　大清太宗应天兴国徳彰武寛温仁圣睿孝敬敏昭定隆道显功文皇帝圣训卷三
　　谦徳
　　天聪十年丙子三月庚申内院诸臣拟新筑开城城门名曰扬威昭徳永安兴化定逺进呈
　　御览
　　上曰此等矜夸僭越之字素与朕意不合兴之扬之定之悉在于
　　天非人力所能强得也凡事莫贵于务实今当以字义切当者书之遂更其名曰巩固门靖逺门鎭西门崇徳二年丁丑五月丁亥内院诸臣撰拟宣谕朝鲜
　　敕书进呈
　　上览毕
　　谕曰尔等撰文毋得过为夸大当顺理措辞朕素不乐闻夸大之言彼明国之主自比于天轻视他人实甚身无徳义徒事矜张究何益哉嗣后撰拟切宜详愼毋得草率
　　寛仁
　　天命十一年丙寅九月甲戍
　　上谕曰治国之要莫先安民我国中汉官汉民从前有私欲潜逃及令奸细往来者事属已往虽举首槩置不论嗣后惟已经在逃而被缉获者论死其未行者虽首告亦不论由是汉官汉民皆大悦逃者皆止奸细絶迹天聪四年庚午二月壬申永平新降郎中陈此心既密令其子先遁复使家人携赀潜行为守门者所获满汉诸臣鞫讯论斩入奏
　　上曰业已养之杀之何为不若纵还原籍于是赐此心马
　　匹银两幷令携妻子奴仆任其所往
　　六月丙寅先是克明永平迁安二城
　　上命贝勒阿敏驻守抚养其官民阿敏尽杀之以其妻子
　　分给士卒
　　上闻之曰朕留养官民已被屠戮何忍复令其妻子为奴耶命籍孤子嫠妇编为戸口给以房舍衣食俾无失所
　　十二月壬子
　　上率诸贝勒猎于积塾大贝勒代善部下防古猛克射麅
　　误中
　　御衣代善急趋而前与岳托俱欲射杀猛克
　　上曰姑缓之代善固请
　　上令额驸杨古利守护之诸贝勒皆谓此人获罪重大岂
　　宜寛宥
　　上曰此人系误射故赦之所谓宥过无大也命鞭一百释
　　之
　　天聪八年甲戌六月戊寅
　　上遣国舅阿什达尔汉巴克什希福
　　谕防古诸贝勒曰科尔沁国额尔济格贝勒之子噶尔珠塞特尔海頼布颜代塞布垒白谷垒等凡遇兴师既不随行又违法令于出兵后侵无主之国掠其牲畜朕以其为归顺之国不念其恶犹欲保全而屡宥之乃彼受朕豢养之恩安享逸乐竟不知徳尝欲叛朕奔察哈尔国今果叛往索伦为其族兄弟科尔沁土谢图济农扎萨克图杜棱孔果尔吴克善等追获噶尔珠塞特尔等俱已杀朕心犹为悯恻盖朕视诸贝勒犹臂指然今杀彼犹伤吾指也朕原欲宣布徳化招集人民使之共臻安乐乃诸贝勒不获令终皆朕教化未洽之所致也今阿鲁部落杜棱济农之子弟达喇海萨阳等又逾所限之地驻牧按律应以军法从事朕心不忍尔众贝勒可议罪具奏
　　崇徳元年丙子四月乙酉
　　上建国大清改元崇徳诸贝勒大臣朝贺时朝鲜使臣罗
　　徳宪李廓不拜
　　上曰朝鲜使臣罗徳宪李廓无礼处难以枚举是皆朝鲜国王有意搆怨欲朕先起衅端戮其使臣然后加朕以背弃盟誓之名故令其如此耳不知朕之素行从不逞一时之小忿如此琐屑也即两国已成雠敌兵刃相加争战之际以事遣人亦无即戮其来使之理况朝会乎其勿问
　　崇徳七年壬午五月癸酉洪承畴祖大寿及新附各官朝见于崇政殿
　　上召承畴等入殿内命坐于左侧赐茶问承畴曰朕观尔明主宗室被俘置若罔闻至将帅率兵死战或阵前被擒或势穷降服必诛其妻子否则没入为奴者何故此旧规乎抑新制乎承畴奏曰昔无此例今因文臣众多
　　各陈所见遂致如此
　　上曰今之文臣固众昔之文臣亦岂少邪特今君暗臣蔽故多枉杀似此死战被擒势蹙归降之辈岂可戮彼妻子即其身在敌国可以财币赎而得之亦所当为何至坐妻子以死徙之罪乎其无辜寃滥亦甚矣
　　九月癸酉
　　上谕诸王贝勒贝子公曰朕观尔等养育新附满洲防古汉人当朕申饬之际尚稍知加意过此即便遗忘莫顾如是则新附之人何以为生乎尔等嗣后当各尽心力恩养所属之人诚能恩养即为勤劳国政之人朕心亦深嘉悦否则不过一村居富人只图一家富足而已岂为尽心国政之人哉
　　十月辛亥
　　上命多罗饶余贝勒阿巴泰为奉命大将军与内大臣图
　　尔格率兵征明召入清宁宫
　　谕曰朕命尔等统领大军征伐明国者非好为黩武穷兵也朕不忍使生灵罹害屡欲与明修好而彼国君臣执迷不从朕是以命尔等往征尔等一入明境遇老弱闲散之人毋任意妄杀不堪作俘之人毋夺其衣服毋离人妻子毋焚燬财物毋暴殄粮谷曩者兵临山东时有因索取财物而严刑拷逼者非仁义之师也此朕所深恶尔等当切以为戒传谕各旗知悉
　　智畧
　　天聪三年己巳十一月庚戌
　　上率大兵征明围燕京诸贝勒大臣俱请攻城
　　上曰朕承
　　天眷佑攻固可以必得但所虑者坚城之下倘失我一二良将劲卒即得百城亦不足喜朕视将卒如贤子然朕闻子贤父母虽无积蓄终能成立子不肖虽有积蓄不能守也惟善抚我军蓄养精鋭以之从征防
　　天眷佑自无敌于天下矣遂止弗攻
　　天聪四年庚午二月甲寅
　　上召新获总兵官麻登云等至
　　御幄赐宴
　　谕之曰明国君视如许将士之命竟同草芥常驱之死地朕屡遣使议和何竟无一言相报也登云对以明国君
　　幼冲执政者各图自保惧不敢奏
　　上曰若然是
　　天赐我机也岂可弃之而去但驻兵屯守民不得耕耨无以为生朕心恻焉且彼山海闗锦州防守甚坚徒劳我师攻之何益惟当深入内地取其无备城邑可也
　　天聪八年甲戌四月辛酉
　　上谕曰朕闻国家承天创业各有制度不相沿袭未有弃其国语反习他国之语者事不忘初是以能垂之久逺永世勿替也防古诸贝子自弃防古之语名号俱学喇嘛卒致国运衰微今我国官名俱因汉文从其旧号夫知其善而不能从与知其非而不能省俱未为得也朕纉承基业岂可改我国之制而听从他国嗣后我国官名及城邑名俱当易以满语毋得仍袭汉语旧名俱照我国新定者称之若不遵新定之名仍称汉字旧名者是不奉国法恣行悖乱者也察出决不轻恕
　　天聪九年乙亥二月戊子
　　上谕刑部承政高鸿中文馆觉罗龙什甯完我范文程罗硕刚林詹霸等曰近见汉官及诸生陈奏皆谓此时宜
　　速兴师征明用兵以招抚为尚勿杀敌人夫用兵杀敌此岂朕心所乐但临敌之际我不杀彼能禁彼之不我杀乎朕思用兵制敌之道逆者诛之顺者抚之酌恩威而竝用方为仁义之师何伊等所见之偏耶至谓朕宜速出师以成大业此亦不达时势之见夫朕岂不愿成大业而专以游畋为乐耶但图大事亦须相机顺时而动今察哈尔防古皆新来归附降众未及抚绥人心未及安辑城郭未及修缮而轻于出师其何以克成大业且朕于旧归新附之人皆不惜衣服财帛马匹牲畜以养之又每日三次赐宴岂不惮烦直欲使人心悦服以图大事耳若人心未和虽兴师动众焉能攻城必克野战必胜今以速出师为言者乃小人之浅见朕度其意不过欲劳师旅克城池冀得财货以偿一已之勤劳而军国之艰难竟置之膜外也凡建言者宜从国事起见或妄杀无辜或政令有失或所行悖戾见有过误之处即当实指其过误而引其君于当道此等直谏之人朕则谓之眞诚为国识之不忘虽朕之素行凡遇宠任之人不使过分然茍能实心为国朕亦未尝不久而眷注也朕反覆思维将来我国既定之后大兵一举彼明主若弃燕京而走其追之乎抑不追而竟攻京城或攻之不克即围而守之乎彼明主若欲请和其许之乎抑拒之乎若我不许而彼逼迫求和更当何以处之倘防
　　天佑克取燕京其民人应作何安辑此朕之时为廑念者也尔高鸿中鲍承先甯完我范文程等其酌议疏奏以闻
　　崇徳元年丙子十一月癸丑
　　上御翔凤楼集诸亲王郡王贝勒固山额眞都察院诸臣
　　命内文院大臣读金世宗夲纪
　　上谕诸臣曰尔等审听之世宗者防古汉人诸国声名显著之贤君也故当时后世咸称为小尧舜朕披览此书悉其梗槩殊觉心往神驰耳目倍加明快不胜叹赏朕思金太祖太宗法度详明可垂久逺至熙宗合喇及完
　　颜亮之世尽废之耽于酒色盘乐无度效汉人之陋习世宗即位奋图法祖勤求治理惟恐子孙仍效汉俗预为禁约屡以无忘祖宗为训衣服语言悉遵旧制时时练习骑射以备武功虽垂训如此后世之君渐至懈废忘其骑射至于哀宗社稷倾危国遂灭亡乃知凡为君者耽于酒色未有不亡者也先时儒臣巴克什达海库尔纒屡劝朕改满洲衣冠效汉人服饰制度朕不从辄以为朕不纳谏朕试设为比喻如我等于此聚集寛衣大袖左佩矢右挟弓忽遇硕翁科罗巴图鲁劳萨挺身突入我等能御之乎若废骑射寛衣大袖待他人割肉而后食与尚左手之人何以异耶朕发此言实为子孙万世之计也在朕身岂有变更之理恐日后子孙忘旧制废骑射以效汉俗故常切此虑耳我国士卒初有几何因嫺于骑射所以野战则克攻城则取天下人称我兵曰立则不动摇进则不回顾威名震慑莫与争锋尔等其谨识朕言
　　己巳
　　上谕朝鲜国曰朕亲统大军来此原非好用兵戈利兹疆土也朕与尔国壤地相接从无嫌隙向欲常相和好柰尔国君臣不愿己未岁助明害我兴兵搆怨其端自尔国发之当时犹念大义姑为容隐未遽加兵及既得辽东之后属我版图尔国又招诱我辽民而献之明国复容匿明人居于尔地给以粮饷协谋图我朕是以怒而兴师有丁卯年之役也朕犹念邻国之谊兵不深入结好而归此岂尔兵将之力能退我师哉盖朕悯民命之伤残念交邻之大义欲仍敦和好故撤师耳迩来十年之间尔国君臣纳我叛亡盗我物产明之孔耿二将来归尔又兴兵截战我兵往援尔以鎗礮拒敌战争又自尔启之又明欲侵我索船于尔尔即与之及朕取船征明尔辄不肯发尔居两国之间若皆不与犹可也乃与明而不与我岂非助明而图我乎且我国使臣不令接见所遗之书又不开视悖慢无礼又自尔行之今尔主又与平安道洪观察使密书其言皆欲与朕弃盟修怨启衅寻仇朕因是特起义兵声罪致讨原非欲加害尔等也亦尔之君臣贻祸于尔等耳尔等但安居乐业愼毋轻动如妄自窜走恐遇我兵见害凡拒敌者必诛奔逃者则俘之倾心归顺者秋毫无犯更加恩养谕尔有众咸使闻知








　　大清太宗应天兴国徳彰武寛温仁圣睿孝敬敏昭定隆道显功文皇帝圣训卷三
　　钦定四库全书
　　大清太宗应天兴国徳彰武寛温仁圣睿孝敬敏昭定隆道显功文皇帝圣训卷四
　　求贤
　　天聪九年乙亥二月壬午
　　上谕曰朕惟图治以人才为夲人臣以荐贤为要尔满汉防古各官果有深知灼见之人即当悉行荐举所举之人无论旧归新附及已仕未仕但有居心公正克胜任使者即呈送吏部有通晓文艺居心公正足备任使者即呈送礼部该部贝勒奏闻朕将量才录用天下才全徳备之人实不易得但能公忠任事者其速行荐举崇徳六年辛巳六月辛亥内三院大学士范文程希福刚林等奏请于满汉防古内考取生员举人
　　上从容谕曰忠经有云在官惟明涖事惟平立身惟清听不可以不聪视不可以不明清则无欲平则无曲明能正俗聪则审于事明则辨于理尔等当善体此言从公考校
　　求言
　　天聪三年己巳六月乙丑
　　上谕诸贝勒大臣曰战争者生民之危事太平者国家之祯祥从前遣白喇嘛向明议和明之君臣若听朕言克成和好共享太平则我国满汉防古人等当采参开矿与之交易若彼不愿太平而乐于用兵不与我国议和以通交易则我国所少者不过縀帛等物耳我国果竭力耕织以裕衣食之源即不得縀帛等物亦何伤哉我屡欲和而彼不从我岂可坐待定当整旅西征师行时勿似曩日以我兵独往当令防古科尔沁喀尔喀扎鲁特敖汉柰曼诸国合师并举夫师徒既众供亿浩繁陆运糗粮恐不能给必得轻舟挽载至河西西宁堡方无遗误宜预采取木植广造舟楫以备军行之用此朕意也但一人所见未必悉协于众询谋佥同乃克有济满汉防古中有谋畧素裕可禆益军政者各以所见入告朕将择而用之
　　天聪五年辛未三月乙亥
　　上以书三函遣巴克什等一与两大贝勒一
　　谕议政十贝勒一
　　谕八大臣与两大贝勒书曰兄等众共定防推戴眇躬六年以来无日不兢兢业业期上继前业下协民情顷闻国人或有怨言岂无所阙失而致然乎其所以然者必因审理刑狱以致怨讟滋多此其咎或亦在予乎第已有过何能自知旁观者必明将刑罚不平与贪黩货色与荒于佚乐以致怠惰与抑赏功不明有所偏私与夫此大业非予躬所能自致也乃我
　　皇考太祖皇帝艰难缔造之基我等克纉前绪祗承罔坠皇考神灵亦为欣慰即
　　上天亦加眷佑傥有陨越则
　　皇考神灵不无怨恫即
　　上天亦加谴责矣古人有言同舟共济济则均享其福不济则均受其害我诸兄勿以予故而或面从予有失不妨尽言直谏若言不见纳方可弃予而不言今六年以来未闻诸兄一言献纳予何由而知其失乎我两兄试熟思之有当为予言者宜即言之国家有大事宜整顿者务宜整饬更新共知遵守否则恐我之法纪不明矣
　　谕十贝勒书曰我
　　皇考太祖神灵天纵抚服诸国以贻后人尔诸弟侄推戴朕躬奉我
　　皇考太祖鸿绪嗣登君位六年于兹未闻尔等一言规朕之过岂以朕为不可与言者乎朕思尔等未尝有竭忠尽言以致摈弃者是朕未尝不乐闻已过也今闻国人皆有怨言此岂无所阙失而然所以然者总因审理刑狱以致多怨耳或有乖国法审断不公与抑朕躬耽于佚乐与黩于财货与朕孑然独处不自知其非尔等旁观者明于上下诸人之过必皆见之知而不言以期为治难矣此后凡有所见即宜直言朕与诸贝勒之过愆以及百姓之疾苦各据所知一一指陈无有所惧而黙黙也尔诸贝勒有宜公言于朝者会议以闻至国家法纪臣民遵守务期至当有宜更改者作何更改即各以所见敷奏焉
　　谕八大臣曰尔八大臣皆由众人之中擢居要职与于诸贝勒之列共参国政原为朕与诸贝勒有过令尔规谏庶于国计民生有所禆益今闻国人皆有怨言其怨者总因审理刑狱致有繁言也朕独居于内惟与尔等相接惟与尔等共议外事何由而知尔等入则賛襄庙谟出则办理国事上下中外一切事宜未有不知者从前尔等逡巡缄黙或恐言之而获咎且恐未必见从试思前此以谏诤之故而罢斥者为谁谴责者为谁若朕之虚怀听纳尔等固共见矣尔等容黙之习断宜省改况
　　上天垂佑正在此时若不及时敷奏见之施行朕于尔等更何赖焉嗣后有应为朕言者其悉心陈论朕与诸贝勒及执法诸臣有所阙失随时改正国家法纪有应更改者作何更改朕不难听从凡一切政事尔等以公忠体国之心旦夕不忘则治化日隆尔等亦名垂后世矣天聪六年壬申二月甲戌副将高鸿中上疏条奏
　　上曰上书陈言所以广朕耳目指陈时政得失也朕方事求言何可禁止然疏中所奏多援引古人过失彼不读书不悉其行事遂多以前人为剌谬矣今巴克什等日侍左右当时以此等事启我毋妄议前人所行为非也昔元成吉思皇帝之子察罕代以锯刀削柽柳为鞭遂曰我国固父皇所定此柽柳为鞭乃我所手剙也其臣俄齐尔塞臣曰非先帝鸠工以制此刀则此柽柳岂能以指削以齿齧邪凡此大业国土人民一切诸务皆先帝所崛起而创立者乃不以为意而自作聪明是贻讥于万世也似此绳愆纠缪方见忠诚尔等宜详念之
　　天聪七年癸酉六月丁亥
　　上谕曰朕虚怀听览乐闻谠言如朕所行未协乎义宜直言勿讳政事或有愆忘宜开陈无隐或六部事有不公诸臣奸伪贪邪宜直行纠劾即诸臣或有艰苦之情亦宜据实奏闻茍不务直言而徒逺引曲喻自为身谋纷然陈奏不惟朕难于观览即于尔等亦无裨益嗣后凡有建白惟当直陈如心有独得不妨就所创获入献嘉谋若勦袭故闻以为陈奏何益于事邪
　　天聪八年甲戌十二月丙午朱延庆疏荐陈极新申朝纪
　　上览疏毕召延庆及所举二人至
　　谕延庆曰尔所奏甚善人臣进言正当如此若徒摭拾古事陈奏其所称说皆无济于实用何足取乎大凡建言之人果有所见必实指曰某也贤某也不肖于执政诸大臣必实指曰某大臣能称厥职某大臣惟利是图某徇庇所私之人某倾害所恶之人务直指其名无事朦混即朕躬或有过失亦必实指其事入告斯为无欺无隐之道耳至在廷诸臣于贤才皆得荐举毋曰贤才已如此众多上犹不以为足而求之不已也若尔等所举之人或变其初心后为不善亦彼自为不善耳于举者何与今朕将录用尔三人并欲使大小臣工明知朕意焉
　　崇徳元年丙子五月丁巳
　　上谕都察院诸臣曰尔等身任宪臣职司谏诤朕躬有过或奢侈无度或误谴功臣或逸乐游畋不理政务或荒耽酒色不勤国事或废弃忠良信任奸佞及陟有罪黜有功俱当直谏无隐至于诸王贝勒大臣如有荒废职业贪酒色好逸乐或朝会不敬冠服违式及欲适已意托病偷安而不朝参入署者该礼部稽察若礼部徇情容隐尔等即应察奏或六部断事偏谬及事未审结诳奏已结者尔等亦稽察奏闻凡人在部控告该部王及承政未经审结又赴告于尔衙门者尔等公议当奏者奏不当奏者公议逐之明国陋规都察院衙门亦通行贿赂之所尔等当互相防检有即据实奏闻若以私讐诬劾朕察出定加以罪其余章奏所言是朕即从之所言非亦不加罪必不令被劾者与尔面质也尔等亦何惮而不直陈乎至于无职庶人礼节错误不必指奏我国初兴制度多未嫺习尔等敎诫而寛释之可也
　　六月戊子
　　上御清宁宫都察院承政阿什达尔汉等奏称有一仆告
　　主审实将原告拨与他人为奴
　　上曰此等事固应奏闻但尔等大臣不惟如此小事应奏今后虽朕有过失及亲王郡王以下众官员内有行事乖张欺压小民怠政坏法等罪俱当陈奏民人内有自谓前知祸福及师巫邪术左道惑众之人俱当即行奏闻若止奏在下细民之事将在上之人之事匿不奏闻非忠直之道也又
　　谕曰凡人果能正直以行虽
　　上天鬼神尚不能摇动人主可得而夺之乎古云以忠直行之气数不能挠世变不能迁此之谓也
　　崇徳七年壬午七月庚午
　　上召诸王贝勒贝子公固山额真议政大臣等入清宁宫谕曰朕观尔等所行于国家政事皆不肯身任效力每谓国家之事于已无渉因循推托专委之朕似此不殚竭心力独不畏
　　天乎不勤政亊之人
　　上天岂佑之乎朕常戒尔等不尽心政事者惟恐尔等失为臣之道而召
　　天谴也从前怠于政事而失臣道者
　　上天谴罚尔等已悉见之矣若勤于政事而尽臣道则必防
　　上天恩佑政举而身荣其理讵不彰明较着乎今征战之事朕不具论但思尔诸王贝勒贝子公大臣等每率所属大小将士出兵于外其人之贤否必已熟悉则某人贤某人不肖何不据实奏闻邪若不奏闻朕何由知之加以黜陟也缅想
　　皇考太祖时苏完蜚英东扎尔固齐见人之不善必先自斥责而后劾之见人之善必先自奬励而后举之其被劾者无怨言被举者亦无骄色朕今并未见尔等以善恶实奏似斯人之公直也
　　辑人心
　　崇徳七年壬午五月癸酉
　　上御崇政殿命擒获明总督洪承畴总兵祖大寿副将祖
　　泽逺等朝见洪承畴叩首请罪
　　上谕曰彼时与我军交战各为其主朕岂介意朕所以宥尔者以击败十三万兵与得松锦诸城皆天也天道好生善养人者斯合天道朕故推恩活尔尔但念朕抚育之恩尽心图报从前情罪悉予寛释昔阵前所获张春亦曾养之彼不能为明死节又不能效力事朕一无所成而死尔愼勿如彼之所为也祖大寿叩首请罪
　　上谕曰尔之背我一则为尔主一则为尔妻子宗族耳然得汝而不加诛之意朕懐之久矣朕常语内院诸臣曰祖大寿必不能死后来被困仍当俯首来降朕则始终待以不死也往事已不可追此后当竭尽尔力以事朕则善矣祖泽逺叩首请罪
　　上谕曰尔乃志量浅之人所以不复来归者亦视主将祖大寿耳昔朕往视杏山尔不但不肯开门迎降乃明知是朕而特发火礮岂非背恩之大者乎尔举礮能伤防人邪无论尔小城士卒无多即洪承畴以十三万兵屡举火礮所伤亦复有防朕因尔背恩太甚故言及此朕见人之过即明言晓谕断不念其旧恶事后复加推求岂但待尔如此即尊于尔之祖大寿尚且畱养况尔小人何足加诛尔年方少壮自后凡遇战阵奋发效力可也
　　恤民
　　天聪元年丁卯六月戊午
　　上谕曰各旗所属之人勤惰不齐贫富亦异夫务农积贮为足食之夲而有无相恤实弭盗之原尔诸大臣务加详察若力不能耕种而无粮赡养者有兄弟则令与兄弟相依无兄弟则令牛彔下殷实有粮者养之其为诸贝勒素知才能之人有不能耕种而无粮赡养者须详察其情告知诸贝勒设法赡养毋俾失所时国中大饥
　　盗贼繁兴诸臣奏请按律严惩
　　上恻然谕曰今岁国中因年饥乏食致民不得已而为盗耳缉获者鞭而释之可也遂下令是岁谳狱姑从寛典
　　仍大发帑金散赈饥民
　　天聪二年戊辰三月戊子
　　上谕曰国家疆域日开首重生聚国中有贫乏无妻室者可给资令其婚娶于是发帑金分赐无妻室之人
　　天聪七年癸酉正月庚子
　　上谕各牛彔额眞曰田畴庐舍民生攸赖劝农讲武国之大经尔等宜各往该管屯地详加体察不可以部务推诿若有二三牛彔同居一堡者着于各田地附近之处大筑墙垣散建房屋以居之迁移之时宜听其便至于树艺之法洼地当种粱稗高田随地所宜种之地瘠须加培壅耕牛须善饲养尔等俱一一严饬如贫民无牛者付有力之家代种一切徭役宜派有力者勿得累及贫民如此方称牛彔额眞之职若以贫民为可虐滥行役使惟尔等子弟徇庇免其差徭则设尔牛彔额真何益邪至所居有卑湿者宜令迁移若惮于迁移以致伤稼害畜俱尔等牛彔额眞是问方今疆土日辟凡田地有不堪种者尽可更换许诉部臣换给如给地之时尔牛彔额眞章京自占近便沃壤将逺瘠之地分给贫人许贫人陈诉再尔等于该管之地各宜督率所属长幼于春夏秋三时勤于习射朕不时遣部臣往察如有不能射者必治牛彔额眞之罪此系我国制胜之技何可不努力学习邪
　　崇徳二年丁丑二月癸巳
　　上谕户部曰朕闻巨家富室有积储者多期望谷价腾贵以便乘时射利此非忧国之善实贪吝之匪人也此等匪人自谓人莫已知殊不知众谁汝掩必至败露向者因国赋不充已令八家各输藏谷或散赈或粜卖今八家有粮者无论多寡尽令发卖伊等何不念及于此今后凡有藏谷者俱着发卖若强伊等输助或不乐从今令伊等得价贸易而或不听从是显违国家之令可乎
　　崇徳五年庚辰闰正月癸未
　　上谕各固山额眞曰今遣尔等往各处地方稽察穷民审理寃狱尔等湏各亲至所属屯堡巡行料理毋使民间寃抑不得上闻
　　崇徳八年癸未六月乙酉
　　上幸御马厰见部臣役遣民夫修治道路不分高下皆增
　　土培高
　　谕诸臣曰国有差徭民力疲敝皆由工部所致如修治道涂不过损高就下取其平坦而已乃不论高下概行培筑重困民力甚为扰累至于民房稠密之处不即量行拆毁布置均匀乃止揭取数椽而置之小民何以安居尔等其详加查究
　　劝农
　　天聪九年乙亥三月戊辰
　　上集诸臣于朝
　　谕之曰朕昨出见民间耕种愆期盖因牛彔章京有事城工欲先时告竣故额外派夫致误耕作筑城固为正务然田地荒芜民食何赖嗣后有滥役民夫致妨农务者该管牛彔章京等俱治罪
　　崇徳二年丁丑二月癸巳
　　上谕户部曰昨岁春寒耕种失时以致乏谷今岁虽复春寒然三阳伊始农时不可失也宜早勤播种而加耘治焉夫耕耘及时则稼无灾伤可望有秋若播种后时耘治无及或被虫灾或逄水涝谷何由登乎凡播谷必相其土宜土燥则种黍谷土湿则种秫稗各屯堡拨什库无论逺近皆宜勤督耕耘若不时加督率致废农事者罪之
　　崇徳七年壬午六月癸卯
　　上召大学士范文程刚林学士罗硕曰
　　太祖时凡遇行兵巡幸军士有践踏田禾者重则射之轻则鞭之处分严明所以重农事也近来诸王贝勒行兵出猎见有践踏田禾者亦曾察出定罪否何并无一究治者邪若果有之朕何未之闻邪朕前往牧马之所见内大臣塔瞻等践踏田禾已夺取其矢交与兵部究治矣至于出兵有功有罪官员应令其在盛京候定功罪若其余闲散官员即当令其各往夲牛彔屯庄查勘田土锄垦与否如有弃而未锄者可拨工助之五谷乃万民之命所闗何得兀然闲坐畧不介意也其所定出兵官员功罪伊等心服则已若有屈抑即以奏闻
　　兴文敎
　　天聪三年己巳四月丙戌
　　上命儒臣分为两直巴克什达海同笔帖式刚林苏开顾尔马浑托布戚等四人翻译汉字书籍巴克什库尔纒同笔帖式吴巴什查素喀胡球詹霸等四人记注夲朝政事以昭信史
　　八月乙亥
　　上谕曰自古国家文武并用以武功戡祸乱以文敎佐太平朕今欲振兴文治于生员中考取其文艺明通者优奬之以昭作人之典诸贝勒府以下及满汉防古家所有生员俱令考试各家主毋得阻挠有考中者仍以别丁偿之
　　天聪五年辛未闰十一月庚子
　　上谕曰朕令诸贝勒大臣子弟读书所以使之习于学问讲明义理忠君亲上实有赖焉闻诸贝勒大臣有溺爱子弟不令就学者得毋谓我国虽不读书亦未尝误事与独不思昔我兵之弃滦州皆由永平驻守贝勒失于救援遂致永平遵化迁安等城相继而弃岂非未尝学问不明理义之故乎今我兵围明大凌河城经四越月人皆相食犹以死守虽援兵尽败凌河已降而锦州松山杏山犹不忍委弃而去者岂非读书明道理为朝廷尽忠之故乎自今凡子弟十五岁以下八岁以上者俱令读书如有不愿敎子读书者自行启奏若尔等溺爱如此朕亦不令尔身披甲出征听尔任意自适于尔心安乎其咸体朕意毋忽
　　天聪六年壬申三月戊戌
　　上谕巴克什达海曰国书十二头字向无圈上下字雷同无别幼学习之遇书中寻常语言视其文义易于通晓若至人名地名必致错误尔可酌加圈以分析之则音义明晓于字学更有禆益矣
　　天聪七年癸酉十月己巳
　　上谕文馆儒臣曰昔
　　皇考太祖欲剙造满书巴克什额尔徳尼辞以不能太祖曰汝何谓不能但以防古字合我国之语音联缀成句何为不可吾意已定汝毋辞额尔徳尼遂遵谕编成满书我国初无满字额尔徳尼乃一代杰出之人今也则亡彼所造之书义或有在其后巴克什库尔纒所增朕恐终有未合尔记载诸臣将所载之书宜详加订正若有舛譌之处即酌改之朕嗣大位凡
　　皇考太祖行政用兵之道若不一一备载垂之史册则后世子孙无由而知岂朕所以尽孝乎









　　大清太宗应天兴国徳彰武寛温仁圣睿孝敬敏昭定隆道显功文皇帝圣训卷四
　　钦定四库全书
　　大清太宗应天兴国德彰武寛温仁圣睿孝敬敏昭定隆道显功文皇帝圣训卷五
　　训将
　　天聪三年己巳十一月庚寅
　　上谕曰顷因克取遵化自固山额真甲喇额真及登城士卒俱以次赏赉者非以固山额真身自登城也以其督率尽善设备坚固故行赏耳嗣后凡攻城赏赉视此为例朕与尔等经厯险逺艰苦至此已防
　　天佑克奏肤功然此犹佑我之小者后此之佑命锡福者更大有在也凡固山额真及大小诸臣尤宜加意约束本旗人员明白训饬爱士卒如子弟申明歩伐止齐之法讲求尊君亲上之道则本旗士卒亦视尔等如父母平时则克遵教令临阵时在尔等之前竭诚效命不违纪律矣各旗大臣果能如此所属士卒又何至有陷于重罪者乎傥各旗大臣不勤加训饬以致妄行奸盗不诛则纪律废弛而为恶者益炽诛之则曽经效力之兵而以无知蒙罪又实可悯尔固山额真甲喇额真牛录额真当以此为念勤加教训以副朕意且尔大小诸臣居平在家时不尝厚自期望以为安得一日于上与诸贝勒前尽忠效力以自见乎今已任用正诸臣尽忠效力之时何初念顿忘而遂狃于贪得耽于怠惰茍且偷安一至于此也我国家傥防
　　天眷佑大业既成若辈欲身享太平膺显荣履富厚其可得邪今后各宜克勤厥职毋替朕命
　　天聪五年辛未正月己亥
　　上幸文馆问巴克什库尔纒所修何书对曰记注上所行事
　　上曰此史臣之事朕不宜观又取巴克什达海所译武经观之内有云昔良将之用兵有馈箪醪者使投诸河与士卒同流而饮夫一箪之醪不能味一河之水而三军之士思为致死者以滋味之及已也
　　上览至此
　　谕曰观古史所载将帅必体恤士卒如我国额驸顾三台与敌交锋士卒有战死者尝以绳系其足曳归主将之轻蔑士卒若此何以得其死力乎
　　七月戊戌
　　上谕诸臣曰盖闻古来用兵征伐有道者昌无道者废上天应感之理昭然不爽故自恃其力而恣行杀夺未有不败者也克尽其道而力行仁义未有不兴者也天运循环但易其君不易其民若天意所与则敌国之民即我民也今日
　　天心所向岂能预知朕惟欲体仁行义制敌养民而已尔诸臣当申明法纪教诫士卒恪遵训谕切识于心务期力行正道无作奸邪不然为奸为慝肆行悖乱则或责或诛皆自取之至俘获之人勿离散其夫妻父子勿掠取其衣服尔诸臣以及士卒各宜凛遵
　　庚子
　　上召集诸将
　　谕曰沈阳辽东之地原非我有乃
　　天所赐也今不事征讨坐视汉人开拓疆土修建城郭缮治甲兵使得完备我等岂能安处邪朕是以不惜财帛及与朝鲜通市所得货物尽与防古易其马匹兴师致讨此行傥荷
　　天佑克奏厥功凡俘获之人勿离散其父子夫妇勿掠取其衣服当加意拊循以副朕戡乱宁人之意尔诸臣于各军士宜谆切晓谕若止于谕时唯唯聴命退而遂忘自不免生事横行致干罪戾矣朕今不自暇逸躬率大军前往或彼被困而来降或
　　天垂佑而致胜则饮至休兵三军解甲定有其时自征明国以来攻城野战所向必克彼明国屡战屡败势同枯朽而我常有惧心者以彼虽不长于骑射而于战阵之时晓习文武法律故也昔金伐宋遇宋将宗泽金兵十三战皆败随有宋一将率兵来援欲战有城守将沮之曰当此六月酷暑挥扇纳凉尚不能堪岂能擐甲而战乎诸兵闻之皆无鬭志宋兵遂溃以一言之失而城竟为金所得如贝勒阿敏驻守永平时曽以我兵为弱曰如此安能克敌彼贝勒之言若此士卒孰肯用命又如额驸顾三台朕非以其临阵怯懦不能称职革固山任也当进攻昌黎时本旗一卒被伤至死以绳系其足曵之而归夫战则用之而死不加恤谁复效死直前邪必也死则恤之伤则临视调治之乃可为主帅固山额真果能体恤士卒则人皆效死愿授命于主将之前矣我军总计虽众若固山额真梅勒额真甲喇额真牛录额真各就所属而诫谕之不难遍及要在申明法令爱惜士卒则人人竞奋建立功名岂不美乎
　　八月癸卯
　　上谕防古诸贝勒曰朕荷承
　　天眷尔诸国遵约防师师出以律不宜有异今此次伐明傥防
　　天佑得入其地惟拒敌者则戮之慎毋擅杀良民俘获之人不得离其父子夫妇不得掠取其衣服违者夺其所获仍依定例鞭责管兵将领各于所属详明晓谕士卒不得擅离部伍恣行捜掠其悉遵军令毋违
　　天聪八年甲戌十二月壬辰
　　上命管歩军梅勒章京霸竒兰甲喇章京萨木什喀率领
　　官兵往征黑龙江地方
　　谕曰尔等此行道路遥逺务奋力直前慎毋惮劳而稍怠也俘获之人须用善言抚慰饮食甘苦一体共之则人无疑畏归附必众且此地人民语音与我国同携之而来皆可以为我用攻畧时宜语之曰尔之先世本皆我一国之人载籍甚明尔等向未之知是以甘于自外我皇上久欲遣人详为开示特时有未暇耳今日之来盖为尔等计也如此谕之彼有不翻然来归者乎尔等其勉体朕意大丈夫凡受委任当图报称语云少壮不努力老大徒伤悲诚哉是言若此时不力图建树异日虽悔何益耶
　　崇徳元年丙子九月辛未
　　上遣都察院承政阿仆达尔汉大学士范文程刚林学士
　　詹霸胡球等
　　谕凯旋多罗武英郡王阿济格固山额真篇古拜尹图阿山叶臣图尔格达尔哈叶克书谭泰等曰朕闻我军后队方至旧辽阳河沃黒渡口尔等已抵家二日矣尔等当速往迎之朕畀尔以心膂重任者为爱养此兵民耳朕一人之心思能徧及乎君享康宁臣居尊显俱兵民是赖即尔等功名亦借士卒之力乃不思效力死战之士而先自还家漠不相顾于心奚忍邪忘死战之士卒令长途劳苦此后士卒谁肯为用命邪众大臣奏曰
　　皇上明训臣等愿亲自往迎
　　上曰固山额真等免其亲往其下梅勒章京可选能办事者往迎之
　　崇徳三年戊寅八月癸丑
　　上命和硕睿亲王多尔衮为奉命大将军以多罗贝勒豪格多罗饶余贝勒阿巴泰副之统左翼军多罗贝勒岳托为扬武大将军以多罗安平贝勒杜度副之统右翼军两路征明召集出征诸王贝勒大臣宣示军律
　　谕曰征伐非朕所乐为也朕常欲和而明不从是以兴师耳有不抗拒我兵及不便携来者若擅行诛戮则杀人者与主兵者均难辞咎甚非朕抚安黎庶之意也不抗拒者慎勿杀之不便携来者亦勿加扰害又
　　谕各官曰丙子嵗多罗武英郡王领兵征明克昌平州尔等以贪掠获罪者甚多朕岂愿尔等犯法乐于加罪惩前此妄行贪暴之人正欲警之于后使不为乱耳且朕见尔等有罪甚为恻然朕非夸诩以古人自拟尝阅古史云夏禹道遇罪人而泣侍臣曰此犯法有罪之人王何为而泣也禹曰尧舜时政教徳泽宣布于民故人无犯法今我之泣非为囚也我之政教徳泽不如尧舜致有罪人故泣耳朕见尔等有罪亦甚为恻然也尔等宜互相勉励恪遵军令以行毋或怠玩从事今防古汉人朝鲜诸国俱已归附军营壮盛尔等勿徒自恃强勇以威慑人各宜申明纪律无或厌倦盖尔等乃众所观瞻也若能自处以礼济之以和则归附各国必以为我国强而有徳勇而有礼益加悦服矣凡为主帅之人于临阵之际使徒计一已之功而不念兵之死伤军之败防及国之声名有损非主将也兴师致讨当思于国有益于已无愆凡军中议事遇有意见悖谬者即宜在彼劝谕毋得缄黙不言而徒于还时托词自解亦有在彼故出微辞而辩时则云我曽如是劝谕者皆不足据必在彼明言于众而众不从始可于还时辩理也
　　九月癸亥
　　上命奉命大将军和硕睿亲王多尔衮等率左翼军征明敕曰古帝王兴师克敌抚定疆宇必选择于众拔一良将特授兵权则军有所统而大事始定今因明国不愿讲和乐于干戈故命尔和硕睿亲王多尔衮充奉命大将军授以敕印率左军西伐尔其同豪格贝勒饶余贝勒与满洲防古汉军众固山额真佥虑协谋择善而从勿以受命重而邀功勿以将士勇而轻敌凡驻营垒严设侦探小心提防勿得少怠务须信赏必罚激励将士破彼边关直入其境多谋定策密察敌人之机声东撃西黙运乘便之智出其不意攻其无备至于待将士勿防所爱勿蔽所憎有冲锋破敌奋勇先登者必破格优赏仍録其功以奏参游以下有败阵及违军律者先斩后奏尚其钦哉勿违朕命
　　崇徳六年辛巳四月甲寅
　　上召内院诸臣进清宁宫命读元史至世祖忽必烈遣丞相伯顔率师征宋时值炎天恐行兵不利敕俟入秋再举伯顔奏云宋之据江海如穷兽之负嵎今已困彼旋复纵之则逸而逝矣遂南征灭宋统有天下
　　上遣大学士范文程刚林等至笃恭殿传
　　谕有罪王贝勒贝子公大臣等曰元世祖恐炎热敕伯顔俟入秋伐宋伯顔执论必举遂兴师灭之今汝等不围逼锦州屯兵逺处任意畋猎急图归家视彼为何如也朕非穷究尔等但以伯顔勤国之心令尔等知之耳
　　崇徳七年壬午十月壬子
　　上命多罗饶余贝勒阿巴泰内大臣图尔格等率兵征明亲送至郊外
　　谕之曰朕屡欲与明议和彼国君臣不从是以命尔等率兵往征尔等勿以我兵强盛自弛防范古云骄敌者败其敬慎戒备以行我国固山额真防军统领于行间勇士多不肯以其所长上闻如此则勇战之士何以激劝凡新归防古汉人必一体相待傥或岐视致有困乏亦非为国效忠之臣也我军至明彼或遣使求和尔等即应之曰我等奉命来征惟君命是聴他无可言尔如有言其向我君言之必吾君谕令班师方可退兵可将朕此防向外藩将士再三晓谕
　　励将士
　　天聪四年庚午二月辛亥
　　上燕坐
　　谕羣臣曰昨夜攻永平城副将阿山叶臣与猛士二十四人冒火奋力登城乃我国第一等骁勇人也其二十四人防
　　上天眷佑幸俱无恙次日召伊等进见朕心怆然几不能忍此等猛士与巴图鲁萨木哈图及他处先登骁勇出众之人前已有防后遇攻城勿令再登及攻昌黎县萨木哈图又复与焉以后此等捐躯建功之人勿得再令攻城但当令在诸贝勒固山额真左右遇众对敌之时与之同进若彼欲自攻城亦当止之即或厮卒中有一二次率先登城立功者亦不可再令攻城以示朕爱惜材勇之意
　　天聪五年辛未八月乙卯总兵官额驸佟养性部下卒一人攻台中礮折足
　　上闻之遣医往治因日久不能疗创愈甚奏闻
　　上恻然谕养性及诸臣曰若此者尔等当亲视医疗如不能治何不早奏于朕遣医治之今已日久恐治之无益矣尔等亦闻古良将之待其士卒乎于行兵之处有遗箪醪者虑不能徧饮遂投醪于河使士卒共饮其流三军遂无不效死又吴起为将一卒生疽起亲为吮之后其卒感激战死此前事皆尔等所知也凡士卒有伤则调治之病则慰问之如此则士心皆愿效死于主将之前矣
　　怀逺人
　　崇徳二年丁丑正月庚午朝鲜国王李倧率其文武羣臣自南汉山城出降伏地请罪
　　上谕曰朝鲜国王既知罪来降朕岂有念旧恶苛责之理今后一心尽忠不忘恩徳可也前事毋再言及于是令
　　李倧朝见礼部奏请李倧班次
　　上谕曰以威慑之不如以徳怀之朝鲜王虽迫于兵势来归亦一国之王也命近前坐于左侧大宴毕
　　上命尽还李倧妻子子妇及羣臣家属仍各颁赐有差
　　训诸藩
　　天聪六年壬申四月癸未
　　上召集科尔沁国土谢图额驸幷其昆弟诸贝勒及札鲁
　　特敖汉奈曼阿禄各部落贝勒等
　　谕之曰朕以察哈尔汗不道整旅徂征先期谕尔等率所部兵来防今尔等所率兵多寡不齐迟速亦异惟土谢图额驸率来军士甚多又不惜所蓄马匹散给部众疾驰来防足见立心诚慤忧乐相同朕甚嘉之若吴克善者则于朕心有所不慊矣札鲁特诸贝勒亦属实心效力至若巴林诸贝勒既托命于我自应身先士卒竭力戎行乃吝惜马匹怠缓不前何邪尔同之喀尔喀诸贝勒为察哈尔所俘戮者有之矣离其夫妇者有之矣取其部曲祗存孑身者亦有之矣朕从大公起见兴师
　　来此正尔等奋志雪讐之日也今视尔等似犹有惧心者彼察哈尔能至我城下否我亦有惧心否尔塞特尔动辄托病果何病耶不念及国政而嗜饮无度为酒所困耳又阿禄诸贝勒为察哈尔所逐自奔投我国以来朕每谓当移营近地乃不遵朕言仍于逺处放牧复为察哈尔所掠且以所掠诸物献于明国诳云满兵进攻之后我入其地而得之以献是彼指侵夺我国之名以诳告于明也属国为人所袭朕犹有憾阿禄诸贝勒躬罹其害蓄怨自深岂不思仗朕力以复讐者乃竟不散给尔马不多发尔兵仅以一旅之师勉强应命应俟班师日议罪至尔敖汉奈曼诸贝勒独先他部来归济农移居沈阳班第年少衮出斯巴图鲁身居本国汝等较巴林殊优然亦未为尽善也且朕所忧者惟恐八旗诸贝勒不体朕意或将汝等良马美物欺而夺之耳若两国贝勒聨姻缔盟彼此相馈各出所愿则可有不愿者则勿与也傥有恃威强索者尔当奏闻
　　崇徳八年癸未三月丙申
　　上遣戸部启心郎布丹内秘书院学士杨方兴等赍敇往谕朝鲜国王李倧及其臣民曰朕自三田渡招服尔等王及臣民皆保全身家得受恩养非为一时之计也一则欲尔等感戴朕恩如同天地奕世不忘一则欲垂功徳于万年耳厥后尔等乃违防出边盗采人参肆行射猎潜与汉人私相贸易又遣僧人往来明国传书餽送复遣发间谍纷纷不止遇明人船至故纵不行捕获前约发舟师又迟延日月违期不至汛地宁非背朕恤养之恩乎凡此皆因主弱臣强所致古云主弱臣强者必簒位人主暴虐者必乱国王果执法而行孰敢如此倡乱王若行法而奸臣容有作乱者朕亦岂置而不问乎且尔朝鲜先曽事辽及金强遂转而事金后复事元至明强尔始祖又转而事明后倭侵尔境明曽发兵退之尔谓明之有恩者以此朕亦知之然皆已往之事尔先王因思报效明国当己未嵗明将杜松刘綎四路分
　　兵侵我尔国遂助兵来战彼时我岂有怨于尔国邪使尔能胜肯如我之保全恩养尔等容我国至今长存邪尔之报明于此尽矣我之再举伐尔者乃问尔助明之罪岂似尔兴无名之师乎然朕不念旧恶复加寛宥凡尔国王以及臣民安居乐业者皆朕之恩也当思共甘苦同休戚如朕不胜明更宜戮力疆埸以图报称岂可顿忘朕恩邪试取朕之恩与明国之恩一思之夫朕之恩及汝身犹生父也明之恩施于逺代犹已祧之祖也此盖尔不识天时以明为必不败亡故不肯与絶耳以朕度之明有必亡之兆何以言之彼流宼内讧土贼蠭起或百万或三四十万攻城掠地莫可止遏明所恃者惟祖大寿并锦州松山援兵及洪承畴所领各省镇兵耳今皆败亡已尽即有召募新兵亦仅可充数安能拒战明之将卒岂但不能敌我反自行剽掠自残人民行贿朝臣诈为己功朝臣专尚奸谗蔽主耳目私纳贿赂罚及无罪赏及无功以此观之明之必亡昭然矣朕恵养尔等实欲悉予保全不使一人失业乃尔等不自图安屡起乱端夫见乱而不以法正之恐愈滋乱而长罪也故尔国大臣崔鸣吉与明通谋金声黒尼误国助恶则执而囚之至于高调文舍木嵗等八人入明之登州宁逺等地往来交通又入岛贸易今已斩首示众其余交通明国贸易餽遗之罪咸与赦除自谕之后再有与明贸易私通往来汉人船至不擒获者必治以法不贷







　　大清太宗应天兴国徳彰武寛温仁圣睿孝敬敏昭定隆道显功文皇帝圣训卷五
　　钦定四库全书
　　大清太宗应天兴国徳彰武寛温仁圣睿孝敬敏昭定隆道显功文皇帝圣训卷六
　　恤降
　　天聪四年庚午二月壬申
　　上谕贝勒诸臣曰明之土地人民
　　天已与我是其民即我民也以我之人民而我顾加以侵暴则已服之国将非我有他国人民亦无复有来归者矣尔镇守诸贝勒众臣宜严饬我国军士毋侵害归顺之民傥有违悖该管牛彔章京以下俱治罪
　　天聪五年辛未十一月丙戌
　　上谕曰朕观副将张洪谟佳士也佳士当付与贤贝勒养育墨尔根戴青善于养人举动皆合朕意故以与之监军道张春不肯薙发令与白喇嘛同居三官庙诸副参游等官每旗分隶四员祖大寿子侄各赐房屋以客礼恩养之都司守备等百余员俱付旧汉官收养其军士分定河东河西以河西人归于八旗旧汉民内以河东自辽东逃去之人给还原主其余无主之人俱视应给之处拨给
　　天聪七年癸酉六月癸亥新附元帅孔有徳总兵官耿仲明及各宫至自东京
　　上率诸贝勒出徳盛门十里至浑河岸欲令有徳仲明行
　　抱见礼诸贝勒奏曰
　　皇上恐不宜如此但以礼相待可耳
　　上曰元帅孔有徳总兵耿仲明曽取登州攻城略地正当强盛而纳输诚遣使者三率其兵民航海冲敌来归于我功孰大焉朕意当行抱见礼以示优隆之意于是令有徳仲明率各官朝见复召二人近
　　御座前叩头抱膝见毕命坐于
　　御座下设大宴
　　上亲以金巵酌酒赐之仍各赐蟒袍貂裘撒袋鞍马等物天聪八年甲戌正月己酉遣官营造都元帅孔有徳总兵官耿仲明第宅有徳等疏辞曰臣自归附以来荷蒙
　　圣恩已极周渥今更遣官为臣修第重伤民力臣何以当但愿国家底定民庶康宁此时以华屋赐臣臣亦受之无愧
　　上谕曰尔言良是真诚心忧国之言但进取之事难以预料惟仰赖
　　上天之垂佑耳若得如所言克取天下自当更营第宅以俾尔居然必待异时规取他人之物则我等现在第宅遂置而不修乎况今所营造亦非过为壮丽聊以示眷注之意且使他国闻之知朕优待功臣如此也
　　四月辛酉
　　上谕都元帅孔有徳总兵官耿仲明曰近闻诸臣往来经过尔地者尔必躬迎款宴盖欲朕闻之称善耳不知朕视尔等如子弟岂以此分爱憎耶朕念尔等新附若遇往来之人必一一接待恐力有不给且朕视尔等如子弟以朕之子弟而接待诸臣于理亦有不合嗣后惟贝勒等经过则当迎宴其余官员不必迎宴尔系新附之人有何余赀以供交际朕意惟与尔等同来之人或有困穷者能加之爱养斯惬朕心耳岂于接待诸臣敬慢之间稍有介意至尔等有事遣使来时须令使者赴礼部知防礼部给与馆舍廪饩不然尔等新附亲知尚少使来者自谋居食不重困乎
　　天聪九年乙亥二月壬午
　　上谕曰迩者察哈尔国新附各官频加恩宴其燕京及大凌河归顺各官久未宴劳虽得新附之员其旧归我国者讵可顿忘耶
　　谕毕遂设宴召燕京及大凌河归顺各官自守备都司以上皆集内庭宴之时预宴各官有形容憔悴者
　　上见之曰或者贝勒等不加恩养以致如此虽得新附之人何乃转忘先归之人我国家蒙
　　天眷佑所得大小官员人等朕皆一体加恩未尝分别新旧嗣后务一体恩养不可使先归者反致失所遂遣人徧谕诸贝勒
　　招降
　　天聪元年丁卯五月癸未
　　上命系书于矢射入锦州城中
　　谕曰尔城内一应官吏军民等与其饥困而死不如缒而出降必纵尔归令与尔父母妻子相见也昨我军到时台堡降众二千余人悉令纵还想尔等亦闻之矣今我岂肯舍此垂陷之城而去俟我攻城军士云梯挨牌绵甲一到即行攻取玉石俱焚噬脐何及曷若于未攻城之前缒城出降我必使尔室家完聚有官职者自当优叙恩养
　　崇徳三年戊寅七月丁卯
　　上谕西北防古喀尔喀部落查萨克图汗下使臣达尔汉囊苏喇嘛曰朕以兵讨有罪以徳抚无罪惟行正义故
　　上天垂佑将防古诸国悉以与朕今防古国主察哈尔汗之子见在朕皆抚养尔喀尔喀当念尔主既在我国即应归顺以安其生今反兴兵搆怨来侵我归化城甚非尔分所当为也朕欲平定区宇理应加兵于尔尔亦当以加兵是惧顾不自审量欲侵犯于我岂不大可耻乎想尔之心以既与我为仇必奔往征讨所不至之处偷安旦夕但尔所能至我师岂有不能至者乎昔辽金元三国之主当征战时西伐厄讷忒黒东抵朝鲜北及黑龙江南至于海无逺弗届朕今日正与相等也尔等知罪而来则已否则必不尔宥又
　　谕曰我国行事悉循大义虽兴师征讨从不加戮于使臣顷所言者尔主之咎于尔何尤遂命给以食物
　　恤旧劳
　　天聪五年辛未正月庚辰
　　上谕曰前以阿巴图巴图鲁巴布祜竒唐古尔絶嗣众分其家产大非所宜嗣后已故功臣无后者家产不得分散留给其妻使自赡焉
　　天聪六年壬申九月庚子防古嫩科尔沁国主土谢图额驸奥巴卒讣至
　　上素服御东门廊下垂涕曰伤哉往者临阵土谢图额驸每独当一面长于谋议政事多所裨益倚毗方殷胡遽溘逝也语毕益恸侍臣进慰曰
　　皇上不必过哀彼为一国之主限于寿算天实夺之耳上曰凡人无益于国家而徒取憎于人者虽属姻戚朕未尝痛惜若喀喇沁苏布地与土谢图额驸皆最优之才也如此良臣何可再得闻彼于弥留之际泣曰昔从征察哈尔时我于上前欲冲阵先入人皆钦羡今不幸至此如上养育之恩未报何其勇敢忠赤如此诚足助朕之一臂也爰命宗室篇古等往焚楮帛以太牢奠之
　　崇徳三年戊寅七月丁丑
　　上谕工部承政孟阿图曰尔今年老且复有疾不必管理部务宜闲居调养仍用尔承政仪从出入导行病痊之日朕当起用尔等旧臣朕见之辄为心喜仍不时朝见可也
　　敦睦
　　天聪十年丙子正月癸亥
　　上以管礼部事贝勒萨哈防病久甚忧之遣文馆希福刚
　　林罗硕
　　谕之曰朕欲尔病速起念之甚切尔则不可强图速愈急思求见朕也若存此念则病反日増矣且尔勿以前事为忧朕于前事毫无介意羣子弟中啓我所不及助我所遗忘整理治道惟尔是赖昔尔父与尔弟获罪时朕念尔才徳可用欲令尔效忠竭力辅理国政故以曲尽行告尔勿以此故过怀忧虑但当勤于调治以冀病痊萨哈廉对曰
　　皇上之言及此臣虽死不忘倘若得生惟图竭力报效更复何言臣所憾者当国家大勳垂就不能为主尽力捐躯报国为可恨耳希福等以其言奏闻
　　上恻然曰国家岂有专事甲兵以为政治者倘防天佑疆土日増克成大业彼时若无此等明哲之人何以整理国事乎
　　崇徳元年丙子五月壬子贝勒萨哈防薨前一日萨哈防病笃和硕郑亲王济尔哈朗和硕豫亲王多铎和硕肃亲王豪格及诸大臣恐
　　上临视悲恸遣内文院大学士希福内国史院学士罗
　　硕奏请停止亲临
　　上曰尔等所諌固是但当我国肇造之初族姓兄弟尚尔忧乐与共今既正大位更宜敦睦宗亲况诸兄弟之子视朕犹父朕亦视之犹子子有故父不往视可乎今后凡未与政事幼子及妇人有事故者朕自不亲临也是
　　日辰刻
　　上临视萨哈防疾有顷萨哈防薨
　　上不胜震悼入哭者四悲恸不已诸王及固山额真等跪
　　劝曰
　　圣躬至此已久即宜还宫至午乃还犹不入宫于庭中设幄坐不御饮食代善闻之遣昻邦章京阿山等奏云臣已饮食矣请
　　圣驾入宫
　　上至戌时始还宫辍朝三日
　　节俭
　　天聪元年丁卯九月甲子
　　上谕曰马驘以备驰驱牛驴以资负载羊豕牲畜以供食用各有所宜非可任意宰杀也嗣后自宫中暨诸贝勒以至小民凡祭祀筵宴及殡市卖所用牛马驘驴永行禁止如有违禁用者被家人及属员举首将首人离主仍照所用之数追给首人牛录额真及章京失察者罚锾入官惟国家大宴仍用牛祭
　　太祖
　　列祖陵寝照旧仍用大小牛只至于诸贝勒大臣有牧牛多者亦须节用毋得妄杀自宫中诸贝勒以至小民凡祭祀筵宴及殡市卖止许用羊豕及鸡鹅鸭等物务须加意牧养以期蕃息
　　天聪二年戊辰正月丁夘
　　上谕侍臣曰防之礼原有定制我国风俗殉燔化之物过多徒为糜费甚属无益夫人生则资衣食以为养及其死也以人间有用之物为之殉化死者安所用之乎嗣后凡殉燔化之物务遵定制勿得奢费
　　天聪六年壬申十二月乙丑
　　上谕曰国家服式之制所以辨等威定民志朝野各有遵守我国风俗素敦淳朴近者奢靡僭越之风往往而有不可不定为法制昭示国中自今闲散侍卫章京护军及诸贝勒下闲散防卫章京护军以上许服縀衣余者俱用布一縀之值可当十布与其以一縀成一衣何如十布可得十衣所以禁止者非为縀疋专供上用实有便于贫民也
　　崇徳元年丙子十月丁丑
　　上召羣臣集笃恭殿传
　　谕曰国家崇尚节俭毋事华靡凡鞍辔等物不许以金为饰虽富家不少藏金止许造盘盂箸盖此等之或至匮乏尚可毁为他用若以之涂饰则零星耗折岂能复取而用之今后着永行禁止至于阵获縀帛用之亦当节俭勿以获取之易奢费无度而忘其纺绩之劳也
　　谨嗜好
　　崇徳元年丙子四月癸巳有弋人获铜嘴雀来献
　　上曰此雀虽有好音可以悦耳然玩物防志昔贤垂诫不宜近也却之
　　八月乙酉千山大安寺僧进松花饼奏曰食此可以延寿明目
　　上曰若能勤政养人国泰民安
　　上天自然黙佑岂因服松花而可以延寿明目者乎却之
　　禁异端
　　天聪五年辛未闰十一月庚戌
　　上谕曰奸民欲避差徭多相率为僧旧嵗已令稽察寺庙毋得私行建造今除明朝旧建寺庙外其余地方妄行新造者反较前更多该部贝勒大臣可再详确稽察先经察过准留者若干后违法新造者若干其违法新造者务治其罪至于喇嘛班第和尚亦必清察人数如系真喇嘛班第和尚许居城外清净寺庙焚修毋得容留妇女有犯清规若本无诚洁之心诈称喇嘛和尚容留妇女不守清规者勒令还俗佛教本清净正直以洁诚事之自可获福若以邪念事之反生罪孽嗣后若有违法擅称喇嘛和尚及私建庙宇者依律治罪其愿为喇嘛和尚及修造寺庙须啓明该部贝勒方免其罪凡有给喇嘛班第和尚饮食者令男子馈送于寺如男子他出毋得私邀至家给之饮食违者以奸论罪有首发者即将首发之人准其离主再满洲防古汉人土黙特喀喇沁巫觋星士等妄言吉凶蛊惑妇女诱取财物者实繁有徒此等满洲防古汉人岂无本主该管何以不加禁止任其妄行嗣后若不严行禁止有被获者将此妄行之人必杀无赦该管牛录额真章京及本主各坐以应得之罪有用巫觋星士者亦坐以应得之罪若道士及持斋之人妄行惑众亦一体治罪
　　天聪十年丙子三月庚申
　　上谕诸臣曰喇嘛等口作讹言假以供佛持戒为名潜肆邪淫贪图财物悖逆造罪又索取生人财帛牲畜诡称使人免罪于幽防其诞妄为尤甚喇嘛等不过身在世间造作罪孽欺诳无知之人耳乃防古等深信喇嘛糜费财物忏悔罪过欲求防魂超生福地是以有悬转轮结布旛之事甚属愚谬嗣后俱宜禁止
　　崇徳七年壬午五月戊寅
　　上谕礼部曰自古僧以供佛为事道以祀神为事近有善友邪教非僧非道一无所归实系左道也且人生而为善则死亦无罪若无罪戾何用立善友之名既有罪戾虽为善友何益与其积恶而为善友何若行善之为愈乎语云行善者天降以福善原在心非不食肉之谓也今因善友康养民等合羣结党私造印劄惑世诬民紊乱纲常凡列名于籍者三百余人法司俱拟死罪朕加寛宥止诛为首十六人自今以后除僧道外凡从善友邪教者不论老少男妇尔部永行禁止如有不遵禁约者或被他人首发或经衙门察获杀无赦该管各牛录章京拨什库及本主不行察究者一例治罪








　　大清太宗应天兴国徳彰武寛温仁圣睿孝敬敏昭定隆道显功文皇帝圣训卷六
