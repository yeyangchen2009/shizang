　　钦定四库全书　　　　　史部十四
　　舆地碑记目　　　　　　目录类二【金石之属】提要
　　【臣】等谨案舆地碑记目四卷宋王象之撰象之金华人尝知江宁县其书乃以天下碑刻地志之目分郡编次而各注其年月姓氏大略于下起临安讫龙州皆南渡后疆域其中颇有攷订精确者如镇江府丹徒梁太祖文皇帝神道碑辨其为梁武帝父成都府殿柱记作于汉兴平初年知其非钟防书嘉定府移水记有嘉州二字知其非郭璞笔台州临海庆恩院定光院明智院明恩院婺州义乌真如院诸碑福州乌石宣威感应王庙碑并书防同则知呉越实曽用契丹年号皆见证据然亦有前后复出并承讹袭谬者如上霄峯夏禹石刻南康军已载之又载之江州且安知所云隠起百余言者非即水经注秦始皇所记乎孔子延陵十字碑镇江府既两载之又载之江隂军又载之昌州且乌知所云呜呼有呉延陵季子之墓者古法帖所録乃止有六字乎至于徽州则载歙州折绢本末一事澧州则载柿木成文太平字皆于碑志无涉颇属不伦又思州下独载夏总干墓志略一篇大书附入体例更为防错疑是当时随笔襍记编纂未成之书特所采金石文字与他书互有出入皆可以备防攷而图经舆记古无着録専家流传颇少此本搜辑颇详尤能补厯代史志所遗缺也乾隆四十三年五月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀

　　钦定四库全书
　　舆地碑记目卷一　　　　宋　王象之　撰临安府碑记
　　吴太帝黄武二年刻字【在栗山】东晋孙文度镌石铭【在冨阳县之鸡笼山义熈八年立】隐士郭文碑【在临安县湖州刺史孙彭立】天竺灵隐二寺记【临安志云寺记陆鸿渐文僧遵式立复州　图经云陆羽常过钱塘撰丨丨丨丨丨丨记】冷泉亭记【唐长庆二年白居易文】西湖石函记【唐史长庆四年白居易文】胥山碑铭【元和十年灵元辅文王遹书】佛説尊胜陀罗尼呪【牛僧孺八分书】唐龙兴寺碑【即今祥符寺也景龙四年卢季询书】华严觉法师碑【褚廷诲书】任道真题李渉碣后【旧在祥符寺】臯亭神记【牛僧孺书】唐径山禅师碑【九域志云崔元翰词李吉甫书】下石龙浮胜院磨崖心印铭【唐翰林学士梁肃文】唐和州刺史凌凖墓志【在新城县唐桞宗元文】余杭县令刘允恭德政碑【晏公类要云刘令事详明临下清简人怀其惠吏畏其威】陈允升德政碑【晏公类要云在余杭县唐贞元二年立中书舍人李纾文】前县令李复碑【晏公类要云在余杭县唐大厯四年立秘书郎蒋志文】赤松子铭【晏公类要云在冨阳县又云赤松子驾鹤时停北山】唐县令丁君德政碑【晏公类要云在于濳县西市山唐麟德二年立】石壁法华经记【在广化寺唐元稹文】真圣观碑【在天庆观开平二年刻】梁简文石像记【在灵隐寺】司空相国诗【在灵隐寺】唐嵩岳大师影堂记【在灵隐寺】鸟窠禅师塔铭【在定业院】唐白舍人鸟窠禅师问答颂【在定业院】唐宣宗悼安国寺悟空禅师碑【在盐官县】悟空禅师行业碑【唐咸通二年卢求文】净明院功业碑【在临安县钱武肃王书】崇觉院钱武肃王开山碑【在临安县】钱王建兴敎寺记【在本寺】吴越王立功碑【在临安县干化三年立】吴越王生祠碑【在临安县李淇撰干化三年立】钱塘龙王庙碑【钱塘县有广润龙王庙碑云钱镠正明二年建】观音尊圣幢【在九里松寳大二年建】贡院前桥柱【刻云寳正六年嵗在辛夘造此钱王三年号日天寳曰寳大曰保正皆钱王年号也又临安府石屋崇化寺尊圣幢云时天寳四年嵗次辛未以年月攷之非唐之天寳乃钱王之年号耳葢梁以丁邜簒唐武肃是嵗犹称唐天祐四年戊辰乃自称年号曰天寳元年则天寳元年辛未乃梁之干化元年也事见洪迈随笔又通鉴唐明宗天成二年吴越王钱镠以中国防乱朝防不通乃改元保正其后复通中国乃讳而弗称】杜太师棱筑城记【在新城县寳大元年罗隐文】罗给事墓志【在新城开平四年沈崧文】吴越武肃王神道碑【在临安县杨凝式撰长兴二年立】龙兴寺华严经石记【寳厯三年九月二十五日蘓州刺史白居易撰寺僧南操立】胥山铭【集古录唐灵元辅撰王遹书山有子胥庙故以为名元和十年立在杭州】览法师碑【集古录唐徐安贞撰禇庭诲书碑以开元二十五年立在杭州】
　　嘉兴府碑记
　　秦始皇碑【九州要云始皇登秦望山望海今始皇碑在嘉兴县】　六里山石刻【在海盐刻云天册元年旃防恊洽之嵗孟冬阳月日惟壬寅朔石篑神匮忽自开发拾得青玊玺篆文吴即帝位共三十八字】秀道者塔碑【张伯玉百韵诗序云今有塔铭存焉】东汉烈士沈光书迹石刻【张伯玉百韵诗注云在圣果寺】周氏墓碑【在海盐唐贞元十四年汝南县君周氏墓志铭植于嘉兴县东界海盐齐景乡】寳花尼寺碑【今碑刻犹存仅可读大厯丙申嵗夏五月七日】崇福团寺记【在崇德县西八十歩有唐无着禅师赞宁碑记】陆府君碑【在海盐县北五十五里当湖市近得一石刻乃唐吴郡陆府君墓铭】齐景公庙碑【在海盐县齐景乡也唐贞元十四年汝南县君周氏墓志铭植于嘉兴县东界海盐县齐景公乡】华亭吴征北将军碑宣城内史碑　嘉禾王总管守城记【侯涣文】曺史君庙
　　记【吴感文】髙史君庙记【崔拱臣文】灵光寺僧灵祐塔铭【沈亚之文】法云寺碑【在华亭县南三十五里大唐蘓州华亭县顾亭林市新创法云禅院记大中十四年嵗在庚辰吴兴沈瑊述并书又亭林法云寺感梦伽蓝神记又开运元年造寺成二僧梦云梁朝侍至忽见紫衣曰此吾故宅也明夜复梦云但寻古碑文为据明早求之果见碑文云寺南髙基顾野王曽于此修舆地志遂建屋立像曰顾侍郞祠庆厯六年记云】资圣院碑【在嘉兴县唐宣宗书字额尚存】万年宫额【天祐元年武肃王重书额现存】天庆观碑【掘得二小石刻其一北极殿记知州宋坦雍熈三年记并铭其一天庆观碑记解九臯撰徐铭】石篆书三十八字【吴归命侯天册元年刻在海盐之六里乡】开元钟梁朝绘七寳上帝像【乾道中开斋堂掘得开元钟梁朝绘七寳上帝像乃镌像于石】嘉禾志并诗【郡守张元成序】武原志【即海盐图经令蘓养直序】云间志【华亭令杨偕编】
　　安吉州碑记
　　汉故梁相费府君碑【在墨玅亭集占录隶书不著书撰人名氏碑不载其乡里及刻石年月】汉故堂邑令费君碑【在墨玅亭又一碑亦在号三费碑】汉费鳯碑【集古录云汉石勚撰隶书不著名氏文悉为五字句亦无所立年月】吴兴太守庙碑【吴赤撰晁公武合州防壁记云刺史防壁记始于唐而顾况元结之文最为着按吴氏所记五百余人而名德如谢安石颜清臣之徒杰然表见于史籍者凢数十公故其地冠簪之盛常数天下三分之一】白苹洲五亭记【在墨玅亭唐白居易撰马缵书开成四年建又见金石录】白苹亭记【在墨玅亭唐李直方撰史镐书元和元年作】白苹洲记【在州大防壁中中和五年刺史孙储撰王溥书】湖州纪功记【在甲仗库唐元和中纪刺史辛泌平李锜也】吴大皇帝庙碑【在庙中唐安定中胡李良撰太和中立】大宁寺建功德碑【在报恩寺韩罩撰徐浩书大厯六年建】袁高茶山诗述【在墨玅亭唐于頔撰徐璹书述刺史袁髙所作茶山诗集古录云唐袁髙撰徐璹书湖州之顾渚山嵗修茶贡髙为之刺史而作是诗其后于頔得之于壊垣为之序而刻之贞元七年立】又碑隂【李吉甫撰贞元十年建】乌程令韦公徳政碑【在乌程县治唐至徳二年沈务本撰沈仲昌书】沈府君墓铭【在墨玅亭乾元元年韦卓撰并书】胡夫人墓铭【在墨玅亭天复三年于景林撰并书】金氏墓铭【在墨玅亭李翊述并书】吴氏墓铭【在墨玅亭太和九年胡季良书】断碑二【在墨玅亭一咸通五年立僧翰书一乾元元年邬雕书】唐太光和尚神异碑【在乌程法华寺干寜中李神书】唐太光和尚道迹碑【在乌程法华寺】唐丞相李绅墓碑【在乌程山里干宁三年立】唐吴兴丘氏墓碑【在乌程县西霅水乡林谷元和四年立】唐古山索靖庙碑【在乌程本庙】唐重置兴国寺碑【在归安县无为寺】唐永兴寺僧伽和尚碑【在归安县鹿苑寺元和九年立】唐永兴寺防道记【在归安县鹿苑寺咸通四年】崔祐甫铭崔植诰【长兴县崔赵村在罨画溪之右崔即唐相祐甫之后家蔵韩愈所作祐甫墓铭又藏崔植崔逖等诰数轴】陈周报徳寺碑【在长兴县大雄寺】陈徐陵报徳寺塔铭【在长兴县大雄寺子院】唐沙门碑【赤乌五年建庙】陈孝义寺碑【晏公类要云徐陵撰在卞山下今在墨玅亭】唐太宗御制圣教序【在墨玅亭】唐开元皇帝封文宣王诏【在州学】勅天下放生池碑【旧在文宣王庙今在鲁公祠集古録云唐顔真卿撰并书肃宗乾元三年诏天下自山南至浙西临江置放生池八十一所真卿为天下放生池铭池上之碑以大厯八年立】颜真卿集唐肃宗御书题碑额【集古録云顔真卿书肃宗批答御书表以上元元年上碑以大厯九年立集古録云乞御书批额碑隂记顔真卿贬碑不果立至大厯中为湖州刺史始追建于州之骆驼桥东集批答御书字以为额又序其事于批答碑隂以大厯九年刻】勅书褒战功记【在甲仗库前唐宪宗赐刺史辛泌及慰问将士诏书】封崇孔宣父故事【在州学元和四年记】徳本寺碑【在文宣王碑隂胡季良撰】文宣王新庙碑【在州学唐大中间郑言撰并书碑记刺史令狐绹作】射堂记【在墨玅亭集古録云唐颜真卿撰并书碑石壊缺不可考以大厯十二年立又云右射堂记颜真卿所书刻于石者】项王庙碑隂【集古録云颜氏残碑唐颜真卿书并项王碑隂记附残缺不全而事迹可见碑隂真卿重建项羽庙碑以大厯七年刻】项生蔬食文【在墨玅亭】干禄字书碑二【一在墨玅亭一在鲁公祠集古録湖州颜鲁公石记云唐人笔迹见于今者惟公冣多其在湖州所书为世所书传者惟干禄字书放生池碑尚多见于人家而干禄字书乃杨汉公摹其真本以讹缺遂不复传独余集録有之惟好古之士能知前人用意之深则其湮沉磨灭之余尤为可惜也】湖州石记【集古録云碑字残缺不见年月及书人姓名验其字画盖颜鲁公书】石柱碑【旧在乌程县西南三十里之杼山今在墨玅亭又断碑二亦载颜真卿书】晋吴兴太守谢公碑【在墨玅亭唐裴清撰僧道铣书大厯五年建】太守厯官记【在墨玅亭自晋王逸少洎陈任忠凢四十四人】湖州刺史题名记【唐广徳元年李纾撰后记贞元十六年顾况作又后题贞元十七年刺史李词】灵皎城山寺碑【在长兴县慈氏院元和中撰】唐沙门灵皎鱼陂明禅师塔铭【在长兴县空隠院】晋谢太傅塘碑【旧碑在谢公乡颜真卿取旧史遗文刻石而书其隂今碑在墨玅亭】唐大慈寺钟记【在本寺唐县令韩章撰】吴兴杂録【唐志张文规作】吴兴録【韦昭作】吴兴山墟名【张元之作又云晋吴兴太守王韶之撰】三吴土地记【顾长生作】吴兴志【陆羽作】吴兴统记【景徳中湖州摄长史左文质纂】吴兴诗集【熙宁中知州事孙觉裒吴　兴人诗自晋至唐凢二百首】武康土地记【沈常作】余英志【庆元中进士刘曈撰】吴兴诗【金大亮序】吴兴续图经【绍兴中编】吴兴志旧编【淳熙中教授周世楠撰】
　　平江府碑记
　　朱氏墓碣【在吴县西穹窿山碑已漫灭其可读者云世居下邳自平始二年避地至此】包山神景观林屋洞碑【唐开成三年建】报恩寺惠敏律师碑铭【台州刺史张谏撰苏州刺史元锡书】天台大徳元浩和尚灵塔颂【太原少尹崔恭撰】城隍庙唐碑【吴郡志云城隍庙其初春申君庙唐碑具在】孟郊张祜留题【吴郡志云昆山古上方有丨丨丨丨丨丨云】画龙记【在长　县防事李　记】周先生住山碑【在洞庭山唐令狐楚撰】楞伽寺石记【在吴县西南绍兴间瓦砾中得房琯所作寺碑】龙兴寺碑【在吴县横山下山巅有塔隋时所建石记存焉旁有巨井石栏栏侧有隋人记刻】兴福寺记【在常熟县西北九里唐寺记云始于齐始兴五年按齐无始兴年号但有延兴中兴二号皆止一年流传之误如此旣是唐碑姑存之】寳积寺塔【在横山下山顶有塔隋人所书塔铭碑石全好字画秀整绝类虞褚】颜真卿虎丘诗刻【唐诗纪事二十四卷吴门有清远道士周恭子游虎丘诗其辞自商周厯近代二千年来矣鬼神耶隐士耶莫能测也辞藻健俊鲁公爱之刻于岩际】江摠碑【唐诗纪事三十卷苗发送司空曙之苏州诗云若到仁霞寺应看丨丨丨】寳花寺碑【集古录一百四十五唐邹儒立撰于頔书陆齐望有女为尼齐望舍宅为寺子渭等以永正二年造寺始成立此碑在苏州嘉兴县】春申君庙记【集古录三百二十八唐赵居正撰史惟则八分书并篆额碑以天寳十年立于苏州】重寺法华院石壁经碑文【太和三年春郡守白居易记】南禅院千佛堂转轮经石记【开成二年二月一日白乐天撰】皇甫湜顾况诗集序【序云吴中山泉气状英淑怪丽太湖异石洞庭朱实华亭清唳与虎丘天竺诸佛寺钩绵秀绝君出其中间翕清虚以为性结泠淡以为质吐鲜荣以为词偏得于逸歌长句骏发踔厉徃徃若穿天心出月脇意味惊人语非寻常所能及最为快也李松已死非君谁与况字逋翁】常熟唐古碣【韩臯元和三年】松陵集【陆龟防】圗经【李宗谔修定】续志【朱长文编】新志【范成大编见言行录】松江诗集【何按撰】松江诗后集【胡份序】重广松江集【石处道序】
　　常州碑记
　　阳羡山封禅碑【云麓澷抄云吴志天玺元年吴兴阳羡山有空石长十余丈曰石室郡表为瑞遣兼司徒董朝兼太常周处封禅国山大赦改明年为天纪即前所云水洞是也山后有封禅碑土人目曰囤碑以其石圆八出如米廪云字画竒古嵗久多磨灭】隋陈司徒告身【集古录隋大业十一年陈杲仁告身杲仁妻轸静舍宅造寺无书人名氏舍宅防称明政二年者李子通年号也在武烈帝庙】吴国山碑【集古录云不着撰人名苏建篆县名碑天册元年得玉玺刋石告禅于国山之隂其所述瑞应凢千有二百余事】善权寺诗灵岩瀑布记【集古录云羊士谔逰善权寺诗康仲熊逰灵岩瀑布记郑薫雪霁阁诗附善权寺诗后元和十三年刻李飞书在常州】无锡铭【毘陵志无锡县有采樵者于山下得铭云有锡兵天下争无锡宁天下清有锡珍天下无锡久天下济】唐贺兰夫人墓志【集古录云贞元九年唐陆贽撰或云贽书也题曰秘书监陆公夫人墓志铭而贽自称侄曾孙】唐东山亭记【韦夏卿撰详见东山亭下】张公洞唐人留题【见张公洞下】唐李相家山碣【在惠山中唐相文肃公绅置别业于此因名李相家山干符末孙渭南尉直史馆睿立此记事见晏公类要】韩熈载灵洞观记【见张公洞下】登仙观碑【见张公洞下】晋右将军曺横墓碑【在晋陵县东三十五里有徐碑云晋右将军曺横所葬因曰横山】
　　镇江府碑记
　　季札庙碑【九域志云吴丨丨丨内有唐刺史某人刋夫子十字碑】吴季子铭【集古录云篆书凢十字曰呜呼有吴延陵季子之墓张从绅记以为孔子书碑久湮埋宗命殷仲容模大厯十四年萧定重刻于石并正元二年郑播谒孔子庙题名建中元年卢国迁建碑记及从绅书附】梁招隐刹铭【集古录云梁晋安王萧纲撰不著书人名氏丨丨丨丨王所建也王后即位为简文帝碑以普通三年立】梁太祖文皇帝神道碑【在丹徒县之三城港文帝陵下镇江志云欧公集古录以为宋文帝碑非是葢宋文帝自葬蒋山见于沈约宋书明甚第见此八字与宋文帝諡号偶同遂指以为宋帝而不知其为梁武帝之父追尊之号亦同】唐蒋防鹿跑泉铭【晏公类要在丹徒县西南七里招隐寺旧经云宋戴颙尝居于此后以宅为寺有张祐留题诗有鹿跑泉唐蒋防为泉铭见存】李德裕玉蘂花诗【类要云在丹徒县东南七里招隐寺寺内有李德裕玉蘂花诗刋石在焉】紫府观记【在金坛县马迹山有唐上元令王仲康记】集仙观记【在丹徒县东南二十五里有广明初士人张彦为之记】唐忠烈公新庙记【在庙内顾云文】唐魏法师碑【在仁静观胡楚賔文】洞虚观记【旧在延陵县陶村陶隐居之故庐也有长庆中石记存焉】唐戴叔伦神道碑【在金坛县南三里梁肃为神道碑】唐祐顺王庙先天碑【在府治后圃即汉荆王贾庙也有唐先天二年石刻】武烈帝庙碑【庙在城南一里即隋司徒陈杲仁之庙也唐封为丨丨丨命徐作碑】唐润州陁罗尼经幢【欧阳公集古录云右陁罗尼经幢今在润州寳墨亭中唐云阳野夫王奂之书字画颇为世俗所重】瘗鹤铭【欧阳公集古录云华阳真逸撰刻于焦山之足常为江水所没好事者伺江水落时模而传之往往只得其数字云鹤夀不知其几而已惟余所得六十余字独为多也按润州图经云为王羲之书字亦竒特然不类羲之笔法而类颜鲁公不知何人书也华阳真逸是顾况道号今不敢遂以为况者碑无年月不知何时疑前后有人同斯号者也】麒麟碑【寰宇记云梁简文帝陵有丨丨丨尚存】岑植德政碑【集古录云唐张景毓撰僧翘微书碑以景龙一年立在润州】太清宫钟铭【集古录云唐冯宿撰桞公权书太和五年刻在永兴华中允墓志附碑石澷灭咸通八年立】下泊宫记【集古录云唐王师简撰道士任参元书下泊故茅君宅也在三茅山下元和中薛华修以为宫并立茅君像以元和九年立记】韩晋公春秋通例刻石【陆防作皇甫先生传云贞元中韩晋公尝进春秋通例刻之于石注云今在润州文宣王庙】颜鲁公问李太保大夫乞米帖并范仲淹题防石本【在延陵季札庙中】练湖碑【云麓澷抄云丨丨丨南唐时立】唐润州图经【镇江志云唐孙处元所作也】旧记【唐山谦之刘损之孙处元皆作】镇江志【熊克编】润州集【曾旼序】
　　严州碑记
　　朱买臣祠堂记【唐　守李　撰】灵岩记【集古录不著书人名氏大厯十二年刻石】睦州大防记【集古录凢二本其一唐元和七年李道古撰其一皇朝刁术撰自唐显庆至中和刺史一百一十五人皇朝太平兴国中知州事二人题名书皆一体不著名氏雍熈二年刻】淛东观察判官防壁记【李元賔文】睦州录事叅军防壁记【元和八年皇甫湜撰】桐庐县篆额【江南徐铉篆张伯玊曰士大夫仕东南者至桐庐则观徐君之篆】范仲淹钓台记【容斋五笔云范文正公守严作严先生祠堂记其歌词云云山苍苍江水泱泱先生之德山髙水长既成以示南丰李防伯防伯请撰德字作风字公凝坐顿首殆欲下拜】新定志【绍圣间太守董编并序淳熈中太守陈公亮重修刘文富序】严陵志【绍兴间董编并序】
　　江隂军碑记
　　季子墓铭【有十大字云呜呼有吴延陵季子之墓按欧阳公集古录云丨丨丨丨相传以为孔子所书张从绅记云旧石湮灭开元中宗命殷仲容模搨其书以传然则开元之前已有本矣】崇圣院铜钟铭【唐太子冀所置题云赐江隂崇圣院今在干明寺】通元观铜钟铭【唐开元十五年陈郡袁怀先撰】季子神赛雨纪石文【唐天寳五载赵晋甫撰张防书】唐重建兴建寺碑【太和二年郁羣老撰今在慈云寺】天祐二年筑城记【见祥符图经】钓台寺石幢【由里山之东堂有碑刻二经憧磨灭不审嵗月】武烈大帝庙碑【在天庆观之西有顾云铭南唐封为武烈大帝命徐撰碑文顷嵗修庙得唐侯像所立碣于地云皇唐常州江隂县司徒陈公庙碣铭其文澷灭不可读】南唐重光院铭【乃今仁能院僧自西撰题云大唐都省江隂县重光院保大三年铭】光瑛院瑞像殿记【南唐保大六年僧崇肇撰今在明敎院】招隐院钟楼记【南唐保大十一年丁道撰今在悟空寺】明敎院释迦殿记【天圣三年范仲淹撰】文宣王庙记【景祐三年范仲淹撰】
　　绍兴府碑记
　　严寺碑【在诸暨之荐严寺开元二十一年康希铣撰徐峤之书】秦望山法华寺碑【在天衣寺开元二十三年李邕撰并书】俨禅师戒坛碑【在天衣寺天寳十五年徐浩书】康希铣墓碑【在山隂兰亭其碑颜鲁公撰并书】防稽山永兴公祠堂碣【贞元元年】大觉禅师国一影堂碑【在府城大庆寺正元元年】正元题名【在府治卧龙山磨崕】复禹衮冕并修庙记【在禹庙元和元年碑隂有薛苹祈雨唱和诗】建南镇碣记【元和十年孟简撰】禹庙题名【元和十一年张良祐孟简等十一人】崔词谒禹庙诗【元和十一年又宋之问等诗附】又题名二人【元和十一年郑廸刘茂孙】庾肩吾孟简禹庙诗【元和十年】禹穴碑【元积铭寳厯丙午】禹穴碑隂【元积并寮属十一人】元威明阳明洞天诗【太和三年立石龙瑞宫】白居易阳明洞天诗【太和三年】宁贲禅师塔铭【太和五年建塔在山隂昭福寺】修龙宫寺碑【在嵊县太和九年李绅撰】题法华寺诗【李绅撰欧阳公集古录云李绅自序云太和甲寅岁逰寺刻石详自序所言似绅自书然以端州题名较之字体殊不类甲寅太和八年也】古罗汉塔记【开成二年建在余姚县】奚奬尊圣经【开成四年建在余姚县】奚奬尊圣经行书序【防昌元年建在戒珠寺】灵应庙碑【会昌元年建在钱清镇祠下】京兆阿史那夫人墓志【会昌二年石在府城】大中禹迹寺勅【碑立在本寺】勅赐大中圣寿寺额六字【桞公权书】戒珠寺记【咸通三年】平察微墓志【咸通三年石在诸暨县】大庆寺尼粥田记【咸通三年】大庆寺复寺记【咸通十一年立容斋随笔云孙汝玉记】王颖书尊圣经【咸通十三年在戒珠寺】王修己书尊圣经【咸通十五年在禹迹寺】王右军祠堂记【无嵗月在戒珠寺】吴越武肃王庙碑【庙在府南四里乃皮日休之子光业词也】吴越忠懿王贻书石刻【在会稽县南三十里之雍熈院】越王碑【九域志】江淹碑【晏公类要云在州北八里】俨律师碑【集占录云唐万齐融撰徐浩书碑以天寳十五载立】书戒珠寺【集古录云唐李绅撰具灵该八分会昌中废宣宗初复立碑以咸通元年立】法华寺诗【集古录云唐李绅撰徐浩书以太和八年刻石】薛苹唱和诗【集古录云唐薛苹诗不著书人名氏崔迷等凢十七首】秦刻石【剑南诗稿登鹅鼻山至絶顶访秦刻石有诗】沃洲山禅院记【晋宋以来有罗汉僧西天竺人白道猷居焉次有髙僧竺法濳支道林居焉又有干兴渊文遁开成蕴崇实光识裴藏济度印凢一十八僧居焉髙士名人有戴逵王洽刘恢许度殷融郗超孙绰柏彦表王敬仁何次道王文度谢长霞袁彦伯王蒙卫玠谢万石蔡叔子王羲之凢十八人或防焉或止焉】
　　庆元府碑记
　　董孝子庙记【唐崔殷作丨丨丨丨丨云黯后汉人孝行着于乡邑孝和召拜郎中不起厥后世为名族故以董孝子名乡】栖霞观碑【在象山县有唐大中元年碑孙谏卿撰】等慈院释迦殿记【在象山县宋元嘉二年置有释迦殿记方豫撰】龙寿院记【在象山今名延寿院汉干祐三年置有记】洋山庙记【在定海县东北五里唐大中年间黄洽庙记】唐心镜大师舍利塔铭【在鄞县之崇寿寺刺史崔琪状其事】崇寿寺额【在鄞县唐相裴林书】明州额【旧钱氏书】奉国军额【太守潘良贵书】文宣王庙碑【在州学火损其半】裴公德政碑【李阳冰篆在衙门内】唐刺史王密德政碑【李舟文李阳冰玊筯篆今在郡楼下】桞公权书金刚经【在州治之进思堂】应天德润寺碑【在慈谿县唐干符中僧文义大师清晏撰】唐李华撰左谿大师碑铭【在慈谿之普济院】云汉广福敎院记【在慈谿县唐光化二年杨适撰】开元寺碑【在鄞县南二里寺有二碑其一李频文其一陶祥文韩择木书】小字道徳经【集古録唐明皇注八分书不著名氏开元十七年立】
　　台州碑记
　　天台观葛仙翁篆【晏公类要云吴赤乌元年为葛仙翁所建其额即仙翁亲篆】齐桐栢山金庭馆记【集古录南齐沈约造儿珪之书永防中因地名建馆曰金庭宫置道士十人葢道士自叙之言非约所撰其谓之造者疑如后世立碑之类尔碑以永元三年立】桐柏观勑【唐景云二年】桐柏颂【集古录唐崔尚瑗文韩择木八分书天寳元年立碑】修桐柏宫碑【集古录唐元稹撰颜颙书景云中道士徐灵府等理葺碑以元和四年立】国清寺记【唐桞公权书额】老君真容碑【唐开元二十九年立在州天庆观内】佛窟禅师碑【唐元和六年在天台县】道元院碑【在天台唐干符二年】天台禅林寺碑【唐元和六年在大慈寺】智者大师修禅林道塲碑【唐元和二年在大慈寺】禅林寺智者大师画赞【在天台县唐大厯中顔真卿文】隋陈司徒庙碑【唐干符二年在本州庙中】台州刺史杜雄墓碑【唐文德元年碑隂有蔡大王庙记今在临海蔡王庙中】台州司马韩光乗真赞【唐先天元年在崇道观】杜夫人墓铭【唐光化三年在临海县】金像寺【在仙居县西三十五里嵗久无碑识惟石幢岿然唐垂拱三年立也】吴越王题梁【续志云在城之兠率寺有广顺年间吴越王题梁】上清阁唐人题梁【在崇道观】吴越钱氏用契丹防同年号【临海县庆恩院及定光院皆书曰石晋会同元年建临海明智院及明恩院皆书曰石晋防同中建而通鉴石晋无会同年号及婺州图经义乌真如院亦云吴越钱氏会同十年建而吴越止有寳大天寳保正三号亦无所谓会同象之谨按东都事畧载辽主德光以天福三年改元会同至开运四年南牧厯年图载天福三年改元会同嵗在戊戍而会同十年嵗在丁未是嵗正德光南牧之时去天福三年整整十载意者钱氏奉德光之正朔则丁未之嵗乃契丹会同十年然婺州真如院书会同十年建尚是契丹入汴之时恐吴越奉其正朔若赤城志所书会同元年则是石晋天福三年晋髙祖尚都汴为中国主不应钱氏乃越石晋而奉契丹正朔也比之婺州真如院所书年月无据当攷】天台集【李兼序】续集【李子长编李兼序】旧图经【敎授余嚞编】赤城志【陈耆卿编】
　　温州碑记
　　僧元觉神道碑【在永嘉县之净光先天寺元于是山有括州刺史李邕所作神道碑】净居尼机圆明塔碑【在永嘉县之净居尼禅寺其碑先天中立】石室碑【在永嘉县膺符乡大罗山之石室上有石夫人及古石碑在天柱寺后】仙岩寺碑铭【司空表圣文】海涛志【集古录云丨丨丨涛厯涛日时涛期朔望体象春秋仲月涨涛解凢六篇唐窦叔蒙撰其说以月朏朒候涛汐之进退并窦氏涛日时疏一篇孟简撰皆陶怂书朱巨题额不着刻石年月在温州】游仙记【唐著作顾况游仙记曰温州人李庭等大厯六年入山斫船迷不知路逄见漈水漈水者东越方言以桂泉为漈中有人烟鸡犬之候寻声渡水忽到一处约在瓯闽之间云古莾然之墟者好田泉植果药连栋架险三百余家四靣髙山廻环深暎有象耕鴈耘人甚知礼野鸟名鸲飞行似鹤入人舍中惟祭得杀无故不得杀杀令地震有一老人为众所伏容貌甚和嵗收数百疋布以备寒暑乍见外人亦甚惊异问所从来袁晁贼平未时政何若具以实告因曰愿来就居得否云此间地窄不足以容为致饮食申以主敬旣而办行斫树记道还家及复前踪羣山万叠不可寻省】永宁编【陈谦所述留元刚序云是编非取夫搜摭新故夸诩形胜而已事变之会风俗之趍盖将有攷焉观叙州自晋以来守凢几人孰贤孰否观叙人自国朝以来作者几人孰先孰后熈宁而后所易兵制善于古否建炎而后所增税赋安扵民否水利何为而便役法何为而病是非得失之迹废兴沿革之由安危理乱扵是乎在一言去取万世取信】鴈荡序述【丨丨山丨云乐清县鴈荡诸山在焉难以殚载校书章望之有记郡丞谢升俊有图乐清县丞洪藏有赋记述模冩皆极形容之妙然犹有未尽薛寺正季宣复为赋以偹足之】
　　婺州碑记
　　八咏碑【沈约文旧本在仁风堂新本在八咏楼】陋室铭【不知在何所政和中郡民至头土城上茅棘中见一顽石其色如铁靣平可坐因刮拭之彷佛有字题曰丨丨丨唐刘禹锡文其词云山不在髙有僊则名水不在深有龙则灵斯是陋室惟吾德馨苔痕上堦绿草色入帘青谈笑有鸿儒往来无白丁可以调素琴阅金经无丝竹之乱耳无案牍之劳形南阳诸葛庐西蜀子云亭孔子云何陋之有今其碑在明月楼】通判防兰亭记【其碑甚古】大防再建记【唐广明二年】赤松巗寺碑【唐垂拱四年】卢府君碑【唐大中十一年】俱胝石幢记【唐咸通十年】武威侯庙记【唐广明元年已上并在金华县境】杜叔伦去思碑【晏公类要云在东阳县前逹州刺史陆长源文】涵碧亭碑【在东阳县唐寳厯二年】法华寺碑【唐会昌三年在东阳县】智者法师碑【及本生寺碑在义乌县界梁太子纲文】善慧大寺碑【陈大建五年】善知阇黎碑【陈大建五年】惠集法师碑【陈大建六年】还珠记碑【唐元稹文】转轮经藏碑【唐咸通八年】重云大师真身碑【唐干符三年】普济院碑【周显德二年已上并在义乌县】圣寿寺碑【唐綦母潜文】和安寺碑【唐邵郞文】东峰亭记【唐马宿文在兰溪团寺】万安院碑【晋天福八年】永宁院碑【周显德四年已上并在兰溪县】千嵗和尚碑【开元元年在浦江寳严寺】左溪大师碑铭【唐李华文在浦江县】明招院寿塔碑【周广顺二年在武义院】鹤岩院碑【清泰】义乌真如寺耶律年号【寺在义乌县西南一百八十步东阳志云吴越钱氏会同十年建洪迈随笔载钱氏有年号三曰寳大天寳保正而无所谓会同象之谨按防同乃契丹年号东都事畧契丹传载辽主德光以天福三年改元会同至开运四年南牧厯年图载天福二年嵗在戊戌而防同十年嵗在丁未自戊戌至丁未整整十年意者钱氏奉德光之正朔则丁未之嵗乃契丹会同十年故用其纪元耳十国纪年吴越王钱佐传云开运四年四月敌防京师称会同十年而马殷传止书云开运四年契丹犯阙中国兵乱贡赋不通而不书会同年号是湖南诸国不用会同年号而吴越独用会同年号故也】吴越寳大年号【东阳志云观音寺大殿有梁吴越寳大二年立象之谨按通鉴后唐明帝大成二年吴越王钱镠以中国丧乱朝命不通改元保正其后服中国乃讳而不称今观音寺之题梁皆已削去年月寺僧云吴越改元后用中国正朔故讳其事而削去与通鉴所书相应寺却有铜钟铭题云寳大二年嵗在乙酉置】张廵许远双庙辩【嘉泰甲子余谒郡侯南康李公景和见其追逮土偶械系于庭问其罪则曰李侯家眷为所扰故加之罪杖之溪浒投土偶于深渊绝其庙食未尝不重李侯之果决也及余之郊外听舆人之诵曰此庙非他即唐张许之祠也郡侯意其烹爱妾而无所归旋扰其室既伏其罪而怪亦绝余独念张许置庙始末郡志无所继见志乃洪公遵铨次必不逸书余固未能释然后佘繙阅故书见唐张廵传载许远子玫为婺州司马桞子厚南公庙碑载南霁云子承嗣为婺州别驾今婺之双庙与倅廨邻意者南许二子之所立乎余既叅沂公之史攷桞子之记又不能不讥李侯之太果而诮洪公之畧也反覆张许之事因叹其捐躯以蔽江淮而当时议者反以睢阳食乏为二子罪逺烹妾以激士众而后世乃以其鳏居而为庙食之累甚矣忠臣之不遇也自李翰作传以表其事而当时之异论始息余不量其谫薄欲强引史传以证其庙食之始末视李翰为难矣昔韩文公谓张许子弟材下不能通其父志由今日观之庙存而无所记岂特不能通其父志于当时而已哉昔我朝章圣皇帝东狩过双庙留驾徘徊铸金刻石賛明厥忠而司马公光叹顔杲卿张巡之徒世治则摈斥外方抑沉下僚世乱则委弃孤城虀粉防手何为善之不幸而朝廷待忠义之薄耶我圣朝君臣待忠义之意如此惜不及见洪公李侯而一洗之云】
　　处州碑记
　　追魂碑【在松阳永宁观唐故有道先生叶公碑李邕撰并书法善之祖也世传法善求邕书不可得夜追其魂书之俗谓之丨丨丨恐未必然人爱其字模打不已黄冠潜毁之有铜钟宣和造防焚爇烈熖中竟不销铄声亦不减若有神防】唐李蘩孔子庙记【唐元和中刺史李蘩建孔子庙韩愈为之碑杜牧书其隂碑遭乱不存宣和中知州黄葆光模刻于学而碑隂犹阙】有唐赠歙州刺史叶公神道碑【李邕撰韩择木八分书其石运自霅川击之铿然有声在丽水县北一百二里冲真观中】李邕书大唐开悟之寺【在龙泉之荐福院】黄帝祠宇篆额【唐李阳冰篆在仙都山】缙云县城隍庙记【集古录唐李阳冰篆并撰阳冰祷雨因移建于山上碑以乾元二年立】刺史李铝送行记【贞元中李铝为刺史朝士之赠行者二十三人石刻今存】唐青田县尉杨光于作隐难记【在丽水县北六十里之东岩大畧言袁晁黄巢之乱民避难于此获免者甚众】好道庙碑【在丽水县东十里唐大中十年刺史叚成式作庙记今存】陈松司马墓碑【在丽水县西四十里期山下干符二年卒葬于此碑及铭记并任省公文】李阳冰修夫子庙记【在缙云记云上元元年缙云令李阳冰修文宣王庙换夫子之容貌増侍立之九人其余六十二子图于屋壁据阳冰记云增侍立之九人盖独顔回坐而余九人为立像矣】李阳冰忘归台铭【在缙云之吏隐山】李氏洼樽铭【在缙云之吏隐山】李阳冰篆倪翁洞三字【在缙云县东半里之倪翁洞】阮客洞诗【在缙云县东九十里有石室镌李阳冰诗】隐真洞刘先生塑像赞【在缙云县东二十八里隐真洞其碑见存】李阳冰篆初谷三字【在缙云之仙都山】
　　衢州碑记
　　古碑【信安记文其最古者徐偃王庙则韩退之西楚覇王庙则贺兰进明信安王祎石桥诗则严绶女楼之阳东武则崔耿若陆爕子皋之偃王碑碣皆漫缺不可读】唐干符六年僧冲莅开山文枞碑铭【在西安之子湖定业院】唐则天书明果寺【在西安县北玊泉乡明果禅寺额】唐白居易大彻禅师传法堂记【在西安县北玊泉乡明果禅寺】后唐清泰中吴中丞所书发愿文【在常山县西三十里福田院】唐杜荀鹤及禅月大师贯休留题【在龙逰之石壁院】石桥诗刻记【唐廷评严绶】瑞鱼铭【张子寿集贺衢州进古铜器表云伏见衢州所进丨丨丨等神物瓌竒形制纯古鱼为龙像既彰受命之元铭作久文更表锡年之永河图旧事无以加之】徐偃王庙碑【韩愈撰】徐偃王后记【唐于皋作记今在灵山庙中】双桧堂记【开寳间吴越刺史谨知礼撰】吴越国王墨帖【在保安院】信安志【毛宪序】
　　建康府碑记
　　吴纪功三段石碑【天玺元年皇象之书今在府治绅书阁前集古录谓之皇象】晋王祥墓碑【在江宁县之城西南河城寺之北有古碑防缺不全】谢安墓碑【晋缺　云谢安墓前惟立一白碑葢当时难其德耳】王羲之兰亭记【在三段阙石后壁】　大宗碑【顔鲁公书】顔府君碑【顔鲁公书并在府学】卞壸墓碣【南唐徐锴书在忠烈公墓下】陶隐君墓砖【熈宁中金陵丹阳之间有盗发塜得隐起砖于塜中读其书知山中宰相陶隐君墓也其文尤髙妙王荆公因书遗金陵天庆观黄冠遂以入石】陈景阳宫井栏石刻【唐人书今在行宫欧阳公云晋王广书戒哉戒哉字已不存象之观书擒虎则去虎字书世字则作代皆避以唐讳则知为唐碑也】唐栖霞寺记【陈江摠作碑唐高宗御书额至今犹存今在摄山寺中去城四十五里】唐栖霞寺铜像背记【唐景龙二年又寺中徐铉书古迹甚多】唐徐铉紫极宫司命殿记【在天庆宫】徐铉蒋帝庙碑【在蒋山庙】南唐追封庆王碑【在娄湖桥东南路侧已上并在建康城中及上元江宁界内】吴太极左仙翁葛公碑【唐调露二年重建】梁许长史旧馆碑【陶洪景文天监十七年立在玉宸观】梁太元真人碑【孙文韬书】梁许长史旧坛碑【陶隐居书又有梁九锡文孙文韬书】陶隐居帖【在玊宸观】陶隐居墓铭【自撰】陶隐居墓志【梁昭明太子撰】华阳颂【陶隐居文唐天寳九年立】羲和寺额【梁昭明太子书】陶隐居碑铭【邵陵王纶撰】陶隐居君碑隂【司马道隐子微书】唐紫阳观王先生碑【唐摠章二年立】唐崇禧观碑【太极元年立】唐明皇授箓碑【在崇禧观】唐宗授上清箓碑【在华阳洞】唐句容令岑公德政碑【景龙二年】唐禁山碑【太和七年今在玉宸观】唐玉清观四等碑【开元十五年】贞白先生碑【梁邵陵王纶撰今在玊宸观】祠宇宫白鹤庙记【大厯十三年】唐元静先生碑【顔真卿书大厯二年又云在紫阳观大厯七年】唐韦君碑【正元三年立在玉宸观】唐圣祖碑【寳厯二年】孔子尹真人赞皇公三碑【寳厯二年】唐张孝子旌表碣【咸通十三年】唐茅山孙尊师碑【李德裕文今在玊宸观】题陶隐居铭【唐保大十四年】青元观殿碑【唐保大十五年】下泊宫记【王帅蕳文】元素先生碑【徐铉撰在玉宸观】唐紫阳观碑【徐文在玊宸观】骑省石【在句容县治】唐许长史丹井铭【徐文在玉宸观】故傅太师王君碑【徐文已上并在句容县界】溧阳长潘元卓碑【后汉光和四年今在尉防】唐潘城寺碑【刘驩文在县西九十里】唐礼部侍郎刘府君神道碑【裴度撰今在钦贤亭】校官之碑【后汉光和四年立洪迈夷坚癸志云其石沦于固城湖中绍兴十三年溧水尉喻仲远得之辇置防事之侧盖相距六百九十二年今在县圃已上并在溧水县界】西汉赵禹庙记【唐中和三年】后汉溧阳侯史公神道碑【晋永和八年立唐中和十四年重立】晋建安太守史公神道碑【景龙四年立】晋庐陵太守吕府君神道碑　晋冠军将军史爽墓石柱刻　梁兖州刺史史府君墓石柱刻唐宣州溧阳县永仙观元宗先生碑铭【开元五年】城隍庙
　　记【开元十七年在旧县城】唐祭酒史公之碑【李阳冰篆頞】重换司空庙殿记【唐会昌一年】史祖庙祷雨记【南唐升元三年已上并在溧阳县界】宋宗慤母夫人墓志【碑以大明六年立自此以下图经不再载而旁见他书今附见焉】齐海陵王墓志【南齐谢眺立石在江宁齐明帝废其兄鬰林王而立之在位一年又废为海陵王】华阳王先生碑【唐于敬之撰王元宗书以干封二年立在茅山】王法主碑【道士江旻撰徐硕隶书碑以贞观十六年立在茅山】陈尼慧仙碑【陈景哲书以大嘉元年立】梁智藏法师碑【梁萧几撰文王择撰铭萧挹书碑以普通中立】梁茅君碑【道士文韬书道士张泽集碑以普通三年立在茅山】王法主碑【唐刘袆之书齐懐寿书碑曰升真以文明元年立在茅山】张常洧碑【唐贞元五年旌表丨丨丨勑一道并纪孝行碑髙孚撰旌表碣赞承瓌撰】王师干神道碑【唐杨琯撰张从绅书碑以大厯十三年立在句容县】钟山林下集序【唐石洪撰以贞元七年立】华阳颂【梁陶洪景撰崔元亮长发三年防山题记附在茅山】司空殿记【司空光武时人碑以会昌六年立在溧阳】副元帅防阶记【唐严仍撰大厯四年刻在金陵】三茅山记【唐人书太和三年题】茅山三像记【与崇元圣祖院一体书李德裕旣建世祖院并立元皇帝孔子尹喜三像以寳厯二年刻在茅山】崇元圣祖院记【唐贾餗撰徐挺古八分书寳厯二年立在茅山】赐李练师诗诏【唐道士任良友书宗所赐诗凢三首贞元十四年刻石在茅山】景阳井铭【井铭有二其一隋帝所作其一张着撰】仙坛山铭【道士宋文干以山石自然因立坛其后岑仲琢石为像碑以圣厯三年立在溧水县已上并见集古录】江南秦淮石志【皇朝类苑江南保大中浚秦淮得石志按其刻有大宋干德四年六字磨灭不可识诸儒叅騐乃辅公祏反江东时年号】溧阳瀬水贞义碑【李白文】徐锴篆字题名【在中茅峰石上荆公有诗百年风雨草苔昏尚有当年墨法存祗恐终随峄碑尽西风吹烧满秋原】建康志【史志正序】建康续志【朱阙编吴琚序】
　　太平州碑记
　　吴陶基墓碑【在当涂横山晋陶氏亦有墓碣见存】晋杨府君墓碑【名亮农人桓温破姚防亮杖防来归后为雍州刺史卒今有石碑二一在治山一在河涧碑隂各有巴蜀故吏姓名合五百人太守杨倓惜其防裂徙置郡学】李白天门山铭【在天门山】水心院石幢记【在芜湖县西二里宁渊观初为水心院有唐广明间石幢记】罗泰石城记【在当涂东二十里石城山之多寳院太和三年】慈姥矶唐刻【在当涂县北四十里慈湖镇之北矶上有界牌二字乃唐刻也】陶府君大举德政碑【在当涂县东去十里丹阳镇南之禅那院乃唐僧所撰永昌元年己丑建碑今存】禅惠院记【在当涂县东十七里禅岳山有咸通二年记刻石山顶】广济院石幢【在芜湖县北四十歩院门外有两石经幢一题曰大中十二年一题曰干符六年】东能仁院水陆会记【在芜湖县东院南有唐水陆会记】演教院碑【在繁昌县东二十里院有古牌上有长庆二字】太平州诗南州集【林桷序】姑孰志【杨倓序】
　　宁国府碑记
　　题叠嶂楼诗【南齐谢眺】题叠嶂楼壁【唐独孤霖】敬亭山梓府君庙题名【髙璩】题梓府君庙诗【李太白司空图】良吏记【陈简甫题开元良吏六人】祭敬亭山文【郑薫文碑隂文杜宣猷】重修敬亭庙记【张延嗣】梓府君神祠记【崔从】新修梓府君庙记【刘仲约大中二年】新兴寺碑【卢肇书在县北敬亭山大中二年相国裴休建】禅定寺通公碑【严绶】新兴寺新条刘勑【裴休】新兴寺经阁帖【裴休】白龙寺经幢【在水阳镇开成元年】石中丞庙防碑【庙在子城南石中丞神览宣州人】鲁府君庙碑【在宣城县南六十里庙有防碑载武德六年鲁之以宣城防】冲庙观防碑【在宣城县东二十里会昌中立】新兴寺罗汉碑【徐善】福田寺经藏记【大厯中崔从】薛公去思碑颂【崔巨】筑新城碑【韩熈载碑隂林仁肇】送二王诗【李后主】徐知证墓碑【在宣城西四十里】重修宣城县廨宇记【朱】开元寺大殿记【孟拱辰】多寳佛塔记【孟拱辰】东禅院法华经记【孟拱辰】新兴寺藏记【唐天祐一年僧浩澄已上并在宣城县界】南陵修大农陂记【韦瓘】泾县防记【薛文羙】水心寺碑【唐宣宗】孔子庙记【徐】东峰亭记序【在泾县西二里唐永泰中李广琛将兵讨石阙冦告防赋诗刘大真为之序今刻石存焉已上并在泾县界】唐宣州响山新亭新营记【权戴之撰云元和二年今宣城长帅阙路应造】贺兰夫人墓志【集古录云唐陆贽撰并书碑以贞元七年立】宣城志【郡守赵希远序李兼编】宣城诗【唐人已前诗篇失编集人姓名】
　　徽州碑记
　　兴唐寺碑【唐吕渭文在歙县】越国公庙记【唐江台符文在歙县】问政先生碑记【吴顺义中方防文在歙县】归真观碑【江南徐铉文在歙县】汉洞院碑【在歙县新安志云今院有南唐保大中碑】婺源县古县考【见新安志本县沿革下】州县碑额【容斋续笔徽州之山水清远素无火灾绍熈元年忝差通判卢瑢悉以所作隷字换郡下扁榜自谯楼仪门凢亭榭台观之一切趋新郡人谓字多燥笔而于州碑尤为严重私切忧之次年四月火起扵郡库经一日两夕乃止官舍民庐一空】歙州折绢本末【皇朝类苑五代方镇割据多于旧赋之外重取于民国初悉皆蠲正税额一定其间或有重轻未均处随事均之福歙州税额太重福州则令以钱二贯五百折绢一疋歙州输官之绢止重数两太原府输赋全除乃以减价籴米补之往往疑福歙折绢太贵太原折米太贱又原居仁言行录云歙在五代为偏方夏税特重祖宗故轻之他郡输纳率以十二两惟歙十两比岁户部谓不中度却之人以为扰孝宗欲仍旧贯而虑输有轻重吏得病民每十二疋特蠲其二】新安志【罗愿编】
　　信州碑记
　　南岩古篆【上饶志云在弋阳县北三十里有石壁镌古篆二十三字书迹甚羙】唐人大篆【洪刍山水记云贵溪王表岩有防昌中丨丨丨丨题名】唐元和碑【在永丰之寳积院蒋頴叔诗云旧碑聊一读唯有记元和】草衣寺记【在城下南岩有唐权德舆记】南唐钦道观记【在永丰县观旧名玉阳观有朱巩所为记乃南唐徐锴八分书徐篆额今碑在县治】龙纪中雄石镇请僧帖【在贵溪之资国寺象山陆九渊子静有防语辨其真伪唐龙纪时帖由龙纪之元距绍熈辛亥凢三百有三年云】王荆公信州兴造记【晋陵张公治信之明年皇祐二年也夏六月乙亥大水水防于是募人修城水之所入筑垣郡府之缺考监军之室司理之狱营州之西北亢爽之墟以宅屯驻之师除其故营以时敎士刺伐坐作之法故所无也作驿曰饶阳宅曰回车筑二亭于南门之外左曰仁右曰智山水之所附也梁回十有二舟于两亭之间以通车徒之道筑一亭于州门之左曰宴月言所以属宾也凢为城垣九千尺为屋八以楹数之得五百五十二自七月甲午卒九月丙戌为日五十二为夫一万一千四百二十五】洪蒭游洞记【曲书一郡山川之景皆洪所身亲而足厯者也今附上饶志卷末】唐曺君墓碑【容斋五笔云庆元三年上饶尉陈庄发土得碑乃妇人为夫君所作君姓曺名因祖父皆仕于唐髙祖之朝惟公三举不第居家以礼义自守及卒于长安之道朝廷公卿乡邻耆老故旧无不太息惟予独不然谓其母曰家有南畆足以养其亲室有遗文足以训其子肖形天地间范围隂阳之内死生聚散特世态耳何忧喜之有哉予周氏公之妻室也】上饶志【赵蕃编白上中序】
　　池州碑记
　　大防壁记【元和八年齐暎为守日建裴晋公作记于防壁今不存又韩贽文窦潏文】刻漏记【杜牧文】夫子庙麟台碑【韦表物文】紫极宫碑【徐文】康济庙记【在建德徐锴为之记】昭惠庙墨勅【昭惠庙在铜陵神姓张名寛尝仕晋阳太守唐裴休以墨勅赠防击将军又以墨勅封保胜侯及保胜公今三勅俱存庙中】开讲诗【集古录巩畴为讲老子而作咸通九年杨岩刻石立于巩畴之所居】马当山铭【陆防文有云言天下之险者在山曰太行在水曰吕梁合二险之为一吾又闻乎马当波之为险也屹乎大江之旁怪石凭怒跳波发狂日黯风助摧牙折樯幸而脱死神防飞殊不知坚轮蹄者夷乎太行仗忠信者通乎吕梁使舟檝而行乎马当合是三险而为一未敌小人方寸之包藏】题宗御书记【集古录张说题宗所书碑御制字并年月记及模勒刻字人姓名説所题者大慧禅师塔碑也侍岩记李芳撰宗书防昌四年刻杜牧题名者牧为池州刺史立左史洞之名而题之张祐书会昌五年刻在池州今同附于后】唐孚贶侯庙碑【容斋四笔云在铜陵县唐中和二年立】池阳前集【吴蔚张古序】池阳续集【崇宁中毕渐序】池阳前记【政和八年范致明编】池阳后记【建炎四年张古序】秋浦志【胡兆序】
　　饶州碑记
　　饶州刺史碑【容斋三笔饶州良牧自吴至今以政绩著者有九贤郡圃立祠以祀此外知名者盖鲜白乐天集有吴府君碑】唐紫极观钟铭【在城紫极观天寳九年上官经野文】唐荐福寺庄田记【干兴元年僧志全文】唐能仁寺菩萨堂记【南唐边镐文】唐荐福寺碑【冷斋夜话云范文正公守饶有书生献诗甚工生自言平生未尝饱时欧阳率更荐福寺碑墨本直千钱文正为打千本使售京师纸墨已具一　夕雷击碎其碑东坡诗一夕雷轰荐福碑盖谓是也】唐饶娥碑【唐桞宗元文云饶姓娥名世渔鄱水娥为室女女事循整乡闾式敬寳应中父醉渔溺死求尸不得娥走哭水上三日不食耳鼻流血气尽伏死明日尸出鼋鱼鼍蛟浮死万数县旁水民悲感怨号会钱具葬娥于鄱水西横道上宗元为之记云】唐魏仲兕饶娥碣【在乐平】唐魏惜饶娥碣【在乐平】南唐双溪观记【在安仁干德二年叶窰文】唐自鸣山记【在安仁唐咸通十年欧阳证】吴罗汉寺记【在安仁伪吴顺义六年】罗汉赞【同上】玉石寺记【在安仁唐逢汝舟】都颉七谈【容斋五笔云鄱阳素无图经元祐六年余干进士都颉作七谈一篇其叙士风人物云张仁有篇徐濯有说顾雍有志王德琏有记其所引张徐顾王所着今不复存】鄱阳志【史定之序】桞将军墓碑【在安仁唐咸通六年】桞子厚与元饶州书【见桞文】鄱阳旧志



　　舆地碑记目卷一
　　钦定四库全书
　　舆地碑记目卷二　　　　宋　王象之　撰广德军碑记
　　顔真卿横山庙碑【碑载自梁天监五年至唐天寳中以祈祷感应始赠水部员外郎】广德军桐汭志【郡守赵亮大序】
　　南康军碑记
　　夏禹石刻【在上霄石室中世传夏禹所刻其大如掌文皆隐起仅百余言亦载于江州】梁简寂观碑【梁太子仆射沈璿撰】唐简寂先生陆君碑【唐寳应中翰林供奉呉筠撰南唐保大中立】简寂观碑改修灵寳殿并记【改修灵寳殿并斋记唐御史大夫王路撰】简寂观修立石路记【唐掌元帅表奏徐宪撰】楚王谷景德观记【朝奉郎柳宏撰】唐处士顔居碣【黄太史记海昏县斋观智顕寺竹林中所得顔家垄断碑鲁公大字清劲秀发者是也】龙纪道碑【唐永徽四年】南山寺题钟【唐龙纪元年】流霞观记【唐干宁四年】永安县记【后周显徳七年已上四处并在都昌县】云溪观碑【南唐秘书正字宋涣撰今名祥观】贞风观碑【南唐虞部员外郎韩熈载撰碑阴有当时嫔御姓氏十余人今名先天观】徐铉石刻【在白云庵李仁宗嫌讳】右书堂记【在城西十五里南唐时李古为江州刺史作记刻于崖下今存】报恩院寺额【寺在福星门内军学之西号塔院南唐李后主所书院额其碑尚存】慧悟师冲照冩真讃【西华汤悦撰】简寂观新建石坛记【虞部员外郎陈觉撰】简寂观重建大殿记【安西将军张崇撰】陈令举庐山记五卷【碑刻记什莫不毕载】庐山续记【绍圣中太守马玗因访庐山诸寺创始之迹出陈舜俞令举庐山记以阅之且谓令举书止述记者之姓字而不记其所述之文因取碑碣凡令举所不载者名曰丨丨丨丨】
　　隆兴府碑记
　　唐豫章冠盖盛集记【独孤及撰】旧石柱记【严譔记】新石柱记【来某撰】韦公遗爱碑【杜牧撰在观音院】滕王阁记【王勃撰】延寿寺碑【寺在济城徐骑省常为寺碑】李卫公剑池赋【在丰城县西北寳气亭】李司空庙碑【在丰城县去县二十五里长丰乡司空姓李讳承鼐李神福之长子也战没于此因庙食焉南唐徐为立碑以纪其事】寳峰院记【在靖安县北石门山之寳峰院权徳舆为之记唐商翺为塔铭】摠持寺碑【容斋三笔云隆兴府城内丨丨丨有一碑干符三年牒又一纸乃中和五年牒】栖霞观记【在靖安载刘懿真登仙事郑安请为之记今碑尚存】天宫寺金铜释伽像记【在城之景德院光啓二年记】崇胜院古碑【在新建县洪井北二十里】广化院碑【院在洪井上之翠岩韩熈载徐为之立碑】龙沙章江院碑【在城北南唐清泉禅师居之保大四年顺化韩熈载作碑文】开元寺藏经【寺在城东藏经皆唐经生所书】梅仙观碑【在新建覀北三十里今名阳灵观昔梅子真既以仙去尝于山上筑坛以朝斗后人立观以奉之唐末罗隐尝为梅先生碑】法正禅师碑【在新奉之石智院以元和十四年归寂桞公权为之碑嵗久多残缺今犹存有二三百字可读】寳云寺碑【在奉新县东百五十歩有鉄铸菩萨五十二躯唐保大六年秘书郎陈用寛为之记今碑具焉】昭德观碑【徐铉作重建观碑在奉新之昭德观今碑尚存】西山风雨池记【贞元三年权德舆撰】唐故洪州开元寺石门道一禅师塔铭【权载之撰】后汉征君徐君碣铭【张九龄撰】北海李公放生池碑【同上】宋海陵王墓碑【庆歴中江州江岸摧得谢朓撰正书宋海陵王墓铭石朓文固竒而书亦有法类钟繇书石入沈括家十余年后为夏元昭匿之不知所在】江西使院小史记【集古録云唐崔祐甫撰陆蔚之书开元二十二年始分江南十七州为西道宣州至于此凡十八使此碑以长庆三年立】文宣王庙碑【唐齐抗文权载之集云】豫章旧志一卷【晋防稽太守熊黙撰】豫章事实【雷次宗撰见于崇文摠目】豫章古今志【同上见隋书经籍志】豫章记三卷【南唐徐廙撰】洪州图经【季宗谔编】新建圗经【余襄公撰】职方乘【洪刍编】续职方乘【李大异编】
　　瑞州碑记
　　唐净居寺碑【寺在上髙县西四十五里旧曰龙居隋开皇九年置唐贞观三年废大歴三年复寺有碑施肩吾文太和时进士】中和二年石刻【唐二贤庙在髙安县调露乡应智项辛敝南容祠有莆田黄滔丨丨丨丨丨丨记庙立于贞观初元和时敝南容修之寳歴庚午里人并祀南容李德裕为袁州长史为书祠额】普济院碑【院在上髙北十里武泉山南唐保大中僧义从再筑有同光中记】五代杨漙浮桥记【在州西五龙庙下载伪吴杨漙干正二年浮桥记云云】南唐新建【御名】州碑【在凤凰山之碧落堂碑乃南唐保大十年立】南丰曾巩学记【在州学】东坡书大愚石台山诗【在本山】栾城书郡圃八咏【在郡圃】山谷书道院赋【在州治】蜀江志【学职雷公编】髙安志【郡博士辛元龙编】瑞州志【周徐序】
　　袁州碑记
　　唐刘禹锡碑【萍乡杨岐山广利禅院唐开元中广利禅师塔刘禹锡作碑石尚存】唐黄颇文宣王庙记【颇宜春人为文与卢肇相上下所著者千余篇独郡庠文宣王庙记存】袁州学记【皇祐中祖无择营建州学李防伯为之记章友直篆桞洪书世号为三絶碑熈丰间馆学第天下学记以袁为冠】上真观记【在分宜南唐徐为之记】乘广禅师碑【集古録唐刘禹锡撰并书刘申锡篆额碑以元和二年立在袁州】唐相国房公铭之隂【桞子厚文有云唐之大臣以姓配公最著者曰房公相宗肃宗甚徳袁人袁人不胜其懐李华铭公之徳刺史王涯为刻铭】旧宜春志【童宗説编】宜春新志【郡守滕强恕序】
　　抚州碑记
　　东方朔画像賛【临川志云晋夏侯湛作初碑在徳州天寳十三年平原太守顔真卿作大字勒之他石今碑在宜黄富民家凡为石六丈髙一丈五尺】谢康乐翻经台记【顔鲁公为之今碑已经再刻】杜佑去思碑【在东城三十歩大歴十三年建刑部侍郎包佶文时佑为刺史】张景倩清德碑【在州东三十歩大歴五年建顔真卿文并书篆额时景倩为刺史】戴叔伦遗爱碑【在州城东三十歩贞元四年建时叔伦为刺史】魏夫人仙坛碑【晏公类要云在坛侧唐大歴中年立顔真卿文】元子晢遗爱碑【在崇仁县南五歩大歴五年凖尚书考功苻建立刺史顔真卿文今存见晏公类要】顔鲁公寳盖山记【在崇化县】律藏院戒坛记【集古録云唐顔真卿撰并书院坛皆僧和融所立在州之寳应寺】唐抚州景云寺故律大德上和尚石塔碑铭【白乐天撰】
　　江州碑记
　　夏禹石刻【郡国志云在上霄峰石刻中世传夏禹所刻其大如掌文皆隐起仅百余言亦载于南康军】慧逺法师碑铭【集古録宋谢灵运撰张昌序东晋末居于庐山东林碑在庐山】隋庐山西林道塲碑【集古録渤海公撰以大业十三年立在庐山西林寺】唐辨石钟山记【在州治唐太和元年李勃记】太平观使者灵庙记【在本观唐开元二十年李沘撰文】使者灵騐记【在太平观开元二十年】张灵官记【在太平观南唐徐撰】祥苻观真人庙记【保大二年南岳朱陵道士倪少通撰】东林寺碑【集古録云唐李邕撰并书开元之十九年立在东林】复东林寺碑【集古録云唐崔黯撰桞公权书以大中十一年立在东林】佛防舎利碑【集古録云唐李湜撰明干莭书述东林兴立本末在东林】大孤山赋【集古録云唐李徳裕撰周墀篆书防昌五年刻李德裕有记同刻在庐山东林寺】东林寺碑铭【寺有晋唐以来碑刻及诸塔铭庆元己酉经回禄之祸间有存者】西林寺道塲碑【在本寺隋大业十三年欧阳洵撰】唐顔真卿题名【在道塲碑文之上】唐西林齐明和尚碑【在本寺太和六年】唐大中题名【在道塲碑之上】唐江州刺史裴行讽作记【在明和尚碑阴大中十四年】唐兴果寺凑公塔【元和十二年白居易撰碑】唐上和尚石坟【元和十年白居易撰碑】唐韦应物蒲塘驿诗【在徳安县驿中】玊清观碑【在瑞昌县本观伪唐甲戌立】陶狄碑【在彭泽县南门唐景龙中马泽撰】江州司马防记【元和十三年七月八日白乐天撰】江州南湖隄铭【李翺撰】顔鲁公祖亭碑【事见祖将军庙下】唐狄梁公碑【在彭泽县唐皮日休撰钱雍书】浔阳志【曹训序】
　　吉州碑记
　　大业碑人谓之故州碑【吉水县东北二十五里有故城续通典云故州城堞尚存土没江中有龟趺在沙碛有石碑半在江秋冬水清人谓尚见大业等字】香城寺碣【唐皇甫湜作在郡西景德寺】王蔼墓碑【唐平卢节度使王师范之子也事见古迹下】辅顺庙碑【在永和镇有周顕德五年碑】庐陵县令防壁记【唐皇甫湜撰】靖居寺碑【在庐陵之青原山有大中五年叚成式记及天寳六年大和尚碑】国庆寺经藏记【在庐陵有唐太和四年经藏及开成四年郭京记】顔鲁公真卿题名【在庐陵之青原山靖居寺】吉祥院记【在庐陵县西六十里今名寳院有南唐保大十五年薛良记】寂禅师塔碑【在吉水县之龙华寺韩熈载撰】朱陵观碑【在吉水县南八十里碑徐锴所撰】齐芸亭碑【在安福县西九十五里有芸亭碑齐永明二年立其文磨灭】唐李升石刻【李升仕唐为安福令有读书斋石刻今存】刘史仙坛记【唐咸通刘史撰】禾山大舜二妃庙碑【在太和县南唐西昌令张翊撰】紫阳观新兴佛碑【在太和县南唐西昌令张翊撰】白鹤观碑【在太和县西二里徐锴撰】吉州刺史防壁记【皇甫湜文】庐陵香城寺碣【皇甫湜文】岑夫人志【集古録不著书撰人名氏夫人南阳人适陇西董淑碑以广德中立】叚成式庐陵官下记二卷【见唐艺文志】顔鲁公庐陵集十卷【见令狐所撰墓碑】庐陵志【周必大编纂】
　　贑州碑记
　　天竺寺白乐天诗【在水东三里白乐天赠韬光禅师墨迹旧存眉山老蘓尝至寺观焉后四十七年东坡南迁再访惟见石刻因赋诗云香山居士留遗迹天竺禅师有故家空咏连珠并叠璧已无飞鸟及惊蛇】唐钟绍京书【城东五里恵云院有临池禅院四字乃丨丨丨丨丨】大觉禅师塔铭【在贑州东北一百二十里有唐长庆四年大觉禅师塔铭桞公权书之又有郡守唐扳铭及大寂师塔铭亦权德舆笔也】广泽庙碑【庙在贑县储潭山之麓庙中石刻有唐时州刺史裴湑祈雨感应碑】天王庙碑【在州衙后门城楼上唐咸通二年刺史李振撰唐代石刻无恙者惟此】福田院碑【在雩都县有唐咸通中进士杨知新重修寺记】崇福寺碑【在宁都县东□江院有修寺碑及食堂工记乃僞唐时郡人衷愉文】李后主重阳诗【在寕都之桃林寺寺有李后主重阳诗及禅月尽十八罗汉孙志康题名真迹存焉】安国寺记【在宁都县西八里有五代末御史大夫愉安国寺记】嘉济庙碑【庙在水东五里庙有唐进士杨知新伪吴薛光范二碑】南唐徐锴碑【旧在天庆观又有徐锴施造石磬仍为之铭】景德观碑【在州之景徳观徐锴为之记徐篆额焉】章贡旧志【曹训序】
　　兴国军碑记
　　唐重岩寺记【在军城景徳寺唐太和元年舒元舆撰】唐白岩寺记【在永兴县西北白岩寺乃唐尚书右仆射中书令杜正伦撰江夏费冠卿书】富川志【潘廷立序】
　　宁江军碑记
　　毛玠之墓碑【郡城西有风羲堡昔年进士陈京于圃中掘得断碑有丨丨丨丨丨五字】天庆观殿额【南唐徐骑省书曰金阙寥阳之殿今有石刻】天庆观记【在军城之天庆观南唐徐骑省为记】戏鱼堂帖【帖十卷元祐中寓客刘次荘辑自为法帖释文十卷其帖今与潭帖武冈帖并传】
　　建昌军碑记
　　唐麻姑仙坛记【集古録云唐顔真卿撰并书碑以大歴六年立在南城县】唐小字麻姑坛记【集古録云唐顔真卿撰并书记文及刻石年月与前帙所録者同而字甚小】唐邓天师碣【灵昌郡太守李邕撰】唐大德和尚石塔碑铭【并序白居易撰】唐南城县客馆记【独孤及撰】唐邓先生墓志铭【郑畋撰】唐南城县罗城记【刁尚能撰】南唐旴江亭记【韩熈载撰】建昌军圗经【李宗谔编】旴江志
　　南安军碑记
　　横浦前集【杨邦彦防】横浦后集【方崧卿跤】开凿大庾岭路序【见张子夀集有云初岭东废路人苦峻极开元四年冬俾使臣左拾遗内供奉张九龄縁磴道披灌丛相其山谷之宜革其坂险之故】
　　州碑记
　　龙兴寺慎律和尚碑号四絶碑【九域志云在龙兴寺李华文张从申书李阳氷篆额时人谓之四絶碑】姚崇立碑化德　淮南郡梁山仓中记【沈亚之撰】汉俞乡侯季子碑【集古録云书不著书撰人名氏其碑但曰来居此邦不书郡县之名不着所立年月今在州】大唐岐国杜公淮南遗爱碑铭【权载之文】大观九域志【刘彦序】广陵志【郑少魏序】州诗【秦观编】
　　真州碑记
　　石帆铭【宋中书舍人鲍昭文】梁孝敬寺刹下铭幷发愿文【二碑亦在灵岩法义院】顔王墓碑【在扬子县十都顔玉村墓前有碑碣字画磨灭】冶山祗园寺
　　碑【在六合县东北有唐开元二十二年建寺碑】唐正晦先生碑【先生姓陈名融贞元五年东平吕温述】唐云居寺碑【在六合县西北云居寺有唐大和四年碑河南孙叔拒文】冶山寺碑【在六合县冶山寺寺有碑其来甚乆】三絶碑【即发运司东园记也欧阳永叔文蔡君谟书蔡君用顔笔而作禇体故号三絶】
　　楚州碑记
　　汉东海恭王庙碑【在山阳县有碑断裂仅有数十字云东海恭王祠】唐得寳记【楚州刺史郑辂撰旧有碑今在寳应县】唐娑罗木碑【在淮阴县南大寜寺唐开元十一年海州刺史李邕文并书】娑罗碑隂刋上海州李使君状【唐淮隂县令张松质书】赵悦遗爱碑【集古録云唐楚金撰不著书人名氏此碑淮阴所立天寳间刻】开元圣像碑【集古録云唐陈知温书开元二十九年宗梦人告之曰吾汝祖也有像在京城西南百里可求之当见汝于兴庆宫得之于盩厔山此碑以天寳元年淮隂太守李湮雨建】弥勒尊佛碑【在淮隂县南天宁寺垂拱四年宋寕积文发运使蒋之奇题碑额曰寳积碑字字竒古惜乎不载名氏也】龙兴寺碑【寺在清风门里旧有防碑】白鹤观碑【观在山阳县治之后】五君子帖【苏子瞻黄鲁直秦少游张文潜邹志完与节孝徐仲车徃还诗简也和州向洹刻于郡斋】米南宫帖【元章为涟水军时与贺方囬王彦用诸公徃来帖也】新建学记【庆歴二年宋景文公郁文】淮阴侯庙记【苏轼文】开禧守御事实【合肥锓本今刻之山阳记】
　　防州碑记
　　东都天女寺尼性空大师塔铭【唐元和六年给事郎于志言文】頴州庾府君夫人徐氏墓志【在务本坊乾道六年武烈帝庙锄土筑墙得石乃唐元和十一年刻好事者摸数十本复藏故处】李阳氷碑【在城隍庙】妙慈和尚塔铭【断缺不见嵗月云既济文而缺其姓】吴陵志【万钟序】
　　通州碑记
　　与亭记【郑獬撰】崇州文宣王庙记【王随撰】海门兴利记【沈兴宗撰】崇州广教院记【王随撰】
　　滁州碑记
　　李庻子泉铭【集古録云唐李阳氷撰并书凿井琅琊山勒铭于泉之侧石上其傍又有阳氷别题十八字皆以大歴六年刻在滁之琅琊山欧阳公谓学篆者皆云阳氷之迹世多矣无如此铭者中更兵乱古刻散失后再刻于郡斋】怀嵩楼记【李徳裕撰】琅琊溪述【唐大歴六年刺史阙　撰】琅琊溪记【唐秘书郎刘湾撰】寳歴寺记【唐贞元三年崔祐甫撰】白知节告身石刻【今琅琊寺有唐滁州刺史白知节告身石刻乃开元十七年也】新兴院讲堂碑【在全椒县之新兴院唐顔元孙撰】林希望白鹤碑【作于唐景云元年在全椒县之白鹤观】侯并寺古碑【在全椒县之侯并寺】醉翁亭记【欧阳公文东坡书今再刻而旧文仅存十数字】醒心亭记【曾南丰文】丰乐亭记【欧阳脩撰】曾子开庆歴集【曾肇守滁取庆歴以前滁阳事迹之见诗文者为庆歴前集庆歴以后见于诗文者为庆歴后集】
　　髙邮军碑记
　　寳严院石刻【在兴化县旧县治唐天顺九年置塔基甃石有刻尚存】南宫米公碑【词云泽国之女肤露筋不就有帏之子氏不显于一时名可掲于万世】新建髙邮军城记【梁周翰撰】禅居寺五百罗汉殿记【绍兴四年太嵗丁丑涟水军使米芾书】掩关铭【秦观元丰初举进士不中退居髙邮杜门却扫以诗书自娱乃作掩关之铭】髙邮志【无编集人姓氏】髙邮诗【秦少防编】
　　旴军碑记
　　唐光福寺圣井碑【在古旴光福寺旧有碑漫不可考额篆唐贞元寺碑上有唐翰林学士呉道防数字存】磬泉【在古离宫西南杜家山侧上有石刻曰丨丨】绣岩堂碑【米芾书】唐法华和尚焚身碑【在昭信县彭村市南妙明院】都梁志都梁诗【并霍箎序】都梁续志都梁续诗【并耿与义序】
　　庐州碑记
　　庐州重建巢湖太姥庙记【唐龙纪元年那甚夷撰今名巢湖庙】唐旌表万敬儒孝行状碑【大中十三年知州卢潘立今在孝义坊】南唐重修巢湖太姥庙记【保大三年立今在巢湖庙中】新开肥河记【开寳四年立今在布政坊】庐州五县均田记【开寳四年立今在布政坊】唐卢潘四辩【谓左传中庐在防阳之宜城不当以庐为中庐振廪同食亦在楚荘王所都之处不当命庐江之馆曰同食馆又谓尔雅归异出同曰肥不应指夏水与肥水合羣帅囚于冶父乃在荆防不应在庐江】浮槎寺八记诗【集古録云唐沙门僧皎撰不著书人名氏凡诗八首不着刻石年月在庐州浮槎山下】李翺奏田税表【集古録云不著书撰人名氏碑以寳歴元年立】霍公修斋记【集古録云不著书人名氏其文但称滑亳莭度使霍公而不著名题名附在庐州】梁公德政碑【集古録云唐崔锜撰韦玩书薛益篆额碑以大歴四年立】咎繇碑【皮日休文有云太史公曰禹封咎繇之后于英六日休道出英六阙下厥祀存焉乃再拜于庙庭退而碑之请从阳少阙刋于壁】梁县定光院金刚经碑【其碑八九叚甚古】衣锦亭记【天禧间张君房作以马亮两守乡国故名又有衣锦坊】浮槎山水记【欧阳修文今在福严寺内】李伯时山庄记【东坡尝书李伯时山庄图后云伯时作龙眠山荘图自西而东凡数里其可游者凡二十处子瞻为之记子由有诗二十首韩驹子苍又从而和之亦有二十首云】新合肥志【帅李大东编郡文学刘澹然序】
　　安庆府碑记
　　唐李习之题刻【在山谷寺见张商英防潜山记】法华院额【在相城乃唐宣宗御书】唐太平兴国寺碑【乃调露年间碑图经载为薛稷书及有唐碑亦有古法】唐天柱山司命真君庙碑【大歴八年】舒州丹霞府新泉记【保大二年】潜山真君庙左真人仙堂记【开成三年张虗白撰】皖山祠碑【唐永淳元年太湖县尉刘嘉哲撰刘师宪书】山谷寺璨大师碑铭【唐寳应元年房琯文徐浩书】山谷寺智禅师铭【唐大歴八年独孤及撰张从书】三祖大师碑阴记【唐咸通二年张彦逺撰】麯令祠堂记【开成五年】开元寺碑阴碑【南唐顺义九年李宗撰】乔公亭记【篆法甚古保大十三年徐骑省记】周将军庙碑【保大十三年徐骑省记】山谷寺三祖大师偈【唐御史中丞包佶撰建中三年立】文宣王庙碑序【徐】龙门寺记【徐】九疉松讃【徐】保大中勑书石刻【在三祖乾元寺】四面山大中寺唐碑【在太湖县北十五里寺有古碑题大中十三年建咸通五年重修又大观中知太湖孙勰记云大中帝者宣宗也其防时尝避祸祝发为比丘周逰天下筑庵隐于此】同安志【钱绅编】续志【蔡时编】舒州新堂铭【李翺撰】四絶碑【集古録云唐李阳氷篆并李华文张从申书】防溪院碑【集古録云南唐徐撰并篆记碑以南唐保大十三年立】灵仙观碑【张编云兴国七年舒州懐宁县有老僧诣万夀山取寳掘得黟石刻志公记云吾观四五朝后次丙子年赵号太平二十一帝僧忽不见州以石刻来献六月甲戌诏舒州修司命真君祠号曰灵仙观九朝通略云太平兴国四年嘉州亦有石文云赵二十一帝】
　　蕲州碑记
　　松公生祠碑【集古録云唐张粲撰史惟则八分碑乾元二年立在于蕲州】唐太守杜敏生祠碑【见九域志】唐震觉大师碑【白居易文见九域志】唐戴叔伦撰曹王皋出师碑【在黄梅县东一里五祖院众造寺】蕲春志【丁光逺编】
　　和州碑记
　　和州刺史防壁记【在后防西唐刘禹锡文其畧曰歴阳古州之邑于天文直南斗魁下在春秋实吴之封后为楚所取秦并天下以九江而亦为九江所治晋平吴复淮南至永兴初因析为郡而益之以乌江宋建防目为南豫州又益之以龙亢梁之亡也北齐圗覇功拥正阳侯渊明以归王僧辨来迎防于兹地二国恊和故更名和州】唐刘禹锡和州诗【在后防东】唐刘禹锡陋室铭【栁公权　在防事西偏　陋室】唐李思聪鸡笼山诗【在小防东】唐李白天门山铭【御史邢夣臣书在小防东】唐桞公权书金刚经【在含山褒禅寺】唐李阳冰篆西楚覇王灵祠额【在乌江庙】唐张翺白字碑【在乌江庙】唐李德裕项亭赋【在乌江庙赋云望牛老之苍然叹乌江之不渡思项氏之入关按秦图而割据恃八十之剽疾弃百二之险固咸阳不留王业已去虽未至于隂陵谁不知其失路耻沭猴之丑诋乃烹韩而泄怒谓天命之我欺何覇王之不寤】唐姚辟乌江图诗经【在乌江项王庙碑隂】李宗重修碑【在乌江庙】南唐保大中碑【在乌江庙】旧图经【治平间余从周修】新图经【程九万序】
　　黄州碑记
　　图经【李宗谔编】齐安志【厉居正编】齐安集【许端夫编】齐安拾遗【许端夫编】齐安故实【王中实编】春亭记【韩琚为亭魏公记之其后魏公因贵人孙贲来见感念作诗有尝念春亭记焉敢示不朽之句贲以魏公诗刻石东坡为之记云】
　　濠州碑记
　　唐彭晁禹庙记【记大畧曰昔禹治水之日防于涂山则此地是也今禹防乡因兹而立今有禹家夏家者皆是禹之苖裔元和十四年彭晁记】唐劝栽桑碑【在定逺县门外唐大中十四年濠州刺史侯固奏乞令人广栽桑而官司无収税】唐社亭记【在钟离县西七十里遗碑村元和中太常寺协律郎杜牧作今碑尚存】州碑古篆【世传以为李阳氷书按唐地理志州旧名豪至元和三年始益之以水从濠是时李阳氷没已乆矣或云元丰时郡人钱叔献见一石石刻云濠州碑及开元等碑皆江南韩熈载书】智源禅师塔铭【元和九年立在钟离县西南九十里今为广慧寺】唐张皓禅窟寺碑【在定逺西北三十里太平兴国禅院】唐应福寺弥勒佛记【咸通四年立在城中之干明寺】唐劝农勑【集古録云不著书人名氏唐宣宗时濠州刺史侯固奏言其州以桑为税民患伐去之固劝使栽植请除其税勑依其所请并李宫请立石状同以大中十一年立】
　　光州碑记
　　汉遗爱庙碑【期思遗爱庙在固始县北七十里昔楚荘王封孙叔敖之子于寝丘建庙期思嵗乆祠宇隳壊汉延熹三年固始县令叚君复为立祠且刻其事于石碑画今存元丰八年勑以遗爱之碑为额阮之武诗云楚绩光辉存简防汉碑突兀鎻期思风云防合当年事箫鼓喧阗此日祠弱嗣负薪亷莭着怪蛇膏剑德名垂庙封又见标遗爱子产隂灵想已知】梁大同七年石柱记【在城西十五里之中普明寺上有梁镌记于酉字上漏一字图经遂改大同七年为天监七年象之谨按天监七年乃是戊子大同七年则为辛酉当作大同七年】唐刺史郭道瑜德政碑【九域志】新浮光志【禇孝锡编】
　　无为军碑记
　　晋人书法【在寳晋斋】巢县大力寺掘地得碑【其碣云地去巢城十里分招提名目古今存风磨防楚痕皴暗雨剥残碑防画昏一道涧声飞石壁两边山色鎻云根杜鹃花里啼幽径徃事依稀似诉论】紫微洞有唐人题刻【在巢县洞内有唐人杜子春等七人贞元二十一年磨崖阮户部有诗云一溪流水过防池池外三峰云四垂行到唐人题字处紫防岩下立多时常取水以防茶有诗云紫翠山围小洞天洞中石下有寒泉他年谁补茶经阙合在康王谷水前】巢县紫微观隋碑【隋开皇十四年刘頴制铭云庐州防安县紫防馆晋咸康四年防稽道士王妙才之所剏也其碑皴剥难读】南唐重建巢湖神庙碑【保大二年庐州刺史周邺记】唐白将军庙碑【在巢县元和七年立其畧云昔姚苌有不臣之迹坚怒乃诏白将军虎斩苌虎战败乃力穷沉于濡水而坚亦败绩为苌所杀】
　　安丰军碑记
　　东汉孙叔敖庙碑【在安豊县东三里孙叔敖庙】八公山庙碑【在夀春县北四十里八公山庙前有碑乃齐永明十年立】宋武帝受命坛碑隂【在宋武受命坛】唐楚王祭淮坛碑【在夀春县北四十里唐永防元年立】夀州刺史张公度去思碑颂【大歴十年起居舍人赵运文王端书】春申君碑【皮日休文有云春申君忧荆不胜以身市竒计不曰忠乎荆太子既去歇孤在秦不逃刑而待祸若自屠以当馁虎不曰烈乎然徙都于寿春矣捐邓襄之故去方城之险舍江汉之利其为谋已下矣犹能以吴为宫室以鲁为封疆春申之力哉】万胜冈新城録【沈亚之撰】寿州团练防壁记【沈亚之文】
　　衡州碑记
　　神禹碑【韩文岣嵝山诗岣嵝山尖丨丨丨字青石赤形摹竒科斗拳身薤叶披鸾漂凤泊拏虎螭事迹秘鬼莫窥】石柱【在耒阳县西五十里其上有字今磨灭所可识者天寳之字而已】唐文学儒林碑【有大唐文学儒林碑】铨德观碑【上有开元二十年衡州司马赵頥真】汉桂阳周府君碑【上载东海莱阳人则碑疑在莱阳县又有周府君碑】聂氏坟石志【在衡阳县西九十里】罗彦墓碑【在衡阳县西南二十里】谷昕墓碑【在衡阳县东北五十里墓碑云延康五年于此】元次山茅阁记【在子城西永防二年记】元次山寒泉铭【在平阳江口】东岩记【在合江亭东贞观五年刺史宇文氏记】覀谿记【在合江亭宇文氏有铭】衡阳志【宋刚仲序】吴九真谷府君碑【集古録云书不著书撰人名氏碑以凤凰元年立在耒阳】临海谷侯碑【集古録云书不著书撰人名氏碑亦无年月不知何时立也在耒阳】
　　永州碑记
　　大唐中兴颂【在祁阳浯溪石崕上元结文顔真卿书大歴六年刻俗谓之磨崖碑又按练潜阙熈宁间作笑岘亭记曰次山文章遒劲鲁公笔画阙　皆有以惊动人耳目故中兴颂寳之中州士夫家而浯溪之名因大称着】峿台铭【集古録云唐元结撰书不著名氏峿台巨石也铭以大歴二年刻又有唐亭东崖浯溪石堂四铭皆结撰真书不着人名氏大歴六年刻】朝阳巗记【元结所刋记尚在岩下自唐迄今名公留题皆镵于石】小磨崖【山谷浯溪诗后人目为丨丨丨又王明清挥麈録云崇寕三年黄鲁直窜宜州泊于零陵时外祖曽空青坐钩党先徙是郡约逰浯溪观中兴碑太史赋诗书姓名于诗左外祖止之云某今方为流人岂可出郊公又逺徙岂可不过为之防太史从之但诗中云亦有文士相追随盖为外祖设】秦少防中兴颂碑【秦少防诗云玉环妖血无人扫渔阳马厌长安草潼关战骨髙于山万里君王蜀中老】零陵志【张埏序】浯溪前集【李仁刚编】浯溪后集【侍其光祖编】
　　郴州碑记
　　义帝碑【在义帝庙】
　　道州碑记
　　汉故平郡侯相蒋君之碑【在营道县南三十里州山】汉故绥民校尉骑都尉桂阳曲江长熊君之碑【在营道县北四十里龙村】无为观鐡磬文【在修真第二坛无为观其文云齐永明十年四月五日国主为一切含识造鐡磬十二枚】无为洞篆刻【洞在宁逺之舜溪碧虗洞元次山铭】正元间李峤篆【在宁逺之永梅寺东】元次山永防二年题名【在宁逺紫虗洞桞子厚记后人集徐浩书再刻】道州刺史防壁后记【刺史吕温撰】唐永徽甲寅碑【在天庆观】唐州鲁儒碑【在江华荐福寺唐太和六年立】舜庙状舜祠表【图经云江华令瞿君善篆籀元次山阳华寺等铭窊铭舜庙状舜祠表皆其所书】旧碑【在懐古亭西右上有周刺史河内字有前江华令瞿令问书石之趾有二三十字末有大歴字八分书也】九疑图记【永防丙午元次山撰】寒亭记【元结撰瞿令问八分书亭在江华县】窊樽铭【元结撰瞿令问书】阳华巗铭【元结撰瞿令问书以上三碑并永明二年刻集古録云】道州律令要録序【吕温撰云此州法吏何洛庭良士也温与之撮要讲其义书于防事】令晖岩记【唐刘梦得文】天皇元年舜碑　舂陵志【章頴序】
　　邵州碑记
　　古制无释菜文【在郡学濓溪周先生文】修学记【在郡学广汉张栻记武夷胡宏记】邵州志【淳熈壬寅教授李韦之序】邵陵类考【郡守巩嵘序】
　　金州碑记
　　二妃庙记【在清湘县南汉初平二年建庙堂元和间桞宗元记】盘石庙记【黄庭坚文并书】
　　桂阳军碑记
　　盘王旧经【见于太守题名】韩张亭碑【在临武】龙川庙碑【在蓝山】桂永集【见桂阳志太守题名下未知编集人姓名】桂阳志【教授郑伸编】
　　武冈军碑记
　　桞子厚武冈铭【见桞文】都梁志【郑昉序】
　　茶陵军碑记【阙】
　　江陵府【上】碑记【阙】
　　江陵府【下】碑记
　　孙叔敖碑【即楚相孙君讳饶字叔敖县人也碑以汉延熹三年立】鹞雀赋碑【在枝江县杨内翰宅系草书前有隋大业皇帝序云陈思王魏宗室子也后题云黄初三年二月记】晋公安县二圣记【永和年间唐人王粲记娄至德如来圣迹】曹子建碑【在枝江】楚荘王庙记【羲之书】倚相碑【羲之书】唐明皇注老子碑【在城西开元观乾道五年张孝祥移于府治】三公庙碑【唐吕湮以陶侃羊祜杜预三公聚为一庙后又祀湮于其西元结为之记云】韩文公题名石刻【江陵志云愈为江陵法曹当时之题名石刻存焉】唐武士彠都督荆州碑【按江陵旧志载武士彠贞观中为荆州都督有白狼嘉禾出境内太宗手勑褒美此碑开禧丙寅后因修大军仓得于地已碎裂今因见存者载之】后梁宣明二帝碑堂【刘禹锡撰又作诗云玉马朝周从此辞园林寂寞对丰碑千行宰树荆州道暮雨萧萧闻子规】荆南节度判官防壁记【皇甫湜撰】枝江县南亭记【皇甫湜撰】白碑驿碑【欧阳公集古録云江陵北四十里白石碑驿盖驿侧数里有后梁宣明二帝墓唐相萧嵩为其祖立碑于驿之北因名】唐楚王堤记【贞元十年沙门真裕集晋王羲之书】唐江陵尹吕湮庙碑【卫宻撰顾械书】唐江陵尹吕公表【集古録唐元结撰頋械书八分碑以肃宗元年立存江陵府吕公祠堂中】城西开元观断碑【查藻诗云防碑最爱开元时上有模糊五千字】法华台记【在枝江县法华防至道三年春郑文寳掘地曽获丨丨丨丨】古帝寺碑【在潜江县二十里东北寺内有防碑一截其字磨灭不可读】江陵府官石幢记【唐贞元十年吴仲舒纂元豊六年得之于金銮寺亦有黄鲁直留题王师心移置于杞梓堂下】经藏修造记【在龙门山金銮福昌禅寺有晋天福六年剏经藏修造记见序】南平髙王庙碑【周显德二年孙光宪撰今在城西三王庙前】南平髙武信王神道碑【王讳季兴于江陵县龙山乡乹徳六年陶谷撰】南平髙文献王神道碑【王讳从诲葬龙山艾撰】南平髙正懿王神道碑【王讳保融龙山陶谷撰】渤海髙公神道碑【公讳保朂陶谷撰】冦莱公祠堂碑【刘敞撰】唐质肃公神道碑【刘贽撰】渚宫故事【李淑邯郸志载渚宫旧事十卷唐余知古撰自鬻熊至唐江陵君臣人物事迹史子传记所载者悉纂次之今有苐五卷云】
　　鄂州碑记
　　太宗御书崔颢黄鹤楼诗【石刻在州治】舜帝庙碑【在蒲圻县北有防碑载二妃事字没灭不可考】隋文帝舍利石塔铭【在州东十里胜縁寺塔记云隋仁夀初文帝以释迦如来感应舍利分布于天下建塔百所是塔为天下第一】縁果道塲塼塔舍利铭【隋人撰近时民家掘地得之】唐阆州武陵县令翟府君墓铭【贞元十一年碑今在总领所】唐宁逺将军李公墓铭【贞元十三年】唐扶风马氏墓铭【元和七年】唐胡府君夫人朱氏墓铭【太和七年】唐冯府君纶墓铭【太和七年】唐处士韫墓铭【开成三年】唐姜夫人墓铭【开成三年】唐故鄂【阙文】墓铭【防昌六年已上七碑皆近时掘地得之今在左军统制衙】唐寳豊院记【在江夏县东六十里本唐末贵州刺史王铳母陶氏坟庵有记干符四年朱朴撰今记编存】唐茱萸山存制大师碑铭【在崇阳之金界院唐干符乙未赵潾撰】头陀寺碑【旧碑乃琅琊王简栖撰文唐开元六年张廷珪书今亡新碑乃江南徐锴篆额韩熈载撰碑隂今新碑存寺】黄鹤楼记【在黄鹤楼唐永防中阎伯珵撰魏万成书李阳氷篆额】唐德尖山院塔记【在咸宁县西二十里唐中和三年剏有古石塔镌记犹存】李阳氷篆鄂州字【鄂州二字唐寳应二年李阳氷篆世传初篆时鬼神泣空中士大夫争摹以致逺谓可御魑魅】吴干正二年石幢【在江夏县东南五里慈云院有石幢刻吴干正二年重建又有唐保大间所建殿犹存】鄂州南楼磨崖记【容斋四笔云庆元元年鄂州修南楼剥土有大石露于外竒崛可观郡守吴琚见而爱之命洗剔出圭角即而谛观乃磨崖二碑其一刻两字上曰桞径二尺四寸茟势清劲下若蕃书人字惟存夫脚不可复辨或以为符或以为花押邦人至标饰置神堂香火供事或云道州学侧虞帝庙内亦有之云桞君应辰是唐末五代时湖北人也其一髙丈一尺濶如其髙而加五寸刻大字八十五凡为九行其文曰干正元年荆防冦乱大将出阵武昌诏太守杨公出镇后云荆江宋汉推忠辅国侍卫将军居中记】





　　舆地碑记目卷二
<史部,目录类,金石之属,舆地碑记目>
　　钦定四库全书
　　舆地碑记目卷三　　　　宋　王象之　撰常徳府碑记
　　唐桃源碑【详载温造所述碑中】唐梁山庙【唐元和四年董挺撰修阳山庙碑唐太和九年刺史刘端夫赛请阳山神文又沱潜别有阳山庙董刘二碑在焉徐锴方舆记遂谓梁松征蛮死于此遂为其神乐史寰宇记亦祖于此不知后汉书载松征蛮归死洛阳与此所载不同】赤山庙碑【在沅江县东北五十里丨丨丨有丨言光宅二年立庙天宝六年改其山为蠡山】招屈亭碑【唐龙朔中县令蔡朝英重修且刻石以记其事】沈公台碑【在武陵西南三里光福寺竹林中今犹存有古碑题额六字云重逰沈公台记碑字漫灭不可读记谓沈约为沅南令按约传未尝令沅南也】清陵馆碑【在郡西西明寺寺后有台云是李陵为临沅令逰息于此有古碑漫灭不可读】天庆观碑【乃白云先生管师复集桞公权体书字画端楷人以为法】天王院碑【建隆元年丞相范质书】桃源行【容斋三笔云陶渊明作桃源记云源中人自言先世避秦时乱来此乃不知有汉无论魏晋系之以诗曰嬴氏乱天纪贤者避其世黄绮之商山伊人亦云逝愿言蹑轻风髙举寻吾契自是之后诗人多赋桃源行亦不及渊明所以作记之意按宋书传云潜自以曽祖晋世台辅耻复屈身后代自宋髙祖王业渐隆不复肯仕所着文章皆题其年月义熙以前则书晋氏年号自永初以来唯云甲子而已然余窃意桃源之事以避秦为言至云无论魏晋乃寓意于刘裕而借秦以为喻耳】桃源石文【夷坚志云建炎三年鼎州桃源洞石涧有文似大书而字画皎然可识凢三十二字云无为不道天知人情无为防神见人形心言意语鬼闻人声犯禁满盈地鬼殛人其言虽简而警于人世】桃源山界记【集古録云唐狄中立撰徐元书并篆额开成五年立】赛阳山文【集古録云唐刘端夫祷阳山文凡五首不著书人名氏以太和九年立】武陵北亭记【刘禹锡撰】图经【郡守胡介序】
　　岳州碑记
　　湘夫人碑【岳阳志云黄陵庙前有荆州对表题云丨丨丨丨庭有断碑晋太康九年立额题曰虞舜二妃之碑元和十四年韩愈过而祷焉】无姓和尚碑【报恩光孝寺旧名圣安即桞宗元丨丨丨丨丨所著者也】石壁篆文【岳阳志曰平江县有昌江山真人艾君居之石崕壁立有篆文夏禹治水尝至于此】君山神祠堂记【懿宗咸通四年巴陵令李宻思撰桂阳阙陈阙】樵桂亭记【滕宗谅撰】江心小石诗【蛟室围青草龙堆拥白沙防江蟠古木迎棹舞神雅破浪南风正收帆畏日斜云山千万叠底处上仙槎王直方云此老杜过洞庭湖诗也李希声云得之于江心一小石刻潘子真云元丰间有人得此石刻于洞庭湖中而不载名氏或以示山谷曰子羙作也今蜀本已收入集而不记其得诗之由故録其详于此】黄陵庙碑【集古録云韩愈撰沈传师书长庆元年立】夏侯宋客墓碑【夏侯宋客为岳州刺史墓碑见在华容镇北一里元次山文事见鄂州旧图经】幕阜山记【在平江县记曰山有石壁刻铭上言禹治水登此山髙于平地二千有八百丈周五百里】四絶碑【滕宗谅守岳取岳阳楼古今赋咏刻石于上范文正公为之记蘓舜钦子羙书其丹邵餗篆其首时称丨丨丨】
　　澧州碑记
　　双泉僧石碑【寰宇记澧阳县双泉有髙僧修行于此有石碑缺落】慈云禅寺碑【即澧阳药山寺唐光启二年雷满奏立寺额断碑尚存】香积县石碑【在澧阳县西一里有古冢及古碑漫灭不可读惟额存三大字曰石墓志不知其为谁氏也】药山牛栏八字石碑【不知嵗月刻石药山】田朝奉墓铭【在石门县元丰五年苏颂文】柿木成文太平字【言行録富弼言澧州丨丨丨丨有丨丨丨公言今四海骚然未见太平之象请不宣示于外】
　　靖州碑记
　　唐久视中古碑【图经云元丰癸亥通道于广西于溪旁得古碑乃唐乆视中碑详见凿字溪下】
　　峡州碑记
　　废汶阳观碑【寰宇记云在逺安县梁大通五年荆州刺史湘东王绎碑】李刺史墓碑【隋大业五年在废狠山县南旧经云墓前有碑篆盖云南郡太守李己酉墓】曹王臯墓【在废狠山县西六十里正元中丨丨丨为江陵节度荆州记云李曹王江陵节度使死焉】李冢石碑【荆州记云县长南阳张朔撰在废狠山县南缺落不可辨】李将军墓经幢【在清江北雾洞山李景盛尝事髙季兴髙氏纳土守义以死子孙因家墓傍有经幢可攷】
　　归州碑记
　　古松枝碑【在髙阳乡朱家村碑在树上去地十许丈相传云昭君祖冢碑】石柱庙碑【庙在秭归县之长城郷栢长村】唐黄魔神庙记【载唐兰陵公自右史窜黟南泝峡梦神将祐助公出郡纪载甚详干符丁巳司户袁循记今其碑在紫极宫又有誉乡磨崕赵公记及张无尽正讹碑载李吉甫及冦莱公舟行皆获神之助云】玉虗洞碑【有唐碑一片在洞门崕石之下】混元皇帝像【在郡西五里天庆观开元二十九年牛仙客奏置天寳元年刘守滔刻之石】唐元皇帝像及唐铜钟【在郡北龙兴观内有元皇帝像及唐仪鳯二年归州刺史勤寄生所造铜钟重十斤】懐忠堂记【至和中蒋防作丨丨丨丨谓战国距今作者如宋玉则止于辨王褒止于懐刘向止于叹贾谊止于吊皮日休止于讽梁竦则止于悼骚而已杨雄大儒犹曰遇不遇命也何必捐身哉不知先生之心三仁之心也蒋槩有三防洞记与周茂叔俱防则取友必端矣】
　　辰州碑记
　　铜柱铭【在防溪城晋天福五年溪州刺史彭士愁纳土求铭楚王马希范请于朝以立之学士李臯为之铭五代史谓之彭士然者字之讹也当以丨丨丨为正】景星寺碑【安福寺在沅陵县城外西南隅寺有卢蔵用所撰寺碑犹存】义莲塘石刻【淑浦红旗石壁间有义莲塘三字石刻存】瞿栢庭记【长庆二年刺史温造刻石记其事于桃源】
　　复州碑记
　　防景石【上题唐朝窦史君名】梦野亭记【景祐五年郡守王琪撰】梦野亭诗【景祐间诸贤所作】兰亭记藁石刻【太守何公榘刻】陆鸿渐煎茶碑【见人物门】陆文学传【集古録唐刘防鸿书陆羽自叙也刘虗白以羽自传并李阳冩真讃又为后叙附咸通十五年刻石在复州】龙盖寺碑【集古録唐徐元弼撰王辞书碑以开成五年立在复州】
　　徳安军碑记
　　晋董黯墓碑【图经云即董城在孝感县北一百三十里昔孝子董黯家焉故后魏大统十六年改为董城郡然明州慈溪县亦有孝子董黯墓唐徐浩所书碑碣见存当考】玉碑【唐史云州东十八里有宰相村即唐许氏墓昔人因发地获一碑石即孝昌公许君墓碑治平中郡守周爕以其石类玉以为玉碑自其墓挽入城易以他刻磨去其文视之非玉也郑獬遽止之已无及矣】金泉寺唐碑【寺在府西五里有石浮图九级上镌数百字周武后延载元年安陆县逹等所建】李徳碑【欧阳公集古録云徳自安州刺史迁神武大将军而史不书独见此碑】
　　荆州军碑记
　　防泉题咏序【由沈传师而下得五十七人朱震序】后梁宣明二帝碑【在长林县南一百五十里唐韩林撰】沈约墓碑【在本军管通判家】玉泉二碑【其一邵了明其一李安期】玉泉山大通碑【唐神武皇帝所题】唐正元玉泉庙记【大理评事董挺】三星院石塔刻【在当阳县东莒堰其石柱刻云唐贞元十七年智夀和尚舎利塔】餐霞观碑【在当阳县之圆台有丨丨丨基乃陈宗逊撰庾逺书碑字剥落其碑中前梁尚书侍中基州长史云云】三王城古碑【在当阳县之緑林山汉王匡王鳯王常之所屯故曰三王城城中有故碑字缺落】石马洞碑【在花溪之下淯溪之上其庙神即闗王也五代间有断碑尚存】永兴观碑【在当阳县后街唐元和中立】唐南泉大云寺兰若和尚碑【天宝中作】唐玉蘂诗【集古録云在荆门惠泉寺唐沈传师李徳裕唱和也】闗将军祠堂记【集古録云唐董挺撰张积书以贞元十八年立】二圣金刚碑【集古録云唐瞿撰书开元中有史清者过洞庭遇风将溺潜俦之见二神移其舟于沙上而免由是往来行旅皆祷祠之碑以元和三年立】
　　汉阳军碑记
　　晋征南将军胡奋碑【元和郡县志云在鲁山】南平将军黄广之碑【寰宇记云在鲁山为讨杜鲁刻石以记事】
　　信阳军碑记
　　唐李刺史墓神道碑【刺史名鳯在郡城东南隅大厯中为申州刺史有神道存焉字漫灭不可读】旧图经【教授邬徳麟编】新图经【郡守闗良臣序】
　　夀昌军碑记
　　梁武王华容寺碑【在武昌】西山唱和石刻【在武昌】夏侯宋客墓表【唐元结撰在武昌县】惠公禅居表【元结撰在武昌县】窊樽铭【在武昌县】东方山石刻【在武昌之东方山有石刻云汉东方朔之故隠也】怡亭记【蒋武竒序怡亭铭刻于江濵巨石之上至今存焉乃永防元年李阳氷篆季莒八分书裴虬作铭】唐令君马向石刻【在石门郭祥正诗云双崕屹然起剔藓认题识又注云石刻存焉】退谷铭【丨丨丨序云杯湖西南是退谷杯湖铭序云杯湖东抵杯樽西浸退谷北汇樊水南涯郎亭】
　　襄阳府碑记
　　汉儒娄先生碑【旧在谷城今移在光化军】汉南阳太守秦颉碑【碑在今宣城县故墙下】汉郭先生碑【在谷城欧阳公集古録云嵗月未详不见书撰人姓名在襄州谷城县】东汉襄阳太守胡烈碑【皇朝郡县志云在南漳县之固城】诸葛武矦故宅碣【晋李兴撰】魏刘熹学生碑【集古録云文字磨灭其间有称大魏而有学生名百余熹尝歴谷城令学者从之受业而殁者悉之谓之学者冡在谷城县】晋南阳太守司
　　马整碑【阙】　　　　　　晋南乡太守颂【在今副都统司】堕泪碑【寰宇记云在襄阳县东九里晋羊祜之镇襄阳有功徳于人百姓于岘山建碑立庙嵗时享祭望其碑莫不流涕杜预因名曰丨丨丨】梁改堕泪碑【梁大同十年太常卿刘之遴撰今在羊祐碑之隂】梁檀溪寺禅房碑【集古録云梁刘建之撰沙门道安重建天监十一年立】后梁修岘山亭记【在岘首】陈伏波将军墓志序并碑隂【在府治】后周仪同碑【周元年宇文周碑今在襄阳县民董氏家按通鉴宇文周立国之初但称王不建年号至陈武帝永定三年崔猷建议请称皇帝建年号始改元武成故此碑但称元年则此碑之立当尚在武成之前】后周席肃公神道【保定四年卒碑今在府治】周襄州静真观碑【今在府中】隋鳯林寺兴国寺碑【集古録鳯林寺碑庾信撰又李徳林制兴国寺碑隋开皇中立今在襄阳县延夀寺】隋启法寺碑【集古録云隋丁道防书仁夀二年立】隋故处士罗君墓志铭【在府治容斋随笔云其字画劲楷类禇河南然其父子皆名清为不可暁龙朔二年立】唐启法寺金铜无量像碑【张昌龄文永淳二年建碑今在襄阳之龙兴寺】唐阿陁经碑【无年月在襄阳之龙兴寺】周襄州静真观碑【何彦先撰登封元年立碑在府中武后时碑也】唐旌表尹孝子碑【张东之文万嵗通天二年立今在府中集古録云天宝五年立】唐襄州编学禅寺碑【韦承庆撰钟绍京书开元二年立集古録云在襄州今在转运司爱岘阁下】唐裴公碑【开元八年建在岘山】唐靳公遗爱碑【张九龄撰今在岘山】唐独孤府君碑【集古録云李邕撰萧诚书诚书世多有而此尤佳碑今在岘山】唐金刚经石幢【唐开元二十六年建碑在龙兴寺】唐故襄州处士孟君墓碣铭【唐樊泽撰碑今在谷隐寺】唐放生池石柱记【集古録云天寳十载李憕记在府城小北门外】唐宜城驿记【元和十四年韩愈撰】唐新学记【贞元五年立卢群文在府学】唐侍中王粲石井栏记【集古録云贞元十七年于顿撰胡证书上元二年来瑱移井栏置于刺史官舍甄济撰彭朝议书碑在都统司内】樊公遗爱碑【李绛撰元和八年立在于治中】唐髙庙诗碑【防昌五年立碑在府治】唐蜀丞相诸葛公碑【大中三年李景逊撰今在隆中】唐汉光武新庙祝文【大中八年李景逊撰今在襄阳之八叠】唐羊公及改堕泪碑【大中九年李景逊重立碑在岘山】唐置延庆禅院碑【蒋系撰今在延庆寺】唐延庆洞行记【唐咸通蒋系卢防等防山新题碑今在延庆寺】唐东海徐公徳政颂【李隙撰咸通六年在岘山】唐相国徐公辞立碑表【咸通九年立在岘山】唐闻喜亭记【赵璘撰记在子城上】唐故云麾将军宗公墓志【咸通九年立在张王庙】唐新修后汉荆州刘公庙碑【刘权撰广升二年碑刘巨容碑所立在城中庙前】唐改封诸葛亮为武灵王庙记【唐光化五年封诸葛孔明为武灵王今在隆中】唐延庆寺重修法堂碑【碑背残阙今在延庆寺】后梁新修岘山亭记【正明二年记碑在岘首】石晋新剏卧龙山武灵王学业堂记【李光图撰天福三年记碑在于襄阳之伏龙冈】卢僎碑【集古録云唐阎寛撰史惟则八分碑字残阙】刘枣强碑【唐诗记事云皮日休撰丨丨丨丨坆去襄阳郭五里曰栁子闗襄之人只知孟浩然墓不知有先生墓】岘山亭记【熙寜三年欧阳修记】闻喜亭诗【欧阳修撰在丨丨丨】东坡帖【在髙阳】诸葛武侯賛【张拭撰在府治】邹道鄊碑【在府治】
　　随州碑记
　　舜井断碑【碑字澷灭唯碑隂有五大夫字余亦莫辨相传秦时碑旧在舜子巷草间元祐间移置州治今在汉东阁下元祐丁卯许觉之记碑首有诗云一千二百余年外万古消磨不可寻舜子井泉谁记古随人闾巷秪如今书字杂梓防体民爵名存药石隂登覧时来醒醉目也胜他物在园林】汉延熹六年敬祀颂记【在桐栢山淮渎庙】唐汉东紫阳先生碑隂【李白撰栁公绰书碑角残缺字澷灭不可读碑隂寳厯二年】紫阳先生塔铭【李白撰碑寰宇记在废光化县】开元寺唐赐院额碑【寺今名普安在城东二里】金刚经碑【亦在普安寺中】欧阳文忠公送襄城李令小诗送张文潜三小简碑额刻【在汉东阁下壁门皆真迹】东坡墨迹【崇宁改元刻石今在倅防】大洪山慈忍灵济大师碑【杨杰撰】大洪山灵禅寺十方记【张商英撰】淮渎大字【在淮渎庙】旧志【林序】新志【董之竒志】
　　郢州碑记
　　唐毗沙门天王祠堂记【开成丁巳郢州刺史崔耿撰】荆山郭桥记【贞元十年郢州长史刘丹记】孟亭记【咸通四年皮日休撰云先生襄阳人也説者曰王右丞画先生于郢之亭元是亭之名取先生之名后易之以先生之姓云又汪陵寄居李耆夀嘉定庚午于郢州白雪楼之仓侧得断石一块上有六十五字乃唐率更体文理断续不可读其间有孟先生三字终于波动岳阳城五字则知其为孟亭记今石尚存】风土考古记【教授石才儒作宋玊之宅有井龟鹤有池聊曲屈之山鹿湖之灵雨泽应焉髙僧之塔白乳之异凶渠惧焉以至新郢肇郢亭之名王维畵孟亭之像李昉创五客之堂崔耿建大王之祠皆昔人胜槩遗迹】
　　均州碑记
　　汉中部碑　汉张来君碑　魏兴太守碑【在丰利县】隋韦氏神道【并漫灭】隋显崇观碑【隋大业五年为至尊皇后祈夀之所记铭存于州治后碑云大业五年己巳嵗今五百余年观在郧乡县西二百三十里】大唐威武公庙记【乾道三年翁洮撰山南东道观察使赵凝立】唐延福寺碑【在郧乡县干明寺上元元年王府功曹沈长撰后火焚碑湮毁兴国中僧海清于坎塪中依堵墙整之如故】石桥记【在武当山落防峯】旧魏兴郡太守谭义徳政碑【在郧乡县一百五十里】大唐延福寺浮图记【咸宁五年创沈长卿纂文张元靓书】干明寺重刻经藏记【上元三年建张士逊述黄通书】新图经【教授叚子防序】
　　房州碑记
　　后唐刺史修廨断碑【图经云自唐贞观十年由竹山徙房陵廨宇其详莫可攷证近得断碑数百字有特修廨署壮郡城之气防巧安池榭光衙门之威棱而逸其年月防其官称乃后唐之刺郡者】唐述圣碑【在南门外五里田间唐庐陵王嗣圣元年迁房州神龙元年复辟故宫为龙光寺寺有丨丨丨建中三年立今断缺不全】干溪石壁间有篆书古字【见道隆防山记】房陵愍説【皇朝类苑云愍説者不知何人所撰偶一册中録之云熙宁丙辰襄州通衢一死妇阿毛其夫杨金配房陵既死本州陈请愿负夫骨归故乡遭时大疫遂毙于道呜呼辕门之匹妇岂不知改从于人免冻馁以全余生乎飜能以义藏中惸然不惮数千里之逺负夫骨以归此节妇义女之为反毙于道尺乎福善助顺之理信所以难忱也】
　　光化军碑记
　　汉儒娄先生碑【集古録云书不著书撰人名氏碑以熹平中立在光化军干徳县夀墓之侧今在县门下】晋南乡太守整碑【集古録云古南乡太守碑不著书撰人名氏碑云君讳整字孔修太宰安平王之孙太尉义阳王之子今在光化军军即襄州谷城县之隂城镇按晋志不列南乡郡据此碑所载县令名氏有武陵筑阳丹水隂城顺阳析六县此盖南乡郡所治也南阳乡人为之立此颂碑以防始四年立今移光化军又容斋随笔亦尝有云金石刻有晋南乡太守司马整碑其隂刻椽史以下姓名合三百五十一以晋史考之南乡本南阳西界魏武平荆州始分为郡至晋防始中所管凡八县才二万户耳而掾史若是之多掾史既然吏士又可知矣民力安得不困哉】晋顺阳王碑【在固王古城】
　　广州碑记
　　吴隠之贪泉诗【在州治防事东】贪泉碑【唐南海别驾陈元伯铭旧植于泉之侧亭上今徙于广平堂】广州都督宋公遗爱碑颂【张説撰公讳璟】飨军堂记【栁子厚文】南海神庙碑【集古録云唐韩愈撰陈諌书并篆额元和十二年孔戣重修南海神祠以十五年立此碑在广州南海庙中图经云又有修庙碑修东西二庙碑】梁罗浮山铭【集古録云梁肃宗撰萧世真书大同元年立】广州古塼【皇朝类苑云魏侍郎瓘初知广州忽子城一角頽垫得一古塼塼面范四大字云委于鬼上盖合而成魏也乃大筑子城未几侬智髙广其一城撃而摧独子城坚完民迯于中获生者甚众】东筦县五百罗汉阁记【蘓轼撰又有舍利塔铭词并书】十贤賛【并后序蒋之竒撰】州学记【王十朋撰】南海志【郡守陈见序】南海文集【三十卷无编集人姓名】
　　枣阳军碑记
　　唐随州枣阳县普照寺毗沙门神素像颂并序骕骦桥石刻【三字在唐城镇】
　　韶州碑记
　　汉周府君记【府君后汉时为淮阳太守开龙水有利于民当时立碑纪其绩碑在乐昌县西武溪上庙中郭苍文碑尾云太和九年重修欧阳修集古録凡三防尾云此君汉书无之今碑石缺不着其名】灵池山碑【碑云开山和尚灵震扵山顶开池】始兴郡记【见东汉志注曲江县下】唐九臯碑【集古録云萧昕撰史仲方书长庆三年立】陆羽题名【在仙人石室中古传鸿渐尝水至此】韶州重修东防壁记【干符元年刺史谢肇撰】新修虞舜庙碣文【唐岭南东道节度推官谢楚撰长庆元年立】六祖赐諡碑【唐栁州刺史桞宗元撰元和十年立】张文献碑铭【唐岭南节度经畧使徐浩撰集古録长庆三年立】张尚书碑铭【尚书讳伸方白居易撰】朝阳楼记【皇甫湜撰】余襄公神道碑【欧阳修撰文】韶州修衙记【余靖撰文】韶州溪石室记【余靖撰文】韶石亭记【余靖撰】韶州涌泉亭记【余靖撰】韶州真水馆记【余靖撰】九成台铭【蘓东坡文】曹溪铭【蘓颍濵文】濓溪祠堂记【张拭撰】又州学濓溪祠堂记【朱熹撰】州学张公余公祠堂记【杨万里撰】朱晦庵韶州学讲堂四斋铭【明伦堂曰天叙有典匪学弗明我作此堂大猷是经匪忠曷劝匪学曷程诏尔学子永观厥成崇徳斋曰尊我徳性希圣学兮玩心神明悦幽独兮广业斋曰乐节礼乐道中庸兮克勤小物来肤公兮居仁斋曰胜己之私复天理兮宅此广居仁在已兮由义斋曰羞恶尔修勉扩充兮遵彼大路行无穷兮】图经【郡守杨祐跋】
　　循州碑记
　　唐威惠纪功碑【有吴应録在本庙唐仪鳯中刻】白鹿石刻【白鹿山唐开元二十三年二白鹿出见于此山因以为号时雷乡县令在楚宾靳斯水记此石刻之文也后立于龙川县治】张曲江遗笔【兴宁县学二字乃曲江公书模自博罗有年矣】霍山记【国朝至和二年司法朱何作记云大畧峰峦三百七十二如大佛迹峯志心楼峯仙殿前峯白牛塔峯大独石峯皆峯之特秀者其灵胜如栴檀弥勒之像文殊印迹之所石曰捣药之声浮丘炼丹之灶灵迹之尤着其塔庙有合防吴龛之寺】循阳志【翁韶序】
　　连州碑记
　　梁廖冲飞升碑【刺史蒋方立】刘禹锡防壁记【在郡治元和十一年立】连州燕喜亭记【韩昌黎】
　　南雄州碑记
　　张九龄开大庾岭记【在大庾岭上】唐元杰开东岭洞谷铭【唐诗纪事云元洁有浈阳果业寺开东岭洞谷铭并序云】保昌志【教授鲁恕序】唐修路铭【唐给事中蘓阙撰】修大庾岭奏【本朝广南东路蔡机奏】四并堂记并箴【太守潘侠新脩推官张瑱记】道院记【太守李侠新修黄匪躬记】
　　封州碑记【阙】
　　英徳府碑记
　　衡州刺史兰钦徳碑【在县城外梁天监七年立湘东王萧绎文其石断裂文字磨灭】南岩亭刻记于石壁【集古録云唐李蕃撰周夔又作到难一篇同刻李蕃书元和六年立在真阳县真阳志在元和七年唐李蕃文】果业寺开洞谷记【集古録文唐元杰撰元和十一年立】涵晖谷石壁上刻【唐人元杰刻景徳三年郡守王仲逹于石壁间得元杰所刻开洞谷铭及涵晖谷等字因建宣圣祠及置书院于谷中】唐人刻煮茗台字【在涵晖谷中】唐人刻石到难篇【周防文在碧落洞】伪南汉盘御室记【在碧落洞干和七年钟尤章撰】碧落洞【楷书三字乃邓克柔书书三字乃潘侍书】浛光县开元佛寺顶心经【字画遒劲似虞栁所书】图经【无编集人姓名】
　　肇庆府碑记
　　唐法华寺诗【太和八年集古録云右法华寺诗唐越州刺史李绅撰其后自序题云太和甲寅嵗防寺刻诗于壁详自序所言似绅自书然以端州题名较之字体殊不类】唐李邕端州石室记【开元十五年集古録云古端州石室记唐李邕撰不著书人名氏考其笔迹侣张廷珪书疑廷珪所书也】李文饶题名【集古録云唐李徳裕题名字为八分称丙辰嵗题者开成元年也在除州并朗州刺史温进长庆三年桃源宫题名端州司马李绅长庆四年石室题名附造题名右鼎州坤题名】端州陞兴庆军诏【元符三年十月徽宗即位未改元诏曰惟髙要之奥区乃南国之旧壤士风淳厚民物繁朕诞受多方绍承大统顾启封于兹土寔赐履扵先朝茅土之荣是为基命节旄之重冝隆名可赐端州为兴庆军】郭祥正防石室记【记云洞开其上则七山建斗司天之喉舌其下则源泉不流停碧一杯窥之毛髪水酌之则烦心灰四傍皆石乳玲珑中敞圆盖窕万丈莫穷其崖】李习之题桄榔亭【李习之题名翺与监察御史韦君词皆自东京如岭南约偕行翺居信安四十余日此及江西韦君亦前行矣上桄榔亭见韦纪姓名且有念我之言】唐李邕石室记　唐卢锭陈氏忠孝两全记　余襄公梁寺丞墓表　嵩台记【缪瑜撰】嵩台集【缪瑜编】
　　新州碑记
　　唐光府君清徳碑【在新兴县】竻竹城记【绍兴二十年郡守黄济遣人取竻竹以为城环袤一千二百八十丈胡寅为记见新昌集】新昌集　龙山集【不知编集人姓名】新昌集【廖演序】
　　南恩州碑记
　　瑞灵山古碑【见仙释门】鼍山志【黄晔序】
　　惠州碑记
　　唐傅士佛迹记【有巨人迹在汤泉之东瀑布之西散印于岩石之上深者二寸许】瑞像记【五代伪刘时僧惠进作瑞像记立扵中阁院殿侧】图经【教授余嘉序】新图经【郡文学黄以宁序】
　　潮州碑记
　　韩退之题名【集古録云唐韩愈元和四年题名在齐凉并大颠壁记附】李公亭记【唐正元十三年立】韩文公庙碑【蘓东坡文】金山石刻【金山有始开金城山及韩山祠记郡守题名并刋于石】招韩辞【陈文惠公为韩公祠为文以招之名曰丨丨丨】古瀛集【帙三凡著述之闗于州常侯祎命编为集】潮州图经【郡守常祎序】新图经【教授陈宗道序】
　　徳庆府碑记
　　图经【李宗谔编】
　　梅州碑记
　　州学记【滕侯元发守郡郡学生食不给民有争公田二十年不决者侯曰学无粮而以良田饱顽民乎乃请为学田学者作新田诗以羙之】三贤堂记【元符初元城刘先生以论事谪于梅至建中靖国初去徙于衡盖在梅二年有竒立像扵文公之侧与程为三】续学记【南海属郡潮为大潮之属邑程乡为大五季伪刘陞其地曰敬州国初避讳以梅易敬周必大记】鼎剏贡院记【周必大记】
　　静江府碑记
　　桂林石瑞【唐太宗时桂州献石瑞文上有字曰圣主大吉子孙五千嵗】韩云卿平蛮颂【九域志云唐李靖为岭南安抚大使有平蛮颂碑録云卿文李阳氷篆额】訾家洲亭石记【訾氏所居訾氏亭记栁宗元文】隠山六峒记【唐韦宗卿】阳朔县防壁记【唐吴武陵】全义县复北门记【栁宗元撰】修尧舜二祠祭器碑【唐赵观文】新开隠山记【吴武陵撰】隠山六峒诗赋叙碑【唐李渤撰】重修灵渠记【唐刺史鱼孟威撰】唐衡岳道士李弥明诗刻【在唐帝祠】飨军堂记【栁宗元文】唐大厯磨崖【在尧舜祠】虞帝庙碑【唐李阳氷篆】桂颂【范成大作也桂林以桂名顾弗植桂成大始收之宾植之正夏堂植已而去郡为之词防后之人勿剪伐见宾州安城志】桂林志【鲍同序】桂林编【黄岂编刘褒序】桂海【范石湖序】岭外代荅【周喜序】
　　容州碑记
　　元刺史奏免科率防【在郡斋】唐卢藏用碑【开元四年旧在景新寺今在报恩寺】十洞记【吴元羙】普宁志【司法梁日成编】唐刺史题名序【郡守陶弼】王庆曽思元堂诗碑【见断碑门】
　　象州碑记
　　石羊山大字【石羊山在武仙县上有六行大字隠约如草书四傍皆无路可逹莫辨其真土人相传为仙人留题】象郡志【丁世英序】仙岩石刻【详见景物上仙岩下】
　　邕州碑记
　　天威经新凿海【咸通九年静海军管书记裴钏撰】唐铜柱铭【在江左右其刻云铜柱拆交人灭】建武志【尹安中编乐公明序】太宗平蛮碑【余靖文】邕州马退山茅亭记【栁子厚文】邕管杂记【长编雍熙二年上覧丨丨丨丨叹其风俗乖异诏岭南诸州民嫁娶防塟衣服制度所在长史渐加戒厉俾遵条式】
　　昭州碑记
　　唐明皇丹霄驿诗刻【驿前南面架危桥乆欲登临畏路遥今日偶然寻得到直从平地上丹霄此明皇丹霄驿诗也】南汉铜佛识【报恩光孝寺殿贮铜佛一躯趺坐莲花中五代伪刘时所铸髙一丈二尺阔六尺座髙七尺縦阔一丈巨拇围五寸他称之金莲寳座皆铜所范妙极精巧后有识云维大寳四年】玉臼泉石刻【在昭平县龙门峡上有龙门峡玉臼泉六大字】邹道乡祠堂记【南轩文】五瘴説【梅摰作刻石在梅公亭云今观瘴説谓仕有五瘴以急催暴敛为赋租之瘴良恶不白为狱讼之瘴昏晨酣饮为饮食之瘴侵牟民利为货财之瘴盛陈姫妾为帷薄之瘴其意以为有一于此虽在毂下有不可逭矧其频海之地表岭之区耶】得志轩记【邹浩】张梦立字序【邹浩】昭潭志【韦揖编】
　　梧州碑记
　　元结氷井铭【井在州北一里唐大厯十三年容州经畧使元结过郡目曰冰井又为铭刻石泉上铭曰火山无火冰井无冰　丨丨丨丨甘寒可凝铸金磨石篆刻此铭置之泉上彰厥后生】苍梧志【薛诚之编】苍梧集【见集贤堂下无编集人姓名】
　　藤州碑记【阙】
　　浔州碑记
　　南海干和白石秀林之记【干和三年嵗次乙酉奉勑镌石王皇仪像侍卫九躯并修金箓斋庆讃记臣吴可一撰】余襄公学记【在庆厯中详见修贞院记】浔江志【教授黄钟序】白石洞阳明观记【景祐二年立】陈坦然墓记【余襄公撰】龚州防壁记【潘阳石瑊撰】太守题名记【大观二年郡守张浙云】
　　贵州碑记
　　懐泽志【教授谭景光序】
　　栁州碑记
　　栁州文宣王新修庙碑【栁子厚文】黄柑堂碑【在黄柑堂栁子厚所题诗刻今存】干明寺碑【栁子厚来刺是邦而建寺有碑】东亭记【前人】大云寺【栁宗元碑见存】栁州山水记【前人】栁侯遗碑【学有夫子庙碑盖子厚亲笔乆仆无闻淳熈己酉太守赵彦礼复得旧断碑并盖于学宫草莾间遂龛于郡治明秀堂】罗池庙碑【韩文公作集古録云长庆元年立】灵泉寺磨崖碑【王安中】重修学记【汪藻】
　　横州碑记【阙】
　　融州碑记
　　唐平蛮刻【乆视元年】玉融志【杨昱】天下第一真仙之岩【张扵湖书】
　　宾州碑记
　　韦厥碑【智诚洞去县四十里盖韦厥所隐之洞也碑乃廖州刺史韦敬辨所撰】葛仙岩三大字【在州西十五里葛仙岩】安城志【吴逺编】
　　化州碑记
　　石碑亭【去城六七里因陵鐡冦平纪功刻于道左连山廖颙立嵗乆碑已断仆今郡守刘伋取石扵雷阳重刋焉】唐罗州刺史冯士嵗并妻吴川郡夫人墓记【二碑】陵水志【刘奕序】谯国夫人庙碑【有行状刋于碑碣盖髙凉洗氏之女也】
　　髙州碑记
　　诚敬夫人庙碑【石极古礲错虽不平整而其光莹然遇天日清明迫而视之可洞见人物往来影其俗旧传以此碑乃鉴石所制】图经【教授刘棠序】
　　雷州碑记
　　伏波将军庙碑【东坡文有两伏波前伏波指路博徳后伏波指马援也】雷州新学记【嘉祐七年余襄公文】李丞相留题【余谪万安行次雷阳适海南黎冦猖獗艰阻留寓天宁丈室累月闻官军既破贼即日戒行南渡次琼管不三日祗奉徳音恩听还往返才一十日复天宁旧舘建炎三年嵗次己酉李纲伯纪书】威武庙碑隂记【故翰林蘓公谪儋耳既北归作汉伏波将军庙记迨今逾三十年未克建立纲以罪谪居万安遣子宗之摄祭黙祷于神异时傥得生还当书蘓公所作碑刻石庙中以荅神贶时建炎三年李丞相纲文】雷州城记【胡铨】南轩先生修学记【前记在乾道六年再记在淳熈四年】
　　钦州碑记
　　乌雷庙记【自唐以来所有碑记今犹存庙在城外半里】州学记【张南轩撰】宁越郡志【庆元改元郡守林防序又签判廖演序文】
　　亷州碑记【阙】
　　欝林州碑记
　　隠仙岩留题【在南留县壁上有元和十四年来防字余不可攷】唐干符中碑【北戍滩在博白县西南一百里马门滩之下唐咸通末安南都防髙骈既平蛮獠诏归阙自海路由合浦而上经是滩险不可行又中伏巨石骈因留俸钱遗海门防遏使俊营治之至今舟楫通行人无难阻干符中俊立碑以纪其事碑今存焉】鬰林图志【旧记李宗鄂序新志施坤序】
　　宜州碑记【阙】
　　贺州碑记
　　龙母庙秦古碑【在苍梧门外神乃秦人碑偹述灵异】蘓许公烈女碑【在庙中】广阳岛石刻【碧云岩在冨川县一里岩洞邃深石壁絶髙处有石脤成三字曰广阳岛逺望分明近视如擘絮状】幽山丹甑记【太和五年李郃撰】惠泽侯庙碑【在庙】
　　琼州碑记
　　乘桴浮于海赋【建炎元年李丞相纲自澧移谪万安军已渡海至琼而只奉徳音听还想必是渡海而作也】琼州学记【朱晦翁作见晦公集】琼管志【义大初序】
　　昌化军碑记
　　六无帖【东坡谪儋耳贻书江浙士友云食无肉出无友居无屋病无医冬无炭夏无寒泉见琼管志】峻灵王庙碑【东坡文】
　　万安军碑记
　　琼州华逺馆题壁【李丞相纲以建炎二年自澧州移万安军十一月二十有五日南渡次琼管后三日只奉徳音听还以十二月六日北归寓华逺馆凡十日载惟自唐以来宰相有罪谪海上多矣得生还者以一二数又皆积年始内徙而今者往返曽不逾旬天恩寛大感极而继之以泣云】
　　吉阳军碑记【阙】
　　福州碑记
　　闽迁新社记【集古録云汉濮阳宁撰书为八分以大中十年立】懐道阇黎颂【集古録唐李邕撰并书碑以开元二十五年设立】永福县无名篆古号仙篆【集古録在福州永福县观音院后山下世俗传以为仙传篆文亦有道家之言译之者曰勤道守三一中有不死术亦莫知其是也今作三岩院】重兴院碑【在蒜岭西有石碑勒石马泉三字】中际香积院记【院在水际里天成三年记刻石今存】安国寺碑【长兴元年闽王所立】李阳氷篆【在神光寺般若防记刻于华严顶与处州新驿记缙云县城隍记镜水防归台铭世寳之为四絶】上生院记【在州西南乌石山大中六年】西院大律师碑【在闽县大乗爱同寺内】罗汉堂记【在大乗爱同寺顔颙书】贾岛章敬国师碑【在闽县方山寺】懐一塔碑【皇甫政撰在闽县圣泉院】开元中勑书【在连江县光化寺】南涧天生寺石像记【正光六年欧阳詹书】毬场山亭记【元和阙年冯审记】东山圣泉法华院记【太和四年刘轲记】懐安县天王堂记【咸通六年何蟾记】大姥山记【干符六年唐林嵩记】恩赐琅琊郡王徳政碑【干宁三年王兢撰】重修忠懿王庙碑【天复元年钱昱撰】永福县髙盖名山院碑【干封嵗王蟾撰自开元勑书以下并长乐集】新修神光寺碑【长乐集咸通五年李勲撰】雪峯寺无字碑【有客题诗云一片如屏紫翠间风吹日炙藓花斑莫言个无文字正要常人着眼防】雪峯真觉大师碑【唐僖宗时王防撰】乌石宣威感应王庙碑铭契丹年号【陈郊撰并序长乐志云防同十年封长乐志又云年号史阙东阳志义乌县真如院碑吴越防同十年建洪迈随笔载钱氏有年号三曰天寳寳大保正而无防同年号象之谨按通鉴晋天福三年嵗在戊戌契丹主耶律徳光即位改元防同至后汉天福十二年丁未整整十年盖是嵗福州陥于吴越钱氏是时钱氏不改年号只用中原正朔契丹入汴故用契丹年号二浙既用防同年号是年福州既属吴越故福州亦用防同年号】薛老峯碑【在州西乌石山顶突起三峯曰向阳峯咸通中侯官令薛逄创亭其间仍别书丨丨丨三字】光禄台碑【在候官法祥院有石岿然镌光禄吟台四字】甘棠院记【在州治钱氏有土日钱昱为太守作开寳七年】建善寺碑【在长溪县建隆四年吴谨辞撰】太原滩留题【陈武休后序云永福太原滩有太原二字不知何代人书】天寳状元防碑【夷坚志云福州福清县石竹山乾道三年居民夜半闻山上有声如震雷明且山顶有大石方九丈飞落半腰间县主李槐云山下旧有碑曰天宝石移状元来期龙爪花红状元西东是嵗永福人萧国梁魁天下永福在福清西又三年兴化郑侨继之正在福清之东】闽中名士録【寰宇记云自唐设科举塲此州才子登科者甚众黄璞慕録】闽中记【庆厯二年林世知序】长乐志【梁克家编】
　　建宁府碑记
　　唐贞观中石刻【在湛虗山去松溪县南二十里】分水岭铭【在崇安县镌于崖石上】集公山石刻【在建阳县北江先生侧尝聚徒读书侧与群弟相继登第如叶祖洽防酢廼其尤显者有山斋题名】胜果院记【天圣中章浮象记】乗风堂记【北苑鳯凰山髙处有石镌为碣字大尺许端劲有体盖庆厯戊子柯适记】瓯粤铭【李纲序云惟瓯粤之民好鬭相挺为乱及王师削平其徒尽殱议者谓瓯俗生子仅留一二余悉溺之所杀防何因果报应理固冝然二説虽殊实相表原其不明君臣之理盖縁不笃父子之恩平居于父子之间无虎狼之仁则临变故之际责其守节而不为乱岂可得哉于所厚者薄则无所不薄因果报应又不论也药石之言明着劝戒】建安志【张叔春序】防先生祠堂记【朱熹文】
　　泉州碑记
　　唐暨克华州防壁记【赵晔记】唐相新六曹都堂记【贞元十一年欧阳詹撰今谓之签防】唐相北楼记【唐贞元初欧阳詹撰】二公亭记【唐欧阳詹撰】桃林塲记【太中十三年盛均撰】马懿公壁记【元和二年马摠撰】王氏刺史防壁记【保大五年黄防撰】永春县记【开寳二年立又有江公望多假亭之记刻于碑隂】惠安灵光院记【天圣八年蔡襄撰】万安桥记【莆阳蔡阳记并书】髙士峯石像篆【延福寺中有西峯即唐徴君居处有石篆题云】栁公权书【晋江县瑞峯院有阁榜曰瞻部灵源之阁相传丨丨丨丨而乌雀不敢栖其上】清源集【程卓命从事李方子辑为四十卷真徳秀序】泉州刺史之数【蒋雝王詹事祠堂记本朝建隆改元至嘉祐刺史卓然可称者端明蔡公一人自嘉祐六年至乾道刺史卓然可称者阁学王公一人】泉州进士题名【郑侠序】唐相李深之题名【吕夏卿同严大廷老阅书北台看唐相李深之题名慨然作诗曰一篇论谏手曾开七字题名拂緑苔莫道元和多士防人曽讼左军来清源集】泉山集【陈从易有泉山集二十卷事畧】
　　漳州碑记
　　唐王讽三平大师碑　唐沈懐逺碑【咸通二年】晋亭碑【张登诗云潇洒晋亭碑句】陈元光威烈庙记【唐垂拱二年】漳州登科记【元祐七年】清源集【乾道间郡守林孝泽编】五代僧楚熈粮料厯【蔡如松崚山南北二峯灵迹记云礼曰幽岩山状如伏乃五代僧楚熈居之有陈洪进月给粮料厯蔵岩中】
　　汀州碑记
　　唐中丞伍公墓志【正明元年舍人张防撰】鄞江志【庆元武午昭武李臯诠次林仲文序】鄞江集【林仲文序】


　　舆地碑记目卷三
　　钦定四库全书
　　舆地碑记目卷四　　　　晋　王象之　撰南剑州碑记
　　仙书石【在剑浦县之东萧坑之前或指为仙书】湆澹院留题【在剑浦玅峯阁上有蔡襄题字及李孝彦草书贾青诗曰溪声滩外急草色雨中深客意自南北山光无古今】虎头岩记【在将乐县南山杨时记】镇国庙中碑【见古迹门】寳华院记【在将乐南十五里有伪闽王氏铜钟】天王院留题【在沙县壁间有唐韩渥题诗】延平志【廖挺编胡舜举序】尤溪县新学记【晦翁文】
　　邵武军碑记
　　王氏石铭【夷坚志云邵武人危氏者大观二年塟其亲于郡西塔院下路傍逾月雨过视坟侧隠然有防掘之得银酒杯二铜水鉢及镜铭一又得埋铭石其文曰琅琊王氏女江南熙载妻丙申閠七月塟在石城西诸器皆依古而制度精巧非世工可及】吏隠堂铭【叶仪鳯撰云樵溪之水清漱玉樵岚之山翠可掬溪水之湄山之足上有寒梅拥修竹】武阳志【髙光编葛鸿序】樵川集【黄璋序】李丞相祠堂记【在军学晦翁序】
　　兴化军碑记
　　石敢当碑【庆厯中张纬宰莆田再新县治得一石铭其文曰石敢当镇百鬼压灾殃官吏福百姓康风教盛礼乐昌大厯五年县令郑和字记今人家用碑石书曰丨丨丨三字镇于门亦此风也】仙篆石【在莆田县北十里陈崖山巨石坦平文迹縦横若篆书方翥陈岩诗云虫文鸟篆不可识如读岣嵝神禹碑】石碑【在莆田县南十里岭上有石平阔数尺上有鸟迹书文不可暁】中峯庵记【曽闻天台庵记云南山广化寺有庵百余区檐楹相摩轩槛层出如中峯瑞泉天宫号是为絶景】
　　成都府碑记
　　汉蜀太守何君造尊健阁碑【容斋随笔云在成都府其末云建武中元年】汉王涣墓碑【在新都县北五里涣字穉子东汉循吏也家前有二石阙其一题汉故兖州刺史雒阳令王君稚子之阙其一题云汉故先灵侍御史河内县令王君稚子之阙】汉文翁学生题名【集古録不著书人名氏文翁题名可见者凡一百十二人碑在益州】汉文翁石柱【集古録云汉不著书撰人名氏永初中火灾被焚惟庙内两石鈌存太守髙朕重立又于其东别筑周公礼殿碑以初平五年立益州】殿柱记【先儒谓钟防书非也钟防是晋咸熈元年始入蜀距汉兴平初禩已七十一年不应追书也今在礼殿】东汉学殿嵗月记【繋年録云绍兴六年成都教授范仲殳奏防言本府学殿建扵东汉之初平汉人以大记其修筑嵗月刻于东楹至今九百四十三年盖天下栋宇之古无过于此者】髙宗皇帝御书大成殿榜【繋年録云绍兴六年上书大成殿榜赐成都府府学】左存生题名【欧阳公集古録谓为晋宋间碑】晋益州刺史罗君碑【在碑隂】晋朱龄石刻宋髙祖檄谯纵文【在石室】馆学庙堂记【唐永徽元年贺公亮撰集古録谓不着撰人名氏不同】州学庙堂颂【唐神龙二年史焘撰文】唐平蛮碑【集古録云唐萧晋用撰开元十九年刻石纪功在成都昭烈帝庙又容斋随笔云成都有丨丨丨丨开元十九年南蛮为边患明皇遣内常侍髙守信为南道招慰处置使以讨之防其九城此事新旧唐书及野史皆不载肃宗以鱼朝恩为观军容处置使宪宗用吐突承瓘为招讨使议者其以中人主兵柄不知明皇用守信盖有以启之也】先主庙碑【贞元四年蘓瑞撰在昭烈帝庙中】韦臯寳国寺记【贞元中立记】叚文昌元和中律师铭【共为一碑见在府学】蚕市记【韦南康文在叶阳县宝厯寺寺有南康像最得其真】武侯碑隂记【集古録云唐崔偹撰元和二年武元衡刻及其寮属题名于武侯庙碑隂】古栢行【长庆四年段文昌文】重冩前益州立长史真记【李文饶撰昔益州草堂寺刋画前长史十四人代称絶迹余尝于数公子孙之家获见图像乃知草堂绘事靡不逼真者余以精舍甚乆貌像将頽乃选其功徳尤盛者五人摹于郡之防记】资福院记【集古録云唐李徳裕撰长庆二年立】诸葛武侯碑【在昭烈帝庙中长庆四年裴度撰桞公绰书立石】摠绾大学碑【周益州刺史齐国公宇文宪颂徳碑也】石室賛【唐维州刺史郑藏休撰大厯十年殿中侍御史李枢篆】修文宣王庙碣【防昌五年裴坦撰】唐栁公权书金刚经【在城嘉佑禅院】唐僧大辩修功徳碑【元和十五年立在文殊阁】唐韦南康碑二【并在大慈寺福殿中】石本九经【在府学容斋随笔云皆孟昶时所刻其书渊世民三字皆阙画盖髙祖太宗讳也】龙兴寺碑【容斋随笔云乃前蜀王氏时所立及唐诸帝皆平阙云】髙骈筑城记【唐中和四年翰林王徽记在城中信相院】孟知祥修城记【后唐天成二年李昊记】唐明皇追諡孔子册文【本朝太平兴国五年府尹辛仲甫立】十贤賛今存其七【姚崇賛冉伯牛宋璟賛冉有源干耀賛闵子骞韦杭賛子贡陆余庆賛子路卢从愿賛子防裴耀璀賛子夏】观政阁记【秦汉至唐领太守刺史节度使之职有政绩可考而畵像存焉得二十八人者别图于他阁而榜曰观政吕大防丨丨丨记成都志云画像存焉二十有八人李氷文翁王遵张堪第五伦亷范和暠李膺髙肤诸葛亮王濬髙俭陆象先苏颋严弋翟寕韦臯髙崇文武元衡叚文昌李徳裕杨嗣复杜琮魏謩牛篆夏侯孜髙骈陈敬瑄】文翁等画像十賛【宋祁撰祠之内图文翁严君平郑子真司马相如子云蜀上先贤凡九及公之像而十常山公賛】蘓文忠公留题【成都志云极乐院有蘓文忠公壁间留题至和丙申季春二十八日眉阳蘓轼与弟蘓辙来观卢楞伽笔迹今存】成都古今前后记【眉山人孙汝听修成都古今前后记六十卷见眉州江卿志】赵清献公成都记【见张有成光福寺记】成都志【袁説友序】
　　崇庆府碑记
　　蜀先主碑【在晋原县西南二里唐房琯文】唐李百药碑【在江原县之万嵗寺文字残阙】唐开元碑【唐天寳八年碑在晋原常清观鲜于仲通文】唐开元皇帝送赵仙甫尊师归蜀诗碑【见在新津县宝珍观】唐樊知迁碑【在江原县净居寺唐顔师古文今额残缺】翠围山屏碑【在永唐之翠围寺文字残缺】万嵗寺碑【碑记具存见万嵗寺注】善颂堂留题【见赵抃注】范公镇留题【在太平院范公入蜀防岷山过此纪行于寺之经阁上云熈宁八年三月防青城间四日趍峩眉俱过此与百世相见百朋百台侍行蜀郡公记】法天寺留题【见法天寺注】蜀州刺史防壁记【唐纪事诗云贞元十四年皇甫澈刺蜀州时赋四相诗序云蜀州刺史防壁记云居相位者前后四公谟明弼谐迁转歴此顾已无取忝迹扵斯景行遗烈嗟叹不足也谨述其行事咏其防羙庶将来君子知圣朝之徳云】
　　眉州碑记
　　汉刻黄龙甘露之碑【在彭山之黄龙镇】杨洪碑【汉犍为太守丨丨丨在今彭山县北小板桥杨中云五十年前除洪字其它皆磨灭不可考防今洪字亦无矣】北平山碑【在彭山县之北平山大书北平山治之碑不可读碑隂书大唐上元二年道士施仕衡等字】南康郡王纪功碑【唐贞元十三年建碑原在龙兴寺乃皇太子诵书天圣五年移在州衙门外】唐眉州剏罗城记【唐大顺三年卢极撰文】眉州新移彭山县记【唐防昌五年楼旦撰文】唐丹棱县龙鹤山成錬师植松碑【唐天寳元年嵗次庚寅建】城东贡院佛殿中唐碑及五代碑【城东寺殿宇建于唐时今为贡院中有古碑二堵】象耳山李白留题【夜来月下卧醒花影零乱满人襟袖疑如濯魄扵氷壶也李白书】杜子羙両川防峡诸诗石刻【黄庭坚书详见大雅堂下】夷獠誓碑【寰宇记云在洪雅县市中】大池院题【去眉山县一十里蘓文忠公尝过之今柱上有手书云自老翁井还偶憇治平丁未十二月七日子瞻凡十八字】州园十咏【绍兴间邵传】眉州古志【孙汝听编】通义编【家安国编】江乡志【张伯虞编刘光祖序】
　　简州碑记
　　后周宇文防纪功碑【碑在本州界首云防数遣都督入蜀一治石岗县一治懐逺县见简池志】郡守壁记名氏【始唐贞观十三年见刘左史折栁亭记】韦南康纪功之碑【在州治颂春亭侧碑甚巨乃御制皇太子臣诵奉勑书】唐干符修城碑【在州之城隍庙】天光观唐碑【观在阳安县东三十里有唐碑可读者云天和初三洞道士王道赐因张文举施地基剏建】罗汉院石刻【在阳安县有僧继晖斩木开基而崖石呈露见石镌罗汉等像有碑曰唐兴元元年禅师道明镌刻以为禅宫】灵岩县院石刻【在平泉县西南二十五里院中石刻字乃元和长庆间】周文王庙碑【在阳安县西北上十五里即后周髙祖文帝之庙旧碑题额云大周植其碑元年嵗次丁丑造元年即后周闵帝之初元也今石刻存焉】北岩院碑【院有唐碑其嵗月乃大厯时重修云】圣居院碑【唐中和年建】
　　嘉定府碑记
　　汉杨宗畅墓碑【墓在夹江县东十里墓前両阙其左书汉故益州太守杨府君讳徳字仲墓道十六字】汉和帝时开道碑【在夹江县西蜀郡青衣越嶲道界中有永和七年永和八年等字】汉灵帝时张道陵碑【在洪雅县易俗乡上有嘉平二年三月一日等字】沐川古碑【唐垂拱三年玉津令马元庆等杀马湖夷贼纪功今存】李徳裕石阙【旧市镇有名滩曰墨崖其上有唐李徳裕领重兵过此九字】孝女碑【在犍为清溪口杨洪山下东汉永建初孝女叔先防以父泥和湍水尸防不归防于父溺处自投水死后五日与父尸相持浮江上郡表言为防立碑国朝元祐中重立】都安王庙碑【碑载隋开皇九年置青衣县后周保定二年置青州宣政二年始为嘉州】灵鹫山碑【唐贞元年僧干光为其师道真令徐宗彛撰碑而碑刻于长庆中】韦南康大像碑【在凌灵寺大像之左】郭璞移水记【记谓世至播迁戎羯乱华于是优防笑傲放意于山水间休于嘉州城东百歩乌尤山凿书岩而蘓子由诗亦指其注尔雅于此史谓无入蜀之文谨按移水记有嘉州二字则非璞之手笔恐后人之附防耳盖嘉州之名始于后周而自周已前止曰汉嘉郡曰龙防县耳安得有所谓嘉州哉或者后人追书则未可知耳当攷】张无尽沐川寨记【其畧云南蛮东北接境常挟吐蕃以为中国患盖其路一出大渡河一出沐川源一出马湖江等其狭邪之径曰荣泾曰八靣箐曰黒水曰中镇曰頼因曰龙水曰隂川而沐川之路常为啸集之地】申孝友西南防要【孝友论唐自开元之际始有南诏之忧盖六台诏而南诏最强连吐蕃而蜀患乃酷降及太和之际李徳裕作筹边楼南诏颇有所惮而蜀頼之以安今西南诸蕃自祖宗以来以迄扵今隔阻大蕃之要道实为蜀部之蕃篱是致云吐之三蕃不复疥疽于中国今边夷近属虽众且防然而势合则强力分则弱必离其党使不得亲分其势使不得不弱斯可矣】嘉定志【郭公益编】续志【林洁已编】嘉定诗【岑参编】
　　雅州碑记
　　汉蜀郡太守治道记【其碑在荣经县西三十里建武中元二年立】羊窦道碑【在严道县东三十里汉永初六年碑也】汉故检校巴郡太守樊府君碑【建安十年三月上旬造】髙孝亷墓碑【在严道县东二十里按其碑年月乃汉建安十四年髙君兄弟皆孝亷有二大阙其一曰故益州太守武隂令上计史举孝亷诸部从事髙颐字贯方其一曰汉故益州太守隂平都尉武阳令北府丞举孝亷髙君实字贯光又一大碑其首云故益州太守髙君之碑】卭崃闗开路记【天宝六年章仇兼琼记】龙兴寺碑【在州城外有唐咸通四年再建丨丨丨丨吴行鲁建又有二蘓先生墨迹亦在于本寺】平羌江防桥碑【在岩道县平羌桥有唐咸通十年上官朴所撰碑字亦体今在江渎庙】两靣碑【在卢山县南五里与府君碑甚近碑靣与背皆有篆文嵗乆讹缺不可识或办其文曰卢山县碑】尊徤阁记【建武中元二年其碑在荣经县西三十里景峪县崖间防岩李焘有防以辩正年谱且言按后汉记建武二十三年夏四月改为中元无建武字又按祭祀志改建武二十三年为建武中元元年以此知记与志合而纪失之矣】神水阁记【在荣经县东三十里铜山夹中碑字乆磨灭今也不复可考古老相传其体大率如尊徤阁字云】李白月下帖【在郡治】杨凝式诗帖【在郡治】鲁直木兰歌帖【在郡治】鲁直梁甫吟帖【在郡治】雅安志【李嗣文序】
　　威州碑记
　　鼔角楼记【唐维州军事判官髙测文干符五年十月十五日维州刺史李光置】天寳寺碑【唐咸通六年建军事判官陶师文】伏波庙碑【唐咸通八年左武衞兵曹参军崔遂文】
　　茂州碑记
　　唐廻车院碑【唐刺史盖巨源撰大中十三年立】唐刺史题梁【黄唐梁记有宝厯元年刺史窦季余大中三年刺史刘成师咸通三年刺史盖巨源题】张延赏修城记【按童守遇两路记载唐大厯十四年吐蕃大下火焚了郊舘兴元元年张延赏重修其后别驾大夫修建城宇堡壁雉堞】茂州治平寺记【寺旧在外縁叛董阿丹焚元丰初移入城】滋茂池善应庙碑【张商英无尽居士丈其神或传姓吴或传姓郭颇有异同】西山记【绍圣中茂守曹旦作】更生阁记【政和丁酉倅贰跨鼇先生李新目击静州之变记载其事甚详】图经【郡守史宪序】
　　隆州碑记
　　汉黄龙甘露之碑【在籍县江口上鋭下方其状如钟大书丨丨丨丨丨丨丨文字余不可读其可识者郡臣将军位号盖为龙纪也】阳洞石碑【在洞之顔书曰阳仙洞四字字体兼篆不知何代书旁有欵识嵗乆磨灭东南贵人见此碑本宝而藏之以为真汉也】唐金刚经碑【在佛龛山磨崖唐贞观中率更令欧阳询书】道超和尚精徳碑【在古城山平等寺天宝四载薛兼金撰】开国王碑【在唱车山贞元元年贵平令王觉纪】张天师灵庙碑【元和十五年知陵州李正卿撰】贵平县牟尚书墓记【唐同光五年陈贵氏领州事】文宣王庙碑【在贵平县县学长庆五年刺史李正卿撰尹太嘉书】龙兴寺大藏经碑【见在报恩寺开成四年吴商撰】篆字心经碑【在小大悲阁咸通七年仇溥撰并书】修大悲堂碑【在小大悲阁景福二年僧承防记】黄帝书隂符记【在至道观咸通十五年丘冲书】古大悲堂碑【在报恩寺干符三年周宋莒撰】超觉寺记【广明二年陵州刺史萧兟撰】龙蕐院山门路记【在籍县天复七年立今为观音院】唐节度使杨公墓碑【隆州井研县道旁有石刻云唐银青光禄大夫检校御史中丞上柱国节度使杨公墓其旁多杨姓乃其子孙也】灵泉院碑【在本寺后唐同光三年立】僧暁防碑【在寳林院西蜀明徳元年立又有显教大师碑广政四年立】鐡骑将军碑【在归镇孟蜀广政二年立】寳院记【在贵平县西北四十里院内有王羲之记王氏庐墓铭】飞泉山碑【其碑有二并在仁夀县东丨丨丨丨】飞泉山院碑【唐神龙元年立在超觉寺】玉堂砚碑铭【文同与可将赴陵州孙洙巨源以玉堂大砚赠之与可属蘓子瞻为之铭陵州在髙山上难得水】蔡君谟法帖　东坡书心经　文与可书千字文【并在州治】
　　永康军碑记
　　汉石刻治道记【距紫屏二里许道旁有汉石刻二皆治道记也其一曰建平五年孝哀时刻也其一曰永平元年者孝明时石刻也在范公平磨崖之西】鬼界古碑【在鬼城山下昔天师驱鬼于絶域有丨丨丨丨字画磨灭不知年代矣】天师戒鬼笔迹【在大龙桥侧深一十三丈阔三十丈】晋塼【在郡西鉢盂泉因垦地得一塼上有晋太康年号】隋薛道衡磨崖碑【在玉女祠后有磨崖碑云刺史薛衜衡撰或有云乃薛曽文】唐贞观十三年韦作观鱼记【在军城五里北山朝天寺】唐崇徳庙记【唐李徳裕镇蜀时建崇徳庙命叚全暐为记】唐元和十四年寳幢院记【在青城海晏寺】唐僖宗中和年改海晏寺记【在本寺】唐观音院记【在青城县东南九里有唐干符二年记】青城山碑【在常道道观轩辕石龛之下隋大业七年立太常愽士隂道文】元宗真容碑【在六时岩下】修丈人殿祝文碣【进士任磻文在丈人观殿上也】置丈人观碑【徐大亨文在丈人观三门下】纪符瑞碣【甘遗荣八分书在丈人观三门之右】修诸观功徳记【郑敖书在丈人大殿之右】延庆移观手诏碑【在丨丨丨后絶峯之上石龛中开元十一年立】唐吴行鲁碑【在鬭鸡台有古碑尚存但字画磨灭葢唐大中十一年治彭州时长史吴行鲁所建碑也】玉垒闗碑【唐大中十年白敏中帅蜀日建闗旁有大碑即幕府陈可度颂功徳之碑】獠泽水石记【路次石门崖壁镌吴行鲁大中七年奉使廵邉行见獠泽水石记云】唐人徐浩书金刚经【导江天宫院有丨丨丨丨丨丨丨丨全帙今刻之石】杜光庭重修冲庙观记【在青城县一里冲玅观也】韩择木八分书【延庆观灵寳真人五符幢下其下记铭乃开元十二年立】蜀嘉王宗夀墨迹【伪蜀王建宗子嘉王宗夀与能仁县院僧卯徃来书劄二十余简存于院墨迹宛然如新】迎祥寺钟楼刻字【在导江县北丨丨丨丨丨内有刻字不记年月观其有莭度押衙字即为唐末五代间刻也寺有老泉为记东坡所书碑刻俱存】青城山甲记【唐杜光庭编】永康志【教授张増编】青城山乙记【范仲立编】
　　石泉军碑记【阙】
　　泸州碑记
　　萧齐碑【在丁公崖磨灭难考】唐髙宗安乐山取丹经诏碑【在安乐山】唐髙宗赐进经道士诏碑【在安乐山】刘真人藏经碑【在安乐山】唐真如寺碑【在州北真如寺】唐苏公甘井碑【在州城南门上唐乾元中都督苏元开井记】黄太史书砥柱铭碑【在髙寺】大像记醉僧图诗碑【黄太史三碑并在开福寺】尹吉甫祠堂记【许元为之记曰父老相传周尹吉甫实生此地见于图经旧矣陈师损之作清穆堂以祠之尝观郦道元水经着江阳异闻与华阳国志颇类其载防琴青英叙伯竒流放并子安之操附之江阳防蜀人也其説必有据】吏隠阁记【治平四年邓太史绾作邑于泸川作吏隠阁曰泸之合江邑居之南转清溪而上六七里曰安乐山世传隋开皇刘真先生登真之地杜光庭为之传李淑为之记开皇所置三观其一尚在乃命道士作刘真人祠堂因名其阁曰丨丨丨】镜砚铭【黄太史铭曰泸川之桂林有石黟黒泸川之人不能有而冨义有之以为砚则冝笔而受墨唐安任君从简之砚靣为镜而背三足形骇天下若入山林而不得访诸禹也】泸州平夷记【熈宁中范百禄撰今在江安县之偶住亭】刘真人传【杜光庭撰】合江县安乐山腾清三观记【皇祐己丑李淑撰】江阳志【教授李濬撰序】江阳谱【永嘉曹叔逺编集】
　　潼川府碑记
　　晋云南太守叚宗仲徳政碑【宗仲有徳政墓在通泉县碑在墓下】唐防圣寺钟铭【唐龙纪二年节度使顾彦晖铭】甘泉寺誓犀碑【李雍书】李义府碑【寰宇记在永防县北】马元直开元中诰【图经云元直在唐为滁州刺史家有开元中诰】陈拾遗与赵彦昭郭元振题壁【图经载杜甫题陈拾遗宅诗】唐薛稷书慧普寺【稷道衡之孙魏郑公之甥也以书名天下慧普寺笔画防徤在通泉夀圣寺聚古堂】梓州官僚磨崖賛【唐武后时司法参军杨烱作在北崖字十六七磨灭不可读】防仙观老君碑田真人殿记【在中江县集虗观蜀广政六年碑】王勃庾信防圣寺碑【在城北防圣寺】弥勒院记李商隠书甘泉亭碑李潮八分书【在城北防圣寺水陆净土岩北】刘蜕文塜碑【在城南长夀寺兠率院之崖壁】精舎四证堂碑　道兴观碑　道士胡君新井碣铭【并见李义山集】莲花漏记【天圣中燕公萧守梓州日置仍自为之记】梓潼古今记【淳熈间郪令孙女听作】梓潼风俗谱【元祐间教授石变嗣作】旧图经【李宗谔序】新潼川志【刘甲序】
　　遂宁府碑记
　　唐张九宗题记【在府东崇元观其字圆劲有虞禇风骨】唐觉苑寺铸钟记【在蓬溪县觉苑寺唐元和十二年遂州刺史张宗撰铸钟记兼书】唐刘纂文宣王庙碑记【后唐天成四年】唐磨崖金刚经图【在长江县南二十里】唐天复四年禅林碑【在鹤鸣山福胜寺李仁表文】唐贾岛诗碑【在长江县】蜀安国寺碑【在州罗城外有永平二年碑】后唐武信军军衙记【广政间欧阳烱文】卞髙五十六体篆字碑【在小溪县之长庆院】蜀明徳四年碑【在小溪山向尼寺】金地院孝童孝女碑【在青石县九节镇】遂宁好【阆守志载熈宁中遂宁守向公着遂宁好十章寄阆守郑公申郑荅以南隆好十章】遂宁志【马崇文序】
　　顺庆府碑记
　　汉车骑崖石刻【郡国志云后汉车骑将军冯绲于此镌崖刻石十有余处寰宇记在流溪县】相如故宅石记【在相如县之西南光圣佛寺澷不可读父老尚知其为唐陈子昻所作之文】二良牧碑【马肩孟撰载唐二刺史事碑在郡治醋库之侧】唐朱鳯山观铭【长史息袁玘文在山上】唐金泉山仙居述【唐太和五年果州刺史常公肃文在山上】唐郑余庆诗刻【在金泉山上】唐诰刻【在金泉山】伪蜀刺史徐光溥诗刻【在金泉山】唐移县碑【在南充县门大中年立文字磨灭不可详辨】唐王维送杨长史赴果州诗【在郡治】唐屈突公徳政碑【在西川县资福寺河南府陆浑尉崔晟撰】唐仙林观碑【在西川县列真观唐中书侍郎赵彦昭撰】唐程仙师蝉蜕偈皂防碑【在西川县降真观】唐圭峯禅师传法碑【在西川县金莲院】唐相如县石龛佛像记【在县治县令陈子良撰】伪蜀誓火碑【永平五年建在州北广川庙】永兴节度使王彦超重建行成思堂石刻【不着其姓今附于后作堂在姑孰把麾来果山男子四方志万里如目前振振住公子性行纯于天既知仁有本自应枝叶繁宣尼语参孝推广十八篇君能扩充之九思极其全道行身亦立杨名显其先囬观庐墓人卑卑何足言】谢寰山灵泉碑【谢真人父讳寰所居名谢寰山山有院名灵泉有一唐碑字多讹缺】耆旧録【自汉纪信以下三十六人并见学録蒲士龙所编丨丨丨又有赵嗣业赵昌藻防问为之賛并绘像于鄊贤堂又自隠逸王公宇已下一十四人在丨丨丨外绘像于乡贤堂又复搜访自王绾以下二十余上悉繋于左而其防公伸鸿传纪赵忠定绍熈甲寅始末甚详】开汉志【郡守朱繁丨丨丨序云纪将军加封诰词有云实开汉业故建楼命名曰开汉郡志名编亦曰开汉理亦无碍而郡志序云又以开汉名郡象之切详州名郡名皆朝廷所赐不应擅改今九域志第曰南充郡尚朝廷所以命也未请于朝以求改命而自称曰开汉扵理未安】
　　资州碑记
　　汉永建五年汉安修栈道记【在内江县界磨崖字今已磨灭】陈君徳政碑【陈君失其名汉永建五年为汉安长有碑在獠井埧层崖之腹字已磨灭】隋勑改罗汉院碑【隋初丨丨丨丨丨丨碑今在法西院】唐开元栖神山畧记【在法鉢池前刺史房涣文】唐顔鲁公书中兴颂碑二【一在东崖一在西崖】河相农碑【在资阳县王褒墓左】王褒墓石表【西汉王褒墓在资阳县北二十五里碑字已磨灭】三仙磨崖题名【在资阳县三江镇碑云贞观十四年十月十日杜锡崔熊席防三人同防过此故尔题之】洗公石马塔院记　滴水岩结界记　郑钢诗【在北岩寜国寺】陈图南诗【在得道山并邵博防】崇夀观碑【唐天寳二年建宗御书额见有石刻乃唐御史中丞宋浑文已磨灭】杜光庭醮坛山北帝院记　　王师闽西岩龙潭瀑布诗　李渭北岩诗　卢并北岩诗　　张公瑾北岩诗【在龙水】重修北岩诗【唐邵防文】裴晋公自賛【在灵虗院】灵仙观碑【西汉王褒宅在资阳县西四马里今改为灵仙观观有碑碣洗砚池尚存焉】唐裴瞻墓碑记【唐左仆射裴瞻墓在磐石县北五里有世谱碑记藏于寳灵院】唐韦臯纪功碑【碑在郡市心居民室下绍兴丁巳穴土有碑石太守命工取其石重彻民屋下书工録其文乃御制纪功碑铭并序皇太子书碑面残缺不全惟碑隂乃开成元年臯从孙珽为本州守日纪迹其文具全遂复覆之】安夷军碑诗【绍兴十六年内江人董昌龄移新市平县基土中得小碑一片有诗云战马向风嘶荒鸡隔水啼终日随征斾何时罢鼔鼙】青松亭记【在州治唐干符四年四川节度使成都尹髙骈记并书】毗沙门天王讃【绍兴壬戌郡守邵博得碑城北隅唐羊谔为刺史撰并序】资中志【扈自中编李折序】
　　普州碑记
　　唐栖岩山寺讃铭序【唐开元戊辰前刺史弘农杨公珪传陵崔克让及刺史房公失其名】唐老君应见碑【唐开元观丨丨丨丨丨开元二十九年岳阳郡奉勅建大宋淳化二年重镌】唐紫极宫碑【集古録唐乐阐撰贾岛书乐彦融篆额宫元皇帝祠也乐又重修碑以防昌元年见立在普州】唐西岩禅师受戒碑序【普州刺史韦忠开元十年建】普慈志【郡守杨防之序文不知何人编】郡北小千佛院记【普慈志在开皇十三年】唐宣宗赐浪仙墨制【在大中八年】贾浪仙墓表【字浪仙燕人广明庚子东属从事上谷侯圭表曰于戏有唐诗流贾君之墓】贾岛墓志【集古録云唐苏綘撰冯贤书碑以防昌四年立在普州】聂公真龛记【在灵居山军事判官何光逺撰广政四年建】茗山平冦録【见普慈志卷】
　　合州碑记
　　唐令长新戒【在赤水县开元二十四年立宗尝择县令百六十三令赐以丁宁之戒其后为县者皆以戒刻石集古録取焉景祐中令重刻之今非唐故物矣】古书岩【在川巴县石间隠隠如篆文不可读】石门弥陁像【在石照县之北岩唐开元二十三年川别驾张钊为刺史孙希庄故作之像】祭龙多山题名【天寳十四年十月十一日大中大夫守巴川郡太守真宁县开国男上柱国赐紫金鱼袋韦藏锋集此醮祭】涪内水石镜题名【大唐大厯十年三月三日此石出时兵甲息黎庻归六气调五种熟刺史兼侍御史王铤记】唐大厯王铤题名【在内水石镜之趾唐大厯十三年云此石出时兵甲息黎庻归六气调五种刺史兼侍御史王铤】卢舎那佛二菩萨记【在石照县三北岩唐长庆二年刺史刘温作】集圣院记【在赤水县之龙多山唐咸通间李作】季札墓铭【在巴川县相传以为孔子所书张从申记云旧石湮灭宗命殷仲容搨本传之大厯中再刻此从申所记也此刻未知何人所模】濮岩铭【距城三里元祐七年郡守刘象功磨崖】唐孙樵龙多山録【旧刻刓缺元祐七年刘象功再书遒劲可喜】龙多山鹫台院记【绍兴三十二年十一月缙云冯时行记】将军祠石刻【在龙门山东八里印土院院有丨丨丨丨丨石刻云故唐将也迯难山中而死山隂或曰战国人也嵗春夏民以车盖迎其神至水上张幄致飨】唐永防二年石刻【在化度院在县西五十里石刻但云永防二年按永防齐明帝唐代宗年号齐永防止五月而永防二年十一月始改大厯故知为唐无疑】鴈塔题名【在赤水县廨宣和间栁瑊始刻置长安慈恩寺盖榻本也】活乐乡校记【沿涪江四十里郡人度正立夫子庙士之向学者有所依归又自为之记】垫江志【郡守任逢编】
　　荣州碑记
　　大周圣徳勒石文碑【在州衙子城门外长安三年立韦綨撰】州院碑【伪蜀司仓叅军苟延庆撰】真义侯碑【在本庙唐元和二年迁旧经云即古独孤白马蜀将二人庙也】唐刺史薛髙丘磨崖碑【在荣徳山唐开元二十年刺史薛髙丘磨崖碑多载仙灵事今字画已磨灭】荣隠山修道观石碑【在本山上】荣黎山古寺碑【在本山上】唐元符元年祷雨碑【在荣黎山上】荣徳山薛刺史磨崖碑【在山半】静难侯庙碑【在本庙内】图经【隆兴元年李焘为守教官句演编】
　　昌州碑记
　　演教院碑【在昌州旧基院有断碑载唐咸通嵗县令唐允中】净土院碑【在昌元县东四十里碑云唐太和五年建】石佛寺记【在永川县东二十里方舟李公石为之记】唐韦君碑【在北山干寜二年靖南令胡宻所作】吴季子墓碑【在北山相传以为孔子书开元中殷仲容奉诏模榻大厯中萧定刋之润州有张从申题其后】髙祖大风歌碑【在北山】古文孝经【在北山其二十二章与今文十八章小异按今文先出于汉初而古文与尚书同出于孔子壊宅今文已盛而古文独不得刻之学官惟孔安国马融为之传及明皇注今文十八章孝经为古文者微矣司马光范祖禹皆曽缴进光谓始藏之时去古未逺其书防真祖禹又为之説亦云古文最得其正】六经图碑【在郡学郡人杨甲鼎卿所着也】六十四卦象碑【在昌元县】画维摩石碑【绍兴间北山刻云郡之惠因寺藏殿壁隂有水墨画文殊诣维摩问疾一堵意全相玅合经所説恐浸澷灭故石刻于此】靖南志【太守黎伯防序】
　　渠州碑记
　　双石阙【在大竹县北一里其一镌云汉谒者北屯司马左都侯沈府君其一镌云汉新丰今交趾都尉府君其阙上各镌出屋宇禽兽飞走之像又有单石阙二相去双石阙一里其中镌雕物像与此同】三圣碑【系唐睿宗御制文今在县南州学内】道徳经碑【在城北紫极观唐咸通中州刺史程夀建立】后汉车骑将军冯绲墓志铭【墓在大竹县古賨城双石阙西南一丈一尺按后汉书冯绲宕渠人也墓铭碑尚在碑额篆云车骑将军冯公之铭碑文皆书字犹可辨也】公府建置碑【开寳三年张琪记干徳六年许允修创】大唐渠江县冲相寺碑【碑立于防昌之后】古賨城碑【九域志云流江古賨城有古碑文字磨灭】宕渠志【无编集人姓名无郡守题名及仙述诗章等文】
　　叙州碑记
　　晋张麟夫人墓表【在庆符县南一百六十里】韦南康纪功碑【在江西旧州治序记元和五年刺史张九宗立碑碑隂载南康谢赐表碑至今字画大半磨灭】定夸湖唐碑【在城东门外有唐碑存焉有曰山苍苍　际横阙　湖水平其余澷灭不可攷】唐都督戎州李通破贼碑【在州南一百里今碑字亦残缺】大唐南诏王碑【在石门界唐贞元七年袁滋题】唐古戎道记【在州治之对天苍山崖壁间唐人所书笔画劲正乃唐干封二年唐君秀复修此道而为之记】唐黎干墓表【在州西岸石马溪之上今石马尚存】唐张九宗修花台寺记【元和五年张九宗书】金箱防【在宣化上流三十里吴季成所卜筑在山之阿有山谷老人所书盘谷序防州学记碑刻】山谷悟轩石刻【在南溪县资圣院中】
　　懐安军碑记
　　汉张子阳碑【汉幽州刺史牂牁太守张子阳碑在唐化镇防江五里许乃张子阳墓东汉顺帝永建四年】唐昌利观记【在昌利山延祥观开元中金堂尉沛国武犍撰】王头陀塔铭【在云顶山塔院建元十五年薛倕撰】如舜禅师碑铭【在金堂龙槐院唐节度使杜琮撰】支提石塔记【在三学山唐节度使叚文昌撰】鹦鹉舍利塔记【在三学山韦臯撰】为八戒和尚谢复三学山精舎表【李商隠撰】放生记誓文【在中江岸上太和二年令狐紃撰】杜光庭功徳记【在三学山】杨浦夀昌寺记【在郎中山】三学山飞石记【邑宰张西撰】叚翳故宅旧碑【后汉隠士丨丨丨丨今郡城内天庆观是也有叚隠居李真人二像有旧碑字画磨灭不可辨】金堂尉沛国武揵碑【在金堂县东延祥观唐开元中立】金渊志【郡守韩植序】
　　广安军碑记
　　【阙　　　　在皛然山有晋太康八年碑文】广安志【嘉定改元郡守廖唐英序】
　　长宁军碑记
　　五代伪蜀勅牒【武成三年牒淯井镇羁縻十州五团士都虞候罗元审武成三年牒淯井镇羁縻淯井上刺史罗元楚永平元年牒土兵马使罗元审】国朝所给诰劄【嘉祐三年给长宁夷人头首斗盖充上刺史诰国朝所给诰劄甚多今始録其一或补以官资则告上帝曰每年添塩若干斤防若干疋疋更不依律令支给请受】祥符平夷本末　　庆厯皇祐平夷畧熈宁经制诸夷本末　元丰平乞弟本末　　范中书百禄誓夷【熈寜七年平五国蛮作文以誓之其碑在今之报恩寺】范荣公进誓平夷文表赵招讨平晏夷贺防文表　长宁志【嘉定己邜教授贺寅东序】小桃园铜碑【见小桃源下】梅圣俞春雪诗【归田録载蘓子瞻尝于淯井监得夷人所卖蛮弓衣其文织成梅圣俞春雪诗盖其名重传落夷狄】
　　冨顺监碑记
　　汉董孝子墓表【圣登山之近有董孝子墓墓表云汉益州刺史广平郡侯董孝子】唐崖碑【皇宋皇祐七年知监张齐古题云西山城郭防滩数里群峯重叠一佛独立容相端正真如塑出髙耸数丈古代防迹后倚林翠前瞰江碧图记谓圣佛】中岩普觉寺院【天禧丁丑院名康防二年翰林学士李淑撰】咸平奨谕李处荣勑【守臣黄裳防章圣皇帝録邦人丁处荣殄殱均贼之功擢荣州长史勑书藏其家】石灯台讃【郡人王光明儒家旧收公用灯台有丨丨丨丨一首并序进士元鋭撰元和中庄伯良能书冨义县令孟公】冨顺志【郡守杨文为序】
　　防州碑记
　　汉盐鐡盆记【在巫山县黄太史石刻云余弟嗣直来摄邑事堂下有大塩盆有欵识盖汉时物也其末曰永平二年】晋桓温字碑【在巫山有黄太史防嘉定癸未漕使王观之并黄太史防徙置漕廨王漕又作防语攷其为晋周抚墓碑今此碑已不存】唐防州刺史防壁记【长庆二年五月一日刺史中山刘禹锡撰今见存】防州始兴寺移鐡像记【刘禹锡撰】防州都督府记【唐防昌五年刺史李贻孙文缪师禹书载欧阳公集古録今在漕台】鏁水记【碑字但纪官名有都押衙金吾大将军白元曜等字】神女庙诗【集古録刻吉甫诗一首以正元十四年刻丘刻素一首无刻石年月李贻孙二首防昌五年刻敬骞一首元和五年刻沈防真书其他皆无书人名氏在巫山界】闗城白帝庙碑【其一元和元年其二长兴二年其三广政元年】巫山诗碑【唐金吾卫兵曹参军沈真撰元和五年建】重修大仙庙记【唐寜江军掌书记司空薫撰同光四年建】杜少陵诗石刻【少陵防蜀凡八稔而在防独三年平生所赋诗凡千四百六篇而在防者乃三百六十有一治平中知州贾昌言刻十二石于北园嵗乆字澷防建中靖国元年运判王蘧新为十碑今碑在漕司】移城记【景徳四年丁谓撰】八阵图铭【旧经云有图铭石刻在碛中今不复见苏子由诗云中原竟不到置阵狭所图】甃井记【陈刚记云防州节度府漕台西防有井绍兴二年井大壊景公领使事发地二百尺而及泉以柟木甃之】防州图经【故相国安阳公乾曜尝参军事修图经言风俗甚备具刘禹锡撰】旧图经【李国纬编】固陵集【费士戣编】新防州志【马编】
　　开州碑记
　　盛山宿云亭记石【在州西北三里唐元和十三年刺史韦处厚诗温造撰记】盛山十二题诗【唐韦处厚撰韩文序云韦侯所为十二诗其诗其意以入谿谷上岩谷追逐云月不足日为事读而咏歌之令人欲弃百事往与之防和者许植康佐白居易李景俭严武温造扵是盛山十诗与其和者广行扵时】唐开元刺史新宅记【权徳舆撰】盛山集【商有序】图经【李宗谔编】
　　施州碑记
　　招抚蛮人盟誓碑【九域志云在边上近西髙州界首】知保顺州田承恩誓状【天圣五年刻石在尖木寨】蛮人纳贡物碑【在仪门下天圣五年丁邜立石】皇宋奬谕碑【转运使王立奏蛮人上京进奉在路多有搅扰今后只就施州纳下贡物支与例物三年一度于元定数内十人量差三両人上京买卖天圣五年五月日勅】蛮人向永思等誓柱文【皇祐五年嵗次癸巳立畧曰皇明如日所照不偏睿爱如天无逺不覆溪洞蛮人输忠事国刻石设盟谨当固草莾之命以奉本朝无复肆犬羊之狂以触宪网所有归顺蛮供纳结牢重誓欵状镌之用传不朽他誓文皆不经惟此可读故録之】蛮人田思忠等受降碑文【碑在宁边寨南五里受降立誓元丰六年立碑长四尺濶一尺】蛮人廖万崇等誓柱文碑【在寜边寨南五里元丰六年立誓刻立界首】
　　建州碑记
　　汉车骑将军冯绲碑【蓬州志载在永睦县之西八十里绲薨扵威帝之永康元年其文了然可读其父焕亦有両碑断裂不全仅存大防】汉广汉蜀国侯李翊墓铭及蜀国侯夫人墓铭【翊以灵帝熹平二年卒夫人不着姓氏疑其为臧氏首尾亦不刓缺】书字崖碑【在巴渠县西十里多断缺不成文理其间有晋昌太守字按晋孝武方立晋昌郡则此必东晋以后人碑耳】唐处士墓碑【在州城北十五里扬斗埧马脑鼻山下乃唐景龙二年刻字画遒媚如欧阳可爱】元稹告畬二阳神文【元和十七年作通川之华阳观】广福院佛殿记【在永睦之广福院即唐福田寺有防昌三年王钦説修佛殿记】泸潭院镌佛记【唐通川县东冨教里岸侧石上乃唐人所镌傍有中和造像之姓名百余字余多澷灭泸潭又有龙洞】节妇碑【初节妇赵氏嫠居有凶人欲犯节妇胁以白刄节妇不为动既而诱以百端终不可遂刺杀之时皇祐二年知州薛林茂其节为之立碑于逹州之西北山土后邑令薛仲侃为剏祠绘节妇于中】黄山谷赠通川令韩广叔文【韩广叔赴通川日黄廷坚以言赠之曰惟勤能辨公家事惟清能律奸贪吏严而信则吏不病民简而敏则民多在野】
　　珍州碑记【阙】
　　忠州碑记
　　丁房双阙【在临江县巴王庙有丨丨丨丨对峙庙庭髙可二丈上为层观飞檐裴四旁多刻车马人物在阙上为双扉其一扉防启有羙人出半靣而立皆极巧妙其刻澷灭有汉丨丨等字尚可认】屈原碑【见九域志】江原君石阙【在州西十五里今迁于郡庠有延熹二年等十七字】严孝子碑【在城西十二里今迁于郡仪门碑字半澷灭有延熹二年七八十字】五大夫碑【在梁山军界上字尤漫灭然字乃汉】修道碑【字亦澷灭有建初二年等十二字】严顔碑【蘓东坡严顔碑诗注云在忠州诗曰先主及刘璋兵意颇不义孔明古豪杰何以为此事刘璋固庸主谁为死不二严子独何贤谈笑傲碪几国亡君已执嗟子死谁为何人刻山石使我空涕泪】玉虗观有唐碑四【皆修建观宇碑】洞真观唐明皇梦天帝降碑【在本观】禹庙唐碑【今字画漫灭】丰都景徳观唐碑十【叚丞相修观记叚少监修斋记天尊石像记老君石像记感应碑张大理诗杜光庭石函记李吉甫真人影堂记二真君碑二仙公碑】唐平都二仙公碑【景云二年李防之撰】唐平都山二仙君铭【景云二年薛湜撰】玉石碑【即景徳观三真人碑唐贞元中李吉甫修碑刻见存碑石莹润号曰丨丨丨】唐平都山真人景堂记【平都唐碑惟此二碑尤佳皆李吉甫修撰又曰玉石碑】唐土州耆老思旧记【贞元十七年叚文昌纪】唐刺史房公式善状碑【在唐土洲上普寜院中今在郡庠】唐丰都三官堂碑【唐中和元年忠州刺史陈侊撰】唐杜光庭碑【在平都山】唐率更柘浆帖【丨丨丨丨丨丨真迹藏于临江农民瞿氏圣深购得之命男宗摹于忠之议道堂绍圣四年七月二十四日题后有涪翁防】王右军半月橘帖【在州庠中有涪翁防】商比干铜盘铭【唐人开元间于偃师县掘地所得丨丨丨丨丨丨有十六字字画竒壮而古甚其释云右林左泉后冈前道万世之铭兹焉是宝得铭之地后五歩乃比干墓今碑铭复列于平都山】南賔志【樊汉炳序】荔枝图序【白文公序】
　　涪州碑记
　　涪陵太守阙【其上书云汉涪陵太守厐肱阙厐肱者即厐士元之子也刘后主时甞为涪陵太守淳熈中贤良任子过宣舟过涪陵扵小民家见汉隠然遂载以归碑在左绵任贤良家至今犹存此事得之夔路钤干冯田冯乃任之甥】唐千福院水泉记【光启中太守张濬】李文定公神道碑【在报恩光孝禅寺张方平撰文】普净院记【在涪陵江北普净院治平间校书郎傅耆记】誓虎碑【在许雄山下广汉县今神道俗传为丨丨丨近碑仆虎入城县官设祭复立之虎遂止】古书山碑【去乐温县四十里按山上石刻云唐大厯间有人脩此山路于石穴中淂科斗书数轴古书之号因此而得】山谷碑【在涪陵尉廨防】涪陵纪书録【纪伊川和靖诸贤语録】花蕋夫人诗序【熈宁丑年臣安国奉诏定蜀民所献书可入三舘者得花蕋夫人诗乃出于花蕋手而辞甚竒与王建宫辞无异建自唐至今诵者不絶口而此独遗弃不见取甚为可惜也臣谨缮冩入三舘而归口诵数篇于丞相安石明日与中书语及之而王珪冯京愿传其本于是盛行于时花蕋者为蜀孟昶侍人事在国史臣安国谨题】陵志【杨兴序】新志【郑镒序】
　　重庆府碑记
　　汉故益州刺史碑【在本府】巴郡太守张汭颂徳碑【汉帝中平五年立事见合州志今碑在府学中】白君冡碑【在巴县文字漫落】禹庙碑铭【巴志云江州县治涂山有禹王祠及涂后祠有碑铭】丰年碑【在江岸碑谓之义熈碑每水落而碑出则年丰人争摹打数十年不一见】蜀广政十五碑【在东阳镇市心】周濓溪防彭应求诗序碑【在温泉寺】图经【李宗谔编】
　　黔州碑记
　　汉故孝亷栁庄敏碑【在州廨内字迹销讹】唐黔南节度使赵国珎徳政碑【上元二年立在州南隔江】重建州衙碑【在州治】广徳元年碑【寰宇记云开寳四年黔南上言江心有石鱼见土有古记云广徳元年二月大江水退石鱼见部民相传丰稔之应兆】崔能神道碑【欧阳公集古録在长庆二年】黄鲁直留题【鲁直谪居有涪翁晚防杖至此观江涨雨余天欲凉十五年墨迹在州之嘉禾堂此外如緑隂堂丹泉万卷堂皆鲁直旧所书墨迹】
　　万州碑记
　　报恩寺汉碑【图经云硖中汉刻少今万州报恩寺有碑髙五尺乃汉桓帝延熹间所刻石凡百余字土人谓之冝字碑】絶尘龛石刻【丨丨丨三字在西山石壁字体清劲类晋宋间人书】寳像记【练岩有杜修隋朝丨丨丨】岑先生铭【严挺之撰开元一年立又有叚文昌铭贞元三年四月十五日镌】岑公洞记【在丨丨丨元和八年叚文昌记】鲁直留题【在岑公洞下岩寺】圣业院碑【碑在苏溪大江之濵三生石旁苏封可见者咸通三年王子民十一月建如是者十余字尓】大云寺碑【寺有唐僧圆满传及元和间万州守李裁书】冉仁才碑【在防革门南浦州下】万州庙碑【干徳乙丑白延诲为刺史重修之距今二百三十余年碑虽在而澷灭不可读】白刺史题名记【开寳二年九月白廷诲题名记上云刺史白廷诲今本州万州庙有碑草莾中比因考阅得之字皆澷灭独白刺史名在】灵显王碑【皇朝累加封昭毅武惠丨丨丨遗爱碑碣刻于庙】南浦志【赵善赣编】新志【王子申序】
　　思州碑记
　　缙绅冯先生作夏总干墓志略示田氏大槩恭南夏子明为太学名诸生老不售自少时识思州田祐恭政和某年田氏被召赴京师谓子明曰我边臣今北阙见天子惧礼文率畧坐不恭公屈相吾行如何子明度田氏意不可觧免谓曰吾老不任行有子大均习诗礼明识时务年方二十余俾从公冝任辅公入觐事田氏大喜以子明之子大均行至国门有防朝大庆殿拜伏进退不类逺人太上皇异之问其故祐恭对曰臣生边逺不知礼节臣之客夏大均书生也实教以朝觐之礼上大恱厚赐田氏赐大均保州文学大均字正卿拜命还乆之参防路选授奉节簿建炎初蜀人张上行帅夔门剧贼王辟郭守忠破归州入巫山将防瞿塘闗径入蜀帅命正卿调田氏兵曰正卿厚田氏比至田氏宜即就道事急矣可日夜兼行以济吾事正卿发田氏兵不一月至巫山摧贼锋还走保归州再战贼大败收归州乘胜逐北至房州竹山当是时峡外大贼以十数连百余万荆楚赤地数千里至是以人为食莫不妄意蜀郡冨饶人人垂涎誓突入瞿唐闗快其所欲自田氏破王辟郭守忠夔路军声大振自是群贼始不敢有意扵蜀矣
　　梁山军碑记
　　梁山吕保藏汉篆【梁山保有吕保藏在絶崖半腹有一穴人迹所不到汉末赤眉之乱有吕保藏家资巨万赍金寳縁木而上凿崖以居尽伐崖下木冦不能近后举家终焉绍熈中有樵夫得一劵于崖侧非铜非鉄其声锵然上有古篆云西汉之末赤眉邂逅黄金千两坑埋而走羔豚十祭其财自阜今藏所犹存】浮兰碑【通川志记梁山军忠州两界旧有汉刻石着白虎夷王之名今其上刻汉时官属及白虎夷王及时民等姓名尚有可攷但字多磨灭】梁山驿唐碑【题云令长新诫之记乃明皇御制梁山令尹茂元得此诫于万州守河东裴公而刻之乃大中十年也嘉定丁邜郡守李锡移其碑于军治其词云我求令长系夫下民民之不安必有所因侵渔浸广赋役不均使夫离散莫闗其身徴诸善理寄尔良臣与之革故政在维新调风变俗背伪归真教化为先惠防于贫无小无大以躬以亲青旌劝农孰不敬遵曷云被之我泽如春】旧梁山驿碑【驿在军之东四十里耆旧相传李唐时有白虎蛟龙为民害民至迁居以避之韩昌黎尝按部经行二害乃去作碑识之今名其地为碑坳碑犹存于溪侧其文漫灭不可复识矣】飞练亭碑【多唐人碑刻】图经【教授王震仲编】
　　南平军碑记
　　西心坎崖上书【丨丨丨丨丨有书云本初三年三月十六日共二十余字多缺不可读在溱溪寨路去军七十余里本初后汉貭帝年号】吹角埧古磨崖【丨丨丨有古磨崖风雨朘刻苔苏侵蚀惟识其一二曰建安其他不可辨在凑州堡去军四十里建安汉献帝年号】姜维碑【在吹角埧其始有一穴开内有碑相传以为丨丨丨今已磨灭】南州石像颂【南镇下三里崖上有石佛像近嵗有碑出于下云南州城门前石岸石像颂并序司法参军员外郎置同正靳豫撰开元十八年十二月丙戌中大夫使持节南州诸军事守南州刺史上柱国晋昌唐虞景所造卢全那石像也】白鹄寺钟碑【钟记字虽磨灭垂画尚余一二可识曰丨丨丨丨处士彭城刘欣撰】刘孝标墓铭【晏殊撰】南平志【郡守赵彦迈序】
　　大宁监碑记
　　丁晋公谓夔州移城记【景徳三年记太祖皇帝出师平蜀由剑门巫峡分兵以滪而滟激射峻恶楼船战舰难进易退歩骑自襄州西山裹粮兼行林麓无际涧壑相接不知道路之所从得蜀民诣王师献画由大寜路直趋夔州平蜀之师实取道扵此也】
　　云安军碑记
　　周灵王符碑【在栖霞宫其文之末有周灵王三字】汉处士金广延母子碑【初无文字但有人物】唐云外尊师碑【在云升宫唐杜光庭文见九域志今名栖霞宫碑尚存焉】人物碑【所勒皆车马人物或云古者修车马备器械之图也】
　　兴元府碑记
　　张骞墓碑【墓在城固县西二十三里有碑文字磨灭不可辨】李固墓碑【墓在城固县西三十里唐韦臯撰】检玉观碑【在西县一里本津口地按旧经云昔有褒氏女并陈安民于此上升仙有唐防昌中镌石题记】重修安逺城碑【在西县中】汉司校尉杨君颂【集古録书不著书撰人名氏文为韵语碑在兴元】汉公昉碑【集古録书不著书撰人名氏及年月在兴元】唐公碑【在城固县北三十里唐公庙前碑文缺落其略云唐公城固人也有仙人与公药妻子犬畜倐然与之俱去余皆不可识】诸葛武侯行庙碑【在西县唐贞观十一年置】永平间石门记【洋州志云在今兴元褒县石门有记云髙祖受命兴自汉中道由子午出散入秦】梁萧懿墓碑【剑南诗藁云兴元姚节度园以所碑为石笋文犹可识盖梁萧懿墓碑简文为太子时撰书法遒劲可爱】褒城驿记【唐孙樵撰在双林驿】山南西道额【李阳氷撰】山南西道新修驿路记【集古録唐刘禹锡撰栁公权书李阳氷篆号三絶碑开元中山南节度使归融自散闗南至剑门凿石山栈道千余里以通驿路碑不着所立年月在兴元】张将军新庙记【集古録唐李巨川撰唐彦谦书杨守亮重修张鲁之庙也以龙纪元年立在兴元】魏石门碑【永记二年太嵗己丑梁秦典籖王遂书洛阳县武何仁凿】刻武侯碑隂【孙樵撰】唐山南西道节度使防壁记【开成二年刘禹锡撰】栈道铭【欧阳詹撰】兴元新路记【有石刻凡七十字其侧曰太康元年按其刻乃晋武平吴时盖晋由此路耳】文宣王庙庭松记【节度使令狐楚命掌书记郑从诲作从诲余庆之子澣之子也】图经【李宗谔编】旧志【阎苍舒序】
　　利州碑记
　　唐南池新亭碑【剑南诗藁云唐长庆中南池新亭碑在汉髙帝庙侧亭已失所在】唐李义山碑【在筹笔驿西有碑近今兵火不存】栈道铭【欧阳詹文有云】苏颋利州北佛龛前重题【在佛龛】山谷纪行碑【在嘉川县灵溪寺元丰三年题】图经宁武志【邹乡序杨炎正编】
　　阆州碑记
　　唐贞观碑　王蜀咸康碑【竝在太宵观其石光莹前后可鍳人号透明碑】顔鲁公磨灭记【在新政县离堆崖下欧阳公集古録唐顔真卿撰并书碑以寳应元年立在阆州】元稹留题【唐元稹以諌官谪通判司马今逹州也曽防云台山书行记扵山之钟楼枋上】新政县大歴碑【在新政县江崖之次顔鲁公书碑旁有佛老孔子像傍又有二小记皆大厯中新建】王徽留题【唐僖宗朝丞相王徽未第时曽经阆中次南部合符寺登髙念逺因赋诗】李后主书【南唐李主煜尤善书元祐二年太守李孝直乃煜族孙也家蔵得亲书李白古风模勒于石江之普通院】崔善徳政碑【王蜀武城中崔善为刺史有惠政里人为徳政碑今在衙门之东廨】鲜于氏神道碑【一在二教院崖上一在墓田其文与书皆出顔鲁公又有奨谕仲通碑亦在墓田非鲁公之文亦鲁公之笔也】裴晋公铭【南部裴廸唐丞相晋公之后国初为新政令因家南部至今尚收得晋公之像及累任告身自撰真賛墓铭竝存焉】唐道袭墓碑【在报恩寺】汝南令神道碑阙【在阆中县郡守张晦辨云于东面得字十有二缺不可识有七】冦莱公诗【公尝过本州新井慈老院留海棠诗云暄风花杂满栏香尽日幽吟叹异常翻笑牡丹虚得地日阶开落对君王今龛于县防柱上】司马公留题【本路运使司马池丞相光父也天圣九年防台星岩君寔侍题于崖上末云司马光捧砚】阆苑记【朱涉文】前记【何求文】续记【曹无忌文】新记【王震序】
　　隆庆府碑记
　　李业阙【在梓潼县西五里旧经云前汉侍御史李业葬此遭赤眉毁破二阙临闗路其文亦汉字】后汉赵相国雍墓石阙【在梓潼县北二里前有石阙石麟其文曰汉丨丨丨雍府君之墓】汉沛国范伯友墓石阙【在梓潼县东六里有里阙上有文曰丨丨丨丨丨丨丨丨】晋张载剑阁铭【王隠晋书云昔张载随父入蜀作剑阁铭益州刺史张敏见其文乃表天子刻石于剑阁焉】魏太尉邓公神庙记【唐长庆四年剑州刺史邢册题】邓艾卫圣侯碑【在普安县北十五里唐中和五年八月剑州刺史郭淮立石】唐李商隠重阳亭铭【在郡东山之阳唐大中八年太守蒋公侑创亭李商隠作序而铭之石刻今存焉】悟本寺碑【寺有唐卢照邻所撰碑嵗月既乆其文缺焉】清义何氏古碑【在剑门县有登髙台存一古碑唐光宅中建其间所载有名墓者于此生四子孝弟义逊家八十口不异居仪鳯二年勑赐清义门】隂平县记【唐大中六年郭茵撰】开元寺重修中和极乐院铭【大顺三年刘崇望记】唐韦表防剑阁铭　刘国均石刻【在普安县报国寺灵泉昔唐僖宗廵幸至此有防恙阙饮泉顿觉清愈因名为报国灵泉今有石刻存焉】宣诏亭内碑【以天成四年四月一日记在本州】郭朴县路防石刻【在武连县据郭朴云县路翠武功贵县路清武功荣其后青城何居琰宰是邑遂刻石于县治之门内以诏邦人】景福院石碑【在梓潼县二十五里许葛山之景福院】州碑【在剑门县二十里许有一古州基自县至彼攀木縁壁至此稍平有一旧碑字名磨灭开皇三年李徳林文土人谓之丨丨盖隋时以此为始州也】
　　巴州碑记
　　唐守巴州裴纬修廨宇记【防昌四年甲子嵗立今在郡防】唐古佛龛石刻【在城南二里有大书石刻载唐乾元三年山南西道严武奏臣顷牧巴州其州南二里有古佛龛旧石镌五百余伏望特赐洪名勑以光福为额】北山老君影迹诗【王望山旧名北山山半石壁隠出老君像唐人为赋丨丨丨丨丨丨丨】唐张祎题击瓯楼【唐中和四年尚书右丞相户部张祎记赋在楼下】唐巴州紫极宫记【大中元年军事判官进士萧珦记在迎真宫】唐严将军庙记【庙在城西门内碑在本庙唐贞元元年韦曽为庙记】南龛题诗石刻【在州南二里之广福寺自唐迄今名公题咏皆刻之扵石】唐兠率寺碑【在东龛寺废而碑存碑字不可辨】集州两角山记【唐集州刺史杨师谋书今在难江县】集州紫极宫记【唐开元二年兵部尚书牛仙客作难江县立石】唐李继顔诰词【刻于郡防唐光化三年中书舎人钱珝】放生潭三字【州东五里有一潭潭中有石刻丨丨丨丨丨每水落石出方见字意亦唐刻也】薛史君布政碑【唐干符年间壁州刺史裴寘辞凿石作干符年间立石】唐人题西龛樱桃诗【在西龛其名磨灭】成王李雄读书台石碣【今在梓七曲山显徳祠中】壁州神庙石刻【今在通江县北四十歩有元光三年制书刻于石】龙兴寺碑【在通江县南一里龙兴寺唐壁州刺史郑凝续之父郑畋作干符中郑凝续侍飬其父畋于壁时所作也】壁州山寺记【大唐中和嵗次癸卯丞相郑畋作】菖蒲涧记【唐开成四年或云集州刺史苏味道遗迹也】石鼓峡记【赵寅为集州刺史有丨丨丨丨在难江县】唐贞元石刻【恩阳县南渡江登石梯数百级上义阳县旧县治石梯之侧悬崖上有刻字云唐贞元四年十月二十日再修此路余皆磨灭不可辨】南隆州牟县界碑【在恩阳县西北百里有断碑刻云南隆州牟县界十里北集州难江县界五里县令李昱立】唐韦苏州诗【丨丨丨丨丨送令狐岫宰恩阳县诗刻石于县之驿亭】唐难江公山威惠庙记【唐天寳改元田彦识撰庙在难江县神乃汉张鲁之神也】唐严武乞赐山南寺表【乾元三年】南山记【唐中和四年尚书右丞相户部张祎题】巴南新置屋宇什物石记【防昌四年巴州刺史裴祎记】孙氏园石刻【在通江县二十里龙滩之侧唐末监察御史卢重阜率壁州刺史辛巢父等六人分韵赋诗有石刻在焉】瘗麟铭【淳化中牛生麒麟于古集州山民魏臯家鹿首鱼尾鱼鬛而龙鳞四趾始生身有五色民以为妖而毙之乃于县之北十五步杨羲仲为铭】修路记【郑子信撰】城牙楼记【图经云李楫为记有旧碑二其一伪蜀广政己未之记其一天圣乙丑之记】七佛龛【图经云乃唐张祎扈从僖宗入蜀时经此所镌龛名公钜卿题咏甚多皆列之于石】沙渡碑【在难江县唐集有刺史苏味道题字】严侍御暮春五言【在西龛寺】史俊寄严侍御楠木诗【在西龛寺】郗昻陪严使君暮春五言二首【在南龛诗甚典丽】萧珦建天王堂记【在天王堂】杨士谔十四咏【在东龛】折栁诗十絶【嘉祐五年太守郑渊赋栁诗十絶刻石其自序见折栁亭下】流杯十四咏【流觞亭在西龛寺上唐乾元戊戌严郑公武所创大厯间盗起地遂废开成丙辰刺史唐元封复修盖取杨士谔流杯十四咏以自序为证云尔】巴南十七景【苏钦以阆中望江南十首记郡景别驾史彭永仍赋丨丨丨丨丨】清化前志【教授刘甲编】续志【教授李钧编】
　　蓬州碑记
　　隋防州普光寺碑【欧阳集古録云防州普光寺碑防州者汉南阳郡之育阳县也碑以仁夀元年建碑无书撰人名氏而笔画遒羙玩之忘倦盖开皇仁夀以来碑碣字画多妙而往往不著名氏惟丁道防所书尝着之然碑石在者尤少余每与蔡君谟惜之自大业以后率更与虞世南书始盛既接于唐遂大显】周万嵗通天碑【报恩光孝观在石泉县有丨丨丨丨丨丨前内供奉书手王惠元书其石击之清亮全类玉音碑隂有段文昌留题】西天佛足碑【在天圣廨院】唐僖宗碑【图经云今碑子渡有唐僖宗一碑云干符四年汉隂县助修道施主云云】安康志【郡守家子钦序】
　　洋州碑记
　　汉永平间石门记【今在兴元褒县石门有记云髙祖受命兴自汉中道由子午出散入秦】唐许敬宗撰桂州都督李袭志墓碑【永徽五年碑墓在真符县】唐衡州刺史李公孝儒之碑【永徽三年碑墓在真符县】周洋州司马李正亮墓碑【唐圣厯中碑】华阳塞磨崖刻【骆谷路华阳塞下有大溪俟冬水落则见大字刻之道傍云建中三年造此得意阁廻河镇同节度副使张大使记】山南西道节度使南阳张公清徳羙化之碑【梁国乔琳撰上柱国隂冬曦书李公名献恭与邺侯李泌实推荐之盖肃宗时人也】唐徳宗复洋州租赋诏【徳宗之囬銮也降诏以复洋州之赋曰朕廵狩山南自春渉夏师旅殷防持费既广州闾抒轴嵗计其空东作効时西成罕望虽黾勉从事人不告劳而悯悼积中予实知愧昨者减其租税优以复除庻乎有瘳汔用小息洎朕言旋修躬复畏途絶防索阙廻危栈绵亘时经霖雨道阻且修工徒造舟县人尝路靡间耋老莫获宁居而又赍负糗粮供备顿舎渉于千里饫我六师居人露处以同依宿阙麦过时而不获覩兹妨夺弥増感伤前所复除未足酬防式敷惠泽以舒大劳洋州除先减放秋税外给复一年嗟乎古先哲王东征西怨顾予不徳重以劳人补费録勤是有寛防申命长吏明加优谕称朕意焉此陆贽之词也】唐徳宗升洋州为望州诏【贞元元年徳宗幸兴元道出洋州后升洋州为望州诏曰自昔多虞顺时而动古公避狄兆永祚于岐下髙帝徒蜀建雄啚于汉中王迹所兴子孙是奉覩迁居之遐阻知政业之艰难矧天下为家不常厥邑王者所至四方防同崇号设都于是乎在朕遭罹冦难播越梁岷烝庶烦于供亿武徒勤于扞衞凡百执事各钦厥司人皆竞劝物以丰给嘉乃成绩予眷不忘今大憝已除京邑甫定将旋法驾展敬园陵眷于是邦复我兴运宜其崇大以示将来洋州冝升为望州此陆贽之词也】重兴营田务竝懐昌堰记【蜀广政二年节度使吕彦珂立判官王暁撰衘内带源壁等州处置使则是时洋州改为源州明矣】碑子渡碑【干祐真符两界之间碑子渡有唐僖宗时一碑二首当中云干符四年四月八日余题汉阳长安两县施主名字耳】明妙庵记【文同与可文也丹渊集中此篇今见洋州志】洋州记【郑郧序】
　　金州碑记
　　干禄字碑【唐顔鲁公干禄字碑在郡治之蓬莱堂】顔鲁公书碑刻【顔鲁公为蓬州长史在蓬四年往来新政县鲜于氏家为书离推记今在县之西南崖石间又书鲜于仲通里门记复以小字书之磨崖碑广数丈今又大书皆在崖石间自书崖石故旧体尤为精妙】安禄山题【在透明岩大唐先天二年安禄山造弥勒佛一龛祈来云云象之按唐史禄山传禄山死于至徳二载年五十余而先天二年即开元元年嵗次癸丑下及至徳有二载嵗在丁酉已四十五年以年月考之禄山是时未及十嵗不应入蜀祈福此可疑者一也又禄山传载张守珪为幽州莭度日禄山以盗羊获罪当死守珪壮而释之通监开元二十年张守珪始为幽州莭度而开元二十四年张守珪始执禄山赴京师不应开元元年已曽入蜀此可疑者二也以相传之乆兼恐别有姓名偶同姑两存之】福縁寺唐碑【在蓬池县西五十步叙碑云唐大中七年蓬州刺史吴延述】贾氏本支碑【在蓬池县之辑瑞院院有古碑字画磨灭无余不可攷其题云丨丨丨丨四大字极精明蓬之诸贾或祖于此云】石佛院碑【在营山院之西北四十里有古碑云开寳六年丙子朔蓬州即池县石佛院记】大蓬山天寳碑【在良山县之大蓬山秀立观元祐中何彦国诗云谁向山隂澷刻镌两山日炙文全依稀记得升平事天寳犹题十二年】咸通中石碑【在伏虞县之延真观天尊祠中有小石仅有咸通中葺之五字可辨考】景福寺碑【在良山县南十里大蓬山上有唐昭宗天复八年修寺立之碑耳】方等院碑【在蓬山县载蓬山本汉宕渠县地至徳二年徙其县并入营山有古弥勒殿按碑云大隋创建伪蜀广政二十一年更新】罗汉阁记【在楼溪观音院戊子端拱元年刻石】咸安志【李晔序】
　　大安军碑记
　　九井滩记【九井滩有大石三其名鱼梁龟堆芒鞋觜危参差相望于波间操舟人力不胜舟而輙为石所触故抵于败诚今絶江为长堤度其南别为河道以分水则北流水益减而石出矣以火煆醘沃金锤随击之宜可去如其言治之明年三大石不复见而九井遂平元祐五年转运陈鹏记】龙洞记【自三泉西二里见有若观阙者当其前廹而视之则洞也其深七十三歩广半之其两旁石壁之嵌空突怒者若目鼻口麟脚甲跟肘甚具其下皆平石为底水文其上若铺筦簟石堕其间若设爼豆其两崖皆瘦木翠附石罗生萎防下覆若缀缨络木蔓之间布水之道后先交暎若垂冕旒水落石底其势跳防与石相闘若溅玉雪其声锵鸣与洞相应若响琴筑清寒幽邃殆非人境】
　　劔门闗碑记
　　脩闗石刻【在天成五年四月又有五代勑牒甚多皆天成长兴广政间牒也】唐碑【在劔门山岭有一寺曰梁山寺产茶亦为蜀中竒品东坡南行録题木枥观诗有云飞檐如劔寺之语其下注云出剑门东望有一寺山巅楼阁隠隠可见有一二碑皆磨灭正丨丨也】剑门铭【李文饶集云丨丨丨注剑门当中有一岑峻领横峙望若萧屏北一峯最竒而説者未尝及也故铭云羣山西来波积云屯地险所防斯为蜀门层岑峻壁森若戈防万壑奔东双飞髙阙翠岭中横黯然黛色树若雄屏以衞南国】唐升明题剑门【贞元二年张允书碑在闗之弃繻亭之南百步】唐劔门山记【有碑在闗之内弃繻亭之南百歩】唐卢照隣悟本寺记【在故临津县悟本寺】唐劔门制置之记【广明元年立碑在闗之内弃繻亭之南百歩】唐剑阁碑【李复撰】赵清献公留题【在志公寺】
　　沔州碑记
　　栁宗元作兴州水运记【昔丨丨丨丨丨丨丨丨丨以为转巨石仆大木焚防炎火沃防食醯摧其坚刚化为灰烬畚锸之下易其朽壊】武兴集【普慈唐舜思序】郙阁汉铭【文同题灵岩寺诗云南征曽读涪溪诵西遡今观丨丨铭】唐刺史行记【兴州刺史当行防河中府参军裴思南防士刘彷进士孟元旗大唐开成三年】
　　阶州碑记【阙】
　　成州碑记
　　汉武都太守汉阳阿阳李翕磨崖颂【翕讳君羡开平道路作磨崖颂汉建宁四年造今碑在鱼穷峡】汉天井山记【亦汉阳太守李翕建宁五年造今藏碑之家亦惟有前一碑四年所立者后一碑五年所立者少有之又老农云往年雷震崖石仆地此碑不知所在是可惜也】汉耿勲碑【汉成都太守扶风茂陵耿勲为守防熹平三年立碑又同谷志云后汉建寜四年武都太守李龛脩道记并黄龙白鹿嘉禾甘露木连理石刻建寜五年天井山脩道记熹平三年太守耿勲政迹记并题名记竝在封泉保鱼□峡】隋杨将军墓碑【在州覀十里旧图经载隋大将军岩州总管茂林杨氏墓碑天祐中州庠取是防刻文防得他石乃再立扵将军墓侧】唐汉阳太守赵承碑【秦府法曹杨景撰开元十二年建】唐刺史刘公重修水亭记【大顺元年节度副使刘崇鲁述】唐李彦琛修经阁碑【在鳯凰山有唐天复七年天雄军指挥使知成州李彦琛修经阁碑判官为汶撰天复七年即天祐四年是年二月唐禅于梁彦琛称天复七年犹禀唐之正朔也亦可尚也】大云寺石碑【在鳯凰山上去州七里剏始莫考殿后崖上有刻字云汉永平十二年又经阁崖刻云梁大同九年】
　　西和州碑记
　　圣徳寺记【集古録唐戴正伦撰梁肃书碑防贞元二十年立在鳯州】王仁裕墓碑【有贞女墓在河池县地朱梁时为梁将所得义不汚辱梁将不敢犯见丨丨丨丨丨】王钦若韩琦王振辰留题【在皂荚驿】文同任师张浮休留题【在兴唐寺】
　　鳯州碑记
　　图经【郡守张仕佺修】隋朗法禅师碑【见在释门】
　　文州碑记
　　同昌郡驿碑【毯防驿在州覀四十里唐天寳四年置同昌县主簿赵齐记有碑】和太尉墓碑【墓在今城覀大渡埧伪蜀殿中侍御史文谷碑太尉名文为唐徳兴军莭度使文州马歩军都虞候大中五年卒于此】省仓梁记【唐咸通三年刺史秦述谟建谯门外】文州古今志【郡守杨槱编】文州续志【郡守杜孝严编】
　　龙州碑记
　　真观古碑【在江油县南一百三十四里太华山之登真观此记防古不记撰人姓名】牛心山灵异记【在牛心之显济庙即李龙仙庙也庙碑不载撰人名氏】龙门志【杨熹序】续志【宋之源序】


　　舆地碑记目卷四
