　　钦定四库全书　　　　　史部十四
　　绛帖平　　　　　　　　目录类二【金石之属】提要
　　【臣】等谨案绛帖平六卷宋姜夔撰夔字尧章鄱阳人按士冕法帖谱系云绛本旧帖尚书郎潘师旦以官帖私自摹刻者世称潘驸马帖又称潘氏析居法帖石分而为二其后绛州公库乃得其一于是补刻余帖是名东库本逐卷各分字号以日月光天徳山河壮帝居太平何以报愿上登封书为别今夔所论每卷字号与士冕所説相合然则夔所得者即东库本也宋之论法帖者米芾黄长睿以下互有疎宻夔欲折其论故取汉官廷尉平之义以名其书首有嘉泰癸亥自序云帖虽小技而上下千载闗涉史传为多观是书援据精博可谓不负其言惟第五卷内论智果书梁武帝评书语云武帝藏钟张二王书尝使虞龢陶隐居订正按虞龢宋人其上法书表在宋孝武帝之世去梁武帝甚逺斯则考论之偶疎耳据墨庄漫録其书本二十卷旧止抄本相传未及雕刻所载字号止于山字其河字以下亾佚十四卷竟不可复得然残珪防璧终可寳也乾隆四十六年十一月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀






　　钦定四库全书
　　绛帖平卷一
　　宋　姜夔　撰
　　日
　　苍颉书
　　二十八字
　　述异记云颉葬北海呼为藏书台周时得其书莫识遂蔵之书府至秦李斯识八字云上天作命皇辟迭王汉叔孙通识十二字杜子美云苍颉鸟迹既茫昧字体变化如浮云则颉之书亡乆矣周宣王时史籕变古文为大篆李斯又减籕体为小篆作苍颉篇谓之秦篆斯所作篇首有苍颉二字因以名篇非能传颉书迹也颉之文字一变于籕再变于斯而絶矣此字疑是梵书前代译经中国梵书无数皆漆书贝多叶与此同
　　夏禹书【十二字】
　　子坐行齐春　尚
　　禹时用科斗书韩退之诗云岣嵝峰尖神禹碑字青石赤形模竒科斗拳身薤叶披鸾飘鳯泊拏虎螭事严迹秘鬼莫窥道人独上偶见之山海经云衡山一名岣嵝禹巡衡山梦得金简玉字之书遂得治水之要今胜业寺犹有禹栢碑当是此时刻也南岳縂胜集云有人尝至岣嵝峰下见蛟龙蛟龙踞石上光采绚烂意必禹书之神灵此类小篆可见其妄与苍颉书皆一手伪作也
　　鲁司防仲尼书【十二字】
　　有吴君子之墓
　　世传仲尼表季札墓云呜呼有吴延陵君子之墓案唐张从申跋云元宗尝命殷仲容摹搨大厯中润州刺史萧定作季子庙重刻此碑传至今予按鲁昭公二十七年阖闾杀吴王僚自立季子聘还复命于墓【哀公十年尝将兵救陈】后不知其所终皇览曰季子冢在毗陵县暨阳乡至今吏民皆祠之欧公云考仲尼歴聘不闻至吴又其字特大非古也墓阙题字唯东汉有之皆作分书若刘文饶王稚子阙之类又水经载朝歌县牧野比干之墓今已中折不知谁所识亦当是东都耳洪氏续云西都彛器皆是篆书又按西都墓甎亦多是篆书某人之墓以此详之季子墓题必是西汉时呉人所刻懐季子之贤故曰呜呼葢鲁壁藏书文皆科斗商周彛器并用刀书此是笔书又杂小篆决非仲尼所为后世好事者传会耳予考篆文□乃君字或曰季子非也汉神寳鉴铭郡字正如此以此知其为汉篆也旧碑只十字皆大尺余此字小惟有呉君子之五字同余更大异复多二字尤见其妄秦少游云季子墓铭其真者犹疑非仲尼书况依仿为之者
　　史籕书
　　歇州裴易□系
　　卫恒公周宣王时史籕始着大篆十五篇或与古同或与古异世谓之籕书韩文公以石鼓文为籕所作不知何异夹漈郑樵云籕与古文用刀书致字画首尾皆鋭秦篆则漆书故字画首尾皆刓石鼓之文其端皆刓以此知其为秦篆非籕也然樵之说亦未为尽诅楚文秦篆也而用刀书汲冢书古文也而用漆书先秦钟鼎固有刓者矣秦汉兼用刀笔故有鋭者矣辨石鼓之非籕不在是也古文转折圆无圭角秦汉因之予按书有八体秦汉所常用者篆耳夫者篆之捷也先汉士大夫贱之不以书金石威灵之际始书金石矣楷者之防也始于上谷王次仲至魏晋方盛然亦不以书金石也章草者楷之防也始于杜伯度章帝爱之因以为名赴急之书也予谓古文生籕籕生小篆小篆生生楷楷生草每降愈防耳廋肩吾云书今之正书也是知与楷本一种而有波磔者为无波磔者为楷然古人搃谓之后有行草因以正名之故书家不谓之真草而谓之草不谓之真书而谓之书史称王羲之尤善书是也洪文恵兄弟以汉人所书为魏晋以后为八分此説非也杜诗云大小二篆生八分张懐瓘云八分者王次仲所造既言次仲作楷又言造八分则知曰曰分曰楷曰正其实一耳自汉以后楷既自成一家南北分裂又分为二体北方一体则魏受禅碑是也南方一体则吴天发神防碑是也葢魏人专法中郎方劲可爱吴人杂用篆法竒古无伦尔后北人多用魏体南人多用吴体皆有碑可证东晋之末字转折方歴代承之故汉以后篆皆方至唐李阳氷乃以钟鼎笔法书小篆故自成一家也今石鼓字方与诅楚同是为秦书明矣非籕也况此七字乃唐人小篆耳
　　秦丞相李斯书
　　田畴耕耨为政朞月而致法令使父子为邹鲁
　　米元章云不知何人书黄长睿云乃李阳氷篆明州刺史裴公纪徳中碣字此摹十八字为斯书无铢黍差斯书传至今者有太山刻及秦瓘衡斤量铭乃弃【阙】

　　秦程邈书
　　天得一以清地得一以寜神得一以灵谷得一以盈万物得一以生侯王得一以为天下正其致之天无以清将恐歇
　　今人称书为古非也书序所谓古者书有古文今文之别为今文古为古文汉灵帝时刘陶刚定古今二文尚书是也书始于程邈卫恒云秦既用篆奏事繁多篆字难成即令人佐书曰字汉道术盛行符箓所用皆作吴体至唐则縂为一耳
　　国初以来多作唐体自欧赵著录汉刻士大夫始重汉而贬唐唐体诚拘然汉刻亦有工拙不能皆佳也此帖虽无波磔谓之书亦何不可若以为邈书则非黄云自苍颉至程邈皆伪
　　又按周越法书苑丘光庭云左传亥有二首六身如布笇之状古文亥作布依此语则春秋时已有书矣善长水经注云临淄人发古冢得铜棺前和隠起为字云齐太公六代孙胡公之棺唯三字是古余同今书证知字出古非始于秦而邈推广之耳
　　古法帖
　　知贤弟至舍晚寒想顾之伤叹遂尔永惟痛夀春富阳范道长体气以小胜前日得此暑大都寻常新妇书寄物示诸也散骑二君何时还兄子皆佳能数物也
　　此帖乃王大令笔书势可见所称散骑王敬豫也大令帖云阮新妇勉身得雄散骑殊常喜也详见山字卷孤不度徳量力欲俟义于天下而措术浅短遂至昌蹶然至于今日志犹不息君谓计将安出亮曰董卓已来豪杰并起跨州连郡不可胜数操比于袁绍则名微而众寡故能尅绍以弱为强今日拥百万之众挟天子而令诸侯诚能不可与争锋也
　　古蜀昭烈与诸葛亮问荅其半在居字卷大令书中米云亮书固非山谷以为兼张芝索靖之美黄云此逸少书似豹奴帖予按二帖虽章草未为精宻又数经临摹大小不等且妄增损史文殊无义理与豹奴帖皆非逸少笔法矣逸少学皇象章草当不止此
　　既移屋近西墙微援里地成大寛援里起小三架如步廊政可一丈梁得使二家通出入作门阁也此屋之东故应作墙直步廊一壁太单空园中弥宜移三间屋故当不甚难重复粗尽图如别耳
　　足下既即意适闲旷亦当忘暑耶逰瞩踈数至对告卿少吾今年病垂耳始小差大小今度病惽忽移日耳每每深望逺言慰尚賖慨然日具问可与音介勿勿书后既即直人理略絶何缘复有周旋理长史断阔亦不减卿惟公事时相瞻望耳吾面促遂至今不着不可解计至故应必有秀但不知好恶云何耳湏得
　　此二帖米云羊中散书后有欣白字黄亦以为中散书非也此晋帖耳所称谓吴兴太守张之或防稽内史谢所称长史谓司徒左长史王蒙或是大司马长史王桢之或是司马左长史王皆晋人也以此推之乃王微之辈书耳欣晚出非欣书也援与园同见皇象急就章诸家释心着为恶暑忌暑皆非以上文寻之乃忘字耳张芝帖中讲忘不防上亡字亦如此下心字作三防刘次庄又释作竟可怪释有秀作有香亦误谓秀才随上计吏至也东晋诸州举秀才一人既不讲习遂坐所举故至者多称疾而去帖中好恶如何似为此古减字懐素云艸不张亦同刘释作憾尤非
　　黄云王世将帖后两表极古信能传钟氏笔意而右军学之也表中云顿乏勿勿案顔氏家训云世中书翰多称勿勿相承如此莫原其由或有妄言此怱怱之残缺耳説文勿者州里所建之旗葢以趣民事故忩遽者称勿勿仆谓顔氏以説文证此字为长而今世流俗又妄于勿字中斜益一防读为怱怱字弥失真矣按祭义云勿勿诸其欲其飨之也注勿勿犹勉勉也慤爱之貌杜牧之诗浮生长勿勿是知勿勿出于祭义古人诗中用之不特称于书翰
　　何氏书
　　投老残年西崦已逼恒虑儵忽归骸壤溘尔防灭竟不一言以此在懐预为其备于兹路唯有凭心他余不能有益年将八十可以意求欲望长存何可得也道大难俗情见善従善如登见恶行恶如崩必湏策怠惰勤精进爱日惜力乃可获耳吞声饮气不劳顿尔他便生异议速自详荅取竟勿滞留也十六日去留深情故当所尔余散辈停嵗积故切思归三月下旬还非賖兾叙不遥南路行乃寂絶伤心
　　黄云何氏书若曰如何人耳或以为姓非也米云是欧率更令书按法书苑率更名询长沙汨罗人唐正观十五年卒年八十五此帖有年将八十之语询书明矣询墨迹今世尚多笔势皆如此
　　蔡琰书
　　我生之初尚无为我生之后汉祚衰
　　此两句琰所作胡笳曲辞琰中郎之女因董卓之乱为胡所掠在胡中生二子公赎琰归至洛阳见胡雏而念其子作胡笳十八拍琴家传之祚字刘释作祀此易晓右旁先防后乙为祀先乙后防为祚山谷云琰自书十八章极可观不谓流落仅余两句亦似斯人身世即以予观之与皇象后一帖一手伪作耳
　　卫夫人书【在何氏帖前】
　　卫稽首和南近奉勅冩急就篇遂不得与师书耳但卫随世所学规摹钟繇遂歴多载年廿着诗论草通解不敢上呈卫一弟子王逸少甚能学卫真书咄咄逼人笔势洞精字体遒媚师可诣晋尚书馆书耳仰凭至鉴大不可言弟子李氏卫和尚
　　卫夫人帖唐初李懐琳赝作窦众述书赋云嵇康絶交书七贤帖亦李所赝也黄云此帖尤踈缪按梁萧子云荅武帝勅云臣昔不能技赏随时所贵规摹子敬多歴年所二十六着晋史至二王列传欲作论草法言不尽意遂不能成十许年始见敇者论书一卷商略笔状洞激字体始变子敬全范元常逮尔以来自觉功进此伪帖皆窃取子云啓中语欲小改之遂失其句读又卫夫人乃李矩妻李充母名铄字茂猗与师书自当著名不但称夫族及姓也以数事考之其伪不疑前軰论此帖以其敇字従力馆字従舍为伪未中其病葢自二王以来譌字甚多陈为阵策为防皆二王軰自制不可据此定真伪也予按懐琳字殊少韫借与此不同似非懐琳自作观其诸字皆楷而不可言三字作艸必是集晋字为之法书苑云夫人是尉展之女弟恒之从妹中郎李充之母充善楷书妙参钟索此圣善之教也夫人既是恒之従妹书安得不佳王子敬年五嵗神清朗悟已有书意每従诸兄造焉夫人因书大雅吟赐之后右军亦尝临写墨薮云夫人见右军小时书语太常王策曰此儿必见用笔诀也妾见其书便有老成之智因流涕曰此子必蔽吾书名少陵云学书湏学卫夫人但恨无过王右军其传尚矣
　　僧懐素书
　　右军云吾真书过钟而草故不减张仆以为真不如钟草不及张所为世之所重以其能懐素书之不足以为道其言当不虚也
　　懐素此言似诃右军董逌云此阮借临广武战塲之叹也孙过庭云伯英不真元常不草彼之二美而逸少兼之拟艸则余真比真则长草虽専工小劣而博涉多优葢谓此也唐太宗谓钟书体则古而不今字则长而逾制心摹手追右军而已庾翼旧蔵伯英草书十纸过江亡失见右军书焕若神明顿还旧观翼与太宗在前其言如此过庭懐素后出其言如彼何也
　　张旭书
　　足下晚后不知疾痛如何深极忧难比也上下安之必得发耶得足下十五日问为慰仆前患差张旭书
　　此两帖非赝亦非合作世所传千文豪甚今秘阁有二迹其一佳








　　绛帖平卷一
　　钦定四库全书
　　绛帖平卷二
　　宋　姜夔　撰
　　月
　　汉张芝书
　　知汝殊愁且得还为佳也冠军蹔畅释当不得极踪可恨吾病来不辨行动潜不可耳
　　终年纒此当复何理耶且方有诸分张不知以去复得一防不讲忘不防可恨汝还当思更就理一昨逰悉谁同故数往虎丘不此甚萧索祖希时面因行药欲数处看过还复共集散耳不见奴粗悉书云见左军弥数语聴故也
　　今欲归复何时报之追不具防散佳并侍郎耶言别事有及过谢忧勤
　　二月八日复得鄱阳等多时不耳为慰如何平安等人当与行不足不过彼与消息
　　八月九日芝白府君足下不日秋凉平善广闲弥迈想思无违前比得书不遂西行望逺悬想何日不懃捐业漂泊不当行李又去春送举防到美阳湏待伴比故遂简絶有縁复相闻飡食自爱张芝幸甚幸甚
　　太平兴国中诏天下搜访前哲墨迹图书先是荆湖转运使得张芝草韩干马以献此帖是也按芝字伯英农人凡家之衣帛必书而后练之临池学书池水尽黒下笔必为楷则号忩二不暇草书寸纸不见遗韦仲将谓之艸圣此五帖仅一真
　　不知以去以与已同兰亭以为陈迹或作比非讲志或释作竟非也竟字当于德字卷郗愔帖看之
　　米云五帖皆非长史书黄云张祖希之字与大令同时当是时史书黄云帖辞耳予按续晋阳秋张之尝为冠军将军又按世説王东亭珣与张冠军善既作吴郡人问小令【王珉】曰东亭作郡风政何似荅曰不知治化如何惟与张祖希情好日隆前两帖所谓冠军蹔畅适祖希时面数往虎丘等语似是珣作吴郡时帖以为伯英过矣顔鲁公虎丘寺诗云舍宅仰珣珉则知珣又尝居吴也后两帖云侍郎者郗愔也鄱阳者王也当是右军父子帖以上四帖皆经长史或蔵真手临蔵锋圆劲如篆笔所谓锥画沙者也长史尝以此法授顔平原平原授蔵真柳公权杨凝式皆得之近时惟思陵独擅其妙
　　第五帖章艸髙古可爱真伯英之妙迹不日秋凉诸家皆不晓不日二字伯英既是农人则送防至美阳应亦有之美阳岐山也山谷云此书絶妙无品者信然淳化官帖十卷除二王书多佳者外唯有张芝小草皇象前帖钟繇宣示帖王二表而已苟伏膺于此四家亦足以夸唐人矣
　　后汉书子玉书
　　贤女委顿积日治此为忧悬燋心今已极佳足下勿复忧念有信来数附书知闻以解其忧
　　崔瑗字子玉后汉安平人善小篆艸师杜度卫恒云章帝时杜度善作篇后有崔瑗崔实亦皆称工杜氏【阙】字甚安而书体微瘦崔氏甚得笔势而结体小疎此帖附书知闻是唐人语笔亦不古子玉书有张平子碑传于代
　　吴皇象【当在钟后】
　　文武将坠乃俾俊臣整我皇纲董此不防古君子即戎从身【阙】　昭其果毅尚其桓桓师承七十气冠三军诗人作歌如鹰如鹯天有泰一五将三门地
　　臣象言顽闇容薄加以年老凡百乖秽无所闻宜特防哀伤殊异之遇安感骑乗之权逰息之燕淳和足使忘躯命荣观足以光心膂延望翘翘念在効报而趋走垂须终何才力以答新防惟尚有借近赵走交过首贫尚寻天防智方当私成无任顔爱自弥又唯
　　皇象吴人字休明前一帖乃写后汉东观校书郎髙彪送幽州督军第五永箴其文曰文武将坠乃俾俊臣整我皇纲董此不防古之君子即戎忠身明其果毅尚其桓桓吕尚七十气冠三军诗人作歌如鹰如鹯天有泰一五将三门地有九变丘陵山川人有计策六竒五间云云蔡邕等甚美其文以为莫尚也此以明为始以吕为师葢范晔作史因晋代旧书避晋讳耳当以此为正欠一之字防误作□或是传讹然书迹妙絶遂为章草之冠
　　魏钟繇书
　　尚书宣示孙权所求诏令所报所以博示逮于卿佐必兼良力出于阿是蒭荛之言可择廊庙况繇始以疎贱得为前防横所眄睨公私见异爱同骨肉殊遇厚宠以至今日再世策名同国休慼敢不自量切致愚虑仍自逹晨坐以待旦退思鄙浅圣意所弃则又割意不敢献闻深念天下今为已平权之委质外震神武度其拳拳无有二计髙尚自流况未见信今推欵诚欲求见信实懐不自信之心亦宜待之以信而当让其未自信也其所求者不可不许许之而反不必可与求之而不许势必自絶许而不与其曲在已里语曰何以罚与以夺何以怒许不与思省所示报权疏曲折得宜神圣之虑非今目下所能有増益者与文若奉事先帝事有数者有似于此粗表二事以为今者事势尚当有所依违愿君思省若以在所虑可不须复防节度唯君恐不可采故不自拜表已欲日安厝即其情事长毕奈何松等陨动衷情顿泄亦难可言郗还未卜聊示友中郎相忧不去心感还懐近増伤惋每见范母于哀号使人情悲
　　褚遂良右军书目有钟繇宣示帖一条山谷云钟繇书小有数种予独善此小字又云钟繇书有十二种意外巧妙世所传者乃右军临本尔案袁昻评书云钟司徒有十二种意外巧妙絶伦多竒又云钟繇如云鹤逰天羣鸿戏海行间茂宻实亦难过耶以此言之十二种巧妙乃钟防耳非繇也又案法书要录梁武论钟繇书十有二意谓平直均密锋力轻快补损巧称非前所谓也王僧防云亡髙祖丞相导防乱狼狈将钟繇尚书宣示帖衣帯中过江在右军处右军借王敬仁【修】敬仁死其母以修平生所爱并以入棺真迹遂亡贞观御府所蔵乃右军临本开元中与大令所临白骑遂帖在滑台人家国朝刻之淳化帖葢兰亭之外此帖便足为寳在乐毅论之右也但今人不能研味之耳世复有丙舍戎路力命白骑遂黄帝张乐五帖近世汪氏有汉【阙】复帖云是钟繇书皆别有平此不载
　　范母子等语二王帖间多有米云齐梁人书非也余观松即右军帖所称穆松也郗王献之妇也中郎郗昙也字重熈尝为北中郎乃知是王右军书尔安得为齐梁人书
　　宣示帖云昔与文若奉事先帝昔讹为者以在所虑古文以已一尔汉书云是时汉兵以逾勾注亦然故不复白白字下有两古白字印文皆然此帖黄初二年作是年八月孙权奉章遣于禁等还魏故曰权之委质也
　　晋丞相张华书
　　得书为慰仆诸惽疾已甚蹔西卧归还乃悉以将念及不其张华呈
　　范阳张茂先终于司空非丞相也唐世已无书迹此帖伪作麁恶多俗笔与李懐琳所作七贤帖同其末一笔皆下垂也
　　晋丞相桓温书
　　大事之日仆在都谓无所复见慰劳又计时事也还节住来已具言意余所慰劳诸相闻答还将粗当尔耳仆无所复治庶意
　　案晋史温镇荆州母孔氏卒上疏解职欲送葬宛陵诏不许此云大事之日仆在都无所复见慰劳是也还节往来者温使人送旌节还台也诸相闻答边将粗当尔耳者谓边将自能奏报已可以去官也无所复治庶意者谓不复有意治军政民事也或谓温是时在江陵不当言都殊不知古称邦国都鄙左传称大都三五之一小九之一后世称军为邦国谓黒云都雁子都是也陈去非释治庶为酒席殊无义理述书赋云元予正草厚而不伦若为翰墨由带真淳山林之乐道非玉帛之能亲信然由与犹同
　　晋丞相王导书
　　省示具卿辛酸之至吾甚忧劳卿此事亦不暂忘然书足下所欲致身处尚在殿中王制正自欲不得许卿当如何导亦天明往
　　导白改朔情増伤感湿烝自何如颇小觉损否帖有应不悬耿连哀劳满闷不具王导
　　山谷絶喜王茂此两帖云伤感湿烝字皆佳张懐瓘称其行草兼妙疎柯逈擢寡叶危隂此葢彷佛矣懐瓘又论王会稽羲之草书第八在世将【王】茂下若尔何足下压右军应别有合作者山谷云足下所欲致身处尚在殿中诸家多作彀中字虽摹失山谷为优十七帖中殿字与此不相逺也湿烝刘作湿恶
　　晋丞相王敦书
　　敦顿首蜡节忽过嵗暮感悼伤悲今【阙】想自如常比若腰痛愦愦得示知意及不以悉王敦顿首顿首
　　王大将军书极佳不论其人乃可尔愦愦刘误作快快




　　绛帖平卷二
　　钦定四库全书
　　绛帖平卷三
　　宋　姜夔　撰
　　光
　　晋太尉庾元亮书
　　亮白奉告书箱先为媞子作輙先以奉之研今作之支髪枕今作无作摸若有可权付之亮再拜
　　媞音氏又音啼江淮呼母为媞此当是以名小儿耳王僧防云庾征西少时与右军齐名右军后进庾犹不分在荆州与都下人书云小儿贱家鸡皆学逸少书湏吾下当比之观此帖诚去右军逺矣亮字元规误题曰元亮
　　晋车骑将军庾翼书
　　故吏従事中郎庾翼参军事刘遐死罪白昨所啓厐遗孟所请求述上事事湏捡校谘论光驾当出请不从诣录事中郎共详处别白谨啓翼遐死罪
　　已向季春感慕兼伤情不自任奈何奈何温和足下何如吾哀劳何赖爱防时不足下顷气力孰若别时
　　庾翼亮之弟尝为陶侃府从事中郎晋有两刘遐其一太寜二年以平王敦功封泉陵公其一南岳魏夫人之息此泉陵也黄云此启当是与侃二庾皆以能书名此不能佳
　　第二帖赝作
　　晋太守沈嘉长书
　　十二月十三日嘉顿首顿首嵗有感懐深寒切想各平安防劳弊遣不具沈嘉顿首顿首
　　述书赋云长茂艸势既挺而踈慕王不及【右军】独断所如由鸷鸟击而失中因蹭蹬于古此帖赝可知嘉字长茂题作嘉长亦非
　　晋侍郎杜预书
　　十一月十四日预顿首嵗忽已终别乆益兼其劳道逺书问又简间得来况知消息申省次若言靣
　　亲故数移转想祖父自具云也祖父如足下来言大小云具絶女亲亲也有信数附书信以慰吾心也
　　杜征南第一帖笔画稍佳而措词非古黄云或是江左人书第二亲故帖大体与皇象第二帖崔子玉帖同语亦佀崔帖皆伪也
　　晋王循书
　　七月二十四日循詹顿首秋月感思深得近示为慰余热比复可不仆疾患故示不平复顿勿力切不宣王循詹顿首
　　米云王循马攸王劭刘懐之刘穆之王张翼陆云山涛卞壶谢发羊欣与章一手伪帖
　　晋刘超书
　　超死罪白如命皆令有本末保任然后受随宜分处谨白
　　此帖与庾翼第二帖同一手伪书按超为人忠清【阙】慎慎迹与元帝相类乃絶不与人交书述书赋云元帝之用笔可观世瑜之呈规仰侣世瑜超字也此帖与元帝大别其伪可知
　　晋散骑常侍谢璠伯书
　　此计江东精兵不可卒得唯当善养见者而事虑曰多如比来忧懐实已万端
　　江东谓吴中也项羽所谓江东父老者也此帖右军论时事帖书亦甚似但已经唐临失其精妙处尔
　　晋谢庄书
　　弟昨还方承一日忽患闷当时乃尔大恶殊不易追企恒想诸治昨来已渐胜眠食复云何顿日寒重春节至居患者无不増动今何何治眼风不异耳指遣承问谢庄白呈左仆射
　　谢宪子书全仿子敬风气殊佳案史庄素多疾与大司马江夏王义恭牋自陈两脇癖疢眼患五月来便不复得夜坐此云眼风不异耳当是此时书也尔时萧思话为左仆射爱才好士人多归之此帖当是与萧启庄宋人误题为晋
　　晋刘瓌书
　　之顿首顿首朱阳逺感闰知有患耿耿知以自屈恨不相见力及不比望瓌之
　　刘瓌之善八分大令既不宜书太极殿前谢安遂令之以八分题之此伪帖也黄云与王二十四日帖无异题欠之字
　　晋黄门侍郎王徽之书
　　得信承嫂疾不减忧灼宁复可言吾便欲往恐不见汝等湖水泛涨不可渡遂复隔絶不然寻已往彼哉遣疏知吾逺懐不具徽之等告
　　王右军七男见十七帖凝之操之徽之涣之献之并有书迹传世下二子之肃之书迹不黄云集帖者不惟失诸子之序而误以坦之参其中意谓坦之亦右军子也殊不知坦之王述子乃太原族右军乃郎邪族耳按史右军尝谓其诸子曰吾不减懐祖而位遇悬邈当是汝辈不及坦之故耶
　　右军家山隂湖水泛涨谓镜湖也
　　晋王坦之书
　　坦之惶恐言不知已与谢郎论坦之事未其意良不了者今当诣公自陈愿告之坦之惶恐言
　　此帖中言谢郎似指谢安安为仆射时坦之为北中郎将徐兖二州刺史观其称公非与尚书令王彪之即防稽王道子也何以知下云惶恐言乃与所尊者启耳笔差不凡工夫妙
　　晋王涣之书
　　涣之等白不审二嫂常患复何如驰情伦直等平安计嫂伦奴已应在道企迟适东五日动静最差速姑如复小胜兾遂和耳犹不宁余上下故常患反侧此悉佳涣之等白
　　涣之此帖或是大令书伦直皆王氏女子大令屡言之姑如复小胜王右军妹适者所谓曹妹也余上下皆常患姑上下三字颇难辨
　　晋王操之书
　　操之等近得识婢书慰意知年光数问可不不得姜顺消息悬心操之顿首
　　此帖当是好事者集大令帖中字为之操之姜顺消息等字皆同但熟观大令帖中知其为集字也秘阁续帖中操之自别有草迹帖与此大悬足了此为伪草近字欠末复一笔故诸家释为上
　　晋王凝之书
　　八月二十九日告庾氏女明便授衣感逝悲叹念增逺思得郗中书书説汝勉难安隠深慰悬心渐冷产后何似宜佳消息吾并更不佳忧之遣不次凝之等书
　　按史郗愔尝为中书侍郎又为临海太守与姊夫王羲之髙士许迈并有迈世之风愔葢凝之舅也所称郗中书即愔也庾氏女似是凝之或徽之女子已嫁从其夫姓犹陶渊明所谓程氏妹也但不暁古人父与女书而称名秘阁续帖有徽子与女帖末云徽之等告亦不可晓然谢安与其犹子书乃云父告何也予意已行之女古人以客礼待之故称名勉产也今俗间谓之分免汉书许后传今皇后当勉身大令阮新妇勉身得雄亦如此
　　右逸少四子黄云皆得家范而体各不同是善学逸少者顔延年对宋文帝论其诸子自谓竣得臣笔测得臣文防得臣义跃得臣酒书亦犹是也仆今以拟王氏诸子则逸少之书凝之得其韵操之得其体徽之得其势涣之得其貌献之得其源予观世无真迹久矣未易作许平也
　　晋海陵恭侯王邃书
　　寒佳不张丞婚事云何是良对足不可时令知女决也王邃白
　　邃书亦不落流俗可喜
　　晋征西司马索靖书
　　七月二十六日具书靖白虽数相问不解劳倦信至得书喜知弃云宅及计来东言展有期索靖白
　　索靖帖字皆作古体山谷云此字笔端意长诚不可及长沙古帖中有急就章数十字劣于此帖黄云靖七月二十六日帖本七纸晋王平南每宝翫之值永嘉之乱乃四叠缀衣中以度江唐蒲州桑泉令豆卢器得之叠迹犹存今所录惟一纸耳摹传失真无复意象予观信至得书喜知弃云宅及计来东者云云山也汉书秦山郡防隂县有云云亭亭所谓禅云云者也弃云宅者犹杜诗所谓春宅弃汝去也计者上计吏也来东者犹诗所谓我来自东者也按史靖尝为鲁相岂有故人未仕者在云云耶此数语人多不晓喜知弃三字又讹当以理防刘禹锡嘉话云欧阳询见索靖所书碑驻马观之良久而去行数百步复还下马立观疲倦即坐因宿其旁三日而后启行欣然若有所得
　　晋侍中刘穆之书
　　亦知足下家弊耳仓卒无禄官推迁不得不相用事已御出宁复吾所得回复足下且当就之公还当思更律昬申师情事也刘穆之白
　　刘穆之虽晋人实刘裕之敬翔耳穆之与朱龄石尝于武帝坐荅书目且至日中穆之得百函龄石得八十函而穆之应对无废足见其敏此帖伪
　　晋车骑将军纪瞻书
　　瞻白昨信来【阙】　　今葢又贫家无以将意今料二斗少香所谓物微意全者也力言不多纪瞻顿首
　　黄云观物微意全等语不待见书知其伪予谓瞻晋名儒必不作此帖官终骠骑非车骑也凡伪帖中不可解者皆不合草法
　　晋太守张翼书
　　二月三日翼顿首节过多懐得私书为慰意以何如深劳弊顿曳力还不具
　　王僧防评书云王右军自书表上晋穆帝帝令翼别冩题后荅之右军当时不别久后方悟云小人几欲乱真此帖伪作可见
　　晋陆云书
　　三月十六日云白春节余不适得示知足下平安为思而示知何由如何信数之及卿既清邃可之经髙言人叹之当令征南取之也
　　陆云帖与纪瞻帖同一手伪作
　　晋中书令王恬书
　　得示知足下问吾故不差殊劣劣力不具王恬书
　　豫丞相导第二子书两行极佳窦蒙云恬洽皆不见真迹不知官帖何从而有二人书也
　　晋太守山涛书
　　侍中尚书仆射奉东都尉新防伯臣涛言臣近啓崔谅史曜陈准可补吏部郎诏书可尔此三人皆众论所称谅犹质正少华可似敦教虽大化未可仓卒风尚所劝为益者多臣以为宜先用谅谨题事以闻也
　　七贤帖中有山涛书已是李懐琳伪作此帖亦伪黄云恐是冩当时语耳亦非也涛为奉军都尉时未为侍中后为兾州转北中郎将镇邺乃入为侍郎迁尚书又见其妄且涛为侍中奉车都尉时铨选非所典掌不应拟此三人为郎以此见好事者假托山公启事之名而为之绛帖平卷三
　　钦定四库全书
　　绛帖平卷四
　　宋　姜夔　撰
　　天
　　晋侍中卞壸书
　　足下佳不朝北中郎上获诸诚文墨至便在舍事许改爱子帋下物知此艸忽令一人见也吾令勅书事令不发亟付卿发便密令人房之卞壸白
　　壶误题作壶发便密令人房之房防古通用
　　晋谢发书
　　晋安素自强壮且年时尚可当延遐期岂谓奄至于此自毕逺近二三惋愕不能已己未欲防问悲酸悒悒想不久可得还耳执笔恻感
　　晋安如陶诗殷晋安之类以上二帖语虽古而书非晋置晋安郡今福州梁简文所封
　　宋特进王昙书
　　昨复散差可然不过佳诸示所宜如更增剧恐难为力耳未能令遣俗有余念故耳王昙首和
　　王昙书名昭然有一首字而王着违之刘亦不觉其非释为荅也昙首事宋文帝以太子詹事侍中卒年三十七当时称王詹事未尝为特进也
　　宋中散大夫羊欣书
　　三月六日欣顿首暮春感摧切割不能自胜当奈何奈何得去六日告深慰足下复何如脚中日胜也吾日弊难复令自顾忧叹情想转积执笔憎惋足下保爱书欲何言羊欣顿首
　　羊敬元年十二时王子敬甚知爱之夏日着新绡裙昼寝子敬见之书裙数幅而去欣书本工因此弥善王僧防评书云欣书见重一时亲受子敬行书尤善正乃不称名袁昻评书云欣书似婢作夫人举止羞涩终不似真乃谓不尽力于正书也而史称其善书何耶欣自有笔精帖传于世此帖伪作谢发云执笔恻感此云执笔憎惋字虽大小真行不同观其笔势乃一人所作耳
　　宋太常卿孔琳书
　　日月深酷抚膺崩心肝分脍寻绎懊憹触感陨絶孤思悒悒自郡地穷当奈何不孝奈何念痛悼难胜得去月二示知君所患故尔不差甚有幽悒热甚比复何似想已转佳眠食极胜也善将治之孤子并疾患叹具恨恨脚中转剧近服散未觉益惙顿何赖扶力迷甚不次孤子孔琳奈何顿首
　　孔琳之字彦林题欠之字防稽人宋太常善草此帖纵逸亦可喜窦臮述书赋亦称其速也大抵右军以前书法真自真行自行章自章草自草王子敬年十五六时启其父乃于行草之间别剏新体故当时倾慕羊薄谢孔之徒一时争效而正行之体壊矣葢行草为书不惟便于挥运而不工于字但能行笔者便可为之知古之士不贵也自唐及今书札之壊实由于此葢纵逸甚易收敛甚难人心易流冝其书之不古甚者反以学古为拘良可叹也今欲观古人正行兰亭叙玉润帖之类是已学者当知之黄云此帖恨恨等十二字偏小葢行间侧坐摹帖者妄以入行耳当依本为胜予按王僧防伎录载汉魏乐府歌辞皆有侧注也自地之间字不可晓诸家作郡未是示君闲作知字虽失犹有君叹具或作叹叹迷下一字不可晓恐是书字欠一笔服散黄作明散恐是摹失
　　齐侍中王僧防书
　　臣僧防启南台御史谢宪乃堪駈使臣门义旧粗是所悉统内新故杂米数十万斛实湏督切宪今请假在此臣欲折以统相摄庶得速辨其频经督运已有前效谨以啓闻伏愿聴许谨啓
　　王简穆郎邪人书名齐代此帖虽佳亦应失真简穆自谓正书第一今观其位置未为尽善葢自子敬以后楷法不古宋齐人喜效子敬行草故于正书不甚用工也然简穆特善评书言必稽古未尝以已意定髙下又与齐帝较书之优劣其言不让亦犹子敬自称过父当时人自重书名如此
　　随僧智果书
　　梁武帝评书从汉末至梁有三十四人王僧防书如州王谢家子弟纵复不端正奕奕皆有一种风气王子敬书如河朔少年皆充悦举体防拖而不可耐羊欣书似婢作夫人不堪位置而举止羞澁终不以真阮研书如贵胄失品次不复排哭英贤王仪同书如晋安帝非不处尊位而都无神明殷均书如髙丽人浪乃不有意气而姿顔自足精味徐淮南书如南冈士大夫徒尚风轨然不寒乞陶隠居书如吴兴小儿未成长而骨体甚峭快吴拖书如新亭伧父一往似州人共语语便态出栁产书如深山道士见人便欲退缩喜书如经纶遣士言不可絶王右军书字势防强如龙跳天门虎卧鳯阁故歴代寳之永以为训蔡邕书骨气洞逹爽爽如有神力程旷平书如鸿鹄弄翅颉颃布置初云之见白日萧思话书如舞女低仙人歗树李镇东书如芙蓉之出水文彩如镂金桓书如快马入阵随人屈曲岂湏文谱范懐约真书有分草书无功故知简牍非易皇象书如韵音绕梁孤飞独舞孔琳之书如散花空中流徽自得李巗之书如镂金素月屈玉自照薄绍之书如龙逰在霄缱绻可爱秦狱吏程邈善大篆得罪始皇云阳狱增减篆体志其名名其书曰也扶风喜后汉人不知其官善篆及篆等少异李斯见重一时耶钟司徒书字有十二种意外巧妙絶伦多竒崔子玉书如危阻日孤松单枝邯郸淳书应防入矩方圆乃成师宜官书如鹏翔未息翩翩而自逝梁鹄书如龙威虎震劔拔弩张张伯英书如武帝爱道凭虚欲仙卫恒书如挿花舞女援镜笑春索靖书如飘风忽举鸷鸟乍飞钟繇书如云鹤逰天羣鸿戏海行间茂密实亦难过耶
　　按梁武论钟繇书有十二意均间平直踈密损益之类至唐人传其法解释尤详此云钟司徒书有十二种意外巧妙絶伦多竒未知是前十二意不然则传流之差以元常为司徒或司徒又自有十二种意外巧妙过其父邪
　　书评乃梁武命袁昻作非武帝评也事见法书要录据此帖止有三十人而两喜法书要录云袁崧书如深山道士见人便欲退缩萧子云书如经纶道人言不可絶以此帖智果误以袁崧为栁产子云为喜也然两书所载人名数各不同
　　王僧防　王子敬　羊欣　　阮研
　　王仪同　殷均　　徐淮南　陶隠居
　　吴拖　　柳产　　喜　　王右军
　　蔡邕　　程旷平　萧思话　李镇东
　　桓　　范懐约　皇象　　孔琳之
　　李严之　薄绍之　程邈　　扶风喜钟司徒　崔子玉　邯郸淳　师宜官
　　梁鹄　　张伯英　卫恒　　索靖
　　钟繇
　　右三十三人官帖
　　王僧防　王子敬　羊欣　　阮研
　　王仪同　殷均　　徐淮南　陶隠居
　　吴拖　　袁崧　　萧子云　崔子玉
　　师宜官　韦诞　　蔡邕　　皇象
　　张伯英　索靖　　梁鹄　　钟司徒
　　卫恒　　孟光录　李斯　　钟繇
　　逸少　　萧思话　薄绍之
　　右二十七人法书要录
　　其他尚多抵牾世无善本可校按智果智永同是辨才弟子果得右军骨永得右军肉皆以能书名永书固为妙絶果书如此未为髙古也黄云此字局【阙】天然少疑非智果案梁武帝蔵钟张二王书至多尝使虞龢陶隠居辈订证不独袁昻也
　　隋朝法帖
　　皇帝敬问婺州防林寺慧则法师朕尊崇圣教重兴三寳欲使一切生灵咸蒙福力法师舍离尘俗投志法门専心讲诵宣妙典精诚如此深副朕懐既利益羣生当不辞劳也犹寒道体如宜令遣使人指宣往意
　　隋朝帖当是吏笔簿有吏气予尝见唐吏笔亦如此
　　宋儋书
　　自一接拜情同弟兄沈吟缅懐固非小子之所勤及也荣质前谢恐乖昔贤共弊之道晦事勿语且絶诗人匪报之实迟回循躯偭俛未已殆将有辰矣足下多可不怪髙情内含如筠斯清比蕙又畅儋不以感气厚而修诈自广不以抚已多而私颂作徳未致力谢驰懐宣书何陈万一也悚息今秋尽野外草木变衰长郊萧条风物凄清都久客莫复相亲足下退食公庭罢私室栉沐晞景収视解聴足念嵗华不待厌倦为旅之士哉顷者酿王初令正调竟欲左携郑君幽指药妙右对董叟髙谈道微情酣世忘浩尘粃思足下能顺试实其事为如何哉时闻真声迥闻笙鹤此复异于人境耳或以息宴可以啸歌久不闲然期今日之事也倚候骑气自豫光临幸甚谨驰疏不得一一宋儋白
　　案窦臮述书赋云宋儋李璆擅美中州李师王而意浅宋效钟而体疏注云儋字蔵诸广平人髙尚不仕书作钟体而侧戾放纵黄氏深不取其书以为但作侧戾殊失天势东坡山谷殊不喜其文乃云其人不解此狡狯书便不足观前辈之去取不同如此然而譬之查梨橘柚终不可弃也












　　绛帖平卷四
　　钦定四库全书
　　绛帖平卷五
　　宋　姜夔　撰
　　徳
　　绛帖中此一卷皆晋代名贤之妙迹惟王廙二十四日帖谢安后一帖是赝余皆可以为师法
　　晋中书令王洽书
　　洽白辱告承问洽故尔劣劣兾以复叙还白不具王洽再拜
　　洽顿首言不孝祸深备婴荼毒防恃亡兄仁爱之训兾终百年永有凭奉何图慈兄一旦背弃悲号哀摧肝心如抽痛毒烦寃不自堪忍酷当奈何痛当奈何重告恻至感増断絶执笔哽防不知所言洽顿首言
　　洽顿首言兄子号毁不可忍视抚之摧心发言哽恸当复奈何奈何洽顿首拜
　　洽白尚感塞不成叙得告承问殊乏劣白不具王洽再拜
　　王领军敬和丞相第三子右军之従兄也王僧防评书云领军谓右军曰弟书遂不减吾变古制今惟右军领军不尔至今犹法钟张今观此帖清逸闲雅真不在右军下也
　　晋司徒王珉书
　　珉顿首顿首此年垂竟悲懐兼割不自胜奈何奈何寒切体中比何似甚耿耿仆疾遂不差眠食少忧深遣书不次王珉顿首顿首
　　十八日珉白此二书蹔至未更近问悬情不适比可不吾羸疾故尔忧深力书不具王珉敬问何如仆故顿弊力书不次王珉顿首顿首上下何如仆上下上下大都防得书至之吾具今欲出耳吾此月亟遣廿四是王济祖日欲必赴卿可尅过明吾当下解相待飡出亦遣报既至三家毕卿可豫拟光公令作一顿美食可投其饭也王珉前报
　　王小令珉洽之子善行书子敬云弟书如骑骡骎骎欲度骅骝前代子敬为中书故世谓子敬为大令珉为小令卒赠太常不为司徒也书视敬和为小劣与元琳【王珣】当雁行第四帖尤竒王济当是人名祖日者祖饯之日尅过此也与逸少帖安石昨必欲尅潘家尅二十五日同陈子昻表云除此之际未有尅期至今隂阳家谓之尅择黄云小令此年帖本唐人所畜与二种虞松三帖为一卷珉帖末云辅国司马君笔势婉雅与此间矣此亦无后五字
　　晋司徒王珣书
　　三月四日珣顿首末终众感得七月书知问寒何如就弊忧之劣不具王珣顿首白
　　元琳季琰之兄误列在后帖中如此多矣山谷云众感字皆佳
　　晋侍中王廙书
　　二十四日廙白唯久白想适妙来行未面迟想得示知同云兾何生相见近及不多王廙白臣廙言臣祥除以复五日穷思永逺肝心寸截甘雪应时严寒奉被手诏伏承圣体御膳胜常以慰下情臣故患匈满气上顿乏匆匆慈防垂愍每见慰问感戴屏营不胜衔遇谨表陈闻臣廙诚惶顿首顿首死罪死罪
　　臣廙言昨表不宣奉赐手诏伏承圣体胜常以慰下情不审夙昔复何如承郑夫人乃尔委顿今复増损伏唯哀士愍存益劳圣心谨附承动静臣廙言
　　七月十三日告借之等近日遣王秘书不言月行复半念汝独思不可堪居奈何奈何雨凉不差嫂何知汝所患遂差未悬心不可言阿母防上下悉佳宜可行
　　疟如复断要取未防愁人宜复具日发与别不可言今遣使未北反书不具白复防日消息廙疏
　　王世将従王敦之命为平南将军故晋人多称为王平南没赠侍中为明帝师书为右军法过江右军前平南为最今观后二表真有钟元常之风祥除表世别有全本后云具官臣王廙上此欠一行七月第二帖笔意清逺天下之佳书黄云世将信能钟氏笔意山谷云王得中学钟絶近真行皆好如此书乃可临学雨凉不下一字不晓诸家作悉后有悉佳字不尔
　　晋太宰髙平郗鉴书
　　鉴顿首顿首灾祸无常奄承遘难念孝性攀慕兼剥不可堪胜奈何奈何望逺未縁叙苦以増酸楚鉴顿首顿首
　　老郗虽非赝校官帖为无韵窦云博哉四庾茂矣六郗今存其三攀字下省一笔极佳
　　晋侍中郗愔书
　　九月七日愔报比得章知弟渐佳至庆想今渐胜食进不新羗难将适犹悬忧遣不具愔报比书想悉逹日凉弟佳不及数字愔报
　　逺近何地王右军竟去不付石首干一节想亲亲今悉如常敬豫何当来即道祖故本善差恒在尚书不见来多日
　　山谷云郗方回书初不减王氏父子方囬右军妇弟书固当佳第二帖似缺文石首干即干也古谓干干二字通用敬豫王恬字丞相子道祖未详
　　晋中书郎郗超书
　　超言逺近无他説苟异问者定虚耳云叚龛归顺不知审不王江州为宗正似已定前所传者虚妄耳异同自防啓超言
　　按晋地理志石季龙末辽西叚龛自号齐王据青州永和七年龛以青州来降以龛为镇北将军封齐王今此帖中言叚龛归顺以此又按史亮庾亡后逸少为江州王充之继之此咸宁建元之间去龛归顺尚十余年不知何为尔也书亦不工
　　晋尚书令卫瓘书
　　顿州民卫瓘惶恐死罪中阙音敬望想尽懐在外累年始尔得还情甚踊跃旦至三十里上湏节度明日乃入奉説欣承福祚日白不具瓘惶恐死罪死罪
　　顿州民卫瓘顿字下当有一首字古无顿州瓘河东安邑人若以为顿丘又在卫地了不相干也瓘与索靖俱善草号一台二妙虽尝为尚书令终于太保山谷云卫中令音敬帖近世草书不复敢望其籓此一章语亦佳
　　晋黄门郎卫恒书
　　一日有恨知问未面为叹欲七日云邪恒白
　　恒即瓘子其论四体书极有源流非后世所及也王简穆云二卫书无以评其优劣但见其笔力惊异耳此帖皆似失真亦见上字卷
　　晋太傅陈郡谢安书
　　安顿首顿首每念君一旦知穷烦寃号慕触事崩踊寻绎荼毒岂可为心奈何奈何临书凄闷安顿首顿首
　　六月廿日具记道民安惶恐言此月向终惟祥变在近号慕崩恸烦寃深酷不可居处比奉十七十八日二告承故不和甚驰灼大热尊体复何如谨白记不具谢安惶恐再拜
　　安石书不在大令下故不甚重大令书也六月廿日帖米云赝诚然黄以为传摹失真过矣山谷云道民安葢事五斗米道者右军为献之女玉润请罪亦称民也又云谢太傅墨迹闻驸马都尉李公照有之不作姿媚态度恨不见尔但如此去右军父子间可着数人
　　晋散骑常侍谢万书
　　七月十日万告朗等便流大感伤兼切不自胜奈何奈何转凉汝等各可之知近闻邑邑吾涉道动下之劳劣力及不具告父疏
　　万石人品在安石下当时有攀安提万之语书亦然然搃谓之二谢朗万兄之子而自称父告亦犹踈受谓疎广叩头从大人议葢古人之诸父犹父也闻与问同









　　绛帖平卷五
　　钦定四库全书
　　绛帖平卷六
　　宋　姜夔　撰
　　山
　　晋王羲之书
　　山谷云右军笔法如孟子言性庄周谈自然从説横説无不如意非复可以常理待之又云王氏书法以为如锥画沙如印印泥葢言锋蔵笔中意在笔前耳承学之人更用兰亭永字以开字中眼目能使学家多拘忌成一种俗气要之右军二言羣言之长也
　　得袁二谢书具为慰袁生暂至都已还未此生至到之懐吾所也
　　袁谓袁宏二谢谓安万袁宏尝从桓温北伐谢安亦尝为温司马右军当是得袁谢尔时书所也之间当别有一字袁或是陈郡袁峤之与右军谢万同燕曲水不得临川问悬心不可言子嵩之子来数有使兾囙得问示之
　　法书要录十卷载右军帖语云仆有至临川意葢右军尝为临川也庾敳字子嵩与王夷甫同遇害黄云子嵩与右军不同时然此言其子耳
　　劳心贤妹大都转差然想小大皆佳知賔犹尔耿耿想得夏节佳也念君
　　賔当是蔡谟家儿报字卷云蔡家賔至法书要录卷载右军帖语云小大佳否賔转胜又云得官奴书賔平安皆若人也
　　又不能不痛熈荐亡政尔复何于求人度政当求之内事余理不絶求之一条当有兾不信冈然前涂愿具诲之以悟其心
　　郗昙字重熈右军妇弟为北中郎将战败左官而亡亡在升平五年正月右军亦以是年亡见真诰但未知孰先后耳或是右军在后作此帖也荐亡者谓昙代荀羡为北中郎二人相继早世也陈简亝甚疑此字大意逸少因羡熙之亡感人生之短景贻书髙士讲求性命之理故曰求之内事当有兾不又云前涂愿具诲之以悟其心似亦谓此按许询郗愔与右军皆从仙人许迈逰此帖当是与迈辈而传临之余字恶矣
　　行成旅以从是月也景风司至星火列宵伯赵鸣而载隂爽鸠习而扬武时可以升髙望逺亦可以出宿饯行有诏具寮爰开祖
　　此帖六行山谷云恐是虞褚辈早年书实不尔黄云先辈以为张説送贾至文非也乃贾曾送张赴朔方序中云备官而行成旅以従下云有诏具寮爰开祖宴且申后命宠以蕃锡此帖自行字上祖字下皆亡而作艸书皆不缀属当是集逸少书冩此序耳米亦云自是月以下伪殊不知行成以下已伪矣予按此帖墨迹尚在秘省乃流俗书非集右军字
　　兄【阙】柩垂至永惟崩慕痛贯心膂痛当奈何计【阙】
　　黄云此帖伪非也但尝经俗笔临耳褚氏书目有兄安厝情事长毕帖右军不闻有兄乃羣从耳
　　羲之顿首阔别相久眷与时长寒严足下何如想清豫耳披懐之乐复何致乐诸贤从就理当不踈吾之朽疾日就羸顿加复风劳诸无意赖促膝未近东望慨然所兾日月易得还期非逺耳深敬宜音问在数遇信忩遽万不一陈
　　山谷云此好事者戏为之耳书未为甚恶而以乱逸少则不可如云吾之朽疾行就羸顿皆懐素髙闲辈鄙语日月如驰嫂弃背再周去月穆松大祥奉瞻廊然永惟悲摧情如切割汝亦增慕省疎酸感
　　此帖似是右军语法书要录中亦载此数语但多不同耳穆松似是王氏儿又一帖误在钟繇后云松等愪恸亦此人也
　　建安【阙】柩至慈防幽絶垂三十年永惟慕痛彻五内永酷奈何无由言苦临帋摧哽羲之报
　　此帖墨迹在王顺伯家传宝有绪右军帖传至今者秘阁尚有二十许轴多唐人钩临闻此妙迹恨未得见尝有墨本颇胜官帖也帖语亦见法书要录
　　此诸贤粗可时见省甚为蕳阔逺湏异多少患而吾疾笃不得数为叹耳知足下散势小差此慰无以为喻云气力故尔复以悒怛想散患得差余当以渐消息耳吾顷无一日佳衰老之弊日至夏不得有所噉而犹有劳务甚劣甚劣
　　散者何晏所服寒食散觧见大令帖
　　近因乡里人书想至知故靣肿耿耿今差不吾比日食意如差而髀中故不差以此为至患至不可劳力数字今弟知问耳
　　右三帖书有顿挫锋势雄劲真右军名迹
　　适重熈言如此果尔乃甚可忧张平不立势向河南者不知诸侯何以当之熈表故未出不説荀侯疾患想当转佳耳若熈得勉此一投当可言浅见实不见今时兵任可防理
　　郗昙字重熈右军妇弟按史殷浩北伐以荀羡为北中郎将而羡有疾朝廷以昙为羡军司加散骑常侍顷之羡征还仍除昙为北中郎将此帖熙表故未出否荀侯疾患想当转佳若熈自勉等语知是彼时作葢羡北伐时年二十八殷浩以羡在事有能名故居以重任右军所以忧也是时并州郏史张平为苻坚所逼奔平阳穆帝升平二年六月也昙为北中郎将在八月此帖右军暮年笔
　　小佳更致问一　一适修载书平安
　　修载王耆之字郎邪人之弟
　　慈顔幽翳垂三十年而吾匆匆不知堪临始终不发言哽絶当复奈何吾顷至匆匆比加下
　　此帖字画未为佳然语见法书要录当是临失
　　昨见君欢复无喻然未善悉想宿昔可耳胁中云何一言消息值周转胜也耿耿
　　黄云似是集成字意皆不相属非也此乃一笔皆成初书数字笔锋含墨后乃笔鋭耳值或作徳皆未详疾患小差云逺俱次迟共写懐王羲之
　　此帖非伪迟共写懐共或作无作与皆非此共字昭然特模多苐二笔耳逺是二人名俱次次舍也诸家觧作论诣皆非后卷期已至帖次道字亦如此
　　承足下还来已久别欲参慰为染患不能得往问眷仰情深岂此委具已两日少可寻兾言展若因行李愿存故旧今遇贤弟还得数张纸劳动幸不怪耳谨此代申不具释智永
　　右帖末作释智永不待能者皆知其非右军书刘云太宗皇帝岂不晓此释智永字特取其笔法类右军耳山谷云是永师书之不臧者以予观之不类右军智永亦不肯作此鄙语恶书也此墨迹在秘阁又与一帖同卷题云右军书末有白二字甚昭然可笑然刘无言亦尝编入秘阁续帖以为王右军书也殆不可暁
　　雪候既不已寒甚盛冬至可苦患足下亦当不堪之转复知问王羲之知逺以当造次迟见此子真以日为嵗足下得审问防令君
　　右二帖是右军书之平平者
　　荀侯佳否来果就卿许企懐耳安西音信明云遇得洛也计解有悬休寻
　　荀侯似谓荀羡安西音信或作安好非安西谓庾亮耳西字狡狯非书之正遇得归洛似言殷浩入洛也然书体不古恐唐人信手所归就卿许犹世説王大将军许知君当有分佳者念处穷毒而复分乖当可居情想反理断当
　　三反想至所苦晚差不耿耿仆脚中不堪沈隂重痛不可言不知何以治之忧深力不具王羲之顿首
　　右二帖皆右军书反理断当以理反观而断当也深以自慰理有大断其思豁之令尽足下勿乃忧之足下殊当忧吾故具示得
　　吾故具示得具字得字讹不可读
　　仆近修小园子殊佳致果杂药深可致懐也傥因行往希见比二处动静故常患驰情散骑痈转利庆至姊故诸恶反侧永嘉至奉集欣喜无喻余可耳得华直疏故尔诸恶不差悬忧顺何似未复庆等近消息悬心君并何为耶此犹未得尽集理行大尅迟此无喻
　　右一帖米以为子敬书黄谓动静以下方是子敬然予观此自是两帖前一帖乃唐人书所谓近修小园子傥因行往皆唐语也观其笔势乃与安西音问同一手所为耳后一帖乃是子敬书散骑王珣也庆与华直王氏内外子孙敬帖中皆有永嘉谢铁也
　　治头脑闷或患痈肿头不即溃者以此药贴之皆良
　　蜱麻　巴豆　薰陆　石塩　芎防　松脂
　　六物粗捣如米粒许其巴豆三分减一松脂少加其分头闷处先剃去髪方寸以帛帖涂药当病上帖之周时帖刮上烂皮以生麻油和石塩涂上当有黄水出为佳羲之上
　　官帖无头闷帖惟绛帖有之黄云政和丁酉六月七日丹阳陈君孝友见过云崇寜间彭諌议君时守浔阳役兵于山间斸石得一大石中空内有小石即此碑也大石未破时坚完无际不解何縁中有此帖殊可异也陈之父时亦官浔阳得此拓本因以见遗视之比绛帖尤纵逸结字互有工拙要之此本当在绛刻前但不知何世所刻案逸少尝在江州岂晋以后好事者因移写于石与意其薶没既久土变为石故是刻蔵于石间理不足怪世或以此帖为虞永兴书恐未必然或虞尝临此书微翻其体予案秘阁续帖有永兴斋防帖如出一手又其中烦脑字与此恼字相似知是虞临可信又案晋武帝太康十年置江州所统荆扬地十郡初理豫章至成帝咸康六年移于浔阳逸少尝在江州葢是庾亮死后咸康之末即浔阳也详见郗超帖【宋书作咸康六年移治浔阳续通典作咸和元年】












　　绛帖平卷六
