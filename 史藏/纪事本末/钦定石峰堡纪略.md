　　钦定四库全书
　　钦定石峯堡纪畧
　　提要
　　【臣】等谨案石峯堡纪畧二十一卷乾隆四十九年奉
　　勅撰甘肃疆界与西域毗连白防之族错居内地
　　生息蕃衍种类日繁
　　圣朝统驭四瀛义无岐视列为编户久防齐民其间礼拜诵经自行彼教者亦王法之所不禁乃不逞之徒倡为新教致有苏四十三之事
　　天弧申讨迅速翦除从逆者咸见诛锄效顺者仍
　　加防育
　　恩威并济自宜懐畏兼深讵狼子难驯鸮音不改防知惩创自外生成甲辰四月复有田五等煽乱之事封疆大吏其初既经理乖方迨孽党蔓延复不能仰承
　　指示迅合机宜致穽兽釜鱼暂稽旦夕
　　皇上乃
　　特命重臣
　　宻授方畧云罗四合飞走路穷扫穴焚巢西陲大
　　定诸臣敬述始末用纪
　　神谟其事虽肇于盐茶防而逆渠营窟之地在石峯堡羣凶授首之地亦在石峯堡用以名编纪其实也首为
　　御制诗文一卷次排比月日凡诸章奏
　　批答自出师奏凯以及善后诸事宜无不详列【臣】
　　等伏而读之仰见
　　睿照如神先防制胜在事诸臣凡仰遵
　　筹策者无不操劵而奏功凡稍违
　　训示者无不偾辕而失律诚所谓
　　凝神九天之上而
　　揆几万里之外者矣伏考书契以来以兵定天下者莫盛于黄帝世传其巾机之铭大防在于日中必熭不失其时故能动必应机方行无敌今恭读是编而敬绎
　　圣论迟速之义恍然见
　　心矩所周精若权衡騐如影响较诸黄帝所言更深切而着明焉岂非万世武功之轨范哉乾隆五十四年二月恭校上
　　总纂官【臣】纪昀【臣】陆熊【臣】孙士毅
　　总　校　官　【臣】　陆　费　墀







　　钦定四库全书
　　钦定石峯堡纪略卷首【一】
　　天章
　　御制诗
　　夏至斋居
　　广殿本无暑今年觉有凉自因雨泽足恰适夏朝长引见不嫌伙荅批偏喜忙甘兰灭小丑【昨据李侍尧奏回匪田五阿浑等复备新教名色纠约伙党于四月十五日起事攻破西安土堡提督刚塔帯兵徃捕杀贼甚多并亲射毙贼目一人兹复据李侍尧奏官兵于二十三四等日两次打仗杀头人田介洪呉二韩二贼匪首犯田五腹中鎗伤在马营水自刎身死余贼八九十人奔窜现已添派官兵上追赶不日即可蒇事】弗庆祗慙惶至避暑山庄即事书怀
　　岭度广仁晓旭殷宫临避暑敞云闗防经絶域防耆定【乙亥年平定准噶尔己卯年平定回部及丙申年平定金川筹画军务多在山庄驻跸屡有诗】适值潢池逞鞠顽【今年五月啓跸来热河适李侍尧等奏新教逆回田五等纠众滋扰田五及贼目田介洪呉二韩二等均已就殱余党李胡子马胡子复勾结余党窜入马家堡屡经传谕该督等严防后路庻免贼人乘间窜逸】兵顿徒称因阻雨贼逃预计竟翻山【昨据刚塔奏余贼窜据马家堡后因该处大雨军装火器潮湿山路陡滑难行现挐卡谨守俟天晴设法办理朕彼时即以贼人困守空山当防其从山后逸出经严谕防守后路并谕李侍尧亲徃督同搜捕讵五月十三日据李侍尧刚塔先后奏到初五日差弁探得马家堡内惟见空营虚设棍棒义靶贼匪乗夜从辙家梁翻山遁去等语果不出前所料因传防严行申饬令其戴罪立功迅速追挐将贼党尽数擒殱毋使一名漏网】豫游肯此疎防务筹笔忙仍宵旰间
　　陜甘总督福康安奏洗隆徳底店山梁贼匪诗以志事
　　狂回倡新教潢池煽孽氛緑旗兵多懦是用遣重臣巴图鲁侍卫速领扫边尘【甘省逆回田五等倡兴新教纠众滋扰自四月十五日起事至今两月该督提等虽屡经杀贼并殱毙贼目田五等而总督李侍尧不早赴军营督勦提督刚塔不严筹邀截又緑营兵丁儒怯无能致贼匪于马家堡马营街两次翻山逃窜复得纠党肆出于隆徳静宁伏羗之底店鹿鹿山石峯堡等处勾结抢掠因命尚书福康安与领侍卫内大臣海兰蔡率领巴图鲁侍卫等带领西安旗兵及檄调宁夏阿拉善等处官兵进勦并即命福康安为陜甘总督督兵勦贼】次第发京兵健鋭火器军统之以宿将威名天下闻【福康安既啓行复先后命大学士阿桂尚书复兴带领健锐火器营劲旅二千名分队前进以期迅扫贼氛】虽彼小么麽何足称敌人肆掠其罪重迅靖期安民福康安先至旗鼓乃一新【兹福康安已于六月初七日先抵隆徳军营即命传防将李侍尧革职戴罪军前効力刚塔革职拏问整顿兵力定期进勦军威壮盛壁垒一新】逆贼慑丧胆巢穴保死频石峯厥巢穴底店为户门恃此为守御蚁聚更蜂屯四路直进攻【逆贼分窜至伏羌城外即据五岱等殱戮三百余名又据傅玉奏于鹿鹿山杀贼六七十名而底店及潘陇等山梁均剳有贼营为贼人门户其巢穴则在石峯堡先是屡经传谕福康安先洗隆徳底店等处之贼再以次捣石峯堡贼巢兹据福康安奏于十一日丑刻挠选奋勇弁兵三四千名分为四路防凉州镇总兵苏灵叅领阿满防带固原凉州兵由正路进攻总兵防卜坦三品职衔法灵阿巴图鲁章京等带延绥肃州宁夏兵为一路攻其左巴图鲁叅领巴逹玛副将和伦帯撒拉尔旧教回兵为一路攻其右阿拉善公多尔济色布腾带兵为一路攻其傍海兰察带领巴图鲁侍卫等在各路诱贼剿杀复令侍卫防斐英阿福宁领兵徃来邀截并分兵于后联络放卡又旺沁班巴尔带宁夏满兵阿拉善兵在大兵后防应莽古赉催儧进剿官兵干粮并火药铅弹并知防五岱同日进攻福康安仍带领巴图鲁侍卫督催各路指示攻剿机宜】一可当百羣大鞣与大防辰战至酉申贼众乃大败逃窜迸纷纷营卡夺十余山梁据以陈【官兵分作四路前进合力截杀至辰刻防齐士气振奋鎗箭齐发拜唐阿萨克丹布鎗毙骑马贼目一人官兵等奋勇追撃杀死贼人二百余名生擒贼三十余名夺得贼人所占山梁贼营四座卡营十余处器械帐房牛羊粮食无算海兰察等追赶败窜余贼义杀死一百余名是日官兵即于所得贼营屯劄并于左右山梁放卡驻守搜捕余贼以清粮道即统兵进攻石峯堡直捣贼巢此次福康安海兰察等带领官兵初次进剿即能迅速摕清底店贼匪可嘉之至因各赏给大小荷包并命查明出力各员弁分晰具奏交部议叙】将进攻石峯指日防音臻
　　赐陜甘总督福康安
　　庸臣姑息飬痈瞑【辛丑年甘省逆回蘓四十三滋事时李侍尧正获罪在狱念其平素尚能办事因弃瑕録用复授为陜甘总督一切善后事宜责成经理讵李侍尧姑息飬痈于四十六年即有邪教回民修理石峯堡之事又于上年五月葺治坚固且敢公然纠众聚集礼拜寺谋逆一切旗帜帐房器械种种齐备夫逆民蓄谋至三四年之乆而李侍尧安坐省城竟同聋瞆其始终贻误实为百喙难辞】邪教倡回民弗宁是用兴师发健鋭【本年四月邪教回民田五等于小山起事谋逆时李侍尧在靖逺逗遛以审办贼党为名并不亲带官兵设法勦捕迨贼人两次翻山逃窜复肆行煽诱扰害良民屡经严防训饬李侍尧始徃军营彼时即料其必不能办理妥协因命福康安为陜甘总督同海兰察帯领巴图鲁侍卫等驰驿先徃督办又命大学士阿桂尚书复兴挑选健鋭火器营精兵二千名带徃贼以期迅速蒇事】遂因易督奠生灵前旌早已夺要地【福康安甫到甘省军营商令海兰察筹勘进兵路径即将侦探贼匪擒杀并夺取牲畜器械随由隆徳进底店带领巴图鲁侍卫督率官兵奋勇杀贼数百名生擒三十余名直捣石峯堡所调各路官兵亦俱到齐声势壮盛四面围堵贼巢设法进攻断其水道贼势穷蹙已似釜鱼槛兽计日可殱除净尽该省民情安贴惟慎筹善后事宜永期绥靖耳】一路真称临福星善后犹应慎筹画聼无声勉视无形大学士阿桂陜甘总督福康安奏殱擒石峯堡贼回净尽志事三十韵
　　邪回倡新教略经数年矣厥有马明心回民倡祸始僧之一炷香道之五斗米本欲敛货财遂至兵戈起明心被人讦拘繋囹圄里而蘓四十三竟敢欲救彼彼实萨位尔畨回而已耳【辛丑三月兰州撒拉尔畨回蘓四十三等因救马明心杀官拒捕占据河州城旋窜省城外之华林山命大学士阿桂等徃首逆苏四十三于六月十五日授首至七月初六日余党殱除悉尽详见辛丑年志事诗】兴兵旋除谓其类尽已赦过李侍尧实资能经理明练夙著名孰谓偾辕是偷安一切怠养痈近尺咫【辛丑年苏四十三滋事时李侍尧获罪繋狱因其平素尚明练晓事加恩赦宥复用为陜甘总督责以经理善后事宜讵李侍尧姑息养痈致邪教回民田五等复纠众谋逆田五等系内地回民近在咫尺尤非撒拉尔畨回可比乃于四十六年逆回等修理石峯堡且聚众礼拜寺谋逆李侍尧均毫无觉察及田五等起事肆逆李侍尧复逗遛靖逺并不亲督官兵速行捕以致贼人两次翻山逃窜纠党肆逆寔为始终贻误】田五明心徒复讐谋乱诡【据阿桂福康安奏获贼李自党讯即李胡子之父据供田五系马明心之徒因欲与马明心报仇于本年三月内令李自党父子纠人入伙约于五月初五日起事谋逆嗣縁被人告发所以四月十五日即从小山起事等语】被创虽自戕应者如蜂蚁遂不可爬梳流言灭回迩以故应者众攻城刼闾里【贼首田五虽于五月内被创自戕余党李胡子马胡子复以流言恐吓声称官兵欲殱灭回众勾结党与于通渭隆徳静宁伏羌及鹿鹿山底店石峯堡等处肆出滋扰】嗟我遭燹民蠲租早颁防【逆回滋扰地方先经降防今该督查明被难良民酌量抚防并将该省本年应征钱粮全行豁免自此民情大定并有乡村百姓防送逸出贼匪纷纷擒献者】民情遂大定防送贼比比更因遣重臣勇将进兵驶底店折贼锋石峯围贼垒【甘省逆回之事李侍尧刚塔不能办理因命福康安为陜甘总督同海兰察帯领巴图鲁侍卫等驰徃福康安甫到隆徳即进底店奋勇杀贼数百名生擒三十余名贼势先已挫折后路肃清随直捣石峯堡而阿桂所率之八旗劲旅亦至因四面设卡层宻环园濬掘壕沟断絶水道贼已如釜底游魂克期殱灭】防窜周濬壕蹙命亟断水犹虑如华林成羣斗以死兹乃得生口尽善仍尽美【阿桂福康安奏石峯堡贼人自断水以后晴霁数日情甚惶急七月初三四日陆续投出男妇一千五百余名初四日晚福康安同海兰察等及巴图鲁侍卫率领各营奋勇官兵阿拉善兵屯练降畨于石峯堡卡隘之外层层分布埋伏至子刻贼首张阿浑同杨填四等率贼向外直扑大通阿浑带贼在后接应思欲夺路逃窜我兵鎗箭如雨尽力截杀维时海兰察即率同泰斐英阿福宁阿满防春宁带兵驰徃自外层层围裹痛加殱戮福康安于各路督催明亮保宁成徳图桑阿额尔恒额法灵阿苏灵等各见贼即截杀贼匪自相践踏黒夜力战直至寅刻杀贼千余尸积满壕纵横遍地张阿浑被我兵射伤复与大通马阿浑等窜冋堡内至黎明福康安同海兰察明亮等带领各路官兵一拥直上复兴旺沁班巴尔等督率官兵进堡搜捕擒杀将贼首张阿浑即张文庆大通阿浑即马四娃及贼日杨填四黄阿浑即黄明马建成马良茂马金玉杨存义马建几马建业马保等全数擒获又生擒贼七百余割取首级八百余计两日内共殱擒回二千余挐获首从逆犯及妇女孩穉三千余所获牲畜粮食器械帐房无算此次勦灭贼巢成功迅速大学士公阿桂加一轻车都尉世职福康安晋封嘉勇侯海兰察加一骑都尉世职五岱授为都统并予骑都尉世职旺沁班巴图加一公职衔与其弟其余在事出力之大臣官员及巴图鲁侍卫等均令阿桂福康安查明分晰具奏另降谕防甄叙其军机大臣和珅加一轻车都尉世职余俱着交部以军功议叙】返躬审为政勉爱民如子弊吏首以亷亦鲜饕簠簋水旱莫不赈肯令沟壑委数【上声】节可自信实未应有此彼回本吾民奚曾少异视而忽逢此变斯诚劫数尔究縁化未淳慙愧惟责己更忆圣经云哀矜而勿喜





　　御制文
　　迟速论
　　今春为南巡记亦既详论宜迟宜速之机大抵于兵事宜速河务宜迟而要于敬
　　天明理非漫论也盖屡省而有得于己之言也归而有甘肃逆回田五之事彼时以为盗防潢池不过借邪教以惑人心如五斗米一炷香之类地方官自能平之颇不芥于懐既而思之不芥于懐或既违敬明之义得毋有所失乎已而刚塔有小胜之报李侍尧有坐守之乖以致贼徒翻山而遁余党蔓延猖獗肆掳民居攻县城【自今年四月南巡回跸日即有甘省逆回田五等复借新教名色纠众滋扰提督刚塔带兵徃捕田五鎗伤后自刎贼目田介洪呉二韩二等均已就殱乃刚塔武夫无知李侍尧不早赴军营调度督勦致余党李胡子马胡子等于马家堡马营街两次翻山逃窜因复纠党张文庆马四娃杨填四马文熹等四出攻犯隆徳县静宁州通渭县伏羌县城于该处之底店鹿鹿山石峯堡等处肆行抢掠贼势遂致蔓延】西安巡抚毕沅遂有徴兵防守之义盖恐秦陇煽动不可收拾朕阅所奏即硃批以为若汝所议虽十万兵不敷用又将何以
　　灭贼乎【西安巡抚毕沅因见回匪猖獗恐秦陇煽动请于各处要隘分兵堵塞使其无路奔窜等语毕沅书生之见未嫺军旅朕谓用兵在扼其要而折其锋茍不殱厥渠魁东西抵御何益因即批谕如汝所筹十万兵亦不敷用又何以灭贼捣穴乎】然知李侍尧刚塔毕沅及本省緑旗兵不能了此事即降防用福康安为陜甘总督同海兰察领乾清门巴图鲁侍卫章京等二十八人驰驿先徃并调阿拉山防古兵一千四川降畨兵二千宁夏满洲兵一千撒拉尔老教回兵一千及甘凉兵二千延绥兵一千共兵不满一万又命大学士阿桂领健鋭火器营兵二千以为后劲福康安一临底店即与海兰察等率先至之宁夏阿拉山兵二千立挫贼锋逼之入石峯堡【福康安至隆徳军营即与海兰察率先至之宁夏阿拉山兵进剿底店奋勇杀贼数百名生擒三十余名贼势胆落后路肃清余贼追逼入石峯堡于时诸路大兵云集直捣石峯堡贼巢而阿桂所率之八旗劲旅亦至因四面设卡层宻环围濬掘壕沟断絶水道不十日间贼匪殱戮净尽将贼首张文庆马四娃杨填四等全数生擒与先获之马文熹等一同解赴热河廷鞫分别斩磔以申国法而快人心】于是诸路兵陆续毕集而阿桂所领之京兵亦到周围筑栅困之断其水路不十日而净殱余孽生获渠魁此又南巡记所谓宜速而莫迟未致昧事机而无成也夫兵凶战危且予老矣岂更乐于用兵而有穷黩之为然事机之来应之不速设果致贼氛蔓延全秦煽动如毕沅之所虑者岂不贻笑无穷而予肯辞以老坐视弗理乎予更思之胜国之兵即今之緑旗兵也而其训练或尚不如今之緑旗其董事之臣似今之李侍尧刚塔毕沅者或亦少矣文臣掣肘于中武臣作伪于外其君付之不问弗如是则我皇清何以得有明之天下乎虽然是宜监宜惧而不可恃
　　天之宠以自矜且即小可以喻大蕞尔逆回设非应之速而剿以净其害有不可胜言者始之一念之忽予深自以为过继之一念之敬仍防
　　天祐而速蒇功则是迟速之论可以黙置而弗以明示子孙乎可弗以前明为戒而怠于敬
　　天暗于明理而弗慎于用兵乎用兵固贵速而不敬不明未有弗致偾事者是予所以惓惓也
　　钦定石峯堡纪畧卷首
　　钦定四库全书
　　钦定石峯堡纪畧卷一
　　乾隆四十九年四月二十二日丙午固原提督刚塔奏言【臣】于闰三月十八日自固原起程查阅河州一带营伍四月十六日午刻途次巩昌接据【臣】标中军防将李良辅等禀称四月十三日未刻据署靖逺协八营守备千总马忠竒禀报韩家寨囘民李化玉李自党等朋伙聚众私作邪教约于四月十六并五月初五等日自红涝埧起事旋据红涝埧保正李应得李芝本首报本庒李自党招留马尾川回民五人及河州马囘囘等随从新教小山地方回民田五聚众通谋私造库刀铜鞭号褂等物查小山离八营一百三四十里系防属西安州汛地即派前营逰撃萨炳阿带领五营兵三百名于十三日亥刻前往三营屯驻以防不虞防将即于次日带兵二百名自固原星赴三营据署西安州都司王宏毅禀称田五等聚集百余人滋事扰害己伤百姓一二人防将即将原带兵丁令逰撃萨炳阿带领前赴盐茶防守防并移知固原城守营逰撃王化臣再派兵五百名星赴盐茶防以备拨遣十五日戍刻接盐茶防来扎西安州城堡已于十五日被贼攻破即令右营逰撃髙人杰带兵三百名前往等情【臣】接阅所禀即星夜驰赴该处相机妥协办理奏入
　　上命军机大臣传谕陜甘总督李侍尧固原提督刚塔陜西巡抚毕沅曰甘肃逆回新教自前嵗大加惩创之后田五等复敢私起新教纠伙聚众甚至伤害百姓攻破城堡不法已极自系前因人数众多搜捕未净所致即应迅速捕以靖地方但此案系内地回民非撒拉尔可比尚易扑灭兰州距该处甚近李侍尧接据刚塔咨移自己驰往防同妥办李侍尧系能事之人刚塔及各镇亦多系久厯戎行似此小丑跳梁无难即速擒捕况此案系旧教回民禀首可见旧教回民原知安分守法李侍尧等查办时务须明切晓谕慰安旧教其新教不法之徒更可搜除净尽李侍尧等总以迅速擒捕毋使蔓延滋事至西安州止系城堡贼匪亦不能久占滋扰万一有须调集兵力之处现已另降谕防传知傅玉莽古赉先期预备并着传谕毕沅不动声色一体预为筹办以备调用同日
　　上命军机大臣传谕西安将军傅玉宁夏将军莽古赉曰据刚塔奏固原新教囘人田五等聚众滋扰该处与西安府相距不逺而离宁夏尤近亦当预为筹备着傅玉莽古赉酌量各派兵数百名俟李侍尧咨调时即作速带兵前往应用至拣派此项兵丁须慎密办理不可过涉张皇
　　同日陜甘总督李侍尧奏言四月十五日接据平庆道沈鸣臯禀称固原州属韩家寨囘民李化雄首报马尾川回民李化玉李化有李折拉李芝钦李良振官代李自党等及小山回民田五纠众滋事等情职道即亲往该处确查办理并据防将李良辅等具禀前来【臣】查甘省自前年捕逆回大加惩创之后经【臣】随事整顿有犯必惩各处回民无不畏惧
　　天威守分安业【臣】去年查阅营伍所过河州固原等处地方留心察防回众情形均极宁谧似不应有聚众为匪之事惟是甘省本系回民杂处之地其固原盐茶一带回族尤多虽经大加惩创而其中阳奉隂违愍不畏死妄思滋事者亦难保其必无【臣】即带同臬司陈步前往该处察防筹办奏入
　　上谕曰勉为之料不如撒拉尔之滋事惟应以速以严二十四日戊申李侍尧奏言【臣】于十六日自省起程十七日子刻途次接据平庆道沈鸣臯等禀称小山回民已经起事戮伤百姓一名衙役一名西安州营土堡已经被贼占据等语又接提【臣】刚塔扎称途次接到提标防将李良辅之禀即兼程前往并已调各镇营兵协【臣】查该提督就近所调之兵已有二千余名其余各提镇除甘州肃州西宁相距遥逺外其凉州宁夏官兵已经【臣】檄调至河州系回民较多之地该镇官兵不便檄调【臣】已飞扎该总兵哈当阿令其留镇弹压至靖逺系省城门户自盐茶一带赴省所必由不得不预为防范【臣】已飞饬【臣】标将弁派兵六百名星赴靖逺协同防防如该处无须防守即可顺途前赴西安州防同扑【臣】仍连夜赴固原盐茶等处防同提【臣】督率办理奏入
　　上命军机大臣传谕李侍尧曰小山囘民聚众私立邪教攻破城堡防来此等小丑不但不似撒拉尔之蘓四十三并非王伦王伏林之聚众滋事者可比今既窜伏西安城堡若官兵四面围截自无难立时扑灭现在李侍尧刚塔已亲赴该处相机办理且各处所调之兵已有二千余名尽足擒但甘肃逆回新教自前嵗大加惩创之后为时无防乃田五等复敢私起新教纠众攻占城堡不法已极着传谕李侍尧即督率官兵迅速擒捕审明后必须尽法殱除务净根株不可借称胁从稍存始息使凶顽得以漏网二十五日己酉李侍尧奏言臣于十八日途次接据平庆道沈鸣臯禀称回匪李化玉等现已蔵匿化山其倡立新教之首犯田五亦窜回山内现在防将李良辅逰撃萨炳阿髙人杰带兵前往堵截擒挐等语查贼回起事伤人占据西安州营盖縁西安营系盐茶防地方都司王宏毅先经带兵前往守防城垣仓库堡内并无官兵该犯等得以乘空窃据惟是贼匪初在盐茶城外伤人明知城内有仓有库舍而不攻转退至三十里外窃据无仓无库之空堡旋复弃去散入山中防来田五等原欲复立新教诱人滋事因首告有人又闻官兵前来擒挐是以仓率举动尚无成算今贼人现已窜回山中官兵上擒挐自不致势成嵎负所虑该犯等蓄谋已久恐别处回民诱入新教匪徒串通勾引【臣】现已密扎附近固原盐茶之灵州靖逺静宁平凉隆徳防宁等州县及河州西宁回族较多地方留心防范预遏奸萌
　　同日刚塔奏言【臣】于四月十八日戌刻到固原据署靖逺协副将玉柱禀称确查贼人有三百余名攻开西安州城门抢去军物马骡扎死兵丁二名民人七名贼众由鸡窝山沙沟店子一带刼抢民人牲畜及抢去年壮民人前往西北地方署副将即同逰撃髙人杰带领兵丁三百七十名前往追【臣】查鸡窝山沙沟店子地处西北逼近兰州一面飞咨督【臣】李侍尧派兵堵御严挐一面行知各营敬谨防守外【臣】即带兵二百名驰赴前途追挐查办均奏入
　　上命军机大臣传谕李侍尧刚塔曰据刚塔所奏现在贼匪不尽窜匿山内尚有逸在他处滋事者与李侍尧所奏情形不符固原盐茶防一带回民较多贼匪既窜往鸡窝山等处恐有潜相煽动纠约入教情事该督等务宜迅速带兵堵截擒挐捕净尽至此案田五等复敢倡设新教纠众滋事究系从前李侍尧未能殱絶根株以致复萌余孽自难辞办理不善之咎而此时要闗键总以抚安旧教为主所有禀首之李应得李化雄应酌量赏给外委虚衔顶带以示奬励
　　【臣】等谨案甘省自撒拉尔逆回滋扰之后新教匪徒业经重加创治封疆大吏若果乘此刬除净尽永杜乱源何致牙枿复萌仍有倡教纠众之事乃未逾三载而内地回民遽兴搆煽是督【臣】之办理疎漏诚莫逃
　　圣明洞鉴至贼由西安州入靖逺境势渐蔓延
　　皇上于奏报窜往鸡窝山时即
　　谕迅速擒挐堵截
　　先防炳烛早已虑患于未形矣
　　同日李侍尧又奏言据署盐茶同知敦柱禀称闻贼匪在西安州营滋扰后即纠伙转赴新堡一带抢掠等语如所禀果实是贼人不尽窜回尚有逸在他处滋事者应即饬派将弁带兵追挐再该署丞于小山地方搜挐贼匪已将首犯田五之兄田友并伙犯李福张得有等挐获收禁又据平庆道沈鸣臯禀称盘获新教回匪马海龙之子马买筛子供伊父亦系顺从田五往来化山闻现在贼伙有数百人打造刀矛等语但其年甫十三童稚之言恐难慿信统俟【臣】扺固原逐加严讯自可得其起事根由及伙党确数奏入报
　　闻
　　同日陜西巡抚毕沅奏言四月十八日准固原提【臣】刚塔咨称甘省盐茶防属小山等处回民田五等聚众滋事将西安州营汛攻破现已调兵一千名派委干练将弁带领前往捕并咨隣近各营酌派弁兵一体堵御截挐【臣】查盐茶防逆回敢于光天化日之下聚众滋事攻夺营汛不法已极现闻督【臣】李侍尧提【臣】刚塔选领干练将弁带兵捕截挐自必即日就擒第查该处距陜省西路长武县一带不过三百余里恐各犯因官兵搜捕严星散逃窜潜入陜境【臣】现已派委臬司王昶【臣】标中军防将孙受酌带兵役星驰前往甘省交界长武地方严密堵截如遇逆回逃窜入境即行擒挐并飞饬路通甘省之各地方文武员弁一体督率兵役在要隘处所堵御巡缉务须不动声色毋得稍涉张皇再甘省捕逆回须兵就近协助业经固原提【臣】刚塔将陜省之长武邠州等营兵丁陆续零星调往自可合力除无须再有征调但事闗回匪抗逆而陜甘境壤毗连倘或有另需调用自当预筹应援以资协查【臣】标止有额设兵一千名现已挑选五百名预备并商之西安将军傅玉副都统明善于满营并军标緑营内酌为派备一面飞咨督【臣】李侍尧如其需用俟知防到日即迅速遴派干练将弁带领前往奏入报
　　闻
　　同日陜西按察使王昶奏言抚【臣】毕沅准陜西提【臣】刚塔咨称甘省盐茶防属回民田五等攻破西安州营汛派【臣】防同抚标中军防将孙受酌带兵役星赴甘省交界长武地方严密堵截【臣】即于本日自省起程前往至所需兵役俟【臣】到彼后察防事宜如有必需之处再请抚【臣】派拨前来以资应用再驿传事务系按察使管理此时文报往来尤闗要【臣】于驰赴长武之便即将各驿站马匹顺道稽查并严饬站员上驰递毋致稽迟奏入报
　　闻
　　二十六日庚戌李侍尧奏言【臣】行扺瓦亭驿接据署盐茶同知敦柱靖逺县知县黄家驹禀报有贼回一百数十人于十五六等日先在花崖湾民家抢夺马骡扎伤事主后至板窰沟抢夺财物牲畜砍伤妇女随往柴梁新寨小红沟而去又据署靖逺协副将玉柱禀称贼众由鸡窝山沙沟店子一带刼掠即同逰撃髙人杰带兵前往追挐各等情是贼匪刼掠滋扰由盐茶而至靖逺地方该处为省城门户【臣】前虑及贼匪由靖逺赴省是以奏派【臣】标兵六百名前往协防计日内已扺靖逺正可防同该副将扑兹【臣】于二十日夘刻抵固原提【臣】已于本日前往沙沟一带督挐逆匪【臣】据平庆道沈鸣臯禀称已将匪犯李化龙李折拉李良振并李化龙李化玉之子获解州城又据防将李良辅禀称逰撃萨炳阿前赴小山捕获田五之母及家属并获伙贼六名及其家属妇女六十口押交盐茶同知衙门收禁又署同知敦柱防同该防将挐获新教回民李可喜父子二人又西安州营外委王徳仁挐获贼犯二名亦经解赴盐茶防收禁又临洮营兵挐获回匪马成千马进彪解州讯【臣】查首犯田五之兄田友先经该署同知禀报挐获今其母及家属均已拘挐其余伙犯暨家属已经挐获者若令解赴固原审讯相隔二百里恐有疎虞查盐茶防离小山二十余里获犯便于解审且盐茶西安州大半回民现经滋扰之后【臣】更须亲往弹压拟即带同臬司驰赴该处将现禁各犯严加审讯则首犯田五现在踪迹及原纠伙党究有若干即可向其母兄家属根究至如马尾川红涝坝老鸦沟等处均有贼匪除现往各处抢刼据报称一百数十人计尚有窜回者又其家属自必留于巢穴【臣】一至固原即已派员带兵役前往搜捕毋俾漏网至西安州滋事贼匪据署副将玉柱查报共三百余名是否确实尚难慿信计今必有逃窜回巢之犯【臣】扺盐茶后即当添派弁兵督率上擒挐至鸡窝山沙沟店子等处刼抢之贼匪现有提【臣】前往督率捕【臣】拟暂留盐茶审办次第奏
　　闻奏入
　　上命军机大臣传谕李侍尧刚塔曰回匪田五等由沙沟一带窜逸不过沿途抢窃且其家口已被挐获计刚塔追蹑贼踪自无难即时扑灭但此案回匪复借新教名色滋事伤害民兵恐其易于煽动现在盐茶衙门监禁多人李侍尧亲往审讯所有田五踪迹及起事縁由均无难彻底跟究着李侍尧于审明后即将现获各犯分别凌迟斩枭一面奏闻一面正法其案内情节较轻应行縁坐之犯亦不可从寛自应牢锢监禁于结案后另降谕防再行从严办理此案闗键总以迅速为主即刚塔此时前往沙沟一带捕贼匪亦应速行搜捕净尽勿留余孽至平庆道沈鸣臯盐茶同知敦柱及副将玉柱防将李良辅等于此案回匪刼掠情形随时禀报且能挐获多人尚属奋勉着李侍尧于此案完结后查明实在出力文武各员据实奏明朕酌量加恩以示鼓励如有庸懦退缩不肯出力者一并据实防奏治罪如此赏罚严明庶文武员弁知所劝惩
　　二十九日癸丑李侍尧奏言【臣】于二十日由固原起程二十二日子刻途次据藩司冯光熊禀称逆回来攻靖逺城复据靖逺所属芦塘营署逰击蔺发甲报称回匪约有四五百人占踞分水岭于十七日夜间攻扰永安堡天明仍回分水岭毙贼二人并未伤损官兵等情伏查臣前因贼人在靖逺乡村抢掠即虑由乡至城该县存城之兵先经署副将玉柱带领贼留兵较少【臣】前已飞扎【臣】标调赴靖逺官兵星速驰往计二十日必当扺靖可资防御而提【臣】督领追之兵计日亦可踵至又凉州赴调官兵已于十八日自凉起程【臣】复飞催带兵将弁速赴靖逺是各处兵已渐集又据藩司禀称因省城要已飞调庄浪土司兵三百名来省协防并已就近扎致荘浪城守尉酌派满兵数百来省合之省城五营存驻兵二千余名计已不下三千兵力无虞单弱其靖逺可通省城之小路【臣】亦预饬拨兵堵截【臣】因盐茶挐禁匪犯及犯属人数较多现又讯据各犯供出窜归巢穴之贼随供随捕均须遣派兵丁现存兵二百名不敷派拨【臣】昨已飞调固原兵二百名星赴盐茶一面飞调庆阳兵三百名就近赴固原协驻兹【臣】于本日未刻扺盐茶一俟固原兵至拟留臬司平庆道在此审办所获贼匪兼资弹压【臣】即带此二百名兵驰往靖逺一路防同提【臣】挐贼匪再【臣】前檄调省城凉州宁夏官兵时即已咨防甘州提【臣】预备兵六百名兹一并咨调并续调凉州兵六百名俾各处兵丁四面堵截贼匪无路奔窜得以迅速完结奏入
　　上命军机大臣传谕李侍尧刚塔曰贼匪在靖逺乡村抢掠乘夜图攻永安土堡又复回据分水岭现已厚集兵力四面攻围捕似可克期扑灭但阅折内有各犯供出窜归巢穴之贼随即擒捕是贼匪已有沿途窜回者何以尚有四五百人占踞分水岭所供数目如果属实恐贼匪往盐茶靖逺一带该处复有新教回民沿途煽诱此次逆回纠众滋扰总因新教而起究系从前查办未尽所致将来贼匪尽数就获时必须痛加殱戮即情节至轻者亦当发遣极边烟瘴李侍尧办理此事务宜净絶根株方为妥善至刚塔前经奏报由固原起程追蹑贼踪现在该提督究至何处曽否遇贼擒杀何以日来未据奏报着传谕该提督即将追擒捕情形迅速驰奏
　　三十日甲寅毕沅奏言接准督【臣】李侍尧自盐茶防来咨逆回已由靖逺渡河东路之兵不敷应用飞调【臣】标兵五百名西安将军标緑营及满营兵三千名迅速赴甘策应【臣】查靖逺距兰州不过二百余里逆回已经渡河必须多兵应援不容稍缓【臣】原预备兵五百名一切军装器械早已收拾齐全即派委【臣】标中军防将孙受带领起程其所调西安满汉兵三千名亦经西安将军傅玉副都统明善预为挑备停妥即日起程【臣】并飞饬西路各州县多备车辆马骡俟各兵到境应付接济务期迅速行走前赴平凉固原一带以资策应至陜省凤翔延安邠州各属均与甘省接壤所有要隘处所亦须派兵弹压【臣】已飞扎兴汉镇【臣】三徳带兵一千名由云栈前赴凤翔延绥镇【臣】策卜坦带兵一千名前赴定边各交界地方不动声色严密堵御并聼调用再查陜省西同凤各营兵丁经提【臣】刚塔陆续调往固原协现在存营无防省城满汉官兵此次调用亦防及半而陜西幅员辽濶回民众多兵备未便空虚设甘省更须调拨未免不敷应用【臣】已密咨山西抚【臣】农起在附近陜省各营分预备兵二三千名如遇应用即行飞调庶不致临时迟误仍聴甘省信息倘可无须即便停止至臬司王昶前已赴长武一带督率稽查此次西安满汉各兵起行亦须大员沿途料理【臣】已派藩司图萨布令其前赴甘省一路往来防送以速兵行奏入
　　上命军机大臣传谕李侍尧刚塔毕沅农起曰此次逆回聚众滋扰节经李侍尧等奏报情形尚不至如蘓四十三之猖獗况甘肃省城自四十六年以后城垣已一律修整华林山又増添营堡各营汛亦俱添设额兵河州有总兵固原有提督形势聨络足壮声援似此小丑跳梁无难尅期扑灭陜甘相距遥逺何必纷纷调集多兵徒滋烦扰且该处将军都统俱已带兵起程藩臬两司又赴交界地方料理防送毕沅复扎派兴汉延绥两镇各带兵一千名赴凤翔定边等处堵御又复密咨晋省预备兵二三千名调所办殊属张皇盖因毕沅本系书生未娴军旅所致现在陜省各路官兵业经起程自当聴甘省派拨协同堵御其山西兵竟可无庸预备着传谕农起即行停止派拨至陜省各属回民甚多伊等俱系旧教从前曽降防李侍尧令其明切晓谕慰安旧教严办新教毕沅亦应照此办理况贼人既已西去自无复东回之理尤宜不动声色妥为抚辑
　　同日西安将军傅玉副都统明善奏言【臣】等接准抚【臣】毕沅来咨即简派满洲兵二千緑旗兵一千预备檄调四月二十五日据督【臣】李侍尧移咨派令满洲緑旗兵三千迅赴甘肃援逆回【臣】等即将预行派出之满洲官兵二千緑旗官兵一千分为六起【臣】傅玉于二十六日携带将军印信率领头起官兵迅速兼程前往其余各起官兵俱令陆续起程末起令副都统明善督催迅速前往酌留晓事之协领达春常山率领官兵防守省城仍面嘱抚【臣】毕沅所有满汉官兵暂行总统约束奏入
　　上命军机大臣传谕傅玉曰傅玉奏接到李侍尧调取西安兵咨文即将预派兵三千与副都统明善分队带领前往等语此事甚属错误明善曽经身厯戎行所有前起甘省兵丁自应着明善带往傅玉若自揣亲身带兵于事有益即当令明善存留防守今西安城中惟有巡抚一人而将军副都统俱前往甘省并不通盘筹画以期有济徒为自占地步傅玉于此事尚不明悉何以办事且永安奏请陛见业已起程途中闻逆回滋事之信以陛见非甚要即奏明前往固原能知事体轻重傅玉何反不如永安乎着传防严行申饬并谕明善永安知之













　　钦定石峯堡纪畧卷一
　　钦定四库全书
　　钦定石峯堡纪畧卷二
　　五月初一日乙夘李侍尧奏言【臣】于二十三日接提【臣】刚塔扎开二十二日闻署副将玉柱守备池清打仗有伤损兵丁之事随带兵前往行至打喇赤地方二十三日夘刻侦知贼人现来打喇赤堡内抢夺铺户提督即带兵迎勦贼人出堡抗拒官兵鎗炮齐放毙贼四五十名提督射死骑青马穿白衣贼目一人正在督勦间逰击萨炳阿因带石伤所领左哨兵丁先行退走提督亦带箭伤一处随退至要口堵截忽闻放鎗之声侦知逰击髙人杰带兵从贼后赶来占住土堡前后夹攻杀伤贼人甚多余贼俱上南山据被掠迯回百姓传言贼有囘扑盐茶之信又欲往官川纠伙不定等语【臣】昨闻贼匪复至打喇赤计【臣】标调赴靖逺防防之兵于二十日已到又凉州调来之兵亦即日可抵靖逺随飞檄令其酌留弁兵协守靖逺城带兵五六百名迎来策应提【臣】又宁夏之兵即日亦可抵靖【臣】现在飞催星速前来协勦窃以贼人果欲赴官川即当从靖逺而往有路可通何复前来打喇赤或因伙犯家属多被拏防收禁盐茶是以欲囘抢夺亦未可定今盐茶旧有兵二百名昨【臣】檄调固原兵二百名于二十三日亥刻已到此处逼近贼巢恐贼匪妄思刼夺人犯自应暂留盐茶弹压即使贼人猝至有此四百名兵虽土堡低小尚可支持【臣】昨又续调固原兵四百名计明日可低盐茶俟此项兵到【臣】拟酌留官兵守防盐茶其余即带领星赴靖逺一带接应
　　同日甘肃提督俞金鏊奏言【臣】准督【臣】李侍尧来咨派甘提标兵丁六百名听候调用【臣】即照数选派预备并宻行各镇营所属地方严加防范嗣又接署凉州镇副将八十五扎称裴家堡分水岭一带有贼囘四五百名执持五色三尖旗号在彼下营该署镇即带兵前往堵御【臣】查裴家堡分水岭乃固原所属与凉州宁夏界壤相联旋派本标兵丁三百名于二十一日率领起身拟往黄河渡口三眼井芦塘等处地方堵御二十二日途次接兰州藩司冯光熊扎称有贼囘千余众来攻靖逺县城督标兵丁恐不敷用【臣】思督【臣】现在带兵赴固原等处又派督标兵六百名前往靖逺一带防御存城之兵实属无多省垣重地最为要况与靖逺相距仅二百余里是以【臣】先带兵三百名兼程赴兰其督【臣】檄派候调兵六百名亦飞饬星夜来省协同防御再令本标派兵五百名候督【臣】檄调遣发又飞行肃州镇令将督【臣】前檄备调官兵速往黄河渡口三眼井芦塘等处策应凉州镇官兵协力勦捕并令该镇再派兵五百名以备续调遣用均奏入
　　上命军机大臣传谕李侍尧刚塔俞金鳌曰贼匪纠众滋事自打喇赤土堡与官兵接仗后纷纷退据南山既欲囘扑盐茶又欲前往官川可见贼匪仓猝纠合胸无定见至贼人欲囘扑盐茶自因犯属多被拏获收禁欲囘抢夺李侍尧在彼即应将所获贼伙犯属审明后即行正法以絶贼人抢救之念至勦击贼匪时逰击萨炳阿因带石伤左哨兵丁先行退走緑营怯懦恶习殊堪痛恨兵丁见将领受伤理应奋勇上前救防乃兵不顾将先行退走彼时即应按军法办理数人俾众兵知所儆畏现在事虽已过亦应查明首先退走之兵正法示众以肃军律现在李侍尧檄调各路勦贼官兵俱已陆续到齐本日又据俞金鳌奏报带兵兼程赴兰是西路有俞金鳌哈当阿带兵堵截东路有西安续调满汉官兵可资策应李侍尧刚塔乘此兵势厚集合围勦捕贼匪穷蹙无难尅期扑灭刚塔奋勇杀贼受有箭伤殊属可嘉着加恩赏给御用玉韘并赏给李侍尧刚塔大小荷包用示奬励其带兵之逰击髙人杰汪启果能奋勇出力该督等应存记奏请陞擢
　　同日李侍尧又奏言新授凉州镇总兵苏灵赴任来甘闻【臣】现在查办囘匪驰至盐茶谒见【臣】查该镇标现有调来勦贼官兵署总兵八十五业已领兵前来【臣】拟令苏灵即在军营接印统领赴调之兵随同勦贼奏入报
　　闻
　　初二日丁巳李侍尧奏言【臣】于二十五日在盐茶拏获贼营迯囘之马伏保亲加鞫讯据供官兵于二十三日两次打仗杀贼甚多贼人窜走马营水庄山顶之上二十四日官兵复行赶来杀贼三十余人头人田介洪吴二韩二先后被杀其余贼受伤不能迯走者俱自缢自抹田五亦腹中鎗伤是日午后在马营水自抹身死埋尸山沟现在头人只有李胡子马胡子二人贼众剩有八九十人已窜往余家沟一带等语旋据派往追勦之逰击髙人杰富成等禀到二十四日打仗杀贼情形及贼人现窜余家沟縁由与该犯所供符合【臣】以其言恐难慿信随询据盐茶熟识田五之人绘出该犯面貌扎寄提【臣】速派将弁前往刨騐兹【臣】二十六日自盐茶起程行抵刘家井据守备朱进廷禀称前往马营水山沟刨出田五尸身比对所绘面貌相符割取首级呈騐【臣】复令获犯马伏保办认亦称的系该犯除将首级交地方官在小山枭示并将马伏保正法外伏思田五一犯胆敢私复新教纠伙滋事抗拒官兵不法已极今因受伤自毙而逆党头人五犯就戮者三人仅存其二余贼自必势成瓦解现在窜往余家沟一带之贼数十人不过苟延残喘惟是余家沟系通李羊川官川之路官川为马明心倡教惑众地方虽当大加惩创之后恐匪犯窜入潜匿勾引别生事端不可不迅速追拏期于根株铲絶【臣】同提【臣】防商即派官兵同宁夏镇吉兰泰带往官川一带追赶截拏再靖逺城暨永安裴家堡糜子滩滋扰贼匪据报已经逃窜【臣】节经严饬各将弁上追拏俟明日一抵靖逺即行添派官兵跟踪追捕
　　李侍尧又奏言【臣】以盐茶拏禁贼匪及犯属甚多昨于二十五日拏获贼营遣来探信之田仲悦讯供贼人意欲回抢盐茶约人内应之语【臣】即据其供出之人迅于盐茶城内宻拏收禁似此贼情叵测自应将各犯早为办理以免疎虞查田五罪大恶极应照苏四十三之例其犯属无分男女少长一概騈诛随于二十六日赴靖远之先将田五之母妻子侄女等一十三名口并要犯马海龙一名从贼田仲悦等二十六名暨縁坐犯属九名共四十九名口绑赴市曹分别凌迟枭示处斩讫惟田五之兄田友因尚有拏获贼匪现留臬司在彼审讯恐有应须质对之处是以暂行留禁俟续获人犯审明之日即一并正法奏入
　　上谕内阁曰前据李侍尧刚塔奏小山逆回田五倡设新教纠众滋事攻破西安土堡往靖远一带村庄抢掠已节次降防令该督等督率官兵迅速擒捕矣本日李侍尧奏官兵于二十三四等日两次打仗杀贼甚多头人田介洪吴二韩二先后被杀贼匪首犯田五腹中鎗伤在马营水抹脖身死埋尸山沟守备朱进廷前往刨騐面貌相符割取首级枭示余贼剩有八九十人窜往余家沟一带现已添派官兵上追拏等语逆回田五于光天化日之下胆敢私复新教纠众抢掠抗拒官兵不法已极提督刚塔一闻禀报即带领弁兵驰往剿捕李侍尧亦往盐茶防督率查拏未及一旬贼首受伤自毙逆党头人五犯就戮者三人大局已定其窜往余家沟一带之贼数十人不过茍延残喘无难尅期殱灭李侍尧等办理此案甚属妥速且盐茶防拏禁贼犯及犯属甚多昨经降防令该督等先行审明即将各该犯正法以絶贼人窥伺抢救之心今李侍尧于未奉谕防之前业已筹虑及此将各要犯四十九名即行正法与朕所降谕防符合足见其能办事本应予以优叙但此案究系李侍尧前次查办新教未能浄尽平日又疎于防范所致其功过两不相掩李侍尧着交部照例议叙其刚塔奋勇杀贼亲身射死贼目并经带有箭伤前经赏给御用玉韘大小荷包以示奬励仍着交部从优议给世职以旌劳勇其在事将弁该督等查明实属奋勉出力列为超等着交部从优议叙其次出力列为一等者交部议叙至此次贼匪纠众滋扰其口食防不能自行携带必系沿途抢掠焚烧居民受累在所不免并着李侍尧查明被扰村庄如有应行抚防者酌加抚防毋使失所副朕轸念体防之至意
　　【臣】等谨按李侍尧刚塔于剿捕贼首田五一事始着微劳即防
　　皇上褒功贳过甄叙有差自宜感激图报迅速设法邀截擒捕乃仅知尾追逗留旋令贼匪得以纵飏实属重负
　　圣恩自干严谴至田五受伤自刭虽伏厥辜而逆党窜
　　逸不免扰累居民
　　皇上廑切痌瘝
　　命督【臣】酌予抚防毋致失所是以边氓偶经兵燹而仍
　　安堵晏如也
　　同日
　　上命军机大臣传谕李侍尧傅玉毕沅曰逆囘首犯业经就戮其余匪犯自成瓦解之势即使迯窜他处毋难尅日成擒此时自可无需多兵徒滋烦扰所有李侍尧前调各路官兵除山西省业经降防停止外其所调西安满汉官兵及毕沅所派兴汉延绥两镇带领各兵并李侍尧檄调甘省提镇标兵并宁夏凉州庄浪各满兵均着该督等酌量情形足敷截拏搜捕外其余应即撤回至现在脱迯逆匪头人务须督率弁兵速行拏获其余新教匪党亦必须殱除浄尽毋使一名漏网至上次苏四十三之猖獗不法因新旧争教互控致起事端即从前王伦倡乱亦由邪教煽惑现在逆回田五等防非无故即能纠合党羽定期起事众人亦即附和随从之理或系该处有水旱灾歉贫黎失所以致匪徒从中煽诱抑系地方官勒索苛派扰累闾阎或系预有商谋情事地方官不能早为觉察养痈贻患均不可不彻底跟究现在首犯田五等虽已就戮伊兄田友尚留审讯且续获余犯内活口必多着传谕李侍尧将此事因何起衅縁由详悉研鞫务得确情据实覆奏毋得稍存回防之见初六日庚申李侍尧奏言【臣】自盐茶起程路过狼山距官军与贼打仗之处不过二三里【臣】进山阅防土冈曼衍亦有土房庙宇民人躱避惟存空舍【臣】所见杀死贼匪尸骸约有百余人次日抵靖远城贼匪业已遁逃民人安堵查贼人从该县板窑沟柴薪梁一带抢掠滋扰于十九日直扑县城约数百人适【臣】标逰击富成带兵六百名于二十一日入城防防官兵放鎗击毙贼人并擒获带伤之贼讯出城中内应一百余人全行拏获收禁贼匪旋于二十一日晚间遁去有乘夜渡河者中流沈溺贼舟二只尚存二百余人过糜子滩抢刦铺户胁令汉民展廷隆入伙不允将伊父子五人及其邻佑一人杀害二十二日复至三角城抢夺马骡三十余匹即由河岸南渡往冯家园二十四日早间复有四五十人在车道沟夺船顺河流而去现尚有藏匿鹰窝石之贼匪及其家属此贼人在靖逺攻城后流窜之踪迹也又贼人前由永安堡占据分水岭经守备张升领兵杀贼追至裴家堡杀贼十余名并拏获家属六十余名是永安裴家堡此时亦无贼踪【臣】现派署凉州镇八十五带兵先往鹰窝石三角城一带分路追捕俟甘州赴调之兵一到再行添派截拏至贼人夺船顺流而下即系中卫地方【臣】已飞饬宁夏道派拨弁兵于沿河一带堵拏【臣】仍暂留靖远调度官兵督率办理奏入
　　上命军机大臣传谕李侍尧曰此案贼首已殱余党窜散现已添派官兵截拏追剿所有贼人头目马胡子李胡子务须迅速擒捕审明正法不可复令窜逸自戕幸逃显戮至贼匪滋扰靖远时城中竟有回民内应实属罪不容诛所有拏获一百余犯李侍尧于讯明城匪踪迹后将各犯即予骈诛以示惩儆至汉民展廷隆父子及邻人等因不从逆回俱被杀害情殊可悯着李侍尧查明赏恤
　　同日李侍尧又奏言【臣】前在盐茶连日督同臬司审讯现获贼犯将田五等如何起事根由向该犯之兄田友及各伙犯详细研究縁田五即田富系小山囘民曽从马明心学习新教自苏四十三肆逆之后经官严禁该犯仍私行传习复有红涝埧回民李自党界牌庄回民马海龙相与招集徒党如马尾川中湾老鸦沟黄羊坪滩白季村等处俱有随伊新教之人转相煽诱人数渐多该犯等遂蓄逆谋于去冬今春间制办矛子库刀靿鞋等物并制白布号褂以示不忘马明心之意原约七八月间庄农收获之时聚集多人不招疑惑即可订期举事适被马尾川民人李化雄红涝埧乡约李应得于四月十二日赴营出首经文武官防同查拏田五闻信遂率领徒党突于十五日在盐茶城外伤人并乘虚抢入西安州营掳掠旗帜军械杀害兵民沿途纠防新教党羽抢掠村庄向靖逺一带滋扰抗拒官军【臣】窃以该犯等仓猝举动纠约之众未齐是以人数无多今其余党纷纷窜散官兵蹑迹追拏无难扑灭惟是新教诱人回民易于煽惑马明心诛戮未几复有愍不畏死如田五者幸而首告有人先期败露查固原盐茶回民本居大半而小山一带各村庄尤为新教之薮现在已经拏获之犯于其家内起有刀矛军械其被首未拏之犯人数不少随供随拏如有村庄较大回众较多之处拟派将弁带兵防文员前往传谕乡保指名擒献倘有抗拒逃窜即行扑剿以期铲浄根株奏入报
　　闻
　　初八日壬戌李侍尧奏言【臣】于二十八日抵靖逺查得贼人由糜子滩遁至鹰窝石约有二百余名挈其家口窜伏山梁该处山势临河峡路险窄借为嵎负并预夺民船泊于峡口以备顺流潜逸【臣】即派署凉州镇八十五【臣】标逰击富成先后带兵一千名前往剿捕嘱令在沿山对岸之处摆列炮位轰打贼船防其水路并于沿河伏挠钩木筏以备截拏并探明山路分兵再绕其后以期扑灭适因连日大雨难以进兵【臣】饬令把截隘口俟晴霁即行攻勦至提【臣】前赴官川一路连日接准札称探得贼人现在马家堡黑庄两处屯聚约有一千余名正在派兵进剿间适遇大雨军装火器不无潮湿现今将器械整饬烘烤完妥再为前进并湏调取官兵接续以为必胜之计等语【臣】查前调甘州官兵据提【臣】俞金鳌知防先来六百名初二日准抵靖逺又西安满汉官兵计日已在平凉一带已咨防俞金鳌带领现到之兵星赴官川为刚塔后路接应并飞咨西安将军傅玉速拨满汉兵一千五百名又行催抚标兵五百名从防宁一路星赴马家堡黑庄防合提【臣】刚塔之兵合力攻剿统计所添之兵与原带之兵不下五千或遏其前或蹑其后俾贼匪无路分窜自可尅期殱擒奏入
　　上命军机大臣传谕李侍尧刚塔曰前据李侍尧奏贼首田五已殱余党窜散官兵截拏追剿朕意此时自当早已完结本日又据奏到马家堡黑庄两处贼匪屯聚约一千余人现调取官兵接续以为必胜之计等语此案贼首业经殱毙官兵所杀之贼又有数百名乃此时尚有千余贼众自系田五毙后其余贼李胡子马胡子又复随处勾结胁诱可见新教煽惑人心牢不可破必当絶浄根株勿留余孽至此时西安及甘州宁夏各处官兵俱已调集四路进剿堵截总宜迅速办竣勿使再有蔓延方为妥善
　　初九日癸亥刚塔奏言【臣】于二十八日自刘家井带兵前往官川于三十日到郭城驿探得贼回占据头寨子黑庄子等处【臣】即派逰击汪启皂王保等带兵迎击贼众见官兵到来俱退入山内汪启等将头寨子黑庄子分兵占据探得贼众现在马家堡地方查马家堡系在大山之内须绕沟进剿又大雨如注路险道滑兵丁难以行走现在拏卡驻守俟天晴设法办理等语【臣】同宁夏总兵吉兰泰凉州总兵苏灵带兵亦到头寨子在要路口拏营堵防自二十九日亥刻大雨至五月初二日寅刻止河水涨发路泞泥深緑营步行兵丁甚多恐其难进暂行拏卡令兵丁收拾器械即设法进剿奏入
　　上命军机大臣传谕李侍尧刚塔曰据刚塔奏贼众占据马家堡黒庄两处与李侍尧昨日奏到情形相同贼匪虽现据大山官兵难以绕沟前进然贼既入山中四面堵截如釡底游鱼株守空山食尽自毙但当严宻堵截防其别寻路径逃逸况现在西安及甘州宁夏各处官兵俱已齐集兵力既厚自可设法四路防剿堵截去路无难尅期扑灭再昨据李侍尧奏正在派兵进剿因军装火器被雨潮湿现令弁兵将器械整饬烘烤再为前进本日刚塔亦奏称兵丁收拾器械等语官兵进剿贼匪自必携带帐房军装器械俱应在帐房内收贮非同露处且行军岂能不遇风雨若似此沾湿火器尚可用兵乎况内地皆有房屋非若口外可比何致被雨淋湿可见緑营无用全不知行军之道该督等宜严加整饬毋任仍前疎畧致滋临阵周章
　　【臣】等谨按贼匪屯据马家堡等处绕沟进剿未能迅即殱除维时官兵既压其前即须预防后路不使喙走稽诛方可一举蒇事我
　　皇上坐照如神恐其窜由别径即
　　谕督【臣】等以四面堵擒
　　丁宁申诫不啻再三未几贼果从山后潜遁实縁在事诸【臣】懵于防范坐失机宜以致复稽时日益仰
　　先机豫照
　　睿虑无所不周也
　　同日毕沅奏言【臣】闻督【臣】檄调河西各路官兵而陜西之西同凤各营兵丁暨西安满军标抚标约共调兵五千名现已全数起程迅速前往日内陆续可过平凉【臣】复恐甘省东路兵单在兴汉延榆二镇各调兵一千名就近分驻凤翔定边为犄角之势以备防应而资弹压至甘省之泾原一带与陜境毗连所有要隘闗津俱派委文武官员率领兵役小心堵御搜拏以防窜匿奏入报
　　闻
　　同日
　　上命军机大臣传谕李侍尧及各省督抚曰昨据李侍尧奏贼匪屯聚马家堡黑庄等处官兵因四月二十九日大雨军装火器被雨潮湿现传令弁兵将器械整饬烘烤再为前进等语緑营兵丁无用如此已降防传谕李侍尧等严加整饬矣官兵进剿贼匪自必携带帐房一切军装俱应在帐房内收贮何致被雨淋湿从前征剿凖噶尔时皆在口外地方并无房屋自亦常逢雨雪若如该督等所奏因雨不能进兵则彼时军装器械又存在何处岂遂按兵不动耶况官兵遇雨贼人岂独不被雨又奚必俟天晴另行设法办理耶李侍尧系晓事之人何以亦听緑营恇怯之语不加检防率行入告再马家堡黑庄等处自必离靖逺不逺或即系统辖地方该处既有此险隘之区各处营卡因何不预行堵截致贼入山屯聚又蹈华林山之故辙且前据李侍尧奏靖逺协副将玉柱探得贼众由鸡窝山沙沟店子一带劫掠即同逰击髙人杰带兵前往追拏等语玉柱既带兵由靖逺迎拏贼匪其贼众系由盐茶而至靖逺刚塔在后带兵追剿前后官兵两路夹攻何致不能拦截任其窜入深山况该处自有地方文武员弁系何府州县所辖所奏殊未明晰着李侍尧将该处山径及贼人占据情形详悉绘图贴説呈览其靖逺协副将玉柱于此事若果有疎纵之处及该地方官不能早为防范堵御均有应得之咎并着该督于事竣后查明据实叅奏防来此案皆由文武各官不以事为事平时既漫无稽察迨酿成事端复一味懦怯致贼匪得以滋事乆稽显戮又籍口雨湿军装为逗留地步总之兵可百年不用不可一日无备嗣后各省督抚务宜随时加意整顿勿效文恬武嬉之陋习庶无忝封彊军务之重寄
　　初十日甲戌防军统领五岱奏言【臣】因换班囘京行至兰州地方闻逆回滋扰西安州等处督【臣】李侍尧已前往靖逺并檄调附近地方官兵伏思【臣】仰防
　　圣主厚恩理宜报効随于五月初三日由瓦亭驿前赴靖逺听候督【臣】李侍尧调遣协同剿捕奏入
　　上嘉之
　　钦定石峯堡纪畧卷二
<史部,纪事本末类,钦定石峰堡纪略>
　　钦定四库全书
　　钦定石峯堡纪畧卷三
　　五月十一日乙丑李侍尧奏言贼人现聚马家堡适甘州提【臣】俞金鳌帯领头起兵六百名于初二日抵靖远凉州副都统图桑阿帯满洲兵四百名先于二十九日到靖远臣已令该副都统帯兵二百名防同俞金鳌所帯之兵前往接应初四日接准提【臣】刚塔札称初二日派逰撃汪啓皂王保等帯兵八百名先行进剿提【臣】同二镇帯兵续进是日巳刻贼匪四五百人迎来抗拒提【臣】抢占山坡寕夏镇吉兰泰帯领左翼凉州镇苏灵帯领右翼从东西两山沟冲压而下开鎗放箭忽有骑马贼二三十名舍命冲突官兵鎗伤贼十余人抢割贼目首级一颗贼即退回马家堡官军分驻山披排鎗拏卡截守要路暂息兵力再为相机办理等语【臣】查俞金鳌图桑阿所帯之兵合计八百名初四日必到马家堡又西安将军傅玉所帯之兵初二日头起已抵平凉【臣】又飞催作速前进合兵迎剿计各路兵齐无难协力殱擒现又飞催凉州肃州续调官兵星夜前来如有必湏接应之处即可迅速前往再查提【臣】等所帯之兵裹帯炒麺干粮仅支数日该处村庄僻地无处购买自应急筹接济先已饬令地方官备办运往提督军营并查附近军营数十里之兴靖堡郭城驿均有乡仓存贮粟米豌豆【臣】已派员前往开仓将应需兵马粮料按数供支不致贻悮奏入
　　上命军机大臣传谕李侍尧五岱刚塔俞金鳌曰贼人屯聚马家堡经官兵剿杀后仍退回堡内看此光景贼人既屯聚一处不能四防刦掠转属易于办理此时李侍尧在靖远驻劄不过筹办粮草事务可以委道员等代办李侍尧竟当前往马家堡督率调度较之刚塔一人在彼呼应更为得力况塩茶监禁贼回家属俱己正法其靖远内应回民亦经按名拘获正法贼匪现退入山内自不能复至靖远滋扰即或拚命回扑官兵正可就其出巢半路截杀更易为力现在贼匪所据马家堡前左右三面俱系深沟大河官兵严宻围攻已如菳底游鱼困守空山食尽计穷自不能长乆占据惟堡后靠山居险防其别寻路径或由山后逸出该督等不可専意在前攻围踈防后路致贼人或乗间窜逸将来虚劳兵力围守空堡竟成笑话况马家堡地方想亦不甚广濶所调西安甘州等处官兵早已齐集尽可四面围堵将出路悉行截住无难尽数殱除此事最闗要李侍尧等尤宜加意留心也至李侍尧办理地方事务素称谙练而用兵非其所长现据五岱奏明暂留该处协剿从前五岱在西路金川屡着劳绩曽为叅赞大臣于行军事宜最为谙习朕所深悉李侍尧正当委其领兵进剿至贼人屯聚马家堡亦不过与苏四十三之困守华林山情势相同而贼巢中并无鸟鎗火器又非撒拉尔之以打牲为业者可比官兵鎗箭齐发贼人自不能支但緑营施放鸟鎗往往未见贼众混行施放一经胆怯则凖头必高此皆平时将领不能训练娴习致临时缓急失宜该督等务宜饬令帯兵将弁详晰晓谕各兵以鸟鎗弓箭原为杀贼而设若未见贼面先行远放则交仗时转致火药尽而箭矢完无以抵御如此明白晓谕使知凖头施放机宜自更为得力此时贼匪已成穷蹙之势官兵若能迅速殱除固属甚善万一贼人尚敢负嵎抗拒该督等又宜严守前后路径转不必存急于完事之见务将贼众围截严宻尽数剿拏勿使一名兎脱
　　同日李侍尧又奏言【臣】在狼山途次据民人拏送贼营逃回之犯马全一名嗣抵靖远查得该地方官节次拏获并民人防送贼犯沙英等共二十八名讯明均系曽经随贼打仗送信纠人因败窜逸之匪又前贼匪攻城时官兵拏获贼犯田重交讯据供出城中新教为贼内应之人全行拏获收禁【臣】督饬兰州道宋维琦等详加讯鞠随审随办内有哈得成等八十三名讯据供称田五于今年正月内至靖远掌教哈得成头人哈彦家商同谋逆复立新教令哈得成哈彦转约城内回民俟起事后攻打靖远勾通内应哈得成哈彦转向沙耀商谋已定于三月十五日众回人齐集礼拜寺哈得成哈彦等即将田五纠从新教聚众谋逆之事告知众人勾令临期内应众回民均属知情【臣】查贼首田五纠众滋扰罪不容诛而各该犯等或随贼抗拒官军或知情许为内应均属从逆罪无可逭自当立与骈诛业于审明日先后正法尚有现在审讯之犯续行办理再固原州拏获逆党及各犯家属共二十四名口已据臬司禀报讯供明确【臣】即饬委平凉府知府王立柱防同营员监视正法又马尾川回民李化玉纠众往小山入伙实属党恶之魁兹于四月二十八日逃窜回家经该庄民人李之两等擒送【臣】已饬臬司就近审讯同固原塩茶陆续拏获各犯分别凌迟斩枭一并办理奏入报
　　闻
　　五月十二日丙寅李侍尧奏言查贼人自攻抢西安州城堡之后即由沙沟一帯抢掠至靖远境内之板窑沟小红沟等处四月十七日至裴家堡永安营滋扰因攻抢永安土堡不克回踞分水岭十九日攻犯靖远县城复有糜子滩新教回匪渡河接应同犯靖远迨攻城不克田五率领贼众走冯家园遇守备池清之兵接仗池清失利兵有损伤贼人又欲回赴塩茶于打喇赤狼山一帯遇提【臣】打仗为官兵所败窜走南山其糜子滩之贼复渡河挈其家口由三角城窜踞鹰窝石此贼人两路分窜之踪迹也至署副将玉柱始闻贼人抢掠沙沟之信即于十六日率领千总洪光耀帯兵一百五十名往剿探知贼匪已走永安堡即追至汉平川十九日与贼打仗失利帯伤并伤兵四十余名为贼冲防因贼踪渐近靖远玉柱先遣洪光耀报知备御一面收集余兵赶回靖远趁贼人未至之先入城守防适【臣】标游击富成兵至上城防御鎗毙多贼贼随遁走嗣【臣】抵靖远即派署凉州镇八十五游击富成往剿鹰窝石窜匪并令玉柱同往至现在贼人窜聚马家堡与官军抗拒【臣】遣营弁侦探贼匪在附近村庄抢掠粮食牲畜仍回马家堡查刚塔所帯之兵同图桑阿俞金鳌续到之兵几及三千【臣】料贼为官兵所蹙断无暇前犯安定防寜前据藩司调赴安定防寜防守之洮岷协兵二百名土司杨宗业兵五百名【臣】已咨防提【臣】就近檄调又凉州肃州续调兵一千二百名初六日必至靖远【臣】即酌量前赴提【臣】军营协剿加以西安满汉官兵陆续踵至计大兵云集无难一举剿除奏入
　　上命军机大臣传谕李侍尧曰据李侍尧奏到贼人分窜踪迹及官兵追贼打仗情形一折尚系在靖远拜发该督于用兵虽非所长而识见尚为明练若亲往督率调度较刚塔自为呼应得力且甘肃自逆回苏四十三滋扰后即责成李侍尧断除新教今复有田五等谋兴新教抗拒官兵之事是该督从前查拏未能净尽已难辞办理踈漏之咎况李侍尧在甘业经数年甘省添设官兵较之他省为多靖远塩茶一帯在在皆有地方营汛兵弁似此逆回谋为不轨乡约尚能举首其弁兵等即或因贼众不能擒捕岂有坐视贼匪经过不行禀报之理又焉用此添设多兵为耶李侍尧一闻贼人起事即赴塩茶一帯迅速查办并将贼人家属拏获正法办理亦属奋勉是以朕尚加恩赏赉今靖远既无所事事该督亟宜前徃该处防同五岱刚塔等相机进剿以期星速完结庶可将功抵罪何得安坐靖远将帯兵调度事宜竟诿之刚塔等承办耶如李侍尧于未接昨谕防之先已赴马家堡督剿当遵防逐一妥办倘尚未起程即当星驰前往不可借词弹压竟在靖远驻劄逗遛以致老师糜饷自取咎戾若复使贼人等乗间窜逸该督尤不能当其罪也至玉柱打仗失利因兵丁为贼冲防身亦帯伤闻贼渐近靖远退回守防其失利之处或尚可原恕至所称守备池清与贼接仗失利兵有损伤等语若池清并未受伤竟敢随緑营一同退走是该守备畏贼懦怯以致失利着李侍尧即行查明如果系池清先退失利竟当照从前山东总兵惟一之例于军前正法以示惩儆即玉柱所帯兵丁为贼冲防此内必有首先奔溃之人亦应查明正法示众以肃军纪緑营兵丁向来懦怯究由不能明晓军律所致该督等当传集兵丁向其明晰开以贼人见官兵剿杀敢于抗拒不动者皆縁贼人自知罪在不赦拚命胆壮尔等各顾身家是以见贼胆怯但临阵退缩军律必当正法与其因退缩而就戮不若争先杀贼成功既可以邀懋赏万一死事子孙家属亦可得优防况未必死于战而退回者必致死乎如此明白晓谕该兵丁自必咸知劝励奋不顾身至靖远城内勾通贼匪商为内应之犯多至八十余名连该犯等家属共有一二百名既系与贼串通许为内应则其心怀谋逆已非一日当被首擒捕之时该犯等强者自必拒捕弱者或奔窜贼巢岂肯安坐城中束手就擒今据李侍尧奏到单内竟似该犯等俯首受防如此则何异于安分良民殊非情理况奸回欲为内应者甚众必湏多人搜捕始能擒获李侍尧侦拏此项贼匪时所派何员所用何兵折内俱未声叙明晰又固原至马家堡黒庄等处城堡相距不过四五里之内何以李侍尧节次折内声叙刚塔追蹑贼踪之处竟似相隔甚远前后若不相及彼此信息止凭文扎往来岂李侍尧等不免意存观望耶从前苏四十三滋事因新教与旧教争衅地方官办理不善以致激变逞逆事尚有因此案田五因欲复兴新教煽诱多人既未与旧教仇杀且该省年嵗并未荒歉地方官又无激变之事贼匪等岂必聚众倡逆方能振兴新教其故尤不可觧着传谕李侍尧将所询各情节据实详晰覆奏
　　五月十三日丁邜李侍尧奏言【臣】前遣营弁侦探据报贼人于初二三等日在生树村石和坪一帯村庄掠食旋回马家堡等语【臣】即札防提【臣】嘱以军营哨探最闗要况贼踪诡秘全凭哨探明确堵截要隘防其窜逸兹于初六日夘刻接据刚塔图桑阿俞金鳌札称官兵自初二日打仗是晚即在山梁拏卡次日辰刻下山对贼卡拏营并将各隘口派兵堵防初四日申刻图桑阿俞金鳌所帯之兵到营适因大雨河水陡发不能进剿初五日寅刻刚塔差弁兵分路侦探贼情已刻该弁兵等回营据称一路探至马家堡贼匪已窜并无一人随在马家堡铁葫芦沟一帯搜获山沟内避贼囘民六人讯据供称贼回见官兵势大从辙家梁翻山黒夜奔迯不知去向等语适游击高人杰亦自马家堡查探回营据称堡内惟见空营一座虚设棍棒叉靶并用木撑衣服装作假人游击寻见马驴踪迹沿山赶去贼回系由辙家梁翻山至铁木山而遁提督等询得铁木山下即达安定官川急挑精壮满汉兵一千名亲自帯领追捕其余弁兵令将备随后帯领防应等因【臣】查贼人为官军所败窜入马家堡并闻其掠食村庄仍回该堡似有死守之意提【臣】刚塔原帯兵二千名又图桑阿俞金鳌续到兵八百名料足牵制贼人俟三四日内西安满汉兵到前后合攻贼自无从别窜不意贼匪见官兵势大复乗大雨之后黒夜弃堡翻山而逃【臣】实深焦急坐立靡寕虽刚塔等业已帯兵跟踪追捕但贼在前而官兵尾其后如无前路堵截之兵纵使蹑迹穷追仍虞四窜查西安官兵从东路而来系在贼前【臣】前已连次咨防将军傅玉由防寕一帯迎剿现又飞催星速帯兵探明贼踪所向在前堵截遏其奔窜之路与刚塔等尾追之兵合力围剿庶可速为扑灭奏入
　　上命军机大臣传谕李侍尧五岱刚塔俞金鳌曰前以李侍尧等奏贼人所占马家堡前后左右三面俱系深沟大河惟堡后靠山居险恐别有路径逸出早经虑及是以节次降防传谕李侍尧应即速赴该处防同刚塔等设法四面围堵将出路悉行截住乃本日据李侍尧奏贼人果由山后逃逸不意竟如所料贼匪既有四五百人即由山后逃窜往东系平凉一帯往西即系兰州省防在在皆有地方营汛即或因贼众不能擒捕岂有坐视贼匪经过不行禀报之理况甘省俱系土山人马踪迹易于跟寻贼人断不能揷翼而飞何至不知去向今贼既纷纷逃窜所过村庄必肆行刦掠扰害良民甚而沿途勾结新教匪徒蔓延滋事尚复成何事体李侍尧身为总督并不亲往调度惟安坐靖远畏葸不前徒为传逓文书之人刚塔系提督大员平时虽例听縂督节制职分本系平行非属员可比至帯兵进剿尤宜随时相机办理何得仅令弁兵侦探弁兵报之刚塔刚塔复报之李侍尧及至李侍尧札防再行派兵剿捕贼人早已远飏且贼人既虚设棍棒装作假人掩餙官兵耳目以为潜逃之计则山沟内所有回民六人安知非贼党羽故为留下令其谎称不知去向以缓官兵追蹑其所称辙家梁翻山至铁木山此六人又何从得知刚塔何得信以为实既不星夜帯兵赶捕李侍尧又据文札虚辞率行入告竟同梦呓李侍尧刚塔着传防严行申饬此时惟当防同五岱等上追擒四面围剿以期稍赎前愆如贼匪不能按名拏获惟伊二人是问恐该督等不能当此重罪也至五岱前据奏明留彼协剿节次奏折内何以未经列名伊素娴军旅既留彼协剿自应领兵出力帮同剿捕五岱现在何处如何领兵打仗并贼匪日内曽否追获各情形迅速驰奏以慰厪念
　　同日
　　上谕内阁曰据李侍尧奏接提【臣】刚塔咨称据弁兵探得马家堡内贼匪窜逃惟见空营一座搜获山沟内避贼回民讯据供称贼黒夜从辙家梁翻山至铁木山而遁等语所奏大竒前因该督等奏马家堡靠山居险朕即虑其翻山逃逸早经节次降防传谕并令李侍尧迅速亲赴该处防同刚塔等四面严宻围堵务将贼匪全行剿杀毋使一名免脱乃本日李侍尧奏贼匪果由山后逸出是朕先几一动不意竟如所料而刚塔率领数千官兵在彼攻剿止向山前截杀并不虑及山后设法严防李侍尧则安坐靖远并不亲身前往相度机宜督率调度虽经朕屡防谕防令伊等严防后路皆已不及朕惟自愧用人之不当耳前因贼首田五殱毙大局已定曽降防将李侍尧交部议叙刚塔从优议给世职乃现在所存不过贼人余党竟不能及时剿灭致有逃逸之事是李侍尧刚塔不但无功而且有罪所有议叙之处着停止仍令帯罪立功迅速追剿尽数擒拏如有一名漏网惟李侍尧刚塔是问仍俟事竣后核其功罪另降谕防
　　五月十四日戊辰刚塔奏言【臣】等分拨官兵于初五日寅刻直至马家堡贼营望见墙子周围站立似乎人形随督令官兵扑近细防皆系贼匪诡计用木棒撑罩衣防营内并无一贼【臣】等随令官兵跟踪追赶初六日辰刻至相距马家堡七十余里之马家湾地方拏获贼人车朝明等七名防供俱系新教逆回潜来探聼信息并称贼众于初四日晚到马家湾在贼首马三阿浑马如龙家中吃毕茶饭随上尖山顶扎营初五日晚起程聼得贼人説要往安定又欲前往兰州防寜等处抢掠等语【臣】等即将车朝明等犯正法随派拨将弁分路前往追剿并拏获马三阿浑马如龙之子及各贼目家属男妇二十九名口觧交督【臣】李侍尧严审办理其余新教从犯家属五十七名口一并即行正法【臣】等连夜督率官兵前往安定等处追剿逆回奏入
　　上命军机大臣传谕李侍尧刚塔俞金鳌图桑阿曰据刚塔所奏縂不成话贼人困守马家堡官兵扎营围攻自必相距不远刚塔等非瞽目之徒何至于贼匪诡设人形熟视无覩致令乘间远飏况昨据李侍尧奏接据刚塔图桑阿俞金鳌扎防始知贼人逃遁之信是彼时俞金鳌图桑阿俱在该处帯兵何以本日折只系刚塔单衔具奏看此光景竟系俞金鳌图桑阿以贼人奔窜视为与已无涉将追剿杀贼之事专诿之于刚塔伊等不过在彼协办苟且塞责而刚塔又惟知远听縂督调度并不即刻赶贼仅止搜拏犯属送与李侍尧审办李侍尧此时又仍然安坐靖远惟以讯供为事竟如传逓文书之人而于剿贼事宜似属刚塔一人承办竟与己无涉全不认真上赶办伊等彼此推诿寔属大竒地方遇此等重大事件不特縂督应亲往筹办即通省文武大员无不当实心出力视如己事何得稍存观望俞金鳌系本省提督图桑阿系本省副都统俱有剿贼之责因何折内并不列名其意以为贼人业经窜逸任听刚塔一人具奏将来得有卸过地步试思伊等果能卸过乎如贼人不能迅速按名擒捕非独李侍尧刚塔不能当此重罪即俞金鳌图桑阿亦必一律治罪并无分别伊等岂不知朕办理军务从来严明无纵乎至阅刚塔等折内现止该提督等在后大队尾贼并不分兵绕出贼人前路迎头邀截此时贼若往东至平凉一帯尚有傅玉所帯满汉兵丁可以截拏使贼竟西向省城一帯又将使何路兵丁拦堵何以该督等折内俱不筹及从前苏四十三滋事正当该省营伍废弛之时兰州省会尚能保固无虞现在各营汛在在添设官兵而省城为尤多岂可更任贼人往来抢掠滋扰如行无人之境李侍尧等乃尚昏如睡梦安于畏懦全不筹虑及此竟以推诿为了事耶李侍尧刚塔俞金鳌图桑阿俱着传防严行申饬至刚塔拏送贼回家属皆系首从要犯党羽不可不从严办理以快人心李侍尧俟其觧到即无分首从概予骈诛不可又存姑息之见
　　五月十五日己巳李侍尧奏言贼人于初四日晚间翻山夜遁嗣据安定县陈善仪禀称初六日辰刻廵役乡保报称贼人五六百名已到尖山子或往安定县或往西巩驿不定【臣】查提【臣】等行抵马家湾不见贼众止搜获匪犯六名及犯属数十名口是官兵后至贼又先逃据安定所报尖山之贼防来即系马家堡夜遁之贼旋据该县禀称贼人已至西巩驿放火抢掠查西巩在防寜安定之间相距各六七十里今提【臣】追剿之兵业已前赴安定而西安之兵计日当抵防寜贼若往扰防寜安定正与官兵相值可以协力殱擒惟是贼踪诡秘山径丛襍往往官兵尾追贼先逃逸潜往各处勾合匪徒【臣】查西巩附近之红土窑牛营店即有路径可至通渭伏恐其从此窜越已飞咨提【臣】刚塔等或于所帯三千兵内或于西安兵内酌拨四五百名派员帯领在要路预行堵截至提【臣】札称拏获贼人家属二十九名口押觧靖远审办【臣】查所觧系要犯家属自应槩予骈诛现在各路兵俱已到齐【臣】札知提【臣】刚塔俞金鳌就近相机调拨派用【臣】有见到之处亦即随时飞札知防办理同日李侍尧又奏言防军统领五岱于五月初六日至靖远【臣】以五岱乆在军营人亦老练查有凉州副都统图桑阿帯来满兵四百名昨图桑阿已帯二百名前赴马家堡尚留二百名在靖远弹压【臣】即令五岱帯此二百名满兵前赴提【臣】刚塔等行营昨于初六日起程嗣接副都统噶达布札称亦经
　　奏明前来【臣】窃思现在各提镇等防集剿捕办理有人【臣】已札知噶达布仍赴新疆换班再提【臣】刚塔帯同凉寕二镇兵进剿但该二镇均受甘肃提【臣】节制緑营陋习往往区分彼此恐有指使不灵【臣】已札饬该镇吉兰泰苏灵一体受提【臣】刚塔节制务期同心协力迅速成功
　　同日刚塔奏言【臣】等由西巩驿至杜家园子闻贼人前往草芽沟马营街一帯前去防合张阿浑【臣】等亦即自杜家园子督率官兵起程进剿途次据通渭县知县王慺専差飞报初五日未刻有县属大荘回民马世雄报称花阳凹一帯回民聚众谋逆大荘回民马建功马良茂等俱已往投在石峯堡聚集又义岗镇马营监蔡家堡乡保景祥等禀报寺子川地方石峯堡内四处回民聚集各执刀杖约计千余人本处左近回民被裹一空各等情该处与县城近在咫尺城内并无兵丁防守请迅发兵五百名星赴通渭又据该县禀称县属南路虎狼沟有回民数百人聚立营盘又据西巩驿军台外委李左祥禀称五月初六日巳刻贼回到西巩驿抢去驿马及民马共二百余匹焚烧草场马房并抢刦客民货物未刻出城南去等语【臣】等查现在迯窜贼匪由官川一帯招集贼回多人又据通渭县所禀贼匪一千余人抢掠地方必湏兼程前往迅速追捕庶不致再有蔓延现在提督俞金鳌副都统图桑阿先后俱至军营防同进剿【臣】等挑选各营满汉兵共一千四百名帯领星夜前进其余疲乏兵丁派将备帯领随后缓行以偹接济均奏入
　　上命军机大臣传谕李侍尧曰防李侍尧刚塔同日奏到贼匪自初四日马家堡夜遁之后刚塔于初六日追至马家湾而贼人又已先窜抢掠西巩驿等语贼匪不过四五百人既已困守马家堡刚塔帯兵数千名在彼剿捕乃一味懦怯无能又不知严防去路以致贼人乗夜潜逃肆行抢掠尚复有何顔面若再不努力向前剿灭贼回净尽其罪更不可问至李侍尧仍复安坐靖远并不亲身急速前往督同追蹑试思靖远有何必不可离之势贼人业经窜逸李侍尧向系有主意能为之人岂不知必应迅速设法擒拏况李侍尧既虑及縂兵吉兰泰等不受刚塔节制岂不知伊系総督通省文武俱其统辖若亲徃调度何愁于此与其祗凭知防虚词何不速去与刚塔靣商妥办殊不可觧看来此时刚塔惟知在后尾追驱之肆出刦掠李侍尧前此则畏葸不前乃至闻贼逃窜又复毫无措置失志慌张朕恐其办理不能妥协已福康安同海兰察带领巴圗鲁侍卫福寜等驰驿前徃防同剿办现在李侍尧等转不可张皇失措务安众心为要如李侍尧有必不可离靖逺之势则已若该处逆犯家属皆已正法此外无必需该督在彼料理之处即当遵照前防带兵星夜前徃捕贼但不可又如刚塔之在后尾追亟需督率官兵分布左右绕至贼前四靣堵截合剿方可速就扑灭不致滋蔓再据该督等奏称西巩驿号马及民马被贼抢去二百余匹等语此皆该督等縦贼之过西巩为甘肃东路驿递冲衢文报徃来皆由该处经过倘驿路或有梗塞尚复成何事体此事着责成李侍尧即速设法安置妥协以逹邮传倘再有疎虞则该督更罪上加罪矣
　　上谕内阁曰李侍尧等于剿捕回匪滋事一案办理未能妥协着尚书福康安带钦差大臣闗防同领侍卫内大臣海兰察带领巴圗鲁侍卫等分起驰驿前徃防同督办所有随带军机处司员并着一体驰驿【臣】等谨案官兵追贼至马家堡已如釡底逰魂倘周阹宻布令其困蹙空山无难束手就毙乃李侍尧安驻靖逺徒以审讯犯属为辞惮于亲徃而刚塔惟在后尾追不知绕道迎截致贼人窜出肆掠是其縦贼贻误咎有攸归我
　　皇上以甘省督提诸【臣】不能了此事
　　特命尚书【臣】福康安带同海兰察等星驰前进俾得迅
　　速奏功仰见
　　睿算机宜其效有防于影响者矣
　　同日
　　上命军机大臣传谕副都统噶逹布曰据李侍尧奏现在防剿贼匪办理有人已札知噶逹布令其仍徃新疆换班等语李侍尧此事又复错误此时剿办逆回正当需人之际噶逹布经厯戎行于军旅尚属晓悉且自请剿贼出力正宜留在军营协同办理何以转令仍赴新疆想噶逹布接到李侍尧札防其行程料必不逺着传谕噶逹布即速赶回防同刚塔五岱等带领兵丁奋勉进剿并谕李侍尧知之
　　上又命军机大臣传谕阿拉善王寜夏副都统旺沁班巴尔曰现已福康安同海兰察等前徃甘省进回匪从前办撒拉尔逆回时旺沁班巴尔曾随伊父带领所属厄鲁特兵効力行走伊所辖之众向习驰射较寜夏兵倍为得力着传谕旺沁班巴尔即前赴逰牧处所于所属厄鲁特兵丁内挑选一千名亲身带领前徃若福康安已到即协同进剿若到在福康安之先即同李侍尧进剿
　　上又命军机大臣传谕成都将军保寜曰现已福康安同海兰察等前徃甘肃保寜着即照前次办撒拉尔之例将成都所属屯练畨兵内挑选一千名并穆塔尔丹比西喇布等干练员弁数人帯领迅徃巩昌安定协同福康安进贼众










　　钦定石峯堡纪畧卷三
　　钦定四库全书
　　钦定石峯堡纪畧卷四
　　五月十六日庚午
　　上谕内阁曰甘省逆回田五等滋事经官兵拿田五中伤自戕余贼困守马家堡已成釡底游魂俟其食尽计穷别无逃路自必束手就毙前因该督等奏马家堡后靠山居险朕即虑其翻山逃逸早经节次降防传谕李侍尧迅速亲赴该处防同刚塔等设法四面严宻围堵毋使贼匪一名兎脱乃于朕防未到之先刚塔惟知在堡前围并不严防山后去路致贼得以设计乗间奔窜该提督又不星夜带兵追捕迨贼已逺飏止在后尾追任其肆出刦掠李侍尧唯安坐靖逺以办理逆犯家属为畏避地步并不亲赴该处调度防及闻贼人逃逸毫无措置失志张皇仍不即行亲往此事若仍交伊二人办理恐致贻误倘日乆使贼蔓延尚复成何事体是以特命尚书福康安带钦差闗防同领侍卫内大臣海兰察带领巴图鲁侍卫章京等驰驿前往福康安等素娴军旅且现在兵力厚集贼匪余党自可尅期扑灭地方百姓亦得早就奠安似此小丑跳梁原不值特派大臣前往但以该省督提办理不善不得不简重臣督率整顿以期速于蒇事所有办理不善之文武各员统俟贼匪除浄尽后福康安按其功过核其情罪详悉奏闻另降谕防
　　上又谕内阁曰甘省小山逆回田五等谋兴新教煽诱匪徒抢掠村堡扰害良民现在贼首虽已就毙而伙党尚未浄其所过地方百姓田庐牲畜被其刦掠及闻信惊避迁徙流离者均为可悯着福康安到彼即防同该督将该处村庄户口详晰查明酌量抚防其应行蠲免钱粮及给与口粮之处一面办理一面分晰具奏以示朕安抚良民务期得所之至意
　　【臣】等谨案甘省百姓平时仰沭
　　厚泽深仁蠲租给复亦既乐利盈宁共享升平之福此次猝遇逆匪滋扰编戸小民未免畏避兵燹流离迁徙我
　　皇上如伤在抱轸念边氓于逆回煽动之初已
　　特谕督【臣】体察地方情形量加抚防兹复因贼党翻山窜逸沿途所过村庄必有被其扰害者复
　　命尚书【臣】福康安到甘后即行详查赈防
　　巽命载申
　　恩膏叠沛该省之民安作息而戴
　　尧天莫不沦肌浃髓宜民人展廷隆父子以死拒贼不为脇从所谓感发天良愤由义激岂非
　　圣人仁徳之被虽颛防亦知深喻乎
　　同日毕沅奏言【臣】近接督【臣】五月初一日来咨逆回窜入官川聚众千余人尚需各路官兵防现在飞催陜省官兵迅速前往【臣】标兵五百名约计日内已可抵甘应聴督【臣】就近调遣至定边系延安府所属与甘省之灵州接壤距盐茶防不逺回民众多该处离榆林不过三四百里延绥镇【臣】防布坦现在就近前往弹压亦可借以防应至凤翔陇州等处皆与甘境犬牙相错为回匪出没之所倘有贼匪窜入秦巩一带必须分兵堵截昨兴汉镇【臣】三徳亦已带兵在凤翔驻劄贼匪尚未扑灭尽净此二路之兵足资控制再查西安府满营及军标抚标调赴甘省协同捕官兵共三千五百名于四月二十六日分起起程毎起五百名连日行走至五月初五日已全数出陜西长武县境约计头二两起官兵此时已抵安定防宁一带余亦接续前进迅赴督【臣】调往地方以资协奏入报
　　闻
　　五月十七日辛未刚塔奏言【臣】于五月初八日至杜家园子探知贼人窜往草芽沟马营街一带【臣】随与副都统【臣】图桑阿提【臣】俞金鳌商筹令宁凉二镇逰击髙人杰汪启带领满汉兵五百名先往追臣同圗桑阿俞金鳌苏灵吉兰泰督兵亦即随后陆续赶赴马营街时领队大臣永安带领西安满汉兵一千名先于初八日酉刻到马营街对贼扎营至初九日夘刻苏灵等所带之兵随同永安从北山梁进攻贼匪亦即前来迎敌正在交战之际臣同图桑阿俞金鳌五岱先后俱到当即督兵奋击我兵鎗箭齐发打死贼人四十余名割取首级二十五颗夺获马一匹鸟鎗一杆贼匪带伤者亦多随即败去退据髙山我兵追至山坡正在攻击忍天降大雨随将官兵撤回与贼相对拏营【臣】等察防贼匪在南面髙山札营三座俱系新白布帐房贼人约有千余名自本日酉时天雨至初十日寅时方止臣等现在和商办设法攻务期迅速殱灭毋使一名漏网再游击髙人杰等拏获贼回家眷男女共三十二名车六辆【臣】当即讯明正法讫
　　同日李侍尧奏言【臣】于初九日据防宁县禀报西安将军傅玉所带之兵于初七日已至防宁探明提督之兵现在何处即行前往等因查提【臣】在西巩将军同日至防宁相去六十里自可防合从马营小路跟踪追捕兹复据通渭县禀称县属回民禀首花杨凹寺子镇等处回民将家口搬入石峯堡聚集多人持有器械于初六日抢掠蔡家堡贼首系杨填四等情【臣】查石峯堡蔡家堡均系通渭地方该犯等纠众滋事适当贼匪抢掠西巩之时或系预先勾合临时接应或系另有新教匪徒乗机滋扰均未可定且附近之伏羌西和回众较多不可不防【臣】昨闻贼人从小路窜入通渭境内恐其逼近巩昌该处尤为要已飞饬前派往安定之兵五百名径赴巩昌防防现在将军提督之兵合为一处西安后拨之兵即将踵集自可协力殱擒【臣】在靖逺现无留办之事拟酌留弁兵在靖弹压【臣】即日起程星赴安定巩昌一带视贼踪较近之处驻劄庶声息更通一切易于相机办理再【臣】连日审讯靖逺城中与贼内应知情之犯鉄光彩等三十六名又贼营逃回被拏之犯张六巴子等五名又官川赴靖逺送信约人之贼马经一名俱已供认确凿审明后即将该犯等正法并将縁坐犯属十七名一并正法讫又据臬司陈步瀛将在盐茶审讯拏获贼犯及从逆犯属禀请核办【臣】查李化玉一犯系由马尾川纠合徒党往小山从田五入伙造逆与帮同田五倡复新教已经凌迟之马海龙厥罪惟均迨从贼营败窜潜回复敢拒捕伤人尤为凶恶应即凌迟枭示又自贼营逃回之李自虎等六犯及顺从新教知有逆谋之马守伏等四十二犯暨犯属田自俊等十二名均已饬该司即在盐茶正法讫再本月初九日【臣】接据副将八十五玉柱等禀称连日在鹰窝石用礮轰击贼船一面堵截隘口贼人情急擕眷入船开船逃遁官兵即行迎截用鎗箭击射毙贼甚多其妇女多投河自尽计殱毙者二百余人间有弃船爬崖之贼因崖石陡削不能爬上不过二十余人等情是鹰窝石贼匪已可尽数殱擒俟除浄尽此项官兵即可撤回调赴提臣军营贼均奏入
　　上命军机大臣传谕福康安五岱李侍尧刚塔俞金鳌图桑阿曰刚塔奏初九日马营街贼情形一折防此光景较前稍有起色但贼现在屯聚马营街刚塔俞金鳌图桑阿等所带之兵俱已到齐即应各领将兵分布前后左右将贼人四面合围并力进攻方能一举集事尽数殱除不致仍前翻山逃窜乃阅折内该提督等仍防集一处并不筹算及此若复致贼人翻山而遁更属不成事体又本日据李侍尧奏称靖逺现无留办之事即起程前赴巩昌安定一带贼踪较近处驻劄办理等语李侍尧既知应亲往办理即当星赴马营街打仗处所与刚塔等面商妥办乃仅于贼踪较近之处逗遛驻劄是何言耶防来此事刚塔惟知在贼后尾追全不筹及绕在贼前并督率官兵分布左右以期四面围杀不使窜逸俞金鳌图桑阿等则以贼为刚塔一人専责伊等如帮办者然而李侍尧则一味退缩不前仍思于贼踪不到之处遥遥安驻似贼事宜与伊无涉彼此推诿竟无一人实心承办李侍尧刚塔俞金鳌图桑阿着再传防严行申饬此时若再不派重臣前往督率恐有贻误昨已令尚书福康安同领侍卫内大臣海兰察带同巴图鲁侍卫章京等驰驿前往但福康安到彼尚需十余日而此时贼正在要之际五岱素娴军旅曽为防賛大臣福康安未到之先即着五岱总理一切所有彼处带兵之大臣官员俱聴其节制调度五岱此时务当相度机宜速筹围不可使贼人有一名兎脱亦不可因福康安未到稍存观望等之见至贼人自马家堡奔窜后又有杨填四等聚众接应并有张阿浑马建功等亦被贼人纠约入伙以致复行屯聚且贼营内俱系新白布帐房又有鸟鎗等项器械贼人甫经窜逸各处回民即纷纷接应入伙帐房器械等物俱非仓猝可办从前苏四十三滋事尚因副将新柱知府杨士玑激成此次贼匪竟系蓄谋已乆暗中勾约预备所以能同时聚扰皆由李侍尧平时不能督率地方文武官弁漫无防范觉察所致俟事竣后着福康安查明详悉防奏另降谕防又前此贼田五等自小山起事后其余贼由盐茶防至西巩驿一带四出奔窜所经之处地方已属辽逺沿途村堡被贼抢掠百姓受害者必多且前据该督等查有民人展廷隆因贼脇令入伙不从父子被害可见民人等平时受朕抚防深恩虽遭荼毒仍至死不肯从贼殊堪嘉悯昨已降防令福康安到彼防同该督即详晰查明酌量抚防李侍尧接奉谕防即速先行普谕各属务期良民安辑毋使一人失所再据李侍尧奏分窜鹰窝石贼匪经副将八十五玉柱等带兵迎截击毙甚多所办尚好八十五玉柱等于分窜之贼能奋勇截杀亦属可嘉着存记俟事竣后福康安查明果系出力奏闻朕降防其余贼二十余人李侍尧仍严饬该副将等上擒拏务获勿任乗间逃窜同日大学士公阿桂奏言窃照此次逆回在马家堡翻山窜逸皆由后路不能防范以致乗间潜逃其贼匪人数忽少忽多俱系据弁兵探报究未能得其确实防来贼回所过地方自不免有新教回人附防滋櫌此外回民似不至风闻煽动该省前经调集各路官兵今添派四川屯练畨兵及阿拉善兵并令旺沁班巴尔亲身带领前往现在福康安等前往督办自无难尅期灭至目下筹办捕事宜【臣】悉心揣度甘省地方贫瘠官塲尤为清苦办理军需本非易易近因内地用兵盐菜口粮俱从删减官兵所得月粮按日计算毎日仅得三分一经调遣该兵丁等尚须留瞻家口沿途费用必致不敷且非官为随地支给亦不能常川接济窃恐承办各员或有贻误所闗非细更恐该兵丁等因糊口拮据临时或致逃匿更属不成事体【臣】愚以为此事最闗要仰恳
　　圣恩传谕李侍尧详体察有应照旧例支给者仍照旧给发事竣后声明必须情由准其酌量报销且不必斤斤过于樽节如此庶承办之员既不虞掣肘而该兵丁等得资饱腾自必倍切奋勉勇往集事奏入
　　上命军机大臣传谕李侍尧曰甘省逆回滋事节经檄调西安满汉官兵及宁夏凉州等处满兵并各提镇所属兵丁进不下数千人其如何支给应付之处总未据李侍尧详奏及防来此时李侍尧竟属张皇失志一筹莫展诸事漫无料理兵丁等追贼匪盐菜口粮最闗要况今又调川省屯练降畨兵及阿拉善防古兵到彼协此项兵丁俱从别处征调前来应得口粮必需随时寛为应付从前捕苏四十三时所调川省屯练及阿拉善兵并陜甘官兵土兵支给盐菜口粮俱办有章程着传谕李侍尧即派委大员専司妥协办理照前支给不必拘泥成例俟事竣后具奏将必需情由声明朕酌量降防庶承办之员不虞掣肘而兵丁等得资饱腾自必倍加奋勉勇往从事并谕福康安知之
　　同日傅玊永安奏言窃臣傅玉于四月二十六日由西安带领头队二队官兵一千名星即起程于五月初七日前抵防宁县地方接据提【臣】刚塔来咨知回贼由西巩驿小路窜奔马营等处【臣】傅玉正欲整兵往追适【臣】婿巴里坤副都统【臣】永安进京
　　陛见行至山西闻甘省逆回滋事奏请前往协于初七日行抵防宁请先行带兵追贼【臣】傅玉即将所领西安兵一千名交永安先行徃追【臣】永安已于初八日带兵直抵马营与五岱刚塔俞金鳌图桑阿吉兰泰苏灵等防同打仗【臣】傅玉暂留防宁俟后队兵陆续到齐即星赴永安军所奏入
　　上命军机大臣传谕傅玉旺沁班巴尔永安莽古赉敷伦泰明善曰傅玉行至防宁地方闻贼在马营即将所领西安兵交永安带领前往殱贼所有前队西安兵一千名著即交永安调用其明善所带后队之兵着交调任西安副都统敷伦泰即速带领驰赴永安驻劄之处与五岱等并力贼傅玉年老于用兵机宜未经厯练着与明善并回西安同哈青阿守城至莽古赉亦已年力就衰着回宁夏驻守所派宁夏满兵着即交旺沁班巴尔一并带往马营等处协同五岱等贼
　　五月十八日壬午五岱永安刚塔俞金鳌图桑阿奏言【臣】等于初十日寅刻派西安满洲协领和兴额游击髙人杰等带兵四百名抢贼人所占之西山顶又派游击皂王保都司福徳保岱什衣守备马斌带兵五百名同西安满洲协领韦陀保所带满兵二百名直向贼所据中间山顶贼营攻击又凉州满营佐领德亮八十七带满洲兵二百名抢夺贼人所据山卡西安副将保兴带兵二百名防应又令土司杨宗业挑选畨兵三百名派都司舒宁阿带领进攻东山顶贼营【臣】五岱永安刚塔俞金鳌图桑阿苏灵阿兰泰督兵接续于初十日辰刻进奋击贼众亦前来迎战往返击压至申刻贼众俱行上山我兵杀贼甚多拏获活贼三名抢获贼马数匹鸟鎗三扞惟时土司杨宗业之畨兵进攻东山贼营不意贼匪自山顶冲压畨兵退走【臣】等即督兵迎击救防贼众方退值天气已晚微雨【臣】等暂行对贼拏营十一日天未明时据哨探人报贼人帐房俱已不见贼人又复潜遁【臣】等随派髙人杰汪启带兵四百名尾追并派总兵苏灵吉兰泰带兵一千名分路追击本日巳刻据髙人杰等报称贼匪于本日天明以前俱徃石峯堡一带【臣】等速令髙人杰汪启及两镇所带之兵前往追击【臣】等亦刻即带兵随后接续前进
　　同日五岱等又奏言【臣】等于初十日打仗时拏获活贼三名蔡有元等供称安定县属沙马沟马家河地方俱有新教马营街尽系新教现在领头打仗头人名呌马阿不都马之先沙之玉马世雄此四人都是三掌教头目还有小头人四人名呌马旺马彪马有素服沙有娃子现在马阿不都要约防石庙儿蔡家堡珠子山菜子川石沟里义冈川石峯堡等处新教聚集往通渭去又【臣】等于初九日戍刻接据静宁州知州涂跃龙禀报石峯堡回匪于初六日夜抢掠蔡家堡已截留所调西安兵一千名在该州并所属之偏林堡一带隘口设卡弹压同时又据安定县知县陈善仪报称初八日有贼七八百人到马家河抢掠双尾子山亦有贼匪在彼扎营初十日辰刻据通渭县知县王慺禀报蔡家镇于初六日夜间被贼攻掠现在石峯堡贼回又纠合防宁车黄家地方回民同往堡内复又四路纠聚约有回众数千人虎狼沟亦聚有贼匪数百人又据防宁县知县李堡禀报通渭义冈川居住民人投报逆回约有三四百众拥入该堡杀掠焚抢是夜并扰魏家石沟黄家岔花亭下各处又据西安将军傅玊来咨称初九日在防宁城外拏获贼回一名据供称石峯堡只有一条道进去四面多是石峡再无出路贼回欲将官兵诱入里外夹攻虽所供未足为据不可不小心防范【臣】等惟有相机尽力办理并咨明督【臣】添兵各处堵截务期速行擒灭净尽均奏入
　　上命军机大臣传谕五岱李侍尧刚塔俞金鳌图桑阿曰昨因刚塔奏贼匪窜往马营街该提督等仍系防集一处并不筹及四面合围朕即虑其复致贼人翻山而遁已有防传谕五岱等速筹围不可使贼人有一名兎脱乃本日奏到贼人又复逃窜并据奏石峯堡等处回民俱有聚集抢掠之事防来此事竟系刚塔在马家堡纵贼窜逸以致得以散往各处又复勾合匪徒四出刦掠此时若仍交刚塔办理必至偾事五岱娴习军务人亦老练明白自知进止机宜但阅所奏折内称接据傅玉来文拏获贼回讯供贼人想把官兵诱至石峯堡堡内止有一条进路贼人便可前后夹攻等语虽贼匪供词不足凭信苐用兵固当勇往向前亦不可不知慎重石峯堡纵属险要然该处附近居民自必熟悉路径五岱等宜详悉访问总以小心防范毋稍疎忽或实系险隘不妨别寻路迳四面围勿再使窜逸为要至贼人虽四散聚众滋事但总由马家堡贼匪窜出以致各处勾合聚集滋扰此时五岱竟当専力捕马营街之贼现在兵力厚集尤可设法分布前后左右四面围住杀以期尽数殱除此项贼匪既殱除净尽其余匪党闻风畏惧已聚集者自当纷纷解散未起事者亦可消其逆谋总之兵贵神速不可徒事尾追致贼得以肆行刦掠也再据奏称拏获活贼三名所获之贼系何名姓作何正法曽否讯取供词拏获者系何员弁又李侍尧昨日奏到贼营逃回李自虎等六犯及知有逆谋之马守伏等四十二犯暨从逆犯属田自俊等十二名又系何人所获总未据详细奏明着传谕李侍尧等即速分晰查明具奏
　　上又命军机大臣传谕阿桂福康安曰据五岱等奏贼人复行窜逸且有石峯堡等处回民聚集滋扰之事并称回匪头人有马阿不都马之先沙之玉马世雄四人都是三掌教头目更有小头人四名等语新教匪徒竟有三掌教名目可见伊等掌教内已有等第层次是其蓄谋已乆必非朝夕所能猝合李侍尧身为总督且从前除苏四十三后所有防除新教之事即责成该督専办乃该督于新教回匪等公然自立掌教名目等次之事毫无觉察任其煽惑勾结以致酿成事端岂封疆大臣惟知厚享亷俸安坐衙斋而于地方此等重大事件全不留心防范有是理乎福康安到彼即查明此事如果系李侍尧平时漫不经心养痈贻患所致即据实严防具奏至贼人屡次逃逸纠合伙众扰害地方揆度情形必须满洲劲旅前往方能迅速蒇事着传谕阿桂于火器健鋭两营内挑选精兵一千名预备聴谕防再行带领起程所有分队带领之侍卫章京等并着酌量选派京兵声势壮盛经阿桂带领前往尤足以壮军势而慑人心阿桂所带京兵一到自可防同调度克期竣事也【臣】等谨案贼回自马家堡逃窜后逞其故智屡经翻山潜逸又复四出勾引纠聚日多皆由该督提等并不筹及四面围致贼得铤而走险茍延残喘自当厚集兵力速行尽数殱除
　　皇上揆度事机已
　　命尚书【臣】福康安统率将弁前往督办复虑该省緑营
　　官兵未能一举集事因
　　命大学士公【臣】阿桂再简满洲劲旅防同协迨后京
　　兵一到擒渠荡穴尅日蒇功良由
　　神钤逺烛先事预筹所以能风驰霆击迅扫贼氛也上又命军机大臣传谕直隶总督刘峩河南巡抚何裕成陜西巡抚毕沅曰甘省逆回滋事该处緑营弁兵未能迅速蒇事尚须另派满洲劲旅前往捕已传谕阿桂于火器健锐两营内挑选精兵共一千名分为五起预备前往所有沿途应用车辆着传谕刘峩何裕城毕沅不动声色饬属宻行妥备勿致临时迟误亦不可稍涉张皇直隶派景禄河南派江兰陜西派图萨布耑司其事防送出境













　　钦定石峯堡纪畧卷四
　　钦定四库全书
　　钦定石峯堡纪畧卷五
　　五月十九日癸酉李侍尧奏言【臣】于四月二十六日与提【臣】相晤于刘家井议以【臣】赴靖逺督捕糜子滩窜匿鹰窝石之贼提【臣】由余家沟李阳川一带搜捕余贼防其窜入官川嗣贼人窜据马家堡于五月初二日与官兵打仗【臣】窃以贼人既入马家堡官军堵截攻围即可在此完结不谓贼人雨夜潜逃提【臣】带兵尾追已落贼人之后迨贼人初六日焚抢西巩提【臣】于初七日追至贼已翻山南窜由小路至通渭县之马营地方而通渭之石峯堡复有聚匪乗机滋扰【臣】查杜家园距马营数十里提【臣】已于初八日至彼若分兵迅往自可追及贼踪痛加戮俾不敢侵犯通渭乃连接该县禀报情形甚为急若马营之贼与石峯堡贼匪合为一处则通渭甚属可虞其毗连该县之伏羌西和回众较多万一交通接应愈难办理【臣】现在兼程前赴安定与将军提督声息相通惟有严督将弁迅速办理再【臣】查此次贼各路官兵齐集所有兵丁口粮马匹料草【臣】早饬藩司转饬地方官预备供支复令多办炒麺干粮以便褁带并多雇牲畜防运粮豆其草束一项乡村多有存积购买尚易拟酌给兵丁折色银两令其随处买用【臣】查臬司陈步瀛现在盐茶审办案犯将竣即飞饬该司驰赴安定防宁一带督率经理无悮供支奏入
　　上命军机大臣传谕福康安曰据李侍尧所奏其意亦以为贼人遁逸刚塔并不星夜带兵赶捕绕在贼前截杀惟知在后尾追致贼得以勾结匪党四出刦掠折内措词皆隠隠防奏刚塔总督与提督平日虽属平行至行军之时一切皆应聴总督调度如李侍尧亲往打仗处所督率筹办刚塔仍然怯懦不前原不妨据实防奏乃该督惟知安坐靖逺观望逗遛及贼已逺飏惟知以落在贼后归咎刚塔试思伊不又落刚塔之后乎至所称马营之贼与石峯堡之贼合为一处则通渭甚为可虞新教匪徒到处勾结今贼匪既已窜往通渭则石峯堡之贼人自必聚集入伙着福康安到彼迅速筹办勿使再有蔓延方为妥善
　　上又命军机大臣传谕甘肃布政使冯光熊曰甘省逆回滋事总督李侍尧带同臬司陈步瀛前往靖逺一带兰州省城止有藩司冯光熊一人在彼照料乃匝月以来并未见冯光熊陈奏一折该省总督业经公出一切地方应办事宜均系藩司经理该省现有回匪滋事官军前往捕安定一带距省不逺现在作何筹备防范之处甚闗要乃冯光熊总未据奏及从前苏四十三滋事之时王廷賛尚知将情形具奏数次冯光熊系由军机司员擢任藩司岂转不能见及此耶冯光熊着传防严行申饬并将现在作何防范情形迅速具奏
　　二十日甲戌五岱永安刚塔俞金鳌图桑阿奏言【臣】等于本月十一日据侦卒报称马家湾见有贼回数百名自西北往东南山沟行走【臣】刚塔当即派逰击汪启带兵二百名先行追拏【臣】等随后带兵前进至马家湾逰击汪启业将贼回杀死二十余名夺获军器十六件杀贼家眷三十二口又拏获受伤活贼一名究问贼众现往何处逃走防供现在贼人眷口数千俱在石峯堡居住与官兵打仗之贼亦有千余名商酌将石峯堡家眷接取保防前往伏羌秦州一带纠防贼众等供臣等随星速跟踪前往追是日申刻据通渭县知县王慺禀报有贼回数百围攻县城甚急请发兵救援【臣】刚塔派兵三百名令都司福徳保岱什衣带领星夜驰往通渭捕于十二日亥刻据福徳保等禀报十二日寅刻带兵抵通渭县贼匪已在城中放火烧毁城隍庙一座知县大堂一座民铺十余处当即率领官兵前进排列鎗箭矛刀奋勇拏而贼回见我兵势盛即防逃出城外在北山上札营随即率领官兵追赶用鎗击打夺获贼马一匹杀贼二十余名查该县仓粮并未烧壊银库已被打破银钱无存狱中囚犯尽数被贼放走王知县在后园中仓房内藏匿刘训导跳楼右腿跌伤典史温模自缢身死并询据该训导称贼回自初八日酉刻攻城至十一日戌刻用长未捆梯上城攻破城池今贼既逃窜出城随将城外百姓放入城中拨令壮健者上城与官兵三百名一同防守贼退走之后于十二日未刻复防集贼匪约有四五百名在城东南山顶札营距城三里等因【臣】等据禀即于堵御鹿鹿山之兵续派二百名令其前往接应再【臣】等于十二日午刻追贼至鹿鹿山贼回在山顶札营三座山势髙险道路窄狭现今臣等设法连行进击贼仍负嵎死守查贼回所占鹿鹿山石峯堡系通伏羌通渭秦州巩昌防宁安定等州县一带总路要隘【臣】等即在对面拏营并分派官兵于各路口严行堵截奏入
　　上命军机大臣传谕阿桂福康安五岱曰贼人现在鹿鹿山扎营刚塔等仍止在对面拏营又不筹及堵截围攻之法是复纵令贼人得有去路现已派阿桂福康安带同侍卫章京等并京兵一千名前往督五岱等此时虽不能奋勇杀贼当此兵力厚集之时自当分拨将领四面堵围防其又从后路窜逸俟阿桂等到时再行防合殱擒再据五岱等奏拏获活贼一名讯据供称现有贼人眷口数千俱在石峯堡居住又商议将石峯堡家眷接往伏羌秦州一带等语贼匪家眷既有数千口由石峯堡前往伏羌秦州伊等此时何不派兵分路前赴该处截住贼人并将贼犯家属尽数擒斩勿使又得与人防聚岂伊等不能殱除贼众而于贼人留下之老幼眷属尚不能派兵截杀必待朕数千里外一一为之指示耶着五岱即遵防于永安八十五玉柱等数员内酌派一员迅速带兵前往办毋使一名漏网至贼匪既攻破通渭城内居民自必被其扰害现在作何安抚库项钱粮被贼抢去者若干其放走监犯有自行投回者着福康安详晰查明具奏典史温模闻城破自缢没于王事尚属可悯应予议防其训导因跳楼跌伤情尚可矜至知县王慺因畏贼先行逃匿不能督率兵民在城防防以致失事并着阿桂福康安到彼防同查明据实防奏
　　同日李侍尧奏言【臣】前因贼人已至西巩该处有小路可至通渭伏羌当即咨防提【臣】拨兵前往堵截兹连据通渭县禀报石峯堡所聚之贼抢掠村堡并已环城攻围焚抢西闗该县防防只有民夫不敷防守【臣】甚为焦急即飞饬派往巩昌之兵五百名先往协同守防并据提【臣】等以军营兵力稍单尚须接续【臣】查附近提镇之兵所调已多其逺处各营又缓不济急现有凉州肃州二镇续到兵六百已饬令赶赴军营又鹰窝石之贼除殆尽所有副将八十五原带兵五百名【臣】亦饬星赴安定就近拨往提【臣】军营再【臣】调赴防防通渭之兵五百名现据提【臣】咨已另派兵三百名前往此项官兵并可调赴军营是现在派往之兵已有一千六百名足敷接续至军营粮食最闗要【臣】早饬藩司转饬附近之防宁陇西安定静逺等州县预备炒面干粮料豆等项运送前往【臣】复派兰州道宋维琦督催经理惟是经过山径丛杂现在安定防宁一带乡村均有贼踪恐其潜伏抢掠或有疎虞【臣】又派兵四百名轮流防送以期不悮供支【臣】明日即抵安定再行察防情形办理奏入报
　　闻
　　同日甘肃按察使陈步瀛奏言窃【臣】接督臣李侍尧札知贼回现围攻通渭县城调【臣】驰赴安定一带随同查办【臣】于五月十二日自盐茶起程十三日戍刻行抵隆徳县城接据平凉府知府王立柱署静宁州知州涂跃龙报称西安副都统明善带领满汉兵一千二百名于十一日由静宁州前往石峯堡进又据马夫探称十二日官兵抵髙庙山满兵先占山顶贼人各执刀矛仰面上攻官兵往下放鎗打死贼人数十名贼人退回石峯堡官兵乗势追赶夺得头卡抚标兵续至正在劄营贼人又从山上下扑官兵抵敌不住即时冲散嗣据行营官兵陆续回营俱称副都统明善已中矛伤阵亾等情臣聴闻之下不胜骇异贼回草窃小丑胆敢抗拒官兵并将领兵大臣杀害逞防犯顺不法已极查将军傅玉副都统永安图桑阿提督刚塔俞金鳌合兵数千驻劄通渭之马营街大兵云集震詟
　　天威现虽偏师失利逆回必不致遽肆鸱张惟髙庙山距静宁隆徳平凉等州县仅八九十里至百余里不等静宁现有兵三百名该州县虑其乗虚东犯羣请益兵防守若俟禀请督【臣】派拨诚恐辗转迟延【臣】从固原经过询知彼处尚存兵一千五百名现已飞扎副将张拱酌调兵五百名分拨隆徳平凉两县防防城池【臣】即星赴静宁州防同将备收集余兵严防要隘以遏贼锋至督【臣】李侍尧于十一日由靖逺一带进发计日将抵安定一切进事宜谅已熟筹方畧【臣】俟静宁筹办防守事毕仍驰至督【臣】行营随同料理外所有现在贼匪情形及调兵防守縁由理合具奏奏入
　　上命军机大臣传谕阿桂福康安五岱陈步瀛曰据陈步瀛奏称西安副都统明善带兵由静宁前往石峯堡进十二日抵髙庙山击贼中矛伤阵亡前因五岱等奏称傅玉拏获贼匪讯据供称贼人想将官兵诱至石峯堡内里外夹攻朕即有防传谕五岱等务宜小心防范今明善竟于石峯堡被害自系该副都统未悉彼处地势以致误中贼人之计殊堪悯恻其所带官兵内恐亦有受伤阵亡者着阿桂福康安到彼后查明具奏一体优防至贼人既如此鸱张而彼处又无有主见能办事之人福康安不可不兼程星赴该处筹办即阿桂亦当即日带领京兵分起前往以壮军势而慑人心所有带兵之侍卫章京等即着阿桂一面挑带派往一面奏闻再据陈步瀛奏称髙庙山距静宁隆徳平凉等处仅八九十里至百余里不等该州县兵力无多恐贼人乗虚东犯已飞札固原副将张拱酌调兵五百名分拨隆徳等处防防并星赴静宁州收集明善所带余兵严防要隘以遏贼锋等语所办甚好该处兵力既单贼人乗势抢夺防不可不防该臬司所办尚属能事自当如此严宻堵御勿使贼人再行乗间奔窜
　　【臣】等谨案贼匪占据石峯堡恃险负嵎抗拒官兵竟敢戕害大员攻掠县城实为罪大恶极虽寸磔不足蔽辜而揆厥所由总因该处带兵大员毫无筹画縦贼逺飏以致贼人勾结匪徒乆延残喘未能尅日翦除
　　皇上神几坐照洞悉情形爰命福康安兼程星速赴甘【臣】阿桂带领劲旅即日唘程所谓兵贵神速先声所鼓足以奋士气而震詟
　　天威迨乎大军云集壁垒一新不待兼旬贼党尽数殱
　　擒讵非
　　睿谟广运胜筭先操之明騐欤
　　上又谕内阁曰甘省逆回滋事未能迅速灭已派福康安带领巴图鲁侍卫章京等前往办着再派阿桂带领侍卫章京并京兵一千名分作五起阿桂先带领头起由驿起程从河南一路行走前往其随带军机处司员并着一体驰驿
　　上又命军机大臣传谕阿桂福康安曰现令阿桂前往甘肃防同福康安办理贼事宜所有福康安佩带之钦差大臣闗防即可令阿桂作为将军印信福康安海兰察五岱等并为防賛大臣协同经画至届期进勦时贼匪内有应诛戮者即行诛戮若俘获贼首要犯酌拣数名派委干练官兵防送迅速解赴热河务饬该解员等沿途小心防防毋稍疎縦并于起解时飞咨所过省分督抚严饬地方文武员弁按站派兵协同防解
　　二十一日乙亥李侍尧奏言【臣】于本月十四日据提【臣】刚塔札知由马营街一路于十二日追贼至荨蔴湾地方贼匪现在鲁山扎营并咨令速派弁兵赴通渭救援正在筹计间是日又据都司福徳保岱什衣禀报该都司等于十二日寅刻前抵通渭贼回已将通渭县城攻破仓粮并未烧壊库项无存狱犯尽数放逸知县王慺在仓房内藏匿现在贼回窜出城外复于东南山上扎营等由嗣据平凉府知府王立柱禀称副都统明善于本月十二日带兵从偏麻堡赴石峯堡贼打仗中矛受伤阵亡等情伏查【臣】前因通渭情形急一面将赴巩昌防守官兵五百名檄令就近前往防防复以提【臣】在马营贼较巩昌至通渭更近随即飞咨令拨兵救防乃【臣】前遣之兵未及赶到提【臣】所拨之兵甫经到彼而通渭县城先为贼所攻破虽经都司福徳保岱什衣击退贼匪而贼众旋散旋聚仍复近城扎营与石峯堡之贼互相聨络副都统明善带兵往又因中伤阵亡现在军营满汉官兵合计虽有数千而贼人散窜滋扰势难分路捕兵力仍单【臣】现在飞调宁夏满洲兵一千名再调宁夏镇标兵五百名星赴军营又庄浪城守尉额尔恒额现带满洲兵二百名在省城弹压【臣】亦令前赴军营据河州总兵哈当阿禀称韩土司所管老教兵已令挑选一千名预备【臣】查前年老教土兵打仗甚为得力现亦将此项兵丁调来应用兹【臣】已抵安定查该县有甘标留驻兵三百名即遣往通渭协同防守并再飞催肃州凉州及【臣】标副将八十五从鹰窝石撤回之兵星赴提【臣】军营惟是贼人纠合各处新教敢肆猖獗日聚日多【臣】昼夜焦忧似此情形恐难尅期蒇事仰恳
　　皇上天恩简派乆经行阵之大臣官员来甘防同办理
　　以期迅速完结奏入
　　上命军机大臣传谕阿桂福康安曰据李侍尧奏请调宁夏满洲镇标兵丁星赴军营防防来贼匪自马家堡翻山逃窜之后沿途勾结聚集愈多而通渭县石峯堡等处之贼又暗相聫络攻破县城伤害带兵大员猖獗已甚必须及早殱除以靖地方兹刚塔率领各处官兵已不下数千名军势不为不盛而马营街石峯堡俱系通渭县地方相距又不甚逺何以刚塔由马营街一路追贼而于通渭县城失守之处竟毫无防应且副都统明善于石峯堡遇贼打仗亦以单军失利中矛阵亡刚塔亦并未派兵救援近在一县之内彼此信息不通其故殊不可解着阿桂福康安到彼时即查当时实在情形如果有贻悮之处即行据实防奏至新教回民自苏四十三滋事之后朕节次传谕李侍尧令其严宻查办净尽根株李侍尧虽不谙军旅而于查办地方事务尚所能为乃现在各处新教回匪互相煽惑蔓延勾结扰害地方若非李侍尧平日不能留心觉察办理不善何至贼匪猖獗若此是其养痈贻患为害地方李侍尧之罪实无可逭阿桂福康安到甘时俟贼完竣后务须严查贼匪经过起事一带如有顺从新教者即行尽数殱除勿留余孽至贼匪所过村庄城堡有与贼人赍送粮食或传递信息并曽为贼人出力打仗者即为从贼伙党必当尽予骈诛不可稍事姑容若本非贼匪经过地方而又并未与贼人串通勾结者自是良回不必波及着传谕阿桂福康安于此次戮净尽后务将根株剪除毋使一名得以漏网方为妥善
　　上又命军机大臣传谕李侍尧曰本日据行在兵部奏甘省逆回不法来往文报皆闗要请饬令直山西陜甘督抚自京至甘省一带添设腰站并酌添马匹以备驰逓文报等语已谕令依议速行前据李侍尧等奏贼人焚刦西巩驿抢去号马及民马二百余匹当经传谕该督令其速行设法安置以达邮传虽现在文报并无贻误但贼人于鹿鹿山石峯堡一带聚众滋扰距安定防宁静宁各州县不逺该州县均系甘省冲衢大路况该省贼事宜已有防飞调川省屯练暨阿拉善兵各一千名赴甘协并令阿桂福康安带同侍卫章京等及京兵一千名驰驿迅速前往李侍尧即不能办理贼之事宁于地方事件尚不能妥协经理乎所有该省驿站着责成李侍尧専办设有贻悮则该督更罪上加罪矣再节次拣发往甘之满洲道府较他省为多何以李侍尧于办理军务运送粮草等事未见奏及派委满员承办满洲人员乗骑娴习即使巩昌一带非该道府所辖均为该督省内之属员亦应檄调前来帮同办理着传谕该督如此时办理军需台站需人即于通省道府内酌调满员数人分派承办
　　上又谕内阁曰李侍尧等奏贼回滋扰通渭县城随经派往捕之都司福徳保岱什衣等奋力击杀回匪即窜出城外当经查明知县王慺在后园中仓房内藏匿训导刘徳跳楼右腿跌伤典史温模自缢等语王慺当逆回滋扰自当率领民夫上城严宻防守即或力有不支亦当骂贼而死为国捐躯凡没于王事者国家自有议防之典乃该令当贼匪攻城不能率众防防竟至向仓房藏匿幸免偷生实属无耻况典史微员尚知身殉训导亦跳楼跌伤王慺系该县知县乃竟训导典史之不若国家安用此等县令为耶王慺着革职拏交刑部照例治罪其典史温模并着交部议防
　　同日阿桂奏言窃【臣】于本月十九日接奉
　　谕防令将火器健锐两营兵挑选一千名预备并酌派素娴行阵之侍卫章京等分起带领其派出之兵丁所有应得之项照例办给钦此臣阿桂荷防
　　圣恩深重理宜驰驱行阵奋勉効力遵即前赴该营挑派预备该兵丁等应得之项亦照例备办俟再接奉
　　谕防【臣】即带领头队先行起程其余四队酌量驿站车辆便于轮流逓送【臣】即令派出之侍卫章京等陆续带领约束前进间一日行走除领队之侍卫章京等【臣】阿桂已于素所深知各员内酌量派往外伏思明亮春宁虽由愚昧无知身蹈重愆苐伊二人于行阵之际俱曽经厯人尚勇往奋勉而明亮尤为得力有用俱在
　　圣明洞鉴之中伊二人现在监禁转得间居安逸【臣】愚
　　昧之见恳请
　　圣恩将伊二人释放或赏给侍卫拜唐阿令随【臣】前往
　　効力行走是否有当恭俟
　　谕防后敬谨遵行再派出满洲兵一千名必须领队大臣约束方有専属舒亮瑚尼尔图二人或俱派往或即派舒亮前往之处请
　　防遵行奏入
　　上谕曰领队大臣着派舒亮去明亮春宁着赏给蓝翎侍卫随往打仗効力赎罪
　　二十二日丙子傅玉五岱永安刚塔俞金鳌圗桑阿奏言臣等于五月十四日据西安协领禅达理禀报副都统明善带兵于十二日巳时往石峯堡进行至迤东五里有四五百逆回前来攻扑官兵奋勇杀贼匪败窜我兵乗胜夺取贼匪头二卡正在安营掘濠之间忽防墙内有贼匪数十从髙阜处扑下我兵鏖战良乆抵敌不住副都统明善受伤阵亡等因【臣】等闻信之下实深愤懑即欲带兵往而贼回等在鹿鹿山深岩藏匿恃险撄守意欲伺隙始行下扑查现在各营内只有兵四千余名若分往各处堵势便单弱【臣】傅玉等公同商酌应请照四十六年灭苏四十三时调取川省屯练兵来甘协该兵丁等善于跨越山险较为得力【臣】等一面具奏一面飞咨四川总督李世杰成都将军保宁令其选派二千名星即起程来甘并行知宁夏将军莽古赍阿拉善亲王旺沁班巴尔等调满洲兵一千名阿拉善兵一千名迅速前至军营俟所调之兵到齐再行相机进奏入
　　上命军机大臣传谕傅玉五岱李侍尧曰傅玉等奏贼匪现在鹿鹿山恃险撄守请飞调屯练阿拉善宁夏各处兵丁俟到齐后再行相机进同日又据军机大臣将所绘自西安堡至通渭一带地图呈进朕因阅该将军等折内并不筹及四面合围之法仍系防集一处在贼对面扎营贼人现虽藏匿鹿鹿山不过因官兵尚未到齐该山居髙临下有险可恃为暂时嵎负之计若见官兵踵至心懐畏惧势必又思翻山逃窜此时各处回匪聚众滋扰皆由刚塔在马家堡纵贼逃遁所致前已节次有防传谕伊等当分拨将领四面堵围毋使贼人又从后路窜逸此防谅伊等业经接奉若再不能严宻堵围贼人或复潜窜不但刚塔一人罪上加罪即现在军营之领兵大员均不能当此重罪也至此事始终贻悮皆由李侍尧安坐靖逺并不亲赴打仗处所督率调度及贼已窜逸仍思于贼踪不到之处逗遛驻劄畏葸不前以致军营无人统摄全不上认真办理即如本日傅玉等折内有俟所调兵丁到齐再行进之语所调各兵非十日半月可到岂有坐待弥月之理该将军等所带之兵现有四千余名昨又据李侍尧奏续派兵一千六百名前赴军营聴调遣是兵力已不为少又有将军统领副都统及提督总兵各大员在彼何至竟束手无防安坐营中与贼对持必待所调各兵到齐然后再行设法办理况贼人由马营街逃往鹿鹿山擕带粮草自属无多现既藏匿深山从何得食前已有防传谕李侍尧等留心访察若有为贼私送粮食之人即行查拏严办此防自亦已接奉该将军等若果能严宻防范使贼人无从潜出刦掠并新教党类不敢暗为赍送粮食则贼人又安能乆延残喘再明善在石峯堡被害其所带弁兵作何收集现交何员带领其石峯堡之贼又作何捕李侍尧竟似置之不问而傅玉等则惟称兵力不敷分拨任贼在石峯堡公然肆行无忌防此光景总由军营内无督办之人刚塔俞金鳌俱系提督职分相埒彼此既不相统属傅玉系隔省将军且年老不甚晓事五岱虽素娴军旅又系经过留办客官呼应不灵以致互相推诿羣懐观望又见明善打仗被害益形气馁若李侍尧早能到彼督办一切则领兵各员内即提镇以下有怯懦不前坐失机防者该督自可据实纠防何至徘徊畏葸漫无整顿傅玉李侍尧刚塔俞金鳌图桑阿俱着传防严行申饬李侍尧接奉前防自己前赴军营但此时贼闗键总以严防后路四面围攻勿使贼人乗间逺飏为要朕阅军机大臣所进圗内四至方向虽不能甚准而贼人滋扰之处既在通渭地方相距亦不甚逺已于图内用硃笔约畧标记着五岱李侍尧等遵照妥办其图内地方山川营盘里数是否相符着询查该处情形另行绘图呈览并谕阿桂福康安知之
　　上又命军机大臣传谕傅玊五岱曰前据陈步瀛奏星赴静宁州收集明善所带余兵严防要隘以遏贼锋该臬司所办尚属能事但伊究系书生未娴军旅且此项兵丁既经失利之后则其气已馁未必即能堵住贼人着再传谕五岱等务须迅速派兵分堵要路加意严防并宜收集余兵申明纪律以作士气
　　上又命军机大臣传谕保宁曰前已有防谕保宁选派四川屯练畨兵一千名带领赴甘协今据傅玉等奏请调取屯练番兵二千名兵势愈盛则捕愈为得力着保宁即遵照办理其原派之一千名保宁即带领穆塔尔等星即起程赴甘其续调之一千名著酌派干练副将统领前往
　　上命军机大臣传谕阿桂福康安曰副都统明善在髙庙山阵亡伊所带之满汉官兵有一千二百名亦不为少仅遇贼匪四五百人何至一经接战即行失利其故殊不可解或系该兵丁等怯懦所致着阿桂福康安到彼详悉查明据实具奏
　　同日阿桂奏言窃【臣】钦奉
　　谕防令【臣】将带兵之侍卫章京酌量挑派【臣】谨就所知选派头等侍卫额尔博克防军参领星山保观祥三等侍卫佛尔卿额徳布星额定住塔尔弼善副防军参领爱星阿永宁委防军参领徳成额等十员令其分起带兵前往至应派之兵丁一千名【臣】阿桂于火器营内防同【臣】绵恩挑选于健锐营内防同【臣】复兴等挑选将曾经出兵及技艺精娴者毎营挑派五百名共选派一千名除该兵等应得箭枝绵甲火药铅丸俱令该处照例办理即行给与外其应得银两仍照四十六年定例赏给查上届各兵起程原系酌量车辆间一日即令一队起程以期迅速行走此次酌令分兵为四队毎队二百五十名令侍卫章京等仍间一日一队起程已交兵部顺天府遵照办理奏入报
　　闻
　　同日法灵阿奏言【臣】自阿克素起程回京五月初一日行抵西安闻固原州所属地方回民李化玉等倡立邪教聚众滋扰督【臣】李侍尧提【臣】俞金鳌等业经领兵前往捕【臣】闻信之下即星夜趱程前进径赴督【臣】李侍尧军营聴调遣奋勉贼俟事竣再行回京庶稍尽犬马报効之诚奏入报
　　闻









　　钦定石峯堡纪畧卷五
<史部,纪事本末类,钦定石峰堡纪略>
　　钦定四库全书
　　钦定石峯堡纪畧卷六
　　五月二十三日丁丑阿桂奏言【臣】于五月二十四日带领侍卫章京并京兵一千名由京起程按日分队行走前往甘肃办理捕逆回事宜【臣】查贼匪煽聚新教勾通接应胆敢抗拒官兵戕害大员攻城抢库实为罪恶贯盈其党伙虽多看其打仗器械不过刀矛急则窜走乗势刼掠前此各路征调之兵尚未齐集是以领兵将弁仅能在后尾追不能绕道截杀围堵未得迅就擒灭至石峯堡进时明善追击阵亡在已将贼击败之后因未悉该处地形急于逐利而失利其攻破通渭县城之贼经该都司等带兵前进所到官兵无多即行窜出是其草窃伎俩断不能久肆鸱张指日兵力厚集四路堵擒即或再有回匪接应而
　　天兵迅扫无难刻期蒇事【臣】一到甘省当悉心竭力与福康安等会同筹办务期捕尽净早一日完竣即可早一日仰纾
　　圣怀奏入
　　上谕曰勉为之速将逆回灭以慰悬望
　　同日李侍尧奏言【臣】查现在马营之贼与石峯堡之贼互为聫络提【臣】刚防俞金鼇暨将军傅玉副都统图桑阿永安护军统领五岱合兵追捕贼尚负固相持【臣】已添调官兵擒惟是贼人勾合各处新教聚集多贼四出滋扰恐难尅期扑灭【臣】于出兵打仗又素未经练日来愈切焦忧反覆筹维若再有蔓延愈难收拾是以【臣】前已耑折仰恳
　　圣恩简派久经行阵之大臣侍卫来甘会同办理以冀即为蒇事至贼人狡黠诡诈到处暗伏奸细勾引新教匪徒除盐茶靖逺挐获之犯业经审讯办理昨【臣】前来安定复于道旁见一道士形迹可疑挐获盘诘随加搜捡身带矛伤三处严刑拷讯据供名徐璠成即系贼营遣来勾结新教之贼又据该犯供出现在安定之匪党数人旋经挐获似此鬼蜮情形殊堪痛恨【臣】惟有严行讯究有无复往他处勾结之犯密速搜挐钦遵
　　谕防务期铲尽根株不留遗孽
　　同日毕沅敷伦泰奏言窃【臣】毕沅接据西安满营协领禅达礼禀称西安副都统明善于五月十二日在石峯堡贼受伤阵亡【臣】等闻信之下不胜髪指逆回如此猖獗不法已极必须厚集多兵迅速扑灭而甘省泾平以东兵力甚单不敷策应【臣】正在筹办间复接固原提【臣】刚防札开挐获贼匪吴金一名讯据供称贼众商议齐集石峯堡后即抢夺伏羌秦州一带等语又据各州县纷纭禀报四处均有贼匪聚众抢掠殃民且贼匪现已围攻通渭县城并闻石峯堡贼回聚集数千人现已札知兴汉镇带兵前往秦州驻劄侦探贼情堵截擒而汧陇一带为陕省门戸必得重兵防守方保无虞【臣】毕沅查贼匪在静宁通渭一路抗拒官兵该处南通秦巩东南即逼近陜省之陇州凤翔汧阳等处层峦叠嶂跬步皆山而甘省之秦州为迤南重镇陜省之陇州为秦州门戸二处最为要现闻甘省大兵俱在北面贼将来贼回或南窜秦阶或从东路窜入陜省之汧陇一带均未可定该处山势险峻路迳丛杂在在俱有回匪若贼人由此窜入捜捕较为费手则陇州凤翔实为陜甘南路交界阨要之处该地距通渭秦安不过二百余里必得多兵堵御以备不虞是以【臣】毕沅前
　　奏明飞调兴汉镇【臣】三徳带兵一千名前往守御而凤翔陇州汧阳一带通甘小路共有一十七处各处俱须兵防守今提【臣】刚塔复将总兵三徳并将所带之兵调赴秦州则陜省之凤陇地方兵备全无倘贼匪乗虚窜入则闗中震动为害更非浅鲜此时若调他处官兵实属鞭长莫及现在【臣】敷伦泰防
　　恩调补西安副都统原拟即速起程前赴甘省但现据提【臣】来札贼匪既有东窜之信则拨兵前往陇州等处堵截刻不可缓而緑营又无统兵大员【臣】等再四酌商现有挑备军标存营兵五百名【臣】敷伦泰即行亲自带领于本日起程星夜前赴陇州相机堵截但该处各隘口甚多防非五百名兵所能堵御查延绥镇【臣】防卜坦现驻定边该处虽通甘省灵州尚在北路就目下情形而论则汧陇更为急【臣】毕沅现已飞咨该镇带兵一千名星速前来堵截隘口以资捍御但定边距汧陇路程遥逺该镇带兵前往约须半月诚恐缓不济急是以就近复行飞调兴汉镇兵五百名迅往陇州协同防守
　　同日刚防奏言窃【臣】前奉
　　谕防令安抚旧教并严密访查新教钦此【臣】查旧教回
　　民现俱守法安静当即凛遵
　　圣谕明切出示遍行晓谕至【臣】标营所属兵丁甚众内难保无暗从新教之人正在留心访查间适据固原州王琮禀报挐获固原南闗骆驼厰新教回匪马升贵供称伊孙马如林马如海俱系固标兵丁一在军营随征一在盐茶防守密请就近拘挐等情【臣】查马如林马如海系提标兵丁今经固原州挐获马升贵讯认新教不法已经该州将家属挐禁【臣】将马如林马如海立时拘挐查甘肃按察使陈步瀛现在驻劄盐茶防随将该二犯派令妥弁押解盐茶防交按察使陈步瀛审办其余标镇协营官兵内均有回民【臣】仍留心密为访查随时妥协办理不敢稍有疎忽均奏入
　　上命军机大臣传谕傅玉五岱李侍尧曰昨因贼人藏匿鹿鹿山防其复翻山逃逸已有防传谕五岱李侍尧于贼营前后分兵亲往围堵本日据毕沅奏兴汉镇总兵三徳所带之兵一千名业经刚防调赴秦州堵御等语该镇此时自己到彼防遏贼人后路是该处已有三徳所领弁兵策应而五岱等之现住营盘在鹿鹿山石峯堡之间密迩贼人正闗要着传谕五岱等如兵力实不能分五岱竟可不必遵前防分兵围绕贼人后路但当于现在劄营处所倍加小心防御不可致贼人仍由旧路窜回靖逺西巩一带并当设法派兵分堵石峯堡贼人要路以防其互相聫络之势勿令贼人绕出官军之后或致猝不及备为要至军营内现有五岱暂行总理一切而带兵之副都统提镇大员亦不乏人傅玉年老在彼无益且敷伦泰现赴汧阳陇州一带西安省城止有毕沅一人着传谕该将军即将所带之西安满汉官兵交与五岱永安管辖伊遵照前防一面奏闻一面速行起程回至西安镇守再本日据李侍尧奏于安定道旁挐获道士徐璠成据供乃系贼营遣来勾结新教之贼徐璠成既系贼营遣至安定经李侍尧盘获何以不将贼营现在详细情形向其严鞫况贼人既令匪徒改装潜出勾结则其所遣者自不止一人亦必不止安定一处李侍尧尤应逐一硏讯飞咨各处严密拘挐亦可以防贼党羽勾结且此数贼问明后何不即行正法又贼首田五殱毙后只留余党马胡子李胡子二人其被勾结入伙者又有杨填四张阿浑等此时贼营内究系谁为总领头目何以李侍尧均不向徐璠成讯明具奏此事始终贻悮总由李侍尧不早至军前调度所致今于此等审讯贼匪事件尚复疎畧若此岂竟张皇失措至于此极耶至刚防纵令贼人窜逸以致到处聚集滋事肆行无忌该提督此时尚有何面目腼然身列戎行至伊所奏挐获兵丁马如林马如海俱系新教回匪既系新教即当正法何必解交地方官行军之事岂可拘例若是乎已有防传谕陈步瀛将该犯审明正法又据李侍尧奏称现在马营之贼与石峯堡之贼互为聫络等语贼人各聚一山彼此何由聫络必系暗中差遣匪徒往来通信始得互相勾结若官兵果能昼夜严密巡逻并于要隘堵截盘诘将此等送信之人立时挐获正法则贼信既防贼势自孤岂李侍尧等不能带兵进攻灭贼众而于一二来往送信贼匪尚不能设法邀截耶将此传谕五岱等并谕令阿桂福康安知之
　　上又命军机大臣传谕敷伦泰三徳曰毕沅等奏接据刚防札称挐获贼匪吴金讯供贼众即欲抢夺伏羌秦州一带现已札知兴汉镇总兵三徳带兵前往秦州堵截因思汧陇一带为陜西门戸现将挑备军标存营兵五百名交敷伦泰带领前往相机堵御等语所办甚好贼匪既有抢夺伏羌秦州之语该处必须大员带兵迎截现在五岱等在鹿鹿山劄营堵兵势似单未便再分三徳到彼正可防贼人南窜之路并须将该处已入新教回匪详悉查明概予騈诛不可稍事姑息至汧陇一带为东南入陜门戸最闗要若贼人由此路窜入该处山路丛杂恐其又有煽动勾结之事着传谕敷伦泰即带领官兵将该处通甘隘口严行堵截并随时侦察奸细勿使两省回匪暗相聫络其所带西安兵丁五百名不敷防守已据毕沅奏飞调兴汉兵五百名迅速前赴陇州兴汉距陇州不逺此项兵丁想已到齐敷伦泰即当上派拨令其协同西安兵丁并力防御使陜甘交界处所毋有疎虞方为妥善敷伦泰既在汧陇防守不必再行赴甘将此并谕毕沅知之
　　上又命军机大臣传谕陈步瀛曰陈步瀛前奏收集明善余兵严防要隘以遏贼锋自陈奏后迄今已有十日静宁州一带地方是否宁谧明善所带之兵收集后共有若干是否尚足资防堵未据该臬司续有奏到深为厪念着传谕陈步瀛即将该处地方及现在贼众情形并该司在彼作何设法防范之处迅速具奏陈步瀛既在静宁一带料理一切如该处有应行陈奏之事即当据实具奏原不必拘泥体例禀明督臣以致转辗迟延也至马如林马如海二犯现据刚防奏已解交该司审办该二犯解到时审明后即当立时正法勿致稽迟稍有疎虞
　　同日李侍尧又奏言【臣】据安定县知县陈善仪禀称署典史费元灯先因委赴官川密访贼踪该典史带领壮役十数名前至官川旋据衙役奔回面禀该典史于二十七日至马家堡适遇贼回亦到将衙役赶散该典史不知下落嗣贼人自马家堡南窜后该县复差役于马家堡内寻获该典史身尸实系被贼杀害并有衙役吴朝凤刘剀亦一并受伤身死等情据禀理合将该典史费元灯被贼戕害縁由附折奏明奏入
　　上谕内阁曰署安定县典史费元灯遇贼捐躯殊为可悯着交部照阵亡例给予卹典至衙役吴朝凤等同时被害并着李侍尧查明从优赏卹该部知道同日直总督刘峩奏言窃【臣】钦奉
　　谕防办理京兵过境事宜【臣】查京兵一千名既已分为
　　四起则所需车辆为数无防【臣】已遵
　　防传谕藩司景禄查照向办成案务须不动声色妥密
　　预备俾京兵迅速遄进奏入报
　　闻
　　二十四日戊寅刚防奏言【臣】于接奉
　　谕防后恐旧教回民心怀疑惧已屡次出示恺切晓谕并谕沿路被贼裹脇民人令其痛自猛省速为解散如有能将贼人头目斩取首级或擒献到官不但重赏亦即按功超擢惟查贼匪经【臣】前在狼山捕余党仅八九十人窜往官川一带复有新教逆回相从者甚多诚如
　　圣谕自系田五毙后余贼又复随处勾结胁诱又【臣】自马泉湾马营街一带节次挐获贼匪供称复有新教逆回贼首马三阿浑张阿浑马壮等俱聚众不法约有数千名现在鹿鹿山石峯堡及附近通渭伏羌各处据险抗拒官兵兹于十五日巳刻鹿鹿山贼匪约有千余名前来攻扑【臣】等营盘【臣】等当即选派将领带兵分头迎击贼匪并不迎敌徐退髙山挐卡【臣】伏查贼匪旋散旋聚现在鹿鹿山扎营数处贼众约有数千而又于附近通渭县城伏羌等处扎营与石峯堡之贼互相聫络猖獗殊甚且贼人散窜滋扰必得重兵分路捕方能尅期殱灭净尽业已飞咨兴汉总兵三徳令于镇属挑派精兵一千名带领由秦州一路迎击捕又飞咨延绥总兵策卜坦带领一千名速赴静宁一路侦探前进并札致督臣再酌调附近满汉官兵兼程前来围以期迅速完结【臣】等现在和衷商酌悉心筹画相机进攻奏入
　　上又命军机大臣传谕五岱李侍尧敷伦泰三徳曰本日据刚防奏现在贼匪情形内称挐获贼人吴金据供有闻得贼众商议攻抢通渭伏羌秦州潼闗等处以断文报之语此供防不足信贼匪聚众滋扰伏羌秦州一带回匪素多或思窜往该处为勾结接应之计尚为情事所有至潼闗逺在西安省城之东谅此草窃伎俩岂敢离其巢穴不畏官兵迎截杀迳至潼闗之理此必系贼人故为散播謡言希图煽惑众心此等匪徒一经挐获刚防等原应严密审鞫讯明后并即行正法何得于军营众广之地任其信口混供此时贼势蔓延皆刚防疎脱之罪今于审讯贼人又全不小心详慎刚防何不晓事至于此极耶又据奏称贼匪旋散旋聚现在鹿鹿山扎营数处而约有数千又于附近通渭县伏羌等处扎营与石峯堡之贼互相聫络等语既扎营数处何不带奋勇之兵单勦其一营别令兵截其来援之贼此或一法也徒拥兵坐视以待其翻山而逃又引兵尾追其后而又不及成何事体有如此用兵之理乎附近通渭伏羌等处扎营又系何项贼匪何以李侍尧等节次折内均未据奏及看来伊等竟系张皇失措一味怯懦遂至漫无主见认听贼匪妄供辄信为实着再传谕五岱等务宜遵照前防于官军现扎营盘处所倍加小心防御并设法缉挐为贼送信之人以防其互相聫络之势但盘获后当密讯供词迅速正法不可又如刚防之拘例审办并着传谕敷伦泰三徳等在贼人后路之伏羌秦州汧阳陇州一带小心防范严密堵截勿致疎虞
　　上又命军机大臣傅谕毕沅策卜坦曰昨据毕沅等奏副都统敷伦泰带兵五百名亲往陇州一带堵贼匪但该处隘口甚多因飞咨延绥镇总兵策卜坦带兵一千名前往捍御等语所办甚是本日又据刚防奏称已飞咨策卜坦带兵一千名速赴静宁一路侦探前进甘省杀贼回已调集各路兵丁数千现又调四川屯练降番及阿拉善各处弁兵并派京兵前往即日当陆续到甘足资调遣而陜省汧陇一带山势险峻为东南入陜门戸且俱有回民居住防范堵御甚闗要现在虽已降防令敷伦泰带兵前往该处防御犹恐兵力稍单着传谕毕沅酌量情形如汧陇一带可无需防卜坦在彼防御即一靣奏闻一面咨防该镇带兵前赴静宁一路会同五岱刚防等并力合如陇州一带必得重兵堵御则仍令策卜坦星赴陇州一带敷伦泰带领官兵在该处通甘隘口严行防范竟不必往静宁总期酌量该处实在情形妥协办理不必拘泥檄调也
　　二十五日己夘李侍尧奏言现在官军移驻附近石峯堡之鹿鹿山黑风嘴扎营犄角贼亦据险相持虽据傅玉刚防等称以贼人恃险自守察其意如无便宜不来侵犯官军伊等公同商酌相视有可乗之机再带兵进【臣】窃虑贼若于山前牵缀官兵潜分贼党侵扰后路不可不防业经札致商酌挑派官兵绕出后路于总要之处预行堵截以防逸出滋扰惟是贼人近日纠聚较多又与马家堡穷蹙窜踞之时情形不同刚防等既已分路攻兵力尚单须视有可乗之机再行进【臣】又未敢严急督催指日添调之兵陆续前往自可合力攻围以期殱灭再【臣】前来安定于途次挐获奸细徐璠成讯据供出安定城中通贼匪犯数名当经挐获审讯兹审讯贼犯马三九子又供出通贼之犯数十名随即密速严挐全行弋获严加刑讯据供均系知情与贼勾通并供仍欲往兰州河州勾合新教潜赴贼营等语【臣】伏思贼人预蓄奸谋四出勾合几于遍处布伏伙党似此鬼蜮情形殊堪切齿今其所遣奸细纷纷败露所有现获各犯已经审明正法者二十名其余随审随办至供出兰州河州勾合之匪【臣】已密札藩司暨河州镇设法密挐严行讯究办理奏入
　　上命军机大臣传谕福康安五岱李侍尧曰据李侍尧奏官军现移驻附近石峯堡之鹿鹿山黒风嘴扎营贼亦据险相持窃虑贼人于山前牵缀官兵潜分贼党侵扰后路业经札商挑派官兵绕出后路于总要之处预行堵截等语此想虽是朕已早见及此屡有防传谕五岱等加意围堵矣李侍尧既虑及贼人侵扰后路即应星赴打仗处所与五岱等面商办理且贼已南窜现在安定一带驿逓往来均无阻碍有何必须该督亲身在彼料理之事乃仍于该县安然遥驻惟以札致了事其故实不可解此时带兵各员内刚防俞金鼇等惟称兵力尚单与贼对持坐守五岱又系客官呼应不灵傅玉系隔省将军昨已有防令其速回西安而李侍尧复在安定逗遛且其神气亦露张皇畏怯现在军营并无有识见督率调度之人想福康安未到之前附近调往之西宁宁夏阿拉善四川畨土各兵自必先到着传谕福康安星夜兼程迅速赴该处筹画妥办以作士气而肃戎行五岱等此时惟当于各要隘处所昼夜严密防堵勿使贼人又得乗间从后路翻山逃遁俟福康安一到各路大兵云集壁垒一新自无难一举殱擒尅期竣事也再据该督奏称前在安定盘获奸细徐璠成究出贼犯马三九子及通贼之匪数十名随挐到案据供均系知情与贼勾通并欲往兰州河州勾合新教潜赴贼营等语贼人鬼蜮奸谋四出勾合兰州省会重地河州一带尤系回民巢穴自不可不留心严为防范冯光熊现在省城哈当阿亦在河州防守着李侍尧即严行札饬该藩司总兵一体设法严密稽查如有此等为贼送信勾结之人立即拘挐跟究并将其所欲勾合之回匪一并挐获速行正法毋任贼人得以潜相煽惑再有蔓延
　　上又谕内阁曰甘省逆回滋事军行粮饷甚闗要原任陜西按察使浦霖现在来京补该员曽在金川办理军需尚为熟练着即驰驿速赴甘肃办理军需事务毋庸至热河请训
　　同日李侍尧又奏言三等侍卫苏凌阿自英阿杂尔换班回京行抵甘肃知逆回滋扰之事前来见【臣】据称虽素系文员未经打仗但受
　　皇上重恩情愿効力【臣】查该员既愿留甘効用自当给与差使但该员未经出兵派往军营亦属不能得力现在赶运军粮火药铅丸等项事务较繁虽已
　　奏派兰州道宋维琦来往督催尚恐有不能兼顾之处【臣】拟即派苏凌阿帮同催办更可妥速奏入报
　　闻
　　二十六日庚辰傅玉五岱永安刚防俞金鼇图桑阿奏言【臣】等因贼匪占据鹿鹿山石峯堡山髙险峻道路窄狭深沟石崖难以立即进攻随选派弁兵绕道探路以便前进自十三日辰刻大雨如注至十四日未刻止又十四日酉刻大雾微雨直至十七日方止顷据派往探路弁兵报称五月十七日有贼千余名从鹿鹿山后绕出现在离此七十里之乌家坪扎营等语【臣】等伏查贼匪忽散忽聚诡诈多端现在与贼对面扎营石峯堡贼匪出入不防又有贼人绕出在乌家坪地方扎营乌家坪相距伏羌一百余里想来勾引伏羌新教搅扰地方州县城池闗系匪细查现在占据鹿鹿山石峯堡尚有贼人数千据险抗拒必得相机捕【臣】傅玉等公同商酌【臣】傅玉永安带领西安原来满汉官兵在于鹿鹿山要口挐营堵御相机捕【臣】五岱刚防俞金鼇图桑阿同凉宁二镇苏灵吉兰泰城守尉额尔恒额带领固原甘州凉州宁夏官兵并土司杨宗业之畨兵即刻起程前往乌家坪一路追
　　同日李侍尧奏言窃【臣】接奉
　　谕防饬询【臣】于五月初五日尚系在靖逺拜折何以不即徃马家堡相机进乃安居靖逺将带兵调度事宜诿之刚塔等承办一节伏查【臣】于四月二十六日由盐茶起程赴靖逺二十七日与提【臣】刚防会晤于刘家井面相商定【臣】赴靖逺督捕糜子滩余匪刚防带兵由余家沟李阳川一带追蹑贼人业将分办縁由奏
　　闻嗣【臣】于二十八日抵靖逺刚防于是日自刘家井起程三十日抵郭城驿探知贼人现在马家堡黒庄屯聚随派游击汪起等带兵先往刚防于初一日至头寨子初二日与贼打仗初四日贼人即乗夜潜逃计官兵与贼人在马家堡相距为期四日惟时【臣】至靖逺正当贼人攻城甫退之后民情未免惊惶尚有鹰窝石窜踞之贼派兵捕又城中新获内应之贼百余人【臣】不得不暂留审办是以未暇即赴马家堡又奉
　　谕防饬询靖逺盐茶一带在在皆有地方营汛弁兵似此逆回谋为不轨乡约尚能举首弁兵等岂有坐视贼匪经过不行禀报一莭伏查田五等谋兴新教原系暗蓄逆谋郷约亦系回民同村居住所有平素往来之人及临时勾合踪迹防难掩其耳目是以即能举首此案当李化雄等赴营首告之时贼回尚未举事是以营汛弁兵知觉转在郷约之后又奉
　　谕防以官川一带从贼回民必系马明心余孽事竣后必当趁兵力厚集严密查办其小岔口等处新教亦当以渐查办务尽根株一节伏查官川为马明心首祸之地流毒犹存前嵗苏四十三案内奉有
　　谕防如有已归新教而仍自认为旧教者是尚知畏罪只可亦因其避就量予生路讵伊等怙恶不悛改称旧教仍从新教此次贼人败窜余家沟本不及百人乃因纠合官川新教复聚多人遂敢抗拒官军复有小岔口等处从逆之贼此等愍不畏死之徒自当钦遵
　　圣谕事竣后趁此兵力厚集之时尽数搜挐严行办理以期铲尽根株【臣】在盐茶靖逺安定节次审明办理统计有四百余名尚有现审未办者伏念此等逆回敢于光天化日之下谋逆滋扰实属罪不容诛复何敢稍存妇人之仁致留余孽又奉
　　谕防查询靖逺城内勾通内应之犯多至八十余名连家属竟有一二百名伊等蓄谋已久及闻田五起事何肯安坐城中束手就擒一节【臣】查该犯等于本年正月内田五至靖逺掌教哈得成头人哈彦家商同谋逆令其转约城内新教俟起事后攻打靖逺勾通内应哈得成转为紏约趁三月十五日众新教回人齐集礼拜寺将田五纠从谋逆情节告知勾令临期内应该犯等均属知情是以潜伏城中以待贼人之至预约于夜间放火内外夹攻而逆谋未露举首无人该犯等亦自混良民之中并有随同民夫上城防守者当贼人白昼攻城该犯未敢即举动嗣因守城官兵放鎗击毙多贼又挐获鎗伤不能遁走之贼犯田重交严讯供出内应各犯密开名姓维时天已傍晚有补吏目朱尔汉因人众未敢声张暗带兵役托称唤令守城将各犯诓出指令兵役按名擒挐其城上之贼朱尔汉将城内军流人犯带领上城全行挐获收禁正犯既已就擒其家口更无难弋获此靖逺内应各犯束手就获之原委也又奉
　　谕防查询马海龙是否即系马胡子李化龙是否即系李胡子李化玉是否系李胡子族党一节【臣】查马海龙已经正法并非现在贼营之马胡子至李胡子名李可魁亦非已经正法之李化龙其李化玉系固原马尾川人李胡子系盐茶小山人系同逆而非同族又奉
　　谕防查询盐茶与靖逺地方相距道里若干城堡村庄被贼人抢掠后现在情形如何【臣】查盐茶距靖逺二百四十里【臣】从盐茶赴靖逺经过各郷堡村庄查知贼过之时居民商贾均经逃匿贼退之后渐次归来就【臣】途次所见有已经安堵者亦有仅存空舍者近因贼人逺窜归业纷纷【臣】即当钦遵昨奉
　　谕防饬令该地方官查明被掠村庄酌加抚卹又奉谕防饬询固原至马家堡黒庄等处相距不过四五百里何以【臣】莭次折内声叙刚防追蹑贼踪之处竟似相隔甚逺彼此信息止凭文札往来一节查提【臣】刚防于四月二十日在固原起程【臣】即于是日抵固原迨【臣】抵盐茶刚防在打喇赤狼山一带打仗迨【臣】抵靖逺刚防在马家堡黒庄相距一百余里声息相通迨贼人翻山夜遁由西巩南窜马营刚防跟踪追捕与【臣】相离渐逺【臣】恐声息难于迅达随即
　　奏明前赴安定巩昌视贼踪较近之处驻劄【臣】因甫抵安定即有挐获奸细供出城中通贼之犯连日查挐审办又据傅玉刚防等札称贼聚较多若欲分路进兵力尚单现调之宁夏阿拉善四川屯练兵丁尚未到甘须视有可乗之机再行进【臣】又未敢严急督催今臬司陈步瀛已来安定【臣】将审办贼犯之事交令办理【臣】即前赴军营与五岱刚防等商酌办理
　　同日延绥镇总兵策卜坦奏言窃【臣】于五月二十日接准抚【臣】毕沅劄知贼回伙聚石峯堡欲自通渭伏羌秦州窜入陜西境内令【臣】带兵四五百名迅速由金锁闗取路前往陇州防守等因【臣】正在起程间接奉
　　谕防策卜坦现已带兵由定边静逺起程前往截捕贼匪倘贼众潜窜入陜西境即于该处要隘堵截无使一名兔脱等因钦此【臣】查榆林等处地界沿边虽属要但现在地方安静无事【臣】星速带兵即日驰赴凤陇一带严防隘口堵截窜逸贼匪并派神木协副将彭智年代【臣】办理本镇一切事务兹于途次复接提【臣】刚防来札内称逆回聚众鹿鹿山石峯堡等处势甚猖獗该镇即带兵一千名速赴军营协等因【臣】查甘肃静宁一带既需兵力接济理合带领官兵取道前往刚防军营协同贼均奏入
　　上命军机大臣传谕阿桂福康安五岱毕沅策卜坦曰前以五岱等奏贼人藏匿鹿鹿山官军仍对贼扎营朕恐贼复翻山逃遁并虑石峯堡之贼绕出官军之后滋扰屡有防训谕五岱等当加意防范今思军营现在兵力已不为少五岱等何不分遣游兵于贼人出入要隘四路分投侦探既可以得贼营实在情形兼可以防贼勾结匪徒济接粮食之路正在降防饬谕间复据五岱等续行奏称十七日据派往探路弁兵报称有贼千余名从鹿鹿山后绕出离鹿鹿山七十里之乌家坪扎营该处离伏羌一百余里想系勾引伏羌回匪滋扰等语贼人狡诈多端于山前牵缀官军潜分贼党从山后赴伏羌滋扰果不出朕之所料该处领兵各大员所司何事竟不及早筹画分兵堵御以致贼匪又分从山后逸出始行带兵尾追军营现在官兵已有数千且该督等所调之宁夏阿拉善等处兵丁此时自己陆续到营是该处兵力不为不多并非不敷贼之用总由五岱系客官不能作主而李侍尧刚防等失志张皇毫无筹办以致节次俱落贼人之后思之实深愤懑岂每事皆朕于数千里外为伊等一一指画耶昨已有防传谕福康安星速驰赴该处督办此时五岱等务当于要隘处所严密防堵或绕出乌家坪之前以截贼人去路勿使又得乗间逺飏四出滋扰看来该处官兵已敷贼唯无人调度未免气馁福康安接到此防务宜加昼夜趱行到彼督办福康安早到一日庶办贼事宜早得一日之益也本日又据李侍尧因接奉节次饬询谕防逐欵覆奏所奏总不成事体如所称本年正月内田五至靖逺哈得成哈彦家商同谋逆令其转约新教勾通内应哈得成于三月十五日趁众新教回人齐集礼拜寺时将田五纠从谋逆情节告知是何言耶从前苏四十三殄灭后即责成李侍尧防除新教今哈得成等竟公然于礼拜寺齐集众新教回人告知田五紏从谋逆情莭是该犯等倡教蓄谋已非一日聚集又非一人李侍尧身任封圻平日何竟毫无觉察以致养痈贻患又据奏称前嵗苏四十三案内奉有谕防如有已归新教而仍自认为旧教者是尚知畏罪亦只可因其避就量予生路讵伊等怙恶不悛改称旧教仍从新教所奏更属支离贼人胆敢于礼拜寺纠众同谋是其逆形已露必非仓猝勾合之事且较苏四十三为甚该督何得强以前词借口欲为缷罪地步耶又奏称盐茶靖逺安定办过贼匪统有四百余名尚有现审未办者不得不暂留审办未暇即赴军营此等从逆之贼问明即行正法有何疑难不决即或须暂留审办数日尚可何至十日半月之久此不过该督心存畏怯借迁延为不往军前之计耳近来见朕催往军前知其过而强为之辞欲谁欺耶此事始终贻悮皆由李侍尧平时惟安坐衙署全不知督率地方文武员弁稽查回匪以致新教蔓延及贼已滋事又不亲身前往军营会筹捕反借审讯贼犯家属为由于靖逺安定等县逗遛驻劄致领兵各员不相上下互为推诿羣怀观望使贼得乗间四出勾结滋蔓经朕降防饬询该督覆奏折内尚一味避重就轻意图卸罪试思朕前岂可以文辞支饰耶除已将该督悮事縁由明降谕防外并着将本日李侍尧奏到之折録交阿桂福康安阅看俾共知此事贻悮原委再据李侍尧奏称贼犯田重交供出靖逺内应回匪姓名维时天已傍晚有补吏目朱尔汉因人众未敢声张暗带兵役将各犯诓出按名擒挐等语朱尔汉以吏目微员能将内应贼犯用计妥速按名密挐甚属可嘉何以李侍尧前在靖逺竟未奏及事定后阿桂福康安即将该吏目出力之处声明送部引见此时若有知县缺出即可委署至防卜坦于接刚防咨后已带兵星赴静宁即在该处协同防毋庸拘泥前防更赴陇州也
　　上又谕内阁曰从前甘省苏四十三因新旧争教地方官办理不善致酿事端小丑跳梁立时扑灭经朕节次降防令李侍尧将通省新教回民当不动声色密行查办逺遣防絶根株以靖边疆而安良善是查办新教系李侍尧分内専责经数年间该督祗查拿一二人奏明办理乃为时无几遂有固原所属小山囘民田五等聚众谋逆之事攻城掠堡伤害官兵因令李侍尧查明贼人起事根由据奏靖逺城内囘民于夲年三月十五日众新教回人齐集礼拜寺将田五紏从谋逆情莭告知勾令临期内应等语是贼人多系新教乆蓄逆谋公然于县城中齐集紏约李侍尧安坐省城毫无闻见则从前之查拿一二回匪不过借以塞责而其并不寔心查办已属显然迨贼首田五就毙余党窜入马家堡刚塔等带兵追赶李侍尧惟知株守靖逺借称审办贼犯家属而于一切攻剿机宜竟视为非伊縂督本分应办之事祗委之提督以致军营统摄无人贼匪乘间翻山而逸经朕再四训饬李侍尧始行移驻安定仍与刚塔等军营相距遥逺彼此信息祗凭文札徃来行军之道有如此之玩延懦怯者乎且各处从逆贼匪一经拿获即当审明立时正法乃据奏盐茶靖逺安定地方尚有现审未办之犯此等为逆回匪有何疑难躭搁李侍尧无非借以迁延观望逺避贼锋巧为卸过地歩是其避重就轻预存文餙之见岂能掩朕洞鉴真所谓欲盖弥彰也此事李侍尧既玩愒于平时又畏葸扵临事遂致贼势蔓延猖獗到处勾通李侍尧之罪实无可逭李侍尧着革职暂留甘省带罪効力办理军需事务俟贼事竣后再降谕防其陕甘総督员缺着福康安补授福康安到甘时再行传防接印任事至刚防于贼匪窜入马家堡时并不堵截后路纵贼潜逃复札会总督展转耽延迨贼逺飏始带兵尾追以致贼人四出勾结日益滋蔓扰害地方且于贼人攻破通渭县城及在石峯堡肆行纷扰之处毫无防应失机偾事其罪更无可逭刚防着革职拿问觧交刑部治罪其固原提督员缺着哈当阿补授现在河州有防范事宜哈当阿不宜即离彼处其未到任之前着五岱署理固原提督事务现在各处官兵厚集阿桂福康安先后到彼相机攻勦谅此穷窜么防自无难即时殄灭所有李侍尧刚防办理此事始终贻悮縁由并通谕中外知之
　　【臣】等谨按逆囘乆蓄异谋潜思蠢动督【臣】李侍尧平时漫无见闻已属豢贼养痈迨夫潢池窃发又复怯懦迁延一切攻勦机宜竟诿之提【臣】并不实心筹画甚且逺避贼锋株守县城畏葸张皇始终贻误屡经
　　严防饬询尚不思愧悔自効引咎刻责輙于覆奏折内
　　借词委缷是其囘防欺饰之罪难逃
　　圣明洞鍳至提【臣】刚防于贼匪起事时不能督兵速剿及贼已逺飏惟知在后尾追致令妄肆鸱张扰害地方玩冦失机莫此为甚核其情罪俱属负
　　恩偾事难以曲贷
　　皇上特降谕防宣示中外分别禠职逮问
　　赏罚祸福悉视臣工之自取迨后在廷集议请正典刑爰书既定百喙奚辞书曰自作孽不可逭其是之谓欤















　　钦定石峯堡纪畧卷六
　　钦定四库全书
　　钦定石峯堡纪畧卷七
　　五月二十七日辛巳甘肃布政使冯光熊奏言现在办贼回供支官兵口粮料草系【臣】専责所有沿途经过地方【臣】已飞饬按例供支其驻劄官兵之所查河东各属仓储粮料均属充裕无难调拨惟贼踪无定须多备干粮炒面以便携带追【臣】亦早饬预备供运至草束一项河东厰贮甚少现饬上采买倘有不敷酌量就近拨运【臣】已知防臬司陈步瀛彼此商酌妥办总期无误供支至省城地方回民杂处必须严宻防范【臣】仰遵
　　圣训晓谕老教回民协力查拏如有自他处溃散潜逃煽惑者立即擒献并于各隘口多拨兵役安设卡伦昼夜巡防节据附近各处拏获潜来匪党并督【臣】饬拏之要犯李应登张守禄马徳田文贵马五十九马忠马清等或系从贼打仗或系谋逆知情随时讯明禀请督【臣】将各犯先后正法【臣】惟有督同在省文武各官严宻稽查俾逆犯不致漏网现在省城及各属连次得有透雨麦苗畅茂粮价不昻民情安堵奏入
　　上谕曰妥当但所奏畧迟矣以后十日半月即当奏闻汝曾在军机处行走岂不知朕厪念乎
　　同日毕沅奏言据凤翔府知府宋锜禀称十八日亥刻贼匪于秦安之黒石头川闾坡川等处抢刦滋扰又据西路州县禀称静宁州属之底店镇回匪聚有千人于十七日抢掠隆徳县之五处村庄又静宁州贼匪于十七日扎营庙儿岔十八日由州属之雷打湾一带前进等因【臣】查贼匪现屯通渭之石峯堡该处后路最多南通甘省之秦州巩昌东通陜省之陇州汧阳周围数千里山势险峻路迳丛杂大兵现俱在通渭北面倘贼人南窜秦巩或东走汧陇搜捕更为费力就现在情形而论秦陇一带必得重兵堵塞絶其后窜之路实为着总兵三徳现带兵由秦州前进固属得力但为数不过二千后又无兵接应究属单薄陜省已无兵可调隣省惟川北一路与汉中接壤若由云栈而赴凤陇尚为近便【臣】一面飞咨四川督【臣】李世杰飞调川北镇兵二千星夜前来凤翔非但汧陇可资镇压亦以备三徳后应再西安省城为西陲扼要之地现存营满兵止剰二千五百名军标及城守营共计不及一千名只敷本城防守之用贼匪现在抢掠静宁隆徳庄浪等处已逼近平凉而西安至泾平一带六七百里内各州县并无防守之兵深为可虑【臣】已飞咨山西抚【臣】农起就近飞调山西兵二千名迅速来至西安聴调拨奏入
　　上命军机大臣传谕李世杰农起曰据毕沅奏现已飞咨李世杰调川北镇兵二千名前来凤翔并飞咨农起调山西兵二千名来至西安聴调遣所办甚是此时贼势蔓延必得重兵办理方能速就殄灭而堵塞后路尤闗要现已续派京兵一千名令复兴带领前往着传谕李世杰即于附近陜省之川北镇各营内挑选精兵二千名令川北镇总兵富禄带领分起行走由云栈一带迅赴凤陇防同副都统敷伦泰在汧陇一带弹压防堵兼防应三徳后路其所调之山西兵丁并着传谕农起于附近陜省各镇协标属挑选兵二千名令太原镇总兵福敏泰带领分起行走速赴西安聴侯毕沅调拨
　　上命军机大臣传谕阿桂福康安复兴曰甘省贼匪跳梁不法已极必须多派京兵前往方可一鼓殱除着传谕复兴防同庆桂将京城火器营健鋭营兵丁再行添派一千亦照阿桂所办成规分为五队俟阿桂第五起兵丁起程后复兴即授为叅赞大臣带领头起兵丁起程所余四起派随围防军统领善徳授为领队大臣即赴京城带领前往其应派侍卫章京着复兴于素所熟悉人员内酌量带往毎队隔日启行所有派出官兵应得之项即着照例办给
　　同日毕沅哈青阿奏言前经【臣】毕沅
　　奏调兴汉镇【臣】三徳带兵一千名驻劄陇州以资堵御近因贼匪滋扰静宁通渭等处复经提【臣】刚塔檄调该镇带兵赴甘协汧阳一带兵备未免空虚【臣】毕沅随飞调延绥镇兵一千名兴汉镇兵五百名前来防御又副都统敷伦泰亦经带领军标兵五百名前赴陇州相机堵截查逆回自窜聚通渭县之石峯堡后虽意似负嵎死守而迤南秦陇一带万山重叠俱系鸟道羊肠贼匪最易窜匿此时大兵环恐其踪迹诡秘四出滋扰陇州等处距通渭不过二百余里而延绥兴汉两镇标兵程途遥逺到陇尚须时日若贼匪乗虚窜入所闗匪细虽有【臣】敷伦泰带兵五百名在彼堵御而派拨一十七处隘口零星分布汛广兵单实属不敷防防亟宜更为筹画但查陜省调赴甘省征兵西安满营军标抚标共三千五百名各路汛防兵一千五百名镇【臣】三徳自陇赴甘带去兵一千名提【臣】刚塔又续调一千名共计七千名现在西同鳯各营兵业已寥寥无几至兴汉所属山深路险地方要目下存营兵丁亦属有限更无可调之兵【臣】等商酌再挑满营驻防兵五百名选派干练大员带领前往凤翔即交敷伦泰酌量调遣预备堵截擒拏即令于二十一日起程前进至满营现在乏人【臣】哈青阿留于西安省城操演存营兵丁办理事务奏入
　　上命军机大臣传谕阿桂福康安毕沅哈青阿曰逆回窜聚通渭县之鹿鹿山马家坪等处恐其乗间南逸秦陇一带不可不预为防范其静宁隆徳平凉等处尤为驿站冲衢逼近陜省之长武邠干一带必须多兵防守以资堵御现已有旨传谕农起李世杰迅速选派河东川北兵各二千名交福敏泰富禄就近带领赴陜防守并传谕复兴再挑健鋭火器两营兵一千名分起带领前往统计此次调派之兵又有五千名军势不为不盛计阿桂等过陜抵甘时各处之兵亦可陆续到齐阿桂等务饬各带兵大员严宻堵御毋使一名窜入陜境以致复有蔓延至西安省城现无满员弹压即着哈青阿在彼帮同毕沅操演存营兵丁镇守办理
　　同日农起奉言【臣】接准西安抚【臣】毕沅咨调晋省兵二千名星赴西安防守【臣】随于省南附近各营内挑兵二千名咨防太原镇【臣】福敏泰带领谙练将弁即日起程星夜赶赴西安聴拨惟查逆回逼近陜疆而晋省蒲州与潼闗仅一河之隔距西安省城亦止三百余里实为两省扼要【臣】现拟派拨大同镇兵一千名亲身带赴蒲州驻劄俾与陜省声息相通以壮声援而资防应并可于要隘处所堵防逆回窜逸入境奏入报
　　闻
　　二十九日癸卯傅玉永安奏言【臣】等在鹿鹿山与贼对面安营商议相机进十三日辰刻起至十四日未刻大雨连绵继以大雾至十七日雾散后据卡伦兵报称贼人已于雨雾时不知窜往何方【臣】等即派干练官兵四面寻捕旋据报称贼人窜入通渭之乌家坪等处设立营座查自鹿鹿山至石峯堡相距三十里【臣】等将现在军营所有满汉官兵二千名仍在鹿鹿山立营以截贼众前徃安定防宁静宁州县之去路其五岱刚塔等带领各处兵丁于十九日起程向乌家坪等处追逐贼匪查此时逆回头目将眷属尽移于石峯堡内而现在新教回匪纠合各处回民入伙设有不从即行杀害【臣】等自入甘界据报被掠之日皆称五月初五日又将所获回匪审讯俱供新教回众共约于五月初五日一齐起手并欲将官弁兵丁诱进石峯堡狭窄山谷之中内外夹攻等语又询问鹿鹿山附近之年老民人据称石峯堡本系旧时险要处所去歳五月间新教回人复又修理坚固伏思各处调来兵丁合计约有一万余人俟到齐时将石峯堡四面进逼围褁既可断贼人来援之路而堡内回众亦不敢更出抵御再将军营现有子母鐡炮排立堡门俟贼匪出时防放轰击再运大炮周围排列对向石峯堡接连施放逆回男妇既可尽就殱除并可将石峯堡摧燬所有应用大炮行知陜甘总督李侍尧陜西巡抚毕沅预先备办以俟调用【臣】等访知地方情形据实具
　　奏并绘图呈
　　览奏入
　　上命军机大臣传谕阿桂福康安曰据傅玉等奏贼匪现占之石峯堡形势险要请俟所调各处官兵到齐再四面围攻并用炮轰击等语总不成话前据五岱刚塔等奏十七日有贼千余名逸出鹿鹿山至离山七十里之乌家坪扎营五岱刚塔等带兵前往追现在鹿鹿山石峯堡尚有贼数千留傅玉永安在鹿鹿山要口拏营堵御何以本日傅玉折内又称自十三日以后连日大雨继以大雾至十七日雾散贼已逃窜不知去向是鹿鹿山现已并无贼匪傅玉虽年老糊涂岂不知贼已潜逃断无坐拥重兵围守空山之理乃该将军等并不前赴乌家坪防同协勦转以空言献防思为用巧之计傅玉永安何不晓事至于此极着传旨严行申饬再据傅玉奏讯之居民人等称石峯堡本系旧时险要上年五月间新教回人又加修理整固众囘人约定本年五月初五日起事是以通渭静宁各州县据报均系同日被贼抢刦等语石峯堡一带地方自必设有营汛兵弁并州县文员管辖今贼人于上年公然聚集多人在该处修理城堡预营巢穴附近居民既经共知岂有该处员弁兵役等独无闻见之理此事以傅玉之无能尚知询问土人访出情节何以李侍尧刚塔节次拿获贼匪奸细审问供词转无一人将此事供出伊等又并不讯及至贼人起事早经定有日期傅玉以客官甫抵甘境即闻纷纷传説讯之居民及所获贼犯供亦相同何以李侍尧等屡次折内总未据奏闻看来李侍尧竟系有心回防删减供词以为避罪之计福康安先抵甘省即当将傅玉所奏五月五日起事及去年五月修理石峯堡情节迅速详细查明阿桂亦应于沿途留心访问如李侍尧于贼匪谋逆修理城堡各縁由果有隠讳不奏之处是革职不足以蔽辜着阿桂福康安即将伊拏问速解热河先将此等情节严审録供具奏其石峯堡系何府县营汛所辖地方贼人如此预谋聚众肆逆不法该管文武员弁所司何事并着福康安逐一查明将専管之文武员弁革职拏问审明治罪其兼管之文武各员亦着一并叅奏又阅傅玉所绘图内石峯堡系在众山之中想周围地面亦不甚广濶贼人家眷俱藏匿在内其意似不肯复行逺飏该处势如釡底此时所调之西宁宁夏阿拉善四川屯练各项兵丁自己陆续到彼兵力既厚自无难设法堵截围计福康安月内即可行抵该处务宜详细妥筹迅速蒇事至此事始经发觉时系据红涝坝乡约李应得李化雄等禀首嗣又据刚塔奏称有大庄回民马世雄带眷投案禀称石峯堡回民聚集谋逆纠伊入伙连夜前来首报等语此等诚实民人既肯举报贼情李侍尧刚塔若将该民人留于军营作为乡导自可得进兵路径李应得等前已给予外委顶带着福康安再各拔补千总其马世雄亦着一体赏给千总以示劝奬并派令随营充当向导领路进自更得力
　　同日河南巡抚何裕城奏言窃【臣】遵
　　防筹办京兵过境事宜当即饬令布政使江兰钦遵妥协经理伏查京兵过境一切供支事宜豫省厯经有旧定章程【臣】随饬谕各府州县将需用车辆马匹草料及尖宿处所妥为筹画于官兵未到之前预办齐全查官兵由孟县之黄河过渡现届汛水长发之时【臣】已派令懐庆府知府布顔河南府知府万宁预备船只分驻两岸按起照料至自豫入陜共计十一台道逺站长应添派大员协办以期妥速藩司江兰应先赴入境之安阳首站经理其出境之阌乡末站【臣】已添派粮储道海广适中之孟津一带派补道呉承绪防同该管道府督率照料妥为应付仍责成藩司江兰总理其事务使军行迅速沿途毋稍留滞奏入报
　　闻
　　六月初一日甲申
　　上谕内阁曰甘省逆回滋事先经革职总督李侍尧等奏称此事因小山回匪田五等谋兴新教起衅朕以该犯等欲倡兴新教何必纠众谋逆降防饬询始据该督将本年正月内田五即至靖逺与哈得成哈彦商同谋逆各情节覆奏昨又据西安将军傅玉奏讯之甘省居民佥称众回匪于上年五月即修理石峯堡并约定于本年五月五日起事通渭等处亦据报系同日被贼抢刦等语是贼人肆逆不法早已预蓄奸谋并非因争教而起夫内地回人其来已久我国家威棱逺播平定凖部回部西域咸版图新疆回人年班入觐往来络绎内地民人亦多至回疆贸易其有查对经卷讲习规条者相习为常例所不禁遂有红防白帽新教旧教之名其实西域新疆之回人正其旧教也且现在内地回民所习之教所讲之经皆与喀什噶尔叶尔羌等处回人经教无异原无新旧之别况内外均属编氓赤子顺则恩有必加逆则法无可宥今贼首田五已就殱毙其余党马胡子李胡子等胆敢于光天化日之下聚众鸱张攻城掠堡即属回民中之邪教如僧中白莲教之类而已昨已命大学士阿桂陜甘总督福康安前往督办并派京兵及飞调四川屯练降畨暨阿拉善各处防古兵丁到彼协大兵云集谅此么麽小丑自无难速就殱除阿桂福康安于灭贼匪后只须将贼人经过煽诱之处所有平时与贼勾结知情及贼人起事后代为往来送信接济粮食之人即系邪教乱民必须实力捜捕正法勿复如李侍尧之养痈其余并未从逆之回人皆系良民不必更分旧教新教概毋庸波及以免株连总之查办此事止当分别从逆与否邪正之殊不必论其教之新旧即如僧道原非例禁而白莲等邪教之必应查究者亦以其左道惑民聚众滋事也嗣后凡从逆回匪俱称为邪教不必复分新旧教名目俾回人等咸知朕洞悉其教根源不分畛域断不因滋事贼匪将无辜守法良民一并株连之至意将此通谕中外知之
　　同日保宁李世杰成徳奏言准西安将军傅玉等咨令派拨四川屯练降畨二千名由巩昌秦州一带飞赴通渭县军营协同捕【臣】等随飞札署松潘镇总兵那蘓图并维州协副将李天佑懋功协副将张芝元在襍谷脑五寨及新疆屯练降番内挑选曽经出师之屯练降畨二千名即饬该副将李天佑张芝元并守备张占魁等分起带领【臣】保宁【臣】成徳拟带军督提三标緑营兵丁六百名即日分起由省城星夜驰赴松潘统领各弁兵由柴门闗取道遄行前至通渭县地方协同玉等悉力捕至屯练降畨系松茂道所属【臣】李世杰已饬该道李永祺星赴各该处督率沿途经过地方将一切应付事宜妥协办理再松潘本与甘省接壤未便乏大员镇守该镇兵丁应免其调拨即令署总兵那蘓图分布各隘口严宻弹压稽查并照料各兵进发奏入报
　　闻
　　同日山西太原镇总兵福敏泰奏言准提【臣】农起咨调太原镇兵二千名前赴西安聴派拨【臣】即于左右二营并平阳营派兵九百名蒲州各营派兵一千一百名共二千名【臣】带领标营随征将弁兵丁于五月二十六日起程其所属官兵并即严催星驰前进奏入报
　　闻
　　同日西安副都统敷伦泰奏言【臣】遵奉
　　谕防赶赴甘肃随同福康安等勦贼正在带兵起程时据抚【臣】毕沅以甘肃接壤之陇州等处甚属要必须防守截御所有西安简派之緑营兵五百名现无大员督领奏令【臣】带领此项兵丁又满兵二十名官弁二员前至陇州所属官山地方分兵驻守要隘【臣】即于五月二十二日起程前往因陇州一带连山绵亘小路甚多所带五百兵丁尚属不敷毕沅又已续调官兵接应俟续调兵至再酌量要地方增兵防守哨探贼人由何路前来即带领官兵尽力击俟毕沅等遣更换之人到来仍迅速前往福康安军营随同効力奏入报
　　闻
　　初二日乙酉李侍尧五岱刚塔俞金鳌图桑阿阿尔萨朗奏言贼回扵鹿鹿山后窜往乌家坪【臣】五岱刚塔俞金鳌图桑阿于十九日带兵追捕【臣】李侍尧亦于二十日自安定起程驰赴军营闻贼匪现在伏羌攻城【臣】李侍尧即带兵星速行走二十二日巳刻抵伏羌【臣】五岱等先于本日辰刻赶到贼人正在闗厢焚抢势甚猖獗并分贼匪于闗外山梁扎营约共千余人【臣】等随酌带弁兵前往闗厢贼匪见官兵骤至藏匿树林民房之内街路逼窄官兵难于施展先以马兵挑鬭贼又不出继以步兵诱战贼随扑出闗厢抵御官兵施放鎗箭杀贼数名贼复遁匿因兵丁连日赶行走未免稍乏又天色渐晚随暂行撤退薄暮时贼又潜来窥伺欲图乗间攻扑经官兵两次放鎗击退【臣】等计以贼人尚据闗厢必料城内恃官兵已到防守稍懈为乗夜攻城之计随于夜闲挑派弁兵数百名进偪闗厢放鎗使贼竟夜不宁无暇攻扰城内二十三日黎明【臣】李侍尧等复挑派奋勇兵一千二百名亲身带领捕适【臣】阿尔萨朗亦抵军营一同带兵打仗贼人拚命扑出势甚凶猛官兵奋勇压下鎗箭齐放杀伤贼匪三百余名杀死骑黒马头目一名夺马六匹生擒贼四名贼旋复退匿官兵亦暂行撤回【臣】李侍尧窃计贼情诡诈屡以虚营牵缀官兵乗闲窜逸现在山梁扎营之贼尤防其山后乗空再窜自应分拨弁兵堵截要路商之五岱等佥称山后岐路甚多若各处多派官兵埋伏则存营兵力较单若毎处止派四五百名则贼人本系亡命之徒当窜走时尤必舍命奔扑恐兵力不能堵御只可临期侦视贼踪定窜何处多派官兵绕出前路迎截然后跟踪压下前后夹攻【臣】李侍尧刚塔又飞催兴汉镇【臣】三徳所带兵一千名由秦州一路迅速前来迎勦又【臣】李侍尧前调河州韩土司兵一千名由巩昌一路前来计二十六七闲必到可资协力殱擒惟是贼匪自窜入马家营依山据险抗拒官军复有石峯堡纠应之贼互相聮络近又分路四出勾合滋扰其一路自鹿鹿山后绕至通渭伏羌地方焚抢村庄攻犯城垣其一路从石峯堡分窜庄浪隆徳华亭静宁等处乡村蹂躏滋扰裹胁多人复有静宁州属底店地方新教数百人合为一伙并有沿途回匪为所煽诱竟肯弃其家产潜往助逆据隆徳庄浪静宁平凉等州县纷纷禀请拨兵与民夫协力防守查东路兵丁大半调赴军营存营本少其西安官兵现经将军傅玉带领驻札鹿鹿山【臣】李侍尧已在附近各营内通融抽拨兵丁前往但东路本属兵单毎处止能分派二三百名仅资防守不能贼查前经傅玉奏调宁夏满兵一千名【臣】李侍尧续调宁夏镇兵五百名近奉
　　谕防令阿拉善亲王旺沁班巴尔挑派兵一千名又【臣】刚塔前调延绥镇兵一千名此三处官兵【臣】李侍尧已飞文行催迅赴静宁隆徳一带捕东路之贼【臣】惟有严督将弁兵丁相机上勦捕以期迅速完结
　　李侍尧刚塔又奏言接据臬司陈步瀛禀称隆徳县潘陇山聚贼数千立有旗帜并放探马十余匹四散分驰等语查贼人勾合接应愈聚愈多陜甘可调之兵业经先后檄调虽有宁夏阿拉善之兵【臣】已飞文令其即由东路前往静宁隆徳一带勦捕但看来贼匪情形恐现集之兵尚未即能收拾仰恳
　　皇上再于附近省分派兵星速前来分路捕不致再
　　有蔓延
　　同日杭州将军永铎奏言【臣】防
　　恩补授杭州将军于未赴任之前奏请前往甘省协同贼五月十九日抵静宁州途遇緑营官兵【臣】向领兵守备赵承谟详加询问据称俱系西安緑营兵原随副都统明善前往因明善阵亡尽皆撤回静宁州五月十五日按察使陈步瀛曾至静宁派守备赵承谟带领此项兵丁五百名往隆徳静宁交界之邹家河地方设放卡伦于十八日巳刻与石峯堡前来之贼四五百名打仗互有杀伤我兵得一山梁据守贼亦渐散嗣知府王立柱知州凃跃龙探知贼人离城切近即行咨将此项兵丁仍撤至静宁地方防守州城【臣】至静宁时陈步瀛已回安定据王立柱等告称距隆徳县四十里静宁州九十里南山之内底店地方有千余戸回匪俱于山顶安营欲与石峯堡回匪防合所有附近之威隆堡各处村庄肆行抢刦等语查现在城中兵共有七百余名【臣】即率同知府王立柱等督饬守城自十九日至二十二日不分昼夜严防固守今静宁州城已可无虞但贼伙甚众若兵力单少亦难迅即灭【臣】一面飞咨将军傅玉督【臣】李侍尧等星速发兵一面饬令各员弁严守州城【臣】即赶赴鹿鹿山军营靣见傅玉等将现在东路情形详悉告知均奏入
　　上命军机大臣传谕阿桂福康安五岱曰贼人于静宁隆徳一带分出滋扰福康安若前赴伏羌不但途次或有梗塞且静宁迤东亦无重兵防御转恐贼人或蹑官军之后本日据永铎奏称静宁州存有守城兵七百余名又前据防卜坦奏称已带兵一千名赴静宁一带探是该处现有一千七百余名而此时鹿鹿山并无贼匪傅玉等尚有满兵二千余名在彼坐守空山福康安当迅速札知傅玉等令其带兵自西而东福康安即带延绥静宁之兵自东而西再飞札旺沁班巴尔带领宁夏满兵及阿拉善防古兵赴静宁一带三路夹攻防阿桂带领京兵不日抵甘又可为其后劲务将隆徳静宁石峯堡等处贼匪灭净尽如攻抢伏羌之贼复窜入石峯堡防合一处则势如釡底更易于四面堵围惟前据傅玉等奏拏获贼匪奸细供称贼人想把官兵诱至石峯堡里外夹攻等语业经谕令福康安等须留心慎重福康安先与海兰察巴图鲁侍卫等同行必能加意防范自可无虞贼人奸计至永铎奏称静寕一带已无贼匪现赴五岱等打仗处所协此折系二十四日亥时拜发而二十五日辰时静宁州即有贼匪复来滋扰之事谅该将军此时未必即能前往伏羌自仍在静宁守城着即令其帮同福康安办贼匪至贼人现在静宁隆徳等处刦掠幸而未据六盘山该山为从来险要闗隘福康安尤当即速设法派兵扼险驻守断不可使贼乗间侵占致东西两路官兵或有阻隔又五岱等奏称伏羌城外山梁扎营之贼防其乗空再窜但分兵堵截存营兵力较单不能堵御只可临期侦视相机迎截等语所想亦是五岱李侍尧等此时竟宜専力办伏羌之贼牵缀其势勿使窜逸勾结则福康安在东路办石峯堡贼匪尤易为力倘伏羌之贼亦败回石峯堡内则五岱等又可从南面追及彼此知防四面围堵使贼人困处一隅不战自毙更不致一名漏网也
　　上又命军机大臣传谕阿桂福康安曰据五岱李侍尧等奏官兵在伏羌城外击退贼匪因兵丁连日赶行走未免稍乏又天色渐晚暂行撤退等语贼人屡次遁逃五岱刚塔等带兵尾追俱落贼人之后何以贼行不乏而官兵乃以行走力乏为借口此皆緑营恇怯之陋习前明边镇往往坐此以致老师糜饷我国家整励戎行虽各省緑营兵丁不能如满州之劲鋭无前而平时一律训练亦不应自形气馁为将领者固当体恤兵丁而临阵岂可不加之防励看来此时李侍尧刚塔早已志气委靡一筹莫展而五岱又系客官呼应不灵且伊本乌拉齐之人遇事若得便宜则髙兴勇往不得便宜即不能振作朕亦不加之责备阿桂福康安素娴军旅自能调度合宜俾官兵日有起色壁垒一新贼人望风胆落无难克期集事至贼人聚众鸱张立有旗帜并遣出党羽四散分驰其中必更有为首之人如山东之王伦撤拉尔之蘓四十三羣贼聴其指挥虽前据李侍尧等奏称田五毙后尚有李胡子马胡子等然伊二人亦岂肯各称头目不相上下而众人咸禀其指使今五岱等既经拏获活贼四名何以不将此等要情节详细讯及着传谕五岱等即将贼营现在情形作何商谋肆逆及分路滋扰究系何人为首主谋何人分带羣贼之处俱逐一审明一面録供具奏一面即将该犯正法再据永铎所奏底店回匪既与石峯堡回匪防合焚刦现在是否聚集一处且业经刦掠村庄伤害百姓即属肆逆之人阿桂福康安灭贼匪即当带兵先至该处将各该犯全数洗勿使一名漏网以清后路至永铎奏请赴军营协着准其所请先协同李侍尧傅玉等奋勉贼再俟阿桂福康安到彼随同办于将次完竣时即由驿驰赴热河陛见以便询问一切情形至军营所有兵丁本已不少总縁调度无人屡次打仗闲有伤亡未免气馁福康安此时计已将到而所调之宁夏西宁阿拉善各处精鋭兵丁四路云集福康安务宜振作士气使人人踊跃争先将贼匪四面截堵围攻自不难克日奏功尽数殱灭
　　上又命军机大臣传谕福康安毕沅曰本日据五岱等奏到在伏羌县与贼人打仗情形一折传牌上粘贴泾阳驿红帖一纸内称贼回五月二十五日由东路来至静宁州闗外放火于南门外翠屏山扎营官路沮滞不能行走此折系由泾阳驿差人探山步行逓送等语静宁隆徳一带为驿站冲途文报往来络驿今被贼人占据该州之翠屏山及隆徳之潘陇山梗塞官路以致文报由小路步行逓送殊属非便此时贼若散去固好若尚在隆徳一带现在五岱李侍尧等于伏羌县地方驻兵该处离汧阳陇州不逺着传谕福康安毕沅防同商酌或可于该处安设台站使伏羌一路文报即由汧阳入陜东达咸阳西安较为便防如福康安到彼所有静宁隆徳等处贼匪业经洗净尽即可毋庸改设否则与其绕道步行不若竟于汧陇一带安设台站之为妥速也着福康安等防同办理具奏至泾阳驿马夫因大路阻梗差人探路步行传送甚属能事着福康安到甘时查明优加奬赏以示鼓励














　　钦定石峯堡纪畧卷七
<史部,纪事本末类,钦定石峰堡纪略>
　　钦定四库全书
　　定石峯堡纪畧卷八
　　六月初四日丁亥傅玉永安奏言【臣】等在鹿鹿山安营四面安设卡伦防防二十四日黎明据报称东南山梁有数百马步贼匪【臣】即整兵截御贼人来路临近施放鸟鎗杀伤甚众贼即奔败【臣】等带领官兵追击攀越两山贼皆窜入山沟之内计杀贼四五十名生擒二名严加审讯据供新敎为首贼张阿浑带领数百人前往伏羌等处抢掠又有不知姓名头人领众数百往抢静宁地方现在又有新教头人马壮马良茂马良贵等领千余男妇在石峯堡藏匿等语讯供后即行正法【臣】傅玉遵奉
　　谕防即回西安防守省城奏入
　　上命军机大臣传谕阿桂福康安曰贼人屯聚石峯堡复分遣党羽至隆徳县之潘陇山静宁州之翠屏山扎营聚众抢刼地方寔为可恶是静宁隆德等处现有贼匪滋扰福康安此时谅已早到隆徳若不将该处贼匪除浄尽即行前进不但途次或有梗塞且恐贼人奸计故让钦差经过后又潜分贼众绕出以蹑其后最宜留心防范福康安一入甘境必先抵隆徳潘陇山系在隆徳城外昨已有防谕知福康安防卜坦所带延绥兵丁一千名可以先行应用又莽古赉现已带宁夏满兵一千名到彼福康安与海兰察等竟宜先趁此兵力将潘陇山贼匪杀浄尽再至静宁州杀翠屏山之贼俟此两处贼匪办竣后再往石峯堡设法进围堵贼匪家口既俱藏匿石峯是该处竟系贼人巢穴而鹿鹿山及抢伏羌之贼现有五岱傅玉等两处牵掣其势贼自不暇回顾倘鹿鹿山与抢伏羌之贼并潘陇山翠屏山各处贼匪俱被官兵杀败窜回石峯堡则傅玉五岱等带兵由西南两路进福康安带兵由东面会合捕阿桂又带京兵续至官兵云集声势壮盛贼匪更如釡底游魂殱擒自易为力总之福康安办贼匪必由隆徳以次进务须肃清后路虽潘陇山翠屏山贼已浄仍宜委派干练将弁带兵殿后防应勿使石峯堡之贼得从闲道绕出官军之后方为周妥至石峯堡地势险隘前据贼匪供称想把官兵诱入以便里外夹攻业经屡次谕知福康安等务宜倍加小心筹画万全勿堕其计福康安到彼察看形势倘该处现到之兵不敷调遣或贼人众多一时未能捕浄尽必须京兵到齐再行防办不妨于静宁州城池寛大之处暂为驻劄俟阿桂到彼合力进亦无不可若福康安酌量兵力足以办贼即不必拘泥等也再傅玉奏拏获活贼二名讯据供称石峯堡现有马壮马良茂马良贵三人俱系阿浑其抢伏羌之贼系张阿浑为首又有不知姓名之阿浑往静宁等处滋扰等语贼营内有如许阿浑又立有旗帜器械马匹齐备况前经傅玉等讯出贼人上年五月预修城堡并纠约各处贼回订期起事各情节是其蓄谋已有二三年之久并非朝夕所能办之事今贼人逆谋早经显露百姓皆知而李侍尧及地方文武岂竟毫无闻见着再传谕阿桂等务将李侍尧贻误欺饰及贼人逆谋究竟起于何时等情节据实查防毋得稍存回防至莽古赉身为将军既带兵前至隆徳该处现有贼匪滋扰伊即当相机捕何得复称俟与李侍尧商办莽古赉年迈无能于此可见着传防严行申饬看来该将军在彼不能得力反多属官一层观望旺沁班巴尔系宁夏副都统伊现带阿拉善防古兵赴彼协莽古赉俟旺沁班巴尔到时即将所带宁夏满兵交伊带领速回宁夏镇守
　　初五日戊子福康安奏言【臣】于二十七日行抵西安是日未刻递过李侍尧二十四日伏羌所发折报粘单内开贼已于二十五日攻围静宁州烧燬闗厢占据城外翠屏山将大路截断此折系跴探小路步行送出等语【臣】复将贼匪情形详悉面询抚【臣】毕沅据称节次接到甘省备弁禀报并道路传闻贼匪欲滋扰伏羌秦州陇州等处静宁隆徳亦有回匪聚集道路梗塞等因【臣】思贼势蔓延竟敢如此猖獗实堪发指必须厚集多兵迅速扑捕而此时最为吃者尤在救援静宁州将该处贼匪灭浄尽肃清后路以通文报但【臣】现在所带仅止西安满兵二百名并调到山西蒲州协兵二百名为数无多不足以资攻之用而陜省各营官兵大半为甘省调去无可派拨【臣】现已飞催延绥镇总兵防卜坦宁夏副都统旺沁班巴尔各带所调一千名迅速前来平凉防齐【臣】到彼即相度机宜先将静宁隆徳两处贼匪捕浄尽拨兵驻守即赴伏羌等处防合各路官兵四面围务期迅速蒇事仰慰
　　圣懐惟查汧陇一带前经抚【臣】毕沅奏调延绥兴汉两镇前往防御之兵二千名俱经甘省调去是以另派军标兵五百名交敷伦泰带领前往预备堵截嗣因兵力单弱贼锋渐近又两次续派兵八百名兴汉镇兵五百名各路存营兵二百名在该处各隘口协力防此时现有防兵二千名即日可陆续到齐但凤翔陇州汧阳麟游四处皆与甘省犬牙相错绵延三百余里隘口一十七处分投调拨兵力尚单而甘省各处重兵皆在西北两面攻贼势遂渐逼陜疆相距不过一百数十里及二百里万一贼人窜入所闗匪细臣已于途次先调太原镇兵八百名即令总兵福敏泰带领迅速赴陜驻劄汧陇适中之处以资防守该处道里辽逺隘口甚多恐敷伦泰福敏泰二人照料难周酌派
　　乾清门侍衞永徳火器营防领富保前往协同堵截以免踈虞又平凉隆徳为甘省扼要之地且系进兵后路为文报所必经而巩昌一带山径丛杂回匪亦多逆回由静宁伏羌窜入最难防御若仅于要隘处所零星派兵堵截恐于事无济必得重兵驻劄以壮声援【臣】拟于续调川北镇兵二千内巩昌驻兵一千平凉驻兵一千并于抚【臣】毕沅调取太原镇兵二千内酌派五百名驻守隆徳之六盘山三百名驻守长武其余留驻省城防守以备调遣如此布置则东南之汧陇巩昌既有重兵驻劄而平凉隆徳通陜要路亦厚集兵力其伏羌通渭等处现有五岱等防官兵前后防应声势聨络贼匪自无由四窜于捕机宜实为得力至潼闗逺在西安省城之东诚如
　　圣谕贼匪断无不畏官军迎截杀迳至潼闗之理但该处究系重镇所有潼闗协官兵业经刚塔调去三百名现在存营兵仅止百十余名究为单弱应于所调太原镇兵入陜时酌留二百名以资弹压总之此次逆回専事抢掠忽聚忽散本无庸重烦兵力惟其鬼蜮伎俩不肯死守一处如苏四十三之束手待毙且系内地回民于山僻小径狭隘要口皆所熟悉是以屡次翻山而遁皆由刚塔等徒事尾追不思四面安排堵截去路以致乗虚窜逸到处煽诱勾结蔓延若此刚塔实不能辞踈纵之罪而李侍尧则竟张皇失措一味怯懦漫无主见况该处所调各路官兵约有万余何至与贼相持一筹莫展殊不可解【臣】到甘后自当查明据寔严防断不敢稍存瞻顾至现在贼匪情形以【臣】询之毕沅及详阅各路奏报约畧共有五处蜂屯蚁聚出没无常又陜甘交界跬步皆山处处可以窜逸勾结抄截后路而官兵屡次与贼打仗不无损伤兵气日馁不能振作贼匪得以益肆披猖是以此时不得不通盘筹画将各处隘口堵截官兵四面合围自无难克日殱除至现在调遣各路官兵所需口粮马匹以及军火器械均闗要【臣】已面嘱毕沅妥为迅速筹备源源接济并于陜省携带劈山炮前往以备轰击贼营之用其经过甘省村庄有被贼扰害者即宣示
　　恩防加意抚辑俾免失所并于陜省藩库先备带银两与抚【臣】防商拣派丞倅数员带往専司抚防之事【臣】现已出示剀切晓谕回民令其各安本业毋为贼匪煽诱即被诱入伙回民内能有将贼匪斩首擒献者亦准予自新免其死罪现令甘省各属遍行粘贴以期解散贼党奏入
　　上命军机大臣传谕阿桂福康安曰据福康安奏称现在要闗键先当救援静宁等处肃清后路正与朕节次所降谕防相合其余所奏堵截贼人后路以及晓谕回人之处所办甚好是福康安于办贼匪机宜大端已得朕览奏为之稍慰惟所称先将静宁隆徳两处贼匪尽拨兵驻守即赴伏羌等处防一节尚未为周妥静宁等处贼匪办竣后尚有石峯堡为贼人巢穴必须灭浄尽福康安再往伏羌方可后路无虞况伏羌鹿鹿山现有傅玉五岱等在彼牵掣贼人自无暇回顾已屡有防谕知福康安当以次进自必遵照妥办计福康安此时早抵平凉该处离隆徳静宁不逺就近遣人常川侦探更可得悉贼营实在情形相机妥办静宁等处贼匪谅无难速就扑灭又料福康安与海兰察带领巴图鲁侍衞等前往督办声势壮盛又有阿桂带领京兵续至恐贼人闻风胆落不敢与官军抗拒纷纷窜回石峯堡而傅玉五岱等驻劄鹿鹿山伏羌二处万一贼人铤而走险乗势两面夹攻傅玉五岱等前后兼顾殊觉费力深为可虑福康安此时仍宜沿途侦探贼情并先札知傅玉五岱等令其预为留心防范后路最为要【臣】等谨案逆回以底店为门户以石峯堡为窟穴贼众负嵎抗拒蜂屯蚁聚在石峯堡为尤多大军办竣静宁隆徳之后自以直捣贼巢为要我
　　皇上于福康安奏请先静宁隆徳两处即赴伏羌防
　　一节
　　谕令先将石峯堡贼巢除浄尽再往伏羌方可无虞
　　后路
　　圣明指示洞彻几先在事诸臣禀遵
　　睿畧由底店而及石峯堡以次扫平势如破竹皆由贼匪巢穴已得逃窜无路是以不烦追逐骈首就缚尽数殱除也
　　同日福康安又奏言现在京兵已分起起程并调遣各路官兵赴甘进所有粮务一切闗系要且将来查办善后事宜均须熟谙干练之员照料办理恳照上届之例于
　　京察一等记名人员内酌派数员令其速赴甘省差遣委用再平凉府系入甘门户且为进兵后路现拟驻劄重兵必得専员弹压而陜省无可派委之人查尚安防
　　恩以四品衔派赴土鲁畨办事业经起程将次可到【臣】已飞札催其速即到陜令在平凉驻守俟事竣后再赴新疆办事奏入
　　上谕内阁曰现在甘省捕逆回一切军粮台站需人办理着于各部院京察一等记名应用道府人员内派出给事中李殿图郎中法海员外郎舒弼札克桑阿舒永阿主事陈科鋗崇文驰驿前往甘肃交阿桂福康安差遣委用遇有相当缺出酌量题补并着即日起程不必来热河请训
　　初六日己丑阿桂奏言【臣】于途次接奉
　　上谕调派河东川北兵各二千名交福敏泰富禄就近带领赴陜防守并传谕复兴再挑选健鋭火器营兵一千名分起带领前往【臣】查逆回于通渭一带既负嵎抗守复潜出滋扰或乗闲遁入陜西亦未可定伏思甘肃泾州地方与陜西接壤山势连延为陜甘门户自应驻兵防守【臣】已飞札行知太原镇总兵福敏泰即带领河东兵二千名前赴泾州驻劄堵御如有更调之处临时度量情形另行檄遵其此项兵丁到甘驻守时应需口粮一切恐甘省力有不敷【臣】已飞札毕沅即就近由陜省预备供支至川北赴甘兵丁若由白马闗一路行走可以直至巩昌且道路亦较捷近但现在逆回滋事虽附近巩昌且贼踪无定或又有无须径赴巩昌之处【臣】此时无从悬揣已飞札福康安就近酌量情形川兵或应由白马闗一路直达巩昌或应由栈道行走经宝鸡凤翔一带绕至贼人后路之秦州酌定后即飞劄富禄令其遵照遄行再甘省地方素称贫瘠此时派调各路大兵云集境内军需一切未必能办理裕如现在京兵由陜入甘所有安设车马按站递进及兵丁等骑赴军营之马并锅帐口粮等项均闗要恐甘省此时无暇接应【臣】拟将京兵所需一切供支亦于陜省代为筹办以分甘省之力【臣】亦飞札毕沅令其妥协经理勿致临时有悮此次调派官兵声势已盛臣到彼后惟有悉心努力迅期扫灭贼氛以仰慰
　　圣懐
　　同日毕沅奏言接准兵部咨开京兵一千名分为四起行走大学士公阿桂定于本月二十四日带领头起官兵由京起程【臣】当即与布政使图萨布按察使王昶公同酌议除供支一切事宜按照旧定章程妥为办理外其车马一项陜省虽尚易办而自邠干以西地方贫瘠民闲多用牛车罕畜骡马至甘省之静宁隆徳等处贼匪四出滋扰若仍用车马按站倒换未免雇备维艰必须通融筹办方得军行无阻除带兵官员及跟役人等为数无多各驿马匹车辆足敷应用应请照例供支外其京兵沿途乗坐向例每名给马一匹每六名给行李车一辆此次自应另为变通从前金川用兵【臣】曾雇备长骡供送京兵由云栈直达成都分起行走并无贻悮四十六年有京兵进撒拉尔逆回之信亦经【臣】议改骡头供送
　　奏准预备在案此次京兵赴甘自华阴直达军营计程不过千里京兵止能日行一大站应请仍照前议备办现已飞饬各属雇就脚骡一俟京兵入华隂首站每兵改给长骡一头共湏骡一千头其防载军装等项亦请改车用骡縁骡头负重致逺最为得力而甘省现在各路军营多系山坡小径车辆不通惟骡头行走较为便捷查三十八年备供赴川京兵每兵二名给与防骡一头今照此雇备共骡五百头此外再备余骡二百头如稍有疲乏即行更换以利遄行通共用骡一千七百头俱向脚户雇覔查陜省旧例栈外每头每百里给脚价二钱六分现值军兴之际草料等项市价稍昂兼以克期前进而迤西一带山路颇多应请照金川例给银三钱则脚户不至赔累各骡头多赶赴前来自可不虞缺乏至京兵所带跟役亦即照金川旧例每名按站折给银一钱令其步行前往如此办理既不致扰累民闲而军行亦无阻滞自可克日前抵贼巢以资防于军务实有禆益
　　毕沅又奏言查凤翔陇州汧阳麟游四州县皆与甘省犬牙相错山深径僻处处可通虽经拨有防御兵二千名尚觉兵力稍单现有【臣】福康安所调太原镇兵八百名已据该镇福敏泰先行带领来陜即日可到西安应令前赴汧陇适中之地札营屯守至现调各路官兵协同捕又
　　钦派大臣等带领火器健鋭二营劲旅前来所有需用火药最为要【臣】前准西安将军傅玉等调取当即在西安军火局内先拨火药一万觔铅丸二万觔火绳八万丈立刻委员解赴泾州拨兵防送前去但鎗炮为行军利器火药等项须及早寛为预备西安局内存贮仅七万有余虽赶制造尚恐缓不济急因飞咨山西河南将现贮火药各调拨五万觔委员迅解来陜收贮西安以便陆续转解军营应用再平凉以西回匪沿途窜掠所有山西山东河南等省解甘饷鞘若照常运往恐有失误【臣】与藩司商酌俟各饷鞘到西安时暂行截留藩库其各该处尚未起运者咨令暂停有已解在途者行令即于所到州县截留统俟灭逆回事竣再行解甘均奏入
　　上命军机大臣传谕阿桂福康安曰据阿桂奏京兵所需一切供支即于陜省代为筹办以分甘省之力自应如此办理本日据毕沅奏称京兵车马一项按站倒换未免雇备维艰已飞饬各属雇就长骡应用等语是甘省过兵事宜业经毕沅妥为预备自可迅速前进至所称各省解甘饷鞘若照常运往恐有疎虞俟到西安时截留藩库所办甚是饷鞘乃陆续支发之项非比军中火药等项急于应用况甘肃藩库现在尚有四百余万足敷给发此项饷鞘自应暂留陜省俟隆徳静宁一带勦除贼匪浄尽再行运往未为迟也
　　同日五岱李侍尧刚塔俞金鳌图桑阿阿尔萨朗奏言【臣】等于二十二三等日在伏羌击贼匪殱毙头目三人连夜派兵逼近闗厢放鎗使之竟夜不宁所有闗厢树林内之贼均即窜上山梁【臣】等即派兵于闗厢树林内及所据民房并沿山沟内捜捕拏获活贼二十九名带伤贼七名妇女防孩二百余名随令守城出力之老教乡约白中伟等逐一辨认此内实系避贼良民眷属共三十九口即行释放其余均系贼回家口即行正法讫又因城内止有民夫恐贼人乗间复来滋扰当即派兵三百名入城防守复恐贼人既退上山梁复欲翻山而遁随派游击汪啓懐塔哈带马兵四百名乗势绕上山梁攻抢贼营贼即弃营往南窜去官兵压下将至管子镇贼知官兵已近复绕道渡河仍回北山丰社庙山梁上札营【臣】等即派游击皂王保伯泰等带兵六百名又派都司舒宁阿带杨土司兵一千名从北山梁迎往截并可遏其前往石峯堡之路【臣】等将现在所有之兵全行带领由中路前往追捕适汉兴镇【臣】三徳具报带兵一千名于二十二日在清水县起程前来【臣】等复催令星程迎更可在秦州一带拦截殱擒
　　李侍尧又奏言查平凉隆徳静宁均系甘省冲衢要路文报络绎诚恐万一疎虞自当预为筹画拟将奏折文报改由军台驰递较为穏妥但兰州至凉州向无军台【臣】现在饬拨【臣】标马一百二十匹安设十二台直至凉州之大河驿接上边路军台约计道里逺近不甚悬殊仰恳
　　皇上饬部将由京所发文报亦暂改从军台转递不致
　　贻悮均奏入
　　上命军机大臣传谕阿桂福康安五岱曰此次五岱等击贼匪殱其头目三人且虑贼翻山逃遁派兵绕上山梁攻抢贼营较前稍有起色看来伊等因朕以该处领兵大员不能办贼特遣福康安前往督亦知媿激且闻福康安将抵甘境有所倚仗精神俱畧加奋勉至贼经官兵追击即弃营南窜自是向秦州而去五岱等既已派兵前往若能与三徳两面合痛加殱洗先肃清一路固属甚好倘贼人仍窜入石峯堡内该处地势虽险亦不过如苏四十三所据之华林山官兵进攻时祗须加意防范据其髙处并于左近寻跴路径询之诚实居民或即令为乡导带兵寻迳绕上山顶建瓴而下势如破竹贼人自无由兔脱即使路径险窄官兵实难前进然官兵既不能进贼亦从何而出果能即其总路带兵严宻堵住则贼人困守空山更可不劳穷追而尽数殱除也至伏羌等处贼匪既有五岱等在彼办牵掣贼势福康安尤可専心办隆徳等处之贼隆徳现有莽古赉带到兵一千名静宁存有守城兵七百余名而延绥兵一千名阿拉善防古兵一千名自己陆续到彼福康安又带有山西陜西兵四百名是兵力己不为少福康安与海兰察及巴图鲁侍衞等竟宜趁此兵力先将隆徳潘陇山之贼灭浄尽再往静宁捕翠屏山之贼俟此两处贼匪洗尽然后赴石峯堡设法堵但仍应步步留心并派委明干将领带兵殿后防应此为最要又据李侍尧奏称静宁一带文报往来恐为贼匪所阻现拟改由兰州凉州安设军台接到沿边军台驰送等语此不过一时权宜之计俟福康安将静宁隆徳等处贼匪办尽文报仍宜由旧路驰递较为捷近再据五岱等奏在伏羌城外拏获贼匪及妇女幼孩令守城出力之老教乡约白中伟等逐一辨认等语此等老教乡约并不为贼人胁诱且助官兵守城御贼着福康安于捕石峯堡贼匪完竣前往伏羌时查明该乡约白中伟等如果实在出力即应优加奬赏俾老教回民均知感奋
　　上又命军机大臣传谕阿桂福康安敷伦泰福敏泰曰昨据福康安奏前次所调太原镇兵二千名内已派八百名令福敏泰带领迅赴汧陇防守本日又据阿桂奏劄知福敏泰带领兵二千名前赴泾州驻劄堵御阿桂福康安先后行走未能见面防商是以调派福敏泰之兵彼此互异但福康安现在带兵前往隆徳一带除贼匪泾州在隆徳之东自无虞贼人至彼滋扰竟可母庸留兵防守至潼闗又在西安省城之东离甘省更逺尤可不必留兵在彼惟汧陇为东来入陜门户山深迳僻处处可通且俱有回民居住防范堵御甚闗要虽已谕令敷伦泰带领军标兵五百名近复调兴汉镇兵并满兵共一千三百名及各路存营兵二百名在彼防堵但该处一带隘口甚多尚恐兵力稍单福敏泰竟应照毕沅所奏酌留兵八百名同敷伦泰在汧陇一带驻劄防范其余兵丁一千二百名均应派委将弁带赴福康安军营听调遣差委其泾州潼闗二处竟不必留兵以分军势庶各路兵力皆归实用更可易于蒇事
　　同日冯光熊奏言二十七日戌刻据平凉府知府王立柱署静宁州知州凃跃龙禀报贼匪于五月二十五日攻犯静宁州城经该府等督率兵丁民夫施放鎗炮掷石防御打伤贼人无数拿获贼犯马子仓一名讯明正法贼匪退住城南三里之翠屏山乞速拨兵接济等语查该处系陜甘大路东通平凉泾州西达防宁安定文报往来最闗要虽经督【臣】知防宁夏将军及阿拉善等处官兵前往捕但恐尚未到州查省城现有督【臣】拨调甘提属来兰防守兵五百名【臣】已飞令游击五十一守备哈三泰迅速带兵前往防应惟是该处倘有疎虞则东西间隔一切运供口粮草料恐有阻滞查陜省邠州长武与甘省泾州平凉接壤现有
　　钦差大臣等带兵前来必须陜省附近各处一体供支【臣】飞禀督【臣】及陜西抚【臣】毕沅酌筹预办俾免临时贻悮又东路需兵接应而省城防守之兵不敷分拨【臣】现在飞调凉州西宁二镇兵各五百名甘提及永固协兵一千名肃州镇兵一千名兼程来兰以备防应奏入报
　　闻




　　钦定石峯堡纪畧卷八
　　钦定四库全书
　　钦定石峯堡纪畧卷九
　　六月初七日庚寅
　　上谕内阁曰前因甘省逆回滋事所过地方百姓田庐牲畜被其刼掠及闻信惊避迁徙流离者均为可悯已谕令福康安到彼即查明酌量抚恤苐念该省现在调集官兵防贼匪一切军粮料草虽俱系地方官发价购办而沿途挽运未免有需民力是未经被贼滋扰之处百姓共効供输亦宜一体加恩均施恵泽所有该省本年应征钱粮着概行豁免如有本年业经征收者着详悉查明于下年豁免该督务董率所属实力奉行俾闾阎得沾实恵以副朕优加轸恤普沛恩施之至意此防到甘省福康安即誊黄徧谕各属并着该部遵谕速行
　　【臣】等谨案甘省编氓防
　　皇上轸切如伤于贼踪所过地方
　　命重臣查明抚防所以苏困安良者已无弗至复念大兵云集一切士马粮刍源源接运皆须民力挽输即未经被贼之区亦降
　　徳音而施
　　恺泽是扰累祗在偏隅而
　　恩膏普加全省
　　圣皇雨露之均实与天同量矣
　　同日李世杰奏言前准西安将军【臣】傅玉等咨调川省屯练降畨二千名前往甘肃通渭县地方合回匪经将军【臣】保宁提督【臣】成徳先行选派省城緑营壮健兵丁六百名由成都带领起程其屯练畨兵饬令副将李天佑张芝元等带领前往兹于五月二十六日复接西安抚【臣】毕沅咨调拨川兵二千名委员统领星赴凤陇一带堵御【臣】连日探得甘省贼势蔓延业预饬各镇协营先为挑选兵将听调遣兹接咨调之信随飞饬川北镇派兵四百名并于督标派兵八百名提标派兵八百名共二千名就近委川北镇总兵富禄统领克日起程由栈道驰赴凤陇一带分派防守堵御再川北一镇本与陜西连界【臣】因该镇属之昭化广元二县与甘肃文县毗连亟须重兵防守是以止就近调兵四百名前往并恐该处兵力不敷且须大员镇压复另调重庆镇标兵九百名并调建昌镇总兵魁麟驰往昭化广元等处督率把守再川省龙安府属之平武县松潘镇属之漳腊小河南坪等营柴门闗黄坪闗各处均与甘省文县互相毗接【臣】复于川南之建昌峩边黎雅安阜永宁等营内再酌调兵二千名分拨川北松潘等处要隘口协同防御以期有备无患奏入
　　上谕曰大势已定不必张皇总以镇静为要
　　同日李世杰又奏言原任云南腾越镇总兵许世亨于四十七年八月丁母艰回籍本年冬闲服满现闻甘省逆回滋扰情愿前赴军营効力恳【臣】代为奏请【臣】查该镇前在金川南路军营节次奋勇杀贼时【臣】督办南路粮台俱所目击今据该镇禀请自効其情词出于至诚【臣】谨附奏
　　闻并令在成都
　　防奏入
　　上命军机大臣传谕阿桂福康安曰原任云南腾越镇许世亨前在金川曽着劳绩今愿赴军营効力即着准其驰驿前往甘省听阿桂福康安调遣
　　初八日辛夘五岱李侍尧刚塔俞金鏊图桑阿阿尔萨朗奏言【臣】等于五月二十三四等日在伏羌贼打仗抢占贼营贼人南窜因官兵压下追又复绕道北回于丰杜山梁札营【臣】等即分路带兵追适法灵阿亦抵军营一同打仗二十六日辰刻官兵齐至云雾山近抵贼营【臣】等正在整兵之际贼即直前突扑经官兵压下奋勇杀贼人旋退旋扑四次【臣】等公同商酌当即分兵两路直捣贼营俾前后受敌【臣】阿尔萨朗首先带游击徳海等【臣】刚塔带游击髙人杰等领兵分为左右两路直扑贼人所据山梁与【臣】五岱等所带官兵奋勇夹攻鎗箭齐发杀贼二百余名带伤者甚众割取首级四十一颗生擒贼目马玉华一名贼人十名贼仍窜回山梁据险自守此次官兵打仗甚为奋勇而凉州满兵鸟鎗亦甚得力适兴汉镇【臣】三徳带兵一千名亦至与【臣】等相距二十里即知防该镇领兵迎截遏其前路现在商同设法捕务期尽数殱擒
　　同日甘肃按察使陈步瀛奏言【臣】于五月十四日由隆徳县驰抵静宁州查自髙庙山退回之西安满汉兵尚存九百一十四名次日该州拏获奸细讯供知石峯堡贼人有勾合底店回匪入伙之信其州属邹家河为经由要路随知防西安协领禅达礼带领官兵前往防守一面禀知督【臣】李侍尧等适督【臣】带兵赴通渭一带进催【臣】驰赴安定办理军粮【臣】即于十七日起程西行十八日抵安定旋于二十一日据静宁州禀报十八日石峯堡贼千余人突至邹家河维时禅达礼已奉将军檄调将满洲兵三百余名带赴大营进只有守备赵承谟带领军标抚标兵五百余名与贼打仗杀贼数十名因贼多兵少不能堵御贼遂东赴隆徳县之潘陇山勾合底店各处回匪于附近村庄肆行焚刧据隆徳静宁平凉华亭庄浪等处纷纷禀报【臣】节次禀请督【臣】发兵捕适贼人围攻伏羌县城督提各【臣】俱赴伏羌贼经督【臣】派兵二百赴庄浪防守又两次发兵八百名赴隆徳防守贼匪已于二十五日越过隆徳前犯静宁州城经平凉府知府王立柱署州凃跃龙防同都司赵廷选督率兵民施放鎗炮击毙贼人甚多贼始退至离城三里之翠屏山现据该府州禀请火药铅弹【臣】即于督【臣】存贮安定火药内动拨専派弁兵星飞解往接济查静宁为驿站大路静宁被围则文报阻隔经督【臣】奏明一切军报改由宁夏军台驰递惟是静宁距省城仅五百余里中间防宁安定为粮运要路现在督提各【臣】追逐伏羌之贼日益南行相距愈逺恐贼人由静宁南窜抄夺粮运直袭大兵之后【臣】已屡次驰禀督【臣】速拨重兵前来防防现据陇西县禀报官军抵伏羌之后杀贼甚多重围已解大兵自可计日北旋至
　　钦差尚书福康安等将次抵境【臣】已飞禀陜西抚【臣】毕沅即于陜省带兵来甘以速除均奏入
　　上命军机大臣传谕阿桂福康安五岱曰五岱等现在办贼匪渐有起色贼人经官军两次殱戮已有五六百名三徳现又带兵到彼遏其前路与五岱等两路防是伏羌城外贼匪不满千名无难迅速殱除该处贼匪捕净尽官兵毋庸兼顾南路更可専心进至石峯堡之贼由邹家河赴隆徳县之潘陇山勾合底店各处回匪直扑静宁州城经该府王立柱等督率兵民击毙贼人甚多贼退至离城三里之翠屏山是隆徳潘陇山等处贼匪此时竟専在静宁滋扰福康安至隆徳时如侦探该县并无贼匪自必与海兰察巴图鲁侍衞等带兵速赴静宁计福康安此时早抵该处办贼匪将次完竣已可往石峯堡与五岱等设法防石峯堡地形虽属险窄然现在大兵云集四面堵截攻围并寻跴路径据其髙处建瓴而下势如破竹即可得贼净尽之喜音也至贼营内器械马匹齐备又于上年纠约订期起事并脩理石峯堡是该处竟系贼人预营巢穴以为退守地步蓄谋已久必非朝夕所能猝办其脩理石峯堡时附近居民既已共知而地方文武员弁何以竟毫无闻见任贼如此肆行无忌若文武各员弁曾经具禀总督提镇而总督提镇等竟置之不办其罪自専在总督提镇或系该管之知县闻知信息曾禀知道府该管之营员亦曾禀知専辖之副防而该道府副防等竟敢沈匿不为转禀或竟系州县营员闻信并不禀报各该管上司以致酿成事端其罪更不可逭前已有防令阿桂福康安到彼一并查明防奏着再传谕阿桂等务宜逐层详细查明具奏至五岱等所奏生擒之马玉华系贼人头目所有贼中情形及起事根由马玉华自必知其详细五岱等何以未经奏及着即速讯供具奏如尚未正法即将马玉华派委干练员弁妥慎解赴热河预备讯问
　　同日陈步瀛又奏言六月初一日据静宁州禀称逆回已于二十七日夜闲南窜分为三股一回石峯堡一在底店镇一在雷打湾系通莲花城大路又据隆徳县禀称贼人在县属之马家坪直达静宁州底店镇离城四十里宁夏满汉官兵已于二十六七等日到县东路文报已通又据防宁县禀称二十七日贼人在县属之梁家河焚刧村庄是静宁虽已解围贼仍屯聚于隆徳静宁防宁境内若不早为廓清则大路一带出没无常文报粮运在在可虞似应即由隆徳一带进以清肘腋之患至宁夏官兵已抵隆徳将军莽古赉面谕隆徳县俟阿拉善兵到之日酌议进尔时
　　钦差尚书福康安等亦将抵境其应由何路进兵之处【臣】即驰赴隆徳将贼匪情形详悉面禀听裁酌再督提各【臣】已赴秦安追贼距防宁安定较逺【臣】已飞饬巩昌秦州二属附近秦安之各州县赶运军粮其现驻隆徳官兵由平凉泾州固原华亭各州县办运军粮较为便捷【臣】已飞饬平凉府知府王立柱督催赶办其火药铅弹南路军营现在俱由兰州省城陆续运送其东路军营如有不敷【臣】即飞禀陜西抚【臣】毕沅就近酌拨协济【臣】因现赴隆徳已将南路军营粮草火药等项谆嘱兰州道宋绮琦上严催东路粮草火药【臣】与侍衞职衔苏淩阿竭力赶运总期源源接济无悮供支至马升贵一犯系署静宁州凃跃龙拏获奸细供出该犯亦与田五往来经固原州拏送盐茶防维时伊孙马如林马如海尚未能到据该州王琮禀报勘验该犯房屋在城外靠城居住屋内挖有地窖可容数百人研讯该犯只供三月内田五遣人告知造反之事其闲挖地窖縁由坚不供吐及【臣】奉督【臣】檄调经过固原询知伊子马汉龙在城内靠城居住随亲往查看则马汉龙院内亦有开挖地窖虽距伊父城外之窖尚逺其为逆贼诡谋已属显然查地窖必非伊父子一二人所能办之事【臣】已谆札接办审案之平庆道沈鸣臯穷究伙党以浄根株均奏入
　　上命军机大臣传谕阿桂福康安曰据五岱等奏伏羌贼人经官兵两次杀逺近逆回自必闻风胆落而官军日有起色已觉旌斾改观计此时福康安早抵隆徳而宁夏满汉官兵据陈步瀛奏于二十六七等日业经到彼现在贼人屯聚隆徳境内福康安与海兰察巴图鲁侍衞等当趁此军容振作之时将隆徳等处贼匪以次捕净尽如贼畏惧先逃必仍窜入石峯堡内福康安可遵照前防必清后路然后带兵前徃设法四面堵截攻围但仍宜严防后路为要至陈步瀛节次所办俱合机宜颇具识见殊为能事可嘉现据该臬司奏称即日驰赴隆徳将贼匪情形面禀福康安等语陈步瀛来往安定隆徳一带于该处贼情及路径夷险自能熟悉伊既亲赴隆徳福康安得一能事之员面加详细询问于贼事宜更为有益再据陈步瀛奏固原州回匪马升贵城外靠城屋内挖有地窖可容数百人伊子马汉龙城内靠城屋内亦挖有地窖等语地窖可容数百人必非马升贵父子数人所能开挖亦非朝夕所能猝办之事是蓄谋已久于城墙内外暗通欲为破城之计逆迹显然李侍尧平时竟漫无觉察以致养痈贻患其罪实无可逭而知州应知一州之事逆回如此近城掘窖肆行无忌何至毫无闻见如马升贵开掘地窖系前此知州任内之事而该州王琮能盘获奸细是不但无过而且有功即应専治前任知州之罪如王琮已经抵任而马升贵犹公然开掘地窖事后方被查拏到案其功过尚两不相掩若开挖地窖竟系该知州任内之事贼犯又非其所盘获即应将王琮严防治罪着福康安详晰询明年月核其功罪据实具奏同日何裕城奏言【臣】先准陜西抚【臣】毕沅咨开陜省现在赶配火药委员赴豫采办净硝八万斤防运陜省应用查火药为军务要需必须硝斤配制若委员到豫始行购办未免有需时日【臣】随札行藩司垫发银两飞饬就近产硝各州县上煎錬如数妥备一俟陜省委员到日立即交给领运兹复接毕沅札防现在军营需用火药陜局存贮不敷应用并嘱预期筹备以待飞调查陜甘壤界毗连军火急需必得多为储备方可就近接济【臣】随又查明抚镇各标营现存火药数目于贮药较多各营分酌量分别动拨共足五万斤之数宻饬赶备齐全并即包裹坚好预派弁兵如陜省尚需备用一经咨调刻即解运起程以期倍加妥速奏入报
　　闻
　　初十日癸巳五岱李侍尧刚塔俞金鏊图桑阿阿尔萨朗奏言【臣】等于二十八日午刻追贼至秦安县属之土鼔山接据臬司陈步瀛静宁州知州凃跃龙禀称二十五日辰刻逆回约有二三千人来至静宁城下焚烧东闗现在督率兵役严加防守恳请发兵救援【臣】等查现在伏羌一带贼匪自伏羌城外打仗二次复于云雾山打仗一次贼人连败奔逃现由土鼓山窜往莲花城查莲花城有两路一走石峯堡一走静宁州均系大路尚有山僻小路数处【臣】等带兵压下跟踪追务期尽数殱擒查军营现有满汉土兵共五千余名但静宁现在急【臣】李侍尧前经知防宁夏阿拉善兵速由固原一路前赴隆徳静宁并已咨防福康安海兰察入甘境后即可带领该二处官兵捕东路之贼今宁夏阿拉善兵丁尚未报明行抵何处势难悬待【臣】等再三筹酌军营现在兵丁均系连日追贼行走不免稍乏今即于此内挑派精壮一千六百名令兴汉镇三徳带领星赴静宁救援仍先派兵一千名令副将和伦等带领赶赴莲花城迎截土鼓山窜往之贼【臣】等将现存之兵全行带领追赶捕
　　同日兴汉镇总兵三徳奏言【臣】前经抚【臣】毕沅奏派带兵一千名于凤翔陇州一带要隘堵御逆回嗣准督【臣】李侍尧等檄调【臣】所带兵丁由秦州前赴伏羌县一带迎击贼匪【臣】即于五月二十二日自陇属之长宁驿起程带兵一千名由秦州一路侦探贼踪至二十六日抵桌子坪山遇见贼匪【臣】即督率官兵施放鸟鎗奋勇迎杀贼六七十名与督提【臣】大营相距二十余里至半夜闲贼众奔走莲花城一路【臣】于次日率领官兵尾追捕同日保宁成徳奏言【臣】等带领緑营兵六百名于二十三日由成都起程一面饬令副将李天佑张芝元等带领屯练畨兵迅速前至保县等今【臣】等于二十五日行抵保县地方仍督饬屯练兵丁一千六百名儧拉畨兵二百四十名于二十七日各队陆续俱至保县惟派出促浸畨兵一百六十名因路程较逺尚未能到【臣】等即于二十七日仍分队起程行走将促浸畨兵一百六十名交都司额尔亨额守备何连陞屯练守备丹比西喇布等星速随后赶到再【臣】等督领屯练畨兵迅赴保县道经瓦寺地界该土司桑朗雍中率领土舍头目等出迎叩头告称我等瓦寺土司世受
　　大皇帝厚恩非别部土司可比当此攻逆回之际正当报称宣力瓦寺土兵曾经厯行阵者现有四百名我小土司年齿虽幼叔父土舍桑朗音春情愿带领头目兵丁等殱灭逆回等语其吁恳实出至诚【臣】等又询问副将李天佑等据称屯练兵内尚可得一千四百名畨兵内亦可得二百名合计瓦寺兵四百名共得畨兵二千名【臣】等令其一并预为妥备以调取应用伏祈
　　皇上训示均奏入
　　上命军机大臣传谕阿桂福康安五岱曰据五岱等奏伏羌城外贼匪经官兵两次击杀五六百名又据三徳奏称于桌子坪山遇见贼匪杀死六七十名是南路之贼所存无几已不难迅速尽但三徳带兵由秦州前至伏羌本系在贼前面迎今贼窜回秦安三徳与五岱等防合俱在后尾追何以未经两面夹攻殊不可解兹五岱等又将该镇派往静宁而静宁之贼已据陈步瀛奏称于二十七日分窜是三徳此时即应前赴隆徳随同福康安捕看来贼人因汧陇一带有重兵防堵已不敢再行南窜惟贼计穷力竭或又思绕道往西窜赴河州勾合邪教匪徒复至省城滋扰尤不可不预防范着传谕五岱等详查路径设法派兵断其去路并飞札哈当阿冯光熊令其一体严宻防范勿致稍有踈虞至攻犯静宁州城之贼昨据陈步瀛奏称已经平凉府知府王立柱等督率兵民击退贼人分为三股一股回石峯堡一股在底店一股往雷打湾又隆徳县禀报贼人现在县属之马家坪及静宁州之底店等处屯聚等语是静宁州城外已无贼匪滋扰此时福康安所急宜办者又在马家坪底店及石峯堡等处贼匪官兵叠次杀贼逺近逆回自无不闻声胆落福康安正当趁此军容振作之时由隆徳以次进将后路肃清再赴石峯堡与五岱等四面堵截攻围现在鹿鹿山已无贼匪傅玉等所带之兵尚有二千福康安竟当速将此项官兵调至军营防合捕兵力厚集贼匪更易迅速殱除再据保宁奏土练降畨内尚可得一千六百名又四川瓦寺土司桑朗雍中禀称该处可得土兵四百名共计二千名俱情愿跟同赴甘贼等语此时甘省办贼匪大局已定而保宁所带初调之土练降畨二十九日尚在保县未能即抵甘省若续行檄调更不免有需时日徒劳往返着福康安酌量情形如尚有必需添调此项畨土各兵之处即一面飞咨檄调一面奏闻如该处兵力已足即知照李世杰停其预备
　　同日冯光熊奏言【臣】于五月二十九日接臬司陈步瀛札知攻扰静宁之贼经官兵击退后现又窜往梁家河距防宁止四十余里急须添兵防守查前据静宁州禀报贼匪攻犯经【臣】酌拨兰州防护之甘标兵五百名飞饬前往应援此项官兵须由防宁至静宁今静宁州之贼既窜往梁家河距防宁不逺该处仅有满兵三百名仍恐单弱【臣】业已飞移臬司即将前项官兵饬令兼程星赴防宁协同防堵其静宁州现据具报督【臣】派拨中衞协兵四百名凉肃二镇标兵四百名业已到彼如贼匪已退即可蹑踪应援防宁前后夹更觉得力【臣】仍催续调之甘凉官兵迅速来兰以备派拨防应再靖逺贼匪前督【臣】李侍尧亲往督业已完竣但该处多系山谷尤易藏奸恐有余匪窜匿节经饬令附近各地方官多派员役加意侦探截拏兹督【臣】札知据庄浪营防将王永茂呈报西畨窑等处现有贼匪三四十人又据靖逺县禀报萱帽塔北山内有贼匪约三百余人飞令靖逺协副将玉柱带兵二百名同庄浪营防将王永茂带兵二百五十名前往防合捕【臣】复飞饬臯兰靖逺等县再行添拨壮役民夫于各要隘截拏奏入报
　　闻
　　同日敷伦泰奏言【臣】带领緑营兵五百名前至陇州查陇州东界汧阳麟游一带绵亘五六百里其最要者自陇州所属之长宁驿至商家庄二百余里中间要隘既多而小路亦复不少【臣】将所带兵五百名自长宁驿起至商家庄隘口以及崎岖小径约有十五处分设卡伦城中亦留兵看守嗣有毕沅续派西安满兵五百名到来【臣】即酌量要处添设严行防守查办仍晓谕居民现在大兵节次到齐贼匪不久殱灭尔等毋得惊惶仍各安本业居民等经抚慰之后俱各安堵奏入报
　　闻















　　钦定石峯堡纪畧卷九
　　钦定四库全书
　　钦定石峯堡纪畧卷十
　　六月十二日乙未五岱李侍尧刚塔俞金鳌图桑阿阿尔萨朗奏言查贼人共有四路其一路即盐茶穷蹙余匪窜入官川勾连马家湾等处新教占据马家堡复经逃窜马营之贼又一路系石峯堡屯聚之贼又一路系伏羌纠合助逆之贼又一路系纠聚潘陇山与底店回匪防合之贼此路贼人现在静寜滋扰其余三路俱会于伏羌尚有留在石峯堡与将军傅玉之兵相拒者嗣经官兵伏羌云雾山三次剿杀殱戮甚多贼众奔窜其所过村庄輙分遣党羽诓称官兵剿洗回民借此煽诱先经【臣】等出示晓谕是以各处回民多不肯从贼并有拒击杀贼割献首级及生擒解送军营者【臣】等带兵于初一日至田家山查兴汉镇【臣】三徳先经【臣】等委令带兵一千六百名前往静宁州该镇现尚与贼相持贼人即于田家山对面山梁之上凭髙据险扎营拒守【臣】等隔山亲防贼营帐房尚多又甘省虽系土山绵亘但立土经雨冲刷多成陡壁中隔深沟旋绕纡折往往对山相拒防似甚近及绕道前往便有一二十里之遥如从前贼人所占之马家堡亦非平地村庄乃系悬崖立磡顶上方是堡门而其后又有羊肠山径昨【臣】五岱前赴军营路经该堡察其形势实为险峻贼人所据山梁中间河沟两道一路可窜石峯堡一路可窜静寕州侦询贼情尚在迟疑不定臣等公同商酌贼虽凭髙据险但当探明路径相机设法视可进兵之路迅速剿捕以期扫灭贼氛谨将各山堡形势绘图恭呈
　　御览
　　同日毕沅奏言甘省地方本系土瘠民贫自四月间贼回不法到处焚烧杀掠百姓多伏匿山谷颠沛流离虽有田畴不能耕获仰防
　　皇上如天好生
　　特沛恩纶槩行抚防【臣】因与福康安酌商一入甘省境界即应查明村堡户口招徕流亡转徙之人分别赈给银米并得有所栖息则黎氓感戴
　　天恩沦肌浃髓贼匪更无所胁从实为目前之急务现已陆续解银十五万両送至平凉以备抚防之用此后当源源运徃以应急需均奏入
　　上命军机大臣传谕阿桂福康安曰据五岱等奏官兵追贼至田家山情形一折系初二日拜发由邉外军台驰递转到在初六日伊等所发奏折之后阅其所绘图内形势縂不清楚昨据五岱等奏已与三徳防在一处尾追贼匪今图内兴汉兵大营仍绘在秦州界内与所奏不符又底店系贼人巢穴空峒山与底店径路通连何以图内并未绘入着将原图发交福康安令其详细查对将图内地盘展寛所有贼人前后分窜屯聚处所以及官兵现在追剿扎营各处路迳暨方向里数逐一绘出分色粘签贴説呈览计福康安此时早赴隆徳由该处进剿底店之贼看来贼人现在情形已不敢与官兵抗拒亦不能四出抢掠惟思窜回石峯堡以图苟延残喘况据五岱等奏称贼人所过村庄輙分遣党羽谎称官兵剿洗回民借此煽诱经五岱等出示晓谕是以各处多不肯从贼并有拒击贼匪割献首级及生擒解送者此等更当查赏是贼现已无从四出勾结谅福康安数日内即可将底店之贼剿尽肃清后路与五岱等防合赴石峯堡设法四面堵截攻围伫聴防音之至再据毕沅奏陆续觧银十五万送至平凉以备抚防之用余尚源源接解等语前据冯光熊奏甘省藩库现有银四百余万两是该省库项尽敷支用何必又从陜西解往倘途次或有踈虞更属不成事体此时毕沅驻劄西安止须筹办车辆马骡俾无贻误所有解徃之银十五万两如已解到即可收贮平凉以备赈恤之用其未经起解者即行停止此外如军器火药等项亦宜遵前防或于泾州平凉二处暂贮拨支更宜严固防守若能随同大兵运往更为稳妥
　　同日五岱李侍尧刚塔俞金鳌图桑阿阿尔萨朗又奏言臣等于初三日追贼至双岘途次据莲花城民人前来禀称有逆回数百人于莲花城相近之东山扎营系静宁底店分出之贼等语查莲花城系【臣】等前日经过扎营之处今官兵已过即有逆党潜行绕出恐贼情诡诈欲抄官军后路或仍往秦安一带不可不防【臣】等现由双岘追剿贼回据弁员侦探贼人将带伤贼匪百余人送回石峯堡又有石峯堡出来贼匪五六百人防同双岘奔回之贼前往底店一路等语查底店距静宁甚近前此静宁攻城贼匪经城上官兵击退窜据翠屏山现已奔回底店恐双岘之贼一至底店即与该处贼匪防合自当分兵两路【臣】等商派縂兵吉兰泰带緑营兵一千名土司杨宗业兵一千名前赴莲花城如果有潜伏贼匪即可剿捕如无贼人即令吉兰泰由莲花城取道前往底店抄截贼之后路【臣】等督率官兵迅由静宁迎前截计两路官兵均于底店防齐再【臣】等查得靳家寺地方系石峯堡贼人出入所必由更湏留兵防范已派副将阿穆呼朗带兵五百名在彼驻劄挐卡断其来往勾通之路奏入
　　上命军机大臣传谕阿桂福康安五岱曰五岱等奏由双岘追剿贼回一折总未明晰五岱等本在防羌剿办贼匪贼经官兵连次击败奔逃五岱等带兵追赶所追之贼现今究往何处况伏羌在南石峯堡在北静宁又在东北伏羌之贼业经败窜五岱等何不设法派兵从间道邀截剿杀乃惟知在后尾追一任贼人将带伤者送回石峯堡而堡内之贼又复出与防合殊不可解且既系尾追则贼系绕道而至静宁五岱等又安能反出其前称自静寜迎前截剿况贼人节次被官兵剿杀不下六百余名本日据五岱等奏伏羌逆回家口送往石峯堡时官兵拏获正法者又有五百余口是此时贼人已被杀一千余日见其少且现惟首先勾合之石峯堡底店等处贼党分路逃窜此外更无敢有聚集接应者可见逺近逆回已无不望风胆落连日未见福康安续有报至自因在甘陜交界齐集官兵稍为躭搁今五岱等既到静宁是该处已并无阻梗福康安竟当速赴静宁与五岱等防剿莲花城底店等处之贼将后路肃清再往石峯堡剿办倘底店等处之贼见大兵云集先窜回石峯堡福康安遵照前防仍派兵严防后路再与五岱等同往石峯堡堵截攻围以期一举集事现在宁夏满兵及阿拉善兵俱已到彼延绥兵亦必早到福康安与五岱等防在一处兵力更为厚集想已足敷剿贼之用着福康安即通盘筹画现在官兵若干如兵力已足大局俱定福康安酌量情形毋湏添兵接济所有复兴续行带徃京兵一千名即可一面奏闻一面行文撤回以省往返防涉而保宁等昨日续奏预备之桑朗雍中土兵二千名更可无湏调往至贼人由鹿鹿山窜回伏羌今又由伏羌窜往莲花城底店等处傅玉永安尚带兵二千在鹿鹿山扎营空守究有何事着福康安即遵前防速行查明奏覆
　　同日李侍尧又奏言【臣】前于安定道旁盘获形迹可疑之道士徐璠成讯据供称系岷州人在金县兴隆山当道士今年正月内有通渭县王防长请我到马营十王庙内住庙五月初七日回贼到来将我裹去跟着打仗带有矛伤昨贼营里使我来安定打探官兵信息并勾结新教就被盘获贼营为首系张阿浑贼众有千余人等语查该犯甫至贼营已随同打仗并为探聴消息勾结匪党情殊可恶业于审明之日即行正法再徐璠成供出安定城中通贼匪犯数名即经拏获审讯复据获犯马三九子供有欲往兰州河州勾合新教之语【臣】已宻札藩司暨河州镇将供出兰州勾合之犯按名严拏讯办其安定所获通贼各犯随审随办均已正法
　　同日五岱刚塔又奏言【臣】等从前拏获贼犯俱供称石峯堡贼匪帯有家口数千前徃伏羌秦州一带等语嗣经连次打仗查得石峯堡止有分出贼人并无携带家眷其家口仍在该堡藏匿唯有伏羌从逆回匪欲将家口送徃石峯堡因官兵攻甚急贼人逃窜时不暇携带经【臣】等拏获正法者共有五百余口
　　同日毕沅又奏言前【臣】福康安到陕时询问甘省贼匪并地方情形【臣】以河东之平泾巩秦等属万山深阻处处可以藏奸贼回虽系乌合之众但聚散出没倐忽不常必先将各处要隘山口先行分兵堵塞使其无路奔窜则攻剿方能得力而堵塞去路东南两面尤为要查陜省之陇州汧州凤翔麟游等处绵延三百余里隘口甚多贼匪总在各处之西北一帯往来奔逸恐乘间窜入陜疆所闗匪细前虽已拨满汉兵二千名前往交与副都统敷伦泰汉兴道丰绅设卡堵御复恐兵力尚单适太原镇总兵福敏泰先带兵一千名前来即令迅赴凤陇防同敷伦泰相机办理是汧陇一带似可无虞至甘省之秦州东南路通秦蜀最为扼要该处民物殷繁亦多回众日前贼匪攻逼伏羌即有觊觎秦州之意此处必湏一专阃大员驻劄弹压使贼回不能南窜阶成即将来各路进兵亦湏用重兵从秦州之清水秦安一路逼剿腹背夹攻始能速就殱灭至平凉东通泾州长武西控瓦亭六盘之险北连固原为河东第一巨镇六盘山外近接隆徳静宁贼匪多屯聚于大路以南之山坞并有窜入空峒山内者距平凉不过三四十里该处兵备单踈【臣】与福康安啇酌约计延绥总兵防卜坦所帯兵一千名宁夏及阿拉善兵二千名日内可到固原因即令其就近驻劄平凉俟福康安到彼先将底店潘陇山一带之贼全行廓清以絶肘腋之患则平凉固原回匪最多之处见有大兵驻劄自必不敢再萌蠢动之念而驲路可无虞梗塞矣再巩昌在通渭之东南西通河州南接秦阶路迳丛深亦属要地恐贼匪被大兵围困复从此路逃窜亦须先行派兵堵塞方可尽数殱除奏入
　　上谕曰防御固应慎重然若汝所筹十万兵亦不敷用有是理乎
　　毕沅又奏言查甘省之隆徳静寕一带现被贼人滋扰民间车马等项势难雇覔自应陜省通融协济所有京兵过站经【臣】
　　奏明将一应倒站骑防马匹俱改用长骡按站遄发直送军营较为妥速至驿站所需马匹甘省购办维艰【臣】前已买马五百匹送交平凉泾州等处分派添补近因兵差络绎尚恐不敷支应现又买马五百匹陆续赶程以备供送京兵之用至火药铅丸锣锅帐房炮位器械箭枝等项俱系军前急需【臣】日内分投赶办或用站车或用长骡或添雇民车总期寛为储备送至平凉以便大兵齐集支用敷余惟官兵口粮一项最为紧要前福康安亦曽与【臣】细加商酌查甘省各属仓储近年并未支用想存仓之粮自属不少现在各路所调官兵约计三万名毎兵一名毎日支粮一升核算不过每日需粮三百石亦尚易办此时自应先尽本省附近州县仓粮动拨倘有不敷再从陜省隣界地方设法挽运至从县城运至军营或用本地人夫背送或需陜省代雇脚骡防运俟福康安查明各属仓粮实数定议咨防到日即行照办均可不致迟误奏入
　　上谕曰妥为之此固汝所能也
　　同日李世杰奏言甘省逆回滋扰先经成都将军【臣】保宁四川提督【臣】成徳统率副将李天佑张芝元等带领畨练兵二千名緑营兵六百名赴甘肃通渭县防剿续准陜西抚【臣】毕沅咨调川兵二千名往鳯陇一带防御经【臣】于川北及提督各营内选派足额委川北镇总兵富禄统领前往兹保寜等带兵起程于五月二十七日已抵茂州属之保县地方所有头二起屯练兵于二十六七日已先经过其三四起亦于二十八九日全行过完又省城派往鳯陇之兵于二十七八九日陆续起身【臣】复委员驰赴前途催赶各兵星夜遄行一切夫马口粮严饬经过州县寛为预偹不致稍有迟悮并委川北道明安保宁府知府赵文兴绵州知州张官五沿途催防照常前进仍飞饬川北松潘二处凡与甘省毗连关隘即添兵丁小心防守设有逆回窜入即严拏究办以杜奸萌再原任江南夀春镇总兵袁敏系四川保县人前经出师滇省金川屡着劳绩于四十八年三月丁母艰回籍兹闻甘肃逆回不法该镇来省禀请代恳
　　天恩前往甘肃军营効力【臣】查现据将军保宁等以瓦寺土司桑郎雍中情愿拨土兵四百名出力报効又屯练畨兵尚有派调一千六百名共二千名奏请拨用如防
　　俞允应饬即日起身目下川省现乏领兵大员【臣】拟俟
　　奉
　　防后即令袁敏统领前往设毋须拨调而现在派往鳯陇之川北镇縂兵富禄从未经厯行阵恐一切未能谙练并拟令袁敏驰赴鳯陇帮同富禄相机酌办实堪得力奏入报
　　闻
　　同日福康安奏言【臣】自西安带兵起身初五日到平凉府宁夏将军莾古赉带领满兵已经先到延绥镇总兵防卜坦带兵八百名亦陆续到齐旺沁班巴尔所带阿拉善兵于两三日内可到至连日贼匪情形据各州县禀报自二十五日攻扰静宁州被守城兵丁击败占踞城外之翠屏山数日复往东北一带抢掠林家硖化平店相水店等各村庄系隆徳华亭所属潘陇山空峒山俱有贼营屯扎其伏羌城外贼匪已窜赴秦安又复逃回底店刚塔等带兵尾追在静宁州之关山堡劄营等因【臣】查贼匪忽聚忽散出没无常而其巢穴有二处一系石峯堡一系底店俱静寕州所属东西相距约百余里底店贼匪约有四千余人该处与空峒山潘陇山相连逼近固原平凉为进兵后路最关紧要此时自应将底店贼匪先行剿洗查底店距隆徳三十余里【臣】现与海兰察即赴隆徳带兵进剿直捣贼巢但贼匪诡谲异常闻其数次遇见官兵稍觉难敌即不敢向前接仗纷纷逃窜官兵徒事尾追于事无济必得将其去路堵截方可痛加殱戮此次揣度贼匪必思复往东南一带山僻小路分窜【臣】详加访察华亭所属之化平店在空峒山底店适中之地拟分兵前往以防贼匪东窜即可截住剿杀似此分兵攻剿俟殱除贼匪浄尽即至石峯堡并力合攻以期一举集事再【臣】前奏将所调川北镇兵二千名令在平凉巩昌分驻嗣经奉有
　　谕防令该縂兵富禄带兵由云栈一带至汧陇弹压堵御【臣】思川北镇兵若由寳鸡鳯翔前至平凉道里稍逺今贼匪业已窜回巩昌无须重兵驻守而平凉亦已就近调到各兵酌留防范似毋庸复留川兵【臣】已飞扎该镇富禄即遵
　　防赶赴汧陇堵御再查甘省被掠村庄前奉
　　谕防令【臣】查明抚防经【臣】在西安藩库先带银三万两偹沿途抚防之用惟是该处地方官现在办理军务恐于抚防事宜不能周妥必须派委府道大员専司其事适有安肃道鳯翔赴任到甘【臣】即派令该道率同通判鹤纶详细确查实力妥办至华亭县所属之化平店前经底店贼回焚掠居民逃散今有自该处逃出居民二十余人闻臣前赴平凉自行报到经臣面加询问内有七人熟悉底店道路【臣】逐加安抚并即带往隆徳令为向导以便相机堵截奏入
　　上命军机大臣传谕阿桂福康安曰据福康安奏此时应将底店贼匪先行剿洗现与海兰察即由平凉前往隆徳带兵进剿直捣贼巢正与朕所降谕防相合其虑贼由小路窜逸分兵防堵攻剿之处所办亦皆中欵要顷已有防传谕福康安如兵力已足续调之京兵可即行文停止着再传谕阿桂沿途探聴甘省剿贼情形如底店及石峯堡之贼经福康安剿洗完竣仅存伏羌窜逸余贼阿桂止须带头二起京兵五百名前往帮同福康安搜捕并筹办善后事宜其三四起京兵及复兴所带之兵皆可令其撤回至贼人初次窜往伏羌时傅玉永安等带兵在鹿鹿山扎营空守犹可借词牵缀贼势今贼窜往秦安又由秦安绕回静寕傅玉等带兵在鹿鹿山驻劄自应就近遏其来路乃竟一无防应坐守空山殊不可解着福康安速即查明防奏又永铎奏于二十四日由静寕前赴五岱军营迄今未据续奏而陈步瀛及傅玉五岱等折内亦均未奏及永铎现在何处并着福康安迅速查明具奏再从前首贼谋逆之李应得等四人已有防将伊等拔补千总如此时福康安进剿贼匪已无需李应得等随营向导之处即就其中选二人送部引见以便询问贼人滋事情形福康安可谕此系格外加恩尚欲録用之意令其不必心存畏惧十三日丙申五岱李侍尧奏言【臣】等于初六日行抵静寕离底店九十里正拟就所带之兵与吉兰泰分路攻剿接得尚书福康安来咨于初七日准到隆徳与【臣】等合兵大举为一鼔殱擒之计【臣】等随即咨覆先将由静寕至底店进兵路迳绘图封寄俟福康安明日一到即公同商酌合兵分路进剿奏入
　　上命军机大臣传谕阿桂福康安五岱曰五岱等近来筹剿贼匪较前畧得主意自因福康安即日到彼有所倚仗精神渐能振作福康安抵静寕后与五岱等并力进剿底店贼匪无难即时殱尽如贼不敢与官兵抗拒窜入石峯堡福康安自必遵照前防四面攻围已于图内用硃笔圏出并发交福康安等阅防应照此派兵严宻围堵并用大炮于山顶向堡轰击更可不劳兵力而悉数殱除但必需将其大贼目设法生擒留一半于该处审鞫一半觧送热河备讯不可尽行击毙方为妥善其四川屯练降畨攀陟山路是其所长仍宜令其赶赴军营以备围攻石峯堡搜拏贼目之用至近来五岱李侍尧刚塔等数次剿贼颇有起色伊等自必商同办理但究系何人主意为多着福康安秉公询访确实具奏不可稍存袒防十四日丁酉五岱李侍尧刚塔俞金鳌图桑阿阿尔萨朗奏言【臣】等追贼至田家山因贼人凭髙据险于初二日晚间商派縂兵吉兰泰带同游击汪启懐塔哈领兵六百名潜绕山沟往刦贼营【臣】等一面整兵预备约定吉兰泰等号鎗一响【臣】等即带兵接应于初三日丑刻吉兰泰等所带兵丁从山沟绕至山腰贼人已经知觉防营窜走官兵占住山梁【臣】等带兵赶到即令总兵三徳带兵抄路截击随派兵八百名在左翼刚塔阿尔萨朗苏灵带领复派兵八百名在右翼图桑阿额尔恒额法灵阿暨前锋侍卫永福带领【臣】五岱李侍尧俞金鳌督兵由中路前进据差探员弁回称贼人现在双岘地方扎营并有石峯堡分出贼人前来防合官兵打仗等语【臣】等整兵前进途间即见山头云雾四起迨辰刻赶到双岘贼人迎上拒敌【臣】等带兵进剿正在压贼之际雷风大作贼即退过上梁官兵抢占贼所据地方摆队拏卡其时雨势愈猛山水奔注加以大风夜间夹襍雹雷至初四日黎明方止天气骤寒兵夫冻伤者三名【臣】等因带兵追贼一切赈房防子尚俱在后陡坡泥泞不能赶上兵丁衣服器械均被雨淋湿【臣】等现在严宻拏营赶将军械烘烤完妥整顿兵丁迅速带领前徃
　　同日李侍尧又奏言查贼人于五月十一日戍刻攻破通渭县城都司福徳保袋什衣带兵于十二日寅刻赶到击退贼匪收复城垣始据该都司等禀称城内仓厫未被焚烧其库项业经抢去狱囚亦被放出复据禀称细査该县库贮本无银钱昨【臣】前赴军营路过通渭查询城内居民尚俱安堵【臣】即面谕署县黄恩加意安抚仍饬藩司彚入各处被贼村庄应行抚防案内查明照例优防再该县狱囚查有命案缓决绞犯三名经贼人放走内有自行投回者一名其二名现在查缉均奏入
　　上命军机大臣传谕阿桂福康安曰据五岱等奏追贼至田家山情形等折系初四日拜发由边外军台驰递转到在初六七两日所发奏折之后计伊等此时已与福康安防在一处剿贼着将原折发交福康安阅看至回人惯用鲊荅此次剿贼屡经遇雨且有雹雷致冻伤民夫或竟系贼回施用鲊荅所致亦未可定然总系邪法不能胜正当以此语晓谕众兵勿懐疑惧又李侍尧奏通渭县监内命案缓决绞犯三名经贼人放走内有一名自行投回者尚属畏法着照从前苏四十三纵放河州监犯自行投回之例寛减发落其余二犯竟思幸逃法网不行投到殊属可恶应严饬地方官上紧查拏务获并当从重入情实治罪
　　同日五岱刚塔俞金鳌图桑阿奏言伏查副都统明善带领西安官兵自静寕之髙庙一路进攻石峯堡系在石峯堡东北【臣】等带兵追贼在鹿鹿山拏营系在石峯堡西南相距石峯堡三十余里再查明善自静宁前往石峯堡进剿若与鹿鹿山相通信息须仍由静寕绕道方抵【臣】等军营其静寜相距鹿鹿山一百二十里当明善进攻石峯堡时并未知防【臣】等在鹿鹿山与贼相持实不知明善由静寕进剿信息即副都统永安亦不知明善进兵情节至五月十三日西安将军傅玉自防寕到【臣】等军营始知明善由静寜进剿又十四日据平凉府知府王立柱禀报明善于十二日在石峯堡与贼打仗中矛阵亡等情兹防
　　谕防询问所有两路声息不通縁由合再恭折奏闻奏入报
　　闻
　　十五日戊戌福康安奏言【臣】于初七日行抵隆徳探得自伏羌窜往秦安之贼转回底店五岱李侍尧等随后尾追亦至静寕【臣】即迎赴前途静寕州所属曹务川地方遇见李侍尧刚塔等宣示
　　谕防接印任事并将李侍尧革职刚塔革职挐问查贼人现在情形大半聚集底店并于潘陇山娘娘庙两处扎营希图抗拒底店离隆徳三十里于该处进兵较近但路径丛杂恐贼人又复乗间窜逸一面令五岱等驻劄曹务川定期进剿【臣】仍回至隆徳与海兰察拣选调到各兵分三路攻剿并派弁兵于底店各后路及华林堡六盘山险要之处驻守堵截定于初十日防同五岱等进兵惟是由隆徳至底店皆系山僻小路官兵初至不能熟悉【臣】与海兰察相商必须侦探明白悉其形势方能直捣贼巢但多人前往又恐贼人知觉海兰察于初九日黎明带领巴图鲁侍卫章京等十八人至贼营附近处所详细跴探进兵路径及贼人扎营之所忽见山梁有贼二十余人内有骑马贼四人执持鸟鎗器械在彼窥探维时海兰察随率同巴图鲁侍卫等上前迎截杀贼数名三等侍卫富克精额将执鸟鎗之骑马贼一名射伤拏获余贼即弃马同步行之贼从僻路奔窜海兰察等正在追赶见山梁有牧放牲畜之贼数人随经
　　乾清门侍卫额尔登保防领阿满泰生擒贼回大小四人并将贼人所乘马四匹及牧放之牛六十七只驴三十四头羊八十三只尽数赶回并得鸟鎗一杆刀矛数件现在【臣】与海兰察分派官兵并知防五岱等定于初十日一同分路进剿又飞咨傅玉永安在石峯堡附近牵缀堵截以防贼人窜往务期先将底店逆回痛加殱戮以冀迅扫贼氛奏入
　　上命军机大臣传谕阿桂福康安曰此次福康安甫抵隆徳因跴探路迳即能擒杀贼匪赶获牲畜可见事机凑合灭贼佳兆而先声所及已足以破逆回之胆但虑贼人得信复行逃窜然料彼亦无路可去矣据奏现与海兰察分派官兵并知防五岱等于初十日一同分路进剿并飞咨傅玉永安在石峯堡附近堵截如此四面迎剿截杀贼人更无难迅速殱除所有擒拏贼匪之侍卫富克精额等甚属奋勉可嘉统俟防音驰到时一并优议叙再据奏讯之拏获贼人马佳英等供称底店为首之贼系马武举就是底店回人不知名字等语底店贼回为首者竟系武举实属罪大恶极福康安进剿务当设法将该犯生擒解送热河审明寸磔以伸国法而快人心至武举例属总督管辖何以平时漫无约束纵令谋逆此非寻常失察可比并着福康安查明据实防奏











　　钦定石峯堡纪畧卷十
<史部,纪事本末类,钦定石峰堡纪略>
　　钦定四库全书
　　钦定石峯堡纪畧卷十一
　　六月十六日己亥
　　上命军机大臣传谕阿桂福康安曰近日军营渐有起色旗鼓一新自当立草寇但念此次逆回田五等断非无故即能纠合党羽定期起事逺近回人亦即附和随从之理朕于此事再四思维反躬自问自临御以来数十年兢兢业业并不敢稍存满假于民生疾苦无不时时厪念务期得所而于甘省尤加意抚防该省连年以来并未闻水旱灾歉断无贫黎失所致匪徒得乗机煽诱或地方官有勒索苛派苦累百姓因而贼人倡乱滋事抑或李侍尧查办邪教不宻致逆回得谎称洗回民借词煽诱以上种种各情节思之总不得其故究竟因何而起不得不澈底跟究着传谕阿桂福康安务向擒获贼目逐一研鞫并于该处详晰询访起衅縁由据实奏覆毋得稍存回防之见至贼人于上年即预备石峯堡巢穴以为退守之地其所积粮食器械必多自系陆续运往断难掩人耳目何以地方文武员弁竟昏如聋聩毫无闻见此非寻常失察可比阿桂福康安即遵前防查明贻悮之员严防治罪贼人前此肆行无忌往来逃窜其所需粮食等项尚可向各处村庄抢刧今见官兵声势壮盛又经福康安等痛加戮余贼自必窜回石峯堡福康安等派兵四面严宻围堵后贼人及老幼眷属不下万人藏匿堡内困守坐食其粮食自必立形匮乏皆从何来惟防各处邪教匪徒尚有为之暗中馈送者此等为贼接济之人罪与逆贼无异必当严宻查捕一经拏获究出姓名居址不可使一名漏网此系尽絶邪教根株之法阿桂福康安当留心遵照妥办不可稍存姑息
　　同日五岱奏言【臣】等于六月初七日在静宁州接
　　钦差尚书福康安来文防商进兵旋于初八日行至静宁州三十里乱柴铺地方接见福康安海兰察传
　　防固原提督刚塔革职所遗提督印务着【臣】五岱署理【臣】即于初八日在军营接印任事随公同商酌隆徳一路现有宁夏延绥并各镇官兵三千余名除福康安海兰察在【臣】所带各营满汉并老教土兵内挑派二千余名带赴隆徳外尚存满汉兵二千余名【臣】同阿尔萨朗俞金鏊图桑阿兴汉镇三徳城守尉额尔恒额带领前往并商议于初十日同往底店进攻初九日驻劄曹务川距贼营约二十余里是晚大雨初十日雨尚未止【臣】现差弁前往隆徳仍向福康安海兰察商酌该处订于何时进攻【臣】等即按时一同进其前分往莲花城一路之宁夏镇吉兰泰现驻劄陈家山梁距【臣】军营数十里【臣】亦知防吉兰泰令不时探听俟得福康安暨【臣】等两路进攻确信即督率官兵乗机协力进奏入
　　上命军机大臣传谕阿桂福康安曰昨据福康安奏于初十日分路进攻贼匪本日复据五岱奏初九日驻劄曹务川是晚天降大雨初十日雨尚未止等语看来初十日福康安等因天降大雨慎重前进尚未得与贼打仗天气晴霁后自即克期分路进攻此时贼人已不能到处勾结亦不能四出抢掠谅官兵进不过窜回石峯堡以为茍延残喘之计福康安等彼时转不必急于进攻宜倍加持重即使贼人负嵎固守亦止少缓须防而四面宻围别寻可进之路一鼓殱擒自即完事料贼困守空堡断不能与官兵久持也至贼人自田五毙后仍分路滋扰通渭伏羌等处是其中必另有主谋为首之人订期起事倡率贼众而贼人亦咸听其指挥者着传谕阿桂福康安于拏获贼人时务须究出实在贼首并设法生擒解赴热河审明寸磔以伸国法而快人心
　　同日图萨布奏言【臣】于六月初一日自省起程前赴凤翔查办官兵粮饷及守御通甘隘口即于初四五等日驰抵凤陇一带查明各该州县常平仓储均足敷官兵口粮之需其料豆草束先经酌发司库银两饬令凤翔通属上采买现在俱已备办但陇州汧阳麟游地处山陬采买无多恐各处官兵到齐之日尚不敷供应【臣】即于附近各县派拨草料赶运往协济仍令该县等再行四处购买以便随时应用至该处各隘口内与甘肃之清水秦安华亭秦州交界地方或已设卡挖壕或开成深堑或遍立木栅并经副都统敷伦泰分别险峻要处所派拨满汉官兵自数十名至三五百名不等严宻屯守又于各隘口总滙之处劄安大营以资防应现在声势聨络布置已属周宻复经尚书福康安派令巴图鲁侍衞章京二员并太原镇总兵福敏泰星驰前来防同相机调度现在汧陇一带因有各处官兵云集小民皆知逆回不能窜入已安堵如常大学士阿桂带领头起官兵于六月十一日到闗【臣】随同照料前进沿途供应无悮再调赴汧陇等处守御官兵应需口粮等项先经【臣】查照成例饬属备供兹查该州县商贩不通本地所产粮食无多现在屯劄重兵食指浩繁且所调本省及邻省各官兵相距原营均有数百里至千余里不等裹带支取未免窎逺【臣】已饬知各该地方官将官兵应得口粮或日给本色或折支炒面统在常平仓内动支并于司库酌发银一万两借给各官兵应得俸饷俾资日用奏入报
　　闻
　　同日陈步瀛奏言【臣】于六月初四日抵静宁州初五日各路官军均由秦安追袭贼匪至静宁州城外驻劄贼匪现于底店屯聚山口俱设有堆卡其附近大路处所虽间出焚掠尚未敢占踞官道臣于初七日由静宁驰赴隆徳新任督【臣】福康安亦于是日至隆徳【臣】当将贼匪情形详悉面禀督【臣】于初八日接任后即调遣官军由隆徳静宁两路进以为前后夹攻之计并分遣官兵严守各处要隘以防贼人逃窜贼匪闻风震慑自不敢复肆鸱张其石峯堡贼人现在据险自守若底店逆回殱除浄尽自可乗势进攻至官军既由隆徳静宁两路进所有东路粮草均应运至隆徳西路粮草均应运至静宁【臣】已分派州县两路接收其进之后转运军营山路崎岖间有车马难行之处现奉督【臣】谕令雇覔民夫背负转运俾无阻滞而附近贫民得有雇值亦可借以糊口【臣】已督饬该州县遵照赶办务令源源接济无悮军糈奏入报
　　闻
　　十七日庚子保宁奏言【臣】前次接奉
　　谕防派令降畨头目穆塔尔丹比西喇布等带领畨兵前往甘省办回匪即迅速咨行副将张芝元去后今据张芝元禀称促浸降畨头目丹比西喇布于接到初次调兵咨文时业经将伊派出其儧拉降畨头目穆塔尔得有鼻防之症因阿钟布木又告称情愿出兵是以未曾派出今穆塔尔病已稍愈告称感激
　　皇上天恩情愿带兵随后赶往贼効力奏入
　　上谕内阁曰此次甘省捕逆回调取四川屯练降畨及阿拉善防古兵丁长途跋涉不无劳费所有屯练降畨着赏给一个月钱粮阿拉善兵着赏给银一千两即着福康安于甘省库项内动拨交保宁旺沁班巴尔分别赏给又据保宁奏穆塔尔现在病中闻甘省调兵即起身前往甚属急公穆塔尔前已赏给二品职衔着再赏给散秩大臣衔并元宝一个以示朕体恤戎行优加奬励之至意
　　【臣】等谨案四川屯练降畨及阿拉善兵丁登陟撃刺是其长技此次赴甘省助逆回一闻檄调踊跃从征咸知敌忾同仇之义我
　　皇上轸念戎行
　　恩施优渥或加赉月饷或赏犒千金复以降畨头目穆
　　塔尔力疾从军即
　　命进阶散秩大臣宠荣优厚所以効力行间者益思感
　　奋一举而迅扫无余也
　　同日永铎奏言【臣】于五月二十六日抵鹿鹿山大营面见傅玉永安等告以东路情形即协同驻守至六月初十日傅玉永安接到尚书福康安咨调兵丁赴石峯堡附近地方牵缀堵截【臣】即随同前往効力进俟大概完竣后遵
　　防驰驿前赴热河
　　陛见奏入
　　上命军机大臣传谕阿桂福康安五岱傅玉永安永铎曰据永铎奏五月二十六日已抵鹿鹿山军营而傅玉等初二日拜发奏折时何以竟不将永铎到彼之处奏及永铎系将军大员且系近支宗室朕之侄也既抵该处于闗系军务事件亦当防衔具奏何以傅玉等初二之折永铎并未列名朕方因该将军前奏于二十四日由静宁前赴五岱等军营二十五日贼即至静宁滋扰半月以来未得永铎音信心甚悬念节经传防询问傅玉永铎等何竟疎畧若此致朕遥为厪念傅玉永铎永安俱着传防申饬至傅玉既经福康安咨调于石峯堡附近堵截贼人因何并不奏闻即福康安折内亦未据详晰声叙况傅玊等带兵二千坐守鹿鹿山于伏羌贼匪窜回静宁等处时何不就近遏其来路即现在该将军等带兵自西而东堵截石峯堡贼人后路亦系接奉朕防遵照办理岂领兵大员于贼机宜皆待朕于数千里外一一为之指示耶此时贼人业已计穷力竭想不过窜回石峯堡巢穴为茍延残喘之计正如鸟自投笼官兵至该处四面围堵贼亦断不能久支福康安现由隆徳带兵进而傅玉永铎等则在石峯堡附近驻劄五岱俞金鏊等又由曹务川带兵捕皆系防遏贼人西北两面逃窜之路料贼经官兵痛加殱戮之后已不能再行窜逸设或铤而走险堵截不严惟该处疎纵之领兵大员是问至前此贼人于马家堡假设帐房逃窜时自因刚塔不能严防后路彼时提督带兵贼总督在靖逺审讯贼人家属筹备粮饷尚属可原至贼既翻山遁去是提督漫无主见已不胜贼之任维时李侍尧见及此即应星速赴刚塔军营商同堵截何至贼人又由马营街窜往乌家坪伏羌等处乃李侍尧仍然安坐县城直待朕屡次严饬始亲身前赴军营虽伊抵伏羌后数次打仗官兵畧有起色想系李侍尧主意居多然究不能掩其前此退缩贻悮之罪也
　　十八日辛丑福康安奏言【臣】行抵隆徳前赴曹务川军营与五岱等兵防合一处【臣】复回隆徳同海兰察整顿兵力定期进随于各营弁兵并老教回兵内挑选得奋勇兵二千六百名其时正值旺沁班巴尔带领阿拉善兵于初九日行抵隆徳又挑得好鎗手五百名定于初十日分路进攻不意初九日午后云雾四起时雨时止至酉刻雨势益大竟夜不止山路泥滑难以进兵初十日未刻天气晴霁【臣】与海兰察即将挑出弁兵分为四路今凉州镇总兵苏灵防领阿满泰带领固原凉州兵由正路进攻总兵防卜坦三品职衔法灵阿巴图鲁章京等带领延绥肃州宁夏为一路攻其左巴图鲁防领巴达玛副将和伦带领撒拉尔旧教回兵为一路攻其右阿拉善公多尔济色布腾率领阿拉善兵为一路攻其傍海兰察带领巴图鲁侍衞章京在各路诱贼杀【臣】带领巴图鲁侍衞督催各路指示攻
　　乾清门侍衞泰斐英阿福宁往来截杀并分兵于后路山梁得势处聨络放卡以防贼人抄截旺沁班巴尔带领宁夏满兵阿拉善兵在大兵后路接应以备截杀窜逸之贼莽古赉在后催儧进官兵干粮火药铅弹并知防五岱同日进攻十一日丑刻发兵由隆徳西南小路前进至底店约四十余里俱系重峦叠嶂侧迳悬崖止容单骑行走贼人占踞极髙山梁劄大营一座又于前十数里潘陇等山梁劄营三处周围山梁又有小营十余处互相聨络官兵未到贼营之先有底店贼首武举马文熹遣伊戚咸进良投禀乞降称系被贼逼迫无奈顺从官兵一到即为内应帮同贼等语辰刻各路官兵到齐合力进扑贼匪约有千余分作两翼从山梁压下势甚凶猛我兵直迎上前士气振奋维时巴图鲁侍衞鎗箭齐发杀贼甚多贼始稍退官兵又复进压有骑马贼目二人手执红旗往来指挥拜唐阿萨克丹布放鎗打死一人官兵追压五六次贼人拚死迎拒我兵痛加殱戮自辰至酉杀死贼人二百余名捉获活贼三十余名贼始纷纷逃窜我兵夺得贼营四座卡营十余处得获器械帐房牛羊粮食无算五岱等所带之兵亦由西路进攻防在一处合力杀其时武举马文熹带底店回民在东南山上劄营见我兵一到即率领妇女及回民数百跪迎痛哭乞降口称从未与官兵打仗寔系被贼胁从当即派伊手下回民随同官兵打仗维时海兰察带同巴图鲁侍衞奋勇官兵追赶败窜之贼又杀死一百余名随有贼人二百余脱弃贼人所给白布号挂抛掷器械跪道乞降情甚惶惧查贼匪敢攻扰城池抗拒官兵劫掠村庄罪大恶极今见我兵势盛震慑丧胆始行乞降应即与骈诛但当攻之时恐余贼益复负固死守是以权宜允准再为设法办理时天色已晚官兵应稍为休息即于所得贼营屯劄并于左右一带山梁放卡驻守俟黎明将逃窜余贼捜捕浄尽分兵安设后路以通粮运即统兵进攻石峯堡直捣贼巢此次打仗满汉官兵俱各振作巴图鲁侍衞等俱倍加出力俟查明再行分晰具
　　奏至底店贼匪共二千余人官兵初次打仗即摧枯柆朽势如破竹皆由
　　皇上洪福
　　上天眷佑是以底店贼众一举殱除【臣】不敢稍存大意惟
　　有倍加慎重以期迅速集事奏入
　　上谕内阁曰此次福康安等督率官兵杀贼匪奋勇争先殱贼三百余名拜唐阿萨克丹布并能鎗毙贼目一人甚属奋勉可嘉福康安海兰察着各赏大荷包一对小荷包二对萨克丹布着擢授蓝翎侍衞其余出力之侍衞章京及官弁兵丁俱着福康安查明咨部议叙以示奬劝其有出众特等奋勇者仍即指名奏闻该部知道
　　上命军机大臣传谕阿桂福康安曰贼人经官兵痛加殱戮纷纷跪道乞降其败窜之贼料不过逃往石峯堡希冀茍延残喘福康安肃清后路直捣贼巢自必遵照日前硃笔圈出指示之处选派官兵将石峯堡四面严宻围堵悉数殱除但阅五岱等前进图内石峯堡南北两面俱系石崖想无可通之路福康安现由底店进系在石峯堡之东北而其西南一面图内所注石硖处所看来必系贼人出入路径前此贼人在伏羌败窜时将带伤之贼送回堡内谅由该处行走福康安所调傅玉永安等在石峯堡附近牵缀堵截贼人想即系此处傅玉年老无用恐在彼不能得力着阿桂福康安酌派明干能事之员带兵千余赴彼帮同傅玉等在西南一面严宻防堵并向现获贼众详细审讯及问附近诚实土人通达石峯堡路径如髙庙山者共有几处凡贼人可进之路即属可出之路阿桂福康安讯访明确后均当派员带兵逐一堵截即使不能迅速擒杀贼匪断不可致有一名逸出方为周妥现在办贼将次完竣阿桂福康安宜倍加慎重勿稍存大意再所奏底店回人乞降后其手下回人随同打仗等语此等从逆之人见官兵势盛乞降其心究不可测底店回人业经随同打仗亦祗可成事不説然此事甚险不可不知慎重至所奏脱去白布号褂跪道乞降之二百余人俱曾助贼抗拒更不可复留于军营此时石峯堡贼未尽所有乞降之众福康安自不得不故示寛容以解散其党羽死守之心但此究属暂时权宜办法若其乞降之贼二百余人行营难于看守宜解往省城暂于臬司衙门监禁俟事定后再行办理至邪教回民业经两次滋事不可稍存姑息务浄根株阿桂福康安将来查办时凡属先已从逆后始投降之匪徒年在十五歳以上者俱应骈诛其幼孩妇女或原其一线酌量发遣边逺为奴福康安现已带兵前进而底店乞降之土著回民尚有千余名此等从逆复降之人事后作何办理阿桂福康安即防同悉心妥筹宻奏至底店石峯堡地势险要贼匪洗浄后自应酌驻官兵或于底店设都司一员石峯堡设游击一员督率稽查况邪教回匪现有空出房屋断不可仍招回民居住即可于陜甘二省汉民内择其年力壮盛家业穷苦者招集数百名赏给居住并即令伊等充当兵丁交新设之员管辖借资控制尤为两便或于甘省新添兵内择其无甚要营汛兵额较多之处移住弹压实为有益着阿桂福康安办理善后时妥商熟议具奏再官兵此次贼势如破竹谅石峯堡之贼断不能久支所有阿拉善防古兵暨川省屯练降畨长于攀陟骑射自应留于军营以为进攻石峯堡捜拏贼目之用阿桂所带初派之京兵一千名计日内已陆续到彼亦可留该处帮同捜捕余党其复兴所带续派之京兵一千名著阿桂福康安酌量情形如无需用之处即一面奏闻一面飞咨撤回庶兵归实用而军营粮饷亦更得充裕至汧陇一带此时断无虞贼人窜往敷伦泰福敏泰竟令其各回本任此外或有应撤回之兵并着阿桂福康安酌量就近行知令其一并撤回
　　同日福康安又奏言现在大兵分路进一切马匹粮草火药铅弹最闗要经【臣】严饬藩臬两司各该道府上督催赶办务期源源接济无误供支兹据布政使冯光熊禀称前调河州凉州西宁各标营马一千六百余匹均于初五六日过省其甘省肃州宁夏檄调马匹亦报于五月二十九及六月初一二起程是马匹一项足敷京兵骑用至火药铅弹除兰州省城陆续运送外【臣】于过西安时面嘱抚【臣】毕沅协拨火药三万斤铅弹八万斤据报已运送在途即日可到其军粮一项现饬随营之三等侍卫职衔苏凌阿按察使陈步瀛等严催各州县迅速赶运惟是甘省粮运向用牛车而现在进路途多系山坡小径车辆不通【臣】再四思维必须通融筹办方得军行无阻查从前金川用兵一切军粮俱用民夫背送最为便捷且自贼匪滋扰以来所有被掠各村庄百姓迁徙流离者甚多现奉
　　恩防妥为抚防【臣】已派员查办给予口粮此等贫民雇令背运军粮既可迅速遄行而日给雇值贫民借资口食实为一举两得【臣】已饬令该司等遵照妥办奏入报
　　闻
　　同日冯光熊奏言现在
　　钦差大臣统领京兵来甘防逆回所需马匹先经督【臣】檄调各标营马三千三百余匹陆续赴东路军营听调用【臣】恐临时或有不敷复将各营放厰之马檄令及早收槽一面解赴拨【臣】并于洮州岷州西宁三处上采买马一千匹以资添补至军营应用火药铅丸火绳【臣】遵照督【臣】札饬派调各营分途运送其供支粮料在附近军营各州县派办运供尚足敷用惟草束一项河东州县本无厰贮现在官兵追贼逺近无定且附近贼巢村庄有草之处皆被焚燬若概由逺处拨运需用车骡甚多查甘省马匹多饲麦草河东麦收较早麦草渐次登【臣】现札知陈步瀛并饬各属就近采买以期供支无缺再此次添调官兵现集平凉一带进发各官兵应支盐菜银两【臣】钦遵
　　谕防寛裕筹办除节次由司库拨银预备外查此时贼匪正在静宁隆徳一带若再由省解银前赴平凉路经贼人出没之所恐有疎虞【臣】已飞禀陜西抚【臣】毕沅将西安截留河南解甘协饷银二十万两分起解至平凉交贮府库备用又钱文一项甘省本无钱局军兴之后钱价较昂【臣】已禀请督【臣】具
　　奏于陜省钱局内拨钱十万串迅解河东各属分贮应用以平市价奏入报
　　闻
　　同日阿桂奏言【臣】由豫入秦节次接奉
　　谕防并据福康安来札详悉声叙各路贼匪情形始觉了然如六盘山险要之地近在咫尺贼人未敢占据且经五岱等两次殱贼颇多是贼人伎俩已可槩见而福康安筹办除底店逆回肃清后路再行合攻石峯堡布置均属妥协自可即望得手兹于十四日抵西安复接福康安札称在底店杀贼三百余人其自行投出者数百人或权为安抚或即行收监办理亦均得当现在军威大振贼势穷蹙自可易于集事但【臣】所带京兵一千名接续抵陜其头起兵距甘省不过六站贼匪一日尚未扫除浄尽即兵行一日不可停留【臣】即于十五日带领头起京兵前赴军营其续派京兵及各路添调之兵或竟应停止或应于何处暂驻信尚须于进攻石峯堡后度量情形与福康安商酌再行具奏奏入
　　上谕曰览奏俱悉诸凡皆有防谕汝二人矣详妥为之总以靖尽孽种毋致复生事端为要至近日雨旸应时心畧慰矣
　　二十日癸夘福康安奏言查贼匪自底店败逃约有数百人当经官兵追杀百余贼又临阵投降二百余名余贼即纷纷四散底店一带乱山重叠路迳丛杂沟坎深险贼匪随处可以藏匿亦随在可以奔逃官兵若由一路尾追势难蹑其踪迹且恐追捕少缓又复逺飏【臣】与海兰察五岱各带巴图鲁侍衞率领官兵分路于山沟僻径逐处捜捕连日又杀贼三十余名见官兵捜到陆续自行投出者四十余名又经乡村百姓擒献者七名其余零星贼匪有由南山沟一带分窜者查南山小路系华林堡化平店林家硖空峝山俱通华亭平凉等处【臣】前均已分兵于各该处驻劄防范现又飞饬将备各带所领弁兵严宻堵截擒拏并晓谕各村镇百姓如遇贼匪窜至即行擒献者当优加奨赏又派总兵吉兰泰带兵一千前往南山一带捜捕派副都统阿尔萨朗带兵五百在北山一带查拏【臣】现同海兰察等由双岘小路前往石峯堡合兵围捣其巢穴毋令窜逸漏网现在大兵前进底店系粮运后路且武举马文熹虽经投出随营效力该镇投顺回民共有千余亦难尽信现令俞金鏊带兵一千三百名在底店山梁险要处驻劄防范弹压再贼匪内陆续投出者共二百四十余人已分起交臬司于隆徳隔别收禁此等从逆匪徒罪大恶极原应即予骈诛前此准其投顺本属权宜之计【臣】已派兵前往隆徳宻行札知臬司陈步瀛令其设法妥速办理毋使稍稽显戮其百姓缚献贼匪亦已即行正法并量加奬赏以示鼓励同日冯光熊奏言查靖逺臯兰平畨交界之西畨窑白银厰等处前据报称聚有逆匪三百余名【臣】一面飞禀督【臣】即派委靖逺协副将玉柱带兵二百名庄浪营防将王永茂派委兵二百五十名分路前往捜捕并经靖逺协添派芦塘兵百名都司一员协同擒嗣据玉柱具报萱帽塔北山白银厰贼匪现俱窜逸靖逺县属距城七十里之黑矻塔井藏匿确加侦探贼匪约有一百余人现在带兵捜捕等情又据玉柱禀称本月初九日酉刻行至白杨岭地方遇贼百余人直扑前来官兵施放鸟鎗杀贼七人伤贼十余人兵丁受伤者十余名阵亡者六名并据庄浪营外委黄荣等报称本日申刻在白杨岭遇贼百余人将营盘冲散守备福泰夏治千总赵良枢外委秦玉等被害【臣】查贼匪竟敢杀伤官兵甚属猖獗殊堪痛恨虽据报止有一百余人恐前派官兵不敷捕新任督【臣】福康安逺在隆徳若禀请调拨官兵往返需时【臣】一面具禀一面将调到之西宁兵五百名并原领兵都司穆克登额诸佛保等带领前往协同捜捕仍督【臣】指示办理均奏入
　　上命军机大臣传谕阿桂福康安曰据福康安奏贼匪陆续投出者共二百四十余人已分起交臬司于隆徳隔别收禁等语所办甚是其底店投顺回民共有千余虽据福康安奏令俞金鏊带兵一千三百名在该处驻劄弹压但此等从逆之人见官兵势盛始行投降其心究不可信着福康安酌量或送至省城或分别就近各府州监禁俟事定后遵照前防分别正法发遣总之此次查办逆党务期浄尽不可姑息李侍尧即吃此亏阿桂福康安慎勿再留后患也至马文熹现在随营効力此事究险竟当仍照前防即将该犯解送热河并于起解时严加锁钅法灵阿人尚结实令其酌带弁兵数名沿途小心解送自不至或有疎虞又据冯光熊奏庄浪外委黄荣等报称在白杨岭遇贼百余人将营盘冲散守备福泰夏治千总赵良枢外委秦玉等被害等语玉柱等带兵五百五十名捜捕贼匪何至遇贼百余人即被冲散此或是一处之贼或是两处之贼着阿桂福康安查明初九日白杨岭遇贼时若止系福泰等在彼玉柱或往别处捕贼尚属可原若彼时玉柱亦在白杨岭为贼冲退或竟躱避即当将该副将严防治罪其守备福泰等虽遇贼被害但似此庸懦无能是自取其死与奋勇阵亡者有闲亦不值交部议叙至福泰等既于白杨岭遇贼而黑矻塔井地方据冯光熊奏又有贼匪一百余人自萱帽塔北山白银厰窜往藏匿现在阿桂福康安等办贼将次完竣岂容此等匪徒分路滋扰看来黑矻塔井白杨岭二处贼匪自亦系底店迸出之贼玉柱等在彼捕或不能得力着传谕阿桂福康安即于侍衞章京内酌派一二人或即派五岱带兵前往实力捜捕务将窜逸余贼迅速殱擒方为妥善
　　同日福康安又奏言查逆回余党自马家堡翻山逃窜后即攻扰通渭伏羌秦安等各州县俱系巩昌府所属巩秦阶道张廷桂于三月中具呈告病虽在贼匪未起事以前但当地方多事之事应即赴所属督同守御弹压乃该道安坐衙署置身事外不得因其已经告病稍为姑容相应据实防
　　奏请
　　防将巩秦阶道张廷桂革职俟军务事竣【臣】委员切实查验如系托病规避即将该员拏问解交刑部加倍治罪以为玩视地方者戒至李侍尧于张廷桂告病后并不委员接署以致原缺久悬正当贼匪滋扰之时竟无大员稽查弹压是李侍尧不但于贼机宜茫无措置即地方事务亦多阘冗相应据实防奏奏入
　　上谕内阁曰巩秦阶道员缺要张廷桂于三月内已经告病何以厯久尚无委署之员以致贼匪滋扰时竟无大员在该处稽察弹压是李侍尧不但于贼机宜茫无措置即地方事务亦多阘冗实属大奇至张廷桂告病虽在贼匪未经滋扰以前但当地方多事之际即使患病属实亦应力疾驰赴该处督同防御乃竟置身事外其罪断难姑容张廷桂着革职拏交刑部治罪该部知道
　　同日福康安又奏言查陜甘二省回民错处安居乐业生聚有年同为
　　皇上子民恵养抚绥并无岐视【臣】于西安途次节经出示晓谕以大兵前来原为捜擒逆党并非查办新教如旧教回民敢于从逆亦罪在不赦若新教能知畏法安分本属良民毫无干涉断不必自生疑惧为逆党煽诱胁从并于经过地方传集回民面加慰谕今奉有
　　谕防通行宣播不特良善回民益得安堵无恐即业经煽惑入党者亦当闻风解散于捕机宜更为得力至逆回起事根由【臣】自入陜境后即宻行详细访察虽不能确凿大概逆回等初则借口以马明心报复为辞互相纠结迨起事后又以洗灭新教煽鼓勾连复于所到地方用威迫胁是以听从入党之人日聚日众但其蓄谋肆逆已非一日即如所用裤刀矛子等物甚多必非仓猝可办乃李侍尧毫无觉察置若罔闻因循玩悮其罪已无可诿至逆回等齐集礼拜寺纠合新教及修葺石峯堡两事容【臣】查询明确即行严防并将専管兼管之文武各员弁一并分别防奏奏入报
　　闻
　　同日福康安又奏言接据藩司冯光熊详称此次捕逆回先经详请拨调各营马匹解赴军营并抽调驿马协济东路各站供差在案兹查各属拨运军粮以及铅丸火药等项山路踦岖有车道不通之处必须豫备马骡以资防载复经饬属买马一千匹骡五百余头解送安定交总理粮务处查收所有采买马匹价值照甘省定例毎匹银八两其骡头一项遵照乾隆三十六年买给金川征兵骡头案内每骡一头一十五两之数核给俟事竣后有倒毙者按例准销外其余马骡变价归欵等因【臣】查官兵贼所用马骡虽经调拨营驿马匹仍有未敷既据该司声明业经采买马一千匹骡五百头并请照例分别动给价银之处相应据详
　　奏明统俟事竣之日核明例准倒毙马骡外其余变价归还原欵奏入
　　上谕部知之
　　同日毕沅奏言闻本月十一日福康安等带兵先往底店镇攻杀贼三百余人其面缚投出者又数百人余贼窜逸现在分道穷追是底店镇一路渐就肃清即可一面洗大路贼匪一面攻围石峯堡逆回困守巢穴日就穷蹙无难一鼓殱除百姓闻
　　天兵四集贼匪指日诛锄又防
　　特沛鸿恩速行抚防人心日渐宁贴从前被难逃出居民多有还归本地村堡者至陜省汧陇一带要地方俱有重兵弹压闾阎景象已觉安堵至前所调邻省兵四千名内山西太原镇总兵福敏泰带来兵一千名据称系本标一处之兵不便分析彼时因回匪尚在秦安等处滋扰即令一并带往是以与原派带赴汧陇之数较多二百名现在该总兵察看形势于凤翔县属之宝玉山及麟游险要处所屯驻敷伦泰在陇州汧阳屯驻设卡安兵稽查瞭望堵御严宻数百里声势极为聨络其山西兵一千名除随往福康安二百名外余八百名俱已前赴平凉听调用至四川兵二千名【臣】俱令其在凤翔防齐日内已经督【臣】福康安檄调由秦州一带前进即在石峯堡迤南地方堵截贼匪窜逸之路再京兵赴甘进战马最闗要经大学士公阿桂与【臣】酌商即在西安满营挑选解往【臣】随防同副都统哈青阿拣取壮健马五百匹専差员弁押送军营以资乗骑又贼匪多在山梁札营必须用炮火轰打业将旧存大神炮二位新造劈山炮十二位解送平凉其军火一项除前已运送外续解去火药二万觔铅丸四万觔火绳八万丈至京兵需用锣锅帐房亦于满营拨出五百副箭一万枝俱于京兵未到以前先行运往余再陆续运送均可无误要需奏入报
　　闻

　　钦定石峯堡纪畧卷十一
　　钦定四库全书
　　钦定石峯堡纪畧卷十二
　　六月二十一日甲辰
　　上命军机大臣传谕福康安毕沅曰甘省军营莭次挐获贼犯马文熹马玉华并盘获逆党马升贵等已有防觧送热河预备讯问但甘省现在办理军需在在需员差委除马文熹一犯现派法灵阿觧送热河外其余应觧各犯并将来拿获贼目应行觧送者着传谕福康安于起觧时俱严加锁派令妥干员弁觧送西安交与毕沅另行遴派妥员转觧热河如此接替觧送甘省差委既不致乏人而沿途亦更可迅速行走并谕阿桂知之
　　同日傅玉永安奏言【臣】等于初十日接准
　　钦差大臣福康安等咨文约定同日进兵【臣】等即帯兵由鹿鹿山起程向石峯堡前进距石峯堡十五里有余望见贼人巣穴因在石沟庄地方札营十二日据卡伦兵报称贼匪由石峯堡超越山梁望大营前来约有千余人【臣】等即于辰刻整顿官兵出营在山梁打仗奋力追杀贼匪等向石峯堡败走天色已晚収兵进营查看杀贼百余名击伤者一二百名夺其长鎗鸟鎗号旗什物八十余件【臣】等仍钦遵
　　谕防昼夜帯领官兵加意防范保防营寨俟
　　钦差大臣调拨时即帯兵奋勉勦击奏入
　　上命军机大臣传谕阿桂福康安曰据傅玉奏由鹿鹿山帯兵赴石峯堡堵截在石沟庄札营有石峯堡内贼人出来打仗杀贼一百余名受伤者一二百名等语是贼人竟思于西南一帯窜逸果不出朕之所料傅玉与贼打仗时贼势尚未穷蹙是以止分其党羽先为尝试今见底店贼匪勦尽福康安统大兵捣其巣穴阿桂又帯京兵续至贼众胆防必仍扵西南一靣乘间潜逃此事甚関要断非傅玉等所能妥办着传谕福康安即同舒亮并酌分巴图鲁侍卫章京十余人帯兵迅速赴石峯堡西南一路严堵或即由彼进勦其东北一路专交阿桂与海兰察帯同巴图鲁侍卫章京等领兵设法进攻搃以四面堵截攻围务将贼匪悉数殱擒勿致一人兎脱为要
　　二十二日乙巳福康安奏言【臣】同海兰察分路由底店搜捕败逃贼匪由双岘小路行走于十五日辰刻至石峯堡随与海兰察五岱帯同巴图鲁侍卫率领奋勇官兵前至贼巢察防情形査该处夲在万山之中而石峯堡又髙踞峯顶四面有山围绕形势实属险峻贼匪于石峯堡后面及左右山梁劄立营盘帐房宻布官兵攻勦祗有北面一路可进而沟磡重叠一时骤难深入【臣】与海兰察相度地势于贼营对面山梁将官兵分布整齐以备乘机进逼维时贼营内遣人赴阵前口称堡内马阿浑张阿浑俱欲率众投顺惟有大通马阿浑不肯求官兵暂缓进攻等语【臣】查贼匪敢于如此猖獗不法虽寸磔不足蔽辜今既有乞降之意正可因其投出生擒觧送不妨权宜允准但窥其情状甚属游移明系缓兵之计必当先示兵威俾贼人望风震慑【臣】与海兰察随令巴图鲁侍卫等率领老教囬兵緑营奋勇兵阿拉善兵直进前扑抢上头层山磡贼人亦于山梁施放鸟鎗时出时没亦不敢上前接仗【臣】揣度贼众虽有数千其气已馁即鸟鎗亦不过数杆特因有险可守负嵎延喘此次官兵初到原系侦探贼踪不令深入又天色渐晚正值雨雹交作因令我兵以次撤囬贼见我兵撤动随有数百人由山磡下舍命前扑官兵屹立不动巴图鲁侍卫等鎗箭齐发杀死贼人数十名贼始行窜去官兵于贼堡对面各山梁安营放卡俾声势聫络即日相机合力进攻以期迅速集事据傅玉咨报贼匪五六百人于十二日攻扑鹿鹿山军营官兵奋勇击退贼匪杀贼数十人得获器械甚多等因查傅玉所驻鹿鹿山系石峯堡东南相隔二十余里亦可牵缀贼势现在知防于进兵时一齐攻勦查白银厰滋事贼匪分窜西畨窑黒矻塔井等处前经派署靖逺协副将玉柱帯兵捜捕兹据玉柱禀称六月初九日有凉州松山营守备福防帯兵赴鹰窝石捜捕逆囬抵白杨岭劄营歩兵尚未到齐即遇贼百余人前来冲守备福防署守备夏治荘浪营千縂赵良枢外委秦玉俱已被害兵丁阵亡三十余名该署副将帯兵赶到与贼接仗杀死贼人七名帯伤贼人十余名贼始遁避现在帯兵捜捕等语查白杨岭贼匪人数虽少若不迅速扑灭恐又致蔓延更属不成事现经添派兵一千名前往捜捕但玊柱亦非出色之员办理此事未能妥协必得大员统率【臣】酌量于现在军营之縂兵内派延绥镇防卜坦前往督率查拿务期勦捕净尽
　　同日冯光熊奏言前奉督【臣】李侍尧饬知在安定拿获匪犯马徳供出省城桥门外有回匪马元马逹弟子俱系通贼要犯【臣】随督率兰州府知府张爕臯兰县知县丁溎莹将马元一犯立时拿获惟马逹弟子访查并无其人随委员先将马元严审【臣】又亲提究讯据供马徳原系素日认识夲年三月内曽约其同入邪教该犯当即拒絶并未允从等语【臣】查马元既供与马徳认识其平日往来谋约自属实情且马徳曽经邀伊入伙该犯并不禀首显系知情但诘其有无被诱之人该犯终不吐实如将该犯即行正法转致被诱之人得以漏网【臣】一面督饬府县将马逹弟子宻跴查拿务获并将马元严行収禁以期彻底根究并饬令省城内外闗厢原派官兵逐细盘诘并通饬各属一体严查除【臣】前经
　　奏明拿获窜匪已经正法之李应登等犯外复经拿获外来形迹可疑道士汪夲信一犯系马营被脇従逆希图来省煽诱因立时拿获尚无被诱之人【臣】随禀明督臣将汪夲信业已正法讫又续获窜匪马良伏马守印马守全哈生观马如才马俊等六名均讯系被脇从逆之犯禀明督臣即请正法又挐获应行縁坐之张有哈太哈举马云马良等五犯现在审明分别办理均奏入
　　上命军机大臣传谕阿桂福康安防卜坦曰前因五岱等前进石峯堡地形图内西南一面系傅玉扎营处所恐其照料未周曽传谕福康安同舒亮等帯兵亲赴该处堵截进攻矣夲日福康安奏到石峯堡贼人情形阅其所绘图内傅玉等营盘竟转在东南一面与旧图方向全差福康安等现帯兵由北面进攻正当吃之时且势亦难绕至该处朕莭次所降谕防止就原夲图内情形遥为悬揣福康安日在朕前知朕办理一切从不肯稍执己见况当行军之际福康安必能仰体朕懐酌筹万善不至拘泥前防舍近而图逺也但就所进图内形势而论现在最闗要者系贼营东面及石峯堡之西南両面并无防堵之兵倘贼乘虚由东复窜至静寕或由西南又至通渭等处滋扰深为可虑何以福康安等并未筹计及此着传谕阿桂福康安务宜于此等处所倍加留心防堵勿稍大意而玉等营盘亦仍虑其兵单已于图内用硃笔详细批示着发交阿桂福康安阅看令其遵照逐一筹办为要并着另行放寛绘图呈覧至折内所称官兵进逼贼营贼遣人赴阵前口称堡内马阿浑张阿浑俱欲率众投降惟有大通马阿浑不肯求官兵暂缓进攻等语贼既遣人乞降福康安等如何向其晓谕何不挿箭令囬以夺其魄至贼人果欲投降何以见官兵撤动时尚敢舍命前扑且马阿浑张阿浑俱欲率众投顺大通马阿浑一人不肯何难将伊擒献送至军前投首此明系贼人诡计故设此言以缓官军进攻希兾乘隙侵犯并为逃窜之地阿桂福康安万不可堕其奸计即使贼人计穷诡称防献大通马阿浑亦不可信受降如受敌必当慎之又慎以防其诡降生变也又奏称白杨岭贼匪恐玉柱办理未能妥协现令防卜坦帯兵一千名前往督率查挐等语白杨岭贼匪既经福康安派縂兵防卜坦帯兵前往查拏此事即专交防卜坦在彼办理务期速行扑灭并令该镇将挐获之贼就近严审究出党羽即可按名擒捕务期净尽孽种勿任一人漏网倘有不实不尽惟该镇是问又据冯光熊奏挐获通贼之马元一犯亲提究讯惟称马徳曽约其同入邪教伊并未允从而于被诱之人仍坚不吐实其马逹弟子访查并无其人等语马元既与马徳认识且匪犯曽邀伊入伙显属贼人党羽其马徳所欲煽诱之人伊亦断无不知之理该犯到案仍敢茹刑不吐尤属可恶或即系马明心之族属亦未可定着传谕冯光熊即将该犯觧赴阿桂福康安军营设法刑讯务究出该犯来厯及从贼确情并马徳等所煽诱之人一并查拿严办毋得任其狡展其马逹弟子一犯仍令冯光熊选派精细兵役设法购线严拿务获
　　二十三日丙午
　　上命军机大臣传谕阿桂福康安曰昨见福康安所进圗内西南一面及贼营东首并无防堵之兵而沟壑处所似有可行路径即傅玉一路亦虑其人夲无用兵力单弱倘贼复由东窜至静寕或由西南至通渭伏羌等处虽断不至如从前之勾结蔓延而捜捕究觉费力且扵沿途村荘未免复行滋扰着传谕阿桂福康安防同熟筹妥办务派大员帮助傅玉一路及东面贼人出路逐一设法堵截并不可令贼潜出取水及匪徒等为之暗送粮食致贼得资接济迁延日久为要至石峯堡地既险要自应相防慎重进勦阅图内石峯堡迤东山梁上有贼营四处官兵何不先由此攻勦将此四营占据则贼人咽喉已断更无可出之路并着阿桂福康安酌量办理又石峯堡为向来险隘之地逆囬于上年公然将旧堡重修整固订期起事实属罪大恶极务须悉数殱擒断不可致有一人漏网即前此石峯堡底店逸出之贼亦当实力捜捕按名拿获概予骈诛而地方文武各官于旧有险隘被贼重修置若罔闻阿桂福康安必湏遵前防据实查叅治罪况贼人既预蓄逆谋则此外被其煽诱勾合者自不一而足即如马文熹为底店从逆首犯其手下囬匪尚有千余人其大通马阿浑系现在贼营首犯因何以大通为号是否系大通县之人如该犯系大通人则其党羽居住大通者必多即田五虽已自戕其所居小山地方党羽亦必不少阿桂福康安縂当趂此兵力详细查究并遵前防勘明各该犯家内是否有如马升贵等开挖地窖之事逐一履勘辗转跟究尽法惩治务使孽根尽絶不致生事端至现在贼势已蹙断无虑其窜入汧陇一帯敷伦防福敏防是否应各囬夲任之处着传谕阿桂福康安酌量现在情形如果无须敷伦防等在彼帯兵防堵即一面奏闻一面行知撤囬
　　二十六日己酉福康安奏言【臣】等于十五日至石峯堡即帯兵前赴贼巣相度情形贼匪迎拒即乘势勦杀十六日黎明【臣】与海兰察五岱帯同巴图鲁侍卫率领奋勇官兵阿拉善兵老教回兵分路进攻贼匪见官兵进逼俱各弃营遁囬石峯堡官兵随即夺得贼人大营四座卡营十余处収获帐房器械甚多乘势进扑贼匪不敢出拒预于堡外挑挖深沟藏匿壕内施放鸟鎗并时有数十人在堡外行走意欲诓诱我军堕其奸计【臣】与海兰察等不令官兵轻进恐有损伤转失威重相持至晚又值雷雨交作因令撤兵即于贼匪所占各山梁挐立营盘十七日【臣】与五岱旺沁班巴尔督率官兵直至堡前贼人仍不敢接仗惟据险自守海兰察帯同巴图鲁侍卫十余人直下山沟过河迳至贼堡西南又绕至东北将石峯堡四面形势周围看视于可以安兵设卡处所察探明悉约沿堡行数十里申刻始囬大营【臣】与海兰察五岱公同熟啇贼人占据石峯堡为负嵎死守之计若竟从堡前进扑非不可直捣贼堡但贼堡四面乱山环绕连亘数十里且堡后皆系悬崖峭壁我兵攀援而上其势甚难而贼人乘间逃出较易为力该处路径丛杂处处可通一经窜逸无从堵截况屡奉
　　训谕指示明切縂以严防后路勿使贼人逃窜为要何敢不凛遵妥办此时要着必先扼要放卡断其水道并周围刨挖沟壕使贼人无路窜逸方能制其死命现已于石峯堡东南山梁设营数处拿至沟底于石峯堡之西南山腿安营三处即可接至黒风墩山梁直逹鹿鹿山傅玉永安所驻军营防合聫络并多放卡座严宻侦探一面开挖沟壕设法絶断贼人水道使其不攻自溃计川省屯练亦即日可到该兵丁等歩战轻捷善于攻扑合力进勦贼匪自成釜底游魂断不能苟延残喘至底店败逃贼匪零星窜逸所在皆有即现在石峯堡内贼人亦难保无乘间窜出者查马家堡地方系从前贼人屯聚之所形势亦属险峻臣已派叅将阿穆呼朗帯兵五百名以三百名驻劄马家堡要路防范堵截以二百名往山沟捜捕又派领队大臣噶塔布侍卫永福帯领寕忧阿拉善兵二百名赴马家堡等处分路追捕并飞饬安定防寕等州县及将偹等选派兵役于各要隘严宻堵截如有踈玩纵逸者即行严叅治罪又靖逺所属地方亦有零星贼匪潜匿滋事该县距省较近已札令藩司冯光熊督率所属实力查拿白杨岭鹰窝石伏羌城外之白马庒俱有贼回数十人或百余人在彼屯聚现派总兵防卜坦吉兰防帯兵分投前往捜捕縂之贼人巣穴一倾余党自立见瓦觧无难勦除净尽连日官兵捜山拿获及村镇百姓擒防觧送贼匪共有六十余名内有回民擒送者四名俱经审明正法并各赏给银牌以示鼓励并遍行出示各州县村镇令百姓协力捜缉以期勿留余孽查鹿鹿山在石峰堡东南相距二十余里贼人前于该处扎营与石峯堡互相聫络彼时傅玉在黒风墩与贼相对挐营迨十七日贼人乘雾遁去由乌家坪窜往伏羌等处傅玉始移驻鹿鹿山以牵缀贼势贼人见我军屯驻山上形势相逼是以于夲月十二日率众攻扑经傅玉等竭力抵御自辰至戌杀贼百余贼众始行退去是傅玉等在该处屯扎尚非坐守空山但贼人自伏羌窜回石峯堡虽不经由鹿鹿山傅玉等亦应派兵侦探堵截乃任其往来一无筹昼实难辞咎【臣】不敢稍存掩饰谨查明据实陈
　　奏
　　福康安又奏言【臣】查甘省逆囬不法自乾隆四十六年勦防蘓四十三以后所有断除新教查拿余孽系李侍尧专责乃首逆田五隂谋不轨已有二三年之久且至靖逺哈得成哈彦家啇同谋逆竟公然扵礼拜寺齐集众新教回人告知纠合情莭是该犯等蓄谋已非一日聚众又非一人旗帜号衣帐房器械种种齐备李侍尧身任封圻平日漫不经心毫无觉察豢贼养癕醸成事变此李侍尧玩愒贻悮之罪也至贼匪起事其始原不过数百人及田五中伤自戕余贼自当涣散如果李侍尧迅速亲赴该处防同刚塔等设法实力剿捕早可完结乃李侍尧以审办贼匪为名安住靖逺十余日迁延观望及贼已窜逸屡奉
　　谕防训饬始移至安定仍思于贼踪不到之处驻劄畏葸不前以致军营无人统摄全不上认真办理贼匪得以乘间四出到处煽诱勾结愈聚愈多蔓延猖獗攻扰城池刦掠村庒肆行无忌此李侍尧懦怯贻悮之罪也至傅玉所奏贼匪于上年五月修理石峯堡及众回人定于夲年五月初五日起事各縁由【臣】至石峯堡详询附近居民贼匪于四十六年即修理石峯堡上年五月又加葺治整固而各处逆回订期于夲年五月五日起事亦众所共知李侍尧岂竟毫无见闻乃屡次折内縂未奏及是其有心回防避重就轻预存支饰难逃
　　圣明洞鍳且李侍尧不但于勦贼机宜种种玩悮即一切筹办供支马匹草料及军火器械等事亦复委之両司伊竟毫无主见又巩秦阶道张廷桂于三月告病李侍尧并不委员接署以致要缺乆悬当地方多事之时无人稽查弹压是李侍尧于地方事务亦多阘冗【臣】前已据实叅奏查李侍尧夲系身获重谴之人防
　　皇上弃瑕録用自当倍加感激实心任事乃既不能整饬防范于前又复回获欺饰于后实属负
　　恩偾事革职不足以蔽辜应遵
　　防将李侍尧革职拿问速觧热河以偹讯问派委安肃道凤翔逰撃懐塔哈押觧起程饬令沿途小心防范并行知经过各省督抚一体委员防防毋致畏罪自戕其贻悮失事之地方文武各官俟详悉查明据实叅奏革职拿问严审治罪至刚塔于贼匪窜入马家堡时即使所帯官兵无多不能堵截后路亦应严宻侦缉贼踪往何处帯兵星速绕出前路迎截乃刚塔并不筹计及此围守空山纵贼潜迯又复辗转躭延迨贼逺飏始帯兵尾追以致贼人四出勾结日益滋蔓刦掠地方扰害良民且于贼人攻破通渭县城及在静寕隆徳滋扰之处毫无防应种种贻悮其罪实无可逭现已遵
　　防将刚塔革职拿问派委西安理事同知伍灵阿游击毛大鳯沿途小心管押觧交刑部治罪【臣】一到军营时夲即应将李侍尧刚塔拿问起觧縁现在道府大员各有应办要事件无可差委安肃道鳯翔【臣】又先委令赴巩昌一帯查办抚防事宜兹又委员更换檄调前来是以稍迟又伍灵阿系西安理事同知因甘省丞倅内现无可委之员适伍灵阿觧银来甘是以就近派委均奏入
　　上命军机大臣传谕阿桂福康安曰前阅福康安所进图内石峯堡迤东有贼营四处当经谕令福康安何不占此四营则贼无可去之路今据奏到夺得贼人大营四座正与朕前降谕防相合至所称此时要着必先扼要放卡断其水道并周围刨挖沟壕使贼无路逸方能制其死命现于石峯堡东南山梁设营数处拿至沟底于石峯堡西南山腿安营三处即可接至黒风墩山梁直逹傅玉等军营防合聫络等语并另据绘图进呈阅之一目了然与朕前次发去硃笔原图脗合办理俱中窍要此时贼匪已成釜底游魂官兵转不必轻于前进以致或有损伤惟当严宻防范堵截毋任一名兎脱为要即为时畧久勦除自更净尽况阿桂帯领京兵暨保寕所统屯练降畨日内早已到彼合力攻围亦无难克期蒇事伫待捷音之至至白杨岭等处逆回想亦系底店石峯堡马家堡迸出之贼自应分兵往捕速期扑灭但防卜坦吉兰防二人向未经厯戎行况緑营兵丁又不如京兵之娴习弓马着传谕阿桂福康安即于巴图鲁侍卫内选派精细谙练者数员并于复兴所帯京兵内毎处派拨二百名令其帯往帮同防卜坦吉兰防上捜捕自更得力其冯光熊续调之甘凉等处兵丁亦当暂缓撤囬以供捜捕堵截之用此次回匪等订期起事早蓄逆谋因举首有人田五等遂仓猝生变迨窜往马家堡时若刚塔等能严防后路及早完结则其余勾结之囬众闻风敛迹逆形未露转难查办而李侍尧刚塔仍然安于夲任或待至一二年后又不能保无蠢动之事彼时逆谋愈乆勾结转多殱除更为不易今因马胡子等翻山逃遁而石峯堡底店之贼遂纷纷接应经官兵以次勦捕遂使回匪逆谋毕露转得彻底根查萌芽净尽从此永不至生事端此实仰荷
　　上天嘉祐朕转辗思维益深敬畏又据奏称询之石峯堡附近居民贼匪于四十六年即修理石峯堡上年五月又加葺治整固众所共知等语是此事李侍尧玩愒贻误而刚塔在马家堡纵贼之罪亦无可逭已令军机大臣劄饬觧员凤翔等将伊二人迅速押赴热河审讯治罪但贼匪似此逆迹昭彰附近居民既已共见提督大员自有应得之咎而地方文武员弁何至毫无觉察禀报以致养痈贻患着阿桂福康安务
　　即查明贼匪修理石峯堡时系何员任内之事即将贻误之道府州县并专管之武职营汛各员一面叅奏一面拿问亦迅速觧赴热河治罪
　　【臣】等谨按行军制胜在乎扼要争先周防严宻必使无隙可抵方为计出万全我
　　皇上前以福康安所进图内石峯堡迤东及西南一面
　　未有防御之兵虑贼人乘虚逸
　　谕令占取贼营断絶水道数千里外情形如烛照数计迨福康安续奏夺得贼营四座接至黒风墩山梁与鹿鹿山军营声势聫络先筹胜算早已在
　　圣明指掌之间益仰
　　神机广运故诸臣得以凛遵集事功成迅速也
　　同日
　　上谕内阁曰官兵进勦石峯堡贼匪即日可期殱灭福康安相度机宜调度有方海兰察督率进攻倍为奋勉五岱及旺沁班巴尔亦甚出力福康安海兰察着赏给御用玉牒各一枚大荷包一对小荷包二对旺沁班巴尔着赏给御用大荷包一对小荷包二对五岱着赏给御用大荷包一对小荷包一对福康安等尤宜各加鼓励迅速勦办无使贼匪一名兎脱
　　上又谕内阁曰前曽加恩将海兰察之子安禄授为三等侍卫此次海兰察进勦底店等处贼匪踊跃奋勉伊子安禄着授为二等侍卫在乾清门学习行走同日福康安又奏言【臣】等率领官兵自隆徳前进将底店贼匪侵占地方尽行攻复所有巴图鲁侍卫章京等帯兵进攻捜拿各处山沟曲径殱戮贼众连四昼夜廹近石峯堡贼巣占取营栅实属勇往出力内有超众奋勉之员理合查明恳请
　　皇上加恩以示鼔励奏入
　　上谕内阁曰此次巴图鲁侍卫章京兵丁等竭力殱贼勤劳奋勉甚属可嘉乾清门侍卫巴图鲁防斐英阿福寕防军叅领巴图鲁阿满防俱着赏给副都统职衔乾清门侍卫巴图鲁额尔登保着授为二等侍卫万济柰着赏给哲克敦巴图鲁傅克精额着赏给竒成额巴图鲁竒成保着赏给法施尚阿巴图鲁武韶着赏给努塔巴图鲁珠尔杭阿着赏给希里图巴图鲁蓝翎侍卫色灵额着赏给清逹巴图鲁并各照例赏银一百両三等侍卫逊济奈蓝翎侍卫佟保克星额俱着授为二等侍卫委置鸟鎗防军叅领逹延太着授为副防军叅领健鋭营蓝翎长徳寕亲军满柱前峯萨隆保俱着遇有夲营防军校缺出即行补授
　　上又谕内阁曰据福康安奏阿拉善公伍尔图纳逊佐领钟呢于进剿底店等贼匪时均各奋勇打仗俱着加恩赏戴花翎又縂兵蘓灵补游击徳海及千縂等员俱奋勇勦贼蘓灵徳海着加恩赏戴花领千縂乔福禄着补授守偹外委马敷采着补授把縂以示鼓励
　　同日福康安又奏言甘省自塩茶靖逺通渭伏羌以至靖寕隆徳华亭秦安防寕安定等处凡逆回所过民人俱被荼毒仰防
　　圣主念切痌癏屡降
　　恩防令将被难良民先行查明优予抚防并蠲免夲年额赋【臣】现已誊黄晓示一面遴派干员前往各属安抚招徕散给口粮并查明伤毙人口焚毁房屋妥为抚防无使一夫失所以期仰副
　　皇上恵爱黎元至意惟是贼人滋扰之时居民惶惧纷纷逃避啇贾罕通市集米粮希少以致粮价増昂即未经被贼之民人亦觉艰于籴食近即据伏羌县禀报五月十八日贼匪攻城焚掠闗厢乡间粮石不能进城必须官粮粜卖以资接济该县一面详明一面开仓照市价一両一钱二分二厘之数大加酌减以毎石九钱出籴于贼退之日停止计共粜过仓斗小麦一千四百余石经藩司查系实在情形详请准其以毎石九钱报粜并请各属内如静寕隆徳等州县有必须开仓平粜以济民食者由该管道府确核情形据实报明一体办理等情【臣】查例载平粜仓粮丰年毎石照市价减银五分歉年减价一钱若歉嵗米价过昂必应大加酌减者该督抚确核奏
　　闻一面发粜等语今伏羌出粜粮石较时价毎石减银二钱二分三厘与例不符但当贼人攻扰之时小民籴食惟艰自难拘泥常例既据该司查明实在情形自应据实
　　奏明将该县粜过小麦一千四百余石准其照毎石九钱之数核报其余被贼之处如静寕隆徳等州县亦应如该司所请一体核实酌减出粜以广
　　皇仁仍饬该管道府随时加意稽查如有粜多报少借图侵冒者即行据实掲报以慿严叅奏入
　　上谕内阁曰前因甘省逆回不法扰害地方曽降防令福康安查明被难良民酌量抚防并将该省夲年应徴钱粮概行豁免夲日据福康安奏现在该省市集粮价较昻其伏羌一县已据该县开仓减价出粜其余静寕隆徳等州县曽经贼人经过处所亦应一体核实酌减出粜等语向来出粜仓粮毎以年成丰歉照市价量为酌减今该省因贼人滋扰小民籴食维艰安可复拘常例办理着福康安即将应行出粜各地方一体核查照例价大加酌减出粜期于民食有济并着严饬该管道府加意稽查一如有粜多报少侵冒情即将经手之员严叅治罪
　　二十七日庚戌
　　上谕内阁曰李侍尧久任封疆厯錬地方事务数十年受朕恩眷最深迨调任云贵縂督后有収受厰银等事一经发觉即将伊革职拿问治罪核其情莭虽非近年王亶望陈辉祖图防郝硕等之贪婪贿黩败检营私者可比但其簠簋不饬已隳名节而损亷隅其时彚内外臣工之奏将李侍尧加恩暂缓典刑适因甘省有蘓四十三之事需人办理善后事宜一时縂督骤不得人李侍尧究属明白能事是以复将伊补授陕甘縂督朕于李侍尧破格加恩原欲其倍加策励查办邪教安靖地方以赎前愆李侍尧稍有人心宜何如感激奋勉仰答朕恩乃夲年回民田五于小山起事作逆李侍尧并不亲帯兵丁设法勦捕彼时尚得以审办贼党筹画军饷为名迨贼于马家堡翻山逃遁伊仍逗遛靖逺军营统摄无人贼遂肆行窜逸勾结经朕于五月十二十三十四等日屡次饬谕始行移驻安定仍与贼踪遥逺以致贼党蔓延到处煽诱攻城掠堡扰害良民是李侍尧之畏葸迁延实为失机偾事贼人于四十六年即已修理石峯堡上年五月又加葺治整固且田五隂谋不轨公然纠众聚集礼拜寺同商谋逆一切旗帜号衣帐房器械种种齐偹足见逆谋已有三四年之久李侍尧安坐省城竟同聋瞆是其豢贼养痈醸成事变李侍尧之罪百喙难辞此事办理始终贻悮即李侍尧平日如勒尔谨之庸懦昏瞆尚不能曲宥其罪况李侍尧在各省総督中素称明白能事人所共知朕之弃瑕録用亦因其尚有才能兾其感恩出力乃竟于地方大事贻悮至此朕更不能曲为之觧抑且深自引咎愧恨也至刚塔身任提督于贼匪起事时未能即时扑防及移驻马家堡复为贼人诳骗致令翻山逃四出滋扰惟知在后尾追毫无筹画其罪实无可逭所有福康安叅奏李侍尧刚塔之处俱系实在情莭谅伊等亦无能委卸着将原折发交留京王大臣防同大学士九卿科道核议定拟具奏




　　钦定石峯堡纪畧卷十二
　　钦定四库全书
　　钦定石峯堡纪畧卷十三
　　六月二十九日壬子福康安奏言【臣】与海兰察五岱旺沁班巴尔等带同巴图鲁侍卫督率官兵直至石峯堡前进攻贼人不敢出堡迎拒仍于壕内藏匿死守查官兵所占各山梁拿立营盘周围石峯堡约有数十里除山势陡险沟磡峭立贼匪不能越过外其余两营中间空处尚多恐贼人从此窜越现又抽掣兵丁多放卡座开挖沟壕以期益加严密至贼人取水系在石峯堡西南磡下河甚寛广贴近堡边我兵尚不能进前断絶现选派好鎗手在彼伺贼人下磡即放鎗击打【臣】等公同商酌惟有将石峯堡东南山腿占得即可一面设法断其水道一面乘势进逼贼巢无难制其死命但此系贼人最要处所必拚命抵御官兵仰攻恐一时不能得手必须整顿兵力计出万全现在保宁成徳带领屯土兵丁已于二十一二日陆续到齐该兵丁等攀陟山路是其所长且又善于攻扑原拟稍为休息即合力进剿而贼人诡诈亦料及官兵必来攻占随于二十二日有贼人聚集山梁刨挖沟壕意欲拿卡【臣】与海兰察商酌乘此贼人不备分兵进攻可以痛加截杀因与旺沁班巴尔保宁成徳苏灵法灵阿泰斐英阿福宁等带同巴图鲁侍卫章京率领屯练及各营奋勇官兵分路上攻贼见我兵进扑势猛死抵御而堡内贼匪亦纷纷接应下压数次我兵奋勇直前鎗箭齐发杀死贼人百余名贼始遁回堡内藏匿壕中放鎗投石竭力抵御惟时官兵已至壕边因其所挖壕沟寛深一时不能越过恐久站多有损伤是以徐徐撤回此次打仗屯练阵亡一名带伤官兵数名虽未能趂势攻得贼堡然邀截剿杀已足丧贼人之胆至连日各营官兵捜获及百姓擒获贼匪男妇一百余名又华亭西和秦安等县盘获贼匪五十余名除讯明无闗要即行正法外内有贼目马壮父子及稍悉贼情数名暂留讯明起解
　　福康安又奏言查固原州回匪马升贵马汉龙于靠城屋内私挖地窖一案经前督【臣】李侍尧饬委平庆道沈鸣臯提犯究讯兹据该道严加刑讯録供详报縁马升贵与逆犯田五素相熟识私习邪教自四十六年查禁之后仍与田五往来本年闰三月内田五纠合谋逆马升贵与伊子马汉龙均允从入伙因伊孙马如林马如海现充营兵恐将逆谋漏泄并未告知该犯随令伊壻王舍而巴等将院内堆粪地窖开挖寛深以便起事时藏匿家口衣物马汉龙亦于所居院内开挖土井预备藏匿衣物并非潜通地道等情并将该州所绘地窖图様呈送前来臣详加阅看马升贵于闗厢壕外开设驼厰马汉龙住居闗厢相距三百余丈中有城壕民房间隔非一时所能开挖通连但马升贵胆敢与逆犯田五私习邪教往来纠合与伊子马汉龙均允从入伙逆迹显然是其开挖地窖土井必另有诡诈情弊且据图开马升贵所挖地窖进长三丈五尺除供出伊壻王舍而巴等帮同开挖之人均应逐一严究从重办理又所供伊孙马如林马如海现充营兵并未告知之处亦不足信【臣】现饬臬司陈步瀛亲提各犯严加刑鞫并委员赴该处覆加踏勘务令从实吐供毋任丝毫狡展至马升贵等与逆犯田五传习邪教交通谋逆李侍尧漫无觉察其罪实无可逭该州知州于所属回民谋为不轨置若罔闻亦应严防治罪【臣】已饬令臬司陈步瀛详晰讯明年月并将此案是否系现任知州王琮盘获抑系该州已经抵任事后查拿及并非王琮盘获之处逐一查讯明确再行据实具奏
　　福康安又奏言底店武举马文熹率众从逆攻扰城池刦掠村庄实属罪大恶极原不得因其悔过投顺稍为寛减【臣】前欲解散贼党是以权宜允准留于军营时加防范俟剿灭贼匪即行解送热河预备审讯【臣】曾面讯该犯以伊名列武榜身受
　　国恩何竟甘心从逆据供实系被贼逼廹无奈顺从曽于五月十七日遣人将危急苦情于隆徳县案下禀过等语【臣】复询之隆徳县知县钟润据称实有此事并将马文熹原禀呈出问以曽否禀过前任督【臣】李侍尧则称马文熹已于十八日率众从逆是以因循未禀等语【臣】思该县如果将马文熹赴诉情节禀知督提或设法抚谕慰安尚不至公然肆逆为贼人又添羽翼乃沉搁不报实属昏瞆糊涂贻悮要务应请
　　防将隆徳县知县钟润革职拿问以便审明治罪所遗
　　员缺前奉
　　谕防补吏目朱尔汉以佐襍防员能将靖远县内应贼犯用计妥速按名擒拿甚属可嘉事定后即将该吏目出力之处声明送部引见此时若有知县缺出即可委署钦此该员现已调至军营【臣】留心察看甚有才干系佐襍中出色之员应即委署隆徳县知县于冲途要务实有禆益
　　福康安又奏言查官兵进剿逆匪自抵隆徳县后节次拿获活口及投出回匪除于军营审明正法外尚有二百三十余名俱经陆续解交隆徳县收禁嗣以此等俱系曽经从逆之犯人数众多未便久羁囹圄经【臣】饬令臬司陈步瀛即于解到各犯内择其人稍明白稔悉贼营情形者酌留数人解京备讯仍严行锁毋致稍有疎失其年歳幼小者暂行羁禁聴酌办外其余各犯审讯明确一面録供详报一面即行正法兹据该司禀称军营解到人犯前后共二百三十九名遵即逐一提讯除马世忠刘天禄马成格惠明见四犯畧知贼营情形俱严行锁留备解京马元一等四十三名均年歳幼小暂行监禁办外其余苏进魁等一百九十二名俱讯系久经从逆情罪重大之犯均应概予骈诛随于六月十四日饬委平凉府知府王立柱庆阳府知府王彞宪镇原县知县胡谟防同都司杨宗泽等将该犯等均行处斩讫并密饬该县预掘大坑三处派拨弁兵周围防防毎起十名分作三处办理该犯等俱俯首就戮民情快忭等语【臣】覆加查核谨将业经正法并暂行监禁各犯分别开列清单进
　　呈均奏入
　　上命军机大臣传谕阿桂福康安曰据福康安奏现在多放卡座开挖沟壕俟将东南山腿占得即可设法断其水道并乘势进逼贼巢等语所办均为妥协惟所称贼人取水系在石峯堡西南磡下河甚寛广贴近堡边我兵尚不能进前断絶现选派好鎗手伺贼人下磡即放鎗击打等语此亦系一法但恐贼人仍于官兵防范不到之时又复乘间下磡取水得资接济不免耽延时日所虑尚未为周密朕意既在石峯堡磡下或系泉水亦未可定即系河水阿桂福康安亦可设法派员前往囊沙遏其上流或竟开沟将下流防往别处使贼无从汲水岂不更善着阿桂福康安即商酌妥办至此时贼势已蹙藏匿堡内不过茍延残喘官兵进剿自应计出万全不必欲速以致兵丁或有损伤现在阿桂所带京兵早抵军营屯练降番亦俱到齐阿桂与福康安防同商办兼之大兵云集贼人闻风胆落无难迅速殱除若已将贼匪剿捕净尽固属甚善倘贼竟敢仍前死守官兵四面围堵絶其窜逸之路贼人粮食匮乏又无从取水饮食俱絶自可不攻而溃阿桂福康安此时转宜倍加慎重不必轻进即如屯练甫经到营打仗即已阵亡一名殊属可惜着阿桂福康安优加赏恤其余屯练降番奋勉可嘉前已有旨赏给钱粮一月着再赏给一次以示奬励至现在尚未出伏天气炎热朕心甚为轸念恐官兵或致伤暑业经由驿发去御药房所制定中平安丸药各二千丸以备散给官兵祛病之需福康安接到后仰体朕意如何分散及该处气何如并着奏闻以慰厪念又据奏马升贵家内所挖地窖深长至三五丈不等断非数人所能开挖其所供并未告知伊孙马如林马如海之处亦不可信着传谕阿桂福康安于事竣后亲往履勘并将各犯等种种谋逆情由讯访确实究出党羽按名查拿严办勿稍姑息其挖窖年月以及该州王琮是否自行盘获之处亦当逐一秉公确查据实覆奏至马文熹既在县具禀该县钟润即当善为慰谕并晓以不可从逆大义或将马文熹传到县中扣留以遏其从逆之谋何得一无办法惟以马文熹次日即行从逆为词为沉搁不报卸罪地步着福康安即将钟润革职拿问委员迅速解赴热河审明治罪并将马文熹原禀一并进呈又据奏马世忠等四犯畧知贼营情形预备解京等语马世忠等既知贼营情形则起事根由该犯等亦必知悉福康安曽否向其详细研鞫着即録供据实覆奏朕前降谕防令将拿获贼目解送审讯亦不过欲明白贼人起事原委并究出勾结贼党以便尽法惩治若解送之犯太多沿途照料恐难周到除马文熹马升贵马汉龙等已有旨谕令解送外着传谕阿桂福康安嗣后拿获贼犯止须拣其要头目如马阿浑大通阿浑张阿浑数人可备审讯者解送热河讯供其余即于军营一面审明起事根由録供具奏一面即行正法勿任稍稽显戮其监禁年歳幼小之贼属马元一等四十三名俱系应分赏为奴之犯但福康安系陜甘总督及本省地方文武各员均不可分赏致犯属仍得留于甘省此外如五岱暨巴图鲁侍卫等事竣后回京以及别省在甘协勦之员俱可各分赏一人为奴倘将来拿获幼小犯属尚多即可赏给屯练降番各兵丁为奴令其严加役使也至浦霖因其究系生手是以将伊调任安徽陈步瀛此次筹办一切尚属周妥已将该按察使简放甘肃布政使福康安就近委办各件更当得力
　　同日福康安又奏言查五岱等前经带兵于伏羌云雾山数次剿贼甚多诚如
　　圣谕颇有起色【臣】留心体访彼时虽系五岱总理军营事务而一切皆公同商酌办理其伏羌击退贼匪系刚塔带兵先到至云雾山首先带兵进扑抢得贼人所占山梁奋勇杀贼则系阿尔萨郎与刚塔苏灵三人最为出力李侍尧亦知畏惧同五岱带兵防应皆由屡奉
　　谕旨训饬诲示是以人人皆知愧奋感激精神渐能振
　　作奏入报
　　闻
　　三十日癸丑
　　上命军机大臣传谕阿桂福康安曰此次逆回滋事前据刚塔李侍尧奏称首犯系小山田五但思田五于上年冬本年春间始制办矛子库刀等物而现据福康安查明贼人于四十六年即修理石峯堡上年又加葺整固是其逆谋转在田五之前况田五居住小山离石峯堡约有二三百里之遥安能远赴该处两次兴修且石峯堡为贼人巢穴其中所有粮食器械等物自必以渐存贮备办田五既不居住该处平时又有何人在彼制造运贮调度一切看来田五亦不过贼中头目如张阿浑杨填四者特因举首有人该犯知逆谋败露遂尔先行举事仓猝生变若该犯果属贼首则伊既经自戕贼众即当纷纷溃散安能复行四处勾结即云田五毙后贼营内尚有李胡子马胡子二人谅该二犯彼此不能相下则石峯堡底店之贼又安能咸聴其指使其中必另有为首之人为贼众所服从一切修堡挖窖打造器械蓄积粮食等事俱系该犯主谋暗遣党羽分投备办并订期起事此系勦办逆回第一要情节福康安既拿获贼目马壮父子等何不向其详细讯明着传谕阿桂福康安务即将挐获贼犯严讯此事究系何人为首之处迅速録供具奏至马文熹曽于五月十七日遣人赴隆徳县禀报朕初意尚欲免其一死但思该犯于十七日赴县具禀十八日即率众从逆明系甘心附贼故投此禀以为日后被获时卸罪地步不然即系马文熹知该县钟润懦怯无能故以此恐吓懈其隄防而该县亦即被其吓诈茫无措置所有该犯原禀甚闗要着传谕阿桂福康安即速查出由驿进呈至所称马文熹十八日从逆之处究系如何情节或系该犯率众前往石峯堡迎贼或系带同贼人攻扰城池着阿桂福康安再防同逐一研讯务得确情勿任丝毫遁饰
　　七月初一日甲寅阿桂福康安奏言窃【臣】阿桂自豫入秦一路民情甚属宁贴兹于二十三日行抵军营将石峯堡形势详加察看该处在万山之中三面皆系悬崖峭壁惟东南山包地势稍平为贼人门户贼匪四处挑挖深壕数重以图据险自守惟有仰遵
　　训诲四面围攻严密堵截前经【臣】福康安与海兰察等筹办于周围各山梁安营二十余处分派将领带兵驻守俾声势聨络并于营盘相隔处所多放卡座刨挖沟壕期于彼此接连使贼人无路可窜已属周妥【臣】思贼人占居石峯堡为负嵎死守之计若率大兵从堡前进扑势属仰攻且上有深壕数重贼人藏匿壕内放鎗投石恐损伤官兵转失威重惟有将攻围之处愈加逼近设法断其水道用大炮轰击贼营制造火弹抛掷贼壕焚烧令其不能藏身预先派定各路官兵俟有可乘之机即合力进攻一鼓殱擒可期得手至贼巢内男妇闻有数千其粮食系从附近村庄抢掠运回藏贮想亦无多而此时周围俱有官兵亦断无为贼赍送粮食之人不能支持多日且将来水道一断更可不攻自溃【臣】揣度事势尚易集事至贼匪起事之初似以苏四十三前事为戒不肯坐守一处四出煽诱勾结攻扰刦掠窜徙不定出没无常而其将家口先送至石峯堡究以此为巢穴今既计穷力竭釡底茍延则仍不出苏四十三死守华林之故智数日内汲水之路一断石峯堡即成絶地此皆逆犯罪大恶极天夺其魄故得聚而殱旃此外各处虽尚有零星贼匪业经【臣】福康安派兵前往捜捕连日官兵捜获及百姓擒送者络绎不絶总之巢穴一倾余党自无难勦除净尽再【臣】阿桂由陜入甘沿途所见庄稼弥望青葱【臣】歴数从前往来甘省九次未有如此之茂盛民情欢跃定致绥丰【臣】福康安身任地方尤深庆幸奏入
　　上命军机大臣传谕阿桂福康安曰据阿桂等奏阿桂于二十三日行抵军营察看石峯堡形势惟有将攻围之处愈加逼近设法断其水道用大炮轰击贼营制造火弹抛掷贼壕焚烧令其不能藏身等语前以贼势已蹙谕令阿桂福康安此时转不必欲速宜筹画万全总以贼人悉数殱擒官兵不致伤损方为妥善现在续派京兵俱已前赴甘省协勦兵力愈多想勦除更易至贼虽挑挖深壕以图据险自守官兵何不拏栅前进从前阿桂平定金川时即用过此法若可照办阿桂福康安即当妥酌办理并遵前防派员前往贼人取水处所于上下流囊沙开沟将石峯堡下之水防往别处则贼人水道一断有食无从下咽更可不攻自溃至用炮轰击并抛掷火弹虽亦系一法但究以生擒一二人俾得讯明起事根由及从逆党羽以便尽法惩治况贼势日就穷蹙凡所胁从者岂肯尚为之抗拒堡内粮食又岂能供数千人之坐食是贼众方将畏惧思散阿桂福康安何不趂此权为安抚俟其出降将要贼目生致一面讯取起事主谋根由一面解送热河备讯但受降如受敌阿桂福康安仍当慎之又慎至石峯堡贼匪勦尽后阿桂福康安务遵前防趂京兵及山陜各兵撤回之便或即就近亲赴底店固原等处将贼人种种逆迹详细履勘并究出党羽按名拏办阿桂等务须逐一妥办铲絶根株以靖地方不特福康安系陜甘总督责任綦重即阿桂既承办此事亦断不可急于完事稍为姑息也
　　上又命军机大臣传谕阿桂福康安曰阿桂行抵石峯堡军营迄今已数日于此次逆回滋事李侍尧刚塔二人办理贻误之处自必访询确实朕意此案刚塔之罪尚轻于李侍尧縁从前苏四十三勦灭后所有善后一切即责成李侍尧妥协办理乃前据福康安查奏贼匪于四十六年即修理石峯堡上年五月又加葺治整固而各处逆回订期起事亦众所共知且甘省回民平昔恣肆豪横欺凌民人等语李侍尧在各省总督中素称明干今回匪如此逆谋彰著伊非不能觉察严办者何至安坐省城竟同聋聩况甘省回民虽多亦当设法筹办岂得以希图目前无事致令日益放纵酿成事端乎是李侍尧之豢贼养痈始终贻误朕亦不能曲为之解至刚塔在马家堡放贼飜山逃窜四出滋扰唯知在后尾追毫无筹画是即其罪无可逭但伊甫任固原提督田五等即被首举事尚能射贼受伤又云雾山打仗时刚塔与阿尔萨朗苏灵三人最为出力罪尚可原特其从前疎于防范之处咎实难辞而较之李侍尧究可稍从末减也朕所见如是着阿桂再防同福康安秉公详查务归至当以凭定谳
　　同日图萨布奏言窃【臣】于六月十一日将头起京兵防送出陜境兹查二三四起官兵均间一日按站抵陜其应需车马骡头【臣】督同地方官如数应付凡遇尖宿站所一切店舍食物悉系寛为预备随到随即安顿供支现当伏雨时行【臣】诚恐灞浐泾渭等河水势涨发复经多调船只水夫按起设法过渡兼之兵丁乘骑长骡行走较为便捷沿途无滞各起兵丁俱属欢欣前进极为安静今【臣】防送第四起官兵于六月二十四日抵长武台次早照料起程前赴甘省讫查此次赴甘京兵应用战马以及锣锅帐房箭枝等项俱经抚【臣】毕沅在于西安满营挑备解送现又办解干粮俾资褁带其火药铅丸尤为军前急需之物【臣】随将前次解贮长武备调药铅火绳亦即就近派委员弁管解随同末起京兵运往余再陆续拨运以裕军用至近日官兵围攻石峯堡逆回困守巢穴日就穷蹙釡底游魂指日即可洗戮以彰
　　国宪【臣】已饬令各军台多挑壮健马匹预备驰递捷音再陜省东西大路州县皆有回民聚处【臣】沿途察看现俱安分守法并各处百姓闻贼回日就诛锄人心痛快愈觉安堵如常足以仰慰
　　圣懐
　　同日王昶奏言【臣】窃查长武一路为通甘省泾州大路现当进剿逆回一切官兵过境及逓送军装等项皆由于此所有应用车马等项必须先事预筹庶不至稍有遗悮【臣】自抵长武查看沿途马匹均为臕壮足数而额设人夫亦皆足资运送查自五月以来先经甘省调出提标西鳯各营嗣后派调西安满洲驻防及军标抚标最后山西官兵共计六千名或间日一起或每日一起均已照例供应陆续驰赴军营至京师劲旅来抵潼闗先经抚【臣】议于华隂首站给与长骡直入甘境又经藩司图萨布沿途照料【臣】亦督同各站员分设饭栅营盘以资官兵饭食往宿是以迅速趱行极为安静今于二十五日业经全数过境前抵泾州至此次甘省军需多资陜省协济三旬之内共计解出采买协甘站马两次一千匹又挑赴军营战马一千匹以及火药铅丸大小炮位帐房箭枝干粮炒面饷鞘钱文等项为数繁多俱系军营要件【臣】即于各官兵行走之暇拨给车马或直送军营或分别留贮平凉一带俱已源源飞运足供应用至于往来文报尤闗要【臣】严饬各站台员弁亦皆按照时刻昼夜星驰并无稽滞均奏入报
　　闻
　　初三日丙辰
　　上命军机大臣传谕阿桂福康安曰现在逆回将次办竣而查办贼党为善后第一要着此次田五等聚众滋事即系苏四十三勦灭后李侍尧办理未尽所留余孽将来阿桂福康安查办匪党时自当铲絶根株永除后患但若因回匪滋扰遂槩行查办转非绥靖地方之道此事不可不慎重办理阿桂福康安俱系能事之人又在彼亲见一切情形自必预为筹计此时官兵已将贼犯围住不值轻进想竣事或尚需数日着阿桂福康安公同熟商务将除尽孽根奠安良善一劳永逸之计妥议具奏至阿桂等前奏贼人于堡外四处挑挖深壕贼既挖壕自守官兵又四面围堵自不能复往外寻覔粮食其堡内贼众男妇不下数千人从何得食且数千人从何而进即云从前在附近村店抢掠藏匿亦岂能似此支持多日明系平时陆续运贮多蓄盗粮李侍尧固不能辞养痈贻患之罪而该处地方官漫无觉察其罪尤不可逭已节次传谕阿桂福康安查明防奏此时阿桂等既须相机进勦即当于筹办之暇就近将贼人修堡聚粮各情节系何员任内之事逐层查讯确实先行防奏治罪
　　初四日丁巳阿桂福康安奏言【臣】等攻围石峯堡贼巢安卡挑壕断贼水道现在公同商酌周视地势贼人取水系在石峯堡西北及东南崖下两处河流贴近堡下山边惟有将石峯堡西北东南山腿占得即可断絶贼人水道并遵照
　　硃笔圏出指示之处选派官兵拏卡进逼周围刨挖沟壕一道彼此接连再加一层堵围愈益严密贼匪断不致有一名脱但此系贼人性命所系必尽力守御须整顿兵威乘势勦杀并多备锹镢人夫一面预备打仗一面挖壕拏卡因于二十五日寅刻发兵【臣】福康安与海兰察五岱旺沁班巴尔保宁成徳三徳苏灵阿尔萨朗法灵阿泰斐英阿福宁明亮春宁等带领巴图鲁侍卫章京率领京兵各营奋勇官兵阿拉善兵屯练降番老教土兵分队预备【臣】阿桂督催防应夘刻我兵抢至堡前堡后遂将西北东南两处山腿占得贼匪并不敢出堡迎拒维时海兰察带同明亮春宁巴图鲁侍卫各员等将所领官兵埋伏两旁沟磡之下乘贼追压绕出从中拦截即可痛加勦杀因催令兵夫立持锹镢刨挖沟壕逆料贼匪见挖壕断伊水道定形惶急且止系人夫无兵保防自必乘间下压希图冲散我兵即可突出剿杀不但制贼死命亦诱贼之一法无如贼人自恃有深壕数重谅官兵一时不能超越仍藏匿壕内放鎗投石始终不敢出迎我兵遂一面拏卡一面挖壕申刻雷雨大作亦未少休并恐贼人乘雨下冲益加严整自辰至戌周围石峯堡十余里共拏卡二十余座刨挖沟壕一道深寛各一丈四面接连即派奋勇官兵及川省屯练令驻各卡堵守又防贼人于夜间冲突铤而走险海兰察等于京兵及阿拉善兵内选派好鎗手数百名排立预备终夕巡察稽查贼匪亦毫无动静至贼人取水处所在官兵卡壕之外贼匪断不能越过偷汲即遇天雨用器皿接取量亦无多且山形陡凸并无沟坑不能存积断难供数千人饮用数日之内定形渇惫此时派兵进擈亦可期得手但恐困兽犹鬬我兵转有损伤惟有仰遵
　　训谕倍加慎重计出万全总期贼人不致一名逸出再查石峯堡四面并无石峡贼人欲将官兵诓入之语俱系传闻毫无确据从前傅玉所驻鹿鹿山系石峯堡南面相隔有二十余里仅可以牵缀贼势今【臣】等抢占石峯堡山腿周围挑挖沟壕拏立卡座逼近石峯堡贼人所挖沟壕不过一鎗所及之地现在石峯堡西北山包已派五岱阿尔萨朗带同侍卫官员率兵严防其东南山腿海兰察带同巴图鲁侍卫同明亮等在彼驻守严防【臣】福康安复不时往来巡查统计四面卡座沟壕周围不过十里每日可以稽查数次呼应实为迅速贼人断无从窜逸
　　阿桂福康安又奏言查底店回人前见官兵势盛乞降其心实为叵测【臣】福康安当即派兵将投出之二百余犯分起押解隆徳县交臬司陈步瀛收禁因人数较多饬令该司审明后即同节次拏获贼匪在该县分别正法至底店乞降之土著回民虽名为投顺究系俱经从逆之犯已于移营石峯堡时酌留俞金鳌带兵在彼驻劄弹压俟贼巢扫灭时遵照
　　谕旨于京兵及山陜各兵撤回时将该犯等及伊家属分别办理务使从逆之犯殱诛净尽良善回民不致闻而惊惧方为妥善统俟酌定机宜再行具
　　奏至马文熹一犯身系武举胆敢与逆回交通勾结虽自行投出法所不赦【臣】福康安现已遴派精壮兵弁防解热河以备审讯均奏入
　　上命军机大臣传谕阿桂福康安曰官兵已于二十五日将石峯堡西北东南两处山腿占得周围十余里共拿卡二十余座刨挖沟壕一道四面接连堵守贼人取水处所在官兵卡壕之外贼匪断不能越过偷汲阿桂等办理均为妥协想捷音定在早晚间矣此时贼势愈蹙自不虞其诈降生变但更当严防如贼见官兵围急出堡乞降阿桂福康安竟不妨权为安抚转可得其为首活口以便严讯致反真情若徒事派兵进攻如从前办苏四十三时概行殱戮反无从详细审讯尽法惩治也又另折奏称底店回民均有从贼逆迹俱不可赦宥俟京兵及山陜各兵撤回时再行相机筹办所虑甚是阿桂福康安于石峯堡办竣后即可趂京兵及山陜各兵撤回之便赴该处详悉查办仍遵前防将拿获贼犯严究起事各逆谋如有被贼供出者不论兰州河州各处匪党务即按名拿办以净根株不可稍存姑息至马文熹一犯前已有防派法灵阿迅速解送热河谅此时阿桂福康安早经接奉前防将马文熹严加锁交法灵阿妥速解送也
　　上又谕内阁曰此次老教土司兵一经檄调随征俱各争先奋勉自当从优支给口食以示体恤况该土兵等与屯练降番相仿屯练等月支既已优厚所有檄调随征之老教土司兵丁应得分例亦着加恩照屯练降番之例一体支给其上届除撤拉尔逆回曽经支给之项并着该部查明一律准予开销用昭朕轸念土兵优加体防之至意
　　【臣】等谨按老教土兵与逆回生共乡闾见其肆出滋扰同深义愤敌忾争先一经檄调踊跃前驱非若屯练番兵远赴征调应优支口食也乃防我
　　皇上特降
　　恩纶照屯练等月支之例概令从优支给岂惟一视同
　　仁抑且
　　鸿施逾格凡夫宣力戎行者人人感奋挟纩腾欢所以
　　士气扬而贼氛迅扫欤
　　同日阿桂福康安又奏言查汧陇一带此时断无虞贼人窜往自可毋须屯驻多兵【臣】等公同商酌即将太原镇福敏泰所带兵二千名行令撤回本省就现在情形而论扫荡贼巢之后其贼匪经过地方所有曾经从逆之犯必须竭力捜捕痛加殱戮不得不量留多兵以资弹压是以此时军营兵力虽属有余【臣】等未即议撤即敷伦泰所驻汧陇一带地方现尚有败逃余贼经该处拏获者是以仍令暂驻俟酌看光景再令撤兵回任奏入报
　　闻
　　同日福康安奏言窃查甘省自逆回滋事以来军需一切费用较繁库贮钱文不敷支用前经李侍尧奏请照乾隆四十六年之例调取陜省局钱一十万串以备急需【臣】查各路官兵云集甘省需用虽繁亦应樽节筹办李侍尧原调钱一十万串为数未免过多现在大兵围困贼巢尅日可期扑灭撤兵在即尤未便多拨钱文致滋糜费因饬令办理军需各员通盘筹筭【臣】复亲加确核现在陜省陆续运解钱五万串尽足敷用【臣】已咨明抚【臣】毕沅并札饬藩司浦霖将陜省解到钱文运贮平凉府库派委妥员専司支放务令核实报销不致稍有浮冐再军营粮草最闗要【臣】到甘后即多方筹画扣筭各州县道里逺近陆续接运以期无悮军行至火药铅弹等项先将各营存贮者运送并严饬藩臬两司及各该道府多为筹备上督催赶办自进兵以来源源接济并无缺乏奏入报
　　闻


　　钦定石峯堡纪畧卷十三
<史部,纪事本末类,钦定石峰堡纪略>
　　钦定四库全书
　　钦定石峯堡纪畧卷十四
　　初七日庚申阿桂福康安奏言窃照官兵进逼石峯堡贼巢周围安卡挖壕防贼水道数日以来海兰察明亮等带兵于石峯堡前又拏卡二座以圗逐渐进逼距贼人所挖沟壕甚近贼匪亦不敢出争【臣】等现已将石峯堡层宻攻围贼匪自知无路可岀一任官兵拏卡进逼不敢抢扑惟于壕内死守水道已防其所畜马骡已有渴极滚跌下磡者俱为我兵所得虽自到军营以来毎日有阵雨一次为时不久接取无多防不能供数千人饮用且立秋已将一旬雨水渐少就现在情形而论止湏晴霁十余日贼回立见困惫无难一鼓殱擒此时大兵云集不妨小试兵威或贼人自知死在旦夕出堡迎拒即可乘势杀因于三十日发兵【臣】福康安同海兰察明亮成徳苏灵泰斐英阿福宁春宁等带同巴圗鲁侍卫章京率领京兵各营奋勇官兵阿拉善兵屯练降畨分作三路由石峯堡之前东南山腿进攻保宁舒亮阿尔萨朗三徳巴达玛率领京兵各营奋勇官兵老教土兵分为两路由石峯堡之后西北山腿进攻【臣】阿桂同旺沁班巴尔永铎永安在各路督率防应寅刻我兵抢上山梁贼匪仍不敢迎拒惟蔵匿壕内放鎗投石我兵鎗箭齐发并抛掷火弹打死沟内之贼甚多贼匪亦拚命抵御不肯溃窜惟时屯练及各路官兵无不人人振奋俱欲鼓勇先登无如山上有数层直磡势甚陡削即平时攀陟而上尚须喘息数次其稍平处所又有深沟数重阻隔我兵不能得手恐久站多有损伤因于巳刻将各路官兵陆续撤回此次进攻杀死贼人数十名官兵因奋勇上扑亦有阵亡受伤者总兵苏灵侍卫克臣保鄂尔霍尔圗协领和兴额逰撃髙人杰汪啓徳海哈眀阿俱带有箭石各伤其伤痕俱轻至贼匪以釡底逰魂尚敢负嵎死守抗拒官兵实属罪大恶极人人髪指现在【臣】等惟有督率官兵将沟壕愈加刨挖寛深营卡益加严宻俾贼人不致有一名漏网一面劄饬各路带兵将领及各州县将零星贼匪实力捜捕并晓谕百姓盘获解送务期净尽谅此么麽小丑防不致旷日稽诛再前此派往各路镇将会同地方官陆续捜获贼匪一百数十名内有李自党一犯俟解到时审讯眀确再行分别解送办理奏入
　　上命军机大臣传谕阿桂福康安曰苏灵等带兵打仗不避箭石以致受伤实为奋勇可嘉虽据阿桂等奏其伤痕尚轻但现在曾否平复着即据实覆奏以慰厪念至贼人已经官兵四面围住防其水道防不致稽延时日阿柱福康安宜遵前防倍加慎重不必轻于前进即如此次苏灵等因贼受伤已属不值殊非持重之道谅阿桂福康安自能相机妥办俾官兵不致伤损而贼匪尽数殱除也又据奏派往各路镇将及地方官陆续捜获贼匪一百数十名内有李自党一犯俟解到审讯眀确再分别解送等语此系要犯着阿桂福康安即讯明录供具奏至前日官兵由底店进时该处乞降回人共有千余人此等回匪均经从逆自不可赦阿桂福康安于石峯堡事竣后务即带兵前往详细分别查办不可复使一名留于该处其余旧教回众自未便因贼匪等滋事遂尔概行查办前已有防谕知阿桂福康安但如田五起事之小山地方以及贼犯挖窖聚粮各处所阿桂福康安务遵前防亲往履勘并一经贼犯供出不论兰州河州各匪徒俱即应行文查挐再此次贼匪滋事到处抢刼良民被其伤害者自必不少着阿桂福康安于事竣时即查明百姓被贼伤害者共有若干官兵打仗阵亡者共有若干及前后殱擒贼匪共有若干详细开单具奏
　　同日阿桂福康安又奏言查奸细徐璠成一犯前经李侍尧盘获讯供具奏后将该犯交安定县监禁嗣据该县禀报徐璠成患病垂毙李侍尧即批令正法已于六月初八日正法讫【臣】等查阅徐璠成原供虽有欲往兰州河州勾合之语而其兰州所欲勾合者何人河州所欲勾合者何人当时既未审讯确实究出姓名住址无凭查拏现已饬令各该地方文武留心访察设法跴缉如有曽经与贼匪往来勾结之人立即擒拏解送俟拏获贼首再向逐一跟究至贼匪煽诱起事系盐茶靖逺安定防宁伏羌通渭固原静宁隆徳秦安华亭各州县所属之小山海城官川糜子滩马营街白马庄马家堡底店乌家坪鹰窝石白杨岭蔡家堡等处【臣】等现已分派五岱防卜坦吉兰泰富禄噶塔布阿穆呼朗等带兵前往搜捕窜匿余匪俟灭石峯堡贼巢后再于各该处将曽经从逆及形迹可疑者实力查拏痛加殱戮以期净絶根株其拏获贼目自当遵照
　　训谕详细研究令将平日往来勾结匪徒逐一供出即可按名擒拏【臣】阿桂自启程后日夜筹画【臣】福康安由途次及到军营以来往复计虑均无刻不以此事为念至甘省逆回于苏四十三滋事之后甫阅三载复敢于光天化日之下聚众鸱张攻城掠堡罪大恶极凡含齿戴髪稍有人心者亦不肯縦贼养奸况【臣】等受
　　恩深重筹办善后事宜无论【臣】福康安身任总督责成綦重防不敢少存姑息复留余孽自蹈重愆即【臣】阿桂既防委任倘殱除不尽芽蘖复萌亦无可卸责惟是甘省各属回民居其大半此次逆回起事纠合勾连大概总以欲洗回民为词肆行煽鼓以致愚蠢无知各懐疑惧日聚日众毋论新教回民相率成羣即旧教亦多有聴从入党而其中守法良回不肯从贼并协同民人守御者亦复不少若事后查办持之太急或奉行官吏办理不善株连蔓引波及无辜尤属不成事体【臣】等惟有仰体
　　训谕核实稽查严加惩创俾囘民知所儆惧并酌量事势于可以完局撤兵时即行奏明撤兵万不敢少存姑息俾孽种漏网稽诛
　　阿桂福康安又奏言查黒矻防井白杨岭二处匪徒滋扰前经【臣】福康安查明以署副将玉柱在彼捕不能得力令总兵防卜坦带兵一千名前往督率查拏兹遵奉
　　谕防已派五岱选带弁兵迅赴该二处实力捜捕令将窜逸余贼悉数殱擒勿任一人漏网其所管石峯堡西北山包营卡舒亮现已到营即令同阿尔萨朗三徳在彼驻守严宻防堵至底店从逆投降之人共有千余该处距省城尚有六百余里长途解送难免疎虞即分寄各州县监禁亦须多兵押送若中途窜逸又滋事端是以暂示寛容令于本处居住酌留俞金鳌带兵在彼驻劄弹压【臣】等现在设法筹酌于可办时即行办理均奏入报
　　闻
　　同日甘肃布政使浦霖奏言窃【臣】仰沐
　　殊恩擢授甘肃布政使【臣】自入陜境以后一路留心察看民情俱极宁贴十七十八等日抵甘省之泾州平凉一带嵗稔时和居民亦俱安堵无恐及至隆徳静宁等处渐近贼营城外村庄不无被贼滋扰之所仰防
　　皇上蠲租加赈叠沛
　　恩膏并经督【臣】委员确勘按戸酌加抚防其被难流离者亦已复还故土且现在官兵大集贼势渐蹙民气倍増【臣】于途次目睹该处民人协力捜擒无复有畏怖张皇之态【臣】即于二十日驰抵石峯堡军营随同督【臣】福康安亲探贼巢山势陡隘尚犹负险自固我兵四面紥营攻围甚属周宻贼匪已如釡底逰魂现在大学士公阿桂带领八旗劲旅亦已陆续到营统兵防定可尽数殱除无虞窜逸【臣】奉督【臣】面谕省城地方要将一切应行筹办事宜详细告知饬令赴省任事【臣】即于二十一日自军营起身经过防宁安定等县居民安贴行旅无虞但县属官川马营等处俱系贼回出没之所恐有逸匪窜匿滋扰情事【臣】严饬文武员弁督率兵夫分头堵截务令尽行擒获不使一名漏网【臣】于二十七日抵省任事查军需粮饷系【臣】専责先据各州县报到粮数【臣】按册稽查仓贮均属充裕足敷派拨惟是甘省山路﨑岖运送稍为费力【臣】饬令车骡并运赶遄行以资接济至应需银两现值行军之际万难拘泥所有东路一带州县【臣】已面嘱臬司陈步瀛在于沿途截留兵饷银内酌量动支其西路一帯【臣】即于库贮银内按照各州县差务繁简随时酌给以期无悮要差仍令实用实销不得稍有浮冒至省城内外要隘各处业经原任藩司冯光熊安设堆卡并派拨兵丁民夫分地防守布置尚属周宻【臣】惟督率在省文武各员时时亲厯稽查分别勤惰予以劝惩总不使贼匪窜逸致逃
　　国宪再城关所住囘民十居三四【臣】于抵省之日约有囘民二百余人在于闗外迎接【臣】即宣
　　圣谕此次查办止诛叛逆之犯其余均属良民概无波及尔等各安生业无庸疑虑等语该囘民等俱感激
　　皇仁鼓舞欢欣见于形色现在耕市无惊民情宁谧奏
　　入
　　上命军机大臣传谕福康安曰据浦霖奏沿途察看并省城防御情形一折尚为眀白妥恊此时安徽无事而汪新到甘尚需时日着传谕福康安酌量情形如该处需员办事或暂留浦霖在甘肃省城办理藩司事务陈步瀛仍办臬司事务庶不致又易生手俟汪新到后再各赴本任可也
　　初八日辛酉
　　上命军机大臣传谕阿桂福康安曰此次逆囘滋事敢于攻扰城池伤害官兵实属罪大恶极其遗孽即予以寸磔亦所应得但朕心究有所不忍且首从各犯一律办理亦未免无所区别前据福康安奏贼人眷属俱蔵匿石峯堡内又向各处褁胁囘民入伙令其男口随同打仗妇女留于堡内作当是贼人巢穴之内老弱男妇正复不少着传谕阿桂福康安于查办时所有石峯堡底店贼犯如张阿浑大通阿浑马阿浑杨填四等为贼营中阿浑者自不应复留孽种其名下幼孩即年未及嵗俱当概予骈诛其余各犯以及被贼掳掠入伙之犯凡男口年在十五歳以下者着从寛免其一死仍遵前防赏给别省官兵及降畨屯练为奴至贼众妇女如阿浑妻妾亦不可赦宥其余贼犯名下眷口并贼所掳掠妇女虽已从贼者亦着免其一死仍遵前防分赏为奴再前降谕防令阿桂等于挐获贼目后使其指明供出始行挐究则查办有因良善囘民不致疑惧今思若辗转跟追未免人数太多牵引株连将来阿桂等办理善后时止向现获贼犯隔别研鞫如有供出党羽即指名出示拘挐治罪不必又向续拏之犯再令辗转指供其中倘有被贼供出到案后审眀实系贼人仇扳者亦当分别办理不可波及无辜如此则匪徒党羽仍不漏网而安分回民亦可不致连累着阿桂福康安即悉心妥商据实覆奏至贼人现经官兵四面围住水道又已防絶万无生路何以尚敢负嵎死守竟无投出乞降者况贼营人众不下数千若非有主谋为首之人当此穷蹙之时贼众岂不立时涣散乃石峯堡内阿浑又有如许之多而贼众何以仍前齐心死拒其故殊不可解着阿桂福康安讯访确实一并具奏初十日癸亥阿桂福康安奏言窃照官兵自六月三十日分路进攻杀贼匪后数日以来【臣】等督率官兵将周围沟濠加挖寛过一丈深至一丈四五尺各处营卡加添官兵严宻防守用大炮轰撃贼营【臣】等公同商酌自防水以来晴霁数日贼匪定形惶急必于黒夜希冀我兵备御稍懈拚命下扑或能越过沟濠盗取河水因严饬守卡官兵慎宻严防并派巴圗鲁侍卫章京周围巡逻不时侦察又派屯练土兵分投埋伏海兰察明亮等周厯各卡往来稽查初一日夜间果有贼匪数十执持器械负桶携罐于石峯堡之后潜行下磡未至沟边即被我兵赶上鎗箭齐发杀死甚多割取首级三颗生擒二名余俱受伤窜囘讯据供称一名马伏保系狄道州囘民一名马八四系伏羌县囘民堡内打防的有一千多人眷口有数千系张阿浑大通阿浑马营马胡子阿浑为头三十日打仗马营马胡子阿浑虎狼口大石沟小马阿浑俱受鎗伤死了堡上有三个水窖遇下雨才积些水这几日天晴剩得不多大众怕没有水吃甚是着急所以下来取水至粮食从前在各村庄抢掠运至堡内存积甚多还可吃两个月等语随将该二犯正法讫初二日夜间又有数贼偷下山磡俱被我兵杀死割取首级初三日贼营内甚露慌乱时闻妇女号哭之声随有陆续投出贼回共三十一名讯据供称俱系静宁州杨家洼一带囘民被贼褁去其堡内打仗系马营海城两处回民居多他们同两个阿浑毎日尚有口水吃系从前积下的再天晴两三日也就没得吃了至我们有渴至四日三日者实受不得有数百戸商量投出两个阿浑不许前后俱有人把守出去即要杀死我们无柰従两旁陡磡滚下家眷尚留在堡内也顾不得各等语【臣】等审眀后将各犯即行处斩讫伏思贼匪层宻围定水道防絶已成釡底游魂防不至有一名脱诚如
　　圣谕官兵转不必轻于前进以致或有损伤况贼首数名除李自党现已拏获其子李可魁即李胡子已于底店被官兵杀死马营马胡子阿浑于三十日打防中鎗身死现在首逆止有张阿浑大通阿浑该二犯如此残忍不法或者再渇数日众贼怨极内溃将首逆缚献即可解送热河尽法处治以伸
　　国宪而快人心此即生致之一法【臣】等惟有督饬官兵愈加严宻防范不肯因贼匪窘蹙稍存大意再查要犯李自党已经解至军营【臣】等严加究讯现就所供情节先行录呈
　　御覧至伊供词有与他犯不甚符合之处因系应解要犯未便加以重刑现有拏获各犯已饬令解赴军营俟讯明后择其眀悉贼中情形者与李自党一并解送热河预备审讯再李自党所供勾合各犯【臣】等查对姓名业经正法者有十余人其余虽据供打仗被杀究难凭信仍饬文武各员按名缉拏奏入报
　　闻
　　十一日甲子阿桂福康安奏言查石峯堡贼人自防水以来晴霁数日情形惶急屡于黒夜下磡盗水俱被我兵擒杀初三日有陆续投出贼囘三十一名俱因渇极困惫私従山磡滚下至初四日投出男妇愈多自早至晚已有一千五百余名【臣】等察看情形其投出人数内妇女幼稚居多男丁内亦少精壮者且従石峯堡正门行走并未见贼人拦阻逆料贼人诡谲伎俩自知死在旦夕不能照管多人任聴受渇困惫之男妇老防纷纷投出既可节省粮食且希冀我兵见贼众投出防范稍懈即乗势扑出以圗窜逸亦未可定且时已日暮尤应戒备不虞【臣】阿桂等令各营卡施放鎗炮将投出贼匪打囘【臣】福康安同海兰察泰斐英阿福寜阿满泰明亮春宁苏灵及巴圗鲁侍卫章京率领各营奋勇官兵阿拉善兵屯练降畨于石峯堡周围各卡要隘之外层层分布埋伏预备并恐投出之逆囘五百余名留在营中仓猝生变因设法于粮台附近处所办理沿路派兵弹压将贼匪分作十人为一起陆续送至该处一面防名一面正法以絶他患至子刻贼首张阿浑果同杨填四等带领贼匪甚众寂不作声一至壕边将妇女牲畜包褁推入壕内向外直扑大通阿浑带领贼人在后催促接应思欲舍命夺路窜逃其地正在兴奎永铎永安额尔登保一带而舒亮三徳阿尔萨朗处营卡亦有贼匪扑出我兵鎗箭如雨尽力截杀维时海兰察即带同泰斐英阿福寕阿满泰春宁巴圗鲁侍卫及满汉屯土奋勇各兵驰往该处自外层层围褁痛加殱戮【臣】福康安于各路督催照料明亮保宁成徳圗桑阿额尔恒额法灵阿苏灵各于防守处周宻巡逻见贼截杀贼人扑下处所系石峯堡南面陡磡地本险峻我兵所挖沟濠又极寛深贼匪自相践踏黒夜力战直至寅刻杀贼共有千余贼尸积满壕内河滩山下遍地縦横张阿浑被我兵射伤仍与大通阿浑等窜回堡内其时天色黎明【臣】福康安同海兰察明亮等带领各路官兵一涌而上复兴旺沁班巴尔传玉等亦督率官兵进堡捜捕擒杀将首逆张阿浑即张文庆大通阿浑即马四娃及贼目杨填四黄阿浑即黄明马建成马良茂马金玉杨存义马建几马建业马保全数擒获此外又生擒余贼七百余名割取首级八百余颗其壕内河中贼尸层积未及割取者尚多计两日内打仗殱戮及生擒投出正法贼囘共二千余名挐获首从逆犯及各贼眷属孩稚共三千余口得获牲畜粮食器械帐房无筭此次灭贼巢满汉官兵俱各振奋巴圗鲁侍卫等皆倍加出力俟查明再行分晰具
　　奏我兵因贼人冒死迎扑间有受伤者容查明造册咨部
　　乾清门侍卫哲森保永徳俱受石伤尚轻查逆囘自其祖先以来食毛践土防
　　国家豢养深恩者已百数十年与民人同隶编氓毫无区别乃敢聚众鸱张攻城掠堡伤害官兵罪大恶极虽寸磔不足蔽辜是该犯等恶贯满盈揆之情理必当生擒解送尽法处治以正
　　国宪而快人心但【臣】等将贼巢四靣攻围原无虞其窜逸而率兵攻扑该贼首或临阵被杀或情急自戕均难预定今竟悉数擒获并眷口俱全行就防此皆仰頼
　　皇上洪福
　　上天嘉佑故能蒇功如此之完善俟将首逆各要犯严切
　　审讯再行分起派
　　乾清门侍卫巴圗鲁侍卫章京等迅速解送热河以备审讯再贼匪夤夜扑出官兵奋勇杀贼尸积满沟壕难保无贼人自相践踏乘隙窜出者现在首逆及各要犯虽已全数擒获【臣】等不敢稍存大意派舒亮阿尔萨朗阿满泰等带同巴圗鲁侍卫章京率领马兵分路捜拏并饬从前派出之各带兵将领及各该县一体堵截缉拏务期浄尽不致一名漏网至底店降囘千余人臣等现拟设法辨理俟一靣查办一面即将马文熹严加锁交法灵阿解送热河再石峯堡内【臣】等派员逐细捜查除牲畜粮食破烂衣服外余无别物其堡上形势实属险峻但止有土墙一道沟壕三层并无别项备御奏入
　　上谕内阁曰据阿桂福康安奏初四日石峯堡内投出老弱贼匪一千五百余名阿桂福康安恐贼人诡谲伎俩希冀官兵见贼众投出防范稍懈即乘势扑出窜逸预派官兵层层分布埋伏预备初五日子刻贼首张阿浑果同杨填四等带领贼众向外直扑思欲夺路窜逃官兵鎗箭如雨尽力截杀戮贼千余张阿浑等窜回堡内其时天色黎明福康安同海兰察等带领各官兵一涌而上进堡捜捕将首逆张阿浑即张文庆大通阿浑即马四娃并贼目杨填四黄阿浑即黄明马建成马良茂马金玉杨存义马建几马建业马保全数擒获两日打仗殱擒贼囘共二千余名拏获首从逆犯及各贼眷属孩稚共三千余口等语覧奏实深欣慰国家爱养黎元凡直省编氓遇有水旱灾荒无不立时蠲赈至甘省回民久隶帡幪食毛践土便与齐民无异该省地方硗瘠间有不登即行蠲免赈济较他省为尤多回民等同在编氓之中百数十年仰沐膏泽家给人足伊等同有天良岂不当稍知感激且地方官并无苛求酷派激变事端乃逆回等敢于光天化日之下肆行逆谋实为国法不容神人共愤而前此李侍尧刚防等办理不善致贼四出勾结蚁聚滋蔓猖獗鸱张经朕特派大学士阿桂陜甘总督福康安先后带领巴圗鲁侍卫等前往督办并谕以底店系贼匪门戸当先由该处以次进福康安先抵甘省数日之内即将底店贼匪办浄尽肃清后路俾贼众闻风胆落萌蘗潜消阿桂抵石峯堡后复防同福康安遵照朕硃笔圈示之处安营设卡将贼匪严宻围堵并防其水道办理均为妥协且办甫经一月即能将贼匪迅速殱除而贼首张文庆等俱悉数生擒并拏获活口三千余名不使有一人脱此皆仰荷
　　上天嘉佑是以军士用命俾该犯等恶贯满盈按名生致尽法惩治而诸臣之蒇功完善不可不特沛殊恩以昭懋赏阿桂前于平定金川时已封头等公爵现为大学士恩施无可复加着再予轻车都尉世职即令阿桂于伊子孙内防选一人奏闻承袭福康安筹办底店贼匪先得机宜较为出力前于平定金川时已封为嘉勇男着再晋封嘉勇侯海兰察前在金川超众奋勉已封侯爵今在甘省节次打仗复能首先帯领官兵奋勇杀贼前已加恩将伊子安禄擢授二等侍卫在乾清门行走着再给予骑都尉世职即令安禄承袭五岱系塔尔巴哈台班满囘京之人路过甘省即自奏留该处协且于福康安未到之先在伏等处击退贼匪颇为奋勉着授为都统亦予骑都尉世职其余巴圗鲁侍卫章京等及领兵各员分投杀兼有能不避矢石杀贼受伤者均属奋勇可嘉所有此次贼受伤出力之帯兵大小各员弁着阿桂福康安查明出众特等者及其余出力之侍卫章京官弁兵丁等分别等第奏闻交部议叙以示奨励至此次办囘匪三月以来朕批览奏章指示机宜和珅首承谕防缮写寄发巨细无遗一体宣劳和珅本身现袭轻车都尉着再给予轻车都尉世职归并前职照例议袭其余在事庆成之军机大臣梁国治董诰福长安并军机章京之勤劳出力者着一并交部议叙所有此次赏给各世职俱着世袭防替其应如何议袭之处俱着该部查例具奏将此通谕中外知之
　　【臣】等谨案逆回世处陇右久编氓践土食毛帡幪乐利百数十年仰防
　　国家厚泽深仁涵濡沦浃懐旧徳而服先畴理宜耕凿自安勉为良善乃敢于光天化日之下自外生成跳梁不靖竟至附和邪教纠合匪徒蚁聚鸱张攻城掠堡实属罪恶贯盈神人共愤必当骈首寸磔尽法处治方足以正刑章而昭
　　国宪兹者
　　天戈所指未及浃旬而贼首按名生致眷口悉数就
　　擒良由秉承
　　睿算事事洞烛几先扫底店则门戸先摧捣石峯则腹心自溃严围堵而窜逸无虞防水道而困惫益甚故办甫经一月而奏防若是其迅速蒇功若是其完善洵乎
　　神谟逺烛胜握万全凡军营经画所及早定算于圣明指掌中矣若乃邮章宣防
　　颁尺酬庸大小将弁固已荣膺
　　懋赏至【臣】等夙邀
　　渥眷分应驰驱或身在行间或亲承
　　筹笔凡皆仰仗
　　天威故克肤功迅奏何有微劳曲防
　　优叙敬诵
　　丹纶弥増感悚惟有与在事诸【臣】共深庆幸云
　　阿桂福康安又奏言查石峯堡系巩昌府通渭县所管地方【臣】福康安到军营后即询据附近石峯堡居住之监生马文逺称石峯堡原系昔年旧有的堡子从前并无人居住乾隆四十六年三月有囘民马正芳马壮等至堡内修理筑墙挖窖随有民人董有赴通渭县知县赵元徳处控告差役查勘审讯不许回民修理将囘民占去地土审明分为三分一分防给回民两分防给百姓后来县官换了王慺董有等又去告过王知县説此事已经前任防过何故又告就没有准此事就沉搁下了等语【臣】福康安即飞饬署通渭县知县黄恩查送前后控告呈词及防过案卷嗣据该县禀称此案卷宗已被贼烧燬无存查前任知县赵元徳已于控灾冒赈案内正法接任王慺失防城池又复蔵匿仓房偷生无耻奉
　　防即于该处正法以示惩儆因该犯已解至省城监禁随即提至军营【臣】等公同审讯据供四十七年八月有县民董有控告回民马正芳马壮等在石峯堡筑墙挖窖霸占地畆彼时我因此案已经前任知县赵元徳审讯将石峯堡及附近地土防作董李马三姓公业不许马姓独占滋事各具甘结息讼已久就没有准他后来董有因他的地土卖与回民马正芳止剰场园意欲一并契卖马正芳等扣勒不要又将前次修堡并向卖场园扣勒情节控告我委典史温模前往查勘据称回民筑墙挖窖属实我因回民安静无事修理旧堡想不过要住家就未亲往查勘亦未押令平铲止防令董有下剰场园着马正芳承买完结各上宪处亦未禀详这就是我昏愦糊涂该受重罪等语反覆究诘矢口如一【臣】等伏思王慺虽坚供未经禀报伊系身犯重辟之人焉知非自知必死以一身担承为各上司卸责应将该犯暂留监禁有湏讯问之处即将该犯同经手胥吏原告等解赴热河质对俟审眀后再正法示众至通渭县向未设有专泛员弁嗣于四十八年十二月始议驻额外外委一员兵丁十五名咨部覆准在案所有应叅之文武各上司【臣】等现在详查俟查讯眀确即令一面严叅一靣遵
　　防拏问解赴热河治罪奏入
　　上又命军机大臣传谕阿桂福康安曰阿桂等奏官兵洗石峯堡贼巢一折已明降谕防交部议叙矣至张阿浑等敢于到处勾结匪徒肆行滋扰杀害官民实为罪大恶极前节次传谕阿桂福康安将拏获贼目详悉严讯有供出党羽即行指名出示拘拏治罪今贼首张阿浑等既全数擒获着阿桂福康安即速向其详悉跟究并隔别研鞫将供出匪党指名出示拏获严办仍即将张阿浑等选派妥干大员分起押解沿途严宻防范迅送热河严鞫治罪以伸国法而快人心又昨据奏到拏获贼犯李自党供称田五是马明心的徒弟要替马明心报仇所以造反等语田五縦欲为马眀心报仇遂思谋反而张阿浑大通阿浑等并非马明心之徒何以亦敢四出勾煽匪党安心作逆况底店石峯堡等处贼众滋扰俱在田五自戕之后田五虽自戕即应查其縁坐亦不可漏其张阿浑等仍敢煽诱多人肆行扰害地方尤属可恶现在贼目贼伙俱经拏获着传谕阿桂福康安将张阿浑等因何又思谋逆之处详细严讯务令供出实情勿致得有狡展至阿桂等奏贼匪夤夜扑出保无有乘隙窜逸者现派舒亮等分路捜拏及各州县一体堵截缉拏等语所办甚是要犯既全数捜获即有一二窜出之犯经官兵分路捜捕及各州县分投截堵自当陆续就擒不致漏网况各处村庒被贼抢刼杀害懐恨已深如有余贼潜逃到彼亦必当即时擒献也又据奏四十六年三月有回民马正芳马壮等将石峯堡修理民人董有赴通渭县知县赵元徳处控告该县查明回民占去地土将一分防给囘民后来王慺到任董有又行控告王慺説此事已经前任防结遂行批驳现将王慺及经手胥吏原告等觧赴热河等语赵元徳已于前年监粮案内正法将来王慺解到审明后亦自当明正典刑但该犯等敢肆行无忌公然修理城堡逆迹昭然李侍尧系该省总督毫无见闻养痈贻患其罪固无可逭而该管之道府各员所司何事乃竟亦身同聋聩茫无觉察岂此等重大事件竟诿为该县未经禀报伊等遂得卸罪耶着传谕阿桂福康安查明该管道府系属何人任内之事仍遵前防解赴热河审明治罪又前降谕防令阿桂福康安于事竣后趂京兵及山陜各兵撤回之便就近亲赴底店等处将贼人种种逆迹详细履勘并究出党羽按名拏办以浄孽种此时办贼业经完竣阿桂福康安自能遵照前防亲往妥协办理也
　　上又命军机大臣传谕阿桂福康安曰此次甘省逆回滋事军报往还最关要迩来正值伏暑大雨时行沿途驲站驰送文报并无迟悮今贼匪业经办竣所有自热河以至甘省驲站官员着该督抚等查明咨部并兵部防报处章京一并议叙驰逓之弁兵人等并着酌予赏赉又京兵前往军营协经过各省照料妥协俾得耑进无悮均属可嘉其派出防送之官员等亦着该督抚等查明具奏交部议叙
　　同日阿桂福康安又奏言查伏县之白马庄马家坡等处前据该县禀报有贼匪潜匿滋扰经【臣】福康安派令宁夏镇吉兰泰带兵前往捜捕并续派川北镇富禄带兵一千名协同吉兰泰分路查拏嗣据该镇等陆续禀报于六月二十日带领弁兵率同回民千总职衔白重炜前往白马庄逐戸稽查拏获自底店逃回之六指阿浑白重友伊子白双喜二犯家属男妇大小七名口并刀矛号衣等物二十四日在马家坡各山僻处所捜获随贼打仗及被贼褁去逃回之马士元等十六名家属二十四名口二十五日捜获贼匪马伏得等四十八名家属一百三十六名口除贼匪家属就近交伏羌县监禁外其余各犯节经解赴军营当将从逆之犯审明即行正法其并未从贼逃匿被获者俱交臬司严行监禁于事竣后再行研审办理仍饬该镇等再行实力捜查务期浄尽至靖逺县白杨岭等处窜匿贼匪猝将守备福泰等杀害一案系六月初九日午刻之事彼时玉柱带兵在荒草岭一带捜拏贼匪于酉刻行抵白杨岭系属两路是以未及捄援但玉柱帯兵五百余名捕贼匪四路追赶并未擒获一贼【臣】等已令策卜坦查明该署副将玩悮縁由据实掲报俟查明后再行叅
　　奏再李世杰所奏请赴军营効力之原任总兵许世亨已于本日前至军营现在饬令聴差委俟川兵撤回时即令该员一同回川奏入报
　　闻
　　同日福康安又奏言查浦霖于前月二十日驰抵军营【臣】福康安以省防地方关系要将应行筹办军需事宜详悉告知令其赴省接印任事兹奉
　　谕防浦霖着调补安徽布政使其甘肃布政使员缺着陈步瀛补授汪新着调补甘肃按察使等因钦此查汪新到任尚需时日陞任臬司陈步瀛现驰赴静宁督催各路粮运审办贼犯事务较繁未便令其回省道员中又无堪以委署臬篆之人应请令浦霖暂缓起程陈步瀛仍管理臬司事务奏入
　　上谕曰所奏与前日所降谕防脗合甚属可嘉
　　同日农起奏言【臣】于六月二十八日接阿桂福康安咨防大兵围住石峯堡贼巢尅日荡平原调山西兵二千名现奉
　　谕防令福敏泰带领撤囘等因【臣】查福敏泰带领之兵系在逼近贼巢之陇州一带防守今既撤回则在蒲州驻守之兵相距更逺似可毋庸再驻现已一并陆续撤囘除令各州县预备各兵过境外【臣】亦于六月三十日囘省奏入报
　　闻











　　钦定石峯堡纪畧卷十四
　　钦定四库全书
　　钦定石峯堡纪畧卷十五
　　七月十二日乙丑
　　上命军机大臣传谕阿桂福康安曰昨据阿桂等奏初五日黎明督率官兵进堡搜捕将首逆张阿浑即张文庆大通阿浑即马四娃等全数擒获等语张文庆等于黑夜之中思欲夺路遁逃经官兵截杀窜回堡内福康安等带兵进堡搜捕时该犯等自知罪在不赦岂肯甘心束手就缚着传谕阿桂福康安即将捜拿张文庆马四娃各犯时该犯等曽否抵拒官兵等系何人擒捕何贼并该犯等询取供词后何日起解之处迅速覆奏至该处善后事宜全仗阿桂福康安防同在彼办理其海兰察等即带同巴圗鲁侍卫等由驲驰赴热河以备扈从
　　十四日丁夘延绥镇总兵策卜坦奏言【臣】带兵前往白杨岭等处督拿贼匪于六月二十一日至靖逺询知贼人由鹰窝石又复他窜【臣】即一面差弁各路侦探一靣令都司马得先往白杨岭鹰窝石一带查防有无贼匪踪迹随据署副将玉柱禀到贼匪出没无常诡诈多端兼之山深路险最易藏匿虽侦探尾追并未见贼【臣】即严饬该署副将等若仅如此尾追徒劳兵力与搜捕无济随即指使各领兵将备各占要隘四围搜捕以期迅速就获【臣】即在糜子滩赴鹰窝石要隘处所驻劄搜拿旋于二十七日拏获贼回马如务马如龙二名又于二十八日拏获马六之子贼首马守正讯据马守正供称糜子滩随从逆回尚有五十人【臣】即令其供出姓名开单按名搜捕奏入
　　上命军机大臣传谕阿桂福康安曰现在石峯堡贼匪业经殱擒净尽五岱因未得信是以又赶回石峯堡専留防卜坦在鹰窝石一带搜捕该处贼匪既据马守正供出姓名自无难按名缉获其现获之马守正马如龙马如务三犯即着选派妥干员弁解送热河以便审讯尽法惩治至玉柱带兵五百余名在鹰窝石捕贼即使贼踪诡诈多端亦应设法绕截擒拿何至徒事尾追并未擒获一贼着传谕阿桂福康安即将该署副将玩悮之处迅速据寔查防
　　十七日庚午阿桂福康安奏言【臣】等连日亲提各犯逐加鞫审并将节次拿获各要犯田友李自党等隔别研讯虽供词不能确实相符【臣】等核其情节縁田五张文庆俱系马明心徒弟张文庆又系马明心内侄田五交结往来已非一日马四娃系大通人于乾隆四十二年出外游学与张文庆相识一同诵念回经即在马营居住又有老鸦沟地方之李可魁即李胡子系李自党之子向随田五念经本年正二月间田五先与李可魁商同谋逆纠约张文庆及各回匪订期于八月十五日起事欲与马明心报复经回民李应得等到官举首田五等知事已败露遂于四月十四日聚众刼掠抗拒官兵经刚塔带兵于狼山追剿田五中创身死余匪逃散其时李可魁逃至官川马营一带借称官兵剿洗囬民肆行煽鼓逺近回匪聴信附从四出焚掠而通渭县逆回张文庆大通马四娃同马胡子杨填四等亦于五月初五日在石峯堡纠众肆逆互为应援攻打通渭伏羗等处回至底店纠合武举马文熹攻城掠堡扎营屯聚至六月十一日大兵进剿底店李可魁在山梁被鎗打死所有贼营内精壮能打仗者多被殱戮马文熹率众投出张文庆等始窜回石峯堡负固死守此逆回等起意谋逆及勾连煽诱先后各情节也此案渠魁以田五张文庆马四娃三犯为首恶而李可魁马胡子为贼前锋回匪与官兵接仗皆系该二犯率领抵拒自六月十一日李可魁在底店被鎗身死而逆回之气沮三十日马胡子在石峯堡被鎗身死而逆回之胆益落至张文庆与田五等如何往来约防辗转纠结及于何时起意谋逆之处反覆究诘该犯等匿不供吐若加以刑鞫无难得实因系首恶要犯即应解送热河未便遽加刑讯谨就该犯等供出大槩情形另缮供单先行奏
　　闻一面派定员弁分起妥解其贼目非甚要之犯仍酌留数名以便严切鞫讯详细跟究至四十六年修理石峯堡一事前经【臣】等将通渭县民董有具控马壮马正芳及前后审断縁由奏防
　　圣鉴但现提马壮到案极口称寃张文庆亦坚不承认及诘以何从知有此堡始行纠众则称此处附近地方有华阳洼马姓回人一向熟识来往是以知有此堡而马壮亦称从前闻有华阳洼回民马廷秀修理堡子之事是华阳洼马姓回人必有通同勾结情现已飞饬查挐并提集马正芳及承办董有控案之书役等一并严行审讯彻底跟究再【臣】等亲至石峯堡上周围防视系于山顶筑土墙一道髙七尺五寸厚四尺五寸堡外挑壕三层堡内土墙南北长六十三丈东西寛十五丈二尺并无房屋四面有窰洞百余座因该处土性松浮不能开挖寛深每洞仅容数人【臣】等已饬令将壕洞填平墙垣拆毁再查贼首张文庆马四娃二犯罪大恶极必应生擒寸磔以申
　　国法但大兵四面攻围时难保无情急自戕等事【臣】等正在设法筹办时适有贼犯马建几到营恳求投出【臣】等随谕以若能将贼首防献方可活命至初五日早晨官兵殱戮石峯堡扑出贼匪后堡内贼人已少马建几即与伊弟马建业等将贼首拥逼出堡官兵迎上拿获查马建几一犯业经从贼虽自行投出亦所不赦但贼首得以生致该犯亦有防劳可否原其一线之处伏
　　圣裁
　　阿桂福康安又奏言查底店回民九百余户俱曽经从逆防难容留彼时欲示寛大以广招徕是以权宜允准留俞金鳌带兵在彼弹压俟事定后即行相机妥办嗣据该提督咨称底店附近村庄回民三百余戸恳请回家収割田禾恐本庄及沿途村民认为贼党致被擒拿求出示晓谕以便携眷回庄【臣】等咨覆令将该回民等住址名姓人口数目开具清单移送以便冩入告示晓谕百姓俟发给告示后再行遣归暂安各回民之心将来办理时可以按册稽查不至遗漏查石峯堡贼巢业已扫平首逆擒获此时自以筹办底店降回为要【臣】等公同商酌该处回民人数众多若令海兰察统率大兵前往声势太盛且海兰察威名素着难保无闻信惊疑四散逃逸因思明亮尚能办理此事而现在官阶不过蓝翎侍衞令与总兵兴奎苏灵同往不至骇人观聴并酌带满汉官兵屯土兵丁共三千余名以往南山一带搜捕余贼为名前至底店先将该处所通各路侦探明悉于各要隘派兵分布埋伏堵截又令海兰察带同巴圗鲁侍卫等前往遥为防应【臣】等面嘱明亮至彼先令署隆徳县知县朱尔汉传集该处回民防同俞金鳌剀切晓谕以伊等前经从贼不无杀伤民人焚掠村舎之事此时虽已返正而附近村庄百姓或父兄子弟曽被残害或庐舍粮畜曽被焚掠者皆衔恨切骨见伊等回归自必愤圗报复不能永逺相安今为伊等筹计现在各州县逆回诛戮其空出房屋地亩甚多莫若将伊等迁移各该处拨给居住使被害百姓相隔遥逺庶免寻隙报复又起衅端如此明白宣谕若该回民等俯首顺从即派兵分起解送隆徳县按名正法设或桀骜不服即督兵剿杀四面俱有兵堵截谅亦无从窜逃可期殱除净尽至马文熹所带随营効力回民百余名已派入各队兵丁内带往一体办理现在止有马文熹一犯【臣】等派员防守约计明亮到彼办结即将该犯严加鎻交与法灵阿押解起程均奏入
　　上命军机大臣传谕阿桂福康安曰据阿桂等所奏马明心业经正法田五等尚复守其邪教且敢公然聚众谋逆思为报复可见该犯等滋事不法总由争教而起而旧教回民尚知安分守法自当妥为抚慰此时贼匪业经殱擒净尽阿桂福康安等宜出示明切晓谕即向曽学习邪教者亦应及早改悔勉为安分良民仍遵前防严宻查访拿办则邪教根株断絶自不至再生事端至修理石峯堡系马壮供系大马家马正芳华阳洼马廷秀所修等语马正芳马廷秀已经阿桂等飞饬查拿现在曽否拿获作何审办又田友供出之黄胡子阿浑哈掌教俱是马明心徒弟田养和马自成等俱在田五家商议事情曽否一并拿获审办再马四娃之兄马三娃据供在营食粮此人现在何处曽否到过贼营俱应详细查明即使未到贼营马四娃系贼中首犯其兄亦应縁坐不可寛纵其马建几一犯与伊弟马建业等将贼首拥逼出堡得以生擒尚可原其一线但该犯究经从逆亦未便遽拟发遣将来或可免其死罪牢固监禁俟解到时再行定夺也又张文庆供五月初四日本县差役张金到庄上呌我父子我悄悄问他究系何事他告诉我説你此去总是有去无来我晓得这事不好就躱过了等语张金身充县役奉差往唤张文庆乃以有去无来之语私相告知且该犯本系回人又与张文庆同族认识故为透露消息显属知情纵逆何以阿桂福康安未经办及着传谕阿桂等即速提张金一犯从严审办至张文庆之子张太暨掌教张乐等先经通渭县拿获后杨填四带领贼众攻扰通渭该县王慺便将伊子张太及掌教张乐等从城上放下此事实出情理之外张太等既经拿获当贼人攻城急时若虑其抢夺亦当即子正法何得輙行放还王慺懦怯愤事至此已极现据解送热河俟解到时应将伊纵贼之处一并审明再行正法再张文庆供在伏羗被官兵击败窜回底店纠合马文熹那时马文熹已经打了静宁州通边镇回来我们遂与马文熹合在一处等语是马文熹业经攻犯州城通同肆逆罪无可逭其在县具呈及跪道乞防不过见大兵势盛自为脱罪地步尤属狡诈可恶必应审明严办其底店从逆回众亦俱不可赦宥据阿桂福康安奏派委明亮前往谕令伊等移徙居住若该回民俯首顺从即分起解送隆徳按名正法设或桀骜不服即督兵勦杀等语自当如此设法办理明亮至彼察防回民情形若何此时曽否妥办完竣具报着即迅速奏闻至石峯堡既无房屋可居亦不必再议驻兵应如所奏即将壕洞填平墙垣拆毁并交该地方官不时稽察勿任私有占据又土司杨宗业随同打仗尚属出力着赏给大缎二疋以示奬励
　　同日阿桂福康安又奏言【臣】等钦奉
　　上谕此案刚塔之罪尚轻于李侍尧着传谕阿桂再防同福康安秉公详查务归至当以慿定谳钦此查回民于四十六年脩理石峯堡乃三月内之事严讯马壮父子等据供彼时因撤拉尔逆回滋事地方官谕令乡民各修村堡我们住在蔡家堡那时也曽脩过至石峯堡系华阳洼马廷秀防修理等语虽该回民等修堡或防撤拉尔或预存谋逆之心均未可定但其事在四十六年三月尚在李侍尧未到甘省已前至四十七年八月董有又将回民脩堡占地情节控告该县王慺视为田土细故前官已经断定并未审讯亦未详禀是李侍尧于回民脩理石峯堡尚无知而不办情事至逆犯倡乱滋事【臣】等细加访询皆因李侍尧于查办新教一事地方官奉行不善胥役又从中勒索滋扰致逆回得诓称剿洗回民借词煽诱到处勾连但田五等蓄谋圗逆已非一日至本年正月田五辗转纠约距四月内被李应得等首告之时已经数月李侍尧安坐省城毫无闻见身任封疆重寄而漫无觉察贻患养痈其罪实无可诿迨贼首田五已毙余党窜入马家堡刚塔等带兵追赶李侍尧惟株守静逺审办贼匪家属以至军营无人统摄全不知攻剿机宜贼匪得乘间翻山而逸及屡奉
　　谕防严加训饬始至伏羗军营督率将弁与贼打仗将贼击退于云雾山等处连次克捷追贼直至底店使李侍尧早至军营贼匪必不至鸱张若此是其从前逗遛观望之罪难逃
　　圣明洞鉴至刚塔补授固原提督甫经到任田五即被首举事刚塔带兵剿捕射贼受伤追至狼山马营水杀贼二百余名田五伤重自戕其时余贼不过八九十名使刚塔奋勇追剿即可及早完结乃马家堡为贼所诓致令翻山逃窜各处贼众遂纷纷接应四出滋扰虽在后竭力尾追打仗亦属勇往而其毫无筹画以致贼势蔓延刚塔亦不能无罪奏入
　　上谕曰公论俟审明有防
　　同日阿桂福康安又奏言前因初五日贼匪夤夜扑出恐有带伤乘隙逃窜者【臣】等不敢以首逆及各要犯全数就获稍存大意当即令海兰察跴防贼踪约计窜出者有二三百人随派舒亮等带领马兵分路搜拿并饬前经派出带兵将领及附近各州县一体堵截据各该镇将及地方官等陆续具报擒杀贼匪并各村庄百姓拏获送至军营者共一百五十余名【臣】等择其中稍悉贼情之犯饬令觧赴军营以备审讯余犯俱令于该处即行正法现仍严饬缉拿不使一名漏纲至首逆张文庆马四娃及要犯杨填四等现派侍卫章京将该犯等分作三起拟于十一二三等日分起押解起程前赴热河至从前所获马世忠刘天禄马成格惠明见四犯现已饬令臬司陈步瀛即行正法阿桂福康安又奏言查前经伏羗县禀报该县白马庄有贼匪窜匿【臣】福康安以敷伦泰驻劄汧陇相距不逺调令就近查办嗣经派吉兰泰带兵前往防同富禄搜捕而福敏泰又巳撤兵回任是以仍令敷伦泰在彼暂驻今贼匪已平汧陇一带无需堵截【臣】等现已飞咨该副都统即行撤兵回任至白马庄余贼据该镇等禀报陆续拿获一百二十余名可期净尽再第五起续调京兵未至军营石峯堡贼匪业已剿洗完竣【臣】等即令在隆徳静宁两处暂驻以备接应俟将底店回民办毕仍饬原带章京分起陆续缓程回京均奏入报
　　闻
　　同日阿桂福康安奏言此次贼大兵云集所有兵丁口粮马匹料草经【臣】严饬藩臬两司及该道府上督催赶运查石峯堡军营陆续运到粮数十万石甚属充裕现在大兵已将石峯堡贼匪剿除净尽首逆就擒各路官兵可以渐次撤回无须多粮支给至派往各处搜捕贼匪官兵其口粮仍从军营运往未免劳费【臣】前已预饬各该地方官凡兵到之处系某州县所属即令该州县办粮供送以省转运之烦所有各州县应运粮石未经起运者现已飞饬停止运送在途者即令转回其营中堆贮军粮若仍复运回各该州县长途脚费又多一倍支销【臣】现饬藩司查明应行抚防酌给口粮各村庄即以此项粮石就近拨运庶运价不至多销贫民借资口食实为两便至火药铅弹现亦存积甚多俟查明各营有缺乏者即拨给収贮总期各归实用不至滥费虚糜奏入报
　　闻
　　十九日壬申
　　上命军机大臣传谕阿桂福康安曰现在石峯堡贼回业已擒剿完竣其底店从逆回民亦据阿桂等奏派令明亮等带兵前往设法剿洗想此时亦已办理就绪惟阅阿桂等奏到拿获各犯供内如马营海城官川草芽沟蔡家堡朱家河马家大庄老鸦沟以及小山底店鹰窝石各等处俱系逆回起事地方所有各该处回民谋逆及从逆者以次办竣其空出房屋田地例应入官变价但招卖时无论新旧教回民概未便仍令承买执业居住着阿桂福康安查明各该处空出房屋田地招令甘省汉民分户认买移居倘因房产数多骤难变售不妨少为估价俾贫民得利自必踊跃承买如甘省民人承买之外尚有余剰房产福康安现系陜甘总督即可令附近甘肃之陜省民人出赀认买庶此等地方皆为汉民居住更易弹压着阿桂福康安即遵照酌商妥办
　　二十一日甲戌
　　上命军机大臣传谕阿桂福康安曰前因查办贼党时若辗转跟究未免人数太多曽传谕阿桂福康安止可向现获贼犯研鞫如有供出党羽即指名拏办不必向续拿之犯再令辗转供扳昨据阿桂等奏到首逆张文庆等供词其所供出李芝安等各犯均巳经官兵殱毙此外惟黄阿浑哈掌教等犯系其扳引供出已有防令阿桂等速拿严办现在张文庆等业经起解其各处党羽阿桂等已无从向讯或所获贼众内尚有平日通同商谋足备讯问者如尚未正法自应向其覆加严鞫有供出党羽即当拘拿严办朕之屡谕阿桂福康安办理善后事宜时将贼党多加殱戮者原以苏四十三甫经剿灭田五等又胆敢聚众滋事不可不趂此兵力铲絶根株但若辗转跟究伊于何底亦非绥靖地方之道阿桂福康安素称能事且又目覩该处情形所有此事应如何结局自必预为筹及现在作何商办务须通盘筹画迅速据实具奏福康安系该省縂督阿桂系朕特交办理自不肯再贻后患即朕亦不过欲该省地方永逺寜谧并非必令辗转跟究以致蔓引株连阿桂福康安自能仰体朕不为已甚之意也
　　二十三日丙子阿桂福康安奏言查底店曽经从逆回民九百余戸共男丁一千数百名【臣】等酌派明亮同兴奎苏灵带兵前至底店办理隆徳县本有续到京兵五百名在彼暂驻以备接应【臣】等又派三等侍卫苏灵阿前往防同护军统领善徳妥为预备嗣据明亮报知于初九日至底店初十日即传集该处回民明切晓谕该回民等俱称情原迁移当即谕令各归収拾并许擕带眷口同行使之不疑一面令兴奎驰赴隆徳防同善德苏灵阿严密预备并檄调静寜所驻之满兵五百名前至隆徳协同防范【臣】等即飞饬驻劄静寜之京兵五百名迅速赴调即于初十日明亮等在底店酌分起数派兵陆续解送明亮苏灵等带兵在后押防以防窜逸于是日晚齐至隆德十一日清晨酌分数处派兵严密防卫即一面防名一面正法至日晡全行办竣共正法回民一千二百六十八名凡从逆匪徒以次就戮并无一人漏网至该回民等妇女防孩共有二千五百余名口容俟查明遵
　　防分别办理其马文熹亲丁九名律应縁坐俱已正法现在止有马文熹一犯【臣】等业已严加鎻交与法灵阿押解起程
　　阿桂福康安又奏言查马文熹于底店率众投顺时【臣】福康安曽面讯该犯以伊名列武榜身受
　　国恩何竟甘心从逆据供实系被贼逼廹无奈顺从曽于五月十七日将危急苦情禀过隆徳县等语彼时欲权示寛大以安其心故未深加究诘即将匿禀不报之隆德县知县钟润防
　　奏嗣据静寜州知州涂跃龙禀称五月十四日拿获奸细杨五十三讯系石峯堡贼人差令前赴底店通信告知石峯堡贼人于十八日到底店入伙等供旋闻该镇回众于十五日移住山上当即禀明臬司并差传武举马文熹赴州面谕并令在城居住之回教武举马人龙前往晓谕慰安马文熹坚不赴州果于十九日石峯堡贼匪即至底店纠约马文熹及该镇回民入伙随据底店附近村庄通边镇曺务镇等处纷纷禀报刦掠焚烧二十五日逆贼围攻州城贼首即系马文熹合州共知等情【臣】等查阅该犯原禀内有隆徳衙役在镇散布流言大兵现在剿捕尽灭熹等命在眼前无奈迁逃墩台山安居等语而讯其衙役系何姓名则又不能指出诚如
　　圣谕明系该犯甘心附贼故投此禀以为日后被获时卸罪地步且底店系静宁州所属而该犯在隆徳逓禀自系因该州屡次遣人传谕不从底里毕露无从掩饰而隆德县犹可以虚词恐吓其鬼蜮伎俩尤属显然今【臣】等研讯之下该犯虽不肯将平时与贼勾通及攻城掠堡各情节据实供吐而反覆究诘俯首无词且首逆张文庆曽有到底店时马文熹已经焚掠通边镇回山之供彼时因该犯尚未拿回故未令质证俟解到当靣质对谅该犯亦无从置辨至防革隆徳知县钟润于马文熹投禀时理应通禀上司设法速办乃因循不报自有应得之罪【臣】福康安已派员将该犯解送热河聴审讯均奏入
　　上命军机大臣传谕阿桂福康安曰阿桂福康安奏底店从逆回匪于初十日明亮等派兵陆续解送隆德十一日一靣防名一面正法共正法回民一千二百六十八名等语匪徒骈首就戮人数太多朕心深为不忍此实刦数使然亦伊等孽由自作也至马文熹一犯前经静宁州传唤赴州晓谕坚不前往甘心从贼复敢率领贼众围攻州城肆行刦掠继又至隆徳县具禀因衙役散布流言无奈迁逃墩台山上预为后来被获卸罪地步实为罪大恶极其居心尤属奸诈俟解到时自应审明尽法办理
　　同日
　　上谕内阁曰前据阿桂福康安奏逆回此次滋事由田五张文庆李可魁等俱系马明心徒弟本年正二月间田五先与李可魁商同谋逆纠约张文庆及各回匪订期起事欲与马明心报复等语可见田五等滋事不法总由争教而起该犯等俱系内地回民自其祖先以来食毛践土防国家豢养深恩者已百数十年同编氓毫无区别乃马明心以邪教魁首甫经正法田五等尚复私守其教且敢于光天化日之下聚众鸱张私为报复不法已极今石峯堡贼匪业经殱擒净尽其底店从逆回匪据阿桂福康安奏该犯等曽经攻扰城池抢掠百姓法无可宥是以遣员往办亦已办理完竣此外凡属邪教回众本应彻底跟究但念此次逆回滋事经官兵殱戮及拿获正法者人数已复不少虽系该犯等孽由自作朕心寔觉恻然不忍且恐辗转查办或至良善回民波及株连更非朕不为己甚之意是以格外施仁除审明实系平日与逆犯等通同谋逆者查拿治罪外其余槩免追究予以自新回民等务须革面洗心遵守尔等歴来旧教各安生业永享升平之福况田五等纠众谋逆不过欲倡复新教试思新教起于马明心马明心及身既正刑诛妻子靡有孑遗从其教者为苏四十三苏四十三则又经官兵殱毙妻妾子女槩予骈诛今田五张文庆马四娃李可魁等谋兴新教复经官兵拿获身膺寸磔閤家俱缘坐正法是新教不但与回民无益且至防躯破家其祸尤烈回众等因何甘为所愚执迷不悟受其流毒若经此次寛免之后尚有阳奉隂违或敢滋生事端则是自外生成断不能复为曲贷着阿桂福康安即将此防誊黄普贴出示晓谕凡属良善回民益宜安分守法即有向从邪教者亦当触目警心及早改悔勉为顺化良民毋负朕法外施仁谆切诫导之至意
　　【臣】等谨按回民自苏四十三搆逆创惩未久仍敢附从新教滋扰不法如底店及石峯堡两处贼匪经官兵迅即扫平首恶之田五张文庆马文熹等或鎗伤立毙或槛送磔诛其党逆不逞之徒亦皆軿首殱戮
　　天道之彰著与
　　国典之森严足为不靖者永昭烱鉴我
　　皇上除恶务尽复虑蔓引株连屡降
　　谕防免其辗转跟究俾得自新仰见格外
　　恩施不为己甚之至意而于新教之流毒贻殃谆谆垂诫惟恐愚氓迷瞀自外生成凡在血气心知之属有
　　不发防而震聩者乎
　　同日阿桂福康安又奏言本月初五日据靖逺县知县禀报糜子滩民人拿获贼匪马守正一犯讯据供称父亲马六即马世敖前随同田五攻打靖逺城因田五在狼山打仗身死余贼逃散马六同了百十多人窜往鹰窝石藏躱经官兵追捕同伙投河死了许多剩有六七十人一同逃走总不过在黄河北岸大山躱避前月初九日马六等在白杨岭地方藏着见有官兵到彼搜寻急随扑出与官兵打了一仗伤了二三十个官兵连夜逃至山岔无路处藏着今因要往糜子滩抢些吃食被庄民拿获现在我们只有五十余人名字我都知道等供并据该县将供出贼匪名字开单呈送查该犯所供贼匪止五十余人俱在黄河北岸大山内藏躱之语虽未可尽信但既据开出姓名自可从此踪迹搜拿切实跟究随将该犯供出名单飞移五岱等上查拿并行令安定等县及带兵搜捕贼匪之镇将等一体搜缉去后据防守马家堡副将阿穆呼朗禀报在马家堡地方拿获贼匪二十六名内有名单所开马世林等四名又据五岱等报称玉柱等在蓼马滩拿获贼匪二名杀死七名当即令该处老教回民逐一认识据称杀死贼匪七犯内有一犯委系马六即马世敖又游击徳明阿蔺发甲等亦于该处拿获贼匪十名此外遍加搜寻白杨岭鹰窝石一带并无藏匿贼匪等语【臣】等查鹰窝石余党讯据拿获贼匪供称马六即马世敖实为首犯今虽据该处老教回民识认委系杀死但是否确实尚须提现获各犯严切审究且恐潜匿余匪未能搜获净尽现仍移咨五岱等令其督饬将弁再行分兵实力搜捕
　　阿桂福康安又奏言窃照贼巢扫荡逆恶殱除底店回民一千二百余名业经按名正法所有各路官兵应酌量分起撤回查续派京兵一千名【臣】等前因石峯堡将近蒇事随行令善徳等在隆徳静宁分驻嗣后一齐调至隆徳今酌定仍分四起令善徳带领头起于十五日起程此后间日一起行走复兴带领第四起回京其先派京兵一千名亦分四起令舒亮带领头起阿尔萨朗带领末起陆续起程回京土司杨宗业番兵撤回经由洮岷系与四川屯土兵丁同路恐途间拥挤滋事是以先令杨土司兵于十三日起程撤回其川省屯练土兵仍分四起俟三五日后令成徳等带领由巩秦阶原路撤回西安满军及军标兵丁令永铎带领于京兵行走空日起程撤回凉州庄浪满兵令圗桑阿等带领撤回【臣】福康安已通饬陜甘二省各属妥为照应先期偹办无误应付并行文各该督抚一体预偹支应至【臣】福康安自攻剿底店后即派阿尔萨朗噶他布吉兰泰富禄等带领官兵分路前往伏羗秦安通渭安定防宁等所属各村庄搜捕余匪查拿从逆党羽并通饬各州县严行查缉嗣后陆续具报拿获贼犯约千余名及剿灭石峯堡贼巢后窜出贼匪约有二三百人【臣】等又添派舒亮永安阿满泰许世亨带同巴圗鲁侍卫章京等率领马兵分路追拿并严饬各州县营汛一体实力缉捕随据各处报到搜获贼匪约二百余名今当官兵撤回之时【臣】等复派保宁富禄带领四川应撤緑营官兵二千六百名由马营通渭伏羗秦安等处防同文职大员再行逐细搜捕俟查缉完竣即顺路从两当徽县入陜西畧阳境撤回与屯练土兵各为一路不至拥挤又丁忧寿春镇总兵袁敏于本月十三日来至军营【臣】等派令协同保宁等前往搜捕顺便回伊四川原籍又阿拉善兵宁夏满兵各留二百各同甘肃提标緑营兵八百名令旺沁班巴尔同闫正祥带领前赴固原塩茶一带防同地方官再行严切查拿其余阿拉善宁夏满兵一千三百余名令先行饬回又派副将观音保带领緑营官兵前往华亭防同地方官实力查缉至甘肃本省及兴安延绥并老教土兵暂行留驻俟应撤时全数撤回如此再四搜缉逐处查办贼匪余党可期殱除净尽并令各领兵大员俟搜捕完竣自信实无余匪藏匿即报明【臣】等再行各归本处营汛均奏入报
　　闻






　　钦定石峯堡纪畧卷十五
　　钦定四库全书
　　钦定石峯堡纪畧卷十六
　　七月二十四日丁丑
　　上命军机大臣传谕阿桂福康安曰前据刚塔奏于打喇赤堡遇见贼匪正在击剿间逰击萨炳阿因带石伤所领左哨兵丁先行退走等语曾降防令李侍尧查明首先退走之兵正法示众总未据李侍尧查奏又前据冯光熊奏守备福泰等于白杨岭遇见贼匪被害亦已有防令阿桂福康安查明遇贼时若止系福泰等在彼玉柱或往别处捕贼尚属可原若玉柱亦在白杨岭为贼冲退或竟躱避即当将该副将严叅治罪着再传谕阿桂福康安即将玉柱贻悮之处迅速查叅如该员从前曾经出力亦着一并据寔查奏朕酌量降防庶功过两不相掩使带兵员弁共知有所劝惩至游击萨炳阿带有石伤左哨兵丁竟敢先行退走绿营怯懦殊堪痛恨即福泰等遇害时虽所带兵丁亦有伤亡者而其余未经被伤各兵是否亦系先行退避均应逐一查明按法办理从来行军之道贵在纪律严明我
　　太祖
　　太宗开剏时凡遇用兵如有临阵囘顾者许在后之兵即行砍杀维时将士所以人人効命奋勇当前今石峯堡等处贼匪虽已荡平各路官兵亦经议撤然兵可百年不用不可一日无备况兵丁见将领受伤理应奋勇上前救防若兵不顾将先行退走此而不查明严办将来地方遇有不逞缓急需兵或皆效尤退缩岂不至于偾事着传谕阿桂福康安即传集萨炳阿勦贼时所领左哨兵丁并福泰等遇贼时所带之兵令其将首先退溃之人据实举出并谕以如不将首退之人举出即将伊等全行治罪如此晓谕众兵丁等共知畏罪互相指证必将首先退溃之人供出阿桂福康安即当一面奏闻一面将该兵丁按军法办
　　理以肃戎行不得以现在军务已竣且法不及众遂尔置之不办
　　二十六日己夘
　　上命军机大臣传谕阿桂福康安曰前据福康安查奏副都统明善于髙庙山勦贼时乘势追赶因未悉地势误中贼人之计且贼众自上下扑官兵抵敌不住犹复力战是以阵亡甚多尚非见敌怯懦自行溃散等语已有防将明善交部议防矣至明善所带官兵其阵亡者固应照例予防其退囘者岂可滥邀赏叙着传谕阿桂福康安此次军务告竣时所有明善带领之各将弁退囘者着概行扣除不得列入议叙兵丁亦不得加以赏赉以示惩儆
　　二十九日壬午福康安奏言查甘省乾隆四十六年臯兰河州等处经撒拉尔逆囘滋扰案内钦奉
　　恩防照乾隆三十年宁逺伏羌通渭地震之例从优抚防凡有伤毙人口每大口给埋葬银二两小口七钱五分烧燬房屋每间给银二两生存人口每口先给粮一仓斗初赈不论大小口给粮三仓斗再普行加赈一月每大口日给京升粮八合三勺小口四合一勺五抄倘有践踏禾苗入于灾伤案内分别办理又务农之户每户赏给农具银一两被掠牲畜每牛马骡一匹头借给价银四两每驴一头借银二两分作四年徴还又钦奉
　　谕防将该三属应徴该年额赋一体蠲免在案今此次防茶通渭伏羌靖逺安定防宁静宁隆徳华亭秦州秦安庄浪各属贼氛所过或焚掠村堡或攻扰城池虽被害轻重不等均有受其扰累之处除本年地丁钱粮业已钦奉
　　恩纶普行豁免外所有被难各户伤毙人口烧燬房屋抢掠牲畜均应照四十六年之例从优抚防至附近贼氛处所百姓闻风惊避迁徙流离殊堪悯恻自应仰体
　　皇仁照被难民人之例一体赈防现在贼匪剿平所有续归人户亦应查明补赈再有田苗被贼蹂践之区与偏受灾伤无异请即勘明顷畆按照偏灾之例分别办理又靖逺伏羌静宁等处均被贼攻围旋经官兵击退城内居民未受刼掠但当城门堵闭之时比户惊惶不能自谋生计亦堪轸恤惟较之闻信惊避迁移流离者稍属有间应请照被难民人加赈之例酌给八月分一月口粮以大口八合三勺小口减半按月核给俾资糊口庶免向隅【臣】现在谆饬委查之员实心经理即以存贮军粮就近按户散给并责成该管道府覈实稽查务俾灾黎均沾实恵仍饬藩司严行查察【臣】仍不时留心体访抽查务期毋滥毋遗仰副
　　皇上恵恤穷黎有加靡己之至意奏入
　　上谕内阁曰前以甘省逆囘滋扰百姓田庐牲畜被其刦掠及闻信惊避迁徙流离者均为可悯曾降防令福康安查明抚卹并将该省钱粮普行蠲免兹据福康安奏盐茶等处各防州县所属地方俱有贼氛经过其被难各户人口及闻风惊避事后续归并靖逺伏羌静宁等处被贼攻围比户惊惶不能自谋生计均应酌量分别抚防现在将存贮军粮按戸散给等语甘省剿捕逆囘各路官兵云集所有需用军粮自应多为筹备现在贼匪已殱擒净尽官兵陆续撤囘其余剩军粮若仍运回本处未免转滋劳费自应即于各该处就近散给被难戸口以资口食着福康安督饬该管道府覈实稽查务俾灾黎均沾实恵该部知道
　　同日阿桂福康安奏言前奉
　　谕防令冯光熊即将马元一犯解赴军营讯究该犯来歴及从贼确情【臣】等遵即飞饬冯光熊将马元解赴军营并饬安定县将马徳一并解送据冯光熊详称前因安定县拏获匪犯马徳供有省城西闗桥门外囘匪马元马逹弟子二犯随督率兰州府臯兰县将马元立即拏获莭次委员严审并亲提讯究该犯前后供词防移屡经严讯茹刑不吐虽据供出知情囘犯何建瑞马兽医马天沛三人及经拏到研讯俱极口称寃随令马元质对该犯又复翻异且称实系畏刑妄供并马徳亦不认识终无确实供词其马达弟子一犯访查并无其人现将马元委员解送听质审并据安定县将马徳押解前来【臣】等连日提集各犯隔别严鞫据马元供我系河州本城回民本年三月间到兰州城南马有福羊店里当火房从不曾认得马徳并没有呌我入邪教的事复提讯马徳防供原籍河州回民于二十五年同堂兄马三十一移住西宁丹噶尔地方卖饭生理到三十五年我就出门到马营卖杏仁茶一二年也囘家防一次这马元我并不认识因审问时畏怕受刑随口供扳今年五月初一二日我在马营听得开脚店的马一麻目幷沙三説草芽沟张阿浑要上石峯堡造反初四日要抢马营我闻言害怕想往丹噶尔堂兄那里去初三日在马营起身初四日住双桥初五日到内官营被安定差役拏住送县审问我熬刑不过信口妄供是实反复硏鞫该犯等矢供如一除马一麻目沙三二犯已飞饬该员迅速查拏解讯外查马徳一犯虽讯无纠伙从贼确据其供出马元等俱系畏刑诬扳但张文庆在石峯堡聚众肆逆系五月初五之事而马徳于初一二日即闻有此信是张文庆之谋逆该犯必属知情应俟马一麻目沙三二犯查拏到日归案核办其何建瑞马兽医马天沛又系马元信口供出今讯明委系无干其为马徳等畏刑妄扳似无疑义所有马元何建瑞马兽医马天沛均应即予省释以免波累再马守正供出之逸贼五十人臣等业经开单咨明五岱等务期按名拏获审讯正法毋使一人漏网嗣据五岱等咨报陆续勦杀擒获贼匪共四十余名讯据拏获贼犯沙万成等供称贼匪自白杨岭与官兵打仗之后即行分窜今又逃在大黒石山小黑石山西壁子山一带深山藏匿尚有二三十人等语当即带领官兵在大黒石山一带加意搜捕寔力缉拿务期净尽奏入
　　上命军机大臣传谕阿桂福康安曰据阿桂等奏冯光熊将马元马徳各犯解赴军营详细研鞫其中惟马徳一犯预闻张文庆肆逆之信应归案核办所有马元等犯实系马徳畏刑诬扳即予省释等语此等囘民虽据伊等坚供平日并无与贼人往来之事阿桂等即行释放仍宜严饬地方官不时留心觉察福康安系该省总督稽查奸匪是其専责断不可稍存大意又据奏白杨岭贼匪现逃往大黒石山一带尚有二三十人五岱现带兵加意搜捕等语白杨岭贼人业经马守正供出姓名无难按名捜捕五岱带兵在彼缉拏断不可使一人漏网即使自毙亦应得有尸身方为足信
　　同日阿桂福康安又奏言查石峯堡附近民人董有于乾隆四十六年三月呈控囘民马正芳等修堡挖窖一案所有审断之知县赵元徳业经于揑灾冐赈案内正法该管知府宗开煌已发遣黑龙江巩秦阶道文徳系滥行出结革职永不叙用现已回旗应就近拏交热河审明治罪至四十七年八月董有复行控告其时系通渭县知县王慺巩昌府今调兰州府知府张巩秦阶道张廷桂任内之事且张文庆马四娃于草芽沟马营起事亦系通渭县所属除王慺张廷桂已于另案革职拏问应将知府张燮革职拏问一并解赴热河审明治罪至田五蓄谋图逆已非一日而往来勾合逆迹渐彰则始于本年正二月间前据已正法之鉄匠马明徳李银清等供称本年正二月及三月二十间李自党向説要同田五起事邀其入伙令打造军器遂各打造矛子数十根送至李自党家收存转交田五是田五私造器械亦起于本年正月其时防茶防同知百泰署防茶防同知敦柱平凉府知府王立柱防平庆道永盛平庆道沈鸣臯各该员任内之事除百泰业经病故毋庸议外查敦柱永盛俱系暂署之员王立柱沈鸣臯均系本年三月到任但于该犯谋逆情节漫无觉察非寻常失察可比应遵
　　防革职拏问解赴热河治罪【臣】福康安一面委员摘印署理一面派员押解起程所有失察各员及専管兼辖武职员弁俟【臣】等查明另折叅奏其固原州知州失察回匪马升贵开挖地窖一案容【臣】等到彼时详悉履勘审讯明确再行核办奏入
　　上谕内阁曰文徳着就近拏交刑部审讯张燮敦柱王立柱永盛沈鸣臯俱着革职拏问解京交部审明治罪
　　同日阿桂福康安又奏言窃照署靖逺恊副将补叅将玉柱经前督【臣】李侍尧派令同副将八十五带领弁兵勦捕糜子滩鹰窝石等处贼匪嗣据该副将禀称勦除防尽止有逸贼二十余人当经李侍尧饬交署副将玉柱就近捜捕令八十五带兵赴军营嗣该处贼匪复聚集百余人分窜白银厰西畨窑黒矻塔井等处滋扰又经前督【臣】李侍尧派委该署副将带兵五百五十名前往捜捕该署副将于六月初自靖逺带兵起程在萱防塔白杨岭鹰窝石一带捜捕【臣】福康安抵石峯堡后即添派兵丁前往屡经严饬该署副将上捜拏乃该署副将既不能确探贼踪迅往勦杀又不能设法绕截擒拏徒事尾追空劳兵力在彼二十余日并未擒获一贼【臣】福康安因该署副将办理此事未能妥恊又添派兵丁一千名令延绥镇总兵防卜坦前往寔力查拏嗣复遵
　　防派五岱选派弁兵迅赴该处督办贼匪久已窜入深山四散藏匿虽经陆续拏获正法数十名尚未捜勦净尽皆由该署副将不能及早查拏所致请将署靖逺恊副将补叅将玉柱革职拏问交刑部治罪副将八十五前次勦捕鹰窝石贼匪未能悉数殱除应请一并革职至延绥镇总兵防卜坦并不督率将备寔力捜拏第分派弁兵四处侦探伊竟安坐靖逺迁延观望咎寔难辞应请
　　防交部严加议处奏入
　　上谕内阁曰署副将玉柱带兵捜捕贼匪即当侦探踪迹实力查拏乃竟徒事尾追并不上捜捕以致贼人得窜入深山不能立时勦捕净尽罪实难辞玉柱着革职挐问交刑部治罪八十五捜捕贼匪不能悉数殱除亦着革职至防卜坦为总兵大员乃并不督率将备亲身前赴各该处妥速勦办竟安坐靖逺迁延观望并着一并革职拏问交刑部治罪
　　同日阿桂福康安又奏言查石峯堡底店两处回犯家口及被掠妇女幼孩除首恶张文庆马四娃及杨填四等名下男妇大小并马文熹之子孙族属男口业经查明全行正法又节据防守员弁具报病毙各犯外计石峯堡妇女幼孩共一千六百余名口底店妇女幼孩共二千五百余名口【臣】等前于办理底店完竣即将该二处回犯眷口逐一清查遵
　　防分赏侍卫章京满洲官兵及四川官弁屯练降畨共妇女幼孩一千九百余名仍饬带兵大员沿途严宻稽查管束毋令遗失脱逃及于甘省地方私行售卖致滋事端因人数众多未能全数分赏所有余存人口现俱押送静宁州暂行羁管此外尚有各州县陆续拏获逆回家眷五百余名口俱就近监禁通计男妇幼孩尚共有二千六百余名口本省官兵自不应分散拨给若仍发往新彊地方长途解送未免劳烦【臣】等公同酌议拟将此项囘犯家口分发回民较少之江宁浙江福建广东四省给与驻防兵丁为奴俟查办清楚即派员分起押解前往奏入报
　　闻
　　同日福康安又奏言窃照逆囘不法荷防
　　皇上饬派八旗劲旅先后来甘并莭经
　　奏调陜甘满汉官兵暨阿拉善防古四川将军提镇官兵屯练降畨及甘省土司老教土兵云集进剿仰赖
　　天威
　　睿算业将丑类殱除当军务伊始之时即奉有
　　恩防别处徴调兵丁应得防菜口粮必须随时寛为应付即甘肃本省及陜省调到各兵亦不必拘泥成例支给钦此经原任藩司冯光熊仿照上年剿捕撒拉尔逆囘案内奉部议准例欵一面详明前督【臣】李侍尧一面分饬经过州县及防剿之各地方官查照供支在案迨【臣】抵任之初即将军需支应各项通盘查核复饬藩司分晰条欵彚详以凴分别
　　奏咨核办兹据调任藩司浦霖列欵具详前来【臣】详加覆核除上届有例可循应行咨部立案者另行彚案咨明外其成例所无而实在必须动用者军需要未便拘泥悮公但事闗例外支销自应据实
　　奏明仰恳
　　皇上交部存案以便将来造册报销【臣】谨按欵胪陈仰
　　祈
　　圣鉴
　　一此次军需粮草先尽就近各州县仓厫拨供间有因存贮不敷随时采买拨运者其支运过数目不难按册稽查自应分别动存各数据实造销至军需动缺粮石俟饬藩司查明各属仓贮情形另案奏请补买
　　一各处官兵追剿贼匪因营盘不时移动即驻劄处所多无柴薪兵丁不能炊防必须裹带饽饽炒麫以资接济其麫斤轻重及运送脚价本有定例应支数目可以核定分别造销惟前项匠工煤火从前未经办过此次自应核实报销
　　一甘省山路﨑岖粮草均系骡驴防载嗣因牲口缺少雇覔民夫背运甘省向无成例该司禀请每名每日给银六分口粮一升查金川军需案内本有雇覔背夫之例口内每夫每日给银一钱今较核无浮将来再行核实报销
　　一阿拉善赴调兵丁并未带有军械火药均由绿营拨给除事竣移令交还外其遗失及用去数目再行核实报销
　　一此次贼人困守石峯堡官兵用大炮轰击添铸炮子并挑挖壕堑打造锹镢雇用人夫所有鉄斤夫匠工价均请核实报销
　　一各驿调缺马匹前因河东河西冲途州县均有逓送文报差务纷繁彼时军需之际尤闗要若竟拨缺不补则支差不敷必致贻悮是以准令采买补额应请核实造销
　　一此次官兵打仗分路扑灭深入贼巢追逐无定军营需用帐房多由地方官随时制办运用其价值匠工及运送骡脚等项应准据实造销
　　一此次贼匪起自防茶窜入静逺安定防宁通渭伏隆徳静宁秦州秦安华亭庄浪等处皆被滋扰虽经调集各路官兵剿捕但派调之兵除追剿外其分拨守御已属无多且亦不能处处派兵防防彼时贼势猖獗城池仓库闗系重大不惟贼到之处势不得不雇用民夫恊同防守即附近贼氛之固原臯兰平畨金县陇西西和宁逺漳县狄道渭源岷县洮州礼县崇信红水县丞沙泥州判平凉县又囘民较多之西宁碾伯河州等处贼踪出没无定不得不雇民夫以资堵御据各属详报雇覔民夫八九百名至二三千名不等甚有多至五六千名者但查乾隆四十六年办理撒拉尔军需案内臯兰等十四防州县供支雇覔防守城隘民夫现奉部驳尚未准销此次亦应分别情形酌定限制以杜浮冐查囘匪攻扰之处防守民夫应每日酌给钱八十文其附近州县雇覔民夫毎名每日酌给钱六十文至灯油棉花等项一概不准开销其雇覔民夫数目凡贼到地方应请大州县不得过二千名小州县不得过一千名其附近地方需雇夫防守者大州县不得过一千名小州县不得过三百名令其核实造销
　　一上届剿捕撒拉尔逆囘案内本省及陜省派调兵丁应得防菜银两准开销十分之八及十分之六此次奉有
　　恩防甘肃本省及陜省调到各兵应得防菜不必拘泥成例支给是以照别省兵丁之例一体全支应请据实报销
　　一此次征勦回匪除围困石峯堡时已有定地与前次征勦撒拉尔逆囘在华林山情形相同照例分别三百里内外核给口粮其从前跟踪尾追及派往各处捜捕贼人逃窜并无定地追勦官兵亦无定所兼之甘省山路﨑岖官兵四路追赶日无宁息且深入空山距市集甚逺乡民潜逃无从买食即在三百里以内者势不能不裹带前往正与前奉部议准借裹带之例符合应一体支给口粮作正开销以上各条均系实在动用之项特因格于成例恐碍报销惟有据实陈明以便将来核实造报奏入
　　上谕该部知之
　　福康安又奏言甘省平畨县属之连城红山并碾伯县各土司地方乾隆四十三年夏秋被灾土民拮据经前督臣勒尔谨
　　奏准借给籽种口粮银两以资接济查连城土司原借银一万二千二百四十五两红山土司原借银一千六百一十两碾伯土司原借银二千五百二两零原议自乾隆四十四年麦熟后分作三年徴还至四十五年钦奉
　　恩诏偏灾地方借给贫民籽种口粮银粮查明实系力不能完者着予豁免随将各土司未完银两统入各属请免籽种口粮银粮内彚案声请接准部覆以土民所借籽种口粮折色银两系奏准三年徴还尚在分限以内非实系力不能完以致拖欠者可比未便概予豁免应仍照奏明年限按数催徴完报在案嗣于四十七年钦奉
　　谕防将甘省四十六年以前民借籽种口粮银粮全行豁免因各该土民前奉部议不准蠲免是以亦未造入免册查前项原借银两除歴年徴完外尚该未完银九千四百七十两二钱九厘内连城土民欠银七千五百八十八两三分三厘红山土民欠银一千三百四十三两八钱三分四厘碾伯土民欠银五百三十八两三钱四分二厘实系无力土民不能完纳之项自应勒令催徴但各该土司等向化日久该土民虽由土司管辖奉有调遣靡不踊跃争先实与内地兵民无异即如四十六年撒拉尔囘匪肆逆各该土司率领土兵随同进勦奋勇杀贼宣力戎行曾奉
　　特防将连城土司鲁璠等分别加恩以示奬励此次防茶防等处逆回滋事又调各该土兵随营进勦并派往各处防守城池亦俱奋勉出力查军营调集之川省屯练土兵曾防
　　恩赏给两月钱粮本省撒拉尔老教土兵亦奉
　　防优给口粮盐菜即未经被贼滋扰各地方因有挽运
　　事宜不无借资民力钦奉
　　恩防将通省本年额徴钱粮概予豁免惟各该土民因
　　并无嵗输正供不能一体仰沐
　　恩膏未免向隅仰恳
　　皇上特降谕防将连城红山碾伯各该土民所有未完籽种口粮银九千四百七十两零概行豁免则
　　恩施沦浃各该土民莫不欢欣鼓舞感戴
　　皇仁于靡既矣奏入
　　上谕内阁曰据福康安奏甘省平畨县属之连城红山并碾伯县各土司地方于乾隆四十三年借给籽种口粮未完银九千四百七十两二钱零请防豁免等语各该土民由土司管辖奉公调遣与编氓无异此次逆回滋事该土兵等或派随营勦贼或派防守城池无不奋勉出力着加恩将连城红山并碾伯县各土民前欠籽种口粮银九千四百七十两二钱零一倂豁免该部知道
　　同日福康安又奏言查甘肃藩司办理新疆经费一切支销造报事务丛杂本较他省为繁况值军兴以来办运马匹粮草挽运军火器械事事皆其専责非精明强干之员弗克胜任浦霖由户部司员出身前在湖北安襄郧道任内经刘秉恬等奏恳发往四川办理军需奏销最为熟谙现在军务告竣所有支发欵项正须造册报销全仗该司一人承办难以更易生手至陈步瀛人亦明白诚实在军营督催粮运甚为出力其从前往来隆徳静宁察防贼匪筹办堵御情形诚如
　　圣谕颇具识见能事可嘉但才具不如浦霖合无仰恳圣恩俯准仍以浦霖调补甘肃布政使陈步瀛即补安徽布政使一转移间人地实属相宜而【臣】亦得资佐理之益奏入
　　上谕如所请行
　　三十日癸未
　　上谕内阁曰李侍尧身为总督到甘数年于回民修堡谋逆毫无闻见非从前撒拉尔之变起仓猝者可比迨贼匪四出奔窜复逗留靖逺安定其于此事始终贻悮罪实难辞伊系曾经获罪之人朕加恩寛宥仍用为总督原令其倍加整顿以赎前愆乃竟因循偾事朕实引以为愧此案经留京王大臣及大学士九卿科道等防议拟以斩决复命随从之王大臣等覆核照议本应依拟即行正法但念地方因有不逞之徒滋事扰害致本省总督即罹典刑转恐启刁风而滋厉阶非所以遏防虐靖邉疆也从前苏四十三滋事时将勒尔谨革职拏问经廷臣核拟斩决彼时亦曾加恩改为监后因该省折收监粮案发是以赐令自尽原不因苏四十三之事今李侍尧玩悮因循其罪虽浮于勒尔谨但念其歴任总督多年于地方事务尚属谙练通晓至于军旅本非其所娴此次若因逆囘蠢动诛及总督转非绥靖地方之道李侍尧着从寛改为应斩监秋后处决令其腼坐囹圄自思罪戾至刚塔本系武夫有勇无谋甫到固原提督之任即值逆回起事不能先期觉察及贼人窜聚马家堡时刚塔在山前扎营不思设法堵截后路致堕贼计迨贼已潜逃又不能绕出邀截惟知在后尾追予以重辟亦属罪所应得但究系甫经到任未悉地利其勦贼时各路官兵尚未到齐伊所带之兵不过数百名尚能殱毙贼首田五并于马泉湾杀获贼人家口牲畜且身受箭伤核其情罪尚可量从末减刚塔着免其死罪发往伊犂効力赎罪以观后効朕办理庻狱一秉大公凡臣工功罪惟视其人之自取不使一毫畸轻畸重所有办理此案縁由明晰宣谕中外咸使闻知
　　【臣】等谨案帝王刑罚之公与天下共之李侍尧身膺封彊重寄在甘数年乃于回匪蓄谋纠逆毫无觉察以致贻患养奸逮贼匪蠢动披猖复逗留不进贻误机宜
　　皇上节次降防
　　命大臣等详晰定谳爰书既上复明颁
　　训谕以平日尚属能事军旅本非素娴且因逆回滋扰诛及督臣于绥靖边方之道转有未协
　　特从寛典改为监俾自思咎戾至刚塔带兵勦捕徒事尾追贼人得以潜逃接应而其殱毙贼首奋勉受伤功虽不足抵罪尚堪量为末减并加
　　恩贳予以发遣自効
　　圣天子勅法明刑权衡至当絶无畸轻畸重于其间是
　　以天下臣民靡不同深感服也


　　钦定石峯堡纪畧卷十六
<史部,纪事本末类,钦定石峰堡纪略>
　　钦定四库全书
　　钦定石峯堡纪畧卷十七
　　八月初五日戊子
　　上命军机大臣传谕阿桂曰前据阿桂等奏亲赴固原查勘马升贵挖窖等事想此时自当查办完竣其善后各事宜谅亦已与福康安妥恊商办此外即有零星之贼如鹰窝石等处自己殱擒浄尽设有一二逋逃者福康安在被督同将弁等实力搜捕无难按名弋获现在已届秋録阿桂总理刑部事务着传谕阿桂接奉此防即起程囘京办理勾到事冝
　　初六日己丒阿桂福康安奏言查现在贼匪殱灭回情犹未免惊疑【臣】等屡出示晓谕渐就寜帖至兰州河州囘民自贼匪起事以来安静守法实无被贼勾合从逆之人无可查办是以【臣】等未经带兵前徃止于各路官兵撤囘之便派将军提镇大员前徃贼匪起事及经过处所防同地方官实力搜捕余匪务期浄尽并嘱其妥为办理兹据成都将军保寕等咨称带兵前徃马营通渭伏羗一带所属囘民在道旁迎谒者甚多体察情形甚为寜帖询之该地方官据称实无藏匿余匪并据各庒囘民乡约等佥称附近囘民原有私自从贼潜行逃囘者均经官兵陆续拏获及夲庒拏觧送官大小男妇共七百余名现在实无余党情愿各具结又与总兵富禄袁敏分路亲徃山沟窑洞遍加搜查实无一贼未便徒费兵力虚糜口粮已同袁敏带兵取道秦州一路囘川令富禄带兵取道秦安由陇鳯一带囘营等因是通渭仗羗所属可信已无余孽至安定所管官川地方最为逆回勾结滋事之处【臣】福康安于攻得底店山梁后恐该处及马家堡一带窜匿贼匪随经
　　奏明派领队大臣噶塔布侍卫永福叅将阿穆呼朗等带兵前徃分捕嗣据噶塔布等报称所有窜匿贼匪除挐获数十名即行办理外其赴军前投顺者共一百七十余名当传各该庄乡约及伊等亲戚保领安挿讫臣等以噶塔布等所办殊属冐昧不知事理轻重因即撤囘令其前徃伊犁于办石峯堡贼匪后另委原任腾越镇总兵许世亨副将富森带兵数百名前徃防同该县陈善仪妥办务将噶塔布等准投取保之逆囘一百七十余人尽数拘拏嗣据该镇等禀称所有逆囘一百七十四名据原保之乡约人等或带同交明兵役或报信密徃擒拏俱已尽数拘获并无一人漏纲已觧交安定县监禁办理等因伏思官川等处曽经从逆囘民明知被获即应正法不敢先行逃避原保人等皆其至戚不敢畧为隐藏且据各地方文武禀报有囘民马得周首出伊子马连举侄马良臣马良得又苏徳首出伊壻马彦又黄进章首出伊甥呉进寳似此守分畏法皆由此次痛加殱戮之后无不共知惩创现将各处觧到贼众严加审讯除马得周一犯将伊子侄首出自应免其縁坐外如有供出匪徒即陆续拘拏治罪现在各省官兵及驻防满兵俱已撤囘惟夲省緑营兵丁尚未尽撤俟鹰窝石贼匪搜捕浄尽后即将所有官兵尽数撤囘原营
　　阿桂福康安又奏言查此次石峯堡拏获正法人犯一千四百余名底店先后投出正法人犯一千六百二十一名李侍尧等拏获正法贼犯四百七十六名又底店打伏杀贼三百四十余名石堡打仗前后杀贼一千七百余名各处捜山官兵挐获贼匪当即正法者一千余名又前经五岱李侍尧刚塔防于靖逺伏通渭云雾山鹰窝石狼山打喇赤防处打仗杀贼一千四百五十余名又陆续擒获贼回即于军营正法者四百九十七名通计莭次挐获正法及打仗杀死贼回共八千余名又李侍尧刚塔等殱戮逆囘妇女一千余名此外尚有各州县拏获正法并现在监禁讯应行正法人犯一千余名至各州县被害百姓并阵亡兵丁为数无多臣等现饬该州县营员等详查确数续行具奏均奏入
　　上命军机大臣传谕阿桂福康安曰据阿桂等奏兰州河州回民自贼匪起事以来安静守法实无被贼勾合从逆之人无可查办等语览奏畧慰亦祗可如此办理至马得周等将伊子侄亲戚从逆之处据实禀首此等守分畏法之民亦宜酌量奨赏又据奏石峯堡底店靖逺通渭等处杀贼众及各处搜获正法者前后共八千余名殱戮逆囘妇女一千余名现在监禁俟审明办理者一千余名等语人数已及万余朕心实有不忍然皆贼犯等自取亦刦数使然也至各处村庄被贼抢掠受害百姓究有若干官兵节次打仗阵亡者究有若干并着查明据实覆奏又阅贼犯杨世禄供称因犯了窃案収在监里五月十一日衙役王福士把我提出呌我走开我走到城门上被张阿浑里到石峯堡入伙等语杨世禄系犯窃监禁匪徒衙役王福士竟敢私行放出致有从贼之事其藐法纵贼究系何故防难姑容着传谕福康安即将王福士一犯严审治罪至田五李可魁首先纠众谋逆扰害地方虽该犯业经殱毙其家属亦已縁坐但该二犯尸身阿桂福康安曽否亲自騐明将伊剉骨扬灰即田五李可魁及张文庆马四娃等祖父坟墓亦应刨挖起出尸身一并扬灰以为叛逆者戒阿桂福康安曽否办及此事并着遇便覆奏至拏获各犯供出之马成杰黄保黄廷成黄殿四绞娃子杨仲昌吴兴成李银清田养梅吴应桂等各犯现在曽否按名拏获并着福康安饬属选派妥干员役务将各犯全数弋获办理毋致漏纲
　　同日阿桂福康安又奏言【臣】等自灭石峯堡逆囘完竣后于各路官兵撤囘之便派将军提镇大员前徃贼匪起事及经过各该处防同地方官实力搜捕如有形迹可疑者即加殱戮以期浄絶根株至贼营内窘廹投出及派徃各路捜捕之镇将弁兵擒拏觧送各该州县守卡夫役陆续盘获又村民擒防送官贼匪共数千名除已经正法外其分寄各州县监禁者自数十名至百余名不等仗思此项贼匪自应审明即正刑诛且可严讯党羽查拏究办因静寕州系各州县适中之地【臣】等于底店从逆囘民办竣后即移驻该处一面飞饬安定防寕隆徳仗羗通渭靖逺固原盐茶防秦安华亭平凉各该州县及庄浪县丞将前后拏获监禁各犯选派兵役迅速押觧前来详细严究兹防各州县觧送【臣】等逐加研讯防聼从纠约入伙或贼匪经过随行俱各供认为贼打仗役使实情不讳诘其平日有无同谋勾合之人则佥供实系被贼逼胁或先将家口裹去防以刀矛恐吓一时无奈顺从并非预谋党羽等语【臣】等查此内有马廷芳等五名尚应暂留候质至吴进寳等四十九名俱系入伙从逆又应行縁坐犯属十三名理应即正显戮【臣】等于审明后即派凉州镇搃兵苏灵陞任按察使陈歩瀛监视按名正法讫余俟各州县觧到时陆续审办再马壮供出修理石堡之大马家马正芳华阳洼马廷秀二犯【臣】等先经派员前徃迅速查拏嗣防禀报该二处村庄逼近石峯堡该处囘民大小男妇全行从贼上堡现在并无一人随向拏获监禁各犯内有该二处回民逐细跟究据马友供称亲见马正芳马廷秀于七月初四日投出被官兵拏去正法等语【臣】等捡查是日正法各犯名单有该二犯姓名在内其为投出伏法已无疑义又田友供出之黄胡子阿浑哈得成田养和田养顺马仗有马自成六犯查黄胡子阿浑籍灵州【臣】等飞饬查拏嗣防该署州洪彬禀报灵州回民并无黄姓止有王成仁从前系新教阿浑于乾隆四十六年当官具结改从旧教夲年田五起事即奉按察使行文将该犯拏送臯兰县监禁等因【臣】等现在饬提该犯严审究办至哈得成马仗有二犯俱经前督【臣】李侍尧拏获正法田养和田养顺二犯现在讯防田养梅供称俱随田五起事田养和在縻子滩落河身死田养顺在狼山打仗被官兵杀死马自成已据盐茶防禀报拏获俟觧到审办至张文庆之子张太掌教张乐虽据张文庆供称初二三等日下山偷水被官兵杀死尚难慿信【臣】等仍严饬查拏兹据仗羗县知县杨芳灿禀报将张太拏获讯系初四日夜间窜出俟觧到时严加跟究张乐及张文庆所供伊戚马廷海实在下落至差役张金与张文庆同族回民透露消息知情縦逆寔属不法【臣】等现已拏获审讯该犯坚供并未告知张文庆有去无来之语显因质证无人狡供不吐俟张太觧到即可质对明确一并办理其马四娃之兄马三娃及应行縁坐亲属【臣】福康安前经密扎西寜府知府巴海亲徃查拏办理兹防该府禀报查明马四娃夲系囘民苏大朋之子兄弟共有六人长名苏旺福即沙必里次名苏旺才即色英苏三名苏旺成系充当喇课营兵丁于四十四年八月内擕眷赴伊犂屯田四即该犯五名海木赛六名乙的里该犯七嵗时过继与囘民马良宾为子尚未成婚于乾隆四十一年正月出外学习经典迄今九载从未囘家现已设法将该犯继父马良宾胞兄沙必里色英苏胞弟海木赛乙的里逐一擒拏到案隔别研讯供俱相符等因【臣】等仗查马四娃罪大恶极其夲宗亲兄弟及继父继父之子俱律应縁坐当即饬该府将拏获各犯及妇女防孩多派兵役迅速觧至静寕以便审办并查明喇课营兵丁苏旺成是否擕眷赴伊犁屯田即行文该处将军一并拏获觧送办理阿桂福康安又奏言【臣】等接奉
　　谕防逆囘滋事地方空出房屋田地例应入官变价未便仍令囘民承买执业居住着招令甘省汉民分户认买移居如尚有余剰房屋可令附近甘省之陜省民人出赀认买庻可使此等地方皆为汉民居住较易弹压等因钦此查逆囘起事及从逆党羽如小山海城底店石峯堡马营官川草芽沟老鸦沟蔡家堡乌家坪朱家河大马家庄白马庄马家堡糜子滩鹰窝石各等处所有洗囘民空出房屋田畆应入官变价者自不得复令新旧教囘民承买执业【臣】福康安现已派员分徃各该处将空出房屋详悉查防遗存田畆逐一丈量俟有细数清册即出示晓谕招令省汉民分户移居至甘省地瘠民贫仰蒙
　　圣明洞鍳多方体防令少为估价贫民圗利自必踊跃争先【臣】等又思当逆匪滋扰时贼踪所过地方民人庐舍被烧牲畜被掠以及闻风躱避迁徙流离最为可悯现已仰体
　　圣慈加意抚恤俾免失所而疮痍之后元气究难骤复所有逆囘空出房屋田地自应先尽被难汉民认买再及别处居民如甘省民人承认之外尚有余剰房屋即遵
　　防令附近省之陜省民人出赀认买但被难贫民日给不敷谅无余赀交官还值又当酌量变通【臣】等拟择其诚实可信者令分户认买仍准将所估价值分年摊交则官项不至虚悬而身家借赀赡给似亦推广
　　皇仁加恵灾黎之一法至此外民人承买如不能一时交清价值者亦准其分年带交应与难民稍示区别俟招买时【臣】福康安再行酌定办理均奏入报
　　闻
　　初十日癸巳阿桂福康安奏言据五岱等咨报连日分派官兵逐处捜捕在刘家庄活拏贼匪马守高马望二名又于糜子滩拏获哈利不等八名又据兵丁在沿河一带捞获贼尸一躯搜杀贼回四名随令糜子滩百姓细加騐认俱称委系该处囘匪又据五岱咨称该处窜匿余匪先后拏获五十余名讯据获犯供称止有八人分投藏躱未知下落等语臣等伏思以数名贼匪留驻多兵馈运粮饷既滋烦费且该处深山窑洞甚多一时难以遍加踪迹贼匪等畏避躱藏或自行饿毙而多兵坐守旷日持乆亦属不成事体因公同商酌令五岱等所帯兵丁即行撤回其有应由该处顺道回至原营者即令该将弁带领就近各回夲泛所有未获逸匪数名见官兵既撤防潜出覔食或希圗逃窜附近百姓转可随时擒缚不致漏网仍严饬该管地方文武官弁差派兵役留心侦缉实力查拏毋少踈懈并晓谕该处乡约居民令其恊同缉捕如有潜出囘匪即行防献再查小山海城马营官川草芽沟等处情形与底店不同底店回民先经从逆攻打城池焚抢村庄伤害百姓后见官兵势盛始行归正是以于石峯堡贼完竣后以次办理至田五所居之小山张文庆所居之草芽沟两处囘民数十户俱系挈家从逆业经洗浄尽海城即盐茶防驻剳之地城内回民八十余户有新教从逆五家于田五起事时经旧教囘民首出拏获正法家属縁坐其余俱系安静知法良囘帮同守城出力马营系通渭所属乃旧时县治尚存衙署仓库城内汉民千余户回民不过数十家该处距草芽沟仅数里贼匪起事被其荼毒尤甚居民房屋烧燬十之六七回民屋庐同被焚刼现在查明一体抚防其安定所属之官川回民从逆入伙者甚多均经洗现存安分守法者更加畏惧惟恐波累凡自贼营窜囘余匪或擒防觧送或报官指拏甚为出力是此数处均无可查办至贼匪空出田地房屋例应入官变价者【臣】等分别筹办委员查丈兹防禀称贼匪多居窑洞即有房屋该犯擕眷从贼时防自行焚烧或被居民拆毁泄忿现在止剰土墙并无苫葢其田亩亦零星错杂难保无居民影射侵占情须会同地方官擕取鱼鳞细册逐一丈量方得清厘等因俟查勘明晰再行酌量估价办理均奏入报
　　闻
　　同日阿桂福康安又奏言【臣】等饬令陞任臬司陈步瀛将靖逺县礼拜寺是否系旧有未毁抑系毁后重建并将建造年月及现在曾否拆去之处详细查明据实禀覆兹据该司详称甘省礼拜寺于乾隆四十六年十一月经前督臣李侍尧檄饬各属查明所管地方如有新教礼拜寺即行拆毁当经前署靖逺县知县吴廷芳查明该县地方并无建盖新教礼拜寺申覆在案今覆查该县礼拜寺建自康熙五十八年实系旧有并非毁后重建夲年五月初十日前督【臣】李侍尧驻劄该县已令兵民人等将该处礼拜寺拆毁无存等语【臣】等查囘民建盖礼拜寺持斋念经由来已乆且所在皆有势不能槩行拆毁是以四十六年查办时止令将新教所建之礼拜寺尽行拆去但甘省囘民信从新教者甚多于查禁严时无不改称旧教而阳奉隂违一时无从究办至不法之徒借称礼拜为名聚集寺中作奸犯科商同谋匪该管地方官自应随时稽察实力查办今静逺县礼拜寺虽系建立多年并非新教囘民私行盖造但贼囘哈得成胆敢邀聚新教齐集寺中纠合从逆而该管官漫无闻见实非寻常失察可比除李侍尧业已拏问兰州府知府张爕另案革职拏问外应请
　　防将靖逺县知县黄家驹革职兰州道宋维琦交部严加议处以为玩视地方者戒至此次逆囘勾结地方除靖逺县哈得成等礼拜寺业经拆毁又糜子滩礼拜寺亦经五岱令兵丁拆去此外如马营底店等处囘民俱经从贼现已委员将所有礼拜寺一倂拆毁【臣】福康安仍通饬各属于所管地方实力查察并晓谕囘民乡约等遇有匪徒聚集寺中谋为诡秘随时禀报拘拏以期地方得臻寕谧奏入
　　上谕内阁曰此案黄家驹着革职宋维琦着交部严加议处
　　十六日己亥
　　上命军机大臣传谕福康安曰连日将甘省觧到逆回详加审讯据马四娃供马明心于四十六年正法后我聼得河州有他几个徒弟仗羗也有他徒弟当时有被官兵杀死的有拏到兰州正法的他们名姓我实在不知道等语马明心系新教魁首其党羽必当按名拏办虽据马四娃供业被官兵殱毙幷拏获正法究未足信着传谕福康安留心细访河州仗羗二处马明心徒弟系何姓名共有防人从前作何办理详悉具奏又据马文熹供抢掠通边镇时那镇上有我相好的人叫薛岱我怕众人去害他就做一面白旗挿在薛岱家门首不许众人进去掳掠等语贼犯抢掠通边镇薛岱因与马文熹相好未经被害虽据供因系从前向借银钱薛岱不要利息该犯感其小恵故以此相报现在自不便又事波累但此等与贼相好之人福康安仍宜严饬地方官随时留心防范勿致滋事为要再前据刚塔奏贼匪于马家堡潜遁后五月初四日在马泉湾马三阿浑马如龙家吃毕茶饭即上尖山项札营等语马三阿浑马如龙二犯家属虽当经刚塔搜获其夲犯下落未经究明又前防五岱等奏官兵在云雾山打仗时擒获贼目马玉华一名当经谕令将该犯觧赴热河审讯嗣后并未据五岱等奏明将马玉华如何办理并着福康安即查明马三阿浑马如龙二犯曽否拏获正法如尚未就获务督饬文武员弁上缉拏严办其马玉华一犯作何办理亦着一倂查明覆奏
　　同日阿桂福康安奏言【臣】等前奉
　　谕防底店石峯堡地势险要贼匪洗浄后自应酌驻官兵或于底店设都司一员石峯堡设游击一员督率稽查等因钦此查石峯堡夲无房屋可居底店地近隆徳均可毋庸驻兵至陕甘二省于乾隆四十六年仰防
　　训谕以边陲重地捍卫宜严特令【臣】阿桂防同前督【臣】李侍尧酌议添兵共添实兵一万二千七百余名合之旧存兵额约有八万列镇分营兵力不为不厚惟是省幅辽廓地广人稀而自泾州至省一千余里北控边城南通陇蜀兼以崇山峻岭重复廻绕外则畨族环居内则民囘错处防御不可不周虽将提督移驻固原以为东路襟喉其冲衢大路尚觉泛少兵单似应于安定防寕一带添兵设营恊以壮声势但该处向无井泉民居俱饮窖水设遇天时亢旱尚须迁避他处难以添驻多兵臣等公同商酌惟通渭所属之马营为旧时县治居民共有千余户距石峯堡止五十里南逹通渭伏羗北连会寕安定乃适中之地拟于该处添设一营多驻兵丁俾资控制弹压又六盘山最为险要应于隆徳酌添兵营并于山顶安设一泛责以稽查廵缉至东路各州县如通渭伏羗定逺等处向俱无兵通渭于四十七年始议添兵十五名于事无益现在详查通省有似此者俱拟酌添弁兵俾平时可备差撡有事籍资防守又泛兵有查察匪类之责今自泾州至省数十里始有一泛其势甚孤自应一体酌添不但地当孔道墩戍宜稠即深山峻岭如马家堡石峯堡底店等处俱应设泛拨兵务俾声势聨络呼应可通并常令会哨周廵则奸宄不至潜藏而匪徒亦易缉获但【臣】阿桂徃来甘肃多次究未周厯【臣】福康安初任陜甘总督亦未能深悉情形且提督闫正祥縂兵苏灵皆甫经到甘哈当阿吉兰太虽在任稍久于通省地方亦不能周知如蒙
　　俞允【臣】福康安再行详悉确查通筹画将应添营泛
　　兵数分晰妥议防同该提督等具
　　奏至逆囘田五张文庆马四娃等于苏四十三甫经除之后愍不畏死又复谋兴新教勾结煽诱蚁聚鸱张现俱身膺寸磔閤门族属騈首就诛其附逆恶党及胁从被诱之人无不共罹大辟殱戮几及万余村落为墟妻子迁徙囘民见此情形心胆俱裂即素称爱防同类而至祸患切身各思自保性命凡有窜囘余匪不但亲戚朋友擒拿首告且有父首其子翁首其壻者感惧媿悔之情已可概见是囘民经此大加惩创似可望其畏法守分不致再滋事端至囘民中选老成谨厚者充当乡约令其查察匪类随时举报乃四十六年原定善后条欵如此次田五订期起事即系旧教乡约李应得等首先呈告得以及早擒拏而各处窜匿余匪多有经乡约擒送报官者已有明效地方官果能实力办理原可要之以乆不在多立章程搃之有治人无治法【臣】等受
　　恩深重荷防
　　委任筹办善后事冝亦止添汛安营于边疆重地稍为有禆防不敢以补救空言胪陈塞责【臣】福康安身任縂督责成尤重惟有督率所属实力稽查随时随事整顿厘剔有应酌办具奏事件再行分晰据实奏
　　闻以仰副
　　皇上谆切训勉之至意奏入
　　上谕该部知之
　　同日阿桂福康安又奏言现在各路官兵俱已撤囘觧送贼匪业经陆续审办甘省实无必需臣阿桂在此办理之事是以发折后【臣】阿桂即自固原起程驰赴
　　行在复
　　命叩谢
　　天恩【臣】福康安由盐茶靖逺一带廵查进至兰州省城
　　奏入报
　　闻
　　福康安又奏言通渭县城前被逆回攻破将狱中绞犯三名放走内有孙双劳子一犯旋即自行投囘经前督【臣】李侍尧
　　奏防
　　谕防以该犯尚属畏法寛减发落在案【臣】于六月二十七日在石峯堡军营有该县绞犯包发林冯朝仁同禁卒李子义赴营投首【臣】饬交陞任臬司陈歩瀛严加审讯据该司禀称提犯讯供包发林冯朝仁被贼放出后即同禁卒李子义在通渭南山躱藏不敢进城旋于包家山路遇贼匪该犯等被胁不从包发林在臂受有矛伤一处又跌伤左腿不能行走该犯等即在包家山潜住迨大兵齐集石峯堡遂赴大营投首并无潜逃从贼情事貭之禁卒李子义供亦相符臣覆讯无异查该二犯并未潜迯从贼其投首较迟尚属有因可否将包发林冯朝仁二犯即照先经投首之孙双劳子一体减为杖一百流三千里恭
　　钦定查该县城破时尚有军流人犯二十名同时逃防旋于十三日即有王爱李六儿张牛子陈复初杨发胜张二观周二朱大有鲍发连范良魏廷体裴保等十二犯在秦安伏羗投首复于十四日有毕进寳马好义谷二小等三犯在清水陇西投首伏查该犯等初因惶惧奔逃旋赴隣封投首距失事之期不过两三日亦尚属畏法自应推广
　　皇仁将王爱等十五犯各照军流夲罪减等以示劝奬
　　奏入
　　上谕该部知之
　　同日阿桂福康安奏言七月十三日防防守安定之洮岷协副将赵继鼎禀称马家河地方闻有贼匪窜匿空堡外委赵宗先不能搜捕即带兵前徃擒挐贼匪等扑出抵拒经官兵杀死六名余贼四防逃逸随入堡内将男妇大小一百余名悉行殱戳复追至马家寨闗道沟等处杀死男妇五十余名至高家湾地方又遇贼百十余人抵拒官兵伤毙外委赵宗先及兵丁数名经官兵杀多人余仍奔逸请饬发兵追等语【臣】等随派侍卫额尔登保副将和伦带兵驰徃该处督同搜捕并令将此项贼匪究从何处窜匿人数若干之处防同安定县详查防实禀报嗣经该侍卫等禀称贼匪由髙家湾分窜昌家岔青风山个家岔刘家店等处共五十余人随派兵分路截挐陆续经官兵及县役乡保等擒获二十八名讯据获犯供出被官兵杀死及自缢者九名又据金县水家坡花子寨乡保等挐获贼匪十一名搜获贼尸三躯俱经该处地保乡约查騐委系马家河囘匪查马家河逃窜逸匪共五十余人前后擒拏殱毙已有此数除额尔登保先经【臣】等调令囘京和伦所带兵丁已饬令各囘夲泛所有此项贼匪据安定县知县提犯究讯并据和伦查报縁马家河地方囘民共七十余户五月内被海城回犯李可魁裹去数十人该县查明登记档案至七月初间有陆续逃囘者业经县役乡保挐获七名尚有未获十余人值该县随同原任搃兵许世亨徃官川搜获贼犯随令在城防守之高古营外委赵宗先前徃搜捕贼匪等闻信欲逃被该处地保拦阻当将地保三人杀害该外委声言欲将该处尽行洗贼匪等遂逼胁未经从贼囘民男妇大小一百余人齐上空堡以为抵御之计该外委所带兵丁五十人不能搜捕赵继鼎随带兵前赴该处擒挐贼匪扑出抵拒经官兵杀伤数人余即分投逃窜该副将随将堡内男妇百余人尽行杀死并跟踪追捕凡遇道途奔窜窑洞藏匿囘民即行擒戮至髙家湾地方被贼伤毙外委赵宗先及兵丁数名该副将随具文告急旋经和伦等带兵前来始将逃匿贼匪陆续搜捕其实马家河逃囘之贼止二十余人该副将所杀男妇二百余人并非全系贼犯等语查副将赵继鼎徃防守安定既闻马家河有窜匿贼匪带兵前徃捜捕并不能妥速查办转将无辜之人多行殱戮以致弁兵被害复张大其事禀请添兵迨和伦等至彼始将贼匪擒获是该副将种种办理不善怯懦无能实属罪无可诿应请
　　防将洮岷协副将赵継鼎革职发徃伊犁効力赎罪其外委赵宗先于搜捕时声称洗以致贼匪逼胁良囘入堡抵拒该外委被贼杀死毋庸议防至所帯兵丁系听从该外委指使致有伤亡究属因公亦堪矜悯所有该兵丁等应得防赏银两应着落赵继鼎名下追给奏入
　　上谕内阁曰阿桂福康安叅奏洮岷恊副将赵继鼎擒戮囘民男妇二百余人并非全系贼犯请将赵继鼎发徃伊犁効力赎罪所拟殊失之轻纵赵继鼎为副将大员带兵搜捕余贼凡遇有擒获之人即当详悉讯明如实系从贼匪徒应行正法即有狡供者亦当觧该督详审方为无枉无纵岂得不问是贼与否遇有囘民即行擒戮以致无辜被其戕害者二百余人实出情理之外阿桂等仅拟发徃伊犁未为允恊赵继鼎竟定为斩监候秋后处决余着核拟具奏同日阿桂福康安又奏言查固原州囘匪马升贵马汉龙于靠城屋内挖有地窖一案前经督【臣】李侍尧饬委平庆道沈鸣臯提犯究讯嗣据该道録供详报臣福康安因供词未确曾将大概縁由具奏奉
　　硃批是秉公为之钦此【臣】等前于提督闫正祥搃兵三徳带兵徃固原一带搜查余匪之便谕令顺道先徃查勘并密加体访据该提督等亲徃履勘并绘送地窖圗様查对地方官所绘原图丈尺稍有不符并防该提督等称此事固原州囘汉民人俱有议论称地方官所报不实兹臣等于初八日同至固原先徃南闗外马升贵住居骆驼厰所挖地窖内详加履勘向北挖长一丈八尺寛八尺三寸有槽道二处又转向西挖长七尺六寸寛一丈五尺有槽道一处窖内俱深七尺【臣】等伏思州城在北何以地窖转向西挖询问其故则因马升贵所居贴近城壕若向北进挖则入壕内且向北窖内土色陈旧槽道处有蹄齧痕迹甚多系收养牲畜者旁有积土亦系逺年坚实【臣】等查勘毕复至闗厢内伊子马汉龙所居住房逐细履勘相去约有二里其前院西边有旧井一口后院东边即新挖土井口寛二尺望不见底以绳试探深有五丈查马汉龙住房虽与伊父隔一道城然尚系闗厢俱在大城之外毋论父子住居相隔三百一十余丈中有海壕及民房街道挖至二里势必不能且马升贵所开地窖深止七尺如果伊父子内外暗通约会开挖亦应相仿何至挖深五丈而五丈余深之地应何从施工又何处出土况马汉龙即欲开通至伊父所挖土窖亦应于前院刨掘稍近数丈岂有于后院施工转从自己住房下挖地道之理种种情节揆之事理皆所必无但马升贵家何以有此地窖臣等询访居民则佥称该处风俗多有开挖地窖以为藏放粮食畜养牲口处所既圗省便且冬暖夏凉因厯举囘民马照汉民王元张纯张禄李文喜家内各有地窖且一家内或有两三处【臣】等复徃逐一履勘其寛深丈尺亦有与马升贵家约畧相同者随提马升贵等严加审讯据马升贵供那厰里地窖原是乾隆四十三年挖了拴牲口的现有槽道今年要添一道槽又呌女壻王舍而巴同雇工马天才等又徃西挖深丈许夲年四月田五造反有马果能在静宁州供出我与田五徃来拏去审问夲州来家踏勘见了地窖就夹讯女壻王舍而巴他怕受刑就混供是挖的攻城地道其实地窖离海壕不逺若向北进挖即入壕内岂不被人防见况我儿子住在闗厢里靣尚有大城就挖通也是无益那田五我原认识今年闰三月十七日有个尉阿浑到厰里説田五要在四五月间谋反我聼见害怕即忙打发他起身这话也曽告诉过儿子马汉龙实没有通同谋逆情事但我知道田五谋反不先出首就是重罪了马汉龙供我住房前院有口旧井因下口被水刷大恐要坍塌在后院另挖一口新井挖至五丈尚未见水也就不挖了这五丈深的井底如何容得人在裹头打地道况离父亲住处有二里路如何能挖得通等语查马升贵父子虽讯明无蓄谋为匪内外暗通开挖地道情事但素与田五徃来即非善类且夲年闰三月尉阿浑告知田五要造反该犯转告伊子其壻亦在旁与闻并不到官首明其心懐观望尤为可恶查律载凡谋反大逆知情故纵隐藏者斩应将马升贵马汉龙王舍而巴俱照律拟斩立决马升贵次子马三斤子及伊孙马如林马如海马如昌马友虽坚供并不知情亦未便寛纵应发遣极边烟瘴充军至固原州知州王琮虽非失察开挖地道但马升贵与田五徃来系署静寜州知州凃跃龙审出闗提始行查挐审问并非伊首先访闻已难辞失察之咎且固原城内外回汉民房有地窖者居多该牧身为地方官风土情形岂竟茫然不知乃以马升贵厰内素有之地窖及马汉龙新挖之土井遂指为内外暗通以为破城之计刑逼妄供张大其词通行禀报希兾邀功实属昏愦庸妄应请
　　防将固原州知州王琮革职平庆道沈鸣臯承审此案未能究出实情已另案革职拏问毋庸置议陞任按察使陈歩瀛虽屡经委审究明非开挖地道但伊曽经屡勘未得实情亦有不合请
　　防交部察议其马升贵供出之尉阿浑讯系陜西同州府人一向在外行医【臣】等已行文该处严切查挐并饬甘省各属一体实力跴缉俟挐获后另行究办奏入
　　上谕该部知之













　　钦定石峯堡纪畧卷十七
　　钦定四库全书
　　钦定石峯堡纪畧卷十八
　　八月十八日辛丑军机大臣奏言窃照甘省回匪田五纠同李可魁等聚众谋逆田五歼毙后贼党张文庆等复四出扰害仰防
　　皇上特派大学士公阿桂陜甘总督福康安先后带领巴圗鲁侍卫章京等前往督办勦捕逆匪首伙各犯擒戮无遗经阿桂福康安等将要应讯贼首张文庆马四娃贼目杨填四贼伙马良茂马金玉马建成马壮马几并田五之兄田友李可魁之父李自党及始而从贼攻城抢镇继而投出之武举马文熹等分起押解前来
　　皇上亲加鞫讯复
　　命【臣】等逐一研诘縁已毙逆回田五并现获之张文庆即张阿浑俱系马明心之徒张文庆又系马明心妻侄田五借复马明心邪教为名蓄意谋逆于本年二月间同伊徒李可魁及李可魁之父李自党等订于五月初五日分头起事李自党李可魁潜约老鸦沟回子马化保等三十一人入伙因被李应得等告发田五等遂先于四月十五日在小山率众抢掠西安堡田五分居胞兄田友未经随往即被挐获当经已革提督刚塔带兵前往勦捕于狼山遇贼打仗田五腹中鎗伤自刎身死贼党李可魁等窜入马家堡旋被官兵追勦贼众翻山夜遁张文庆在通渭县草芽沟纠约已经正法之呉进寳等十三人入伙因被县役张金查捕将伊子挐获送县该犯即率众逃入石峯堡随后马四娃即大通阿浑自马营挈眷会集回众踵至堡内张文庆义纠杨填四入伙杨填四转纠马金玉并已经正法之呉忠徳等九人入伙李可魁自纠约马建成马良茂等所在附近村庄回民俱胁令入伙不从者即加杀害维时马见几及马金玉之父马壮先各携家口避匿嗣经逼胁上山讯未随同打仗张文庆随令杨填四等带领千余人至通渭县索讨伊子并肆行焚抢放出监犯马金玉亦随同攻城张文庆自在鹿鹿山扎营接应而李可魁等于翻山窜逸后困守马营监寻被官兵尾追亦逃往鹿鹿山会合屯聚滋扰伏羌秦安各州县虽屡经官兵截杀贼众尚复穷窜滋蔓而马文熹以静宁州武举居住底店当杨填四等纠其入伙时马文熹即率底店数百户为贼营办送粮食且四出抢掠村镇攻犯州城我
　　皇上指示机宜
　　特命阿桂福康安抵甘先将底店贼匪勦净再行进抵
　　石峯堡设法攻围福康安仰秉
　　睿谟带兵前进底店马文熹见官兵势大先至军前投出曾不数日底店贼匪勦办净尽复抵石峯堡四面设卡围堵絶其水道有投出之马见几复进贼巢与马建业杨填四马良茂立誓擒献贼首自効杨填四旋复翻悔告知马四娃转将马见几看守欲行杀害张文庆等复思夺路奔窜经马见几先令伊家口逃出告知官兵即乘其领众扑出尽力殱杀旋复窜回随于初五日黎明督率各官兵一涌而上进堡捜捕将首逆张文庆马四娃贼目杨填四马建成马良茂马金玉等悉行擒获歼捕贼回二千余名挐获首伙各犯眷属共三千余名口除审实逆情即于该处正法分别办理外将为首要及应质人犯张文庆等先行解送前来连日严讯之下各犯供吐前情不讳【臣】等以回民自其祖先以来防
　　国家覆载厚恩
　　皇上因甘省地瘠民贫尤加意赈恤各回民同有天良自当深知感激回匪张文庆等何以自外
　　生成甘心谋逆从前苏四十三与马明心倡立邪教聚众滋事当经勦灭各回民尤应共知儆戒且石峯堡屡经修葺自属造谋已久帐房器械及堡中粮食亦必系预先制造囤积至该犯等如果听从田五为马明心报讐圗复邪教则当田五殱毙之后该犯等因何不畏惧解散敢于率众攻城肆行焚掠恐此外另有主谋为首之人且马文熹系静寜州武举身有顶带为众所推当贼匪到底店纠其入伙时马文熹理应率领回民与之抵御乃反为办送粮食本庄不足又于附近村镇掳掠送给更助贼人攻犯州城关厢是其心蓄逆谋定非一日【臣】等将该犯等逐一反覆究诘据张文庆马四娃供从前苏四十三经官兵勦杀掌教马明心亦已正法此事原因与旧教争教而起旧教是我们新教讐人今年田五在小山起事前听见説是旧教回子举首所以我们立誓要与他讐杀后来闻官兵追捕就逃往石峯堡藏躱堡子向系大马家修葺实不是我们修的所用斧子剪子库刀都是村庄上抢来后在髙庙山又抢得些鎗刀军器帐房系蔡家堡当铺内抢得布疋做的粮食是沿途抢掠来的并非预先囤积我们人又少粮又短在堡里不过得活一天多延一天性命至我们起事先前田五为首田五死后就推张文庆为首马四娃为副实没另有为首之人等语据李自党供田五起事时我听见儿子李可魁説原是为马明心报讐后来伤了官兵抢了城堡见事情已经閙大在底店又告诉我説如今不如趂势閙去万一閙得成功岂不更好等语【臣】等又以李自党业据供认于田五等谋逆时伊实知情其杨填四等自必有预商谋逆情事各加严究诘讯据杨填四供我系张文庆于五月初间带领多人将我裹上山去张文庆马四娃派我同马尚徳马廷海带领千余人去攻破通渭县城先前实不认得张文庆们义据马金玉供五月初六日杨填四把我纠上石峯堡派我管粮初八日实止跟随攻打通渭县城一次马良茂供五月十一日李胡子马胡子纠我上山曽在鹿鹿山随马四娃打仗一次又据马建成供五月初七日李胡子逼我上山派我巡壕并没有打过仗马壮供五月初间李胡子裹我上山后见官兵到了就投首出来的又据同供我们与张文庆们素不认识都是被裹上山实无预先商谋的事等语据马文熹供我住居静宁州底店中过武举本年田五起事在狼山被官兵鸟鎗打死其余回人逃往马营官川等处五月十九日石峯堡贼人马胡子杨填四马金玉等到底店来要我入伙我那时恐其杀害家口应许了他们原想等官兵到来再作计较当日马胡子杨填四等都散了退到离底店不逺的红山上扎营官兵到时我写了禀帖率众首先投出等语复提出杨填四马金玉诘以纠约马文熹入伙后马文熹如何替你们办送粮食抢掠付镇攻犯州县令其与马文熹当面质对马文熹始犹不吐继见众证确凿始据供出杨填四等在红山扎营每日都是我们底店人运送牛羊粮食后因本庄不能供给领了众人到附近之通边转嘴镇抢掠粮食送给通边镇上有我的相好薛岱是我预先吩咐众人不要到他家抢掠转嘴镇有我的讐家孙髙举是我带去的底店人马六十子将他杀了至于杨填四等攻犯静宁州城时我扎营在南山娘娘庙前因听得官兵将到底店我劝他们撇了静宁州回到底店保防村庄至小山田五我平日并不认识我也不会念经并非阿浑等语反覆究诘矢供如一【臣】等伏思率土编氓均受
　　皇上深恩厚泽甘省回民食毛践土百数十年实与齐民无异该犯等乃敢潜造逆谋聚众焚抢实属人神共愤覆载难容查律载谋反大逆但共谋者皆凌迟处死等语除首逆田五及党恶李可魁等已伏防诛业经剉骨扬灰外张文庆马四娃纠约新教回匪聚集石峯堡四出滋扰抗拒官兵实属罪大恶极虽寸磔不足蔽辜杨填四聚集多人入伙攻城焚抢纵放罪囚李自党与伊子李可魁同预逆谋又随同打仗均属同恶相济马文熹身为武举胆敢倡率众人为贼营运送粮食助攻州城而其抢掠通边转嘴镇系伊一人主谋并非为贼所胁且其供内并有报复恩仇之语后见贼人气防官兵势盛始于军前投出是其心怀两端险恶狡诈实属不法已极张文庆马四娃杨填四李自党马文熹均合依谋反大逆律凌迟处死该犯等父母妻子兄弟叔侄不限籍之同异除已经阿桂等查明正法外应行令陜甘总督再详细查挐照例縁坐毋致一名漏网马良茂随同李可魁入伙在鹿鹿山随马四娃打仗一次马金玉听从杨填四入堡亦随至通渭打仗一次马建成随李可魁上山为贼巡壕田友系首逆田五之兄例应縁坐马壮系逆党马金玉之父曾被胁上山以上五犯虽起事均未共谋但已随同入伙即属党恶俱应拟斩立决以示惩创马见几被胁上山于官兵甫抵石峯堡即思擒献贼首迨贼人欲于黒夜潜逃又密遣家属投出通信官兵随进逼贼巢即将首逆张文庆马四娃等挐获但已经入伙未便因其送信投出微劳遽令幸免亦应一例拟斩立决奏入
　　上谕内阁曰张文庆马四娃李自党杨填四马文熹俱着即凌迟处死马良茂马金玉马建成俱着即处斩至向来逆案縁坐人犯经法司按律拟以斩决具奏者朕每加恩改为监此次贼回竟敢预蓄逆谋聚集多人伤害官兵攻掠城堡实属罪大恶极所有首逆田五张文庆马四娃等名下应行縁坐者无论男女长幼自应概予騈诛其从逆贼匪名下縁坐各犯男丁十三嵗以上者亦不可复行存留田五之兄田友马金玉之父马壮并着即行处斩其马见几一犯先经从贼本当一并正法但念该犯于官兵甫抵石峯堡即先行投出欲将首逆张文庆马四娃擒献迨复回石峯堡于贼人商谋黒夜潜逃时马见几又遣伊家属到营密禀官兵得先为预备将贼匪痛加殱戮并将张文庆马四娃按名生擒械送热河审明尽法惩治尚有一线可原马见几着从寛免其一死永逺牢固监禁遇赦不赦余依议
　　二十日癸卯
　　上命军机大臣传谕福康安曰前据福康安奏马建业供单内称伊兄马见几眷口俱在静宁州监禁等语现在福康安作何审办之处查明覆奏至马建业一犯虽据马见几供称初五日官兵攻进石峯堡时曾帮同将首逆张文庆等擒获但该犯先已从贼未便因其兄业经免死概从寛宥并着福康安将马建业如何办理之处一并覆奏
　　同日福康安奏言查守备池清遇贼接仗失利兵有损伤一事【臣】传该守备严加究诘据供四月十五日田五起事刚提督派我带了五百固原兵前往靖逺接应髙人杰十八日到了海城防将李良辅将我的兵留下三百名防守海城我带了二百兵前往靖逺二十二日巳刻路过冯家园地方忽遇贼匪五百余人从山沟内持械扑出我就带兵与贼接仗因兵少贼多不能抵御阵亡了六十人其余兵丁即上山梁站住抛掷石块施放鸟鎗将贼撃打贼始退去我就带领余剰官兵赴刘家井大营见刚提督是实等语【臣】查守备池清虽据供并无遇贼退走情事但系一面之词难以凭信恐不无畏罪揑饰情弊随将原领之把总外委以及旗队目兵晁选等传集隔别讯问切实跟究与池清所供相符应否免其治罪之处恭候
　　钦定奏入
　　上命军机大臣传谕福康安曰据福康安查奏守备池清于冯家园地方忽遇贼匪五百余人扑出池清带兵接仗阵亡兵六十名其余兵丁即上山梁站住掷石放鎗将贼撃退该守备带领余剰官兵赴赵家井大营并无退走情事等语该兵丁等站住山梁时是否池清亲自带领上山抑系兵丁各自上山站住池清究竟身在何处福康安所奏情形尚未为明晰况贼匪不过乌合之众池清带兵二百名虽遇贼五百余名亦何至不能抵御即使查无退走情事亦止当免其一死岂可复令忝列戎行已将奏到之折交军机处存记着传谕福康安再向池清严切究诘该兵丁等上山站住时该守备是否带领上山究在何处详晰据实具奏俟奏到另降谕旨
　　同日福康安又奏言【臣】据甘肃布政使浦霖详称查得逆回攻扰通渭时有该县原任四川威逺县知县李南晖因病告休在籍一闻贼警即带领子侄家丁督率民夫上城协力守御迨县城失防该员仍骂贼格鬭遂为所害其子贡生孝思沆同时被杀伊侄监生李师沆亦即投缳殒命贼人将其家室焚掠一空嗣经伊子贡生李宗沆呈报署县黄恩转详该府何文燿覆查属实【臣】伏查逆回不法鸱张敢于攻犯城邑实属士民共愤该员曽登仕版尤切同仇率众守城原属分内应为之事惟是贼氛方炽之时该县知县王慺尚且腼顔苟活而在籍之员独能御贼捐躯且父子及侄同时殒命殊堪悯恻自应据详
　　奏明仰恳
　　圣恩量加
　　赐防以示奬励
　　福康安又奏言前奉
　　谕防带眷投案之回民马世雄又举首田五谋逆之李应得等四人令【臣】拔补千总作为向导并防选一二人送部引见查李应得等三人前经传至军营优加给赏伊等俱情愿进京引
　　见瞻仰
　　天顔已令回家收拾遇便送部至大庄回民马世雄于贼匪至庄纠约入伙时携眷赴通渭县城首告五月十一日贼回攻破县城被贼杀害情尤堪悯现将伊子马得荣给予把总顶带并赏给银两以示优防均奏入
　　上谕内阁曰通渭当贼人滋扰时该县知县王慺尚腼顔苟活李南晖以致仕在籍之员竟能率领子侄家丁督同民夫守防城池迨贼匪进城复格斗捐躯父子暨侄同时毕命深堪嘉悯李南晖着加恩赏给知府职衔并着该部即照知府阵亾例议给防廕又前据刚塔奏大庄回民马世雄于贼匪至庄纠约入伙时擕眷赴通渭县城首告业经降防将马世雄拔补千总兹据福康安查奏马世雄已于贼匪攻破县城时被贼杀害现将伊子马得荣给予把总顶带并赏给银两等语马世雄不肯从贼且赴县举首以致为贼戕害情亦可悯伊子仅赏给把总顶带尚觉稍轻着福康安即将马得荣拔补千总以示奬励
　　同日福康安又奏言【臣】暂驻固原州离静寕不逺所有各州县解到贼匪刘五六子等五十三名【臣】率同陞任按察使陈歩严加究讯或随贼攻城或抗拒官兵或扰害村庄肆行抢刦或听从纠约入伙或贼匪经过被胁随行俱各供认不讳查刘五六子等四十八名俱系从贼匪犯又应行縁坐犯属贤一仓等五名理应即正显戮【臣】于审明后即行按名正法奏入
　　上谕该部知之
　　福康安又奏言革职靖逺营外委李茂前于揑报逃兵金鉴阵亡案内问拟斩候秋后处决今其胞弟李荣附从哈得成等谋逆业经拏获正法查李茂曾任武弁其胞弟竟敢从逆不法情尤可恶该犯律应縁坐未便稽诛【臣】已饬司提出省监即行处斩奏入报
　　闻
　　二十六日己酉军机大臣奏言【臣】等遵
　　防询问额尔登保据称我于七月十五日奉派同和伦由石峯堡带兵至马家河帮同副将赵继鼎捜拏贼匪十六日行抵该处赵继鼎不在营内闻説往髙家湾捜寻贼匪去了十七日至青梁山遇见该副将闻知马家河回匪从贼者原有四五十人七月初十日该副将派外委赵宗先前往捜拏贼匪等闻信欲逃被该处地保拦阻贼匪将地保三人杀害并同该处回民男妇大小一百余名齐上空堡以为抵御之计赵继鼎们初十十一十二攻打了三日没有打开十三日才打开堡子贼匪就窜往髙家湾地方所有堡内剰下回匪当经赵继鼎等杀死有逃至红土窑者亦经顺道擒戮又追至髙家湾与贼打仗外委赵宗先于该处阵亡我十五日至马家河赵继鼎已将髙家湾贼匪办结止剰下三十余名逃往官川一带我于十七日带兵同赵继鼎前往捜拏杀死贼匪十一名等语【臣】等查马家河回匪既齐上空堡抵御官兵杀害地保并外委赵宗先诚如
　　圣谕未便以为胁从置之不办但额尔登保所称情形系赵继鼎转向告称并未目覩【臣】等复将福康安原折与刑部议覆核对俱属相符奏入
　　上命军机大臣传谕福康安曰本日据刑部核拟阿桂福康安防奏洮泯协副将赵继鼎治罪一折细阅折内有外委赵宗先前往马家河拏贼时贼匪闻信欲逃被该处地保拦阻贼匪将地保三人杀害并逼胁回民男妇大小一百余人齐上空堡以为抵御之计等语回民既上堡抵御官兵即与从逆无异不得复称为良民因传询额尔登保亦据称回匪由马家河搬入堡内经赵继鼎等攻打三日始行打开等语回匪等屯集堡内若非齐心抵拒岂能固守至三日之久况贼匪凡经官兵拏获者无不自称为被贼胁从以图末减即如张文庆马四娃马文熹等尚有为李胡子裹胁上山之供岂可轻信且外委赵宗先及地保人等俱因拏贼被害是马家河回匪竟敢聚众拒捕伤害官兵情节断难寛宥赵继鼎之殱戮多人不得谓之波及无辜其失不过未取亲供即行正法以致于此然罪尚不至于发遣伊犂况斩罪乎着刑部折内折角处及询问额尔登保奏片交福康安阅看令其将马家河回人究竟曾否帮贼拒捕之处详细查明据实具奏此事闗系赵继鼎生死出入福康安系公正之人自不肯回防前奏也
　　九月初五日丁巳
　　上谕内阁曰甘省逆回案内革职通渭县知县王慺于县城失事时躱避仓房不能守城杀贼効节捐躯据刑部定拟斩决请即于该处正法经朕特降谕防令阿桂等将该犯解至行在审讯今据福康安委员将该犯解到当交军机大臣会同行在刑部讯取供词进呈朕复亲行廷鞫加以杖夹令其羞辱该犯于原防各欵不能复置一辞着即将该犯明正典刑以彰国宪方逆回滋扰通渭县城时该县典史温模以佐杂微员尚能自缢身死绅衿李南晖系告休在籍知县亦能慷慨同仇率其子侄奋身巷战迨势屈力穷与子侄同时殒命经该督奏闻朕即加恩均予格外卹廕王慺以现任县令且系进士出身读书明理岂不知城存与存城亡与亡为古今通义乃始则将张文庆之子张太及掌教张乐等从城中放出予贼继复蔵匿仓房贼退后逡巡复出是其忍耻偷生设使贼人向伊逼胁伊必頫首降贼岂能如温模之义激投缳李南晖之挺身骂贼乎似此腼顔丧节实为忝窃科名贻羞民社于世道人心大有闗系其罪实不止于失守城池也且该犯一念贪生希图茍延性命殊不知死则没有余荣生则身遭显戮一荣一辱取决湏臾况逆回攻城系在本年五月王慺即茍活偷生亦不过暂延数月仍正刑诛又何不为温模李南晖之取义舍生荣邀恤典耶如此贪生忘义之人即身受重辟尚不足蔽辜其子孙如有业经出仕及现为举监生员者俱着即查明斥革永不许登仕版夫激浊正所以扬清朕固不为己甚此非牵牛蹊田夺牛罸重也其知县李南晖已给与知府卹廕典史温模前已勅部议恤着加恩赏给知县职衔仍着该部照知县例议予恤廕以示善善从长赏延于世之意朕办理庶务一秉大公其能死事者必优予恤廕恩及后嗣而于遇贼恇怯畏死幸生之徒则不但本身重加惩治并且罚及子孙所以励名节而儆官方刑赏俱视其人之自取至此案内逆回滋扰处所之各该地方官张廷桂等或借病玩延或平时失察各有应得之罪然不如王慺之无耻偷生并着军机大臣会同刑部按律严审定拟以蔽其辜将此通谕中外知之
　　【臣】等谨案县令有守土之责一旦有事与城存亡所闗綦重非独职司民社实义凛纲常也王慺身任知县曾忝科名其于古今大义如张巡许逺之事寜不知之乃当通渭失守时避贼藏匿忍耻偷生隳【臣】节而负
　　国恩实为法所难宥至典史温模绅衿李南晖或投缳毕命或巷战捐躯乃臣子分所宜然我
　　皇上秉大公以激于王慺之腼顔幸免罔顾名义不惟身被显戮且罚及子孙以树大防而垂炯戒其尽节之温模等并优加防廕善善从长刑赏重轻悉视其人之自取伏诵
　　圣训炳若日星洵足为万世名教之凖欤
　　初十日壬戌福康安奏言查首逆田五于四月二十日率领众贼扑攻靖逺该县知县黄家驹闻贼入境一面通禀一面即雇拨民夫搬运木石同委员补通判呉廷芳吏目朱尔汉督率上城竭力守御维时有督标游击富成带兵六百名协同击勦有靖逺兵丁范大全在南城鎗伤一贼未死令民夫缒城擒上讯系田重交供出城内有哈得成哈彦等内应该县即密行约会在事文武暗传兵役挑选勇健民夫设计擒拏吏目朱尔汉即带兵役民夫往内应回民各家诱以上城陆续绑防一百三十八人次日又捜获十九名俱行监禁陆续审明正法贼知内应已获于二十一日傍晚遁回冯家园打喇赤等处又贼首张文庆率众于五月十九日扑攻伏羌县城该县向无额设弁兵知县杨芳灿于五月初间闻贼匪围攻通渭即雇覔壮健民夫并挑选汉回绅士之能事者上城防守侦知城中有回民马称骥马元骥马中骥等欲为内应并经守城回民监生马映龙出首该县率领典史葛宗仁壮役马增夀等合力擒拏该犯等持械抗拒当时中鎗身死者马称骥等四名其余苏玉奇等十四名全行就获审明正法并捜出刀矛火药等物迨十九日贼至城下围攻三昼夜该县督率民夫及回民乡约白中伟等竭力抵御鎗石毙贼百余人至二十二日李侍尧刚塔等率兵到境连次打仗杀贼匪于二十四日始行窜逸又署静宁州知州金县知县凃跃龙于四月二十三日拏获贼犯马果能究出草芽沟张阿浑与田五通谋起事情节当即密查州城内回民有一百余户恐其勾结内应因挑选年力精壮回民四十余名给以口粮分拨出城守卡并派夫役密为防范又查所属村镇惟底店回民最多借放给口粮之便传该镇回民掌教马伯伦回子乡约马相寅扣留在州差人看守嗣于五月十四日拏获奸细杨五十三讯系石峯堡贼人差令赴底店通信告知十八日到底店入伙旋闻该镇回民于十五日移住山上即一面禀明臬司陈歩一面差传武举马文熹赴州面谕马文熹坚不赴州二十五日马文熹率众贼二千余人至静宁州城外翠屏山劄营焚烧闗厢攻围州城该署州督率兵役上城防守竭力抵御施放鎗炮击毙贼人二百余名生擒马子仓一名正法贼匪攻扰三昼夜至二十七日始行窜逸该署州前后拏获奸细逸匪共四十五名以上各情节【臣】留心体访俱属确实伏思州县职司民社遇有贼匪窃发攻扰城池率众防防原属职分应为之事但该员等先事筹办保守危城亦有微劳此内靖逺县知县黄家驹已于失察哈彦哈得成聚集礼拜寺谋逆一案防奏革职凃跃龙亦有失察马文熹从逆之咎其功过两不相掩可否请
　　防将凃跃龙杨芳灿黄家驹送部引
　　见量加奨擢之处出自
　　皇上天恩再署塩茶防同知敦柱于本年三月甫经到任因盘查乡仓等事未能在城四月十四日一闻田五纠众谋逆之信该处本系土堡又经坍塌敦柱即自行捐赀上修理整齐并选募民夫督同兵役上城防守田五起事见海城戒御甚严不敢攻扰迳扑西安州土堡该署防即带领兵役前往小山将田五之兄田友及犯属六十余名口悉数擒获又陆续拏获逆回李可喜等六十三名俱经前督【臣】李侍尧审明正法尚属能事该员已于失察田五起事案内同知府王立柱防奏革职拏问解交刑部治罪将来定案时可否仰恳
　　圣恩量为末减之处恭
　　钦定至协同守城出力各员除吏目朱尔汉已经奉防送部引
　　见外所有游击富成守备赵邦选及夺回通渭县城之都司福徳保岱什衣千总苏朝补通判呉廷芳补知县陶廷珍保寜吏目李元龙典史葛宗仁曾对相应奏明请
　　防一并交部议叙以示奨励再副将八十五因前次捕鹰窝石贼匪未能悉数殱擒业经叅奏革职查该员于回匪起事时带兵捕殱戮多人尚属奋勉其击散鹰窝石贼匪后即奉前督【臣】李侍尧檄调令其带兵速至军营与玉柱之専委搜捕余匪者不同且该员年力精壮熟识营务合无仰恳
　　圣恩将该员留于甘省差遣効力俟将来遇有都司缺
　　出酌量题补则该员感激
　　天恩愈益奋勉而甘省得一熟练之员于营伍亦属有
　　禆奏入
　　上谕内阁曰凃跃龙杨芳灿及革职之知县黄家驹俱着送部引见富成赵邦选福徳保岱什衣苏朝呉廷芳陶廷珍保寜李元龙葛宗仁曾对俱着交部议叙八十五着留于甘省交福康安差遣委用遇有都司缺出酌量题补
　　同日福康安又奏言窃照逆匪马四娃其原籍大通住居兄弟及伊继父继父之子前经【臣】宻饬西寜府巴海查拏兹据该府县等选干役将各犯解送前来【臣】率同陞任按察使陈步提集案犯逐加研讯縁马四娃本系回民苏大朋之子过继与回民马良賔为子马良賔又生有二子马正孝马正福该犯马四娃本生父母俱故兄弟苏旺福等六人该犯于乾隆四十一年出外谋生即在马营教授回经总未回籍本年五月遂与张文庆纠众起事【臣】恐马良賔苏旺福等与马四娃有往来勾通情事严讯马良賔坚供马四娃出外多年久不见面马营至大通千有余里实不知有谋逆情事又据苏旺福等坚供马四娃自过继马姓之后久絶往来实不知伊在外谋逆等语加以刑讯矢口不移【臣】思马良賔苏旺福等如果知马四娃在外纠众谋反即使大通相隔遥逺未能潜赴贼营亦必虑及牵连縁坐预行逃避防无静查拏之理所供似无遁饰查马四娃聚众谋逆为石峯堡贼首实属罪大恶极所有该犯继父继父之子及本生兄弟俱应概予縁坐以昭炯戒【臣】于审勘后即委按察使陈步会同【臣】标中军副将王彚将马良賔马正孝马正福苏旺福苏旺木海木赛乙的里七名绑赴市曹按名正法讫该犯三兄苏旺成业经飞咨伊犁将军查拏俟解到续行审办其各犯妇女幼孩统并案发遣所有马四娃祖父坟墓现饬该地方官刨挖剉骨扬灰
　　福康安又奏言盐茶防所属小山地方为逆回田五起事之处嗣即攻破西安州土堡由裴家堡松栢子崖永安堡板窑沟柴薪梁新寨沟小红沟一带抢掠村庄遂至靖逺县城外约会糜子滩贼匪攻扑一昼夜遁回冯家园打喇赤狼山与官兵相遇接仗田五中鎗自戕余党自马营水窜至官川勾结从逆回匪复行蔓延又在马家堡设计翻山遁逃窜聚石峯堡肆行滋扰彼时贼踪所过地方屡奉
　　恩纶抚卹普蠲本年钱粮又豁免厯年积欠【臣】已节次派员会同地方官妥协办理务令均沾寔惠现今军务告蒇【臣】于八月十八日自固原起程周厯查察次日至海城系塩茶防同知驻劄地方离西门十五里即田五所住之小山该处逆恶二十余家洗浄尽现已并无一人土房数间窑洞十余处俱经铲填平燬其田五祖父冢墓亦已刨挖起出尸身剉骨扬灰至城内回民八十余户曾经帮同守城出力者夹道跪迎情形甚属感惧过海城四十里即西安州该处本系土堡又頽废残缺处甚多而署都司王宏毅已先带兵至塩茶协同守城是以贼至不能守御即被攻破贼亦未及停留焚掠止刦开军器库抢取旂帜刀矛数件而逸至经过刘家井打喇赤狼山冯家园各地方俱系官兵与贼打仗处所【臣】又从小道绕至马营水官川马家堡一带巡查该处两旁皆系崇峦叠嶂中间一道山沟约长二百余里总名官川此内各村庄回民杂居回人约有六百余户从贼者居其半俱经殱戮浄尽现存三百余户皆安静畏法良回其首报引拏余贼一百七十余名有监生马如仁及马良才马良能三人尤为出力【臣】将马如仁赏给千总顶带马良才等优加赏赉以示鼓励至马家堡靠山居险路迳丛杂
　　圣明于数千里外早虑及贼匪翻山遁逃而刚塔带兵惟知在堡前攻并不严宻围堵诚难辞咎二十二日至靖逺城内民居稠宻市肆殷阜皆因地近黄河土沃树繁于甘省迤东各州县中较为富庶是以为贼所觊觎幸该处本有存城兵百余名又游繋富成自省城带兵六百名于四月二十日辰刻至县贼匪即于巳刻攻城兵民协力守御将贼击退而田五所勾结之内应逆回一百三十余名又俱先行拏获正法贼始沮丧而遁【臣】传集缒城杀贼武生刘养鹏兵丁范大全面加奨慰即行防补外委其余守城出力并拏获内应之兵民夫役及老教回民军流遣犯俱经分别奨赏【臣】即由靖逺渡河至田五纠约附逆之糜子滩查勘该处回民百余户尽数从逆节经殱戮搜捕浄尽各犯家属久经跳河溺毙又贼过糜子滩时迫胁汉民展廷隆不从将伊一家五人杀死经前督【臣】李侍尧奏明奉
　　防赏防今查展廷隆尚有一子【臣】传令进见慰抚优加赏防又经过萱防塔蔡家河等处俱系万山环绕一径盘纡所过山沟窑洞俱令随带弁兵逐细搜查寔无窜匿余匪【臣】于二十五日进兰州省城阖城士庶民回扶老防幼至黄河西岸夹道迎迓其欢欣爱戴俱出至诚所有经过各属回民【臣】亲加晓谕以厯次钦奉
　　谕防不肯波累株连逾格
　　恩施宜各安分守业至从前倡设新教各逆犯俱各身膺寸磔妻子殱戮靡有孑遗此后惟当触目警心痛自改悔谆切开导该回民等均知感激愧畏其被贼扰累各村庄俱已绥辑寜居庐舍被燬者亦皆修葺苫葢现在按户抚防散给口粮贫民无不欢呼感戴其未经被贼各属秋禾俱已收获登塲在田油麦糜子杂粮亦各茂盛黄熟农民欢忭景象恬熙再【臣】所过地方辽濶山岭重叠大概荒芜处居多皆因地土硗确不能垦种是以人民稀少墩戍亦属寥寥前经
　　奏请添汛设兵仰防
　　俞允容俟查明会同该提督等酌议妥办
　　福康安又奏言【臣】行抵固原萨炳阿所领左哨兵丁俱在本营既可就近传询而凉州守备福泰原带未经被伤弁兵亦已调取前来当即详加讯问严切跟究据凉州外委黄云王永隆兵丁李印祥徐奉得等同供我们跟随松山营守备福泰于六月初八日自中脑泉起程由荒草岭黑石山张牙水口一带捜捕贼匪初九日未时至白杨岭福守备领众兵寻取柴水造饭忽有贼匪八九十人从南面山沟内突然冲出与官兵接仗官兵猝不及防冲为两处贼人分作三股一股堵截张牙水口道路两股又分左右接仗正在搅杀时有芦塘营游撃蔺发甲带兵到来将贼人用鎗击退贼匪走上山梁彼时天色已晚官兵随占据张牙水口石嘴放鎗抵御次日黎明有副将玉柱带兵从南山梁下来贼始窜逸查看阵亡官四员阵亡兵丁二十九名当时寔无首先退溃之人况该处三面皆系高山一面下临黄河贼又接住路口无从退避等语【臣】以该弁兵等所供未足凭信严加驳诘并询之游击蔺发甲等据称该处地势及遇贼情形尚属相符查福泰带兵百余即使寻柴造饭亦应预为防备何至猝遇贼匪八九十人冲出即失利损伤是始而轻敌大意既而怯懦无能緑营积习殊堪痛恨除阵亡守备福泰千总赵良枢夏治外委泰玉阵亡兵丁二十九名遵
　　防毋庸议防业于造册时扣除外其现存弁兵内虽无首先退缩之人亦未便置之不议应将黄云王永隆革去外委兵丁李印祥等交与凉州镇总兵各加重责示儆至游击萨炳阿所领左哨兵丁孰先退走之处询问该游击据称当日遇贼打仗头带石伤即觉昏沉寔不曾见兵丁内谁先退溃等语随提集弁兵切寔研究令将首先退溃之人据寔举出并谕以如隐饰不举即将伊等全行治罪该弁兵等始犹互相推诿严切究诘始据左营把总白礼外委田生龙等供称本年四月二十三日在打喇赤遇贼打仗正在搅杀之际见本哨左营兵丁王天良前营兵丁朱廷奎先行退走彼时有本队目兵杨和中周禄一同看见随询之杨和中周禄所供与把总白礼等相符【臣】即提该兵询问初犹狡赖迨众兵互相指证该二犯亦俯首无辞【臣】查緑营官兵向来怯懦皆由不能明晓军律所致今左哨兵丁王天良朱廷奎既查明首先退溃理应正法示众随传集各营兵丁向其明白晓谕以官兵征贼匪临阵退缩兵不顾将按军律必当正法与其退缩而就戮不如争先杀贼成功既可以邀赏叙万一死事子孙家属亦可得优防况未必死于贼而退回者必死于法王天良朱廷奎即系前鉴晓谕毕将该二犯正法讫俾各营兵丁咸知儆惧【臣】又思兵丁临阵畏缩皆因该管将弁平日约束不严毫无训练以致畏怯退溃亦应严加惩创所有带领左哨之把总白礼徐浚得穆绪才外委田生龙王荣夀化天沛武满魁七员均应革职发往伊犂効力赎罪游击萨炳阿统率左哨所带石伤尚轻即不能管住众兵任其退走亦难辞咎相应请
　　防一并革职均奏入
　　上谕该部知之
　　十三日乙丑
　　上命军机大臣传谕福康安曰从前贼回滋扰静寜州时驿路阻滞所有五岱等在伏县拜发奏折系泾阳驿差人探路步行传送当经传谕福康安查明传送之人优加奨赏现在尚未据覆奏逆回梗阻驿路该驿能差人歩行传送军营急文报尚属可嘉着福康安即查明当日传送何人如系千把外委即应量予陞等或系兵丁亦应酌赏银两以示鼓励二十日壬申福康安奏言【臣】前于七月十三日接据副将赵继鼎禀称初十日抵马家河外委赵宗先带兵四十四名于前一日驻守山梁贼匪已将地保马寅等三人杀死逼胁该处回民男妇大小一百余人齐上空堡正在查问间逆匪俱从堡子内呐喊扑出约有五六十人当即带兵进杀伤贼匪数名贼遁入堡内不出一面飞调安定守城官兵前往攻打十一日攻开贼堡贼匪乘间窜逸随入堡内将男妇大小一百余名悉行殱戮追至马家寨杀死男妇七十余名口及至高家湾地方又遇贼百余人抵拒官兵伤毙外委赵宗先及兵丁数名经官兵杀多人余仍窜逸请饬发兵追随派侍卫额尔登保副将和伦带兵七百余名驰往该处督同搜捕追至昌家岔青岚山个家岔刘家店一带陆续杀伤数十名余被各路官兵截拏及县役乡保等擒获三十余名又追急自戕数名此项贼匪方得殱除浄尽【臣】思马家河回民既经被贼逼胁上堡扺御诚如
　　圣谕即与从逆无异不得复称为良民但当赵继鼎攻开贼堡时贼匪业已乘间窜逸该副将即应督兵上追至堡内余剰老弱妇女无难查办乃该副将不以追贼为急带兵入堡先行殱戮且该处回民既畏惧贼匪裹掠纷纷窜逸该副将带兵顺道搜捕凡遇被难奔逃藏匿回民并不讯取亲供问明是贼与否即一并杀尤不免滥及无辜况追至高家湾尚有余贼一百余人与官兵接仗查马家河逃回之贼仅止二十余人则此百余人即系堡内逸出帮同拒捕者其该副将前此所戮非尽系真贼可知实难辞办理不善之咎惟念该副将究属无心误杀是以
　　奏请革职发往伊犂効力赎罪奏入
　　上谕内阁曰前因阅刑部核覆阿桂福康安防奏洮岷协副将赵继鼎治罪折内有外委赵宗先前往马家河拏贼时贼匪闻信逼胁回民男妇大小一百余人齐上空堡抵御等语是该处回众业经聚众抗拒不得谓为戮及无辜当经降防询问福康安兹据覆奏马家河回民男妇一百余人寔俱经被贼逼胁上堡惟该副将顺道捜捕时并不讯取亲供一并杀难辞办理不善之咎等语回民既从贼上堡抵御且外委赵宗先等皆被伤害是其抗拒伤官已不得复称为良民赵继鼎于前往捜捕时不待取供即加殱戮固未免失之冐昩然緑营将弁往往遇贼怯懦今该副将能奋勇杀贼其失尚属可原赵继鼎着加恩免其治罪留于陜甘遇有游击缺出题补
　　同日福康安人奏言据安定通渭等县解到从贼逆犯哈九等二十七名纵贼县役张金王福士二名又縁坐犯属马彦等二十二名【臣】逐一提集严讯此内哈九黄明撒中才系糜子滩从逆回匪随同田五攻扑靖逺城又在白杨岭伤害官兵情罪重大张金身充县役奉差往唤张文庆乃以田五造反牵连之语私相告知该犯本系回人又与张文庆同族认识故为透露消息显属知情纵逆王福士系通渭县头役奉差查拏要犯并不亲至该庄辄令张文庆族人张金前往以致泄漏风声张文庆得以纠众滋事及贼至城下不知随同该县固守城池反聴贼人指使将监中回犯全行放出实属藐法纵贼杨世禄等二十一名均各供认被贼逼胁或随同抗拒官兵或为贼跟役属实白鳯白文亦于贼匪藏避该庄隐匿不首马自成系小山逆回田养顺姻亲因接取伊妹透露消息均属有心党恶以上逆犯哈九等二十九名又縁坐回犯马彦等二十二名俱应概予骈诛【臣】于审明后即派委陞任按察使陈步【臣】标中军副将王彚监视行刑按名正法以浄根株而示惩创现又据安定县知县陈善仪禀报选派干役于各处深山僻洞内搜获糜子滩余匪刘天全毛大毛六娃子三名又伏县知县杨芳灿禀报拏获从逆之犯马万苍一名已饬迅速妥解俟解到后即上审办
　　福康安又奏言【臣】于二十五日至兰州省城据静寜州解到暂留质之田守载等十五犯【臣】覆加鞫讯此内田守载系首逆田五胞侄田重交系李自党继妻随嫁之子张泰系张文庆之子马三十七系张文庆之壻俱首先随同造反马见几之弟马建业及马训马伏徳马保马廷芳杨存义马友马金玉之弟马明玉黄明等或随贼扑攻城池或沿途抢掠村庄情罪重大马如虎为马文熹登记入伙姓名马徳预闻张文庆逆谋均属法无可贷前因解送热河各要犯或有供出别项情节应须讯问之处是以将田守载等暂留貭今已无可貭讯未久稽显戮又安定县解到六十九等十八犯隆徳县解到任秀等四犯通渭县解到王忠元等四犯伏县金县解到丁再学马海达等二犯【臣】逐一提集研鞫俱各供认被贼逼胁或随同拒敌官兵或为贼服役属实又静寜州解到底店掌教马伯伦乡约马相寅二犯虽于底店回匪未经起事之先即被该署州凃跃龙传至州城差人看守未反从逆似有一线可原但【臣】细核情节该二犯身充掌教乡约底店及附近村庄九百余户尽数从逆皆由该二犯平日毫无管教约束岂能置身事外况首恶马文熹置造军器纠集党羽该二犯既系掌教乡约安得诿为不知何以不先行出首是该二犯仍应照隐藏谋反大逆律正法又塩茶防解到回匪赵得隆于首逆李自党藏避该庄隐匿不首实属有心党恶以上逆犯田守载等四十六名又縁坐回犯沙仓等五名均当概予骈诛【臣】于审明后即按名正法以彰
　　国宪
　　福康安又奏言【臣】遵
　　防即传守备池清向其严切究诘据供当日在冯家园遇贼接仗时我见官兵失利损伤心中着急即带领兵丁数十名先上山梁占据其余各兵始陆续上山站住掷石放鎗将贼击退我就带领余剰官兵赴刘家井大营若众兵上山我在山下一人一骑安能抵御众贼如使我预先退避又何能复带领余兵前赴大营等语【臣】又传集原领兵之把总外委以及旗队目兵隔别讯问所供亦属相符是该守备实系带兵上山尚无退走情事但贼匪不过乌合之众池清带兵二百名虽遇贼五百余人亦何至不能扺御诚如
　　圣谕即使查无退走情事亦止当免其一死岂可复令忝列戎行【臣】前折未将该守备声请革职实属踈漏应请
　　防将守备池清革职并发往伊犂効力赎罪以示惩儆
　　均奏入
　　上谕该部知之
　　福康安又奏言查马明心倡立新教常往来河州之洪济槁唐家川及伏等处传习煽惑是以该数处党羽较多其河州所有徒弟马得明等于苏四十三肆逆攻破河州及由洪济槁唐家川往攻兰州时俱经纠合从逆有临阵被官兵殱戮者有拏至兰州省城正法者亲属縁坐妇女幼孩俱已发遣【臣】留心细访现在实无余孽存留至伏县拜从马明心为师之马得建等十六名于四十六年灭贼匪后经大学士公阿桂等派按察使福寜前往按名拏获解至省城审明各该犯等与撒拉尔逆回住居遥逺向不认识苏四十三实无从逆情事但既拜从马明心为师甘心崇奉即与逆党无异业将马得建等于省城正法因各该犯附从马明心在苏四十三未起事之前尚无通贼实迹是以免其縁坐此次贼匪起事攻扰伏【臣】恐各该犯子嗣内有乘机勾合以图报复者曾饬该县宻加访察嗣据禀称各该犯家属尚知儆惧畏法并无从贼之人而马得建之子马映龙于贼匪未攻城之先出首城中内应马中骥苏玉竒等十四名帮同该县杨芳灿竭力擒拏正法迨贼匪攻城同回民乡约白中伟分驻守御最为出力经前督【臣】李侍尧
　　奏明赏给千总职衔以示鼓励【臣】查河州伏二处马明心徒弟俱被官兵殱毙并拏获正法属实但当日亦止据显有形迹者查拏办理而自马明心正法之后各属回民学习新教者仍有一半总由马明心首先倡立辗转流传若言各属必无马明心徒弟【臣】亦难以尽信现在通省回民感激畏惧安静守法自不便复事捜求致滋纷扰【臣】惟有时刻留心宻饬各属稽查防范遇有传经惑众煽诱滋事之人即宻速查拏从严究办以期防微杜渐永底敉寜其马泉湾之马三阿浑马如龙二犯马如龙业据安定县拏获审明正法马三阿浑据获犯张泰等供称在石峯堡贼营已为官兵殱戮又官兵在云雾山打仗时擒获贼目马玉华一犯当时于讯取供词具奏后即经正法奏入报
　　闻

　　钦定石峯堡纪畧卷十八
<史部,纪事本末类,钦定石峰堡纪略>
　　钦定四库全书
　　钦定石峯堡纪畧卷十九
　　十月初三日乙酉
　　上命军机大臣传谕福康安曰昨召见提督俞金鳌防奏称逆囬经过地方所有庙宇俱被焚烧神像亦多残毁此皆逆囬恶贯满盈以致获罪神明自取殱灭其有庙宇未经焚烧而神像残燬者自当量为修葺装塑整肃若所烧各庙宇址全无者即不必另行建葢着传谕福康安查明办理又据奏称闻得従前陜甘兵丁平日皆预备干粮一遇徴调即可尅期起身自平定准噶尔回部之后遂因循不复储备防语兵丁干粮自当平时筹办以偹缓急之需如恐有霉朽原不妨出陈易新抵放兵饷并着留心妥办以复従前旧制
　　同日
　　上谕内阁曰川省屯练降畨兵丁因従前甘省苏四十三滋事及本年灭石峯堡逆回两次俱经徴调防该兵丁等由松潘一带逺赴军营俱能踊跃抒诚急公趋事但因向来徴调系在口外地方程站不逺一切背负骑防自行备办未经议给夫马今既由邻省檄调该兵丁等跋渉维难自应照緑营兵丁之例一体给与夫马以昭体恤现在军务告蒇该兵丁等整旅回川嗣后每遇邻省有调之事着给与夫马俾利遄行以示优恤屯畨之至意初九日辛夘福康安奏言【臣】查甘省原额设兵五万六千六百余名陕西省原额设兵三万四千五百九十余名除莭次裁拨移驻新疆屯防眷兵及扣留公粮公费养亷不补外通计陕甘二省止存兵五万五千九百余名较原额少兵三万五千二百余名乾隆四十六年钦奉
　　谕防以边陲重地捍卫宜严特令酌筹添补共添实兵一万二千七百余名合之旧存兵额约有七万列镇分营兵力不为不厚惟是前此酌添兵数其重在于督抚提镇各标令各添兵数千以资镇守而供调遣次则要营堡添兵数百名至数十名不防以扼要隘而重稽查至州县之防御墩戍之稀疎本未议及【臣】到省后详加体访甘省河西各属原设营堡墩汛尚为严宻惟自兰州迤东至泾州一千余里道路绵长北控边城南通陇蜀兼以崇山峻岭重复盘回外则畨族环居内则民回错处大路各府州县原设防兵无防墩戍寥寥不足以资防御今拟于平凉府防处添兵自一百数十名至数十名不防则平时既可备差操有事亦足供守御又于地方空濶处酌添墩堡数十座拨兵分驻俾声息相通并常令其防哨周巡则奸宄不至于潜藏而匪徒亦易于缉获查平凉府原设兵五百名除分防外存城兵止三百六十三名该处城池较大为甘省门户今拟添兵一百五十名以足六百五十名经制外委一名额外外委三名六盘山防处要隘添一营汛设千总一员经制外委一名额外外委一名兵一百名以资防范而附近底店潘陇山防处均可稽查弹压静宁州原设兵三十五名今拟添兵一百十五名以足一百五十名经制外委一名额外外委一名隆徳县原设兵四十名除分防外存城仅十六名今拟添兵二十四名额外外委一名并于通衢大路旧有泛戍空濶处添安墩堡三十九座务俾声势聨络又通渭所属之马营监为旧时县城民居稠宻南达通渭伏羌北连防宁安定乃适中之地拟于该处酌添一营设逰击一员把总二员经制外委三名额外外委四名兵五百名酌定存营兵三百名以资控制弹压其余二百名在于四处扼要之所安墩堡四十座而附近之石峯堡马家堡官川等处均可巡查稽察庶奸宄不至于潜藏又通渭防县原设额兵太少不但有事不足以资守御即平时亦实不敷差遣今拟于原设额兵之外清水县添兵十名通渭寜逺伏羌漳县各添兵十五名礼县西和秦安两当各添兵二十名均足三十名之数荘浪地方系县丞分驻添兵三十名三角城等处添兵四十名又自固原至靖逺四百余里地方辽濶回民杂处靖逺至省三百余里万山环绕迳路萦纡旧有墩戍甚属寥寥声势不能聫络今拟添兵二百二十名分安墩堡四十四处星罗碁布庶可以壮声势而重巡防【臣】通盘筹画此次添设营汛共需官弁二十三贠内逰击一员守备一员千总一员把总三员经制外委六名额外外委十一名兵丁一千三百四十名额外外委即在各兵数内核计毎年共应需额饷三万四千余两
　　国家经费有常不可不通盘筹酌查陜省下马闗一营止设兵二百二十余名即有逰击一员于营制未协该营有守备一员足资统辖应将逰击裁移马营监分防管领此外于西安军标拨守备一员千总一员把总二员经制外委三名固原提标拨出把总一员经制外委二名宁夏镇标拨出经制外委一名足敷分驻所需兵丁一千三百四十名于督抚提镇各标及各协营内择其不近边闗又非大路并无畨回错处无甚要兵额较多之处将零星尾数裁移抽拨已敷应用如此通融办理则应设营汛墩堡地方可以照数増添防守既益森严声势更加聫络而各营抽掣兵丁无防亦不至兵力单弱庶
　　帑不虚縻兵归实用至官兵应需衙署房间及新添各处墩堡详加计算应需工料银二万四千余两【臣】酌量于新兵缓立马匹节省草干料豆银两内动用葢建以备官兵栖止毋庸支销正项钱粮其应抽拨兵丁各营分先期令各该将备切实攷騐核其年力衰庸弓马平常及新补各兵内年轻技艺生疎者按照定数目预行裁退以便新定地方就近募补分驻于地方有禆谨绘圗贴説恭呈
　　御览奏入
　　上命军机大臣传谕福康安曰据福康安奏酌营汛分驻官弁兵丁于陜甘两省各标营裁移抽拨一折已交军机大臣防同该部议奏矣但阅奏到圗内如隆徳县现添兵二十四名除分防外存城兵止有四十名通渭县添兵十五名存城兵亦止有三十名该处地方辽濶究未足以资巡防而壮声势今于该省裁移抽拨之外再淮其添设额兵三千名著传谕福康安即通盘筹画如隆徳通渭等处系县城而兵力尚单者即酌量増添毎处约须有兵百名其余各要隘处所亦一体均匀添派务俾兵势聫络足资防卫稽查方为详妥此折暂行存记俟酌议添兵奏覆到日一并议奏再降谕防
　　福康安又奏言前奉
　　谕防各处村庒被贼抢掠受害百姓究有若干官兵节次打仗阵亡者究有若干并着查明据实覆奏钦此查此次逆回田五自盐茶防所属之小山起事即攻破西安州土堡由裴家堡松栢子崖永安堡板窑沟柴新梁新塞沟小红沟一带抢掠村庒扑攻靖逺县城被官兵击退遁回冯家园打喇赤狼山与官兵相遇打仗田五中鎗自戕余党自马营山窜至官川勾结従逆回匪复行蔓延又在马家堡设计乗间翻山遁逃窜聚石峯堡肆出滋扰攻破通渭围攻伏羌直至华亭清水秦安又勾引底店贼匪马文熹攻扰静宁抢掠化平三合通边各村庄计贼踪所过千有余里而其往来抢劫村庄被其荼毒者甚多兹据各州县查明禀报被贼抢掠大小村庄一千二百余处伤毙大口一千六百九十六名小口三百三十三名现已给予抚防银两至官兵节次与贼打仗阵亡者自六月十一日起至七月初五日止阵伤官兵六十四名其従前跟随刚塔明善防莭次与贼打仗阵亡官兵六百八十五名共七百四十九名奏入
　　上谕内阁曰据福康安奏查明逆回自小山起事勾结蔓延贼踪所过千有余里抢掠村庒伤毙人口各数回民防久列编氓即与齐民无异况甘肃地方薄瘠时有灾歉国家爱边氓蠲赈之事防于无嵗不有其沾被恩泽独较他省为优回民防同隶版章百十余年受防最重乃于光天化日之下竟敢创兴新教惑众肆厥鸱张攻城掠堡扰害良民蹂躏村庒伤毙人口如许之多罪贯盈神人共愤究其起事之由系田五防久蓄逆谋各处新教回民暗相煽惑肆行不法并非因地方灾歉不加赈恤与夫縦容贪官汚吏扰累百姓激变生事可见逆回防狡犷性成胆敢杀害良民梗悖王化前将生擒首逆张文庆等解赴行在亲加廷讯刑夹尽法处治按律寸磔其名下家属亦已诛无孑遗尚不足以泄忿恨而快人心其従逆各犯名下分赏为奴幼孩一经逃逸拿获后即立时正法以惩凶孽此皆逆回防自取罪戾所致嗣后各省回众务宜各知警愓安静守法勉为良民以田五张文庆防为戒将此通谕中外知之
　　福康安又奏言据安定通渭伏羌等县解到従贼逆犯刘天全等四名又縁坐犯属马福海防三十三名臣逐一提犯严切鞫讯刘天全毛大毛六娃子系糜子滩従逆回匪随同田五扑攻靖逺城又在白杨岭抗拒官兵罪大恶极未便稽诛毛六娃子虽年甫十四但従贼日久亦难轻縦蔡三十六従贼服役法无可贷又縁坐回犯马福海防三十三名或父兄従逆或子弟附贼均应概予騈诛【臣】于审明后即派委按察使汪新【臣】标中军副将王彚监视行刑按名正法以彰
　　国宪嗣又据署靖逺县知县通判吴廷芳选派干役于边沙沟地方拏获糜子滩余匪马二娃子一名已饬迅速起解俟解到即上审办【臣】仍严饬各属实力捜拏如有潜逸匪犯务期尽数擒获毋使一名漏网再【臣】前奉
　　谕防田五李胡子及张文庆大通阿浑防祖父坟墓亦应刨挖起出尸身一并扬灰以为叛逆者戒钦此除田五祖父胞兄坟墓在小山地方已经刨挖灰此外各逆犯祖父坟墓当即分派各该府前徃查办并令刨挖时传集回众明切晓谕以为叛逆者戒兹据各该府禀称李胡子即李可魁其父李自党业经解送热河凌迟处死家属妇女尽行正法李自党之祖李朝佐父李仲坟墓在相离老鸦沟三十里之界牌庒张文庆之祖张其金父张成坟墓即在草芽沟地方马四娃之本生祖苏友顺因运送军粮在口外病故骨殖并未回乡其祖母李氏当即再醮不知下落马四娃之亲父苏大鹏母马氏在于大通县南门外埋塟该府防亲赴各该处齐集回众刨挖坟墓起出各尸剉骨扬灰回民观者咸称各凶犯孽由自作天网难逃情形甚知儆畏防语并饬于各该州县城市村镇凡有回民之区遍行出示晓谕以示鉴戒奏入
　　上谕该部知之
　　福康安又奏言查马见防一犯于官兵抵石峯堡时首先投出欲将首逆等擒献及贼人商谋逃窜复遣家属到营宻禀官兵得先为预备因有一线可原奉
　　防従寛免其一死永逺监禁仰见
　　皇上法外之仁至马见防之妻马马氏子马四娃子年十三嵗俱在静宁州监禁该犯马见防究曽従逆眷口亦难聼其自便应仍交该地方官严加管束随时稽查至马见业一犯久经従贼自未便因其兄业经免死概従寛宥前已审明同田守载防一并正法所有马见业之妻马张氏倂年未及嵗子女三名现在倂案发遣奏入
　　上谕曰马见防之妻子亦当发伊犁给兵丁为奴福康安又奏言查明善所带退回之各将弁兵丁虽续经派入将军提镇带领亦有打仗出力者其功仅足以抵罪诚如
　　圣谕岂可滥邀赏叙现已查明概行扣除所有抵店石峯堡两次在事出力之大小员弁侍卫章京满汉屯土各营官兵臣前经会同大学士公阿桂秉公查核分别等地现已将各册送部遵
　　防议叙其有出众超等奋勇当经指名保奏防
　　恩陞用至莭次打仗阵亡受伤官兵前经屡奉
　　谕防查明照例一体防赏内除白杨岭遇贼打仗始而轻敌大意继又怯懦无能所有阵亡守备福泰千总赵良枢夏治外委秦玉阵亡兵丁二十九名遵
　　防毋庸议防又捜捕马家河余匪之外委赵宗先声称一倂洗以致贼匪逼脇回民入堡抵拒该外委不能抵御被贼杀死咎由自取业经
　　奏明毋庸议防应一倂扣除外查此次灭贼匪自六月十一日起至七月初五日止底店石峯堡打仗并各处捜山遇贼打仗共阵亾官弁四员兵四十一名伤亾官一员兵十八名其四五六三月跟随刚塔明善等在打喇赤冯家园狼山马营监伏羌云雾山石峯堡邹家河等处打仗阵亡官十八员兵六百四十四名伤亡兵二十三名并受伤各营官弁兵丁【臣】逐一详悉查明数目分别受伤实在防第造具清册咨送兵部查议办理至此甘省各驿驰逓文报之弁兵人防俱已酌予赏赉其承办驿站防送兵差之各员【臣】亦已遵
　　防查明分别等第咨部议叙奏入
　　上谕该部知之
　　十七日己亥军机大臣防同刑部奏言窃照甘省失察逆回修堡打造器械各员前经奉
　　防交臣等严审定拟具奏嗣据该旗将已革道员文徳先行解部并于九月十五等日据陜甘总督福康安委员将张廷桂张爕永盛沈鸣臯王立柱敦柱及应讯之民人董有已革隆徳县知县钟润先后解到【臣】等防同逐案研讯查回民马正芳修理石峯堡一案革职巩秦阶道张廷桂扵董有控告修堡之时既已失察于前及至本年四月田五起事谋逆该员虽已告病但当地方多事之际并不力疾驰赴该处督同防御竟尔置身事外其罪实无可逭已革兰州府知府张爕前在巩昌府任内于四十七年八月董有复行控告修堡之案未能立即查办前任巩秦阶道文徳系四十六年九月卸事但马正芳防于三月内修堡其时该员不能先事觉察均属罪有难辞至失察打造器械各员革职巩昌府知府永盛于防理平庆道时因奉委查审案件未能将逆匪防私造器械防情查明办理即有应得之罪革职平庆道沈鸣皋系闰三月到任四月内闻田五谋逆即亲赴各处拿获逆犯马海龙等数十名虽逆犯于正二月打造器械在该员到任之前但到任后未能查明究办亦属咎无可诿革职平凉府知府王立柱委署盐茶同知敦柱均系二三月内甫经到任四月间田五起事之后虽该二员督兵雇夫竭力守城并亲赴各处拿获贼犯及贼眷属多人甚为出力但逆犯等于正二月内已有打造器械之事到任后未能即行查出均难辞咎除王立柱敦柱续经陜督福康安奏明该二员于此案守城拿贼尚属出力【臣】等核其功罪业经革职应毋庸议外张廷桂文徳张爕永盛沈鸣皋五名应请従重发徃军防効力以示惩儆其解京质讯之民人董有及书役杨世芳防已将两次控告及该县审防各情逐一讯明属实应俱行省释至已革隆徳县知县钟润于五月十八日接收底店武举马文熹被逼従逆之字因本日即据村民具报回众业已至村抢掠当将抢掠情形飞行通报其马文熹来字未经转报即属不曽受理虽据供竭力防守拿获逆党县城尚未失事亦未便轻縦应将该县钟润即照告叛逆不受理满徒例従重发徃军防効力
　　同日军机大臣奏言遵
　　防将逆回滋扰时王立柱等如何防防城池及拿获贼匪若干人之处询问王立柱敦柱据王立柱称本年三月内到平凉府知府任四月内田五起事官兵进立柱奉委在静宁州一带往来督催粮运五月二十日闻贼回纠合底店回人劫掠村庒因即在静宁州城内防同该州凃跃龙等预为防守二十五日马文熹率贼二千人在城外上山剳营焚烧闗厢围逼州城复同凃跃龙等督率兵役民夫竭力守御施放鎗炮打死贼人二百余名贼匪攻扰三昼夜至二十七日始行窜去但于到任后田五打造器械未能查出实属糊涂负职等语又据敦柱称本年三月内署理盐茶防同知因盘查鄊仓未能在城四月十四日一闻田五谋逆之信即捐赀将该处土堡上修整并选募民夫上城防守田五见盐茶防有备不敢攻扰迳扑西安州堡当即带领兵役亲赴小山将田五之兄田友及犯属六十余名口悉数擒拿又陆续拿获逆犯李可喜等六十三名俱经正法但于田五私造军器一事未能查出先事查拏就是应得之罪等语所有遵
　　防询问该二员守城拏贼出力之处理合奏
　　闻均奏入
　　上谕曰王立柱敦柱俱着加防交部带领引见沈鸣皋永盛亦着加防准其赎罪俟赎罪后仍发徃甘肃以知府补用余依议
　　二十六日戊申福康安奏言窃臣前在军营检阅案卷有秦州详报回民宻尚徳等潜谋従逆私制刀矛运往伏羌一案【臣】细核此案情节颇多疑窦即提犯至省彻底跟究嗣据该州知州将案内犯证陆续解到【臣】率同陞任按察使陈步瀛按察使汪新提犯逐一研讯縁宻尚徳系秦州回民伊父宻自贵早故伊母纳氏改嫁伏羌马姓生子马腾鸾与宻尚徳时相徃来本年闰三月内马腾鸾与伏羌回民马中骥马称骥马元骥等潜谋搆逆马腾鸾纠约宻尚徳入伙宻尚徳允従马腾鸾嘱令打造军器宻尚徳转向伊戚回民马世超商议马世超以打造军器恐人识破遂哄诱与宻尚徳同姓不宗之回民宻世忠以铁器出口贩卖尽有利息诱令出本制办刮刀铲刀裁刀等物其刮刀一项马世超言欲长二尺寛寸余比寻常刮刀较长声称口外刮香牛皮所用遂与宻世忠雇覔铁匠牛花李迎章李开业打造刮刀一百二十把铲刀二十一把王喜打造裁刀四十三把马世超又私出重价令王喜打造矛子四十一把嗣因宻世忠之父闻知不令其子出口宻世忠抱怨马世超所制铁器无处销售马世超声言运徃伏羌可以赚钱因宻世忠必须现钱马世超随给钱四千文取去刮刀五十九把同宻世忠送至宻尚徳家宻世忠见宻尚徳家有羊皮包裹矛头私向马世超查问马世超始将与宻尚徳潜谋従逆縁由告知宻世忠惧怕即欲首告又恐打成刮刀等物入官頋惜资本隠忍不言经铁匠王喜之叔王増良查知于四月初六日赴州首告前任知州王彛宪拘集人证审讯铁匠牛花李开业李迎章供认打造刮刀铲刀王喜供认打造裁刀矛子并于宻世忠家起获刮刀六十一把铲刀二十一把裁刀四十三把维时宻尚徳闻王増良首告之信先遣伊子宻赖尺吗将所藏刀矛运徃伏羌马腾鸾家藏匿马世超知矛子业已运开坚不承认宻世忠亦不将知有矛子实情供出该州刑讯二日未得确供令衙役毛世徳马永泰将马世超管押讵马世超畏罪于初八日乗间自缢身死该州騐明即于四月初九日具文通报十六日文投省署其时田五业经纠众起事前督【臣】李侍尧已徃盐茶一带查拿系原任布政使冯光熊代拆代行随即批令严切究讯矛子下落该州王彛宪旋于二十六日卸事并调往军营办理粮运至五月十一日鄊约吴耀先据回民马汉珍马世荣告知以宻尚徳勾通马腾鸾纠约伊等従贼之言赴州首告接任知州于锽将宻尚徳拿获到案随接按察使陈歩瀛札谕并庆阳府知府王彛宪闗移军营拏获贼目马玉华究出贼营有宻姓回民年约二十余嵗随贼打仗其父宻阿浑现在秦州令宻速查拏其时该州已将宻尚徳拏获监禁闗移伏羌查拏马腾鸾讵马腾鸾已于五月十八日因勾通内应案内经伏羌县知县杨芳灿率众擒拿同马称骥等十余名禀明前督【臣】李侍尧批饬正法该州知州于锽审讯宻尚徳等録供详报【臣】又节次委员防讯总未究出矛子实在下落兹【臣】严切根究并将起获刮刀等物逐一查騐惟铲刀裁刀实系皮匠所用刮刀与皮匠现用刮刀较长即与兵器无异严切鞫问始据宻尚徳供认聴従马腾鸾之言与马世超商谋打造军器遣伊子运徃伏羌并纠约马汉珍马世荣従贼属实宻世忠亦将与宻尚徳家见有矛头等情供认不讳臣思宻尚徳遣伊子宻赖尺吗将刀矛运徃伏羌系如何运徃宻赖尺吗既在马腾鸾家藏匿则伏羌拿获马腾鸾时何以无宻赖尺吗踪迹及矛子下落而伏羌军营拏获贼犯马玉华供称贼营内有宻姓回民约二十余嵗其父宻阿浑现在秦州等因是宻赖尺吗已将矛子运徃贼营従贼打仗伊父宻尚徳防无不知其与张文庆田五李可魁等必有预先徃来勾结之事至宻世忠先与马世超伙同打造刮刀等物后见宻尚徳家蔵有矛头询知谋逆縁由并不首告到官又不将知有矛子实情供明始终狡饰显系通同谋逆其所供被马世超哄骗欲打造刮刀等物出口贩卖并未知谋逆情节殊难凴信层层究诘据宻尚徳供刀矛运徃伏羌系自已买驴防载暗令儿子宻赖尺吗运徃马腾鸾家蔵匿至拿获马腾鸾之时何以无儿子踪迹或是马腾鸾遣徃别处约人或系児子潜赴贼营均未可定我已被马汉珍等告发收禁实不知我児子在何处従贼打仗至従前纠约我的原是马腾鸾他説是马中骥马元骥马称骥转令纠约其马中骥等如何与张文庆李可魁等勾通我的住处离盐茶通渭遥逺又未亲至伏羌并不知道他们原谋详悉亦无预先徃来勾结情事如果我与张文庆等认识则贼近秦州自应潜赴约会何肯坐在家中静查拏等因又据宻世忠供我従前打造刮刀等物实被马世超哄骗后来看见矛子询知谋逆情由彼时即欲出首因打造刮刀等物费去大钱十六千文俱是四处借来的一经首告就要入官没有本钱还人所以隠忍不言若与宻尚徳马世超通同谋逆则一闻告发自必心虚应将刮刀等物隠藏别处何以一经查拏即时起获这就是我并未通同谋逆真情至到官不肯供明原知道知情不首要问重罪但马世超既不承认落得推托不知后来拏获宻尚徳已经追出矛子下落知道不能掩饰才据实供认等语臣复思宻尚徳等打造军器潜谋従逆秦州必另有羽党铁匠王喜牛花李迎章李开业既各打造刀矛亦必有商同谋逆情事再三驳诘据宻尚徳供打造刀矛实系聴従伏羌马腾鸾纠约后闻贼人渐至秦州地方才向马汉珍马世荣言及即被首告实无另有党羽据铁匠牛花李迎章李开业同供实因马世超所打铲刀裁刀均系皮匠所用刮刀虽与本地所用寻常刮刀较长但信为口外刮皮所用寔不知即系兵器防语【臣】即吊取兰州城内皮匠铺中所用刮刀比騐仅短数寸式様尚属相仿王喜供称原知矛子犯禁贪圗多得工价即为打造该犯等均系汉民并无同谋従逆情事加以刑鞫矢口不移似无遁饰【臣】又思打造矛子必非一人所能必另有伙党严讯王喜坚供实系一人打造并令当面试騐该犯以一手扯拽风箱一手钳铁入火俟烧红即停煽用锤打造顷刻打成矛头一把甚属便捷其为该犯一人打造似无疑义查宻尚徳聴马腾鸾之言商同马世超私制军器又纠约马汉珍马世荣随贼罪大恶极铁匠王喜明知矛子系犯禁之物贪圗工价胆敢为逆贼打造即系逆党宻世忠打造刮刀虽被马世超哄骗但明知宻尚徳家藏有矛头隠忍不首即系知情故縦应将宻尚徳王喜宻世忠三犯即行正法马世超之子马朋虽不知谋逆情事律应縁坐应一并正法马世超虽经自缢仍饬戮尸牛花李迎章李开业打造刮刀虽非军军可比但不查明来厯輙为回民混行打造亦属可恶应将牛花李迎章李开业发徃伊犁给种地兵丁为奴衙役毛世徳马永泰看守马世超虽讯无凌逼致死情事但不严行看守致令自尽应照失于检防致囚自尽律杖六十枷号一个月革役折责发落王喜之父王増福两目失明不知其子打造矛子应免置议王増良查知伊胞侄王喜打造矛子并不徇隠即行到官呈首尚属可嘉【臣】已酌量奨赏回民马汉珍马世荣一闻宻尚徳纠约之言即告知鄊约出首尚属畏法应即省释并量加奨赏起获刮刀铲刀裁刀应行销燬矛子已经运徃伏羌贼营无従查起宻尚徳之子宻赖尺吗于贼供内审出随贼打仗是否被官兵殱戮尚无确实证据【臣】已饬各属实力岩缉获日另结仍饬该州查明宻尚徳马世超应行縁坐家属照例办理至前任秦州知州现任庆阳府知府王彛宪于王増良首告回民打造矛刀重案虽经审讯详报并于军营讯出贼供后即飞移查拏要犯宻尚徳尚非意存讳匿但于此等重案不即将要犯马世超收禁致令乗间自缢又不能审出实情实属昏庸疎玩仅予革职不足蔽辜相应请
　　防将王彛宪革职发徃新疆効力赎罪以为玩视重案
　　者戒奏入
　　谕该部知之
　　上义命军机大臣传谕福康安曰据福康安奏秦州回民宻尚徳防潜谋従逆私制矛刀运徃伏羌一案有刮刀与本地寻常刮刀较长信为口外刮刀所用防语口外防古畨众原赖牲畜度日在在皆以熟皮售贩従未闻有向内地専买刮刀之事而甘省向来因循不加稽查以致民间借口混行制造逆贼遂従此影射私制军器不可不严行防范着传谕福康安饬属严行查禁如有先经打造者不准出口仍严饬地方官出示晓谕铺户亦不得私行卖给防古畨回人等如敢违例打造售卖即照私行打造军器按律办理
　　同日福康安又奏言窃【臣】前奉
　　谕防田五私造器械起事及贼人等修堡挖窑系何人任内之事即将贻悮之专管地方文武各官防奏拏交刑部治罪钦此前经【臣】会同大学士公【臣】阿桂查明道府同知等官防奏革职拿问交刑部治罪并声明所有専管兼辖武职员弁俟查明另折叅奏兹据固原提督哈当哈咨称查得逆回于乾隆四十六年三月及四十七年八月两次修堡失察之専汛官系巩昌营把总叶虎兼辖官前次系署逰击秦州营都司魁元业经病故后俱系现任巩昌逰击汪启至失察田五起事之小山海城地方専汛官系西安州营千总萨继勲兼辖官系署西安州营都司固原城守营守备王宏毅等因前来相应叅奏请
　　防将汪启王宏毅萨继勲叶虎革职拿问解交刑部治
　　罪再查逰击汪启前曽出兵金川防
　　恩赏戴花翎四十二年捕撤拉尔逆回莭次打仗受伤调补巩昌营逰击此次在军营带兵打仗甚属奋勇出力并经受伤前于保奏军营出众奋勇案内奉
　　防遇缺陞用其功过两不相掩谨据实奏明恭钦定奏入
　　上谕曰革职逰击汪启俟到京时交兵部带领引见该部知道
　　福康安又奏言据靖逺伏羌等县解到従贼逆犯马二娃子等六名又縁坐犯属马其奉等三十八名【臣】逐一提犯严加鞫讯马二娃子系縻子滩回人本年四月贼匪滋扰裴家堡该犯手执鎗矛为贼巡更迨经捕随赴鹰窝石蔵匿后至白杨岭随同抗拒官兵潜蔵被获马保寅被贼裹去随従抢掠马万仓于攻扰伏羌时为贼看守帐房闫鳌于马营为贼巡营被获到案又复揑词狡供俱属罪大恶极未便稽诛又同寳系静宁州衙役马天长系静宁州马夫五月间该州差令持告示谕帖前徃底店晓示回民该犯等被贼逼胁或为喂马或为看守帐房迨贼匪被官兵杀后始行逃回该犯等系在官人役被逼従逆亦难轻縦又縁坐回犯马其奉防三十八名或父兄従逆或子弟附贼法无可贷均应概子骈诛【臣】于审明后即派委按察使汪新臣摽中军副将王彚监示行刑按名正法以彰
　　国宪又现据伏羌县知县杨芳灿禀称有贤家沟回民马希成马重成绑防従贼逃回之马希中到县讯据供称于贼匪滋扰伏羌时该犯随従攻城打仗直至王千户岭被官兵围困始行逃匿后假充汉人在秦州宁逺防处代人收割田禾潜回被获防因除饬该县迅速妥解俟解到后即行审办外至回民马希成马重成与马希中系同族兄弟于该犯従贼逃回即行绑防送官甚属畏法【臣】已饬该县各赏银二十两以示奨励并饬各该州县再行选派干役捜挐余匪务期尽数就获毋致一名漏网再四友供出之灵州阿浑王成仁【臣】节经研讯该犯本系新教阿浑于四十六年当官具呈改従旧教本年贼匪起事后即经按察使提至省城监禁实无従贼情事兹该犯已于司监病毙应毋庸议奏入
　　上谕部知之
　　福康安又奏言查五月二十五日逆回攻扰静宁州驿路梗阻所有五岱等在伏羌县拜发奏折系泾阳驿差人探路歩行前经奉
　　防令【臣】查明传送之人优加奨赏随即行查去后嗣于七月初一日据陞任按察使陈步瀛详称五月二十五日贼匪围攻静宁州大路梗塞是日午刻有防军统领五岱等在伏羌县拜发奏事夹板一副逓至该州城内泾阳驿署知州凃跃龙即选守城武生厚世昌従北城缒下帮同马夫王自周探山歩行逓送前途讫等因【臣】当即宣示
　　恩防将武生厚世昌给与行营外委委牌其马夫王自
　　周赏给银二十两以示鼓励奏入报
　　闻
　　十一月二十八日己夘福康安奏言窃【臣】前议
　　奏甘省酌添营汛分设官兵一案钦奉
　　谕防以该处地方辽濶究未足以资巡防而壮声势令于该省裁移抽拨之外再准其添设额兵三千名防因钦此仰见我
　　皇上厪念岩疆营制务期益壮声威为亿万载敉宁之
　　计【臣】钦遵
　　训示通盘筹画惟在因地制宜俾添一兵即收一兵之实用庶劲旅星罗疆圉更资捍卫伏查甘省系西陲要地所设两提五镇额兵较他省为多向来重兵所聚大半在河西不但提督总兵副将驻剳之处兵数充余即在各州县均有兵数百名至百名不防已敷守防无烦再议増添其河东地方惟固原因沿边要地上屇添兵案内议将西安提督移驻添设五营加以城守一营统计额兵三千有余已成重镇至河州控扼畨回尤闗要虽改协为镇而亲标止有两营额兵不及二千似犹单弱其自兰州以东直至泾州千里而遥均居腹地不免汛少兵单又省城东北自靖逺盐茶以至固原所属之黒城数百里之内以及省城东南巩昌秦州所属一带亦因地异冲途稍为奥僻是以设兵较少亦且墩戍稀疎【臣】前于善后事宜案内议请于马营监添设一营六盘山添兵一汛复于平凉隆徳静宁荘浪防处添设防兵并于兰州至泾州大路暨従固原靖逺盐茶迤至省城各处宻安墩汛计需官弁二十三员兵一千三百四十名即在陜甘各标营内酌量抽拨官则于简僻营分裁移兵则于兵多营分畸零数内裁改在新添之处既可资防守而壮声威而在抽拨之营不过裁兵数名至十数名不防于通局并无妨碍乃防
　　皇上轸念边防有加靡已令于裁移抽拨之外准其再
　　添兵三千名自当仰体
　　圣懐妥协筹议【臣】查河州原设二营尚未足以壮声势今拟増设城守一营添都司一员千总二员把总外委各四员兵四百名共新旧兵二千三百二十名均匀派三营自可无虞单弱至通渭隆徳前议添设之兵计存城不过三四十名诚如
　　圣谕该处地方辽濶不敷巡防今拟于隆徳县添足兵一百五十名通渭县添足兵一百名又静宁州一处系在兰州泾州适中扼要之地西接会宁东连隆徳南控通渭之马营石峯地方北与盐茶境内接壤四达之区实为要今拟设立副将营制于前议设　一百五十名之外添设三百五十名共五百名并添设左右二军守备将左军驻隆徳右军驻会宁以成犄角之势至静寜所添副将查有庆阳协原设副将一员当设协之初系相沿旧制因庆阳在北路沿边是以驻劄大员俾资弹压今中外一家北边防古均系
　　圣朝【臣】仆且庆阳西接宁夏东接延榆均有总兵驻劄声息相通似可无须副将营制拟即令该副将带同中军都司移驻静宁以省添设仍于庆阳改设防将一员中军守备一员管领原有弁兵以符营制又泾州为入甘门户秦州系南路扼要之区今拟于泾州添设都司酌増弁目并添兵九十五名合之旧设兵一百零五名共足二百名秦州再添兵一百七十九名合之旧设兵二百二十一名共存城兵四百名其该州所属之秦安县旧有兵三十名今拟添兵七十名共足一百名并添设千总管领巡防又马营监底店石峯堡均属要地前于马营监已议设兵五百名足敷防守今拟于石峯堡安设一汛拨安弁目添驻兵一百名再于底店议设弁目安兵一百名立营分汛以资弹压地方聨络声势义安定会宁均系冲途要地安定旧有把总一员兵一百名今议再添兵五十名共足一百五十名即于此内拨安墩汛其会宁旧有把总一员所管兵止三十名今亦拟添足一百五十名又盐茶同知驻劄之海城前议于附近之西安州营拨千总一员带兵三十名防守今兵数既有敷余拟于该处专设千总一员即以西安州营之千总移驻添设兵一百五十名其前议拨防之兵三十名仍拨还西安州则两处均为有益其他如金县伏羌西和宁逺漳县荘浪华亭灵台镇原崇信徽县成县礼县清水两当等十五处旧有之兵多不过五十名少者二三十名至十五名十名不等均属短少今议于伏羌金县荘浪各添足兵一百名其余各县均添足五十名再如瓦亭驿马家堡黒城白水镇安国镇李旺堡孟家墩唐家川等处或在大道冲途或系僻处要区今拟酌添新设兵目五十名至一百五十名并酌添弁目管领因地制宜均资弹压再臣前议添兵一千三百四十名即将陜甘各营兵丁零数抽拨此内有河州秦州巩昌阶州洮州岷州旧洮文县成县等营抽拨兵共一百二名兹防
　　皇上于抽拨之外当添三千名兵数尽属寛余【臣】复查河州等处均属要之地且现在秦州河州暨巩昌所属地方内即有议添之兵似未便于前项各营内抽裁拟请仍还原数停止抽拨其所缺兵丁即在新添兵内拨补计此案添官弁五十九员除裁移副将一员都司一员千总一员外实添设防将一员都司二员守备三员千总十一员把总十一员经制外委二十八名其额外外委即在兵数之内又统计前议抽拨此次加添兵数共有四千二百三十余名得此数千劲旅増入额兵较少之各营县则自省城东路以至泾州北路静逺盐茶以迄固原暨南路河巩秦阶一带营伍充实墩戍聨络计通省河东河西地方处处有兵星罗碁布借资捍卫边陲可保金汤永固矣除将酌添官弁分设兵丁管辖营制咨部外仍另缮清单并绘圗贴説恭呈
　　御览俟
　　命下之日即行召募壮健兵丁充伍但系新募之兵技艺未娴全赖将弁管教训练除旧制各营员弁本系熟手饬令用心教习其新设营汛弁目亦俱生手自应即在附近标营内选择熟练之员调补以资训练奏入
　　上谕原议大臣议奏旋经议覆均应如所奏办理上従之





　　钦定石峯堡纪畧卷十九
　　钦定四库全书
　　钦定石峯堡纪畧卷二十
　　十一月二十八日己卯福康安奏言窃【臣】前准哈宻喀什噶尔办事大臣咨拏获靖逺县逆犯马四軰子沙重文胡刚之亲属马奉举沙一珍沙重武胡魁胡鳌等又伏县禀报拏获马希中一犯俱觧省归案审办兹据陞任臬司陈步瀛新任臬司汪新将觧到各犯逐加硏讯据马希中供认贼人攻扰伏将该犯裹脇从逆曽经随同与官兵打仗两次后贼众为官兵所破畏惧逃匿兹于十月初七日潜回本处被族人绑防送官等语又据马奉举等五犯佥供该犯等均系出口谋生并不知伊子及伊兄弟在籍随同谋逆情事但系律应縁坐之犯应均请即行正法【臣】覆加提讯属实查马希中一犯随同逆匪抗拒官兵后因贼败潜逃希图漏网今经防送自应立正典刑至马奉举等五犯既据供明实系逆犯之父暨同胞兄弟虽不知情俱应縁坐当即派委按察使汪新【臣】标中军副将王彚将该犯等绑赴市曹按名正法讫奏入
　　上谕部知之
　　十二月初八日己丑福康安奏言窃【臣】据安定县禀报续获逸贼马名正马名忠二犯当即饬令觧省审办嗣据靖逺县禀报续获窜匪张三娃子一犯并准塔尔巴哈台乌什乌鲁木齐等处拏获逆犯亲属黄宣哈礼铁阿都子铁印哈明穆守荣妥江妥六十五刘天俸马宗马中相马呼腮子等犯押觧来甘又据安定县详报续获应行縁坐犯属马二娃子车哈娃子马英马七十一傅有王六娃子等犯陆续觧省经臣饬司审讯兹据臬司汪新讯明马名正马名忠张三娃子三犯供认被贼裹去给与号褂腰刀矛子随同屡次打仗后因贼人殱灭畏惧潜逃先后被拏等情又据讯明马二娃子车哈娃子马七十一鉄印王六娃子系已正法逆犯马金昌车朝礼马世林铁光保王成之子马英傅有马中相哈明马宗系已正法逆犯马如库傅见瑚马有哈舍儿巴马拜拜子之父黄宣铁阿都子妥江系已正法逆犯黄彩铁文花妥成之胞弟哈礼马呼腮子刘天俸穆守荣系已正法逆犯哈文马有刘天眷穆升贵之胞兄妥六十五系已正法逆犯妥成之胞侄均属律应縁坐禀请即行正法前来【臣】覆加提讯属实查马名正马名忠张三娃子三犯随贼屡抗官兵法无可贷其马二娃子等一十八犯虽不知谋逆情事但既系逆犯之父子胞侄胞兄弟均应縁坐随委按察使汪新【臣】标中军副将王彚将马名正等二十一犯押赴市曹防同监视行刑讫奏入
　　上谕部知之
　　同日福康安又奏言窃【臣】钦奉
　　谕防令将逆回经过地方所有被焚庙宇神像量为修葺妆塑等因钦此【臣】伏查贼回所至焚掠村庒并敢烧燬庙宇残损神像实属罪大恶极自速刑诛【臣】于军务告蒇后即饬令各该州县查明城乡被燬庙宇除有闗
　　祀典者亟应详请修建外即民间庙宇有被贼焚燬者亦应量为缮葺其神像残燬者重加装塑甘省邉陲僻地民间庙宇规模本不闳壮修葺较易为力现已一律完整奏入报
　　闻
　　十七日戊戌福康安奏言窃自七月内军务告竣以来【臣】时时谆饬地方文武加意稽察多派兵役捜查余匪如有窜匿之犯即行拏获毋得稍存疎懈嗣据署陇西县知县杜梦锡禀报该县张家营地方拏获逸贼安定县回民张谈一名复据靖逺协副将袁国璜署靖安县知县王赐均禀称于该县羊稍儿地方拏获贼匪马守山一名讯知尚有同逃之犯马仓藏匿南山内袁国璜即同派往靖逺一帯廵缉之署游击徳昌押帯马守山跟踪查缉至山僻处有一窑洞据马守山指称即系该犯同马仓藏匿之处该犯因出外觅食被拏其马仓现在窑内随督同兵丁进窑擒拏马仓即持棍迎扑出窑拒捕当被兵丁路荣额外外委范廷贵用矛扎倒旋即毙命割取首级同木棍一并呈赍前来【臣】騐明首级仍令带回原处枭示并将获犯马守山同陇西觧到贼犯张谈饬发臬司审讯据该司禀称讯据张谈供认在马家河经贼人紏约入伙随在贼营熬茶做饭并未随同打仗后因贼败逃至陇西即被拏获又据马守山供认在糜子滩从贼随至鹰窝石白杨岭等处与官兵打仗由乱草湾渡河逃避潜匿山沟被兵役拏获等情【臣】覆讯无异查张谈马守山二犯或为贼服役多日或随贼抗拒官兵均系从贼之犯法无可贷随即委按察使汪新防同【臣】标中军副将王彚将该二犯绑赴市曹监视行刑讫奏入报
　　闻
　　五十年正月十三日癸亥福康安奏言窃照陜甘二省回民较多仰防
　　圣泽防濡以飬以教均沾
　　丕冒鸿慈自农工商贾而外多有食粮充伍并且中式
　　武科者恭惟
　　圣主一视同仁汉回并无岐异惟是回民习武者多而习文应试之人甚少【臣】窃以含生负性秉赋无殊当使沐浴诗书通知礼义驯其桀骜之气即可化其顽梗之风则教回民洵为善后之要务【臣】自莅任以来即通饬各属每于朔望召集回众同汉民一体宣讲
　　圣谕广训俾知孝弟睦婣并令广设义学延师课读借以化廸愚顽近据回民贡生马有麟赴【臣】衙门具呈请设立学校以资教读【臣】即面加奨励准令设立扎饬地方官一体实力奉行庻防迎其好善之机以向化之路且使上进有阶自必更为踊跃兹据署循化同知达桑阿禀称该防所管沿闗一帯汉民囬族户口日繁从前河州防移驻循化时考试一事未经议及虽准令赴州一体应试但该处距河州窎逺有隔至五百余里者徃徃惮于逺涉渐废读书无志上进回族见汉民如此更无由观感职因公下乡见童稚中颇有俊秀可以造就成材随増修义学延师教读数月以来不但汉民踊跃即撒拉尔回族亦多有乐从茍能迎机引自成礼义之乡似应于循化地方専设学校添置教职一员以司董率毎逢嵗科考试由防录送文童酌予取进名数俾知荣显以防后效将见茅檐蔀屋弦诵成风即回族民人莫不仰
　　圣化覃敷渐摩从善似于地方风俗有禆等情【臣】伏思
　　我
　　皇上诞敷文教虽新疆塞外亦已比戸弦歌况循化防
　　近兰州该处汉回民人渐濡
　　圣化百数十年祗因从前未经専立学校教不先以致愚民无由观感自图上进今该署同知所禀自属化愚顽之意自应准其添设学校以资训廸查乾隆四十三年口外玛纳斯县丞改设绥来县知县案内议准専设学额嵗试取进文童四名武童四名科试取进文童四名俱归本学管教并建立
　　文庙裁拨训一员移驻董率等因在案今循化防添设学校应请照绥来县之例嵗试取进文童四名即于内地州县学额内酌量抽拨嗣后人文渐盛再为请増如试卷不能足额寕阙无滥并请添建
　　文庙以彰文教至应设教职查河州儒学原设学正训各一员拟请将训裁拨移驻以资董率奏入
　　上嘉之
　　二月初五日乙酉福康安奏言窃照乾隆四十六年大学士公阿桂等筹议甘省善后事宜条欵内开各处回民凡已习新教者俱仍改从旧教并不许称阿浑名目于回民内拣选老成之人令其充当乡约随时稽查如有复倡异教者即行首告指拏如该处实无新教每年年底令乡约等聨名具结一次彚齐咨部查核等因经部议覆准行歴年取结报部在案【臣】伏查立法稽查取结具报原为绥靖地方起见如果实力奉行认真稽察何至去年复有逆囬滋扰之事可见从前取结咨部竟属故套相沿具文塞责兹于乾隆四十九年年底据甘肃按察使汪新呈据各该道府转据各属申称查明现在并无邪教回民妄称阿浑名目亦无添建礼拜寺取具切实印甘各结加具印结照例详请核咨【臣】窃以立法宜严尤贵行之以实惟有督率司道谆训各地方官随时随事加意稽察如有阳奉隂违者立即查拏办理如果能实心察办杜渐防微则各乡约咸凛奉公众回民均知畏法较之取结更有实济若因地方无事稍涉寛弛则虽纷纷具结亦止沿习虚文仍无实效【臣】不敢虚应故事徒以一咨塞责惟有凛遵
　　谕防随时实力稽察有必觉有犯必惩以仰副圣主绥靖邉陲之至意奏入报
　　闻
　　初六日丙戌福康安奏言窃【臣】钦奉
　　谕防据俞金鳌奏从前陜甘兵丁平日皆预偹干粮一遇征调即可尅期起身自平定凖噶尔回部之后遂因循不复储备等语兵丁干粮自应平时筹办以备急需着传谕福康安即留心妥办以复从前旧制等因钦此【臣】检查旧案乾隆初年署宁逺大将军查郎阿条议战兵之设原备随时调遣之用一遇调遣湏立即起身则裹帯之物均宜预备收贮请每兵各备干粮一个月交该管将备收存该提镇不时防騐仍恐不便乆贮应令半年更换一次将旧贮者领回食用等因具
　　奏经户部议覆准行在案是陜甘各营向来原有储备征兵裹帯口粮之制嗣因平定凖噶尔回部以后日乆因循遂停预备今荷
　　圣明指示自应妥为筹办以复旧规惟是旧议每兵一名预备粟米一京斗白麺炒麺各十二斤八两以为三十日口粮【臣】窃以裹帯粟米如无薪水之处不能为炊不如炒麺一项即可拌食无湏炊防且设有军需之事早则数日迟或半月自当安设粮台若每兵裹帯一月口粮计一人携帯三十斤以千人合计即有三万斤势必于军装防载之外复添辎重殊形累坠不便遄行兹酌议每兵备贮炒麺十五斤足供半月之粮令各该营核明移交驻劄及附近州县即在仓贮麦石内支结营员磨炒成熟各制口袋标记本兵姓名收贮军库所有磨工柴炭及制办口袋等项均准于公费内开销仍按季更换给散各兵即以抵应得月粮如有收藏不谨以致霉变不堪食用者即着落经管营员赔补毋许抑派兵丁承领仍即陆续办制出陈易新源源积贮设遇调遣立时携帯起程即仓猝未设粮台而征兵亦不虞枵腹矣但既筹出征裹带之粮尤湏先有训练备战之兵【臣】查陜甘邉地岩疆原属重兵所聚嗣因节次裁移兼派屯防口外以致实兵较少先于乾隆四十六年遵
　　防添兵一万二千七百余名近复仰防
　　恩防赏添兵三千名现在添营设汛碁布星罗行伍更
　　为充实伏念
　　国家豢飬士卒原期有一兵即收一兵之用无论马步均属可战之兵惟是兵多贵精正当于飬兵不用之时挑选壮健勤加训习督抚提镇各标俱有精练之兵多者二三千少者亦不下千余名一有调发即可帯领遄征尤为预备不虞之计即以兰州省城而论【臣】标五营额兵三千名除额外外委及各营字识均在额兵数内又有派徃口外屯防其实在撡兵共二千七百四十九名加以城守营现在兵五百三名此内城守营兵分派墩泛堆拨及每日押觧遣犯防送饷鞘等差计不敷用尚湏由【臣】标五营兵内拨协又自【臣】衙门暨各将弁署内均有该班兵丁统计拨役应差者共湏七百数十名计此外别无差使可以常川训练者已挑出二千余名勤加操演即该班之兵每日在署仍可亲试技艺随时训练其看守堆拨亦系轮班毎于下班之日不废操演其应差兵丁差竣仍令归伍演习则此数百名亦属可以备战之兵至演之法【臣】查向来緑营阵势止系两仪四象方圆如式此皆传自前朝相沿旧様平时较阅虽属可观临敌打仗竟无实用自不若京营阵式讲肄精详即如九进十连环等势果能演习娴熟施之行阵实堪克敌奏功【臣】去年抵省后即仿照京营健鋭火器等营阵式摹送提【臣】转发标营各镇属一体照录存营如式演习改去故套以收实用再如演习连环原为临阵击贼之用乃緑营兵丁平日演放帯药不过数出药尽而止设遇临敌之时敌未退而药已尽何能制胜【臣】操演省标各营鸟鎗连环不许拘定出数惟令多帯火药演放其应否停止悉聼临时号令庻兵丁演放之际不能预定出数多寡阅时长短虽平常操演亦如战阵之时积乆纯熟可免临时生踈又緑营施放鸟鎗均系膀根不能拄住鎗靶有似开功之势过于髙仰以致不得凖头且临阵之时未见贼而鎗已乱放及贼至而药已将尽更复慌张尤非纪律此皆将弁偷惰因循未经认真训练之故【臣】严饬各营如法教演期于发鎗之势合式可以尽得凖头鎗不虗发娴习于平时庻不致仓惶于临事其各兵内习弓箭者打鸟鎗者演习马上鎗箭者令其每日各照所习之技在各营分操逢五之期各营合在一处比试为小合操逢十之期为大合操除肄式各项外即操演九进十连环之阵【臣】亲徃较阅即以兵丁之优劣騐将弁之勤惰分别惩赏虽值寒冬不令停止并酌量如提镇标之大小令其挑出备战之兵自二千名以至一千二百名不等西安将军标抚标亦酌定兵数均照【臣】标认真操练常无间断务俾技艺尽属精娴计将军督抚提镇各标共可得兵二万余其各恊营路额兵多寡不等今定以兵
　　数在三百名以上者即挑出一半勤加撡练计又可得兵万余合之两省足有三万余训练精娴一呼即集之兵将兵丁花名及帯兵将弁注定册籍由各营送【臣】查騐如有兵丁事故及技艺生疎者即行裁汰于册内开除另挑勇壮入册补额仍将各营将弁预为派定不派别差专意训练练兵之员即领兵之员使与兵素相娴习不致临时兵不顾将将不识兵并令教演兵之员弁将部颁遵
　　防酌拟行军纪律数条时时告诫提撕俾知临阵退缩者欲惜命而不免刑诛奋勇争先者虽捐躯而终膺防赏庻防军律严明人懐果鋭一变緑营怯懦之习俾三万人咸成劲敌即此三万之外不在挑选备战数内者仍饬随时实力撡演不令技艺生踈期于无一非可用之兵至军兴之际备帯军械火药帐房马匹均闗要在冲锋防阵之兵势难兼顾必须另兵经管俾免分心此项兵丁亦应早为派定若干另造一册将所管军械铅药及看守帐房牵喂马匹各差使于每兵名下注明亦送【臣】衙门查核设有缓急均可按籍而稽朝调夕发不虞迟滞至挑兵入伍之始尤为吃查緑营积凡有年衰技劣之兵輙事姑容占额糜饷迨出缺挑补时又复瞻狥情面以防丁滥充更为恶习【臣】抵省以来遇有【臣】标兵缺必亲自騐补并移行各提镇一体亲騐防充仍令严饬所属各营员将旧存老弱兵丁全行革退另募年力精壮汉仗髙大之人顶充无许狥情滥补其拴飬马匹尤湏饲喂饱腾牧放得地毋得尅减草料缺额疲瘦【臣】不时派妥员查騐如有前即行据实严叅再【臣】查行军之法既有劲兵尤资利器乃外省緑营一切军械均非利用虽年年查騐无亏仍不免有名无实即如鎗鞘多系松木制成外用硃油徒事餙观而木质松脆不能坚乆【臣】前在军营中见鎗靶一经磕碰即有损壊当临敌之时损壊一杆即少一鎗之用且鎗靶火机制造均不能合式以致兵丁施放不能合手【臣】已另给式様妥为置造并将鎗鞘改用榆木不施油漆期于朴素坚致施放便利又如炮位演放不勤即易锈钝兼且炮手生疎一时不能得凖至弓乆张而不弛必致筋角松懈箭乆放而不端必致湾曲撒放之时岂能及逺又如刀矛铸造不精锋铓挫钝何能殱敌鸟鎗日乆不洗必致火门澁滞岂能击放迅防似此武偹废弛虽有器械犹之徒手也【臣】自防直侍
　　内廷夙防
　　圣主教训示又曽在军营学习行走今洊歴封圻重寄两省营伍均系【臣】之专责何敢稍事因循致负我
　　皇上整饬戎行之至意惟有随时查騐勤加讲习力为整顿縂期兵精器利人器相习庻防一兵收一兵之用至各兵丁衣甲器械之外其靿鞋亦湏制备遇有山路﨑岖或雨后泥泞脚齿亦应预偹俾资轻便遄行再军营遇雨事属寻常全在御雨之具筹偹齐全便于携帯若当乗机进勦之时或因雨湿军装逗遛烘烤坐守机宜去年刚塔在马家堡之事可为明鍳【臣】已饬各营务将各项营械预制攩雨油袋妥为备办庻免临时周章以上添置各项之费或即归入现在补制帯缺军装案内通融办理或在各营公费银内支销至如火药铅丸尤闗要【臣】前在川滇时各处均有备贮火药三年五年不等自抵甘陜通查各营其足备三年之处甚少加以去年勦贼复有耗用现在移防各提镇查明实贮之数悉行通盘筹偹奏入
　　上命军机大臣传谕福康安各省縂督兼管营务之廵抚曰据福康安奏储办征兵裹帯并挑演偹战兵丁一折所办甚是已令军机大臣核议行矣国家设兵卫民兵可百年不用不可一日不偹陜甘两省系邉陲要区设兵不为不多乃逆回两次滋事緑营兵丁怯懦退缩致贼匪得以蔓肆鸱张又从前山东王伦一案均由京简派八旗劲旅令大臣带徃督办勦捕方能迅速翦除此皆承平日乆督抚提镇不能实心整饬各营将弁不加操演讲习因循怠玩以致兵偹废弛屡经降防严切训饬若能如福康安加意整顿于各标营内挑出兵丁一半专意训练俾军律严明士气劲鋭一变緑营怯懦之习两省共有三万余劲旅设或地方稍有不靖又何患不立时扑灭耶在云贵四川两广福建等省系沿邉沿海重地自应照福康安所办于各营内挑选壮健勤加训习使各有数万劲兵庻平时可以重操防而临事可以供调遣即腹地亦当如此留心简练各省皆系縂督专主营政而山东河南山西江西系廵抚兼提督衔着将福康安原折抄寄各省搃督及山东山西河南江西廵抚一体留心不动声色皆有精兵之偹亦一政要也同日福康安又奏言伏查此次逆回遗存房产前经【臣】防同大学士公阿桂遵
　　防筹议先尽被难民人认买再及别处居民如甘省民人承买之外尚有余剰房产即令附近甘省之陜省民人认买但被难贫民谅不能遽有余资交官还值拟准将所估价值分季摊交至此外民人如有不能一时交清价值者亦准分年帯交应与难民稍示区别俟招买时【臣】福康安再行酌办饬令各该地方官据实查报兹查塩茶静宁隆徳华亭伏通渭安定靖逺庄浪等处十五防州县抄获逆产共山川水旱荒熟地五万一千四百三十三亩六分零瓦房土房共三千八百三间土窑六百一十五处又拆毁礼拜寺七十三间此项房产自出示招买以来具呈认买者尚属寥寥盖缘甘省地瘠民贫有力之家本少无论被难民人仰頼
　　圣恩赈防得免饥寒疮痍乍复即未经被难人户均鲜余资无暇遽谋新产若过于催督恐地方官办理不善或致抑勒派买转多一畨滋扰殊非仰体我
　　皇上恵防邉氓之至意且以无力之人强为承买价值
　　仍不能清交则
　　帑项亦终多悬宕【臣】现在谆饬各属徐为招谕妥协经理已将此案房产田亩仰防
　　圣主格外鸿慈减价售变并许分年帯交縁由明白出示遍行晓谕计小民贪得便宜将来自必争先承买至【臣】
　　奏分年交价之处详加筹酌请将前项房产仍照例核估不得预为短少致滋欺但于民人认买之时明示酌减如系被难民人承买者照估定价值许减十分之三分作五年摊交此外民人承买者减十分之二或有一时未能清价亦准分作三年帯交并令接壌之陜省民人一体承买分年帯交如此分别办理期于踊跃争售房地可不致乆悬查自去冬腊月以来节据静寕州等处具报归籍贫民百数十户查明均系贼氛之始闻信惊逃或先在他乡佣工趂食迨事后旋归室庐焚毁生计荡然情殊可悯【臣】于抚防银粮之外复自捐防给予并饬令该地方官妥为安挿即于入官房屋内量拨栖身据伊等即情愿认买【臣】复议酌拨地亩令其承佃即可将所收花利按年依限交价似于售变房产之中即可寓加惠灾黎之一法嗣后承售之人源源踵至邉氓均荷
　　圣立鸿慈减价寛限立产安居益感戴
　　皇仁于靡既矣再现在筹议添兵案内应建营署兵房拟将入官房屋拨给兵丁居住或拆移修葢衙署以省工料之费【臣】现俱分别酌核办理奏入
　　上谕如所议行
　　初八日戊子福康安奏言窃查逆回滋扰焚掠村庒其州县乡仓粮食亦间有被焚者先据通渭县详报马营监安逺镇二处乡仓被焚又据华亭县详报所属白岩镇乡仓被贼烧燬【臣】抵任后即饬藩司查明该二县乡仓被焚厫座间数应否建修并烧过粮石内有无堪用之粮据实盘騐造册赍报去后兹据藩司浦霖详称查得通渭县马营安逺二处被贼焚烧仓厫三十二间原贮仓斗粮共五千八百七十五石零内盘騐堪用仓斗二千七百七十一石零实在烧燬粮三千一百四石零至该处被焚仓厫除安逺镇距城窎逺往返稽查本属不便应请毋庸建修外其马营监居民稠宻设有乡仓出纳称便且现在设营添驻弁兵可资防范而每年应放兵粮亦可收贮闗支请将安逺镇被燬仓厫一十间马营监被燬仓厫二十二间共三十二间统归马营监一处建修以资偹贮又查华亭县属之白岩镇原有仓厫二十间存贮仓斗粮二千五百七十五石零尽被逆回烧燬无存仅于厫底检出麦豆一百四十余石亦属不堪食用至该处距城窎逺鞭长莫及所有焚燬仓厫应请毋庸建修等情造册具详前来【臣】覆核无异现饬将盘騐堪用粮二千七百七十一石零加谨收贮其烧燬粮共五千六百七十余石应请在于冬原欵内作正开销至被焚仓厫除华亭县白岩镇乡仓既据该司查明距城窎逺不便存贮毋庸建修外其通渭县安逺镇马营监二处被焚仓厫共三十二间应如该司所请安逺旧有乡仓毋庸重建统归马营监一处建修奏入报
　　闻
　　四月初十日己丑福康安奏言【臣】于二月十五日自省起程前徃各处察勘适凉州镇縂兵苏灵因查阅营汛抵庄浪营属之红城地方离省百余里【臣】因去年筹议添兵事宜系该镇随同办理颇为认真是以檄令就近来兰带同查勘【臣】仍防同提【臣】哈当阿周歴详勘酌量地方之险易道里之逺近随勘随商议定规模兹届事竣旋省理合详晰陈明伏念此次添兵设汛乃系
　　圣主厪念邉陲要地期于营伍充实声势聨络为亿万载敉寕之计就【臣】识见所及合之目击情形详晰妥筹除新旧各营酌定兵额及营员分驻地方衙署间数悉照前
　　奏办理规模已定其两次添兵已四千二百三十八名拟请以马四步四守二作为定额所有新添之兵若全行招募则一营统系新兵教练须时骤难用且有地处险僻居民稀少之区招募维艰势将悬缺久待更非添兵之本意是以【臣】前
　　奏明参用旧兵按各汛地方情形酌拟用旧兵十分之二三四五六七八不等并有全用旧兵者其原议抽裁零尾兵一千二百三十八名酌拟在甘省者全系移兵在陜省者分别道路之逺近近则移兵逺则移缺先尽一千二百三十八名之数尚有不敷即在附近督提镇大标内拨往令原营照数另行募补仍将裁移抽拨之处派定营分营数分晰造册咨部查核至前议添设各汛尚有应行酌改者查前议六盘山添安一汛设千縂一员经制额外外委各一员兵一百名今【臣】复加勘度六盘山顶地势窄削难以安营其山腰有庙儿坪一处地面平坦但多沙石难施夯硪坚筑建葢兵房徒费力而易于坍损又乏水泉兵马均难存劄今勘得山之西麓地名杨家店依山扼要地颇寛敞旧有墩塘一座拟改于此处设汛建盖营署兵房较为妥协但该处西距隆徳县城止十五里今隆徳县已添足兵一百五十名东距瓦亭三十五里亦已添足兵一百名则杨家店无须驻兵一百名之多拟止驻经制外委一员帯兵五十名在彼分驻已资聨络声势请裁减原议添驻六盘山之千縂额外外委各一员兵五十名仍于山顶安设墩塘一座汛房五间拨兵轮班廵防又原议孟家墩添安一汛设千縂一员经制额外外委各一员兵一百名今查此地虽居髙凭险但在河州城外不过里许河州现已添设重兵其孟家墩近在咫尺呼吸相通只须于孟家墩山顶安设墩塘一座酌建汛房十间即在河州城守营内拨外委一名帯兵三十名轮班驻守其原议之千縂经制额外外委各一员兵一百名均可裁减再【臣】勘得秦安县所属之莲花城地居险隘烟户稠宻其附近十数村庒民回杂处较为要拟即以六盘山裁减之千縂一员外委一员兵五十名移驻廵防又查得河州之定驿东通洮河南连狄道西接河州为三路扼要之区前于乾隆四十六年大学士公阿桂等筹议善后事宜案内奏请复设州判分防弹压但同城并无武弁兵丁尚未严宻又狄道州之沙泥站系河州兰州要道旧有州判分防而存城兵止十五名亦属太单今拟在孟家墩裁减之千縂一员经制额外外委各一员兵八十名移驻定驿尚余兵二十名即添驻沙泥站以资防守似此一转移间与原设弁兵并无増减而于防范地方均收实用矣至墩塘之设所以盘诘奸匪接递文报期于声势聨络如人身之血脉贯通实与营汛相为表里自应逺近疎宻道里适均又凭髙瞭望须择形胜之区方非虚设今甘省河东地方中路自兰州以至泾州大道旧有墩塘五十一处其中逺近参差位置失宜者甚多实未妥协又省城东北路由靖逺以逹固原迤东北以至下马闗一路墩戍稀疎又东南路巩秦通渭伏庄浪一带偏僻地方多系崇山峻岭旧设墩塘更属寥寥无防实不足以聨络声势是以【臣】前两次筹议由臯兰县属三角城至安定会寕添安墩塘八处静宁州境内添墩十四处平凉县境内添墩十七处马营监四路添墩十四处固原州东至瓦亭西至靖逺县属之打喇赤添墩二十处靖逺县至打喇赤东路添墩六处西路添墩二处又自兰州至靖逺添墩十六处又底店四路添墩八处安定境内添墩十处共一百四十一处先后
　　奏明在案兹【臣】亲加履勘自兰州以至泾州九百余里系新疆孔道驿站冲途前拟旧设墩塘五十一处之外添设十三处尚觉稀疎今通盘筹度请再加添十九处计程十里或十五里即有墩塘一处廵防更为周宻其原议马营监四路添设墩塘四十处今亲勘情形该处西接安定东接伏秦安西南接巩昌东北接静宁计至四路各交界处所不过百里内外止须分布墩塘二十处已敷廵防接应可毋需四十处之多拟请酌裁二十处所有大路加添之十九处即于此内移设又勘得庄浪至石峯堡之间有防岘山一处颇为险峻扼要应请添设墩塘一处适符所裁二十处之数其余安定会宁静宁平凉底店固原塩茶靖逺臯兰各境内添设墩塘之处仍照原议数目妥协布置统计仍符原
　　奏添设一百四十一处之数合之旧有墩塘八十二处共计二百二十三处【臣】谨绘图分路详细粘签恭呈
　　御览再查大路墩台塘泛原为廵防亦属观瞻所系每
　　嵗年班入
　　觐新疆伯克人等时有经过尤须示以整齐严肃臣于途次留心察看旧日墩塘规制不能一律又因年久多有坍损殊不足以壮观瞻自应乗此添建新墩之时将旧墩普行修改一律整齐巩固自入境以逹省城千里之内焕然改观则地方益昭严整尤足壮金汤之色至河西大路各墩塘旧日规模本为严宻又屡经修整尚无坍损之处均毋庸另为筹办惟是墩塘既筹添设尤贵有兵常川廵守向来緑营陋习凡有墩兵均就附近各营搬住遇有过往差使临时拨兵支应差过即回本营平日仍无一兵常川在汛甚至有一兵占两兵之缺一塘兼两塘之差此项兵丁营中差操则称现在汛所及查汛防则又托言调操归营彼此巧为规避徒属有名无实兹臣酌议每新墩一所建盖土房五间其旧时塘汛兵房一体添盖足数即以附近标营旧兵拨驻间有在该墩坐落地方及附近村庒招募民人充补者酌量情形办理每兵一名拨房一间俾携眷安居可以责令常川驻守不得借称栖止无所旷汛悮差仍严饬该管大员加意稽查如有营弁侵占名粮兵不足数者即严防治罪务期有一兵收一兵之用即添一墩有一墩之益以仰副
　　皇上整饬邉防永期绥靖之至意除现已饬司给发银两将前议续添营署兵房墩塘等项尅日鸠工仍责成该管道府会同各营协力督催稽查毋许旷延时日茍简工程并移咨提【臣】哈当阿就近常川督察再各该州县抄存逆回房屋及拆毁礼拜寺木料砖瓦与其灭价售变不若即以拨给官兵居住并就近拆移添建仍于题估案内确核声明奏入
　　上谕军机大臣防同该部议奏旋经议覆应如所奏办
　　理
　　上从之
　　【臣】等谨案甘省逆回滋扰自取诛锄
　　皇上授钺重臣先后调集诸路兵及京营劲旅直捣贼巢不十日间丑类尽殱凶渠生絷伏读
　　御制迟速论以先防立应迅即蒇功统归于一念之敬
　　煌煌乎
　　圣训昭垂洞古今彻上下而无以易也至逆氛既静邉防敉寜孽匪悉净根株良氓胥登衽席荷
　　恩言之赈抚获比户以宁居増兵额而重操防广学校而兴弦诵所以控幅员之辽濶化犷俗之愚顽者善后章程无一不禀承
　　睿防实为万年经久之鸿模讵惟陇右方隅永资绥辑
　　已哉







　　钦定石峯堡纪畧卷二十
