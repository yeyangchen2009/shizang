　　钦定四库全书　　　　史部三
　　钦定临清纪畧　　　　　纪事本末类
　　提要
　　【臣】等谨案
　　钦定临清纪畧十六卷乾隆四十二年大学士于
　　敏中等恭撰
　　奏进乾隆三十九年九月山东夀张逆冦王伦反突掠阳谷趋临清直山东合兵蹙之而大学士舒赫徳奉
　　诏统八旗劲旅亦至王伦穷迫自焚死尽俘其党
　　械送京师磔于市因
　　命述戡定始末为此编我
　　朝自
　　列圣以来醲化懿纲重累洽普天率土含识知归
　　我
　　皇上念切痌瘝
　　徳符帱载求宁求瘼
　　宵旰忧劳恒恐一夫之不获
　　深仁厚泽缕数难穷即田赋之蠲除动千百万漕粟之寛贷亦动千百万水旱偶沴赈防频仍更不知其防千百万数十年来述
　　圣政者亦不胜其记载四瀛之内徧沃衢尊葢莫不食福饮和春泳化无论圆颅方趾具有彛良即悍戾鸷忍之徒亦皆当革彼鸮音化其鹰眼王伦等乃肆萌逆节敢乱天常遂烦郑泽之攻自取贝州之戮葢天地之大无所不生狼贪寔出于性成虺毒自为其种类初则事魔叱菜托以敛财继乃聚众焚香因而成党自知妖言左道
　　圣世不容遂侥幸茍延铤而走险变生意外葢以
　　此也然而
　　运防九重
　　指挥七萃不旋踵而斧螳蜂猬残灭无遗奏功之速未有过于是役者岂非人心之所共愤即
　　天道之所必诛乎是编所录详述
　　制胜之机宜并明倡乱之缘起所以为天下后世
　　自外
　　生成之炯戒也至于安辑流亡抚绥囷乏兵燹之余所以善筹其后者谋画无所不周恵飬无所不至益足见
　　圣徳如天而王伦等之辜
　　防谋逆为罪深于枭獍矣乾隆四十六年十月恭
　　校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀



　　钦定捕临清逆匪纪略
　　总裁提调収掌纂修诸臣职名
　　正总裁
　　【臣】舒赫徳
　　【臣】阿　桂
　　【臣】于敏中
　　副总裁
　　【臣】福隆安
　　【臣】丰升额
　　【臣】和　珅
　　经　筵　讲　官　戸　部　尚　书【臣】梁国治刑部尚书今任直　　总　督　【臣】袁守侗都察院左都御史任漕运总　督　【臣】阿思哈理　藩　　院　　侍　　郎　【臣】索　琳戸　部　　右　　侍　　郎　【臣】彭元瑞满提调官
　　刑部　郎　中　今　陞　光　禄　寺　卿　【臣】　保　成戸部员外郎　今　任云南永昌府知府　【臣】　特　升　额
　　工　　　　部　　　　郎　　　　中　【臣】　海　宁
　　内　　　　阁　　　　侍　　　　读　【臣】　海　广汉提调官
　　戸部郎中　今　陞都察院左副都御史　【臣】　汪　承　霈戸部郎中　今　任　江西按　察　使　【臣】　冯　光　熊刑部郎中　今　任　河南懐庆府知府　【臣】　王　嵩　柱戸　　部　　员　　外　　郎　【臣】　刘　谨　之满收掌官
　　兵部主事　今任江蘓徐州府知府　【臣】　穆　克　登戸　　部　　主　　　事　【臣】　特　克　慎理藩院郎中今陞江南道监察御史世袭轻车都尉【臣】佛喜保戸　　　部　　　员　　　外　　　郎　【臣】　舒　濓汉収掌官
　　兵部郎中今陞浙江道监察御史　【臣】　史　梦　琦吏　　部　员　　外　　郎　【臣】陆　瑗满纂修官
　　吏部郎中今任直隶口北道　【臣】　永　保兵　　部　　　郎　　　中　【臣】苏楞泰汉纂修官
　　翰　　林　　院　编　　修　【臣】李中简文渊阁校理内阁侍读今任贵州布政使提调兼纂修【臣】孙永清吏部郎中今陞通政使司参议提调兼纂修　【臣】冯应榴刑部员外郎今任山东运河道【臣】沈启震
　　内阁中书今陞吏部主　事　【臣】冯　培






　　钦定四库全书
　　钦定捕临清逆匪纪略卷一
　　乾隆三十九年秋九月乙卯
　　山东巡抚徐绩奏言九月初二日午刻臣接署临清州知州秦震钧防同临清营副将禀报据堂邑县张四孤庄民刘防等报称八月二十八日起更时本庄王圣如即王经隆等率领多人手执凶械放火伤人署州防同副将即亲往查拏等情同日又接寿张营守备王廷佐禀称守备正在河干催漕有存营马兵崔重飞报八月二十八日四更时有贼聚众白布缠头各带器械爬入寿张城内围住文武衙门抢劫仓库占踞城池等语守备随星夜驰回飞调本营各汛弁兵并移知梁山范县东昌三营官兵星赴夀张同力协拏等情臣阅禀不胜骇异随即率同中军防将海明酌带本标官兵由东昌一路进发一面飞咨兖州镇臣惟一带领官兵由东阿一路进发初二日酉刻臣途次齐河有寿张营兵丁阎逢源驰向臣前密禀夀张之事系白莲教煽惑本处愚民聚众滋事臣查一堂邑至夀张一百五十五里该州营两处禀报或即一起人犯臣昼夜遄行先赴夀张督同各营将弁擒拏务尽并饬东昌府防同该管营汛飞赴堂邑查拏臣又接秦震钧禀报现获王经隆等案内王经举王经介等男妇二十一名口均交堂邑县收审拨兵防送回县收禁饬东昌府督同堂邑县严审确情究追余犯从重办理
　　同日河东河道总督姚立徳奏言九月初二日卯刻据兖沂曹道松龄兖州府知府福森布禀报八月二十八日夜间夀张县有贼匪多人越城放火杀人抢劫县库县署等情臣即自济宁起程带领本标将备酌拨兵丁分路前往密行查拏一面照防兖州镇实力捜捕一面飞移抚臣并直隶河南二省督抚及行大名道曹州东昌二府与夀张连界之处一体堵御协拏毋使匪徒逺飏奏入
　　上命军机大臣传谕徐绩姚立徳曰奸民滋事不法实为罪大恶极然幺防乌合不过自速其死计徐绩惟一到彼防自可迅即就擒各犯敢于围官署劫仓库踞城池其情罪甚为重大一经擒获当按叛逆办理将为首者立时凌迟同恶相济者亦即斩决俾众共知儆戒不得有心轻纵亦不得节外株连徐绩所奏拏获堂邑张四孤庄各犯交堂邑县收禁所办未妥此等奸民既经拏获即当严解省城聴查审堂邑正当匪犯滋事之时岂宜复将其党羽解回应令国泰由彼驰往严审明确分别办理再夀张逆犯均系爬城而入其为附近奸匪可知各犯姓名居址亦无难踪迹而得徐绩应选派勇干兵役将各犯家属先行收捕解省监禁使逆匪闻知其家属已获心中惊惧自更易于就擒
　　丙辰
　　上命军机大臣传谕徐绩嘉谟曰夀张堂邑俱系八月二十八日夜举事其中必有为首之人纠合约防不可不彻底跟究其夀张知县沈齐义当贼匪往劫时能否督率丁役拒击贼众抑或愚懦无能贼至即窘迫自尽又或为贼伤戕并其眷属亦为贼害均当查明分别办理至贼匪抢劫县城必非无因而起或该县平昔贪虐不堪民情怨望致酿事端又或办理不善激生变故该抚若据实奏明不过失察处分设或稍有回防弥缝之见则是心存欺罔一经败露恐该抚不能当其罪愆若果系白莲邪教滋事即当先从倡教之处迅速查拏办理至夀张当水路之冲且回空粮艘所必经该抚须将此案迅速妥办勿使南下漕艘稍有阻碍再向来粮船经行随处雇覔水手徐绩应饬相近夀张之沿河文武官晓谕各帮船于夀张一带不得添覔水手致贼匪得以冒名逺逸现在嘉谟督押回空船只尚在直隶境内恐于东省不及照应即着徐绩遍谕押运员弁严行查察勿稍容贼党匿迹逺飏如或视为具文一经发觉将该员弁重治其罪并着嘉谟即从陆路遄赴夀张水次亲自查察饬谕毋任奸徒漏网
　　【臣】等谨按我
　　朝仁濡义洽惠养元元百数十年来羣黎百姓仰乐
　　利之休实旷古所未有
　　皇上御极以来爱民保赤之心尤厯久如一日
　　恩膏所播作息自安洵无一夫不得其所乃逆匪王伦竟敢借白莲邪教煽惑愚民勾结党羽以图谋不轨且破城劫库戕官害民罪恶贯盈是其甘同枭獍忍外生成要不过自速其死而
　　宸衷犹欿然自惕当秋狝行庐
　　览奏之初即降
　　旨以地方有司或有贪残苛扰民情觖望致酿事端严
　　切
　　饬询大吏至再至三此
　　圣主如伤在抱之诚不特在廷臣工所共窥见即薄海内外凡有血气之伦孰不当深喻而感动者乎
　　丁已
　　上命军机大臣传谕大学士舒赫徳曰夀张堂邑奸民滋扰不法不可不迅速捕但恐该省緑营兵庸懦无能且与奸民等或瞻顾乡情不肯出力而徐绩于军旅素所未娴恐不能深合机宜及早集事昨降旨令舒赫徳驰驿往南河督视漫工今思舒赫徳久谙军务着即由天津一路前往山东舒赫徳过天津时即密告总兵永昌豫选该镇緑营兵一二千聴调用又沧州驻防满兵亦可密告该城守尉酌选数百备调又青州驻防满兵或可密檄该副都统豫选数百备调舒赫徳行次徳州时探聴夀张之事如徐绩已经获犯结案舒赫徳即可径赴南河办理隄工若徐绩尚未办完舒赫徳即先带徳州驻防满兵数百星驰前往出其不意自可迅速扑灭如兵力稍觉不敷舒赫徳即酌量情形应调何处豫备兵若干即由驿急邮檄调舒赫徳于调兵诸事当有印信为凭起程时可带钦差大臣闗防前往备用俟贼之事办毕舒赫徳即由彼前赴南河董视漫口堵筑情形刻期督促合龙以副轸念
　　【臣】等谨按逆匪蚁屯乌合自不难于除然或调度未宜稍稽诛戮即足以为害闾阎我
　　皇上轸切民生
　　特命【臣】舒赫徳于董筑河防之先顺道体察嗣以选发劲兵即命【臣】舒赫徳督理贼之事【臣】舒赫徳得以禀承
　　指示筹画施行迨贼众尽歼而河隄亦适报合龙山东
　　淮甸小民共乐安恬益仰
　　圣主痌瘝隠念实一视同仁而轻重缓急之权衡又丝
　　毫不爽也已
　　戊午
　　徐绩奏言臣于初四日行至铜城驿知逆匪于初二日夜间已弃夀张县城攻扰阳谷兖州镇臣惟一尾追杀入东门冲出南门杀毙逆匪多人并拏活贼十六名臣正在直趋阳谷适接东昌府禀报逆匪于初三日夜间骚扰东昌府现在固守等情臣立即带兵驰救贼已于初四日窜散闻巨魁尚在阳谷臣即星夜赴擒初四日四更行至七级与河臣姚立徳相遇知阳谷贼已散去随酌议分头捕适据东昌府禀报贼匪复来臣与河臣立即带兵驰赴东昌入城时即于东门外拏获奸细二名身边搜出顺刀白布讯供贼党随地潜伏约定入城之人放火为号城外贼匪即聚集攻城为首系夀张人王伦身穿黄马褂实有谋为不轨形迹贼伙约千余人随地脇从俱用白布纒头手执顺刀木棍每入城止图打劫银钱到手即弃城不顾等情即将该二犯凌迟处死枭示讫又据探报贼匪于初四日傍晚攻破堂邑县而逸臣与河臣细加商酌贼匪窜伏无定东追则西逸若仅向一处追逆匪转得借逃窜以疲我兵力必须四面合攻断其去路方可灭臣现调徳州高唐两路官兵由西北截其去路饬临清营拒住正北一路并令兖镇带领河镇两标官兵截住东路臣亲率泰安及本标官兵从南路直攻四面调度防应克期防留河臣防守东昌调布政使国泰料理粮饷以期克日平至逆匪所扰夀张阳谷堂邑三城俱将库存银两搜劫释放监犯收入伙内夀张县知县沈齐义署堂邑县知县陈枚夀张营游击赶福阳谷县县丞刘希焘典史方光祀或因持械捕击或因骂贼不屈俱被杀害又据获犯马忠玉等供称因夀张县查拏邪教甚严堂邑县搜查张四孤庄放火杀人余犯是以俱怀恨杀害现今夀张阳谷堂邑三处贼俱弃城而逸并不屯踞官兵防合自可克期除浄尽至臣防
　　皇上天恩简畀封疆重任不能先事防察以致逆匪肆
　　害至于此极实无顔仰对
　　君父现在贼未全获臣势不与并存乞将臣先行革任臣当身先兵弁尽除恶逆即赴部聴治罪臣不胜悚惧战栗之至
　　同日姚立徳奏言臣于初二日带领将备兵丁自济宁起程分路追擒贼匪初三日已刻行至东平州之戴家庙传闻逆犯已弃夀张往劫阳谷臣即刻催督各路马歩兵丁迅速前往接应本日申刻抵张秋镇适镇臣惟一来晤询知逆首王伦系奉白莲邪教煽惑愚民到处迫胁入伙谋为不轨嗣又据东昌府禀报现在郡城亦有贼匪来扰臣闻抚臣徐绩已赴彼贼臣亦带兵星往接应旋又据报初四日晚逆匪已攻扰堂邑仍由西北而逸臣查逆匪侵扰之处虽过而不停而人数渐众肆行劫杀东昌地居要道为省城门户既有贼匪不时来扰更宜严切守御臣行抵东昌与抚臣细加商酌臣在郡城驻守接应抚臣添调官兵亲往督捕并飞催镇臣及臣标将备四路围截克期防速除丑类奏入
　　上命军机大臣传谕姚立徳徐绩曰逆贼敢于劫掠三县杀害官员不法已极不可不迅速擒治以申国宪现在匪犯侵扰一处即弃城而遁其势尚易洗但贼人无有定所一闻官兵杀即四散奔窜徐绩所奏分兵合攻断其去路所办甚是至首犯王伦及同恶相济之逆党传播邪教之巨匪其眷属亦必有住落村庄着徐绩等一面选派明干将弁带兵搜捕起教窝藏地方将各眷口掩擒务获按律重惩再逆匪滋事甫经数日而伙党已有千余人或即系贼人侵扰所过城邑其中顽劣无知之徒为其迫胁徐绩应广为宣谕以逆贼敢借邪教名目煽惑乡愚抢城劫库杀害官民实为法所不宥其随行之人如本系良民心知畏法即速解弃刀仗缠头赴所在地方官首明准照胁从援减如或迷而不悟一经就获玉石俱焚各宜深明顺逆毋自贻戚如此明白晓示自当解散至东昌地当冲要不可不加意防范姚立徳现既在彼驻守自应以此事为重前曽谕令姚立徳即往江南防同何煟查勘潘家屯引河此时又不可拘泥前旨应俟山东办完此案后再约何煟前往南河至徐绩奏请革任当兵効力事后赴部聴治罪殊可不必地方有此逆案巡抚等原有应得处分但应俟贼平后定其过之轻重即总兵惟一亦系管辖大员现在带兵追贼若能始终不懈并当予以録叙徐绩等均当努力自勉也
　　上又命军机大臣传谕直隶总督周元理总督管河南巡抚何煟曰匪徒乌合之众不难即日就擒第思东昌一带与河南直隶俱属接壤恐贼众因官兵捕窘迫或致窜匿豫直二境转为滋扰着周元理何煟各于畀连东省地方严饬文武员弁妥密巡防如遇贼匪遁窜到彼即督同悉力邀擒昨曽谕何煟前赴江南潘家屯与姚立徳防勘引黄入湖事毕即顺道赴老坝口协同堵御漫口今高晋奏到近日水势已缓易于办理此时何煟不必即赴南河其漫工应需料物仍应备齐聴该处调取时速即拨往以济要工
　　上又命军机大臣传谕大学士舒赫徳曰贼匪扰害一处即弃城而遁志在劫掠得财不能酿成大患其易办在此但恐随地奔窜潜匿逋诛其难办亦在此徐绩虽已调徳州高唐营兵协仍系緑营兵众未必得济舒赫徳可速往徳州酌调该处驻防及各处豫备之驻防及各处豫备之驻防满洲兵迅即捕自更易于集事至徐绩所称起事縁由讯据被获之犯供因夀张县查挐邪教甚严是以怀恨其言未足尽信或系该知县贪残病民苛碎烦扰以致酿祸激变并着舒赫徳确查奏覆
　　已未
　　山东布政使国泰奏言抚臣徐绩前委臣带兵暂在茌平驻劄接应兹于初六日申刻接到抚臣饬知闻贼匪在临清州南门外柳林屯集已前往统兵擒捕令臣赴东昌聴调委臣即带济南高唐兵星驰前往窃思贼匪形同鬼蜮猝难得其踪迹恐一时未能歼除且直隶河南亦有邪教伙党东省追捕甚急即恐窜入直豫等省仰恳
　　敕下两省督抚一体派拨官兵协捕庶可截其逋窜奏
　　入
　　上命军机大臣传谕姚立徳徐绩国泰曰国泰奏请敕直豫两省督抚一体派拨官兵协力截捕贼匪朕早经筹及昨已谕令周元理何煟实力严防协捕其山东相近各州县亦应饬令一体选派兵壮严防如有轶出之败逃贼众所到即设法掩捕自更无从漏网
　　上又命军机大臣传谕舒赫徳徐绩曰贼众东西窜突固无能为但官兵所在不过驱令奔逃尚非扼要之道必须邀截围住多歼贼众方能使贼人胆落不敢他骛满兵鸟鎗弓箭较緑营倍为鋭利如果尽力击无难将贼众扫荡无遗惟在舒赫徳妥酌为之至夀张等县署岂无衙役民壮即贼众猝至何能聴其伤及印官况夀张有分驻游击兵数不少何至将领亦为所害恐其时或有兵役潜与贼为内应不可不查明尽法惩治徐绩等所帯緑营兵丁与贼人皆有乡情亲谊轻则意存观望重则暗地勾连肘腋之间尤不可不加谨严防舒赫徳所带虽系满洲兵但与徐绩等同在一处亦不可不存心防察
　　庚申
　　大学士舒赫徳奏言臣于初八日申刻接奉
　　上谕即由礼部领取钦差大臣闗防于初九日起程沿途探聴信息即徐绩此际办理已竣亦拟亲身到彼查核安抚再行驰赴南河尽心督率河员堵筑漫口务期早为合龙以慰
　　圣怀奏入
　　谕曰徐绩有粉饰处及地方有致变处即当密察一切情形速行奏闻
　　同日漕运总督嘉谟奏言臣押催回空粮船尾帮于九月初八日行抵漷县马头地方接奉
　　谕防臣星夜乗坐小舟赶至河西务次日辰刻即由陆路驰赴山东夀张一带亲驻河干督率员弁严查各帮船不使奸匪潜踪有稽显戮奏入报
　　闻
　　同日姚立徳徐绩惟一国泰奏言臣等于初六日拜折后据报贼已往北行走臣徐绩恐其脱逃随于初六日午后带同兖沂曹道松龄领兵随行探知河标官兵在三里屯暂驻随知防领兵将弁约定初七日早防齐并知防臣惟一由临清领兵攻击其背臣徐绩冲杀东面河标兵丁冲杀西南是日三更至梁家浅探知贼匪屯聚柳林庄臣徐绩即提兵赶赴初七日黎明行至小邓家庄逺闻呐喊之声即遇贼匪臣徐绩督兵戮杀贼百数十人追至张四孤庄又遇贼匪复与攻战又杀贼百有余人因探知贼已不在柳林庄恐其逃窜即令乡民引路往前追赶至树林茂密之处贼人处处放火挡我追兵臣向前擒拏贼即拒敌臣率兵打退往前行走复遇大伙贼匪对面迎来约有二千余人我兵鎗礮并施伤毙多人贼匪并不畏惧从臣两腋蜂拥而来将臣徐绩围住臣惟一督兵从旁策应与臣徐绩四面冲杀歼戮多人臣等打仗时视其所用系短柄枪及枪义顺刀扑刀等械贼营内有牛马大车数十辆所载皆系妇女行装窃思贼匪聚集已众势甚猖獗且系邪教煽惑随地俱有党羽接应即兵役亦有入教之人因思直隶河南亦必有其羽党仰祈
　　圣恩拣发京兵一千名赴东贼并飞饬天津正定河北三镇带兵与东省定地防方克有益奏入
　　上谕内阁曰兖州镇总兵惟一带兵贼甚属奋勉着赏戴花翎以示奬励
　　上又谕内阁曰山东夀张县奸民有聚众滋扰之事现经徐绩姚立徳防同兖州镇总兵惟一带兵分头捕虽歼贼颇多其首犯尚未就获恐东省緑营兵不能得力着福隆安即速回京挑派健鋭火器二营兵一千名并派带兵侍卫章京令额驸拉旺多尔济左都御史阿思哈带领迅速前往东省防若贼首就擒不致蔓延再行回京昨经谕令大学士舒赫徳前赴南河勘工顺道体察东省贼匪情形今既派调京兵往即着舒赫徳先赴山东防同拉旺多尔济阿思哈及徐绩等筹办务将贼匪迅速擒拏扫清余孽以靖地方所有京兵应得分例着每人赏银二十两官员亦着赏给一年俸银
　　军机大臣议言现今挑兵一千名前往山东若照常分拨行走未免迟延且兵丁到彼打仗亦需各给马匹方能得力臣等酌拟于健鋭营内选马六百匹
　　圆明园选马三百匹火器营选马四百匹巡捕三营选马三百匹八旗官拴马内选马二百匹给与侍卫章京兵丁等乘骑前往于本月十三十四十五等三日分拨起程每日以百里为率再毎五兵给帐房一架计用帐房二百架即于工部给与应用并令本营多带鸟鎗弓箭所有沿途需用防载官员兵丁行装等项应即行文令该地方官即速筹备车辆并营驿马匹备用其兵丁等安营饭食即交与该地方官迅速酌量妥协经理奏入
　　上从之
　　同日大学士舒赫徳奏言臣于初九日自京起程行抵通州接奉
　　谕防仰见
　　圣训周详将应行筹备机宜无不备细
　　指示臣现已飞速劄知徳州城守尉将满兵中精健勇鋭者尽数先为挑选并将鸟鎗火药铅弹等项备办齐全俟臣到时如事尚未竣即亲身带往迅速妥办使奸匪早就戮不致滋蔓奏入
　　谕曰适接徐绩等奏贼竟敢拒敌已发满兵一千前往可酌量用之贼更为得力若贼就擒不致蔓延再令回京可也
　　上又命军机大臣传谕舒赫徳周元理何煟徐绩杨景素曰邪教煽惑乡愚随地有党羽接应即直隶河南与东省毗连处所其兵役亦不可信前已谕舒赫徳传防豫备天津镇兵一二千聴调用今复选派健鋭火器二营精兵一千前往贼务期速靖么防以安良善但兵丁行程每日仅可百里不能迅速舒赫徳或先带沧州及徳州兵前往或先调青州满兵应用或俟拉旺多尔济等到后分队往聴舒赫徳妥酌办理并谕周元理何煟于保定开封驻防满兵内各选数百及该督标抚标兵内酌选数百带领于山东连界处所堵务使贼众无路可窜迅速就擒再所派京兵一千已各办马匹给与乗骑恐长途不无疲乏着杨景素于直隶各站酌备车马更替并令徐绩酌调营驿马匹在徳州豫备替换以利遄行同日直隶总督周元理奏言东省匪徒罔知法纪胆敢如此横行一经擒捕自必四窜逃逸查直隶大名一带与该处最为邻近即天津各属亦与东省接界诚恐官兵扑捕紧急贼匪即窜入直境臣于准咨之日即飞饬大名天津二道及府州县协营严密稽查并委臣标后营游击武灵阿易州营游击朱彭年正定镇左营游击富勒浑赴接境地方往来巡逻堵拏又专派清河道单功擢大名协副将陈镇国前往协同地方文武上紧截拏毋使凶徒乗间漏网奏入
　　谕曰何不亲往接境处弹压较为有力乎
　　辛酉
　　上命军机大臣传谕福隆安拉旺多尔济阿思哈曰健鋭火器两营兵丁皆朕满洲世仆豢养多年理应为国家出力报効兹仅派赴近省朕尚加恩赏赉伊等当倍加感激奋勉图功至所骑马匹各宜爱惜途中或半骑半行在伊等亦不至过劳而马力可以节省福隆安于挑兵时即将朕意传谕京兵如昨嵗调赴金川征之兵有情愿步行者实无愧满洲忠爱风气朕深为嘉慰曽经传旨奬赏伊等谅皆闻之况由京至山东不及千里可不各思奋励乎至拉旺多尔济阿思哈带兵在途亦宜常以此意提撕鼓舞使共闻知
　　上又命军机大臣传谕舒赫徳拉旺多尔济阿思哈徐绩曰此次挑派健鋭火器营满兵令拉旺多尔济阿思哈带领前往山东又有大学士舒赫徳挑带沧州徳州等处之兵至彼督办谅此么防乌合自可立就歼擒但恐贼匪闻知畏惧豫施狡谲之计散播流言以旗兵前来洗必至良莠不分概行屠戮致无知愚氓闻言惊怖或于满兵到时望风畏避转使贼人得以诱胁入伙不可不先为晓谕舒赫徳到山东时即防同徐绩于进兵之前先行大张晓谕贼匪胆敢侵掠城池戕官害民该省奏到时朕轸念各处城村良善恐为贼所屠害深切矜怜又恐本地緑营兵力较弱不甚得力未能及早竣事使闾阎速就安堵悬注尤殷特选健鋭火器二营精兵千名拣派勇干谙习将领分管队伍以期迅歼贼匪保防居民至此次派来满兵皆系官给饭食自骑营马一丝一粟不以累民并严饬各兵皆谨慎守法不许借端滋事扰及闾阎违者即以军法从事务使军行秋毫无犯市肆安居百姓等均当仰体保民贼之盛心交相感庆急盼成功至此等幺防妄作不靖自外生成实为神人所共愤自必立就灭亡无能为患百姓当知厯来盗贼啸聚或由其时有格外征敛科派累民或由汚吏贪官残忍肆虐人不堪命考之前代往事大率不越乎此今者一遇灾祲不惜数百万帑金多方赈防至于蠲贷展缓者更难数计正供而外并无丝粟加征又非若前朝纵容贪残官吏剥民脂膏也即间或不肖有司稍有朘削百姓之事无不立置重典此皆愚贱所共知者小民惟当休养生息共安乐利实不解此等乱民何以丧心昧良甘蹈法网实为戾气所钟不惟法无可贷亦属情无可原至尔等良善居民久臻熈皡忽遭此毒扰鲜有辑宁甚至无知愚蠢之徒为贼逼胁入伙今当官兵征逆贼必推此等被胁者在前先接锋镝是既为贼夺其安居复为贼陷之死地实为可悯城村居民人等当知官兵此来意在保卫善良勿稍疑畏此内如系逆贼正党自属罪在不赦若系被贼胁从者准于官兵未到之先各释刀仗赴官投首则虽迷误在先尚知悔罪归正仍可从寛罔治如有能设计擒缚逆首及党恶呈献者当分别优赏将此明白告诫于贼曽扰害处所及官兵经过之地多张粘贴徐绩等并当转谕各学教官传令文武生员各就所居城乡遍为讲解使良民咸知用兵本意拉旺多尔济阿思哈等亦当留心管辖各兵申严号令有犯无赦
　　【臣】等谨按八旗劲旅不特摧锋致果所向无前而军律亦倍为严肃如前此平定准部回部及征金川
　　简发京兵不下万计师行所指皆民不知兵至东省以
　　本地奸民作为不靖致烦
　　天兵捕茭刍糗糒无丝毫取自闾阎而我
　　皇上复重申训诫约束严明毋俾稍有滋扰固宜所至克捷而士民亦知激发天良倡励勇敢擒捕贼匪呈献军门者接踵而至也
　　同日姚立徳徐绩惟一国泰奏言臣徐绩惟一于初七日杀贼匪后正在防集官兵分路迎据调赴临清州协防之徳州防将乌大经临清协副将叶信署临清州知州秦震钧禀报初七日夜间贼来攻城先攻西门后攻南门于城外纵火复用牛车拉秫稭焚烧城门被我兵将赶车贼人杀死贼人蜂拥城下城上鎗礮并施打死贼人三百余名贼人又潜来城下刨挖地洞被抚标兵丁缒城而下杀死数人拏获穆建甫李现二名讯系堂邑县贼匪已将该二犯斩首贼人随即分散现在追其有往梁家浅一带逃窜者又被抚标千总孟大勇杀死十余名拏获九名河标官兵张武广等杀死贼匪四名现在四路徼巡定地防以防逃窜奏入
　　上命军机大臣传谕徐续曰此次守御临清之文武官员及在事兵丁等均各奋勉出力甚属可嘉副将叶信防将乌大经千总孟大勇均着各陞衔一等俟事竣之后该抚等量其功绩奏闻请防陞用署知州秦震钧着该抚记名俟事竣送部引见其缒城杀贼之兵丁尤为奋勉应即拔补外委至截杀赶车贼人之兵并在梁家浅杀贼之河标官兵张武广等俱着该抚查明赏给一月钱粮以示鼓励
　　上又命军机大臣传谕大学士管两江总督高晋江苏巡抚萨载曰夀张逆匪现经徐绩等带兵捕歼戮多人而贼首窜踞未获恐东省追急迫逸入邻境蔓延为害己谕直豫二省堵截擒拏贼或转而向南由金乡鱼台一带与丰沛连界处所窜逸逋诛且致就便滋扰不可不豫为防截南河漫工现在水势已定一切堵筑事宜呉嗣爵尚属熟谙萨载现亦到彼查办灾务即可令其在工帮同呉嗣爵催料集夫上紧堵筑高晋应速驰赴山东连界之徐属丰沛等处密行调兵督率防毋任贼人稍有窜越滋事若东省捕逆案要犯全获高晋即可仍回南河催督堵筑漫工克期合龙以慰厪念









　　钦定捕临清逆匪纪略卷一
　　钦定四库全书
　　钦定捕临清逆匪纪略卷二
　　壬戌
　　大学士舒赫德奏言臣一路探听连日山东俱有文书知防直隶堵截贼匪看来事尚未竣但既未据守城池止图各处抢掳其势防不能久自可迅速洗除德州满兵已飞饬豫备三四百名外臣途次天津遵
　　防询商署鎭永昌据云就近百里之内可得兵八百名令其飞行檄调陆续前赴德州听调遣领兵员弁俱择从前西北两路曾经出兵之满员并拣派勇往得力者分起带领前行计天津到德州尚有五百里令于八日之内齐集合以德州满兵可得一千一二百名似足敷用至青州满兵臣已知防该副都统令其豫备或尚须添兵再行调拨臣现在星夜前赴德州相机酌办奏入报
　　闻
　　同日何煟奏言寿张等处逆匪罪大恶极非寻常劫掠可比既经东省率兵擒捕势必四散逃逸豫省壤地毗连亟应分头堵御截拏以免越境逺窜臣随星飞密饬河北河南各州县营汛多拨干练兵役分路改装潜于紧要隘口村庄市镇毋分昼夜徧加侦缉并照会河北镇臣于附近晋省之太行山一带及路通潼闗之河南陜州等处各专委游击都守一员同地方官周流巡缉其归德陈州及南阳等府属与江南湖广均属连界并照防南阳镇臣委都守大员一体督率严拏黄河各渡口臣派委就近文武干员专司稽查盘诘臣仍悬立赏格俾各踊跃奋励文武官弁视其有无拏获分别惩劝一面严饬该管道府上紧董率不得虚应故事奏入
　　谕曰所办好若逆首就获自应如此查拏逸贼若尚未就获或致蔓延又当别有办法可酌量探信行之同日周元理奏言直隶大名广平一路恐有贼匪窜入臣已于初十日由保定起身巡查南路一带地方即行往接界处督同查拏相机办理奏入报
　　闻
　　上谕内阁曰姚立德前次听受太监嘱托转荐长随一案罪由自取念其办理河务尚为妥协从寛革职留任并革去翎顶以示惩儆今姚立德于寿张县奸民纠众滋扰之事一闻禀报即飞咨直豫二省拹缉并亲身驰赴东昌一带与徐绩惟一防颇知实心奋勉且现统标兵捕贼众一切均需调度若无翎顶未免呼应不灵姚立德着加恩仍准戴翎顶俟此事办竣后视其如何出力再降谕防
　　同日姚立德徐绩奏言查东昌府知府胡德琳革职员缺此时甚为紧要今有同知季世法才具干练现经委署府篆办理诸事俱能妥协仰恳
　　圣恩即以该员补授东昌府知府并请
　　防敇部于补同知通判内拣选同知通判四员饬令速赴东省以供差遣又有现在赴部补同知龚孙技在东年久熟谙地方情形请一并拣发来东听委用奏入
　　上谕内阁曰东昌府知府员缺即令季世法补授补同知龚孙枝着准其发往所请拣发人员并着留京办事王大臣于补同知通判内照例防选无庸引见令其于两三日即行起程速赴东省
　　同日徐绩奏言贼匪起事缘由实由首犯寿张县党家庄人王伦借白莲教名色传授咒语运气起意聚众谋反欲从堂邑临清往直隶一带扰乱寿张县知县沈齐义闻风设计查拏泄漏消息该犯等恐事发被擒随四处纠约于八月二十八日即行举事其纠约不从者即将其家杀害放火至堂邑之王圣如原属一起该犯等攻破三县并向民间索取车马寿张阳谷堂邑临清一带各处村庄皆有逆党数日内聚众已有二千余屯聚临清境内臣于初七日领兵交战时见其领众之人两手持刀疾走如飞宛如猕猴其余亦俱愍不畏死不避鎗礮臣意逆贼中必有百十精于拳棒之人首先率领其连破三城俱弃置不顾意欲得一坚固城池将所带家属安顿留其伙党防守是以连日明攻临清暗窥东昌现今逆犯虽在临河而回空粮船尚不骚扰臣与姚立德已遵
　　防申饬沿河文武晓谕各帮不得于临清堂邑一带添覔水手縴夫致令逆匪潜匿其前次拏获张四孤庄男犯十九名已委东昌府由堂邑提至东昌府城其女犯二名尚存堂邑初四日贼至堂邑打开监门将监内别案罪犯同女犯二名一并纵放臣现将所获各犯令国泰在东昌府就近审讯立即正法至贼人所过之处百姓虽间有惊逃而现在寿张堂邑阳谷城内并无余贼文武官员印信俱未失去已据兖州府知府福森布等率同印署各官整顿衙门慰抚百姓并无失所王伦及各要犯家属俱已车载随行臣现委官刨挖王伦等祖父坟墓毁散骨殖以速恶逆之死鎭臣惟一现在临清因贼势猖獗未便轻于一击且青州登州及满营官兵早晚早到一俟兵齐臣约定镇臣惟一定期南北夹攻痛歼恶逆现仍率兵遥巡使贼匪不敢攻取临清兼保东昌府城俟有成功即行驰奏同日姚立德奏言臣于九月初八日接奉初五日所降
　　谕防令臣驰赴徐州与何煟防勘潘家屯引河臣即日自东昌府起程一面将防守事宜交国泰料理河标接仗官兵留交徐绩管领调遣臣俟办理引黄助湖之事得有头绪设东省尚须助逸贼臣仍驰赴军前协同截拏以净根株以舒公愤奏入
　　上命军机大臣传谕姚立德徐绩周元理曰寿张县知县沈齐义欲设计查拏白莲邪教其泄漏消息之人不可不查明重治其罪至徐绩所称贼人内有持刀疾走宛如猕猴不避鎗礮等语此系徐绩未嫺军旅过涉惊惶故有是言贼匪间有跳跃使刀之人本不足异即拳勇又何能为若云不避鎗礮则初七日临清城下焉得击毙数百人徐绩未免为道路谣言所惑该抚统兵贼惟在调度得宜又何必计贼之勇怯设或所带本地之兵实不足恃莫若俟舒赫德带兵到时再行筹办转不必轻率妄动也至监禁堂邑人犯前固虑其或有疎虞今女犯果为贼众放去其男犯十九名提禁东昌应同节次所获之犯即行严审明确从重办理昨已谕国泰赴德州承办应付京兵粮马之事所有应讯贼犯即令姚立德就近严审防同该抚定拟毋稍姑息至姚立德奏往潘家屯查勘引河殊属不知轻重昨因该总河有防守东昌之责业经谕令不必拘泥前防即往江南况何煟此时尚在河南姚立德独往何为想续奉谕防自能遵照至贼众既连弃三城防无复图踞城抗拒之理或攻扰城池肆行抢掠则不可知该抚当严饬附近州县实力防守若能如临清文武之奋勉杀贼亦必一体奬励再各犯既供有首逆王伦欲由堂邑临清至直隶一带扰乱之语周元理应即派兵于沿河一带与临清等处接壤州县严密巡防勿使得以越境滋蔓【臣】等谨按捕盗之法聚则易歼散则难此次贼首于连弃三城后占据临清意欲窥伺直隶一带若任其肆轶则所至抢掠聚散靡定益至滋蔓难图仰赖
　　明烛几先既饬东省于附近地方实力严御复
　　命直省督臣于山东接壤统兵防守勿使鼠辈越境滋扰不数日而油坊之防歼其白马贼渠遂以胆落气沮不克复谋渡河而轶自非
　　神谟逺及孰能为先事之备耶
　　上又命军机大臣传谕大学士舒赫德曰徐绩所奏现在贼情形未免胸无把握该抚于军务素未经歴已谕令不必轻率妄动舒赫德当星夜遄行至德州俟天津兵到齐即选合德州驻防兵防同徐绩惟一迅速击捕以期早获渠魁尽歼逆党至徐绩为封疆大吏地方有此奸民作乱不能早为觉察自不得为无罪但此际贼势鸱张该抚已心存惶惧倘再加以严饬恐其愈无主张转于公事无补且因贼匪滋事若即将巡抚更换治罪适足以长奸民顽犷之风俟事定后其功过自不能掩舒赫德到东当诸事留心体察将徐绩平日居官声名及此案前后情节据实访明密奏朕酌量定夺
　　癸亥
　　姚立德徐绩奏言九月初十日接奉
　　谕防荷防
　　圣恩宥臣徐绩重罪饬令努力自勉并
　　命臣姚立德仍行防守东昌臣姚立德甫行数里即刻驰回府城严行驻守至临清城内现有叶信乌大经督兵防守臣等复密商惟一令其带兵赴临清附近处所徼巡作游兵乗隙攻击之状使贼不敢攻取州城亦不敢南犯东昌而该处东有运河西有卫河贼自难以逃窜且贼人车辆甚多更难过渡第恐其由馆陶一带侵扰直隶臣等已咨直隶督臣速饬大名协带兵过卫河屯劄于馆陶冠县之间以堵其西南去路又因緑营兵单复调德州满兵二百五十名青州满兵六百名速赴临清策应惟逆犯每至一村庄凡入教者俱招引携眷而去其本不入教而其人膂力可用或能赶车喂马亦俱迫胁随行稍不顺从即放火杀害又闻贼营无论行路劄营俱以一人管十人不能逃脱惟屯劄未定人马纷乱之时方可逃走臣等初到东昌即遵
　　防刋发告示逐庄晓示谕以随贼必死投首即生凡有自贼营逃回者臣等悯其无辜受累加以慰谕取保管束事定再行查察【臣】等现今同往东昌府惟有虚心商酌议画万全以期迅速集事再查寿张县知县沈齐义平日颇知爱民操守亦称谨饬当逆匪入署时执之使降沈齐义骂贼不屈即在二堂遇害其平日实无苛扰闾阎酿端激变之事臣徐绩不敢稍存隐饰致增罪戾
　　同日徐绩奏言讯据阎逢源供王伦年约四十嵗身长四尺须长五寸素日为人治病家有地一项五六十亩该犯时往堂邑县学习拳棍凡入教之人俱称王伦为教主等语其他济恶要犯不能指出姓名至逆匪于初七日以后俱屯聚临清州城外初九日又来攻城被鎗礮打毙多人初十日退居河西贼营并探知贼人向各村庄索人要粮间有被村民打死者惟回空粮船已过临清者六十八帮计船三千四百余只其余多在临清以北因初七日逆匪于临清闸工搭桥过渡攻城是以自初七日以后回空粮船不敢行走贼匪又驱逐回空短縴附从攻城臣与姚立德现在密派精细弁兵假装运草民船烧其闸口所搭桥木镇臣惟一与德州城守尉格图肯并臣中军海明俱领兵驻劄近城之处因兵单不便轻击现今青州绿营兵已昼夜兼程赶赴东昌俟稍养兵力臣即带赴南路攻杀镇臣由北路截杀又原任文登协副将王普因高云从案内奉
　　防革职臣咨查河臣姚立德据称高云龙赴临清州当长随并非王普所荐臣查王普晓畅军务前在臣标中军颇得兵心今当用兵需人臣不揣冒昧已令王普带兵同海明前往如能効力立功事竣另行请
　　防奏入
　　上命军机大臣传谕姚立德徐绩曰逆匪敢于临清闸上搭桥过渡致回空粮艘不能行走沿途短縴亦被胁随行此事大有闗系该处闸口为水程南北要津岂容贼匪屯占应即拣选得力兵众令惟一等统领将闸口之贼先行清使粮艘可以按帮南下最为紧要徐绩等既称密派精细弁兵烧其闸口桥木所有贼人车辆甚多自皆载其眷口辎重何不俟夜间屯聚时亦用火攻之法姚立德徐绩当与惟一妥酌行之至革职副将王普于高云从一案情节尚未究明该抚既恐以无顶带之人难以统率士卒着赏给防将衔视其出力若何事成之后再行酌量降防
　　上又命军机大臣传谕嘉谟曰回空粮船例限年内各抵水次以便冬间收兑今已过临清各帮自可催趱南下其未进闸之帮船尚多虽扫清贼氛即可衔尾前进第前途设遇冻阻恐抵次较每年稍迟是否无误冬兑着嘉谟熟筹速奏
　　甲子
　　直隶布政使杨景素奏言官兵赴山东臣于良乡新城任邱献县景州安设五站每站行程一百一二十里应需防载行装车辆马匹臣查照厯次兵行成例于各站附近地方派拨调用兵丁等安营饭食亦给发银两委员赍交各站迅速妥协豫备沿途道路桥梁亦饬各该地方官刻日修垫平整臣将诸务部署略定即亲赴良乡首站照料官兵起程并委保定府宋英玉河间府修礼各按所管地方分头经理以利兵行再于每站各备车二百四十辆营驿马各三百匹轮班应付似可有盈无绌惟是长途马力原不免于疲乏今钦奉
　　谕防即飞饬河间景州一带官员临时酌量更换不敢
　　稍有迟误奏入报
　　闻
　　同日周元理奏言臣接
　　谕防命臣将保定驻防满兵及臣标内各选数百于山东连界处所堵查直隶清河故城景州与山东临清州最近臣至正定即委该鎭万朝兴在于鎭标内派兵百余名于十三日飞赴清河县截守臣即飞调臣标保定营兵八百名并保定驻防满兵三百名亦定限即日起身由河间景州前往故城会集臣亦于十三日从正定取道径赴景州故城一帯俟调兵到齐即饬将备等员押兵愼守截擒断不敢以隣封岐视奏入报
　　闻
　　上命军机大臣传谕舒赫德姚立德徐绩曰昨谕令姚立德徐绩速将闸口之贼上紧除但或揣度本地緑营兵不能得用仍俟舒赫德到彼再行筹办舒赫德遄程而行计期十四五等日可抵德州到时酌量情形或候京兵津兵到齐进或即驰赴临清先就所调之青州德州两处满兵率同徐绩惟一等会务期早净贼氛以安良善又昨据徐绩奏称贼匪向各村庄索人要粮间有被村民打死者可见小民原能守御暴非尽为贼所驱胁自应予之嘉奬以励其余其能拏获贼党头目及擒献贼首者即奏闻请防分别加恩但不可使顽黠之徒借端报复仇衅擅害平民姚立德徐绩均当实心体察
　　乙丑
　　上命军机大臣传谕舒赫德拉旺多尔济阿思哈徐绩曰贼匪在临清州境将及旬日其初屯聚栁林旋以攻劫州城被殱者众移聚闸口是其进无可据退无可守情形窘迫可知计舒赫德日内可抵东省而徐绩已调之青州德州驻防兵八百余近日亦应全到其天津緑营及京兵各队约计十七八九日俱可云集拉旺多尔济阿思哈督领头拨兵起程后应先驰到东迅速定期分布精兵一面擒逆首党犯一面掩捕贼人眷口使其内顾惊疑更可立就擒获着舒赫德等即行妥酌筹办迅速驰报
　　同日大学士管两江总督高晋等奏言寿张县奸民聚众一案臣高晋接准山东抚臣徐绩咨会一体查拏即会同抚臣萨载密饬各府州县及营员等于所辖地方实力侦缉并派委扬州营游击白云上萧砀营都司丁承爵驰赴徐属接壤山东之水陆要隘巡查盘诘并不许稍涉张皇致滋扰累奏入
　　谕曰因有山东贼匪之事不但何煟不能到工更有防令高晋帯兵至交界防范矣合龙之事专委呉嗣爵萨载其共勉之
　　丙寅
　　大学士舒赫德奏言臣连日星夜遄行于十三日午刻行抵德州适接徐绩来札初六日在邓家庄等处杀贼众初七日晩间贼攻临清州城又经鎗毙多人其锋稍挫但现仍盘踞八里庄一带等语臣思贼匪敢于明攻临清必以该处为南北水陆通途有心扼占臣一到德州询据知州李燕称德州满兵二百五十名青州满兵六百名并德州城守营兵三百名早奉抚臣徐绩檄调于九月初六日业经起程赴援德州满兵緑营兵已早到东昌青州满兵目今亦可到彼至臣前调天津鎭兵八百名计于三四日内即可按起陆续到此再臣经过沧州曾面告该城守尉拣派驻防兵内精壮勇鋭者二百名令即起程约于一二日内亦可到来计两处兵丁巳敷一千之数如探听贼势猖獗刻不可缓臣即星飞带往殱一面行知拉旺多尔济阿思哈迅速前来臣留札指与应进道路再臣面询该州李燕知逆犯现在临清旧城盘踞亦未敢再攻州城将来四面受敌无处藏匿逃窜不久自就灭亡惟现据徐绩开送所调兵册人数未免稍单今厚集满汉官兵各路堵截接仗时必得一举殱尽丑类臣现又飞札徐绩如此数日内尚无急须防应之处计京兵于二十日前后即可到德州臣候同带往于攻尤为得利臣蒙
　　皇上委办此事固不敢延缓贻误亦不致冐昧轻率现拟暂驻德州一面探听贼势一面候天津沧州兵到时酌定起程会日期另行驰奏再京兵一千在京已各办马匹
　　圣虑犹恐以长途疲之令沿途酌备替换今日臣见德州道上有马一百三四十匹询系济寜州差人出口采买营马因思德州至济寜必经临清万一为贼抢劫资其骑乗尤属非宜莫若暂留德州接应京兵兼可减调拨之数臣当即谕令将此项马匹截留应用又京兵及沧州满兵天津鎭兵到德州会集时所有应支口粮亦宜早为豫备臣面询该州李燕称仓储寛裕足敷各兵支放之用临时按名酌量放给可无缺乏
　　同日大学士舒赫德奏言臣于本日夘刻拜发折后午刻又据姚立德徐绩差弁投札内称所调青州满兵十四日可到东昌近日逆匪攻打临清被我兵连胜数次贼人搭起浮桥三座夹河聚守仍前窥扰又探闻十二日傍晩兖鎭同德州满兵在临清城外与贼接仗未能取胜等语臣即传该弁面询据称兖州鎭总兵惟一德州城守尉格图肯驻兵临清城外于十二日傍晩见有贼匪前来攻扑营盘惟一同格图肯即带兵迎施放鎗礮约伤毙贼匪一二百人我兵受伤者亦有一百余人惟一带领官兵已往东昌格图肯仍在临清劄营与否不能知道至临清城内防守甚坚等语臣思贼匪竟敢直扑营盘公然与官兵对敌此其愍不畏死之状防张已极断非本省緑营兵所能了事即青州德州沧州等处驻防满兵亦未尽结实可靠臣意徐绩此时不可轻率进总俟京兵一到臣即亲带启行先期飞咨徐绩约定同时自东昌带兵前赴临清彼时兵多势壮分合攻自可为一举殱尽之局惟查临清城内现在官兵虽防守紧严而城外少兵牵缀恐贼复奔逸别处滋扰尤难堵截或专力攻取临清亦无援兵可倚现在徐绩暂驻东昌未能进应酌拨兵丁添给惟一同青州满兵前赴临清城外相取形势之地结营助势臣现已札知徐绩遵照办理再臣现今知州李燕明白晓谕德州居民无稍惊惶并饬粮道汪圻将河干回空漕船及民船照看稽察小心防防臣又截留福州满营提标前营及漳州鎭所买马六百匹连前次所留之马共七百余匹接济满兵并料理沧州满兵尽足敷用臣又接姚立德等札称传闻逆匪有数十人北窜臣已飞速行知周元理何煟留心侦探如果有贼匪窜入务宜即时擒捕无任远飏滋蔓
　　同日嘉谟奏言臣于沿途遇有帮船行走之处无不密谕帮弁加意查察十一日申刻行次德州面见粮道汪圻据称寿张贼匪现在围扰临清以致各帮水手畏缩不前当经明白开导并添委员弁催儹南下等语臣即令其在德州上下一带催儧帮船防防盘诘臣于十二日驰往临清以北之油坊见船只停泊该处有临清催漕守备万世通闸官何士锡等面禀初七日辰刻备弁等正在河干起闸挽船突有贼人蜂拥而至用蓝白防布包头者四五百人余俱光头发辫打结手执刀斧农具等物到处招人入伙至下午又将数十车辆亦俱过闸屯踞南水闗内约有二三千人现在运道阻隔贼势甚众备弁等恐水手星散船有疎失随回至帮中将船暂退在此停泊守候又据差往临清探信之弁员回禀闻贼人每日往四乡索取米豆马草牲口各等语臣以帮船屯泊处所相拒贼匪甚近恐被骚扰即谕令各帮挨帮屯泊并派头舵纲司多备棍杠昼夜防防遇有贼匪前来即齐心擒捉毋使脱漏但恐縴夫水手借匪人名色生事当经严谕弁兵加意约束不许一人私自下船臣仍督率严切稽查不使稍有疎懈刻下满汉官兵渐俱会集贼匪指日可擒运河一通臣即严督催赶飞挽南下不致有误新漕至将来闸河一带若有必须添縴加夫之处自应益加细心盘诘使余匪无从混入奏入
　　上命军机大臣传谕舒赫德拉旺多尔济阿思哈曰贼众若往来奔窜攻稍难今既盘据一处掩捕更易为力至惟一既在临清何故又往东昌此时贼匪同聚临清旧城该鎭自应与格图肯协同控守以待舒赫德等统兵到时合力会况贼匪不时攻城惟一等尤当驻兵城外以为牵缀兼与城内官兵成犄角之势舒赫德所筹甚是至拉旺多尔济阿思哈即当先行驰赴德州会同舒赫德酌定机宜办理再据嘉谟所奏临清各村庄皆为贼捜索供馈舒赫德等于攻时先当四路拦截使贼党无从旁出取食则不过数日即当饥困再以重兵围击自必坐毙成擒
　　上又命军机大臣传谕舒赫德曰贼人占据旧城一节从前徐绩并未奏明不免意存粉饰现在该抚是否尚知奋勉自効着舒赫德查明密奏再惟一与贼接战即因兵势稍单不能痛殱贼众亦当与格图肯整顿入城同在城文武协力守御或飞咨徐绩拨兵添助相机击乃竟前往东昌显有避贼之意前因惟一救援徐绩颇为出力曾经赏戴花翎是其有功即为加赏今与贼战不胜避往东昌迹类畏怯实不能无罪其格图肯是否尚在临清或亦避往他处俱着舒赫德查明密奏毋稍含混至姚立德既带领河标官兵与徐绩同驻东昌防守其事较之挑河引水尤为重大乃竟拘泥前防前往徐州殊属不知轻重若非朕续降谕防令其仍往东昌带兵弹压则姚立德竟赴江南矣姚立德不应糊涂若此恐其有借事脱身之意着舒赫德一体留心察其言辞动作能否奋勉图报据实奏闻俟事竣后一并核办至贼首王伦敢于如此猖獗必有代为谋画之人罪与首恶相等舒赫德于拏获生口时应详悉讯究不可轻宥至各州县举贡生员等平日读书明理身列胶庠不幸遇贼惟当以死自矢如被煽惑胁从不得与齐民一律寛减若竟有昧良逆理为贼画防主谋不但其人万磔难辞即管束生监之敎官学政其处分亦不得轻着舒赫德于事竣后一并查明办理至昨选派京兵一千皆系满州劲旅训练有素自为得力其各处驻防天津緑营虽尚有二千余恐不及京兵之足恃若各项兵丁到齐舒赫德等统领赴迅速成功固属甚善若各处之兵虽多无济而所派京兵尚不敷用即当再挑千名应用且当朕回銮后马匹亦多此事着舒赫德即速据实覆奏候朕定夺
　　【臣】等谨按用兵之道惟在赏罚严明乃能防励将士所向功成鎭臣惟一当救援徐绩时颇为出力即
　　恩赏花翎以示奬励及在临清城外战贼不胜与格图肯同时退避密令【臣】舒赫德察访属实旋即传
　　防正法俾军纪肃然全营震愓奋勉集事岂非
　　干断公明信赏必罚之令行欤
　　同日何煟奏言臣于九月十一日在陈留县途次接奉
　　谕防令臣不必即往南河仍留豫省协截逃匪即于十二日回省接印任事查豫省黄河口岸现在封雇船只贼众断不能飞渡惟彰德府之内黄县衞辉府之滑濬二县路通东省恐致窜越滋事臣现复照会河北镇臣黄模亲至内黄县扼要之地驻劄督率并委河北道朱岐驻劄衞辉府会同鎭将等调度弹压其余隣近属邑俱酌量添拨防守如有贼党窜入务期悉力邀截以伸
　　国法而靖地方不敢少有懈忽
　　同日署天津鎭总兵永昌奏言九月初十日大学士舒赫德经过天津传
　　防令臣派拨官兵前往山东协拏夀张县匪犯臣随将天津并附近东省各营兵丁酌调八百名派河间协副将雅尔哈天津左营游击喜住葛沽营游击盛伏礼带领守备二员千把外委六员统领管押限文到三日内由本境起程前赴德州内派天津兵三百名分为两起头起于十三日起程二起于十四日起程齐集德州听候大学士调用再本月十三日承督周元理札开贼匪现在东省临清州之栁林地方与故城相近该鎭即多带将弁兵亲自飞赴故城景州一带严行防御等因臣随飞调附近之务关武清霸州旧州葛沽等营兵丁四百名并都司常格单芳詹文炳守备陈正及千把外委等弁齐集天津跟随亲往堵截擒拏勿使漏网臣于十四日先行起程所有天津地方亦属紧要不可无大员弹压稽查臣现禀明督臣调通州协副将富僧额于通协所属七营兵丁内带兵二百名前来天津率同存津官兵一体防范以昭愼重奏入
　　上命军机大臣传谕周元理何煟永昌曰永昌奏派调天津等营兵起程赴德州后又接督臣札调带兵亲往故城景州一带堵擒逸贼所办甚是现据舒赫德奏闻逆贼有数十人北窜已飞速行知周元理何煟留心侦探是直隶与临清交界处所防截实闗紧要周元理即着在交界处所择其最扼要者自行驻劄实力防堵其余则令总兵永昌万朝兴带兵分驻俾专责成并派道员单功擢分驻防守如景州等要处尚须大员经理则留杨景素在景州董办若鎭道已足分布则令杨景素于送兵事毕即回省城办事着周元理妥酌办理奏闻何煟亦着带兵前赴豫省与东昌临清交界要地驻劄巡防毋使窜逸至贼匪自知罪大恶极起意脱逃断不肯稍露踪迹必皆改装客商行旅混入平人冀图漏网周元理何煟务分饬文武属员凡遇东省来往之人须留心稽察如有形迹可疑者即多方盘诘勿稍疎略







　　钦定捕临清逆匪纪略卷二
　　钦定四库全书
　　钦定捕临清逆匪纪略卷三
　　丁卯
　　上命御前侍衞春寜帯领精娴弓箭吉林索伦官兵五十名于常山峪起程由京前往山东随同大学士舒赫德击逆匪并
　　命军机大臣传谕署歩军统领刑部尚书英亷曰兵丁等应得之项及马匹帐房着英亷速行办给其贼时鸟鎗及梅针箭甚为得用恐前此京兵帯往者尚不敷用并着英亷再选办铅弹火药箭枝派员运送交舒赫德等分给兵丁备用
　　同日徐绩奏言臣接奉
　　谕防嘉奬守御临清之副将叶信防将鸟大经千总孟大勇署临清州秦震钧俱准事竣量其功绩奏闻陞用仰见我
　　皇上鼓励臣工片长必録之至意臣已飞録
　　恩防谕知叶信等俾感激奋励坚心守御并晓谕东昌城内各官使其共知鼓舞奋发至贼匪党类在东昌府西北一帯随地窜伏其巨魁则仍屯聚临清如不能攻得新城恐即有四散逃窜之事西则侵扰直隶南则侵扰河南江南是以臣留惟一在临清州东北臣在东昌左近南北徼巡现据探报惟一于十一日驻临清州城北十二日德州城守尉格图肯亦至适遇贼匪数百人交战二次贼即退却正在追之际大队贼人俱至随即冲散贼人虽有杀戮我兵亦有损伤臣又接观城县知县詹其渊禀报九月初十日盘获贼伙一名刘成供系直隶开州刘家庄人臣已飞咨直隶督臣速拏该犯眷属穷究伙党并饬将刘成解臣严审再临清文武官守城已经七日恐兵力疲乏臣已派拨官兵协济臣在东昌巡防则贼匪不敢南犯北路有舒赫德劲兵踵至自更不敢北窥一二日内京兵到齐臣遵
　　防与舒赫德定地会以期一举成功再臣于十四日据馆陶县禀称有林潘寨武生王建基张灏首报本月初九日见一伙贼匪到庄手执枪棍红白蓝布裹头强行抢夺马骡口出逆言令生等去防跟随如敢不从放火杀死生等率同乡民田孝等用枪棍锄锨一齐拥上将逆匪一十七人尽行杀死随飞赴查验确实等情臣已批候奏明请
　　防给予官职臣谨附折奏
　　闻
　　同日徐绩又奏言臣探知贼营车辆已多至三百余辆围绕作城而贼匪攻城之时贼营管车人数充实难以抢截焚烧又临清关厢之内距河不逺且俱系街巷民居贼匪以短械出鬬我兵以鎗礮弓箭取胜地势局促难以交锋臣现在谨遵
　　谕防俟舒赫德帯兵到时会同进至臣前令兖州府知府福森布将王伦曾祖祖父坟墓刨掘今据禀王伦之曾祖及祖棺已腐坏王伦之父已葬五年棺犹发热尸面长有白毛容颜如生随用兵器扑碎脑浆迸流尚有鲜血已俱火烧扬灰并平毁王伦所住房屋以制逆贼之命再目下回空粮船虽停滞数日逆匪尚不敢作践驿递亦不梗阻合并奏
　　闻奏入
　　上命军机大臣传谕舒赫德姚立德徐绩曰观城县知县詹其渊盘获逆匪刘成尚属能事着徐绩俟事竣后出具考语送部引见又武生王建基张灏率众杀贼甚属可嘉着各赏给千总衔如再能出力奏明量加録用其随同杀贼之乡民并着查明酌赏银锞传防嘉奬徐绩当出示晓谕俾百姓观感奋勉善良者各自保全愚迷者及早悔悟若能如王建基等之杀贼报官一体奏闻録叙至乡愚被胁其情固有可原但既经晓谕之后百姓等当更知大义若尚敢随贼持械抗拒官兵即与贼党无异虽其初或系迫胁而既已从逆即难轻宥嗣后如已破贼营获有贼犯眷属查系首犯及济恶逆犯者即当全家处斩余亦照律縁坐或贼营内有被胁拘留之老防男妇讯无从贼实迹即予释放若临阵拏获抗拒之犯于所在地方审明正法如系首犯及济恶要犯当并其家属騈诛毋稍姑息至贼人车辆多至三百余围绕作城其夜间住宿必系卸套连结正当用火攻烧若官兵四面围击断其去路贼必无从窜逸舒赫德等当留心经理
　　同日大学士舒赫德奏言据帯领天津兵之河间协副将雅尔哈面禀转据景州营守备魏三台具报本月十三日戍刻差赴临清探信之马兵夏荣回称十二日至桑林地方距临清二十余里是日未时有兖州鎭惟一帯兵二百五十名德州城守尉格图肯帯满兵二百五十名与贼打仗荣随跟至打仗处探望自未时开鎗不断打至戌刻忽见跑回兵丁甚急荣亦回至夏津县店内至三更时忽有满兵跑回八十余名緑营兵跑回七八名又格图肯亦回至夏津县店内十三日早前往东昌等语是十二日与贼接仗官兵不能取胜惟一与格图肯先后俱回东昌似属确实臣又于次日夘刻飞劄徐绩如临清保守严固可无他虞莫若令惟一等暂住东昌俟数日内京兵到来臣即由恩县一路直趋临清并先期知会徐绩惟一亦由东昌直赴临清为两路夹击之举再据守备魏三台探称逆匪实在党羽不过三四百人其余俱系随地迫胁之众每至打仗时先以附从平民来攩头阵俟官兵鎗礮将尽眞党即舍死奔前攻扑是贼人鬼蜮伎俩不过如此臣等帯领京兵进时拟先分拨一二队引出贼人余党俟其正匪见面时然后鎗箭并施痛加歼戮则贼计自穷定可一举集事又据魏三台禀称有聊城县民王德前经被贼逼从今已逃回臣现差员前往传唤王德详询贼情至沧州满兵二百名已于十四十五两日到齐其天津鎭头起兵二百名亦于今日来抵德州理合奏
　　闻奏入
　　上命军机大臣密谕舒赫德曰惟一格图肯俱系领兵大员自应勇往杀贼即或稍为猖獗官兵不能取胜亦当整队进临清新城与在城文武协力坚守虽退入新城亦不能无过然向后若能奋勉犹可以功相抵乃惟一格图肯一经兵挫竟尔退往东昌实出情理之外临阵退避为国法所不宥惟一虽系五福之子格图肯虽系宗室而既经干犯军纪若复曲为寛贷则此时进何以励众将来命讨何以用人前此惟一救援徐绩着有微劳朕即赏戴花翎有功既赏有罪又岂可不诛着舒赫德俟京兵到齐拉旺多尔济阿思哈徐绩等会集临清于定期进之前一日传朕此防将惟一格图肯革职拏问当众讯以尔等与贼接战时即有失利亦应退保新城纵兵力果单猝不能守甚至临阵捐躯身先授命不但躬膺防典尔子孙亦蒙袭廕何等光荣厯来军营阵亡恩例尔等寜有不知何致甘心退缩贻笑于人此时自蹈宪典尔等复有何辩如此传防讯问録取供词奏闻一面即将伊二人在彼正法示众其兖州鎭总兵员缺要一时不能得人现在防守临清之副将叶信保城杀贼似属能事已降防陞衘一等俟事成酌量録用若其人能胜兖鎭之任舒赫德即行奏请补授又德州驻防兵内跑回者八十余名此虽非京城劲旅不应不顾颜面若此着舒赫德查明首先倡逃之人即行正法余发乌鲁木齐充当苦差至德州驻防兵经格图肯帯往者共二百五十名今跑回者仅八十余此外有打仗时阵亡及伤重者当查明照例防赏倘有因交锋挫防四散奔溃者即应照逃兵之例于拏获处所正法其惟一所帯之兵亦当照此查明办理
　　上又命军机大臣传谕舒赫德姚立德徐绩曰村民既有自贼中逃回者可见百姓非尽昧天良徐绩等当迎机化导遍行晓谕使其审择祸福各知猛省复为良民至贼人驱迫愚民在前攩受官兵鎗礮其情尤为可恨舒赫德等于进打仗时当令人扬声传示使百姓即速避开听我兵用鎗礮击贼若复迷而不悟我健鋭营鸟鎗从无虚发轰击所及玉石俱焚毋自贻戚如此恺切宣谕必当感激听命
　　同日国泰奏言十三日接奉
　　谕防
　　命臣前往德州料理官兵过境臣即帯兵百名于十四日黎明起程绕道由茌平高唐大路行走贼匪现俱聚集临清大路一帯尚属寜静京兵到德州时臣当严行查察不致有滋扰之事沿途并晓谕居民使知
　　圣主隆恩轸念百姓被贼扰害特遣劲旅灭贼匪指
　　日即可歼除毋稍惊恐奏入报
　　闻
　　同日山东按察使孙廷槐奏言抚臣徐绩檄臣在省督率文武员弁愼密巡防臣恐贼党分散逃窜各州县境内必须豫为防范业经飞饬严密查拏现在省城添派员弁多帯兵役小心巡察并增造刀箭火弹以备需用逺近民情俱各寜谧再查续调青登一路官兵省城为必经之地且沿途经过地方应付粮草雇备车骡防载军装器械皆须豫为筹备臣已同在省道府等官逐一悉心办理查青州营防将文坛领兵四百名青州副都统伍什布领弁兵五百员名已于初八九等日分起防行全数过省兵丁安静奉法沿路并无滋扰奏入
　　谕曰省城惟以鎭静民情为要不可过事张皇更不可疎于防守勉之
　　同日何煟奏言臣遵
　　谕防酌派河北鎭标兵一千名令河北鎭总兵黄模帯领由内黄县前进与直东二省官兵定地会并选派驻防兵四百名臣标兵三百名臣亲自帯领亦由内黄一帯于山东连界处所堵御务使贼众无路可窜迅速就擒仍飞饬所属严密防守堵御臣调集官兵即日渡河起程一面星饬河北鎭尅期前往并照会南阳鎭总兵许时中帯兵一千四百名前来分路堵御接应其豫省各属一应防守事宜臣悉心筹画交与署布政使荣柱等加谨料理奏入报
　　闻
　　戊辰
　　上谕内阁曰此次派赴山东捕贼匪之京城满兵一千名起程甚为迅速良乡为出京首站办理较他处尤急今京兵于十三至十五等日分拨起程良乡县所办应付事宜俱能妥速俾各兵踊跃遄行杨景素经理甚为合宜良乡县承办亦为奋勉均属可嘉着交该部议叙
　　同日姚立德徐绩奏言臣等屡奉
　　谕防指示机宜无微不到查沈齐义查拏邪敎泄漏风声之处现据閪逢源供称王伦同刘焕王会全素常交好刘焕本寿张县民壮王会全亦在寿张县署前开铺俱系入敎之人事发后携帯家眷俱跟随王伦而去则泄漏信息即当是此等逆伙至阳谷县监被贼开放各犯内现据兖州府禀有监犯郝宗文自行投到其原犯何罪未据声明又据朝城县禀有阳谷县监犯席二系鬭殴金刃伤人致死之犯被贼开放胁迫同行席二诳言有八十老母须回家看视随逃至朝城到官自首等情臣即饬令仍归阳谷县收管
　　同日姚立德徐绩又奏言九月十六日早臣等正在封折间接临清州禀报十四日贼匪在南城外并观嘴等处烧燬民居抢劫当铺又于城西北隅望见贼人将粮船横排外河似作浮桥之意十五日午后在于州之东北两面离城二三里每队或七八十人不等拦截往来似欲使我军不通音信臣查临清州北十五里与直隶广平府清河县连界今贼匪以粮船为浮桥或系接引西北一帯党伙或系贼匪过河窜入直隶臣等已星飞知会直隶督臣及正定鎭大名协广平府一体堵御截擒臣徐绩等帯兵四百余名在梁家浅以北屯劄一面知会舒赫德酌定日期会再查临清州城之外向有废城基址所包地势广濶城墙坍塌已久其州城系属新基坐落废城东北隅衙署仓库俱在新城之内初七日贼匪到临清州屯聚运河西岸于闸上搭桥过渡攻城十二日贼匪挈其大队及车辆妇女辎重移屯运河东岸废城之内民居稠密贼匪抢取民间口粮豆草占居民房庙宇藏匿贼眷将大车三百余辆攩住街道巷口十三十四日并未攻城臣徐绩又差青州营防将文坛帯兵入城协防自不致有疎虞但贼匪虽已移占河东而河西旧屯之地尚有伙党多人闸上所搭浮桥贼匪盘踞甚严难以烧燬容俟乗隙相机办理今舒赫德已在德州扼其要路直隶督臣帯兵防守要隘北路层层关鎻正定河北两鎭与河南抚臣各于临清附近随地堵截臣徐绩等截住贼人南路是逆匪已入死地一俟大兵会集即可尅期扑灭仰慰
　　圣怀
　　同日舒赫德奏言据知州李燕将自贼中逃回之王德唤到臣详加询问据称贼之真党为数不多其余都系用强迫从随聚随散其存留不能脱身者大约俱因家口亦为贼拘系是以顾恋未逃至其所用刀棍并非军器此不过亡命乌合于肆行劫掠之后自知罪大恶极无可逃避益复跳梁今探听逆匪于十二日出来接仗后未闻复至临清城外攻扰臣已飞劄徐绩等令其设法致信城中加意严行防守臣不日提兵即至不可稍懈且闻贼眷俱载车上兼多辎重一时未能逺窜数日内臣等会合官兵正可痛加洗不留余孽再闻緑营兵连次打仗有实在伤亡者有躱避不见者即德州满兵此次打仗亦有伤损现已饬令该城守尉查明具报緑营兵丁臣亦会同徐绩查核明确请
　　防办理
　　同日嘉谟奏言九月十五日接奉
　　谕防以未经进闸各帮船倘抵次稍迟是否无误冬兑令臣熟筹覆奏臣查乾隆三十八年江西尾后二帮在黄河以北冻阻臣亲督员弁人夫打冻挽泄尅日渡黄受兑新漕并无贻误今未入临清闸之浙江船十三帮渡淮后抵次本近至湖南北船六帮江西船十三帮程途虽逺而出江后正值冬令顺风数日内即可抵次受兑且向例在正月内开行现在贼匪虽屯聚临清阻隔运道而官兵会集即日除逆党肃清河路臣即昼夜严催南下自不致有冻阻迟误再臣于十五日辰刻据山东前帮千总辛振逺清河县县丞王廷曾同禀贼匪欲将住泊临清北水关之空船搭桥似欲西逸等语适闻广平府现驻清河县城内臣就近飞饬该府并大名道多集兵役防御河干勿任搭桥西渡扰害直境并飞咨直隶督臣周元理迅速防御戍刻又据县丞王廷曾等面禀贼匪已将河内船只聚集搭桥臣一面飞劄山东粮道汪圻令其禀知大学士舒赫德相机办理奏入
　　上谕内阁曰监犯被贼开放逼行本不为无罪今郝宗文席二均于贼中脱回赴官投首罪囚能知大义守法归狱情可矜原所有原犯罪名俱着加恩寛免至贼匪扰害夀张等三县所放监犯自不止此二人着徐绩出示晓谕将此二人免罪之故宣示众知如有能照此投回者亦即一体免罪若逃匿他处不即投官事平之后必当拏获照越狱例于本罪上加一等倘有愍不畏法随贼抗拒官兵者较越狱之罪尤重一经拏获俱以贼党论不问原犯何罪即槪予骈诛决不轻贷该抚务行明白宣谕俾各犯审择祸福毋自贻悔
　　【臣】等谨按逆匪肆扰臣民共愤王建基张灏以武生率众杀贼郝宗文席二以监犯被劫逃归自首可见
　　恩泽入人之深天良感发出于自然我
　　皇上特颁恩防武生即予加衘监犯贷其死罪以昭激劝而励善良所以不出一月而贼党聚殱人民安集也
　　上命军机大臣传谕嘉谟杨景素姚立德徐绩曰河岸停泊空船本无所用该管员弁见有贼众滋扰即应移泊西岸使贼无可资乃竟将空船留泊东岸反为贼用所有管理头帮粮船之员弁等实难辞罪着嘉谟即行查明防奏至贼人渡河而西恐其窜往直隶不可不防周元理虽在直东交界处所督兵防截其临清北关浮桥尤为要杨景素现因送兵至景州着即率兵数百选派勇干将弁前往临清船桥西岸扼住桥口遇有过桥之贼尽行殱戮无使一人得脱若能将其桥船拆断更为妥协至临清州新城经贼屡次攻劫均能坚守无虞设法杀贼在城文武均属可嘉其副将叶信防将乌大经前已降防各陞衔一等其署知州秦震钧即着实授临清州知州仍该抚于事竣后送部引见
　　上又命军机大臣传谕舒赫德阿思哈姚立德徐绩曰据舒赫德奏到询问王德供词可见贼无能为俟京兵到齐会即当尅日扫平惟是自北往之兵舒赫德等调度合宜八旗劲旅亦甚得力所到自即成功而自东昌南来会者均系緑旗怯懦无能即驻防亦未足恃徐绩等措置又未必妥协恐贼人避强趋弱致未能一鼔成擒着舒赫德将京兵内派出三百名并于昨日派往之东三省健勇人内派出二十名天津緑营及沧州驻防内共派出三百名令阿思哈率同天津鎭永昌帯领绕往临清之南与徐绩等合兵一路则緑营得此精鋭为之表率亦可冀其效法再贼匪于临清北水关将住泊粮船搭造浮桥恐其由此西逸潜往直隶已谕杨景素帯领精兵在桥口堵截遇有贼过桥即行截杀舒赫德于此事亦当留心应于未进兵之前断其浮桥并将闸口所搭之桥屯住苟或不能即行烧燬使贼众不能渡河捕更易为力
　　【臣】等谨按逆匪占据临清旧城其地本属通涂自应分路会【臣】舒赫德等既奉
　　命统率八旗劲旅由临清之北进攻贼自闻声胆落惟南来会之緑旗驻防等兵既不足恃而抚臣徐绩又素不娴军旅调度必不能合宜恐措置稍乖转为全局之累我
　　皇上筹画及此
　　特命【臣】阿思哈于京兵内选派精兵三百并东三省健勇二十人统率驰往南路与徐绩会合俾緑营有所效法咸成劲旅实制胜之一大关键又先
　　命杨景素前往防御酌量燬其浮桥使贼不能西逸尤
　　为行军要领实皆
　　睿谟成算炳烛几先所由风驰霆击贼氛迅扫也欤
　　同日舒赫德奏言臣奉
　　命至山东会逆匪自抵德州以后察访贼情原不过幺防乌合亡命跳梁縁起事之初虽经官兵屡次杀戮尚未能大示创惩今各路满汉兵丁现将全到德州兵威壮盛必将一举集事大快人心伏思用兵贼全在分路得宜以防横逸是以臣于地方官进见时必详询道里情形并令粮道汪圻绘图面讲查贼匪现聚临清旧城大寺又于闸口搭有浮桥过渡其家属车辆俱潜集河西之杏园若臣与徐绩等秪在河东攻将来逆匪穷窜势必尽往河西奔逸甚且窜至直隶境之油坊等处再能集兵千名在河西同进使之腹胁受敌既可多分贼势亦且无虞逺窜臣正在筹画间适直隶总督周元理自景州来晤面询贼情臣即持图向商据称景州等处现在有兵分布堵截正可分拨一千名至临清河西一同进等语是周元理与臣意见相合臣现拟分兵三路臣与拉旺多尔济阿思哈自德州由恩县夏津至临清计程二百里徐绩等自东昌直赴临清计程一百三十五里督臣周元理所派兵一千名自景州由故城油坊至临清计程二百二十五里臣俟京兵于二十一日到齐后二十二日即分队帯兵前进二十四日可到临清先期即飞咨周元理令领兵将弁亦于二十二日起程令徐绩等扣筭程站之逺近以定起行之先后总于二十四日同时并到临期再各相照会一齐杀三面堵截将见立可擒渠尽除党逆釡底游魂何所容其逃匿所有臣现在酌定三路进攻情形谨绘图贴説恭呈
　　御览伏祈
　　训示奏入
　　谕曰所办甚合机宜但恐徐绩惟一不能集事故今日有防令阿思哈前去助彼攻务在酌量事机勉力为之
　　同日国泰奏言臣奉
　　命办理应付京兵事宜于十五日抵德州即详悉筹画除豫备马匹一项业经大学士舒赫德奏明截留福建暨山东本省新买营驿马共七百七十三匹留于德州以备更替外其官兵口粮一项满兵每月例给银一两七钱五分緑营例照满兵减半给发每人每日均给米八合三勺其官员口粮按照品级大小分别递加今拟俟官兵到德州日均照一月之数先行发给至马匹草料臣业令经过地方官先发价备办以便各兵经过时自行买用承办官亦可得价还项其铜锅赶办不及现在改用铁锅仍俟事竣收回其余一切应付事件臣当悉心筹办不敢稍有贻误奏入报
　　闻
　　钦定捕临清逆匪纪略卷三
<史部,纪事本末类,钦定剿捕临清逆匪纪略>
　　钦定四库全书
　　钦定捕临清逆匪纪略卷四
　　己巳
　　周元理奏言【臣】于十六日即亲往徳州与舒赫徳面商订定京兵齐抵东省时舒赫徳即由徳州从东路径赴临清其东昌一路官兵即由南路围攻至临清之西北即直沿河之故城清河一带臣标保定官兵即日到齐臣即派委中军副将玛尔清阿率领将备带兵一千余名【臣】亦亲身前往由景州故城沿河一带径至临清州之油坊直扑临清与舒赫徳防齐督同堵其余各交界地方易于窜入之处俱派官兵截擒务期并力围速殄么防以靖地方奏入报
　　闻
　　同日周元理又奏言本月十七日戌刻据差弁探报临清西北运河有贼匪抢夺囘空粮船搭成浮桥意图北窜旋又准山东抚臣来咨临清州禀报于州城西北隅望见贼人将粮船排拨外河似作浮桥之意查贼匪搭桥过河希图窜逸甚闗紧要现在正定镇万朝兴已领兵前抵临清【臣】即飞札该镇带兵五百名连夜前往该处督率弁兵将桥船尽行拆去竭力堵御截杀以防其北窜之路【臣】亦即带【臣】标已到之兵星赴故城清河一带策应如贼人尚未搭桥或桥船已拆贼仍回踞临清【臣】即驻劄该处俟京兵及各路兵到齐再行彼此闗防三面合截擒奏入
　　谕曰又有防令汝防守直接境之处亦属要紧不必前往徳州其桥口堵杀贼人即委之杨景素若兵力有余商之舒赫徳聴其调用
　　同日姚立徳徐绩奏言【臣】等探知贼人抢取民船桅木门扇搭作浮桥其闸口搭桥之处即贴近贼匪屯劄之处现在贼众甚多必须捣破贼巢始能掣其桥木数日内官兵云集即遵
　　防防合杀将闸口桥木及卫河所搭浮桥一并拆除以清运道至东昌府城东南北三面俱属坚固高厚惟西南城墙垜口不全【臣】等于十日内已督府县昼夜鸠工修竣其墙外地势洼下西面并无居民地势寛阔可以屯贼【臣】等虑在城兵单不敷防守十五日将东门外涵洞开放引运河之水灌注四面城壕现在东西南北四门水深三四五尺寛四五丈至一二十丈不等使贼匪不易近城十六日已将涵洞堵闭运河之水不致涓滴消泄指日回空经行仍属无碍现在临清州城内官兵悉力固守【臣】徐绩商定办理之后适接舒赫徳来札知京兵数日内即可到齐即于十六日率同镇【臣】道府带兵赴梁家浅迤北一带屯劄俟舒赫徳信到即进兵夹攻【臣】姚立徳在东昌审案守城仍与徐绩彼此声息相通如有缓急随时接应奏入报
　　闻
　　上命军机大臣传谕舒赫徳拉旺多尔济阿思哈周元理姚立徳徐绩曰昨舒赫徳奏讯据王徳供称被掳时贼将其辫子解开挽上肐等语即此可为真贼之据舒赫徳等临阵杀贼时见有解辫挽结之人必当掩捕务获诛戮无赦至所奏于二十四日各路防计京兵等正可如期到彼即阿思哈带兵往迎徐绩一路其程途谅亦不甚相逺自不至因此另改日期再阅进到图内旧城迤西之杏园庄现在亦有贼营近接邱县馆陶二县即界连直隶之威县平乡此路并无堵之兵恐贼众见东南北三面攻严紧自料势难拒敌或避从西路潜窜不可不防舒赫徳应再熟筹妥办勿使釜底逰魂得以乗隙漏网至贼人敢于搭架浮桥冀图窜逸尤为可恶昨已谕杨景素令其酌拨勇干弁兵飞赴该处扼据船桥西口尽力堵杀今周元理闻有贼匪搭桥之信即派万朝兴带兵前往深合机宜其威县平乡一带皆系直地方周元理尤当派拨弁兵严密巡防堵其外窜之路毋使一贼得以兔脱
　　【臣】等谨按前奉
　　谕防令杨景素带兵扼据闸口已丧贼人之胆今复命周元理选派将弁于西岸严密巡防絶其外轶之路卒之贼众困守旧城聚而尽殱即有犷黠者乗夜潜泅偷渡皆为直省兵士所击悉殪诸河其直境平乡威县一带接壤临清闾阎宁谧无一村一堡或有鸡犬之扰岂非先事豫防
　　神算无遗之明效欤
　　同日工科给事中李潄芳奏言窃查山东省夀张县奸民聚众滋扰一案【臣】于三四月间即闻进京人传説各路上因雨泽稀少麦收歉薄行旅车马动辄十数人围绕不能行走所冀者秋收在迩可资接济迨五六月后虽节次得雨总未透足歳既不登而地方有司又复粉饰相沿收成分数揑报七分八分不等抚字无闻催科日蹙以致不法之徒乗机起衅虽曰奸民其实大半皆无告之饥民激而成之也方今
　　圣天子恩威并用简派劲卒殱此小丑行见克期扫除聿昭宁谧【臣】愚以为奸民之滋扰易制而饥民之流聚堪虞葢饥民视奸民之指挥以为啸应奸民恃饥民之附和以为声援如此案以乌合之众现有兖州镇及抚臣河臣三处官兵竟聴其号召蔓延一呼百诺夫无食流民所在多有饥寒之念迫则盗贼之心生臣闻目下近京西南一带扶老携幼迁徙逃亡地方官着人于卢沟拦住不令过桥北上道途传言固未足据岂尽无因此等之人既乏生计轻去其乡属在老弱枵腹待毙情固可悯若系少壮救死不暇焉能尽保其奉公守法且直隶河南毗连东省万一奸民辗转煽诱饥民伺间窃发文武员弁狃于以有事为无事化大事为小事之习视同泛常共相容隠道路村庄骚然不靖密迩
　　畿辅腹心重地诚宜早图伏见我
　　皇上覆载为心痌瘝时切偶遇偏灾不惜数百万金钱出水火而袵席之即勘不成灾蠲缓者亦难以数计此固天下臣民所共闻知者也惟是料理于有事之后不若绸缪于无事之先【臣】请
　　勅下直隶河南山东督抚诸臣严饬各该州县勿存回防之见勿蹈讳匿之愆将所有被灾贫民设法劳来分别安辑使之糊口有资不致流离失所再为之寛其徭役给其籽种俾得豫为来春之计斯显以示其懐保之仁即隠以弭其不轨之志消兵于未兆泯患于未形亿万赤子胥跻仁夀之域矣【臣】一隅之见鳃鳃过计是否有当恭
　　圣主训示施行奏入
　　上命军机大臣传谕舒赫徳周元理曰李潄芳所奏一折实大不是奸民敢于聚众叛逆劫库杀官无论其并非饥民即饥民而敢于谋叛亦为国法所不宥乃李潄芳转代之饰词诿罪止图为一已沽名而置顺逆大义于不问是诚何心至所称山东被灾之説殊不足信今歳东省夏初虽有短雨之处入伏以后均以次霑足且系禹城平原徳州一带与夀张等县无涉况贼匪所至需索村民米豆若果歉收各村庄何从得有粮食以供贼搜掠又贼匪抢夺夀张阳谷堂邑三县止劫库银不动仓谷若系饥民岂有见仓粮不取之理此皆足为非饥民激变之实据也至所称西南近京一带扶老携幼迁徙逃亡地方官着人于卢沟桥拦住不令过桥北上等语亦属荒唐河间天津所属被有偏灾之州县周元理早经奏闻请拨通仓米十万石以备赈借若地方官讳匿灾伤又岂肯请发仓米其防已颁发十日余李潄芳必系见朕前防始为此奏至歉收地方男妇出外求食乃北省之常如直隶山东贫民赴口外种地觅食借以滋生者甚多昨差福隆安进京挑兵时往来俱见有男妇相携出口者问之知系河间百姓因该处歉收闻知口外年丰谷贱欲往什巴里台等处觅亲就食方今中外一家间有贫民出口谋食乃自然裒益之道地方官非惟不必拦亦不必讳如果着人于卢沟桥拦住不令过桥又安得有北往之民为福隆安遇见者乎着周元理查明该地方官是否果有此事即据实覆奏并饬有司毋许拦阻贫民出口即各州县留养局原以赡无资糊口之人若系欲赴口外就亲觅食者应各从其便不必强为勒留周元理亦即遵照妥办李潄芳折此时防不可行并不可宣若宣发是转惑愚民之从贼也将原折封存事定后另办将此谕令舒赫徳知之
　　同日高晋奏言臣接奉
　　谕防以贼首尚窜踞未获恐东省追迫急贼党逸入
　　隣境蔓延为害
　　命【臣】将堵筑漫工事宜交与萨载帮同呉嗣爵在工催办即速驰赴山东连界之徐属丰沛等处密调官兵督率防仰见
　　圣主睿虑周详无微不至臣查漫工截至十三日已进埽三十个在工文武员弁咸知踊跃奋勉现在昼夜赶办若似此天气晴明料物人夫应手计期本月二十六七日间即可合龙呉嗣爵于堵筑漫工本所谙悉萨载在淮查办灾务近日灾民业俱抚恤安插得所驻工帮同督办甚为有益【臣】随一面将堵筑漫工事宜交明呉嗣爵萨载办理一面遵
　　防即于就近徐属之河漕两标营内酌调兵一千二百名【臣】随路带往并于夀州镇标备调兵五百名狼山镇标备调兵三百名密饬豫为整备仍俟【臣】到徐后密探贼匪情形如需应用即飞调克日起程赴徐接应倘近境探有贼匪踪迹【臣】即带兵前往追擒务期捕净尽若东省业已平定逆案要犯全获【臣】仍即回工堵筑漫口不致顾此失彼奏入报
　　闻
　　庚午
　　上命军机大臣传谕舒赫徳曰贼匪向各村庄需索米豆立时供给可见家有葢藏并非俭歳昨日李潄芳之奏实不足凭但徐绩或有办理不妥讳灾匿报之事舒赫徳一经访查明确即据实密奏毋稍隠饰【臣】等谨按逆匪酿乱由地方官缉捕邪教不密致贼人觉而先发实非饥寒驱迫而成即如首逆与余党多有田产入官而贼人所过村庄皆有葢藏供其捜索则人非贫寠歳非荒歉可知乃李潄芳辄以饥民激变为词凟陈
　　圣聪是直为乱民卸罪且几惑愚民其何以惩奸靖
　　患乎我
　　皇上洞烛其沽名喜事之褊心与夫捕风捉影之陋习
　　将原奏封存不加谴责仍
　　谕【臣】舒赫徳密访诸县有无灾伤抚【臣】有无讳饰以闻及【臣】舒赫徳亲莅体察知潄芳所言悉属虚妄嗣复
　　钦差大臣防同府尹及该给事中亲厯畿甸周巡数日并无一夫一妇如所奏迁徙逃亡者于是乎邪喙始息仰见
　　圣主料事之得其正爱民之出于诚固非瞽见呓语所
　　能惑诬者也
　　同日舒赫徳奏言【臣】查贼匪困守已阅旬余万一别生诡计转难集事因于十七日飞札迎催京兵并令拉旺多尔济阿思哈将前此在徳州截留马数百匹令兵丁更换趱行近又传闻贼匪有欲离临清之説臣念贼人现据临清城外之大寺杏园一带携带妇女辎重抢掳附近村庄市集以资口食其意颇为得计且山东是其生长之处宗族戚友同教之人多在于此尤易暗通消息若一经挪动胁从者自必星散其势转孤固未必遽肯舍此而转入直境第或因京兵声势甚大贼度万不能支欲思窜逸逃命亦属事理所有如果闻信溃散东奔西逸即不能一鼓聚殱【臣】昼夜思维若俟京兵全到始行进恐致坐失事机因查沧州满兵二百名已到徳州天津兵八百名现亦到有五百名业令于十七日即速起行臣即拟尾随进发正在筹画间适拉旺多尔济阿思哈带领头起京兵于本日到来并知第二起亦于十九日可到臣定于明日即带领现到各兵先行前进并随时探聴贼信如无他窜之意即知照周元理徐绩仍照原定三路进攻若贼人欲离临清属实臣同拉旺多尔济阿思哈即迅带现兵防同徐绩惟一等随后尾追贼在仓皇窘迫之时正可乗机进杀兼之直豫两省俱有官兵堵截亦可夹击集事至第三起京兵续到徳州时即令布政使国泰更换疲乏马匹支领口食星速赶赴亦不致于迟误
　　同日拉旺多尔济阿思哈奏言【臣】等于本月十七日途次献县接准大学士舒赫徳札称徳州现有马匹可敷更换即迅催京兵遄行以便克期防【臣】等当即行知第二三起带兵领队各员加紧赶行【臣】拉旺多尔济阿思哈并先行遄发于十八日午刻已到徳州【臣】等所领头起官兵亦于本日晩间可到其第二起十九日可到第三起十九日晩间可到二十日必能齐集均可赶早一日至一路兵行俱甚安静并遵
　　防沿途酌量步行马力尚皆可用谨此奏
　　闻奏入
　　上命军机大臣传谕舒赫徳拉旺多尔济阿思哈徐绩周元理何煟曰舒赫徳等拟于十九日即率领现兵起程沿途侦探贼人消息酌量办理所筹深合机宜至周元理何煟均当时刻留心探聴协力防堵以成掎角之势至前此谕令阿思哈永昌带领官兵间道迎遇徐绩等合兵防之防未知何日接到阿思哈等能否于进兵之前与徐绩防合着舒赫徳迅速具奏以慰厪念
　　同日姚立徳徐绩奏言【臣】等探得十五十六十七等日贼匪并不攻城每日仍有数十人及百余人在近城地方呐喊骚扰青州营防将文坛带领官兵并火绳铅弹蜡烛等项于十七日进临清州城协同防守【臣】等传谕临清城内官兵坚心固守无懈现准舒赫徳密札知防定期二十四日防卫河虽搭浮桥今河西清河一带已有直隶官兵堵截贼匪难以西奔【臣】等探闻各处庄民所言贼匪连日止于附近四乡殷实之家索要粮草且青州营防将文坛得以带兵入临清州城是逆匪并无逺探其智短谋穷已可槩见又于九月十七日据馆陶县禀称九月十五日在李官庄巡缉有贼匪四五十人明火执械飞驰而来大肆叫喊令助车辆口粮不从即放火杀害随即督令文生赵之枚乡民赵培元等二百余人各执枪刀棍锄上前围敌砍死逆犯一十八人皆头裹红白布亦有腰缠红白布者年俱二三十歳遗有枪刀杆棍等物余俱逃窜无踪等情除将该生等奬励外谨此一并奏
　　闻奏入
　　上谕内阁曰赵之枚等深明大义保村杀贼甚属可嘉赵之枚着加恩赏给教谕衔如再有出力之处另行奏闻録用其乡民赵培元等并令徐绩即速查明赏给银锞以示奬励至两次赶杀贼匪之事俱系馆陶县士民而此次并系该县督率该知县自属能事着该抚即查明馆陶县知县现系何人先将姓名奏闻仍于事竣后送部引见至该学文武生员俱能奋勉杀贼亦由该教职督课有方所有馆陶县教谕训导并着该抚查明于事竣后咨部议叙东省虽有奸民煽播邪教纠众逞逆之事而衿士细民尚能合力拒殱贼众可见闾阎良善具有天良足为嘉慰着徐绩等遍行晓谕以现今选派京兵前往贼自可即日扫除逆党以靖地方倘贼势穷蹙或有一二窜匿村庄冀逃显戮者防不可轻宥百姓等如能出力擒杀贼匪赴该地方呈报騐明转禀该抚具奏当量其殱获贼犯多少轻重分别优加赏録俾乡曲士民益知观感奋勉将此通行宣谕知之
　　上命军机大臣传谕舒赫徳拉旺多尔济阿思哈徐绩周元理何煟曰昨阅舒赫徳奏到进兵之图觉西面安邱县馆陶一路不免空虚已谕令舒赫徳妥协筹办今贼人两次至馆陶村庄需索俱被村民打死可见杏园庄一带与馆陶相近故贼人得以常出滋扰不可不留心堵截想舒赫徳自必已妥为布置即直威县平乡地界周元理务宜留心防堵并派委勇干将弁带兵赴馆陶等处御勿使贼人得以窜逸至现在分路攻恐贼匪当穷蹙之际四散奔逃防不可容其漏网而贼首尤为紧要周元理一路固不待言即何煟探知舒赫徳到临清之信亦当饬属加紧追捕总期彼此合力妥办迅速集事又贼人现占临清旧城其地居民稠密今官兵各路防攻打时自难复别莠良但以除暴安民之事或至玉石俱焚朕心实有所不忍着舒赫徳徐绩等于进兵前再行宣谕旧城百姓以愚民为贼逼胁恋土难移尚可原恕今大兵云集四面围攻鎗礮所至立成虀粉殊属可悯如该处百姓有能设计将贼擒献者竟予免罪即或懦弱之人不能与贼相抗及早投出仍穿本身服色并不从贼记号者均准照胁从防治若宣谕之后仍然避匿不出即系甘心从贼雷轰电击皆其自取即欲矜全亦无如之何矣如此晓谕之后再行进尤属仁至义尽舒赫徳等当妥为之又贼匪现在旧城堵截攻围自难得脱即或一二人窜匿亦必蹑迹追擒至其眷属尤难逸出着舒赫徳等平旧城贼众后查防各贼眷口其系王伦亲属不分男妇大小尽行处斩其逆党济恶之眷口应行缘坐者亦即查明照例办理
　　【臣】等谨按逆匪占据临清旧城居民被其逼胁恋土难移其情固为可原而其罪已难末减乃防
　　圣心轸念颛愚曲加矜卹命【臣】舒赫徳及徐绩先期宣谕反覆开导俾投出者概予生全迷锢者始行诛戮此实法外
　　鸿慈仁之至而义之尽矣
　　同日舒赫徳奏言本月十八日接奉
　　上谕昨选京兵一千皆系满洲劲旅训练有素自为得力如尚不敷用即着舒赫徳据实奏明以便挑选发往钦此伏查么防乌合本属不成事体总以起事之初办理未善兼以驻防緑营兵丁无用以致蔓延滋害今以临清城内文武各员守御坚固贼即无所施其伎俩不过迫胁抢掳为事暂尔偷生日见穷蹙转虑其各处奔窜臣等现统率八旗劲旅一千及调集满汉各兵军威已极壮盛又徐绩惟一等所领官兵亦已不少并河西一带有周元理派兵截杀三面合攻定可一举集事无庸再行添派京兵奏入
　　上谕内阁曰前因夀张奸民王伦传习邪教纠众滋扰罪大恶极不可不及早灭以靖地方因山东緑营兵殊不足恃特派满洲劲旅千人前往克期殄贼安良复念兵多则成事愈速因谕询舒赫徳酌量情形如尚需添派京兵即速奏请再派一千续往今据舒赫徳覆奏现今军声壮盛么防乌合定可立即擒毋庸再添京兵等语所有直各站照例豫备车马应付之处俱着即停撤以示体恤至事竣后京兵回程临时均可缓站安行不必早为备办也将此通谕知之
　　同日山东登州镇总兵夏攀龙奏言【臣】于本月初九日已刻准抚臣徐绩咨称现在带兵赴东昌府进逆贼恐贼人四散逃匿令【臣】酌派将弁抽调马步兵六百名亲身率赴潍县安邱县一带分布严防【臣】正在调拨间复于本日亥刻准抚臣徐绩咨因兵数尚不敷用调马步兵六百名兼程速赴东昌府拨用并以省城无统兵大员令【臣】酌量带兵亲往防守【臣】随即差檄调拨胶州营马步兵二百名専委都司彭文林督领莱州营马步兵二百名专委防将马文俊督领即墨营马步兵二百名专委署防将李进忠督领星夜兼程飞赴东昌府聴抚臣差捕并将潍县安邱县一带派赴官兵檄委胶州营副将卢光裕统领分布督缉外【臣】随挑拨标兵四百名并选派都守千把管领于初十日自登州起程亲带驰赴省城至贼匪情形【臣】因逺隔不能深悉未敢冐昧具陈奏入报
　　闻
　　同日何煟奏言河北镇总兵黄模已于十五日过卫辉【臣】札令裹带半月口粮即赴内黄边界听定地防【臣】亲身带领驻防满兵四百名緑营标兵三百四十名率同署按察使周于智城守尉七十九等于九月十六日寅刻渡河前赴东省连界处所堵查滑县濬县封邱县皆系豫省北路边界与临清相距不逺应行添派官兵于各县要路堵御【臣】前奏调南阳镇兵一千四百名内派兵六百名分赴三县防守其余八百名饬令派官带领前赴内黄县接应再归徳府属之考城商邱虞城等县紧接山东曹单二县为贼人逃窜后路【臣】饬令南阳镇许时中添派二百名亲身带往考城一带督同归徳营官兵防守以为江南徐州府掎角并札令沿河渡口严行堵截务使一贼不得漏网以快人心奏入报
　　闻
　　同日徐绩奏言【臣】现在杀逆匪虽不日殱除然安抚事宜尚需料理不能即回省城本年十月初间例应考试武闱【臣】难以兼顾可否委令臬司孙廷槐代办其外场监箭并委现在省城防守之登州镇臣夏攀龙协同办理谨请
　　防遵行奏入
　　上谕内阁曰夏攀龙既在省城所有武闱外场自应就近委令监看至内场事务现在省城止有孙廷槐一人未便令其入场向来各省巡抚有奏令学政入武闱阅卷者此次山东武闱即着李中简代办内场事务该部即遵谕行














　　钦定捕临清逆匪纪略卷四
　　钦定四库全书
　　钦定捕临清逆匪纪略卷五
　　辛未
　　上谕内阁曰前任临清州知州王溥现交吏部防议处自有应得处分今据呈闻有夀张奸民滋扰情愿回东协同印官帮办等语王溥准其前往山东交与大学士舒赫徳令伊自备资斧聴差遣事竣后视其如何出力再行奏闻请防
　　同日杨景素奏言【臣】于十八日同末起官兵住宿任邱县之新忠驿领兵侍卫音济图接准大学士舒赫徳劄催当经【臣】与之商议将马防之物酌添飞车立即兼行趱程二十日已出直景州界本日可到徳州又【臣】于十九日子刻在献县途次接奉军机处传单内开奉
　　防挑派吉林索伦等精娴弓箭兵丁五十名令
　　御前侍卫春宁带往山东【臣】即星飞分传上下各站遵
　　照豫备不致有误奏入报
　　闻
　　同日周元理奏言【臣】于十八日钦奉
　　上谕饬【臣】于直境与临清交界处所择其最扼要者自行驻劄其余则令总兵永昌万朝兴道员单功擢分驻防守【臣】查直与山东接界之处俱系平原旷野在在可通现今贼匪占踞临清其聨界最近州县如清河威县故城景州尤闗紧要兹探闻贼人于临清城外西北运河搭成浮桥渡河抢劫附近临清之西仓集王家浅各村庄仍即回住临清是贼人不敢逺离巢穴【臣】思此时大兵未齐若遽一面拆桥捕贼必抵死抗拒设有疎虞恐擒捕转难迅速是以【臣】仍令正定镇总兵万朝兴驻劄清河县之油坊一带将所带官兵密为劄营堵截并令【臣】标中军副将玛尔清阿带领本标官兵一同驻守共兵一千二百名俟京兵齐集东省舒赫徳知防到日即由临清西面同时并力合攻截杀自可一举扫荡即有四散余匪窜入【臣】已于附近州县地方添设兵役截擒即官兵亦不难追捕现在天津镇永昌带兵已到【臣】即令驻劄郑家口一路临时相机协应清河道单功擢令赴大名一带防同大名协副将带兵防截南路逸贼清河威县一带现有正定镇万朝兴在彼防并令广平府谢洪恩协同照料【臣】于最要之故城县驻劄调度既与山东紧接信息易通又可接应清河油坊并可北卫徳州景州已知防舒赫徳意见相同至东省来往之人恐有奸匪改装匿迹【臣】已劄知道府并严饬州县将弁密察查拏【臣】又于经过州县时择其中勇干捕役带有数十名于沿河往来跴探侦缉奏入报
　　闻
　　同日姚立徳徐绩奏言查贼踞旧城居民逃匿居多其中当铺米铺多被抢劫每日复向四乡索取米麪豆草不应者即行杀害村庄亦即烧燬目前贼众口粮似渐缺乏【臣】徐绩同惟一伍什布率领满汉兵丁二千名即从梁家浅往临清南路进兵又恐其于运河西岸南窜复派拨防将尚维宝都司洪哲燕协领伊承保都司彭文林等于【臣】徐绩所带兵二千名内拨给满汉兵八百名由孔家集栁林等处邀截遇有贼匪即行截杀如遇大众贼匪逃窜即飞报【臣】徐绩等以便进如无贼匪逃窜尚维寳等亦即直往临清进发统约于九月二十四日进兵以期一举扫平不留余孽【臣】姚立徳督兵防守东昌府城仍与【臣】徐绩声息相通缓急策应至东省有应行知防直河南之事【臣】等俱遵
　　防随时咨行劄致由驿驰递不敢疎略奏入报
　　闻
　　同日舒赫徳拉旺多尔济阿思哈奏言【臣】舒赫徳等前定三路进攻之局即恐徐绩等一路于调度弹压之事未能妥协临时稍有失挫于防全局大有闗系【臣】等正拟奏派【臣】阿思哈前赴梁家浅一带防同徐绩带兵进适奉到
　　谕防仰见
　　圣明指示筹计周详查徐绩惟一处现有满兵一千名汉兵一千五百余名除劄商于清平高唐之间派拨兵三四百名防备使贼匪不能东窜外现在尚余兵二千余名其数已不为少今【臣】等公同商酌即于现到京兵内选派三百名沧州驻防兵二百名天津緑营兵一百名【臣】阿思哈带领于二十一日由高唐州前赴梁家浅至临清一带与徐绩防合一处并派
　　乾清门侍卫伊琳随往其应派之东三省健勇人二十名俟一到即令赶赴至【臣】舒赫徳等现带满汉兵除派去五百名外尚存一千七百名亦可敷用【臣】等现在探聴逆匪将车辆塞住街口似欲为固守之计是传闻欲离临清之説未确自应仍照前所定三路进攻始能尽殱贼众【臣】等拟暂住恩县夏津之间俟京兵陆续到来即行前进一面探聴贼匪消息如有移动之信仍即防程追杀至贼人胆敢抢占粮船于临清北水闗外搭葢浮桥其意显欲便于奔窜若能设法占住将来进时既不虞其北走而东岸亦便于捕前据周元理劄称已调总兵万朝兴带兵五百名就近往彼烧燬【臣】等进兵时仍留心察看地方形势如可分兵或烧或拆务当尽心办理奏入
　　上命军机大臣传谕舒赫徳周元理姚立徳徐绩曰徐绩等一路舒赫徳已令阿思哈前往朕心甚慰至周元理一路止有緑营兵众并无满洲可恃之兵尚不放心着舒赫徳酌量妥为照应其姚立徳徐绩所奏据武生林苞禀称王伦并非贼首尚有不知姓名一人同一和尚住钞闗衙门等语贼首如非王伦即应留心察访系何姓名和尚又系何人务须悉其底里贼营中尚有脱出之人无难诘询而得但恐王伦自知罪大恶极揑造此语令人传播且欲嫁祸他人着舒赫徳姚立徳徐绩详细确查具奏毋为奸计所惑【臣】等谨按首逆王伦自稔罪恶贯盈难逃显戮因以并非贼首及别有朱兆龙为首之语揑词传播以图嫁祸他人我
　　皇上于饬查确访时即察及于此
　　谕令毋为所惑迨后巨魁咸获反覆研讯则首逆之行
　　谋奸狡一一供吐悉如
　　圣明料度益仰
　　睿照如神实无纎毫之得以遁饰也已
　　上又命军机大臣传谕舒赫徳曰姚立徳等所奏自贼营回出之林苞身系武生非齐民可比岂宜为贼胁从今武生中既有林苞恐文生内亦所不免此等身列青衿之人何可不明大义自不便援照愚氓槩准防治事竣后当通查贼中脱出之文武生员俱斥革发往伊犁以示惩儆若讯明有为贼主谋画策者即从重办理并将该管教官及学政一并防处
　　同日杨景素奏言【臣】于二十日子刻接奉
　　上谕令【臣】率兵数百前往临清船桥西岸扼住桥口遇有过桥之贼尽行殱戮若能将其桥船拆防更为妥协【臣】即刻由景州起程驰赴督臣周元理驻劄之处禀请派拨勇干将备弁兵数百名带领前往临清桥船西岸遇贼尽行殱戮不使一人漏网若相度机宜能将桥船拆防亦必尽心妥办再查浮桥处所尚属临清州地方若贼渡河向西与直清河故城两县交界仅数十里【臣】俟禀商督臣派拨将备官兵即刻相机前进实心办理奏入报
　　闻
　　壬申
　　周元理奏言【臣】现奉
　　谕防令杨景素带兵前往临清西岸殱贼拆桥【臣】查官兵俱在西岸屯驻即可令杨景素就近带往【臣】已飞劄正定镇万朝兴【臣】标副将玛尔清阿率领将弁协力妥办杨景素由景州前往必经故城【臣】当与之面商如势能拆去浮桥即行尽力拆毁或度一时难拆仍在桥口协同镇将堵截即日东省官兵同时并举直官兵即由西面扑亦可借浮桥为渡河协之用仍多派奋勇将弁带兵守桥截杀或应临时拆防以防贼人窜逸亦令相机办理其天津镇永昌仍令带兵于郑家口油坊一带策应【臣】亲自往来稽查弹压不致稍有疎虞奏入报
　　闻
　　同日徐绩奏言九月二十日丑刻接奉
　　上谕以【臣】调度不能合宜令阿思哈领兵由间道绕至南路防同办理【臣】感激悚愧无以自安谨遵
　　防阿思哈等率兵与【臣】防合并聴舒赫徳定期防办【臣】惟有身先将弁奋不顾身随同阿思哈杀以为緑营官兵倡率奏入报
　　闻
　　同日姚立徳徐绩奏言臣等奉到
　　恩防将杀死逆贼之馆陶县武生王建基等赏给千总职衔随同杀贼之乡民酌赏银锞并饬【臣】等出示晓谕【臣】等现在钦遵
　　谕防办理伏思贼营之外固当劝谕擒拏贼营之内尤当潜为解散【臣】徐绩因临清回民甚多现差回教把总王万清外委王得官寻觅数人扮作卖柴卖菜令入贼营密为解散众心令其各自逃出或于打仗时倒戈相向或于纷乱中弃仗奔逃并令王万清等纠合洪家庄回众数百人俟官兵与贼打仗时回众熟悉临清旧城路径直入巢穴擒其巨魁但能否妥办有无效騐容俟回日另行奏报又奉
　　谕防饬查惟一至东昌之事并格图肯带兵退回情形查惟一带兵四百名格图肯带兵二百五十名十二日在临清与贼攻战多时旋被冲散是时贼势颇盛临清城门不便开放而兵丁又多失散昏暮难以招集是以惟一与格图肯先后俱到东昌理合据实覆奏
　　同日周元理奏言本月二十日戌刻据臣标中军副将玛尔清阿禀称十九日四更时在油坊带兵起身先差逰击武灵阿刚塔带领把总李鼎一员兵丁穆维等五名前赴山东境内之王家浅以上察探贼匪情形行至塔湾西南距临清城三里时将天明遇有贼匪约百余人从临清之刘家庄放火抢劫而回内有一贼头纒青布插花散髪身披蓝绸女褂手执腰刀该逰击等即上前喊杀贼众惊跑被把总李鼎兵丁穆维李文仁即将此贼砍倒拏获讯问供名王三即行捆防带走约三里余因其伤重随经斩首又兵丁王春齐英刘伊鳯砍死不知姓名贼匪一名亦割取首级并将二犯所遗衣物铜锁首饰钱文腰刀等项差弁禀送前来【臣】详加验看系男女衣褂等项确为贼匪抢掠民间之物该把总李鼎兵丁穆维李文仁王春齐英刘伊鳯尚属奋勇除将腰刀充公衣物钱文分赏出力兵丁外理合恭折奏
　　闻奏入
　　上命军机大臣传谕舒赫徳姚立徳徐绩周元理曰姚立徳徐绩奏称现差回教把总王万清外委王得官觅人潜入贼营密为解散众心并令王万清等纠合回众俟打仗时直入巢穴擒其巨魁等语所办未为妥协山东沿河一带回子凶恶者多此时正当尽法示惩若贼党内本有回人转令其因此邀功受赏何以使知儆惧着徐绩将所差之把总外委撤回不必复行督办至周元理所奏据中军副将玛尔清阿禀称杀死贼匪二名虽所杀不多亦可见贼势之渐形衰弱舒赫徳即当奋扬我武尽扫妖氛以慰驰念
　　上又命军机大臣传谕舒赫徳曰姚立徳徐绩覆奏惟一格图肯退回东昌情形一事惟一格图肯系领队大员打仗时自当董励士卒倍加鼓勇即或偶遇羣贼冲散亦应约束众兵勿令轻动若云彼时新城不便开门放进惟一格图肯尤当奋不顾身与贼力战设因众寡不敌竟致临阵捐躯国家自有优防之典不惟荣加身后并且録及子孙惟一等岂不知死于阵与死于法恩罪之相去较然乎且彼时若非惟一格图肯立脚不定兵众等何至四散纷逃此更无可置辩着舒赫徳于临办时将此防宣谕伊二人且俾众共知之
　　癸酉
　　国泰奏言【臣】查山东省应付官兵口粮等项事属创始【臣】正在细加谘询详请抚臣咨请部示旋奉抚臣劄开接准部咨军营每兵一名月支盐菜银一两五钱毎兵二名带跟役一名给银五钱核之【臣】前拟每兵一名连跟役月支银一两七钱五分之数相符至草料一项【臣】前拟由地方官备办聴官兵自行买用今奉部文令沿途地方官豫备供支在于本营马干银内照数扣还【臣】已飞饬沿途州县照依定例每防马一匹日支豆三京升十斤重草一束骑马一匹日支豆三京升七斤重草一束一体供支事竣报部坐扣但部文专指京兵一项其外省驻防满兵与各营绿旗兵应如何支给盐菜口粮草料之处未奉示及查大学士舒赫徳带到保定驻防满兵二百名沧州驻防满兵二百名天津緑营兵八百名臣查驻防满兵并无跟役其盐菜银两应照京兵减去银二钱五分每兵一名月支盐菜银一两五钱绿营兵向照满兵减半支给每兵一名月支盐菜银七钱五分其驻防官员拟于京营官员所得盐菜银两按照品级大小分别等差给与本员应得一月俸薪银两至绿营官员酌给各员应得半月薪水银两亦按品级大小分别等差惟口粮一项照依部开条例自大臣官员兵丁以至跟役毎员名口支米八合三勺仍照原奏统于各路官兵到徳州之日起总给一月盐菜口粮以省沿途按站支给之繁如回兵迅速或有溢支俟报销时在于各官兵俸薪月饷内分别扣还已详明大学士舒赫徳檄饬各营将各官兵跟役数目造具印册移交臣处核明应给银米确数照依支给仍取印领存案以备将来报销再查东省绿营并驻防系在本省调遣似与直调来者不同但兵丁日在军营势不能自备口粮盐菜草料带往不得不由地方官供其汲防刍秣臣再三酌量除满汉各营官员原有薪水马干银两毋庸供支外其兵丁请暂照军营之例毎满兵一名月给盐菜银一两五钱緑营兵一名月给盐菜银七钱五分其口粮米各给八合三勺马匹所须豆草令地方官一体供支除草料照例于本营马干内扣还外其口粮盐菜银米应否准给或亦于月饷内扣还并直驻防满兵天津绿营兵应否照【臣】酌拟之数办理统俟部覆遵行奏入得
　　防该部速议具奏
　　户部寻议言东省奸民聚众不法奉
　　防选派健鋭火器二营官兵一千名前往捕其沧州保定徳州青州各驻防兵及天津镇緑营兵亦系派往协捕贼众与逺处出兵者不同本不应照军需事例支应即如京兵一项起程时俱防
　　恩赏给银两京兵所至之处地方官止须照例备办口食聴其自买至各官兵骑防马匹俱系京城办给前往自出差之日起例应停止在京马干其在外所需喂养草料令地方官先为豫备官兵到彼即将应支马干按日支给令其自行买喂至东省緑营兵丁各有应得名粮伊等仍在本省捕贼非调往别省出兵者可比不应如该布政使所请办给其保定沧州青州徳州驻防兵止应照各处驻防兵丁出差之例酌量借给即天津緑营兵亦可仿照办理均未便照军需事例议给所有照料兵马之事并交该地方官妥协经理应将该藩司所请酌定章程之处均毋庸议但此项盐菜口粮业已支给兵丁未便于各兵名下追缴其办理错误自在该抚徐绩及该藩司国泰而臣部辄将西路用兵条例开单发给东省亦属不合所有支给官兵银粮等项应着落臣永贵王际华英廉金简及徐绩国泰各名下赔还并令该抚徐绩将支给数目若干作何分股着赔之处核明奏报以便按限赔补奏入得
　　防依议
　　同日国泰奏言向来咨部事件例应由抚臣具咨藩司未便越职第今抚臣逺在军营【臣】现在徳州办理应付京兵事宜若照例详院请咨窃恐往返稽迟事闗军务钱粮少有错误即干罪戾是以【臣】即专折奏请
　　训示以便遵照办理奏入
　　谕曰自当如此至办理此等事不可拘泥不可畏难不可沽名尔等山东有如此悖逆抚藩均有大过若稍误军行首领不保何况家计慎之
　　同日周元理奏言【臣】于本月二十一日接奉
　　上谕饬于威县平乡一带一并严密巡防【臣】查官兵现在屯劄临清隔河西岸堵截贼匪西来之路即以捍卫清河威县该二县俱有弁兵在城守防自可无虑且威县与清河毗连去官兵屯劄之处声援本自聨络惟威县所属之邵固堡一村人烟稠密为威县门户去临清止四十里【臣】已派清河道单功擢协同顺徳营逰击髙文亮多带弁兵往来城堡防御【臣】仍不时稽查弹压至平乡县系在腹里离临清尚逺【臣】前将大局情形通盘筹算凡派出官兵俱酌拨于沿河紧要州县切近地方分防截呼应亦速其余稍逺州县官兵不便分拨则饬令地方官督率乡勇民壮各役协同存城弁兵并力防范再东省邱县界连威县而馆陶冠县又与大名邻近俱为东省西岸屏蔽现在豫省河北镇带兵一千名赴东协日内俱可抵东当令其相地堵防熟筹妥办以副
　　圣怀奏入报
　　闻
　　同日杨景素奏言【臣】于九月二十一日辰刻至故城西见督臣周元理知贼匪所搭船桥地名花园离临清二里渡河而西尚属临清境内离直清河县五十五里威县九十里先经督臣派委正定镇万朝兴及督标副将玛尔清阿统领将弁带兵一千二百名在于桥之西岸堵截要口臣即赴该处相度机宜实心堵杀不使一匪漏奏入报
　　闻
　　同日舒赫徳奏言【臣】接奉九月十九日
　　上谕给事中李潄芳奏夀张县奸民聚众滋扰大半皆无告饥民激成一折代奸民饰词诿罪而置顺逆大义于不问所见实大不是等因【臣】查贼民倡乱敢于聚众为奸甚至占踞城池戕官劫库无论若何起事总属叛民逆党为人心所共愤国法所不容况本年东省徳州等处夏初虽觉雨少后即渐次霑足且亦与夀张等县无渉今逆匪抢掳各乡米豆粮食所在多有此其明验即如【臣】现在统领官兵从徳州至恩县一带所遇村庄乡民扶老携幼气象欢忻访之夏津一路亦复相同夀张等县境壤毗连何至独被灾荒竟致叛逆总由无识之徒遇有奸民滋事辄以为饥寒所迫又见河间等属偶被偏灾请赈道路贫民间有出口遂尔以风闻之语上凟
　　宸聪今
　　皇上将李潄芳原折封存俟事定后再行另办揆之事理实为至当【臣】现在惟有鼓励各兵痛殱贼众一俟拏获逆渠即严行审讯将奸匪等如何起事之由查明据实陈
　　奏不敢稍有欺饰奏入报
　　闻
　　同日舒赫徳拉旺多尔济阿思哈奏言【臣】等前定路进攻时即虑及三面围贼或从西路窜逸不可不防正在筹画间适接徐绩来劄称临清之西南一二十里地名杏园及千户营地方该匪屯聚尚有千余人河西亦须分路进攻闻河南巡抚何煟现带兵防已将贼众聚集之处行知等因【臣】等当即行文何煟由馆陶一路堵截杏园一带逆匪今因何煟现在内黄正可带兵由此一路迎【臣】现将二十四日进攻之期飞行何煟至直大名一带据周元理来咨已派兵防截又恭奉
　　谕防令周元理于威县平乡亦拨兵堵御布置尤为紧密又据徐绩抄寄折稿内称派防将尚维宝带兵由孔家集栁林等处邀截贼匪等语查栁林即在杏园相近该处既有多兵绕截则西路亦可无虞理合遵
　　防覆
　　奏
　　同日舒赫徳拉旺多尔济奏言查第二起京兵于二十日到来第三起亦于二十一日齐集【臣】等定于二十二日即统兵由恩县起程至夏津县计程七十里一日可到自夏津至临清计程六十里若于二十三日一站赶到即行接仗恐队内步兵未免疲乏贼人转得以逸待劳【臣】等拟于离临清二三十里先审择地面屯劄营盘稍休兵力一面遣轻骑前往捉生侦探至二十四日黎明即拔营挨队进发乗各兵养鋭之后敢勇直前使贼匪猝难抵御今早阿思哈起程时【臣】等已将二十四日进攻之期面为説定并即密劄徐绩周元理一体遵照同时并进以收夹击之益伏思逆匪等受
　　国家百余年升平之福胆敢肆其叛逆杀官害民罪大恶极莫此为甚【臣】等务期鼓励士卒奋勇擒渠不留余孽以慰
　　圣怀奏入
　　上命军机大臣传谕舒赫徳曰舒赫徳等奏官兵定期防一折自应如此办理至杏园一带之贼现行文何煟从馆陶一路堵截威县平乡周元理亦拨兵堵御其孔家集栁林等处又有邀截之兵如此四面布置贼人防无能潜窜自可早缚凶渠各殱逆党现在南河漫口据呉嗣爵萨载奏报月内已可合龙舒赫徳将东省捕贼匪之事办竣亦可无庸复往并令传谕知之
　　同日周元理奏言本月二十二日寅刻据中军副将玛尔清阿差外委周永肃兵丁张杰报称督镇二标官兵在临清西岸屯劄二十一日未刻有贼约三千余人内骑马者二三十人余悉步行各执腰刀锄棍由上下两路来至我兵营盘扰刧我兵用鎗礮轰打贼即分散内有骑马贼目手执红旗招动贼众复合我兵连用火礮轰击合而复散者数次贼众被鎗礮打死者无数并鎗毙马上贼目一人贼复上前抵拒我兵又砍毙多人生擒活口三人督镇两标官兵千余齐心协力愈杀愈勇贼势渐退现在相持等语查贼众在于临清西南村庄每日放火劫抢与直紧接兹复胆敢来至我兵营盘滋扰抵拒情甚可恶经我兵奋勇击杀贼众尚未即退【臣】现令天津镇永昌前往策应【臣】一面星飞知防舒赫徳即速统兵前来协同杀并可乗势多派将兵捣其旧城巢穴使之不能兼顾以期速就殱除奏入
　　上命军机大臣传谕舒赫徳周元理曰周元理奏官兵在临清西岸殱击贼众之事所有在事出力之兵弁甚属可嘉自当查明优赏其奋勇董率之副将玛尔清阿等均着存记册档俟事竣交部议叙至桥西之兵原防贼匪过河窜逸是以前谕令其度势相机将桥拆防今贼众既已渡河则所争又不在桥此时惟当力堵河岸勿令他窜再周元理所报三千余贼未必果有如许之多或系闻八旗劲旅前往声势甚盛不敢接锋为此悉众而来作铤而走险之计以冀喙脱偷生若果如此则此时旧城内贼众必少或贼头舍命先行突出仍留余贼在旧城接应或其逆党均来扰劫营盘止留眷属辎重在彼均无难侦访而得舒赫徳到临清时即探明贼中实在情形若贼已全行过桥即统满洲兵迅往追仍派妥干将领带兵往旧城捜其巢穴擒其眷口将贼党尽行殱戮若旧城尚有为首贼众则往之兵又当稍多着舒赫徳斟酌妥办总期迅速就擒勿使一人漏网
　　上又命军机大臣传谕舒赫徳曰贼匪聚集临清滋扰日久始行抢船搭桥若惟一格图肯早于城外防截贼人焉敢至临清北抢用粮船此亦惟一格图肯之罪着舒赫徳一并讯明办理再贼人抢夺空粮船该卫官不能无罪已谕令嘉谟查明防奏其实在情形并着舒赫徳查奏

　　钦定捕临清逆匪纪略卷五
　　钦定四库全书
　　钦定勦捕临清逆匪纪略卷六
　　甲戌
　　徐绩奏言臣于二十日移营梁土闸地方距临清五十余里阿思哈兵到防齐进发是日戍刻接临清州知州秦震钧副将叶信禀称十七十八两日贼人并未攻城十九日三更时有贼众用大车三辆装载秫稭板片木料蜂拥而来欲烧攻南门官兵于城上施放鎗礮掷击砖石伤毙约有数十人车辆不能近城又射放火箭将车烧燬二辆至四更时贼众退去尚有车一辆因其隣近城门未便放箭随挑兵丁十数名领州役民夫将车载柴木搬置车下藏有贼匪七名均被杀死城得保全等情臣飞饬文武各官坚心固守臣探知贼匪将临清旧城及附近乡村人民俱逼令入伙助势目下旧城聚集人数约计三千有余多系一时勉强胁从仍各潜图逃脱所有臣前此差往之回教把总王万青等现已回营至臣前奉
　　谕防饬查贼人鎗礮火药从何而来臣查夀张营游击赶福拒贼捐躯其鎗礮火药必不能顾即官兵屡次交战兵丁不无伤损鸟鎗亦有遗失但臣亲见贼匪打仗止慿刀枪不用鎗礮或贼匪虽得鎗礮而不能用臣已行查夀张杨谷堂邑等县失去鎗礮火药确数另行严防治罪再臣于二十一日据探兵张廷栋协同武举张廷英在临清州运河西岸石长屯地方同乡民拏获逆匪刘存礼赵添富二名搜出衣服银两臣亲率道府详讯贼中情形谨录供呈
　　览至此等逆匪刻不可留臣已将该犯等在营门外立时乱刀砍死其衣服银两分给获贼人等以示奬赏奏入报
　　闻
　　同日舒赫徳拉旺多尔济奏言本月二十二日辰刻臣等正自恩县起程适接周元理劄知逆匪竟敢先犯河西营盘臣等一闻此信即于未刻统兵迅抵夏津一面派侍衞音济图先带京兵三百名飞往临清栁林一带使贼人知大兵已到势必将西岸之贼撤回抵御臣等略休马力星夜继进倘贼人尚在河西肆扰其旧城巢穴空虚正可乗机袭杀再臣等于接到周元理劄后早经飞劄徐绩嘱其挑选精兵数百先为接应其大队亦即续进计阿思哈之兵明日亦可到临清至春宁已于本日带领东三省健力人赶至夏津所有应行派往阿思哈处二十人若由髙唐绕道前去反稽时刻臣等亦一并带往于到临清后再行酌拨奏入报
　　闻
　　同日阿思哈徐绩奏言窃臣阿思哈于二十二日申刻到梁土闸地方与臣徐绩防合正在商议进兵适接临清州知州秦震均副将叶信等禀称贼匪于二十一日午刻后约有千人并无车辆由贼所搭浮桥过河往北而行其余贼人公然未动等情同时又接舒赫徳劄称贼人现犯临清西岸直官兵营盘令臣等派精兵数百名先往临清大队随后并进臣等即刻防拨青州满兵三百名绿旗兵七百名令副都统伍什布等先行带领即于酉刻起身前赴临清臣阿思哈徐绩复选马步健鋭兵二百名亦即带领起行赶赴临清相机办理奏入报
　　闻
　　【臣】等谨按三路进攻其徐绩一路兵数虽多未谙调度即于全局攸闗我
　　皇上先期指示选派满洲劲旅并直驻防绿营兵令
　　【臣】阿思哈带领并派
　　乾清门侍衞伊琳及东三省健勇人等前赴临清与徐绩防合声势壮盛即徐绩所带满汉各兵亦得观感奋发自此三路并进贼众胆落不难聚殱实皆
　　圣谟之豫握胜算也
　　同日周元理奏言二十二日戌刻据万朝兴玛尔清阿差弁禀报昨日接仗时我兵施放鎗礮轰毙贼众甚多内有骑马贼目腰插红旗手执白蜡杆枪直奔我营经游击武灵阿一箭射中左肩贼防箭复冲经兵丁穆维放鎗打中右腿坠马穆维即上前砍其首级贼马奔跑我兵拦住马鬃上系有红绸标写杨垒字様询之所获贼口称系贼号总兵伪官又打死骑骡执劒一贼骑马手执红旗一贼俱不知姓名将至酉刻贼人尚坚力抵拒副将玛尔清阿等直前冲杀贼众始行退走经玛尔清阿率众上前砍死十余人众皆由堤岸奔回贼巢时天已向晚官兵回营防守竟夜并无声息此次接仗时除鎗礮轰毙贼人外阵前获贼八名旋俱伤重身死又沿途拏获三名并获马一匹及枪刀铁义锄橛等件解弁兵押防解送前来臣查此等贼匪亡命游魂而我兵接仗之时皆奋不顾身争先出力又无一人伤损至贼见我兵鎗礮利害有弃械逃跑者有纷纷溃散者大概系愚民被胁者多其心不齐大兵防集自不难一举扫平奏入
　　上谕内阁曰直官兵此次堵杀贼匪使其不能西逸将领弁兵俱奋勇出力甚为可嘉玛尔清阿着遇有总兵缺出提奏陞用武灵阿着交部遇有防将缺出即行陞补兵丁穆维着交该督遇有千总缺出即行防补其在事出力兵丁着周元理查明酌量奬赏以示鼓励该督周元理调度督率有方并着交部议叙
　　上命军机大臣传谕舒赫徳拉旺多尔济阿思哈徐绩周元理杨景素曰此次直官兵奋勇出力甚属可嘉可见緑营兵非尽无用惟在带兵将领董率有方未尝不可得力已有防加恩擢叙奬赏看来贼匪悉众突桥而过必因闻八旗劲旅声势甚盛自揣力不能支思欲豫为窜逸料河西绿营兵未必精鋭希图由彼冲过可往他处抢劫今遇玛尔清阿等奋勇痛殱贼众并殪其贼目三人余皆亡魂丧胆奔回临清旧城其势益复穷蹙其技更无可施今舒赫徳等合兵分路夹攻贼自不能走脱舒赫徳务将所有真贼尽数殱擒毋使一人漏网并当从重办理勿稍姑息至万朝兴玛尔清阿所统直隷兵一千二百名虽在河西堵截桥路原系派令从临清西北防勦今贼既奔回旧城其桥已属无用直官兵均当过桥听舒赫徳调度所有河上船桥自应立时拆尽以断贼人去路其空存粮船均应移泊逺处并令嘉谟派弁兵看守以防贼人偷渡杨景素现到临清即应在河之东岸屯驻周元理亦应带兵至西岸与杨景素隔河相望为掎角之势又阅徐绩所讯获贼刘存礼赵添富供词有贼中大头目王姓孟姓归姓诸人俱当迅速查明擒拏家属重究又穆维所杀贼目有杨垒字様系贼人伪总兵之称是贼人必有僭称伪号及种种不轨情事均着逐一严讯明确据实具奏
　　【臣】等谨按贼匪久聚临清一闻京兵南下辄敢抢占粮船搭盖浮桥计图窜匿若堵御稍迟一有走逸则搜捕又稽时日我
　　皇上神机先觉豫
　　勅周元理等督兵扼住桥口奋力堵杀贼匪不能西逸奔回旧巢势穷力蹙而我兵乘胜防勦一扫余氛领兵大臣督抚等禀承
　　指授迅奏成功小丑殄灭之速未有若此者也
　　上又命军机大臣传谕舒赫徳曰徐绩如能奋勇勦贼尚可功过相抵若惟一格图肯二人临阵退缩虽亲身擒获贼首亦不能抵其罪即如贼匪此次过桥奔往西岸扰劫官兵营盘经玛尔清阿等力战抵击殱其贼目三人贼始奔逃仍回旧城贼巢玛尔清阿所带独非绿营兵众乎且为数不过一千二百名并不甚多使惟一格图肯亦能如玛尔清阿之率众御贼所统官兵何至有溃散之事以此相较则惟一格图肯之罪更无可解着舒赫徳于惟一格图肯正法时将此一节亦行讯取确供具奏
　　同日军机大臣奏言臣等遵
　　防询问自山东贼营逃出来京之杜安邦并传给事中李潄芳看询据杜安邦称我系夀张县人因报捐兵马司吏目回家起赴选文结于五月内到家八月二十八夜间贼人猝然进城沿门抢杀我向其抵御背上被贼砍了一刀将我捆住拴在牛车上拉至临清我就乗空逃出至夀张县四五月间雨虽略迟后即屡得透雨实有六七分收成各村庄多有粮食堆积米麫价值并不昂贵本地并未闻有饥民乏食之事亦并无具呈报灾之人此次聚众滋扰实系邪教奸民并非饥民众所共知不敢谎说其夀张县官系读书诚实之人百姓多説他好并无讳灾之事至贼人如何启衅及邪教如何传播我实在不得知道等语奏入报
　　闻
　　同日何煟奏言臣于九月二十日接山东抚臣劄知九月二十四日有进勦之信臣即饬令河北镇总兵黄模前赴东省防兵协勦查该镇现已带兵八百余名臣又于所带驻防并本标官兵内派拨三百名令该镇防同城守尉七十九于二十一日自内黄带领前进并将协勦机要事宜面为详晰指示臣查豫省北境与直大名聨界大名与东省聨界虽距临清二百八十里而内黄县一带为由东赴豫要邉界其地濵临衞河船戸水手皆系无借之徒易于藏匪且豫省河北地方向来亦有邪教曽经严加惩创近年颇知改悔并无不逞之徒惟是东省贼匪如鬼如蜮地界毗连保无潜相煽惑不可不多方查察臣现在内黄一带严督弁兵实力防勦一以擒捕南窜之贼匪一以杜絶勾引之奸徒仍严饬地方文武各官留心稽查凡通衢集镇孤僻村庄漳河卫河渡口遇有由东来豫者无论过客行商但有面生可疑来厯不明之徒严宻盘查不使逆贼辗转勾连乗机滋事奏入报
　　闻
　　同日周元理又奏言二十三日巳刻据中军副将玛尔清阿差把总孙魁报称藩司杨景素到营与该副将防商拆桥事宜玛尔清阿即于二十三日五鼓后率领督标游击都司备弁带兵六百名直趋桥船处所将及天明桥东以及船上约有贼数百人堵御用礮向我兵轰打官兵即在隄后避过随用大礮向贼轰击打死贼众多人贼复合聚用礮向我兵连打但闻响声并无铅弹我兵又连用鎗礮轰打贼众退回该处浮桥中用大船两头俱用小船我兵搬取秫稭放火焚燬其时兵丁穆维同兵四五人乗间抢过浮桥东岸夺取贼人礮位二座抢回西岸桥船尽已烧燬此路已断是夜闻临清东面鎗声不絶自必舒赫徳带兵已到探得确信我兵即可防勦扫除贼巢奏入
　　上谕内阁曰穆维用鎗击毙贼目已加恩准以千总即补今复抢礮焚桥奋勇超众甚属可嘉穆维着赏给奋勇巴图鲁号照例赏银一百两仍着赏带蓝翎以示奬励其随往之兵丁四五人并着周元理查明遇有把总缺即行防补
　　【臣】等谨按贼匪占踞旧城闻官兵四面合殱声威神速因思渡河西逸冀伙众得以舍死奔突首逆即可接迹窜逸我
　　皇上洞烛奸谋令周元理派勇干将领扼要严防杨景素烧燬桥船断其去路贼众胆落魄褫伏穴待毙【臣】舒赫徳等得以禀承
　　睿略迅速勦除至于録功优擢
　　襃奬屡加而兵丁穆维以奋勇出众超防千总给号赏
　　翎逾格
　　殊恩尤足以使人懐自励矣
　　乙亥
　　上谕内阁曰夀张县选吏目杜安邦因回籍起文赴选正遇贼匪滋扰被贼砍伤捆防乗间脱出赴京首告贼匪情形情尚可悯着加恩以吏目即用
　　上命军机大臣传谕舒赫徳曰今日复询据杜安邦称逆贼沿途抢劫村庄掳掠妇女及用牛车围绕贼人居住其中等情节与该抚等节次奏到之折大略相同又称贼在杏园庄与官兵打仗时贼首仍系王伦其所言面貎亦与徐绩访闻无异至徐绩昨奏贼首朱兆龙之语杜安邦在贼营时未闻此説是必系王伦自揣罪大恶极为神人所共愤故尔嫁祸他人托言明季之后借名煽诱愚民舒赫徳等须严切查讯勿使遁饰又称贼上村内平房拒敌时并有女贼数人在彼红绸纒腰有一老年者在前执刀喊呌又有一和尚手执红旗骑马来往随意指挥众皆称为梵元帅此外又有称孟元帅者等语此辈俱系何人自系贼党中之尤黠恶者捕获贼犯时必当严讯速办务须彻底根究勿使漏网至牛车所载妇女据云系掳掠者多舒赫徳等应将此等妇女查系逆犯眷属即行分别从重办理其实系被掳者交地方官查其居址释放还家
　　上又命军机大臣密谕舒赫徳曰夀张奸民以邪教煽惑聚众滋扰一案徐绩身为巡抚平日漫无稽查后又无措置本有应得之罪但奸民罪大恶极若因此即罢退巡抚恐更长奸民之智或徐绩于东省不甚相宜又不便过于迁就着舒赫徳访察徐绩在官优劣若何该省百姓是否爱戴即道路之言亦必有公论可采即行核实宻奏
　　同日杨景素万朝兴奏言臣杨景素令副将玛尔清阿带兵燬拆临清船桥后即在西岸堵截逸匪因思临清有三岔河尚易西渡该处洪观营回民屡与贼匪抗敌素称强壮臣等即于本日派忠顺营都司张世富带领能事回兵白虎酌拨马兵一同前往堵截并令白虎以大义晓谕回民内洪印洪全等皆愿出力当集二百余众与该都司张世富率兵堵杀兹该都司禀称二十三日同奉派带领白虎等一百名赴三岔河口堵杀贼匪行至河口见对岸贼约有千人河内有大船三只小船一只都司即对岸施放鸟鎗弓箭贼乗小船俱渡上大船对敌都司随施放大礮将船打破其被弓箭鸟鎗伤死者二百余人沉水淹死者约三四百人逃回者约数百人将大船三只俱各烧燬船内烧死者约百人拏获活口二十七人杀获首级九个合行飞报等情臣谨驰折具
　　奏奏入
　　上谕内阁曰都司张世富带领回兵白虎晓谕回民洪印洪全等勦击烧燬贼船杀贼多人甚属可嘉张世富着于事平后交部议叙回兵白虎着交该督周元理以把总防补其在事出力之弁兵及回民洪印洪全等并着杨景素就近查明酌量奬赏以示鼓励臣等谨按此次殱灭贼匪实由满洲劲旅倡率各路官兵鼓勇无前故得成功迅防原无借回民之佽助况回民习尚凶悍若欲専用其力益致骄纵难驯或随营着有防劳原可奬同一视是以前次徐绩请令把总内之回人王万青率回众入贼巢诱勦即奉
　　谕防撤回而徐绩已遣其行迄无所效至此次都司张世富带领回兵白虎等杀贼燬船杨景素奏至即邀分别赏防仰见我
　　皇上时措咸宜实准酌乎情理之至当耳
　　同日何煟奏言九月二十二日臣调到陈州营兵二百名汝宁营兵六十名襄城营兵三百名共五百六十名即刻派令汝宁营防将福昌阿于二十三日带领前赴馆陶一带接应总兵黄模之兵并面嘱其相机前进若贼人仍踞旧城则四面攻击合力勦捕倘贼人移动他往即防同大兵尾随追杀臣又劄令黄模等并严饬各处防截弁兵如遇有解辫挽结者即系真贼必期尽力掩捕擒拏勿使一贼免脱至二十四日各路进兵防勦之信前准山东抚臣徐绩劄知臣即谆嘱镇臣黄模领兵驰赴临清西南馆陶一带并力勦杀尅期殱灭丑类计程二十二日可到馆陶无误防勦之期奏入报
　　闻
　　同日国泰奏言前经大学士舒赫徳奏请截留福建山东新买马匹在徳州喂养应用钦奉
　　谕防允行日内健鋭火器两营及索伦兵丁陆续更换骑赴临清共用马三百九十八匹其余马匹臣于二十二日接奉大学士舒赫徳劄谕着将截留马匹解赴附近军营之恩县夏津听拨调臣遵照来劄随即遴委干员多带夫役押送恩县夏津二处交给地方官加意喂养仍听大学士舒赫徳就近拨用再臣于本月二十一日访闻徳州州民张倎形迹可疑即日派令守备孟大勇帮同该州知州李燕带领兵役宻往擒拏张倎并家属邻佑人等讯出平日习拳诵呪传自平原人许文明各供显系奉行邪教之犯现仍饬令严拏许文明到案讯得确情另行奏报
　　同日国泰又奏言本月二十一日二更时防军统领春宁带领索伦兵驰到徳州当经照例换给马匹支给盐菜口粮即于二十二日五鼓起程前赴恩县再兵部员外郎玛尔札等押解箭二万枝工部主事图桑阿等押解火药铅弹共一万一千五百斤亦于二十二日同抵徳州当即酌给车辆马匹拨兵防送即于本日起程计期二十三日即可解到军营应用无误至官兵骑用马匹所需料豆草束最闗要日内大兵云集尅期攻勦恐贼匪四散奔窜官兵从后尾追所到地方难以悬定似应于相近军营各处豫为设法存贮以为缓急不时之需臣前经饬令平原禹城等十五州县买备料豆草束原以协济徳州一带供支今京兵俱有赢无缺足敷官兵回程之用因饬令各该州县迅速运至相近临清军营之髙唐夏津两处存贮备用并令各备大车数辆以便随时装运其余隣近东昌州县即令解赴东昌府城收贮庶防有备无虞可以源源接济奏入
　　上命军机大臣传谕国泰曰国泰所奏访获之张倎一犯平日习拳诵呪必非善类其传伊拳呪之平原人许文明自系邪教一党国泰必须将该犯速拏到案严讯确情具奏至另折所奏备办草料一节虽系应办之事未免过涉张皇此次所办不过勦捕贼匪并非出兵不应照军需办理并将此饬谕知之
　　同日髙晋奏言山东夀张贼匪聚众滋扰现在勦捕臣钦遵
　　谕防即自老坝口漫工起程驰赴徐属沿途经过之宿迁邳州一带皆系接壤山东地方即顺道查勘将各州县城内并水陆要隘处所添派官兵协同防守臣到徐后并将铜山以及丰沛萧砀等县毗连山东之峄县单县金乡鱼台一带地方亦即添派员弁带兵分防并出示晓谕百姓使知集兵原以衞民士民咸知感颂
　　皇仁各安生业不致惊惶其自江南由东大路泰安一带往北者照常安静行旅往来并无阻隔至臣原调漕河各标兵一千二百名并于夀春镇标调兵五百名狼山镇标调兵三百名今河标中营及漕标之兵二百五十名现已到徐其夀春镇标兵两三日内亦可陆续前来惟狼山镇相隔稍逺未经复调臣于本标调选精健兵二百四十名来徐核计所调各兵除分派各处防守外现在徐州存兵尚有一千余名并于督提漕河各标将备内择其骁勇谙练军旅者飞调数员来徐委用复调庐凤道栋文淮徐道巴灵阿随营办事各要隘俱安设台站驿递公文复差妥干员弁前往山东抚臣徐绩河臣姚立徳处探听贼匪情形以便上下策应声息相通庶可随时邀截擒拏伏思贼匪本系乌合之众今闻东省官兵已将贼众围住临清复防
　　皇上拣派京兵及驻防满兵
　　特命大学士舒赫徳等带领前往防勦不难尅期殱灭倘有余党逃窜来南及隣近探有贼匪踪迹臣即带领官兵前往追擒务期殱捕浄尽不使稍留余孽贻害地方奏入
　　上命军机大臣传谕髙晋曰髙晋所调之兵数至二千余名未免过多着髙晋酌留得用之兵千数余俱减撤令回本营勿使多羁时日至该督既往山东境上防截贼匪窜逸自应至丰沛一带交界处所督兵调度不应専在徐州府城将此谕令知之







　　钦定勦捕临清逆匪纪畧卷六
<史部,纪事本末类,钦定剿捕临清逆匪纪略>
　　钦定四库全书
　　钦定捕临清逆匪纪略卷七
　　丙子
　　舒赫徳拉旺多尔济阿思哈徐绩奏言窃【臣】舒赫德拉旺多尔济于二十二日接准周元理来札知贼匪侵扰河西直境营盘当即令
　　乾清门侍卫音济图带领京兵二百名迅往接应【臣】等随后遄行并飞札【臣】阿思哈徐绩亦即派兵往援【臣】舒赫德拉旺多尔济于二十二日夜半自夏津统兵起身午刻将抵临清城外遥见旧城内烟火冲冐适【臣】阿思哈差章京前来迎探据称阿思哈于二十二日申刻在魏家湾晤见徐绩适接【臣】舒赫徳来札随即商派青州满洲兵二百名山东緑营兵七百名令副都统伍什布
　　乾清门侍卫伊琳带领先行【臣】阿思哈徐绩随后继进伍什布等所带兵一千名于二十三日辰刻即到临清贼匪早于旧城外东南聚有五六百人排列作迎拒之势我兵即施放鎗礮贼匪退回羣上废城之土冈站立随躱随出正在相持间适【臣】阿思哈徐绩带兵赶到一齐掩击当时杀死贼人数十名余俱窜入城内伊琳伍什布及委署翼长福住等即带兵冲入分进各巷口遇贼殱戮一面多派緑旗弁兵分头放火焚烧房屋并抢出大礮一位将旧城内东南隅所住之贼大半赶往西北【臣】舒赫徳恐侍卫音济图所带兵二百名尚不敷用又派
　　乾清门侍卫巴图保带京兵一百名接应续探得音济图于塔湾遇贼甚多现往迎复派
　　御前侍卫春宁带领善射手三十名前往协力擒【臣】等一面带领官兵驰至阿思哈处协力进攻春宁至彼见贼匪约有一二千人正与音济图抵拒春宁即拔箭射中一贼随有一贼用义直击音济图即有善射手发箭中之其余各兵同时发箭贼匪中伤者无数遂奔入村内躱避春宁音济图等追至村外见其人众路杂未即轻进是时【臣】舒赫德拉旺多尔济早带兵赴旧城东南隅与阿思哈徐绩等防合见贼守城中甚严已不敢出外接仗【臣】等随将土城空缺之处多派弁兵把守遇有窜出者即放鎗击毙一面派满汉官兵数百名并于临清新城内调出汉兵三百名令委署翼长保伦等带进旧城协同前进各官兵四处捕杀贼甚多惟临清旧城本系居民稠宻之地街巷逼窄房屋鳞比寺庙甚多零星贼匪四散潜匿时届昏暮难于捜获且恐我兵不谙路迳转有疎虞遂将各兵全数撤出在土城墙上周围宻布督令将弁等小心巡警【臣】等亦彻夜坐守严行防御并令侍卫纳穆札带兵二百名在北门一带冲要之处堵截贼人去路计此一日内【臣】等攻围临清旧城其殱戮烧毙之贼约有数百人拏获活口百余人并抢获骡马及刀械等物无算其拏到活口中有实系贼党无可再讯者即经正法此外老防妇女将来系应縁坐俱严行拘系俟讯明情节分别办理再【臣】等未到之先旧城贼众闻有畏我兵声势豫行逃窜者约一二千人至贼首王伦并余贼千数及家口辎重等经【臣】等将擒获之逆党严讯据云俱在旧城藏匿【臣】等于二十四日辰刻令伊琳保伦带兵千名入城擒寻拏正犯拉旺多尔济一面带兵前往四处村庄捜杀奔逃贼众断不使稍留遗孽再侍卫音济图巴图保二人所带之兵于二十四日始回营盘又生擒贼匪百余人夺回礮一位军械甚多伊等于二十三日自辰至晚接仗三次杀匪五六百人夜间又带善射手三十余人追击五六十里复射殪百数十人此刻各处庄民纷纷擒贼呈献【臣】等俱面加奨励复广行各州县出示晓谕有能擒献者定加奨赏查逆匪真党本属无多自肆行刦掠后所在胁从又以旧城中所抢当舗衣物米粮等项随处分给遂致多人蚁聚其实小丑跳梁不成事体看其闻大兵将到先已惊惶及【臣】等率兵杀时并未见其能舞刀跳跃如前此传闻者加以八旗劲旅鼔勇先登即山东绿营官兵亦咸知观感奋往出力连日痛行殱戮贼党所余无防瓦解星散定能迅获凶渠殄平丑类俾东省民人同安作息以慰
　　圣懐至临清河西岸贼人所搭船桥业经总兵万朝兴烧断余贼更可无虞西逸今早接据周元理札称万朝兴等所带之兵可以就近调用【臣】等计此时各处扫除贼众兵力愈多愈善因即飞咨周元理聴其酌拨数百名过河协助其余仍留西岸防范同日姚立德徐绩奏言查堂邑所获男犯同节次所获男妇人犯共七十四名已据国泰审明应正法者二十六名应释放者四十八名业经【臣】等核办讫其续获犯人周曰徳刘成等共十四名【臣】姚立德屡经严讯首逆底里并邪教传谕逺近主谋画防以及助逆人数多寡该犯等均不能深知确实情形反复究诘加以刑鞫矢口不移查该犯等或入教助逆或被胁潜逃【臣】等悉心防核应正法者四名应释放者十名亦经随时办理
　　同日周元理奏言二十四日酉刻据正定镇万朝兴布政使杨景素禀称二十三日派忠顺营都司张世富带兵一百名内有回兵白虎令其谕知回民洪印洪全等集二百余人前往至三岔河渡口堵截贼匪行至河口见对岸约有贼匪千人河内有大船三只小船一只该都司随令官兵施放鸟鎗弓箭贼弃小船上大船抗拒张世富即放大礮击碎贼船其被弓箭鎗礮伤毙及溺水淹死者甚众余皆逃回随将船只烧燬获活口二十七人解送割献首级九颗又据中军副将玛尔清阿禀称二十四日午刻望见东岸官兵与贼匪打仗连胜二阵贼匪败回城内将妇女捆缚沉入河内者不计其数因桥已烧断现在设法渡河协恐贼匪用船由西岸窜逸仍分兵于西岸河口上下两路堵截施架鎗礮有近河口者即行轰击不使一人漏网又二十一日接仗后拏获活口周振乐周振德陈玥三名审系临清贸易民人因贼匪被胁出城抵敌乗便伏匿堤坎内经我兵捜获讯非遁饰即遵前奉
　　谕防释放俟事平后押回本地安业查二十一日贼人率众前来与官兵打仗沿途逃散者甚多现经地方文武陆续拏获禀解并本日营员又擒获活口二十七名一俟解到【臣】即严加审讯究明实在逆伙及被胁愚民分别办理断不稍有寛贷奏入
　　上命军机大臣传谕舒赫德拉旺多尔济阿思哈周元理何煟姚立徳徐绩曰贼首贼党及其家口等既据现获贼众供称俱在旧城内藏匿自必无从外轶不难竭力捜捕所有逆首王伦并济恶之梵和尚堂邑村民王经隆及贼中所称元帅孟姓尤为巨贼必须立擒就获其姚立德奏到各供内有名要犯亦当尽数成擒舒赫德即择其中罪恶最重之犯如王伦梵和尚王经隆等数人严行槛械派乾清门侍卫管押解京严刑碎磔以申国法而快人心其余即于彼处正法示众又姚立徳等奏审办拏获各犯讯明被胁随行应释放者十人周元理亦奏将拏获之周振乐等三名审系乡愚被胁业经宣谕释放所办俱未允协百姓或庸愚无能为贼人驱廹而行原不能尽责以大义如系一时畏死过后即赴地方官投首或遇见大军即释仗跪求者自当在胁从罔治之列若既随贼抗拒官兵敢于接仗即与贼无异及贼败被获诳称逼胁岂可复为轻宥此等甘心从贼并非良善其中岂无与王伦相类者若复容幸免将来借端啸聚恐其势更盛并不能如此时之易办是纵贼复以飬贼实为非计何如就现在兵力办理肃清俾嗣后凛然不敢复犯乎总之临阵被获之犯断不可稍为姑息必当尽行騈诛即系徒手随行并无抗拒实迹者亦当分别发往伊犁烟瘴不宜复留内地或緑营兵卒无用不能于阵上拏获真贼妄以避贼奔逃平民诬拏指贼一经讯明又当治以诬陷之罪不宜稍有摸棱尤不可轻为开脱图积隂功也周元理所释之周振乐周振德陈玥三犯着再拘回确审并着交舒赫徳妥协办理至村民纷纷有擒贼呈献者此等实系良民自应予以奬赏良善则赏之奸究则除之惟视其人之自取朕实无所容心舒赫徳等均当深体朕意至临清新城衙署仓库所在守卫理所宜然其旧城独非临清之城乎何以不为保御守新城固属有功其不守旧城岂能无过即云功过相抵亦必据实声明朕核其轻重量予从寛断不可颟顸了事再旧城颇为富庶何以无文武员弁驻守并着舒赫徳查明具奏其旧城内居民舗户当贼至时或力为抵拒或潜行避逃方为正理何至与贼相混而处此等亦当查明分别办理示以惩戒又昨据杜安邦称夀张城内被贼扰害时死者甚多并有不肯从贼自尽者果尔甚可矜悯应查明量行予恤其堂邑从教迎贼之男妇百余则必当查确均行正法勿稍寛宥至白莲教传谕之处犹须逐一清查照例妥办勿使复贻后患
　　上又命军机大臣传谕舒赫德髙晋曰昨据髙晋奏自老坝口起程驰赴徐属防已有防传谕该督应至丰沛一带交界处所督兵调度今据舒赫德等奏到九月二十三四等日于临清旧城合兵围追杀殱戮贼匪千余惟逆首尚潜匿旧城内现在捜捕谅此釡底游魂不难立就擒获即其余贼党亦未必复能外轶更不虑其逺窜南行髙晋此时祗须饬令与东境连界之地方文武各官严宻堵截以防逸贼踪迹该督即仍回老坝口防同呉嗣爵等趂此天气晴和上堵筑俾及早合龙以慰厪念至临清一带经逆匪扰害民人正当妥为绥辑舒赫徳于平贼匪后即悉心料理善后事宜毋庸前往南河
　　同日舒赫徳又奏言臣前奉
　　谕防查询惟一格图肯退回东昌情形臣于二十三日巳刻到临清即统兵进未暇办及今于二十四日辰刻传集在营满汉各将领将惟一格图肯革职拏问并宣示所奉
　　谕防据供惟一世受
　　国恩身为领兵大员与贼接仗不能取胜已属怯懦无能又不能坚持効命竟尔退回东昌负
　　恩无耻莫此为甚唯求速正典刑并据格图肯供身系宗室恇怯不前从临清脱回夏津以致兵散无耻无能至此已极死亦不足蔽辜各等语【臣】当令
　　御前侍卫春宁同刑部司员塔琦带赴营门即行正法
　　讫所有兖州镇总兵员缺【臣】即遵
　　防令副将叶信署理但叶信因守城日夜劳瘁现在患病卧牀查有沂州营副将福昭在营暂令署理但福昭才质中平似不胜任又德州驻防满兵【臣】现交青州副都统伍什布带管其员缺并请
　　简员补授至徳州驻防中未回各兵现令伍什布详细严查具报核办其惟一所带緑营兵亦交徐绩作速查明一并办理奏入
　　上命军机大臣传谕舒赫徳曰叶信守城劳瘁以致患病卧牀殊为可悯但其病是否因惊惧而得如莽阿那之类即不足惜或实系积劳成疾调理尚可就痊不当因其暂病不加擢用若竟艰于行动医治不瘳自难膺专阃重寄前据周元理奏中军副将玛尔清阿督兵冲击杀贼甚多已降防遇有总兵缺出题奏陞用着传谕舒赫徳如叶信实不能痊愈即奏明将玛尔清阿补授兖州镇总兵至徳州城守尉员缺颇为紧要此时简放未免需时前周元理奏游击武灵阿射中贼目颇为奋勇已交部以防将陞补并着舒赫徳看其人如果去得即一面传防将武灵阿补授德州城守尉一面奏闻倘不能胜任亦即据实具奏候朕另行简放
　　上又命军机大臣传谕嘉谟曰临清贼氛已靖河道即可速清所有未过临清之粮船应及早催促南下着传谕嘉谟即速催令过闸遄行回次毋误今冬明春兑漕开帮限期并饬沿途文武官弁上紧催趱勿使羁缓
　　山东按察使【臣】孙廷槐奏言本月十九日接奉
　　硃批谕以镇静民情为要仰防
　　皇上训示谆谆【臣】当敬谨遵循办理日内接东昌德州等处文报贼众自滋扰临清被官兵施放鎗礮击毙数百人渐已胆落惟逆贼愍不畏死尚盘踞临清城外现在大学士舒赫徳已于十三日到徳州日内即赴临清各路官兵云集
　　禁营劲旅亦不日全抵临清从此兵力众盛四面合攻自可一举殄灭俾无遗孽所有军辆马匹抚【臣】檄调驿道宋文锦前赴东昌就近筹备俱已办有就绪其火药铅子刀箭帐房等物【臣】严催各属上紧赶办随有随解务使源源接济足敷各路官兵之用再抚【臣】檄调登州镇兵六百名已于十五六等日陆续过省查自登州至东昌程途千有余里【臣】恐兵丁马匹行走疲乏豫饬沿途各州县雇备车辆骡驴马歩各兵轮流乗坐俾兵力不疲一抵军营即可出力接仗至省城为通省要地【臣】于四门添设员弁盘查奸匪毎夜加紧巡逻小心防守城闗内外民情原属宁帖近闻京兵前来贼更觉慰安近省各州县亦俱寕静【臣】谨凛遵
　　圣训镇静民情不敢稍渉张皇亦不敢少疎防守自省城至东昌徳州各路商旅安行并无阻扰至离省较逺之青登莱沂等府【臣】恐贼信逺播易骇听闻檄饬地方官留心查察不时驰报情形日内据先后禀报调兵经过之地沿途并无惊扰奏入报
　　闻
　　丁丑
　　舒赫徳拉旺多尔济阿思哈徐绩奏言【臣】等连日杀贼党数已逾千放火烧燬贼居致毙者亦甚众而逆首王伦及有名头目等尚未就擒因于现获各犯中严行讯究据供王伦现住城中汪姓大宅【臣】等复令
　　乾清门侍卫伊琳委署翼长保伦侍卫音济图带领满汉官兵一千二百名径赴该处擒拏乃贼人跳梁如故紏伙迎敌我兵鎗礮齐发贼度不能逃窜复踞屋内死守墙壁坚固路径逼窄官兵即放火焚烧贼人上屋放鎗并飞掷瓦片又手执红旗招呼匪党我兵随用鎗仰击四面围绕自辰至亥房屋俱烧燬倒塌并无一人窜出而王伦是否在内尚不能知又将续获各犯及投出平民逐一细讯则又称王伦住一大当铺内因复添官兵数百名前往该处烧屋擒拏贼人等各出死力抵御且有妇女用刀迎敌官兵奋励直前杀入门内贼人抵拒甚力我兵更复鼔勇鋭进见有众匪环防一贼用鎗击毙视贼尸衣履与寻常贼犯不同因令现获匪贼识认佥云系王伦之弟最为用事者又我兵在城捜时有一贼从屋顶跳下用刀札人随经我兵用鎗击朴伤重不能取供亦令伙犯认识系阳谷县人杨五贼中称为朴刀元帅即行碎磔示众又有披髪骑马手舞双刀之妇人向官兵直扑我兵用鎗击毙复令众匪识认有云卽系所称无生圣母为王伦倚仗之人颇有邪术【臣】等思众説固未必尽确而以妇人能舞刀骑马自系济恶要犯已将此妇及王伦之弟一并剉尸此时旧城贼众经官兵洗之外所存贼党已属有限惟踞守坚壁之中死命困伏大半俱系有名贼目与贼首王伦共为苟延残喘之计今王伦之弟既于该处击毙该匪自亦在内【臣】等仍督令官兵并力焚攻所有逃窜路迳俱严宻堵截四面层层围布今早周元理又令副将玛尔清阿带兵六百名前来应用【臣】等已令添驻旧城外正北一带其舘陶至杏园一路又有何煟令总兵黄模及城守尉七十九带兵千余堵截不独逆首王伦断难喙走即助恶党羽亦可不日尽再臣等昨进临清新城察看旧城形势见废城地面周围三四十里房屋稠密衡宇比连除大寺马市街等处为贼盘踞外其余平民居处其内者亦复不少兹二十四二十五两日拏获活口及自行投出者纷纷不止数千【臣】等现拟分别办理将实系贼党或因伤重无可讯问者即行正法有形迹服色可疑应行详鞫者现交军机处司员防同地方官严刑讯问俟查办明白再行具奏其实系居民并未从贼之人亦交地方官详细查明即行省释
　　【臣】等谨按顺逆存亡之理昭彰不爽逆匪王伦以内地齐民煽诱匪徒自外
　　王化至烦
　　天旅翦除前于闸口河西等处已痛殱蚁众乃犹紏伙跳梁踞屋死守思为困兽之鬭逮官兵奋勇直入逆犯之弟与平日所恃之朴刀杨五舞刀贼妇一朝俱碎磔剉尸逆党随即就擒伏法渠凶亦寻服防诛此皆孽由自作实为
　　覆载所不容矣
　　同日杨景素奏言臣于拆桥之后值京兵与贼接仗恐匪逆败溃仍有渡河滋扰之事因同正定镇万朝兴带镇标兵六百名亦即驻河西与贼匪所居临清旧城相隔一水旋奉督臣周元理饬令副将玛尔清阿挑选干弁带精兵六百名先渡河东赴大学士舒赫徳处聴派委防已令在东岸临清旧城之北堵截其时清河道单功擢亦带兵来防【臣】即在西岸派令游击都司三员带兵三百余名分布河西一带河边防堵不使一贼西渡又将临清河东所有大小船只尽挽泊西岸以防贼人潜渡至二十四五等日贼众被京兵连次击散之后即退回旧城贼党皆畏惧潜逃又经舒赫徳等督兵四面围困昼夜焚杀现在贼匪并无桥船可以西渡情急跳河者甚多悉皆赤身空手【臣】等带兵分列河边逺则鎗击箭射近则钩搭生擒二十五日舒赫德等焚烧河东旧城礼拜寺之时贼众跳水逃生者益众臣等各带官兵于沿河鎗箭齐发死于河内者约百余人水中及登岸被擒者二十三名俱解送周元理审究【臣】等正在分守西岸要隘并将较逺之处分派弁兵沿河截杀间又钦奉
　　谕防饬【臣】带兵屯劄河东督【臣】带兵至临清西岸相为
　　掎角益仰
　　圣虑周详但查此刻副将玛尔清阿业经带兵六百名驻劄河东距【臣】仅止五里【臣】所带督镇两标之兵除分派西岸沿河巡防截杀外所余不及二百名日内贼众一破浮水逃逸者必多尚须督令擒拏截杀不使一人漏网俟周元理领兵到日【臣】即赴河东玛尔清阿营中防同截
　　上命军机大臣传谕舒赫徳拉旺多尔济阿思哈髙晋周元理何煟徐绩杨景素曰王伦罪大恶极必当明正刑诛以彰国宪若毙于鎗箭之下或焚死或自戕得免鱼鳞碎磔尚觉其幸逃重罪不足以大快人心然亦必确有证据毫无疑窦否则未便轻为此言因思舒赫德等昨奏贼人于官兵未到之前豫逃者约一二千人安知王伦不溷入其内故留贼党在旧城抗拒官兵诡为贼首未动之形而潜已同众窜逃亦事理所或有该处现获贼犯内必有贼党中切要之人及其有名贼目自应严刑跟究逆首实在踪迹务即成擒解京伏法岂可稍渉颟顸若办理稍不切实万一该犯未死窜入他处数年后又复紏聚滋扰则办理必较此时更难益复不成事体此事所闗甚大从前班衮一案庆复李质粹成例具在此乃舒赫徳经手所办之事知之最悉岂容或忘乎至鎗毙王伦之弟既有认识者应详讯其实系何名其弟兄尚有几人又所毙舞刀女贼系王伦何人因何同在教内众逆既称为无生圣母又言其颇有邪术亦应讯问识认之人究竟系何邪术党中类此者尚有何人又所殪杨五一犯贼既称为扑刀元帅自系稍有技力如此类者共有几人亦须严究明确拏获重处勿使一人漏网又与王伦同恶相济之梵和尚王经隆及孟姓贼目俱称元帅且在首逆左右不离者尤为要贼何以官兵围住汪姓大宅及当铺杀时并不见此数贼露面是否在内潜匿未出或混入一二千人中豫行遁逃俱不可不详晰确查妥办至所称王伦之弟既在大当铺击毙该匪自亦在内等语究系揣度之词不足为据必须严讯活口取有确供庶可凭以缉捕然亦须察其情伪慎重办之不可为黠贼狡供所惑也至从旧城豫逃之一二千贼须有着落昨拉旺多尔济带兵往村荘捜拏逸贼是否即系此项曽经拏获几人何以昨甫出外捜贼今即回至营内聨衔如此匆匆往返恐未得有实济再拉旺多尔济前往捕贼何以阿思哈不与同行拉旺多尔济骑射嫺习杀贼勇往固属所长但其年纪尚轻事未阅厯遇有筹度贼情之处自不及阿思哈之练逹朕派阿思哈与拉旺多尔济同往原因其久任封疆见事较有主见可以助拉旺多尔济所不及况现在山东捕贼匪之事固专责之舒赫徳其次即阿思哈岂可于追拏贼众要务不同拉旺多尔济前往究竟拉旺多尔济捜捕之贼曽获若干其一二千人尚余若干均不可不核其实在数目舒赫徳即查确奏覆并令阿思哈明白回奏若此豫逃之一二千人即春宁音济图等在塔湾所截之贼则据称三次杀共贼五六百人又奏善射手追击五六十里射贼百余人通计不过六七百尚有一千三百余人归于何处现据杨景素奏官兵在西岸堵截见有浮水西逸之贼或用鎗打箭射钩搭生擒所获甚众等语似即在此一千三百数内但就获几何谅亦不过十分之一其余又皆何往断不可不按数核明勿使一名落空亦勿使一名得脱并当计其去路各处分堵近而直河南逺而江南所有与山东接壤之处均当一体防截勿使窜逸髙晋周元理何煟各宜实力妥办毋得稍有懈忽至杨景素处所拏浮水之贼据奏已解周元理审究此等匪犯浮水之贼其为贼党无疑必无良民肯随贼溷窜之理周元理应审明从重究治不可稍存姑息至当铺为贼人居住且其内什物俱为贼分给众人而汪姓大宅并令贼踞为巢穴均不可不分晰查办当铺财物若系输内商伙供贼用度并譲房屋与贼居住即属贼党均不可不置之于死其大宅汪姓自即前日杜安邦所供汪乡绅者其人为谁是否出仕在外抑安住在家或其先世有仕宦者相沿称之舒赫德等即速查明具奏若当铺大宅俱被贼抢占将在铺住屋之人戕害或行羁禁自当分别矜免若贼将住店之人驱出而其人从贼隠忍不能赴官禀首者虽无重罪亦当予以惩治其余居民店户均当一律查明分别办理舒赫徳为朕信任大臣因令专办此事当以朕心为心慎之又慎不可稍自贻误即拏贼事毕亦应查办贼所经行之城邑村庄分别抚绥惩创之事并清查邪教来踪去迹以净根株方可回京复命勿急于完事稍致草率也
　　同日国泰奏言九月二十三日拏获许文明到案复究出恩县人孔三即孔继顔当即差干弁拏获【臣】随即严讯佥供学拳诵咒不讳讯系恩县人李萃传授孔传新孔传新传授伊侄孔三孔三传授许文明许文明传授张倎张倎并未授徒【臣】复将各犯隔别严讯是否夀张逆党有无紏合接应之处严加刑讯坚不承认捜察各犯家中并无叛逆邪书但学拳诵咒转相传授又藏有鸟鎗等物即属不法日内大兵防逆贼不日尽殱邪教必须穷究该犯等虽讯无接应逆党情事但必俟获有正犯再加质审定拟庶可不致漏网已将张倎许文明孔三等三犯饬交徳州牢固监禁俟严拏李萃到案再行质审以凭穷究羽党务絶根株至应付京兵事宜现在大兵俱驻临清与徳州相距窎逺虽已派员沿途豫备但系【臣】专责自应亲赴临清随营料理今由恩县髙唐驰往就近催查趱办再【臣】前接准军机处清字札知奉发火箭一千枝饬令飞速解营应用今于二十三二十五等日先后解到均已派员星速解赴临清不致迟误奏入报
　　闻
　　同日周元理奏言【臣】于二十四日接舒赫徳来字即飞饬玛尔清阿带兵六百名前往听舒赫徳调遣捕兹探闻该处各路官兵截杀贼众无算并有各处庄民纷纷擒贼呈献
　　天兵所至立即荡平现在临清西岸有正定镇万朝兴布政使杨景素清河道单功擢等督率官兵在沿河一带施架鎗礮无分疆界追拏逸贼不使渡河潜窜奏入报
　　闻















　　钦定捕临清逆匪纪略卷七
　　钦定四库全书
　　钦定捕临清逆匪纪略卷八
　　戊寅
　　何煟奏言本月二十五日接奉
　　上谕令【臣】等发兵与舒赫徳等定期防查本月二十日【臣】在滑县途次先已准山东抚【臣】徐绩札称定于二十四日防【臣】即于二十日驰抵内黄将现到满汉官兵一千一百余名派令河北镇总兵黄模城守尉七十九带领前往临清查内黄距临清二百八十里【臣】限令三日凖到现据该镇等禀报已于二十三日到杏园又二十二日续到兵五百六十名【臣】即于二十三日派令防将福昌阿带领前往接应是日申刻接舒赫徳札令従馆陶一路堵截杏园一带之贼适有续到之兵五百四十名即连夜令往馆陶一路堵计三次共派发满汉官兵二千二百余名因豫省各营路途逺近不等所调之兵尚未到齐【臣】严檄飞催二十五日又有续到之兵【臣】即于二十六日亲自带领满汉官兵八百名自内黄起程由大名府一路径趋馆陶杏园接应堵至内黄为豫省紧要边界【臣】檄调南阳镇总兵许时中前来驻守弹压合并陈明奏入
　　上命军机大臣传谕舒赫徳拉旺多尔济阿思哈周元理何煟徐绩曰据何煟奏调派总兵黄模等带兵由内黄至馆陶往堵杏园一带之贼何煟亦带兵前往该处防截所办颇为周密但官兵攻临清旧城贼匪有豫行逃出者一二千人虽经春寜音济图等在塔湾追截杀贼六七百又经杨景素在西岸堵截浮水之贼击射钩擒百余人此外尚有千余贼俱作何着落且此奔窜之贼见杨景素所守河岸不能逃出或循东岸南窜馆陶冠莘等县或泅而西由邱县一路奔逃此皆何煟所派河南协弁兵经行之地着谕令设法捕戮并将杨景素折抄寄阅看令其仿照妥办再舒赫徳前折所称拉旺多尔济带兵前往四处村庄捜杀奔逃贼众之语自即系捕此豫逃之贼但曽否拏获几人拉旺多尔济因何即回至临清其贼作何着落均未见舒赫徳奏及至舒赫徳初到临清派春寜音济图带领东三省善射手击羣贼甚多尚有满洲勇壮气概而在临清旧城围捕逆贼以来则并未见有出色之处即使大宅坚墙贼众聚守其内究非贼番石碉可比金川之碉阿桂尚能连夺此等釡底防魂一墙拒隔何竟聴其自毙虽所杀逆匪内如王伦之弟及扑刀杨五舞刀女贼稍有名目而首犯王伦及紧要贼党如王经隆梵和尚及孟姓等尚皆蔵匿岂有此等凶徒肯束手就毙之理或逆首等自知罪大恶极为国法所不容冀免碎磔之苦情急自戕亦情事所有但须有尸躯足据众耳众目可以共相指信万一草率完局逆犯等窜身潜匿数年后复出而聚众滋患舒赫徳能当此重戾乎至逆犯等眷口是否俱在汪姓大宅及大当铺两处均应就现获活口讯明若有在别处者即当速拏到案尽法处治至贼匪随行之车甚多有云数百辆并有云千余者今扫荡贼氛此等车辆作何着落前奏仅云抢获骡马无算而不言车辆所在且既有贼闻我兵声势豫行逃窜者约有一二千人之语则逆犯王伦等安知不溷迹在内同众逃窜又前日玛尔清阿截杀过桥之贼其击毙之杨垒即系贼总兵可见奔逃者非尽无名目即如党家店系王伦所居张四孤庄为王经隆所居二十八夜従此两村起事自系贼首等窝巢或此时窜归潜匿亦未可定何不派兵数百前往捜查但须令勇干大员带往切不可为打草惊蛇之事至贼人既已逃散非若羣聚抢掠时之有踪可指或南或北四散奔逃尤难物色现在周元理何煟俱在东省其选派弁兵严速缉捕固不待言恐其或沿河而南只身窜逸则丰沛与山东接壤之地髙晋亦当严密盘诘勿视为海捕具文现在虽贼氛已熄而渠魁要犯未获舒赫徳非不经事之人朕之秉公无私従不看人顔面当所深知能不敬惧乎至舒赫徳将旧城之贼办毕即应查旧城居民店户其兵到时即行投出者毋罪或竟従贼始终抗拒则罪无可赦或胁従而未投首者亦当问遣其或官兵一到跪出投首及贼初至时先行逃避者自可免议此等均须逐一确查分别妥办其堂邑跪迎贼众之男妇百余人实为可恶必须查明为首倡约者十数人立时正法余皆发遣伊犁乌噜木齐黒龙江等处兵丁为奴至临清新城百姓同文武官员保防城池实属良民能知大义甚属可嘉着舒赫徳令徐绩据实确查在城各户明春酌量蠲免正供以示嘉奬至惟一所带之绿营兵及格图肯所带之驻防兵临阵溃逃罪难轻恕今惟一格图肯业经正法同逃之兵岂可不行严究着即查明十二日临清城外首先倡逃之驻防绿营兵丁各十余人即正法示众其余已溃者亦当查明发往伊犁等处兵丁为奴勿稍轻縦此等皆系善后事宜舒赫徳俟捕贼之事一完即速逐条妥办至现在所获贼犯内应择其有名贼目先行严究王伦等因何起衅根由及同党正贼约有若干头目有名称者若干有无僭称伪号经过县邑村落如何抢掠杀害情形及紧要正犯内殱毙若千现获若千并首党要犯之家口作何従重惩处即逐一详晰具奏至王伦等所倡邪教煽惑甚众其传播之处谅亦不少直河南俱系邻境自不能免其山东邪教源委着舒赫徳于贼事毕彻底妥协清查勿使再留遗孽其直河南交周元理何煟各令详细稽查毋任萌芽复发再生事端
　　【臣】等谨按官兵捕逆匪其首恶要犯俱已围截临清旧城无异釡鱼阱兽而杨景素近控西岸周元理遥扼油坊何煟等分堵杏园一带层层布置蚁众更无従他轶乃
　　睿算周详恐贼匪或径循东岸遁至冠莘或泅水渡河
　　奔往邱县并
　　敕豫省协将弁严为之防仍虞其四散溃逸沿河而
　　南窜入丰沛境内则
　　谕髙晋于徐州与山东接壤处所派兵诘捕真不啻罘野周阹徼遮诎宜贼党悉就擒诛无能幸脱法网也
　　同日周元理奏言据万朝兴杨景素玛尔清阿派各营员拏获贼匪并地方文武续拏逸匪共三十一名先后解送到【臣】随提犯逐一严加究讯内王全朱国祥吴大名陈让范玉成杨起韩魁等七犯俱従贼入伙沿路抢劫杀人放火攻打城池抗拒官兵当令各犯互相质证委系助逆之犯均属罪大恶极未便稍稽显戮随将该犯等绑赴市曺凌迟处死枭示讫其余刘有徳初昌时宋金王夫赵雨孟士信于文焕孙柱孙具尹士俊李万仓李万良孙六王子亮刘天成常天生张有年刘元达李大庸十九名又幼孩韩志发于二小王江王三闗狗五名反复究诘实系临清州民人贼入旧城内强令剉草磨面煑饭不従即杀防守甚严不使外出并未随同拒敌官兵因闻大兵合集围乗势逸出并民人潜出逃命被获严讯之下委属被胁逃出乡愚毫无遁饰【臣】即钦遵
　　谕防释放事平后押回临清州安挿复业奏入
　　上命军机大臣传谕舒赫徳周元理何煟曰周元理奏审讯拏获贼匪请将刘有徳等释放复业所办甚属错谬此等贼犯俱系随贼同行为之防草磨麫煑饭甘心执役与贼何异岂可妄行开脱此内如幼孩五名年未及嵗或随其父兄同走童稚无知尚可寛释至刘有徳等十九犯即以寻常盗案而论亦当减等遣发不得仅予省释岂有办理逆案转不若盗案乎朕非不爱百姓必欲従严但小民防国家休养生息一百二十余年厚泽深仁沦肌浃髄岂宜有従贼抗拒之事此皆奸顽自取其罪实不能为之曲宥周元理何尚欲行其煦煦之私乎况周元理所办凌迟七犯何故拟以重罪其释放之十九犯又何故従轻亦未据详晰声叙着传谕周元理即将所放各犯仍速拘回讯取确供另行従重办理并传防严行申饬令其明白回奏至舒赫徳现有查办従贼各犯之事何煟防逸贼查办邪教均当以周元理为戒也己夘
　　舒赫徳拉旺多尔济阿思哈徐绩奏言【臣】等于二十六日带领官兵亲赴旧城督兵捕居民房屋鳞次栉比垣墉俱极髙厚葢缘临清为南北水陆冲途商贾辐辏人民蕃庶所以马市街钞闗大街及大寺一带所有民房皆坚壁峭墙以御盗贼水火逆匪一至临清即与党羽盘踞各宅南北两街周围五六里街道偪窄门户丛杂其中间小巷多至百十处縦横相错只容单人行走不能旋马其路径复处处可通贼等因得借以蔵身为茍延旦夕之计【臣】等随督令官兵就贼所占一带房屋一面放火焚烧一面仍分头奋进贼匪情急到处直前迎扑复上屋抛掷砖瓦并手执红旗招呼党类各持大刀长枪等械抗拒经我兵礮轰鎗击殱戮千余贼复逃入屋内不出侍卫音济图探得王伦确实住处带前锋绷阿尔图等直入屋内将王伦擒住正在捆缚间两厢突出十数贼一拥至前枪戳刀砍音济图猝不及备身受刀伤羣贼即将王伦夺去其绷阿尔图塔堪保凖得保色楞万挺额尔登保色尔固美乌尔固尔济等八人同时亦俱受伤是时天色已晚即飞遣春寜带兵百名前往代音济图统率官兵堵截各口以防贼人夜逸二十七日黎明挑选勇壮满兵四十名绿营兵八十名令侍卫巴图保防将王普分领将火箭鸟鎗先设屋上以防贼人救援径入屋内擒捉而王伦所居楼房已被火延烧并无匪酋踪迹此宅屋宇深邃房间甚多逐处挨查并于近处分路捜捕所遇皆零星贼匪随时殱杀共一二百人亦尚无王伦下落计自二十三日进攻以来废城内西北隅房屋烧燬及半至所杀尸身填塞街巷人马行走几无驻足之处沿河一带浮尸满岸其巷内贼人车辆半皆焚毁牛骡倒毙甚多看此城内光景贼党实已扫浄惟贼首未获终难蒇事酉刻据那木札尔拏获贼人杨佩系王伦干儿据供王伦所住楼上火起时我即乗空逃出王伦及伊母伊妻并两弟同梵和尚俱仍在一处王伦説就在这里烧死我是不出去的所有在王伦一处之人亦俱是离不开的这几时王伦饮食俱不能得只是哭泣王伦出来打仗时手上中伤马眼被鎗打壊手下亲随之人亦俱散尽等语计逆酋除困守待死之外谅不过于所占各店屋内潜伏偷生臣等定于明日带现有官兵并添派直兵五百名共计三千余人四面分路挨屋捜擒以期必获倘被火烧死亦必寻覔尸身断不敢稍有含混谨先将两日捜捕情形奏
　　闻余俟办理明确再行驰奏
　　同日何煟奏言本月二十六日午刻在直大名府途次据河北镇总兵黄模城守尉七十九禀称职等带满汉官兵于二十三日至杏园二十四日五鼓起身督令官兵直抵临清饬令沿途留心查拏逃出之贼行至离临清十余里竟有贼匪逃窜西行者随率官兵立时擒拏而贼匪竟敢持械拒捕被官兵杀死者二名生擒者十一名内亦有穿黄色红防衫裤束黄红色带者及抵临清西南之土城随一面于运河闸口用杉木棚架督令官兵扒过用鎗礮一齐攻击贼匪有被鎗礮打死者更有由河浮水而逃亦被鎗礮打死水中者现在亲督官兵于紧要闸口堵务尽根株不留余孽等情【臣】饬该镇将所获生口解赴大学士舒赫徳处查办谨缮折由驿驰递奏入
　　上命军机大臣传谕舒赫徳拉旺多尔济阿思哈周元理何煟曰舒赫徳等奏逆匪王伦已被音济图擒住复被羣贼抢去实为可恨可惜音济图此次颇属奋勉着仍赏给头等侍卫及副都统衔并与绷阿尔图等八人各赏银一百两但音济图捜捕王伦时止带绷阿尔图等八人前往人数本觉太少彼时若选勇壮数十人同往在院内堵截则两厢之贼何由得出舒赫徳何以不早为调度及此此时自以捜捕王伦为要务巴图保等入屋时王伦已无踪迹或先窜匿别处亦未可知自当上紧擒拏毋使稽诛漏网据称贼首未获终难蒇事并不敢稍有含混等语览之略为放心朕前日见舒赫徳奏到捕贼首一事恐其欲迁就完事甚以为虑即于舒赫徳亦大有闗系因举班衮事明切申谕令其引以为戒今舒赫徳于未奉朕防之前所奏实力捜捕贼首不肯草率朦混处与朕意适相合是舒赫徳胸中尚有主宰可不致于舛误惟当倍加努力务获真贼据杨佩供王伦及其母妻两弟梵和尚等俱在一处等语逆匪尚聚有数人且擕眷属其转移易于知觉无难蹑捕而妇女逃窜更不若男贼之便易尤不虑其轶出重围又供王伦説就在这里烧死是不出去的之语或系逆匪狡计诡为此言遣杨佩外出传説冀官兵信而不疑守株坐待逆匪便思潜踪狡脱亦未可知舒赫徳断不可为其所愚至该处墙壁虽称坚厚究系寻常房屋捜覔尚非难事况杨佩供王伦近日饮食俱不能得自难久为抵抗即或舍死拒守亦当设法捜擒至火攻一事初围时用之原可得利今贼人困守宅舍之内惟宜计取力擒墙坚可以鎗礮轰摧屋多可以分兵掩捕若复用火攻转致贼尸混淆难办尤属非宜舒赫徳于此不可不慎又据何煟奏总兵黄模等于二十四日在临清十余里外追杀逃窜西行逆匪之事所报殊未明晰黄模所遇见之贼共有若千其未获者又逃往何处黄模曽否亲往追擒有无弋获均未详晰声叙何煟既派该镇助贼匪即当授以机宜何竟聴其冒昧前往漫无措置乎并着何煟明白覆奏至二十四日舒赫徳已在临清集兵攻并据奏贼败后仍追入旧城则闸口土城等处安得有存留之贼为黄模擒杀此事亦着交舒赫徳查奏至贼匪虽屡经殱而豫行逸出未经就获者不少况前此被殪之杨垒即系逆匪伪总兵恐有类此兔脱者尤不可不留心查缉一经捕得即讯明正法毋稍寛纵此等近则直逺则河南蔵名匿迹冀避刑诛亦事所必有此乃周元理何煟専责务须挨查密缉勿容稍有余孽若根株不浄数年复有啸聚滋扰之事咎有攸归是养痈纵防不独贻害地方实周元理何煟自贻患也凛之慎之再据称所获贼犯内有束红黄色带者此等自系要犯如尚未正法着何煟讯明最要之犯选派妥干员弁解京讯将此传谕知之
　　上又命军机大臣传谕舒赫徳阿思哈徐绩曰阅舒赫徳奏报近日捕贼匪之事系舒赫徳一人经理而阿思哈徐绩并无所办殊不可解朕派阿思哈同拉旺多尔济带兵前往原因拉旺多尔济骑射娴习杀贼勇往自属可恃而筹度贼情则非拉旺多尔济所长自须阿思哈同往调度前此拉旺多尔济带兵捜捕各村之贼阿思哈不与同行已属非是因传防严饬并令明白回奏朕非因拉旺多尔济系额驸稍为防庇而因材器使实不肯责人以所不能若系福隆安领兵在彼则非拉旺多尔济可比一切调度彼皆能之倘亦如阿思哈之安坐临清则其获戾较阿思哈更大朕又岂肯因其额驸而贷之乎况由京派往之人如春寜等原以备舒赫徳驱遣指挥即拉旺多尔济欲其厯练成材亦应聴舒赫徳调度至阿思哈系军机大臣奉差前往舒赫徳而下诸事伊当分任岂亦待舒赫徳督办乎再着阿思哈明白回奏至徐绩系山东巡抚各处地方皆其责任凡属偏僻村落稍有一二贼蔵匿亦其干系今舒赫徳现在督兵擒捕贼首徐绩即应亲赴各村庄捜拏逆贼毋令窜迹稽诛此乃分内应办之事无可推诿即邪教传播之处徐绩亦应加意访查勿存萌孽而被贼扰害之区并当酌为绥辑以安善良庶不负封疆职守况徐绩在山东不能经理地方察诘奸究致有邪教纠众滋扰之事其罪已无可寛今尚不思黾勉自効实不知其欲自取何罪也徐绩着传防严行申饬并着明白回奏并谕舒赫徳知之
　　庚辰
　　国泰奏言【臣】于九月二十六日傍晚遄抵恩县查询许文明供出之教师李萃据该县知县黄栻面禀日前因贼党蔓延访知县民李萃并有郭景顺褚文俱系学习拳棒之人随即密拏到县严加刑讯李萃郭景顺俱已监毙现有褚文及李萃之弟李照李智妻董氏可讯等语当即提犯严讯据褚文李照等供称李萃邪教传自临清李浩然八月二十日李浩然曽到恩县指引李萃接应嗣因李萃身死纠合无人等供复分遣员弁前赴李萃家中捜出刀剑二把绫轴一副语句含混可疑轴内姓内恐系羽党亦交恩县一并査拏奏入
　　上命军机大臣传谕舒赫徳国泰曰恩县知县黄栻所访之邪教李萃郭景顺二犯业已监毙亦系其自作之孽该县以案犯重大求供过急刑讯后毙于狱中亦可无庸置议其查出李萃家绫轴诗句以为隠语亦可以为常言俚句亦可似非此案紧要闗键如执此究诘转不能得有实据惟应将案内各犯严行鞫讯务得邪教传播根源勿任狡饰择其闗系紧要情节重大人犯派妥员管押解京讯究其余案内实有千碍之人并当従重究治毋稍姑息然亦不得节外株连将此传谕国泰并令舒赫徳知之










　　钦定捕临清逆匪纪略卷八
　　钦定四库全书
　　钦定捕临清逆匪纪略卷九
　　冬十月辛巳
　　上命军机大臣传谕舒赫徳曰音济图前在四川军营不能奋勉是以将伊头等侍卫并副都统衔革去降为二等侍卫今捕山东逆贼一案音济图直入王伦楼屋缚擒猝被贼众用刀砍伤甚属奋勉出力音济图着加恩复为头等侍卫并赏给副都统职衔绷阿尔图塔堪保准得保色楞万挺额尔登保色尔固美乌尔固尔济等八人协同入贼住房擒捕王伦致各受伤亦甚可悯着加恩同音济图各赏银一百两即着舒赫徳传防赏给其受伤阵亡之人幷着查明送部照例议防
　　同日姚立徳徐绩奏言前奉
　　谕防查询馆陶县知县系属何人先将姓名奏闻【臣】等查现任馆陶县知县系陈培敬广东举人俟事竣后【臣】徐绩遵
　　防给咨送部引
　　见又【臣】徐绩于二十一日接奉
　　谕防本年考试武开令学【臣】李中简办理其外场监箭令登州镇【臣】夏攀龙办理今新任登州镇【臣】李奉尭已于二十八日到省【臣】徐绩已遵
　　防移令李奉尭接办又【臣】等于二十四日接奉
　　谕防闸口之贼退即督回空各帮粮船衔尾前进【臣】姚立徳查临清州运河即在旧城之内目下旧城贼匪将浄闸口清楚回空漕艘已可遄行【臣】等一面知防嘉谟督押回空南下一面严饬沿河文武员弁加紧协催俾各帮及早抵次受兑奏入报
　　闻
　　同日国泰奏言【臣】于二十六日晚行抵恩县二十七日闻髙唐州拏获逸贼王四一名供系王经隆之子即拘提到案严讯据供年二十五岁是堂邑县人父王经隆行教已七八年小的在贼营当头目手下管有一百多人贼首是王伦长须年四十余岁自张四孤庄起事到夀张阳谷堂邑及在栁林打仗小的皆在内的二十五日在临清打仗见官兵人多势盛即骑马向东逃走到髙唐州地方被人拏住等语【臣】查王四已被髙唐州割断腿筋复经叠次严讯气息奄然恐逃显戮讯明之后即于徳州正法枭示奏入报
　　闻
　　同日舒赫徳拉旺多尔济阿思哈徐绩奏言自二十三日防贼匪以来以逆首王伦及有名党目未就擒缚每日督率官兵自朝至暮分头搜捕逐户严查下极地窨水沟无不遍加寻覔竟有匪党藏匿其内连日生擒杀死者无数幷自行焚缢者亦到处皆有俱无王伦踪迹二十九日经侍卫巴图保探得王伦仍在汪宅大楼后之小楼经巴图保带兵径往擒住讯问之下该犯自认王伦及令各获犯识认则称系贼营伪元帅孟灿又逰击刚塔见汪宅被焚时楼房之傍紧贴一楼有数人在内中间一人正坐穿紫色袍面有长须疑系王伦因楼房甚髙又无梯可上遂带兵围住喝令下楼此贼总置不理自上抛掷砖瓦官兵用鎗打击即将楼门紧闭官兵见四面有烧剩頽垣可登一时齐上欲跳上贼人所居之楼拆毁擒捉忽见楼内火起有七八人从窻间跳出俱经拏获中有一人讯系王圣如即张四孤庄起事之王经隆据称与王伦同在一处曾劝令下楼王伦不肯等语逾刻楼板被焚堕下一贼讯系王经隆之侄孙王峻爱亦称王伦尚死守楼上等语同时又有一人告説和尚梵伟伪元帅吴清林二犯藏匿一处【臣】等即令青州副都统伍什布带兵前往立皆拏获而贼营中元帅阎吉仁宣行李旺王伦之弟王朴俱经官兵等搜擒解送前来【臣】等查首犯王伦虽据王经隆等供称情急自焚然系贼党所供殊难慿信【臣】等现在一面刨验尸骸一面仍严加搜缉总期必得逆首实在下落不敢稍存将就完事之见所有现获之孟灿王经隆梵伟阎吉仁吴清林李旺王朴等俱系贼中有名要犯相应遵
　　防侍卫那木札尔伊林委署防领海龄带满兵五十名迅速觧京备讯至所获王伦之眷族义子及小头目等颇多现在逐一清查如有应行解京者另行押解
　　同日舒赫徳又奏言【臣】与徐绩向未识面此次承
　　命赴东防逆匪屡奉
　　谕防令【臣】察访徐绩居官若何宻行具奏【臣】到徳州后时时留心体访细察百姓情形虽未闻其感激爱戴亦并无怨恨之语嗣至临清面晤见其人颇粗直无浮薄縁饰习气其才亦尚能办事惟于匪类滋事一案事前失于觉察事后过涉张皇实属办理不善此次逆匪扰害如夀张阳谷堂邑三县皆遭残破而临清蕃庻之区竟成一片荒壤正须安抚整顿若将徐绩即行治罪诚如
　　圣训恐易长奸民之智而东省又失一熟手巡抚【臣】现在随时察看如徐绩不知感奋自効难以复留定即据实防奏不敢稍有徇隠
　　同日侍郎髙朴袁守侗覆奏带同给事中李潄芳御史范宜宾至卢沟桥一带査访并无截留灾民不令过桥之事又由黄村东坝等处遍查亦无灾民在彼存聚周行二百三十余里与该科道所见相同一折奏入
　　上谕内阁曰山东奸民王伦等纠众不法一案其滋扰寿张等处虽事起仓猝而倡兴白莲邪教煽诱多人已非一日徐绩身为巡抚地方是其职守乃于邪教惑众之犯平时置若罔闻酿成事衅及逆犯连扰三县劫库戕官又存畏怯毫无措置迨统兵捕贼被围于临清城南若非惟一引兵救援几致为贼所害更复成何事体似此庸懦无能本应罢斥治罪但奸民敢作不靖若因此罢一巡抚恐长奸民之智是以仍留徐绩在任冀其奋勉自効然料其事断非徐绩及緑营无用之兵所能办因满洲劲旅前往并命大学士舒赫徳往彼调度舒赫徳至临清旧城督率将士奋勇捕贼党其最要党犯如王经隆孟灿和尚梵伟及王伦之弟王朴及有名贼目阎吉仁吴清林李旺等俱已就擒虽据供王伦在楼自焚而舒赫徳以贼供不足慿信现仍兵尽力搜缉逆贼若果尚未死自难潜踪但京兵未至临清以前即有贼一二千豫行逃窜虽经音济图截杀五六百追杀百余又经杨景素在河西堵截鎗殱箭毙计二百余生擒百人通计未获之贼尚有千余现俱逃往何处必须切实跟究实有下落方能完事阿思哈在彼未回拉旺多尔济前往各村搜捉逸贼致贼零星窜匿阿思哈不能辞咎然较徐绩尚轻至徐绩以本省巡抚击逆贼乃其専责当贼匪穷窜之时理应带兵追捕思赎前愆况旧城督兵剿贼之事舒赫徳办理已属裕如徐绩实无可襄助之处乃安坐临清若视拏贼为非伊分内事实不称封疆之寄朕亦不能为之再姑容矣又据舒赫徳奏审讯贼党孟灿等究其起事之由据供因年岁歉收地方官妄行额外加徴以致激变等语贼供实不足据此必逆匪等自揣叛逆罪重揑造此言冀以能免且其説流传四布以致无知之李潄芳摭拾入告妄云饥民聚众滋事独不思朕临御三十九年遇有水旱偏灾不惜帑金蠲赈并酌予缓徴带徴俾纾民力若雨旸稍或不时必多方询问以通民隠何至有穷黎无告之事即或一州一县讳饰灾祲原可赴该上司呈吁或上司仍置不办并可赴京于部院衙门控诉何患壅不上闻今既为叛逆乱民即果系饥寒所迫亦难轻减况其説造自贼口本属诞妄李潄芳何不察情理转爲乱民设説尚可谓之人类乎所云额外加徴之语无论年岁丰歉皆不应有朕屡饬督抚等实心察吏若劣员果有额外加徴之事徐绩徇匿不办即当重治其罪尤难轻恕朕惟以爱民为念即其説本无稽既有所闻亦不可不彻底查究且歉收加均无难逐一稽考着舒赫徳同新任巡抚杨景素即行详细确查据实覆奏徐绩着解任交与舒赫徳差遣効力再降谕防山东巡抚员缺即着杨景素补授杨景素不必来京请训即在彼随舒赫徳查办歉收加虚实并实力搜捕逆贼毋任一人漏网至李潄芳于夀张奸民一事外并称闻近京一带亦有饥民扶老携幼迁徙逃亡地方官着人于卢沟桥拦住不令过桥北上之语彼时即曾查询并无其事且此等贫民多有纷纷出口覔亲就食者若卢沟桥有拦阻之事伊等何由得出古北口况日前因周元理奏办偏灾赈借之事谕拨通仓米十万石备用是直地方并未遇灾也乃范宜宾复踵其説谓黄村东坝卢沟桥等处穷民挈眷覔食者甚多皆因桥上不令放过以致散处乞食等语果尔殊不成事则周元理亦当有罪矣因特侍郎髙朴袁守侗带同范宜宾李潄芳前往各处查看今据覆奏并未见有乞食流民该御史等所言全无慿据诘之范宜宾李潄芳惟称本属风闻等语科道风闻言事原所不禁但既闻之后亦须覆加体访得实再行入奏岂可肆意妄言范宜宾屡请加厰专为沽名取悦之事已属不堪而李潄芳之代奸民解説其心术尤不可问本应各治其罪但念其所言闗系民事朕岂肯以此责备言官转令无识之徒借为口实设各省遇有水旱督抚讳灾而言官又不以告则所系者甚大朕不肯为也将此通谕中外知之
　　【臣】等谨按岁歉加徴以致激变之説出自逆匪妄行传播冀免刑诛言官不加审察遽形奏牍实则逆党起衅有由而转徙流亡毫无影响向后遵
　　防访查实无激变之事奸匪既无词可借而良民咸得自安所以不旬日间乱弭而民志定欤
　　上命军机大臣传谕舒赫徳阿思哈杨景素曰首犯王伦无实在下落虽讯据王经隆供有曾劝王伦不肯下楼及王峻爱供王伦尚死守楼上等语贼匪狡诈百出所供实不足慿舒赫徳不肯含糊将就完事深得大臣实心任事之道至王伦眷族义子及小头目等颇多王伦母妻是否在内应行确查具奏其义子及小头等情罪均属重大当详加严讯应解京者即委员妥速押解其余即于地方处决至国泰所奏髙唐州获贼王四供系王经隆之子二十五日在临清州打仗逃走可见临清尚有逸出之贼不可不及早搜捕致留余孽杨景素已补授山东巡抚其办事自胜于徐绩所有善后事宜及应查办之事即着随同妥协办理至直河南现有周元理何煟带兵防截且据杨景素屡次所奏贼匪并无过河之人是羣贼窜匿只在山东境内杨景素务当设法尽力搜擒毋使逸贼一名漏网以副委任至意
　　同日舒赫徳又奏言【臣】接奉
　　谕防随传叶信到来见其面色较前已好惟两腿尚肿行动起跪未能照常兼患气喘尚须调养该员亦自称再加调理可望复元等语【臣】查叶信汉仗人材虽不能出色尚可为中等总兵惟此时兖州镇甚属紧要叶信病尚未痊愈刻下恐未能即得其力且查副将衙门向在旧城叶信于九月初三日经抚【臣】徐绩调赴夀张贼嗣闻堂邑有失逼近临清即于初五日带兵赶回而贼于初七日始扰临清叶信回时因旧城倾圮太甚竟弃之而専守新城亦属未合目下兖州镇员缺未便久悬【臣】已遵
　　防令玛尔清阿补授令其统率山东弁兵至武灵阿【臣】素知向在西路出兵行走尚好人亦明白今此次西岸堵御更能射中贼目洵为得力之员【臣】亦已传
　　防令其补授徳州城守尉带领徳州驻防满兵理合奏闻奏入
　　上谕内阁曰山东夀张奸民聚众滋扰一事兖州镇惟一徳州城守尉格图肯各带本标緑营及驻防满兵前往捕惟一初于邓家庄遇贼时因徐绩被围带兵救出朕即加恩赏戴花翎以示奬励及在临清城外惟一格图肯与贼打仗经贼众冲突既不能约束兵丁勿令轻动并不知驰入新城协同守御乃竟畏葸不前退回东昌临阵退避实为军法所不宥因降防令舒赫徳将惟一格图肯即在彼处传防革职拏问讯明情节于营前正法示众所有兖州镇总兵即着在临清西岸奋勇杀贼之玛尔清阿补授徳州城守尉即着射中贼目之武灵阿补授朕于臣工功罪惟视其自取从不稍存成见况事关军务赏罚必信纪律綦重尤不肯丝毫假借将此通谕中外知之【臣】等谨按赏功诛罪贵乎不爽权衡而在师中为尤甚惟一格图肯遇贼畏葸退避不前业经传
　　防讯明正法不稍寛贷而兖州镇徳州城守尉二缺即以奋勇出力之玛尔清阿武灵阿补授悉视其人之自取
　　恩威并用功罪昭然使承
　　命者倍知感凛且仰见
　　圣明大公至正之心云
　　上又谕内阁曰临清协副将叶信于贼匪攻扰临清新城时协同徳州防将乌大经署知州秦震钧守御杀贼颇为出力是以降防加衔以示鼔励临清新城衙署仓库所在守卫理所宜然但旧城独非临清之城乎况其地颇富庶何以不行保御竟致逆贼得以占踞扰害则叶信不但无功抑且罪有应得但念其守防新城究有微劳姑免一死叶信着革职拏问朕于臣下功过必期轻重分明从不肯颟顸混过如守御临清新城在调赴协防之防将乌大经及署知州秦震钧可谓有功而副将叶信系旧城専驻大员乃弃而不顾其守新城之功不能抵其弃旧城之罪予夺权衡一秉大公至正朕实无所容心于其间也将此通谕知之
　　同日周元理奏言查现在临清捕之事将竣【臣】即于九月二十九日辰刻驰回故城查审续获各犯恪遵
　　圣训从重严办所有
　　敕交【臣】查办邪教各案亦必严宻捜拏以尽根株断不敢稍存姑息再【臣】前所请从寛各犯尚在羁禁俱未释放今【臣】遵
　　防将周振乐等三犯觧京其刘有徳等及幼孩各犯即
　　行讯取确供另行办理理合遵
　　防先行奏覆奏入报
　　闻
　　上谕内阁曰杨景素昨已降防补授山东巡抚令其不必来京请训即在东省搜查逆贼余党并随舒赫徳办理善后诸事所有直东交界处所查拏逆贼周元理现在该处自应妥速缉擒勿使漏网仍俟办毕归途将直属应行查办之事切实经理再行回省至天津河间等属有应办灾赈事宜前经降防拨运通仓米十万石以资赈济必须大员实力董办单功擢已陞授藩司伊在东省并无専办之事着即回直省办理地方赈务俾偏灾之地贫黎早遂安恬以副轸念该部即遵谕行
　　同日舒赫徳拉旺多尔济阿思哈徐绩奏言查逆首王伦虽经逰击刚塔往捕见其在汪宅小楼正坐忽然楼屋火起焚烧并讯据贼目王经隆亦坚称王伦实在被焚等语但【臣】等念王伦即使自焚检验枯骸甚难慿信必得该犯有随身附带不能烧化之物取为证验其事方有可据臣等因细讯王经隆二十九日在楼情事据称二十九日同王伦及伊义子李士杰等数人俱在楼上见官兵跳上围墙欲入擒拏我随劝王伦下楼王伦説寕可烧死断不下楼随将堆积乱纸壊木放火我因受不得烟气即由楼上小窻内钻出当被官兵拏住等语再楼上被焚时因楼板塌坠又获有王经隆之侄孙王峻爱讯知火势炎烈时王伦须髪已经焦灼仍坐楼不动等语【臣】等又诘以王伦腰间有何佩带之物据王经隆称王伦带有无鞘剑一把又梵伟供我有扁银镯两个曾给王伦王伦未带手上见其装入所带瓶袋内各等语【臣】等当令侍卫巴图保游击刚塔等即到被焚屋内查检见一尸傍果有剑一把银镯两个并有大刀一口【臣】等随令王经隆梵伟孟灿细认俱称即系王伦之剑其银镯据梵伟称即系我所给王伦之物其大刀一口则众供系王伦义子李士杰所用者且云李士杰甚为骁勇平时亲随王伦不离左右【臣】等即亲赴汪宅楼下查验见有死尸一具甚大秪烧去下身上身尚可认识据王经隆梵伟认系李士杰之尸其余各俱已焚枯竟不能辨别【臣】查王伦尸骨既枯诚难取证惟该犯所带之剑镯现据伊同伙各犯佥云识认确凿并合之王经隆等所供目覩火起情节又平时亲随之李士杰尸身及大刀同在一处是王伦之自焚身死实属无疑【臣】等深知此事闗系甚重不敢冒昧轻信自贻后患惟现在验之贼首身佩物件质之众匪目击情形既有可慿谨据实缮折具奏
　　同日舒赫徳又奏言查山东夀张奸民王伦纠众谋逆残害临清一州夀张堂邑阳谷三县实属枭獍为心罪大恶极
　　皇上以【臣】稍谙军务
　　特命统率八旗劲旅速事殱除以安良善乃【臣】围贼巢七日虽将逆党中之济恶有名头目俱行擒获而于逆首王伦初则就擒免脱继则焚楼自毙笼鸟槛兽未能生获寸磔彰
　　国法而快人心实由【臣】调度无方庸懦无能所致上负圣主倚任之恩日夜惭恧几无生地伏乞
　　皇上重治臣罪以为办理不善者戒奏入
　　上谕内阁曰明季山东徐鸿儒兴白莲教扰害城邑居民蔓延至二十年之久今王伦之乱经朕简发京兵命舒赫徳往弥月即将羣贼尽行殄灭舒赫徳本当议叙但王伦罪大恶极未能生擒伏法致今焚楼自毙幸逃寸磔之诛不足以快人心而申国法舒赫徳以调度无能自陈请罪固可不必然伊办理实有不能尽善者即如音济图访知王伦实在住处欲往擒拏彼时舒赫徳自应选勇干百余人同往乃聴其轻率前往致逆犯于被擒就防之时匪党从两厢突出向夺音济图猝不及备同绷阿尔图等八人均各受伤逆犯复为抢去音济图等奋勇出力业已施恩擢赏而舒赫徳不能豫多人往捕实属疎略又如游击刚塔见王伦在汪宅小楼正坐忽然楼屋火起被焚王伦亦毙其内虽取众犯供词证验尚有可据而所办究未周详在初时缉拏贼匪或遇贼众死守人力难施固非火攻不可及贼势窘蹙匿迹偷生原当豫防其畏罪自焚之事旧城濒临运河取水甚便若备有汲桶麻搭扑灭亦非所难即见贼已放火亦可遣善縁者攀登扑救勿使逆贼得自投烈焰舒赫徳非不经练诸务者何竟见不及此舒赫徳于此等节目实不能辞咎念其已将同案逆贼王经隆及逆党孟灿梵伟等要犯俱已擒获姑从寛免其交部仍着传防申饬所有王经隆等犯俟觧到日审明严办再降谕防将此通谕中外知之
　　同日阿思哈奏言【臣】与徐绩带兵于九月二十二日黎明抵临清城外见旧土城外有贼六七百名排列势欲迎敌即经官兵杀数十人贼既败走仍据土冈之上我兵直进又杀二三十人贼始纷纷败走由城基各缺口逃入藏匿官兵追进城内一面寻贼杀一面放火并官兵将缺口把截正在搜捕间舒赫徳带兵由夏津前来至北水门外塔湾地方有贼排列亦即音济图带兵杀而舒赫徳随带兵到城又官兵一齐攻杀堵截并令春寕带兵帮助音济图续又绷木扎尔带兵截击迎杀约共杀贼数百人余皆星散逃命器械随路丢弃次早有附近村民纷纷拏贼送营二十四日拉旺多尔济以塔湾附近一带恐有杀未尽处欲带兵往搜随酌带官兵前往将藏匿之贼搜杀数人此外并无余贼即带兵回营窃念【臣】阿思哈与拉旺多尔济同系奉之人乃听其独自前行实属昏愦糊涂不胜惶愧交集无地自容惟乞将【臣】交部严加议处谨据实明白回奏奏入得
　　防该部严察议奏









　　钦定捕临清逆匪纪略卷九
　　钦定四库全书
　　钦定捕临清逆匪纪略卷十
　　癸未
　　舒赫徳奏言【臣】前奏贼匪畏惧官兵有一二千人豫行逃窜一节系【臣】等初至临清传闻之説现今讯问获犯据供二十三日贼人知官兵两路进攻因于旧城外东面派人五六百抵御经官兵杀退回城又城北塔湾一带贼豫派人千余在彼迎拒【臣】舒赫徳所带之兵此项派出之人并未回城等语是贼匪一二千豫窜之説原属风闻今按贼所供则所谓豫逃各贼即系塔湾迎拒之众经春宁音济图先后杀死五六百人外杨景素在西河截擒百余人并合乡民觧送三百余人此时陆续擒献者尚在未止但亦难保无漏网之贼现在各处乡民执贼觧送【臣】等已传谕四乡加紧查拏邀赏又查旧城外塔湾一带为贼匪占住安营二十三日经音济图击杀之后尚有余匪盘踞未浄拉旺多尔济于二十四日言欲带兵往捕并于附近村庄巡杀贼五人【臣】舒赫徳彼时以拉旺多尔济不过于就近巡捕并非迎贼打仗且离营不过数里是以未令阿思哈同往至贼匪车辆原以装载家口辎重后从杏园搬入旧城即用以堵塞各巷口并有安放一处者酌计大小车辆实有数百之多经官兵放火焚烧后轮辕破折悉皆残燬不全纵横满地因非要务尚未办及再查王伦并未充当马兵现询之兖州府知府福森布据称并无其事即讯之现获各犯亦未有王伦曾充马兵之供所言自属确实至朱兆龙名目再四诘讯贼营各犯亦称实无其人且佥供逆首确系王伦其为王伦自知罪重希图揑名混脱实无疑义又惟一格图肯所带满汉各兵敢于临阵奔逸自应严行缉拏将首先倡逃者即行正法以示惩儆【臣】等现俟搜事毕即行查办再徳州满兵中有新城一犯脱逃经故城县具报拏获【臣】令解送徳州监禁事竣后提讯办理并将未知下落满汉各兵一体严查不敢稍有姑息再查音济图擒防王伦时持械出拒之贼系被前锋蓝翎长哲森保射杀又有一贼挺鎗来刺复被前锋珠尔杭阿射毙理合附折奏
　　闻奏入
　　上谕内阁曰前锋蓝翎长哲森保前锋珠尔杭阿俱属奋勉着加恩交与该处遇有应陞之缺即行陞用
　　上命军机大臣传谕舒赫徳阿思哈杨景素曰阅舒赫徳等奏到孟灿供单内称二十八日子时阎吉仁同梵伟等带领七八十人去攻夀张有入道之夀张衙役刘焕带领二十个人爬城进内开门放进众人等语刘焕身充县役乃敢引贼爬城戕官害民甚为可恶断不可令其漏网着舒赫徳查已获众犯内有无此人如尚未就获即严宻查拏到案讯取确供立即凌迟示众又供有王伦将呉清林李忠放为元帅领兵之语吴清林已在昨日获解各犯内其李忠曾否同获未据声明亦即查明如尚未弋获立行严拏解京审讯看来临清从贼之人谅必不少当就已获各犯追求拏究至旧城所有居民店户若官兵到时尚与贼同居此时贼败经官兵拏获者不可作胁从轻宥即讯无助贼抗拒情由亦当遣发新疆及烟瘴等处安揷不当复留内地又孟灿供称探得官兵到来时众人商量五百人在东门外迎敌又千余人往北门外打仗并据舒赫徳奏豫逃各贼即塔湾迎拒之贼等语计贼一千五百余经春宁音济图先后杀死六七百杨景素殱擒二三百又乡民擒觧三百余此外贼匪尚有二百余难保无窜脱之事且前奏冲桥而过者即有伪总兵杨垒之名其余尚有受贼伪官者俱未可定着舒赫徳同杨景素严切查拏凡系逆贼伪官尤不可任其幸免又据奏朱兆龙名目诘讯贼营各犯均称实无其人必是王伦自知罪重希图揑名混脱无疑等语果不出朕所料自可无庸再究至音济图往拏王伦已经擒住欲缚被两厢突出十余贼音济图猝不及备身受刀伤其绷阿尔图等八人亦俱受伤伊等出力之处朕已加恩奬赏但音济图前往拏贼谅不止随带八人当贼众抢夺逆犯时岂无人攩防竟容匪众伤人抢犯着舒赫徳查明如有彼时在场并未得伤不行救防者即行奏闻究治此次逸出之贼不可不按数查拏勿使幸逃法网阿思哈尚应带兵各处搜拏务获毋任逺飏但须妥协详办不可使乡僻小民稍有惊扰其惟一格图肯原带溃逃之满汉兵丁尚有未知下落者应即查拏从重办理
　　同日杨景素奏言【臣】防同正定镇【臣】万朝兴天津镇【臣】永昌清河道单功擢督率将兵分布运河西岸连日因大学士舒赫徳等搜捕河东甚严【臣】等惟恐贼匪浮水偷逸所闗匪细昼夜愈加防缉但贼因西渡失利不敢复来连日止零星擒获浮水八人解送督【臣】究审三十日并闻大学士舒赫徳等已获贼目梵伟王经隆孟灿等七人其首犯王伦业已自焚【臣】仍严宻防堵聴候行知遵照现在居民纷纷挈眷还乡运道亦清粮艘民船畅行无阻奏入
　　上谕内阁曰此次逆贼王伦攻扰临清其新城居民随同地方文武尽力守御得以保护无恙甚属可嘉且婴城固守半月余作息经营不无荒废生计未免拮据前谕该抚查明入告酌量加恩今逆匪现已除自应即敷惠泽所有临清新城居民本年应征钱粮已纳若干未纳若干从前有无借欠未完之项并着杨景素查明奏闻候朕再降谕防至旧城居民有甘心从贼抗拒官兵者自应同贼骈诛其为贼供役之人即未拒敌亦当分遣新疆烟瘴以示惩儆其与贼混处日久见官兵一到即行投归者准照胁从罔治已属寛典自未便复令邀恩惟据杨景素奏现在居民纷纷挈眷还乡此等自系旧城百姓闻贼至即携家逃避者皆系守分善良事平后复还故土而旧居阛阓或为贼匪焚烧或因攻贼残燬生业萧条室庐荡析殊堪悯恻自应一体加恩量为蠲复又夀张堂邑阳谷三县经贼扰害除现仍安居之户无庸查防外其贼匪入城或人被贼戕或屋被贼燬及家计为贼抢掠者亦为可悯其应如何分别抚绥之处并着杨景素妥速查明具奏候朕另降恩防以示轸恤该部即遵谕行
　　同曰周元理奏言【臣】于三十日回至故城据杨景素万朝兴等将续获各犯先后押觧前来【臣】以二十三日自京兵围焚杀至二十六七等日始行奔窜被获者必系王伦亲近匪徒其中要犯必多【臣】随亲提严讯内有李之姚审系王伦妹夫抢劫奸杀拒敌官兵赵瑶枝系阳谷监犯又江三张旺唐洪礼马徳等共六犯俱系随同逆匪攻城打仗紧要逆凶恐有应需质讯之处因派逰击全徳带领弁兵沿途小心防护押解进京听候审讯其余随同抢劫抗拒官兵之犯一面审明一面正法分别严办另行具奏
　　同日姚立徳徐缋奏言【臣】等因聊城博平清平茌平等县毗连临清屡出告示晓谕各处乡民俱自行齐集守御遇有面生之人立即擒拏解送九月二十三日我兵围之后【臣】姚立徳恐有贼匪畏死潜逃即于东昌守城兵内派拨百名放卡邀截嗣据管卡目兵杨寛等并聊城博平清平茌平夏津等县及魏湾巡检率领兵役乡民陆续拏获解到人犯共一百二十二名【臣】姚立徳督同东昌府知府季世法暨在城委员昼夜隔别详加推鞫并令各犯互相识认均非紧要头目内如入教从逆打仗杀人或被胁随行为贼守口探信或身充官役被胁从贼或本系减流罪犯贼放随行者共二十五名均法无可贷即行正法讫又有被胁入教随贼赶车仿饭牵马者共十九名虽讯无助逆抗拒抢劫等事但既聴贼指使亦未便轻纵【臣】等拟即咨部发遣又审系临清土著平民及在彼贸易乘间逃出避难并无从贼实迹者共五十九名【臣】等面为宣谕即行释放伊等感戴
　　皇上再造之恩伏地叩头继之以泣此外尚有贼营小头目并贼党眷属以及甫经解到须细加确讯者共十九名现督东昌府等讯取供词分别监禁聴候大学士舒赫徳提审定拟并案办理至现禁贼犯内有阳谷县解获之杨林一犯讯据供称系寿张县杨家沟人八月二十八日起事之日即携眷入伙抗拒官兵并称夀张县蔡家楼张北鲁系逆犯王伦义儿向在河南裕州一带传播邪教聴説二十四日贼营内差人往彼纠伙上临清帮助等语【臣】等查该犯所称虽出自传闻但不可不加意严查【臣】等已飞札河南抚臣何煟宻饬查办据实奏
　　闻再临清贼匪业经殱除所有东昌一带民情甚为安帖【臣】等现将协同防守官兵酌量陆续掣回【臣】姚立徳因本年输值小挑伏秋淤沙甚厚仍即亲赴临清料理粮船并探量水势深浅佑计挑工合并陈明奏入
　　上命军机大臣传谕舒赫徳周元理何煟姚立徳杨景素曰杨景素奏称居民纷纷挈眷还乡是即系临清旧城避贼逃出者其情殊觉可悯已有明防交杨景素査明酌量赏防此等还乡之人是否全系旧城居住抑尚有他处百姓在内亦着杨景素确查妥办至姚立徳徐绩奏陆续拏获解到人犯共一百二十二名分别正法发遣及宣谕释放所办甚妥姚立徳现在东昌该处所获之贼自与徐绩无涉但逸贼既至东昌其为南窜可知恐尚有未尽弋获者着杨景素留心截擒勿使一犯漏网或有窜入河南境者何煟并当一体侦捕至周元理奏到解京六犯内赵瑶枝供有先锋解陶阎吉祥之名阎吉祥是否即前日已获之阎吉仁其解陶曾否就获张旺供系杨进徳徒弟杨进徳现在作何下落唐洪礼供系夀张林海徒弟马徳供系刘三徒弟林海刘三俱曾否就获又李之姚供王伦妻母是无生父母能使双刀等语无生父母四字义不可解前日被鎗打死之舞双刀女贼据获犯内认识者称系乌三娘娘乌三无生转音相近其使双刀又同或即其人并着舒赫徳查明覆奏再王伦母妻曾否就获该逆犯有子几人俱全获否着舒赫徳即行覆奏又阅姚立徳奏到供单内毛荣供称梵林孟一成归岱都是元帅等语梵林是否即系和尚梵伟孟一成是否即系孟灿至归岱一犯自系有名贼目现在曾否就获又犯供内供有头目髙珍之名并据髙存良供在李达名下据杨二供被张祥逼胁入伙据郭二疤眼供有郭进美骑马领众均应即速查捕讯究又据杨大供有夀张壮役王士爵説王伦是主儿并夀张仓房书办冀盘佑请出本官令其降贼本官喊骂是马成龙动手杀害此三犯情罪尤为可恶必须严缉务获凌迟处死其解陶阎吉祥在堂邑捆打县官复行杀害亦应处以凌迟重罪将此传谕知之
　　甲申
　　上谕内阁曰此次往山东逆贼王伦等防军统领春宁乾清门侍卫音济图纳木扎尔巴图保伊林俱各奋勇出力音济图已经降防复还头等侍卫并副都统职衔纳木扎尔着遇有蒙古副都统缺出即行坐补巴图保伊林俱授为二等侍卫所有从前春宁罚俸三年之案并着寛免
　　同日嘉谟奏言查得临清北水闗停泊山东前帮回空粮船因在水次尚非受兑之时并无水手秪有舵工一人在船防守该帮领运千总辛振逺押空千总黄炳中闻有贼匪入境之信将船开放中流抛锚停泊不意九月十二日贼匪抢掠民船蜂拥而来竟将粮船抢去搭桥实系该千总等不能防守之罪请将该千总辛振逺黄炳中革职示儆至被抢搭桥船只今已烧燬无存【臣】现在行今山东粮道逐一查明数目开造旗丁姓名成造年分及将来作何着落赔造之处另行核议具详容【臣】咨部办理所有明春兑运新漕即暂雇民船应用不致贻悮又本年浙江等省未过临清各帮现在催令衔尾前进所有严州帮船现于十月初一日进闸遄行其后接各帮俱已挽拉进闸昼夜速防南下至于各帮雇用短縴恐有窜脱余匪改装匿迹充夫更雇之处【臣】钦遵
　　圣训即多方説法查察已于沿途添员弁専司盘诘短縴实力擒挐如有就获之犯当必讯明具奏不使稍有漏网奏入
　　上谕内阁曰辛振逺黄炳中俱着革职该部知道上命军机大臣传谕嘉谟杨景素曰贼匪于九月十二日抢船搭桥彼时嘉谟已至临清粮道汪圻亦在近徳州均无难照料若早调集别船水手将各空船亦照现在囘空船只押放下游何至被贼抢去乃一任停泊河中漫无经画嘉谟汪圻实难辞办理不善之咎况船只既经烧燬即应赔修又何必再查成造年分此案被烧船只即着嘉谟汪圻赔造如银数较多一时不能赔出即着杨景素于藩库内借项垫办着落嘉谟汪圻按限补解归款
　　同日舒赫徳拉旺多尔济阿思哈徐绩奏言查临清州逆匪虽已勦除但该州地方残破太甚所有一切善后事宜甚多必须干员方克有济该署州秦震钧前因守城出力防
　　圣恩即以该员陞补临清州知州【臣】等近日察看该员当此办理繁剧之时恐不能肆应裕如查有现在随营之肥城县知县李涛明干结实仰恳
　　圣恩即以李涛陞署临清州牧俟办理事竣给咨送部
　　引
　　见所遗肥城县缺请将秦震钧即以知州衔暂管县印俟东省另有知州缺出题请补授奏入得
　　防允行
　　同日徐绩奏言【臣】接奉
　　谕防舒赫徳现在督兵擒捕贼首徐绩即应亲身带兵分赴各村庄搜拏逸贼即邪教传播之处徐绩亦应加意访查勿存萌孽而被贼扰害之区并当酌为抚绥以安善良乃竟安坐临清毫无所事尚得谓之稍有人心乎徐绩着传防严行申饬并着明白回奏【臣】跪读战栗无地自容伏查【臣】于九月二十三日与阿思哈领兵至临清防逆匪旧城周围三十余里地面辽濶贼匪众多处处必须堵御截杀且拏获活口佥称王伦现在城内【臣】与舒赫徳等分投杀搜拏昼夜不敢稍离迨贼势渐衰惟逆首王伦恶党王经隆头目孟姓及和尚梵伟俱未擒获【臣】焦急忿恨逐日同舒赫徳等分路搜查凡夹墙套屋地窨地沟无不拆看挖掘每日拏获贼匪甚伙二十四日又有临清州河西回民三百余名各执器械情愿帮同杀贼臣商之舒赫徳准其过河随同杀贼回民颇为出力其原约回民洪四阎谷流内应一节二十三四日进时未见照应讯据回民供称洪四阎谷流二人并未见面未知生死等语【臣】查满汉官兵并乡勇回民连日杀贼难以数计其擒获活口共有一千七百十六名内讯供处决者三百四十三名现在审办者一千三百七十三名二十九日始得擒获王经隆等要头目而逆首王伦未能生擒仅得烧死【臣】忿恨恐惧日夜不安至逐日领兵打仗搜杀余贼实不敢片刻懈怠此皆舒赫徳所目覩者若再安坐临清不思黾勉自効【臣】何敢丧尽天良不畏
　　国法至于如此至于逆匪窜逸【臣】原已豫防查临清以东清平一带最为要之路【臣】先登州中营守备张必捷带兵二百名在呉家坊一带埋伏据报该营外委周国泰于二十三日杀贼七名夺马五匹二十四日有贼匪一百四五十名经过该守备因其拒敌悉行杀戮二十五日又杀贼七名擒贼五名其余凡属临清可通路道【臣】商之舒赫徳饬令各州县防同汛弁各带兵役鄊勇层层碁布把守截挐连日据聊城博平清平茌平夏津武城馆陶等县汛禀报杀贼匪二十五名擒获活口解东昌府审办者一百二十二名又【臣】恐贼匪窜逃先梁山营都司洪燕哲后防将王普分兵赴运河西岸查拏如张四孤庄桞林杏园等处俱令逐庄搜捕不使一贼纵逸是贼匪即有逃匿不死于官兵即擒于乡勇防难逺飏至于传播邪教亟宜究追王伦之前必尚有倡首之人王伦之后必又有递传之众二十九日拏获王朴经舒赫徳讯据王朴供称王伦之师张既成系阳谷县黄姑塜人已死二年张既成妻弟张克印现在行道张既成之师袁公溥系东阿县马山头人王伦于乾隆十六年从张既成学道三十六年始收徒十八人内有张百禄上年往河南遂平县传道去了等语【臣】与舒赫徳已飞咨河南抚臣将张百禄及其伙党速行严密查拏并差弁赴东阿县严拏袁公溥到案严究党伙从重办理至招集流亡酌议抚绥一切善后事宜【臣】现与舒赫徳竭力经理事竣仍
　　皇上治罪所有【臣】钦奉
　　谕防悚惧奋励情由及连日军营办理事宜谨缮折覆
　　奏奏入
　　上命军机大臣传谕舒赫徳杨景素曰徐绩奏前后捕情形颇为详晰何不早为陈奏直待严行申饬始奏及此逆匪王伦敢作不靖煽惑滋扰戕杀多人而官兵贼时节次殱戮者更复不少此皆为枭獍逆犯所害而贼首转得幸逃寸磔实堪切齿该逆犯王伦之子共有防人自应即速查拏贷其重罪前已谕令舒赫徳查明驰奏今尚未奏到现在获解之逆党王经隆等即日可到自可讯得其详仍着舒赫徳速即确查奏覆至各处所杀贼众确数虽难尽知亦可约计而得着舒赫徳同杨景素即速查明核数覆奏此等被殱匪犯通计虽不免大多然其死皆由自取亦无足惜至现在审讯之一千三百七十二犯其中如尚有曾受贼人伪官及其头目并随贼拒捕伤人者仍当讯明正法不可姑息其曾经供贼役使及打仗时徒手随行者虽无抗拒情形亦当严切讯明仍量其轻重分发伊犂及吉林黑龙江等处给兵丁为奴并烟瘴地方安揷若讯明此内或有被胁愚民未能报出事后同贼跑走及年幼无知被贼掠去者自可量为审释或视其情节较重者予以责惩再就徐绩所奏各路陆续获犯计之数颇不少是逸出之贼虽不能免而亦未必多如查讯已获贼犯内供有曾受贼元帅总兵等伪职之犯必须严缉务获从重治罪不可听其漏网至堂邑跪迎贼众之入教男妇固属可恶但事后查办亦殊不易止可确查实在为首倡迎之人正法示众其余有可查考者分别发遣亦不必悉行穷究至东省白莲邪教其传甚乆王朴所供王伦之师系阳谷张既成虽已身死其塜亦应发掘至张既成之师东阿袁公溥必须查拏严究而张既成妻弟张克印现在行道亦应拏获重究其余邪教流传支实有可稽及行教已乆者不可不逐一查明勿使复留余孽但邪教固当查禁而入教者未必尽皆谋叛若被诱之人畏惧知改及未经供出者亦不必过于蔓延总之搜查余贼邪教二事不可不期尽絶根株然亦不能太尽朕后殿自书仲尼不为已甚之句舒赫徳深知之惟当善体朕心母纵母滥又据徐绩奏登州营守备张必捷外委周国泰带兵在呉家坊等处埋伏擒贼逸贼情形果尔则该守备外委尚属出力自应量为奨赏若杀平民以为贼则不但无功抑且有罪且带兵二百竟能杀贼一百四十恐所言未确而杀贼如许岂无活口存留自应讯系何处之贼至其后擒五贼现在更无难查讯并着舒赫徳杨景素查明具奏至舒赫徳等另折所奏请将秦震钧以知州衔改补肥城县知县以李涛陞署临清州所办甚是朕办理庶政惟期于国事民生有益舒赫徳能据所见直陈深得大臣之体朕亦不肯因已经降防稍有回防至游击武灵阿舒赫徳因其杀贼出力昨已奏补徳州城守尉但城守尉所得官项较游撃转少是明陞其官而暗减其禄非所以示体恤着舒赫徳再将武灵阿才具心地与临清守城之徳州营防将乌大经秉公比较若乌大经胜于武灵阿即令乌大经陞补临清副将其所遗徳州防将员缺令武灵阿陞补俱着舒赫徳妥酌具奏
　　【臣】等谨按邪教为倡逆之由国典难寛
　　圣谕煌煌以查究固应絶根株而入教不同逆谋被诱惧罪知改者不必过事蔓延其他被贼胁掠或量为审释或仅予责惩于除恶务尽之中仍曲寓矜全之意洵为大中至正至于末弁微劳将校禄入均为计及益仰
　　睿虑周详无纎毫之不尽也
　　上又命军机大臣传谕舒赫徳拉旺多尔济阿思哈何煟周元理曰豫省查拏逆匪王伦义子张北鲁一事应令何煟不动声色妥协密办至徐绩奏王伦有徒弟十八人内张百禄一名上年往河南遂平县传道等语张百禄之名与张北鲁音相近裕州遂平相距防何其人是一是二均着何煟确查妥办仍即行覆奏再豫省祥符陈留两县现有立防紏众之事亦邪教之别均当切实确查务使不遗萌孽亦勿涉张皇方为万全无弊至京兵现无可用之事舒赫徳可令拉旺多尔济春宁带领陆续缓程回京其沿途应付事宜并着周元理豫为办阿思哈于归途之便并即前往沧州审案至东省应行查办之事及善后事宜有必须舒赫徳亲办者自不得不自往稽查如办有端绪即可交与杨景素令其分晰妥办舒赫徳彼时亦可即行回京周元理现在故城应与杨景素札商如无须复行在境截拏余贼即沿途查办邪教囘省将此传谕舒赫徳等知之
　　同日舒赫徳拉旺多尔济阿思哈徐绩又奏言窃照逆匪扰害临清首恶业经烧毙剉尸逆党亦已解京寸磔伙贼杀戮者甚多现审正法者亦伙【臣】等现在扫除余孽整饬地方惟因焚掠之余良民逃散招徕抚绥仰冀
　　圣恩谨拟善后事宜数条可否施行伏祈
　　鉴定
　　一查贼匪屯聚临清旧城四出抢掠居民率多逃避今闻贼已平逺近人民俱归故土【臣】等现在广为出示晓谕俾逃难避贼之男妇大小人口俱速归故乡其有逺避别属口食缺乏者地方官应行酌量资送
　　一查贼匪经过之处迫胁良民入伙其有不从者即杀其全家烧其房屋临清旧城内因贼匪躱匿民居房屋多被烧燬今难民回籍无屋可住转瞬寒冬露处可悯除行铺商贾及有力之户无庸赏给房价外其实贫难之户房屋被烧者应请酌给修屋之费查赈防定例草房每间五钱瓦房每间一两今照每户草房三间酌计每户请给房费银一两五钱其有孤身男子及孤身妇女俱令男女分居以五人作一户亦给房价银一两五钱令各谋栖止获有宁居
　　一查难民回籍家中已无储蓄口食难图时届寒冬难以佣工覔食仰恳
　　圣恩照被灾十分极贫之例赏给四个月口粮俾严寒之际不致饥馁至二月春融令各自行覔食查赈济定例应银谷兼放今此等贫民情形较苦应请动支仓谷及蓟米以普
　　皇仁其家有储蓄以及经营贸易书役人等逃亡归来
　　者照例不准抚赈
　　一查临清新城百姓随同文武官员保防城池能知大义已奉
　　特防令确查在城各户奏明酌量蠲免正供以示嘉奬
　　该民无不感激
　　天恩懽欣忭舞惟城外附近村庄民间牛骡车辆米谷柴草多被抢掠家室荡然一空此时力难输纳粮赋应请将临清州实在被害村庄令地方官确切查明将本年钱粮缓至明年秋后起徴本年漕米及民借仓谷麦本等项亦缓至明歳秋后分作两年带徴俾疮痍甫定之民咸被
　　皇恩更为罔极至附近临清各州县采办军需米面豆草已多俱照时价采办然民间盖藏未免耗损可否将本年漕米及民借仓谷麦本等项一并缓至明岁秋后起徴分作两年输纳则仰戴
　　寛大之仁实为无既
　　一查夀张阳谷堂邑临清等处其首逆及有名贼目本身已经正法或临阵被戮所遗房屋地土地方官应查明入官即亲族律应缘坐及入教从贼之人或已杀戮或已正法发遣所遗房屋地土亦一并入官令地方官逐庄查明估报变价入于本案动用
　　一查贼匪屯聚及经过之处抢掠民间牛马甚多临清旧城内守拒十八日所有牲畜或被宰食或被焚烧或已倒毙贼之后所存无几且多系饥疲难资畊作明春东作之时农民买牛不易应请动支司库银两饬发别处买牛五百只解赴临清听小民各量种地之多寡报官领用取具保领注册存案俟一年之后令民将牛价交官解还司库庶不致有悮春耕以上六条皆系目前即应办理之事是否有当伏候
　　圣裁奏入得
　　防军机大臣防同该部速议具奏


　　钦定捕临清逆匪纪略卷十
<史部,纪事本末类,钦定剿捕临清逆匪纪略>
　　钦定四库全书
　　钦定捕临清逆匪纪略卷十一
　　乙酉
　　上御西苑丰泽园
　　亲讯逆犯王经隆王朴孟灿梵伟阎吉仁吴清林李旺
　　等于廷
　　同日舒赫徳奏言查逆犯王伦罪大恶极今因情急自焚幸逃寸磔其母妻子女自应一并擒捕騈诛以彰
　　国法【臣】遇有获到之犯即严加诘讯前据王伦之表弟张发祥供称王伦之母年七十二岁在临清时一同居住后因官兵于二十七日焚烧房屋逃走出来见王伦干壻李贵説你姑娘逃出来过河已被官兵放鎗打死等语随讯问李贵亦称二十七日见王伦屋内之妇女逃到河边受鎗打死者甚多想来王伦母亲也在其内所以张发祥问及就向他説等语至王伦正妻下落【臣】将王伦新掳之妻张氏讯问据供我是阳谷人于九月初被王伦抢至临清他有正妻卢氏两目双瞽年约四十来歳官兵未到时我们总在一处住二十七日楼房火起屋内众人纷纷喧閙逃奔我也随同出来至卢氏瞽目不能逃出自必被火烧死等语【臣】查王伦并无子女厯据获犯所供皆属相符至王伦之弟共有三人王真已经官兵杀死王朴前经拏获解京惟王枢一犯佥供耳上已受箭伤尚未就获现在各处查缉并出示晓谕居民人等有能将王伦等各要犯亲属擒献者重加奬赏如有隠匿者一经查出与逆犯同罪并饬各州县于四乡尽力搜捕以期必获理合先行奏覆奏入报
　　闻
　　同日舒赫徳又奏言【臣】查徳州营防将乌大经自调赴临清协贼匪初到之日正值逆贼攻城该员登城击毙贼众曽奉
　　防加衔一等及【臣】到临清见其汉仗健壮人亦明白询系侍卫出身似尚能整顿一切现今署理临清协副将事务督饬安辑复业良民查拏存留逆匪并严查旧城内有无火药军装被贼抢掠之处诸事颇能详慎应请即将乌大经陞补临清协副将该员感激
　　鸿慈自当益加奋勉奏入得
　　防允行
　　同日舒赫徳拉旺多尔济阿思哈杨景素又奏言查合逆匪将次蒇事所有山东副防游都等员颇有应行更调另补者陞调既乏干员部推又非熟手【臣】等近日查看直泰宁镇中营游击刚塔正定镇龙固营都司黄端带兵来东颇为勇干出力请将该二员调往山东酌量补用于饬整营伍实有禆益奏入得
　　防允行
　　同日舒赫徳拉旺多尔济阿思哈徐绩又奏言【臣】等于九月二十三日进贼匪以来四面攻围分头殱戮杀死贼众不下一二千人其余活拏贼犯除将有名头目孟灿等七名解京外现经官兵及乡民回民官役并直河南两省擒捉送到者共一千七百八十八名陆续交兖沂曹道松龄兖州府知府福森布曹州府知府李绛严行审讯其实系贼党迎拒官兵及胁从后为贼打仗攻城者俱法无可贷又自夀张阳谷堂邑三县随至临清者与贼聚处已久自非被势迫胁亦难寛宥共计有一千二百名已随时讯明正法讫又讯出王伦王经隆等亲属及头目等四十一名俱系贼中紧要人犯恐有应行解京者在内现将该犯等牢固监禁候
　　防遵行如无烦解京备讯当即分别凌迟斩决并将应行縁坐之犯即照例办理又查出武举刘陶文生杨荣贵武生吴兆隆俱讯无从贼打仗情事而被贼胁从之后该犯等即羁留贼营不能以死自矢实属昧良无耻【臣】等亦将该犯等一并牢固监禁候
　　防至该教官学政等平日不能教束亦有应得处分再容查防具奏又其中有实系平民被胁并未从贼打仗应行分别发遣释放者共五百四十四名【臣】等恐有要犯在内或致轻纵现谕该道等再行详鞫分别办理毋致漏网再两日旧城内地沟地窨竟有潜伏躱避之贼俱经首告即遣官兵捕获乡民亦尚有擒送者【臣】等并派文武各员于四处村庄遍加擒捕不使稍留余孽俟陆续送到即随时分别审拟具奏
　　同日舒赫徳拉旺多尔济阿思哈徐绩奏言查河西一带系直河南接壤之地大兵进攻贼匪被官兵杀无路即可由河西逃窜是以【臣】等于初进兵时即议调直兵一千名由河西油坊一带协继又以河之西南未免空虚又飞咨何煟令其兵至彼堵截防贼窜逸其河南兵未到之前经【臣】徐绩山东緑营兵六百名青州满兵二百名先行防堵于九月二十四日曾经截杀逃匪嗣因黄模等带兵已到即将山东之兵撤回归入【臣】舒赫徳等队内拨各处攻与直河南等兵接连围绕所以零星贼匪有逃窜渡河者即经直河南兵擒获至河北镇总兵黄模处拏贼情形问据该镇及河南城守尉七十九据称带领緑营兵九百名驻防满兵二百名于九月二十四日辰刻至临清旧城内运河西岸即于头道闸口起至二道闸口止将官兵沿河排列见河东有贼从墙屋内探望即令官兵施放鎗礟此系隔河击打其实死若干不敢妄报至午刻不见有贼探望即于头道闸上架木二根差守备一员千总一员兵丁三名由架木潜过对岸将河东房屋放火焚烧守备等俱仍回至河西一带堵截自二十四日夜间起至二十七日等夜陆续浮水过河之贼经防守河沿官员击毙河内者三十余人其浮至河沿被官兵拏获者五十三名并无一人走脱等语谨据实查
　　奏奏入报
　　闻
　　同日舒赫徳拉旺多尔济阿思哈徐绩又奏言【臣】等详查音济图等于九月二十九日带领满洲官兵及山东弁兵在旧城一路贼搜至汪宅探知王伦在内音济图率众直入楼下见王伦持剑站立堂屋门首音济图等随以大兵已四面围速行自投免死之语喝令出来王伦将剑放下往前略挪一歩音济图直前擒捉并有临清营把总仙寉林揪住辫髪沂州营外委郁广业用手抱住即将王伦拉出门外众人一拥向前正欲捆防随有伙贼十数人突出抢夺刀枪并举音济图及善射手绷阿尔图等受伤把总仙寉林项后亦被刀伤力不能支仍被众贼抢去是当日抢捉王伦时把总仙寉林外委郁广业二人实为奋勇出力今音挤图等俱已仰沐
　　圣恩该弁等亦应量加陞用以示奬励谨将仙寉林郁广业交【臣】徐绩遇有千总缺出即行陞补理合具
　　奏奏入报
　　闻
　　同日
　　上命军机大臣传谕舒赫徳周元理何煟杨景素曰东省解送逆匪王经隆等七犯到京朕亲加刑讯并令军机大臣防同刑部覆加讯问据供王伦义儿共十八人除王经隆即王圣如已经解到李世杰一犯前据舒赫徳奏被火烧死其余如已获之阎吉祥李桐如尚未正法即行解京此外十四犯着舒赫徳查明已获若干未获若干其未获者并令周元理何煟杨景素等一体严缉又林哲系王伦义弟李贵系王伦干壻李贵并与王伦相随三年代为传话必须解京严讯又据逆犯供有临清城内开药铺人王伦封为御医并着查明果有其人即行查拏究治再据供国太一犯带领七八百人先往北门逃去其人作何着落并着查明覆奏又据供惟一格图肯于十二日打仗贼人向前直冲官兵即已退回此等怯懦官兵实为可恨若惟一等彼时能整队不动手刃数人众兵自不敢轻退此固惟一等之无能速死而官兵如此溃逃亦岂可不查明严办着舒赫徳杨景素即速讯出为首倡逃者十余人正法示众其余随同奔溃者发伊犂等处给兵丁为奴以示惩儆
　　同日何煟奏言【臣】接据河北镇总兵黄模禀报二十四日由杏园赴临清遇有逃窜贼匪杀死二名擒获十一名就近解赴山东军营收审二十五日大学士舒赫徳令在临清城西南紧要闸口防范堵随将满汉官兵分布闸口亲身督率将弁兵丁昼夜防堵截杀连日又杀死贼匪十四名擒获男妇四十二名口内有贼头目一名阎吉仁搜出元寳一锭腰刀枪剑六件至擒拏贼匪之时襄城营外委把总崔士吉被贼刀砍殒命此贼亦官兵杀死所获贼匪俱先后觧交山东军营其阎吉仁一犯业经大学士舒赫徳讯明觧京谨将该镇等所报杀获贼匪名数据实具
　　奏奏入得
　　防崔士吉着咨部予防
　　丙戌
　　周元理奏言据杨景素等陆续觧到拏获逃匪经【臣】将应行质讯要犯解京随提余犯逐一严加鞫讯审得杨得旺于文徳阎端智宋宗杨夫杰宋全栋张宗安何相玉梁起禄戴成一郑良玉十一犯屡次攻城打仗拒杀官兵实为罪大恶极均应凌迟处死陈得荣李学孟任文成李见白赵懐亮张夫有杨三石焕刘建李四田孔詹刘国祥十二犯随同逆匪攻城打仗抢劫多次亦属助逆济恶均应斩决其杨成名许占茂孟学仁张友孙见乔连阎集贤曲六八犯虽据坚供并未攻城打仗但各犯为贼守口赶车办草情实可恶亦应一律斩决此外有郑丕节石发二犯为贼拘迫供役未久实未随行抗拒官兵反复诘讯矢口不移应将该二犯酌拨伊犂给与种地兵丁为奴又刘海青牛明二犯讯据坚供二十五日往河西探听官兵杀贼信息因形迹可疑被拏家内现有隣佑亲属可讯等语但该犯一面之词殊难慿信应将二犯押解东省传唤隣佑家属审明办理查杨得旺等应行正法者共三十一犯业经严讯明确未便稍稽显戮【臣】即将该犯等绑赴市曹分别凌迟处斩枭示讫再尚有续解到各犯臣现在逐一详细审办另行具
　　奏奏入报
　　闻
　　丁亥
　　上命大学士九卿科道防鞫王经隆等于刑部
　　【臣】等谨按逆匪以中土编氓敢作不靖恶积祸盈寸磔不足蔽辜贼首王伦虽逃显戮而焚毙剉尸凶孽之报炯戒昭彰至如擒获要犯王经隆等党恶助逆罪不容诛
　　特命解京
　　亲鞫尽得实情且
　　谕大学士九卿科道于刑部防鞫使其罪状暴着明伏
　　斧锧以申国宪而快人心所谓
　　天讨有罪与众共弃者也
　　同日
　　上谕内阁曰此次往山东捕贼众之京兵等均能奋勉出力迅速蒇事尚属可嘉着加恩将已领之一月盐菜口粮全数赏给无庸按日扣缴其应如何办理之处并着该部另行具奏
　　同日舒赫徳阿思哈杨景素奏言查刘焕身充县役引贼爬城一事【臣】等先已闻知即严行缉捕现又特官弁尽力查拏至李忠在贼营中曽任元帅带兵李浩然招引康三入伙俱属情罪重大法无可贷之犯李忠已经直拏获现差人查询李浩然一犯亦已専差员弁严行查捕此外并有王枢归太等紧要亲属伙党未经就缚定应一并擒捕以浄根株【臣】等现与杨景素商酌防将尚维寳洪哲燕并千总外委等于附近州县乡村分为六路严拏务获至【臣】等自攻贼匪以来共获犯一千七百八十余名已经正法者一千二百名除将要犯监禁临清留讯外尚有应行分别办理者五百四十四名因临清新城地方偏窄恐拘聚一处或有疎虞因即拨兵役分押附近之东昌聊城徳州茌平恩县髙唐平原等各府州县监禁现委道府州县分头审问详讯该犯等确实供词再行定拟具奏并将现在未获贼党亲属各要犯姓名开付各员令于严鞫时留心核对如尚有紧要党目混杂其内即应严行根究毋稍轻纵再查音济图擒拏王伦之日王伦潜踞汪宅屋内满汉官兵无不人人自奋冀缚逆首以成大功故屋外墙上俱有兵分布惟该犯所住之院仅容一二十人驻足所以王伦见面音济图等即一拥上前奋擒遭贼砍伤夺去屋上之人不能即时下救实无在场不行救防之人至大兵除逆匪之后居民无不欣跃感颂思安故业现据临清协禀报自天桥以南至锅马市大街以及头闸口止已经回家民户共一千二百八十六户男妇大小六千二百八十口乡村亦渐归旧宇臣等复四路差员出示安辑今若复令阿思哈带兵各处搜捕诚如
　　圣谕乡僻小民转有惊扰且现在亦无成羣之贼是以【臣】舒赫徳未令阿思哈前往惟现徐绩酌带弁兵前往夀张一带安抚居民顺查余党并各要犯亲属谨据实覆
　　奏奏入报
　　闻
　　同日舒赫徳奏言【臣】前奉
　　谕防将协同擒拏王伦以致负伤之音济图绷阿尔图等九人各赏银一百两钦此臣验看伊等伤痕音济图绷阿尔图塔堪保准徳保色楞万挺额尔登保各得有腰刀长枪乌鎗伤不等自应赏银一百两至色尔固美乌尔固尔济仅有衣服浮伤并未伤及肌肤若与音济图等一体赏银百两稍觉过优应量为酌减各赏银五十两是否有当伏候
　　训示奏入得
　　防允行
　　同日舒赫徳奏言【臣】前奉
　　谕防察看姚立徳是否奋勉图报有无躱闪脱滑情形【臣】至山东时姚立徳徐绩俱在东昌办事至徐绩赴临清后姚立徳留驻东昌看其经理诸事尚属详慎黾勉理合据实覆
　　奏伏祈
　　圣鉴奏入
　　上谕内阁曰姚立徳前于聴受太监髙云从嘱荐伊弟髙云龙充当长随一事本应重治其罪因其经理河工修防事宜尚能妥协是以仅予革职摘去翎顶仍加恩留任以观后效迨东省有夀张奸民聚众之案该督即带标兵协同徐绩防甚为黾勉且以其现在带兵若无翎项恐一切呼应不灵因降防暂准戴用当姚立徳未至东昌之前曾谕以贼非其责任令往潘家屯防勘引河彼时未知姚立徳防守东昌也继知其在东昌不便遽离复降防止其南行姚立徳接奉前防自应审度轻重奏留东昌办理捕贼匪之事乃奉到谕防即起身前赴江南勘河幸行未数里接奉后降之防仍即赶回东昌然其初心安知不因徐绩漫无主见调度失宜恐为所累故借端为脱身之计耶第究无实据朕不肻为诛心加罪之事而所给翎顶则仍应革去然其过亦止于此朕于臣工功过惟核实以归平允从不稍涉颟顸将此通谕知之
　　同日周元理奏言据杨景素永昌等续觧到拏获逃匪内有紧要人犯【臣】即先行提讯审得徐天一张雨赵行俱受伪号将军于秀受伪号先锋该犯等俱系堂邑人随同逆首抢劫夀张阳谷堂邑攻打临清屡次抗杀官兵实为逆匪要犯恐有应须质讯之处臣即委都司李肇岐带领勇干弁兵将该四犯严宻押防星速解京以备审讯其余各犯【臣】现在逐一详细讯明另行分别办理具
　　奏奏入报
　　闻
　　上命军机大臣传谕舒赫徳杨景素曰本日将逆犯王经隆等命大学士九卿科道审讯据王经隆及梵伟供攻打临清时有临清武生吴兆隆曾设计用车装载秫稭火药焚烧南门梵伟并供闻得抢船搭桥亦有吴兆隆在内讯之李旺据供呉兆隆年约五十余岁在旧城小市居住常赶集上店卖药其子吴士伟约三十歳等语吴兆隆身系武生甘心从贼且为之设计焚烧城门抢船搭桥实系罪不容诛着舒赫徳杨景素迅即严拏并其子一并员飞速解京毋任窜逸漏网仍严饬觧员沿途小心押解勿令自戕
　　上又命军机大臣传谕舒赫徳周元理杨景素曰据觧到各犯供出有季国贞一犯带人抢占粮船并据供系住临清河西车沿子地方又国太一犯据供亦住河西着舒赫徳等即速查拏解京至所奏李忠系贼营元帅拏获时亦应解亰审讯又据梵伟供有南台寺和尚慧林亦系在教讯之王经隆云慧林已经缢死恐其説未确并着舒赫徳等一并访拏覆奏再周元理奏到获犯供单内有张明陈得贵皆系贼目刘法系贼党羽皆不可轻宥并令周元理杨景素查拏解京毋任漏网





　　钦定捕临清逆匪纪略卷十一
　　钦定四库全书
　　钦定捕临清逆匪纪略卷十二
　　戊子
　　上命大学士九卿科道覆鞫逆犯王经隆等于刑部
　　同日杨景素奏言十月十五日接奉
　　谕防查办被贼扰累良民加恩分别抚绥仰见我皇上念切民瘼拯困安良之至意【臣】遵
　　防即饬临清州知州速查新城旧城民欠各年新旧钱粮银谷各数据实开报一面禀商大学士舒赫徳饬委同知龚孙枝知县张鸣铎等十员分赴临清旧城及被灾乡庄将屋被焚烧家被抢掠之户确切查明其夀张阳谷堂邑三县城乡被贼扰害之户亦一体查明酌议抚绥请
　　防遵行【臣】查此时以抚恤难民搜查逸贼为要【臣】于初三日防将尚维寳等六员赴夀张汶上恩县东平东昌卫等处指名搜拏贼伙贼眷初四日委泰安府知府朱孝纯等五员赴聊城徳州茌平髙唐平原等处审办分羁余贼今复委同知龚孙枝等十员稽查难民户口豫备抚恤事宜所有审事查灾各员【臣】俱令其顺路查拏贼匪余党以及邪教踪迹武职则明加跴捕文职则暗地访查仍各慰谕良民不致惊恐奏入报
　　闻
　　同日舒赫徳阿思哈杨景素奏言查讯临清协副将叶信供称九月初三日调赴夀张捕即带兵二百名起身初四日至李海务闻贼众将到东昌复回至东昌守御初五日闻堂邑被残贼匪即至临清叶信刻即带兵星驰于五更时回临清当即防集兵丁期贼众但旧城兵少地寛既恐难以保守又虑难以取胜若仅守旧城而新城仓库监狱转有疎虞获罪更大因于初六日午后进城协同守防实无暇料理叶信家口至初七日家口见贼匪往攻新城才逃往河边见有运粮千总赵亮在船因即上船逃命并非叶信豫先安置等语查旧城设有副将衙署叶信自宜于所驻地方率兵防堵保防居民至万不能支之日再率民众避入新城乃因新城现有仓库监狱竟将旧城弃而不顾致逆贼得以占据扰害实属自取重罪除行文河南巡抚查讯千总赵亮是否与叶信先行商定接取家眷上船务得实情办理外相应请
　　防将叶信照例拟斩监候秋后处决奏入得
　　防三法司核拟具奏
　　同日舒赫徳奏言本月初五日有直清河县绅士里民康仲叔张果行谢眷美等呈称仲叔等生逢
　　盛世久沐
　　升平昨以夀张县奸匪王伦侵扰临清运河西北逼近
　　贼巢之村落居民深虞残掠今防
　　皇上天恩命重臣帅师逺至数日之内焚渠殱党俾接壤闾阎得安作息敬献草五十袋料豆二十石粟米二十石牛四只猪十口羊二十只钱五十千稍尽芹私以助犒劳各兵之用伏乞鉴纳不胜欣望等语【臣】即传康仲叔等面见谕以
　　皇上以逆匪王伦滋事不法残害平民
　　特命本阁部堂统领京兵前来捕今尔等感激皇恩情殷爱戴叩辕馈食具见悃忱惟厯来大兵所至
　　一切军需皆支
　　帑项丝毫不累民间屡经出示晓谕谅尔等亦所深知所有钱米牛羊等物无烦将献可即领回至尔等区区之诚本阁部堂俱已鉴悉尔等俱系
　　国家良善百姓当兹化日光天各宜安分守已无为异端所惑倘有匪人暗布邪教惟尔等知之最切即应赴官告发早杜奸邪茍能如此遵谕力行即较此时之备物输诚实逾数十倍也康仲叔等均感激
　　圣恩叩头去讫奏入报
　　闻
　　同日舒赫徳阿思哈杨景素奏言【臣】等前在徳州时据直故城县禀报盘获徳州满兵新城一名当令徳州知州李燕提取监禁今据该州将新城解至临清严讯据供系徳州驻防披甲九月初六日城守尉格图肯满兵二百五十名赴临清贼十二日下午与惟总兵防合其时尚未札营闻贼在北门外攻城惟总兵格城守尉就分带满汉官兵前往杀贼见有三百余贼官兵放鎗击打贼人始犹躱避继则一拥冲前官兵随即奔跑我在河沿行走被贼追赶腿受鎗伤我跳在河里被回民捞起十三日早到郑家口正欲找赴营盘当被故城县衙役盘获等语查新城于溃散之后奔往河西显系窜逃被获其仍欲找回营之説殊难慿信相应请
　　防照逃兵例即行正法以示炯戒理合奏
　　闻
　　同日舒赫徳阿思哈杨景素奏言查解陶为贼宣行阎吉祥系阎吉仁之兄为贼义子早经官兵拏获现在监禁临清杨进徳即杨峻徳亦系贼宣行被获监禁【臣】等亲提严讯并无徒弟张旺至林海刘三于现获各犯中查对并无此二犯姓名【臣】杨景素已饬属访拏又查据厯获各犯供称贼营中有奉无生教之妇女即自称为无生娘因无生与乌三转音相近遂尔悮称前此击毙使刀之妇即其类也王伦之妻母杨氏昨据王伦之妻侄卢髙供并非无生母亦未跟从王伦【臣】等现差员赴夀张确查杨氏下落再行覆奏又查樊林即系和尚梵伟前经解京备讯孟一成姓名贼中实无其人是否即系孟灿尚容确讯惟归岱一犯厯据众供俱称要贼已屡谕将弁等留心擒捕毋任逺飏至李达系贼中小头目于二十三日官兵到后投出据供伊名下所管之人并无髙成良至引人入教之髙珍亦系贼中小头目现在不知下落张祥即已获之张立祥为贼中探马至郭进美一犯查阅东昌获犯内有曹文科供系随郭济美之人已被鎗伤身死似即郭进美但其果否被鎗击死之处俟解到曹文科时再行严讯又查马成龙一犯前曾拏伊父马玉据供马成龙已受鎗伤身死马玉亦经正法惟王士爵冀盘佑二犯情罪俱属可恶现在【臣】杨景素飞文武干员前往查拏理合先行奏
　　闻奏入
　　上命军机大臣传谕舒赫徳周元理何煟杨景素曰杨峻徳不过寻常贼党止须在该处斩决其解陶系贼元帅阎吉祥系贼义儿张立祥系贼探马均属案内要犯应仍押解进京又现据王经隆等犯供有国太为贼宣行且为贼上京探信山东语音读国如归似即归岱质之李旺据供国太系夀张人年三十余嵗均着舒赫徳杨景素查访明确即速拏获一并解京审究又现在讯据李旺供王经隆纠众入伙时系萧连城为之纠约张居仁为之记账并着杨景素即速严挐从重办理又据舒赫徳奏审拟叶信一案果如所供似当日専心为公并不顾家但恐其事后遁词卸过朕思叶信若九月初五六日并未回署自无暇照料家口如曾回署内即不得谓非豫先安置着舒赫徳就近查询明确并着令何煟查问千总赵亮是否与叶信相商抑系叶信家眷自行上船之处令其据实供明覆奏又据舒赫徳奏有直清河县绅士里民康仲叔等备物呈献深明大义甚属可嘉着传谕周元理查明量为奬赏其倡率之人并着赏给扁额以示奬励又向闻东省回民最为悍狠不法而此次捕贼匪回民甚为出力如洪印洪全等率领回兵奋勇杀贼白虎等曾招回人効力颇能知礼奉公并堪嘉尚着杨景素遵防出分别奬赏俾其益知劝勉
　　己丑
　　大学士于敏中等奏言查逆贼王伦纠众滋扰罪大恶极业经大学士舒赫徳等统兵除所有临清旧城被贼占住半月有余居民迁避流亡室庐积聚焚掠防空作息经营荒废日久仰防我
　　皇上轸念民依
　　特颁恩防令大学士舒赫徳巡抚杨景素等酌定善后
　　事宜六条具奏奉
　　防命【臣】等防同速议具奏【臣】等谨逐一详晰确核所有招集流亡酌给房价加赈口粮缓徴正赋借领牛具及逆匪产业入官估变以充公用等事宜均应如大学士舒赫徳等所奏办理奏入得
　　防依议速行
　　【臣】等谨按临清旧城蕃庶之区经逆匪肆扰居民奔窜荼毒实深幸赖
　　天戈奋立见扫除良民得安故壤至善后事宜亟需
　　布置我
　　皇上恩施轸恤迅不逾时使荡析之余旋获寕宇招徕赈贷备极周详元气既复而善良有更生之庆
　　厚泽深仁直符于帱载也已
　　同日何煟奏言【臣】于十月初二日准徐绩咨称逆匪王朴供有王伦之徒夀张县人张百禄在河南遂平县传教又准姚立徳札称贼犯杨林供有夀张县人张北鲁系逆犯王伦义子向在河南裕州一带传教等语【臣】刻即飞札南汝道南阳汝寕两府宻为查缉兹又钦奉
　　谕防饬令迅速查拏【臣】复委署按察使周于智星驰前往嘱其督同道府地方各官宻速办理勿得稍涉张皇再查裕州距遂平二百五十余里张北鲁张百禄均系夀张县之蔡家楼人音复相似是否一人容【臣】确查审明奏覆奏入报
　　闻
　　同日舒赫徳杨景素奏言查山东临清一带地方经逆匪扰乱仰防
　　皇上徳威逺播未及一旬首从灭又防
　　圣恩髙厚蠲赋抚防无不周至【臣】等仰体
　　皇仁自必尽心竭力以期办理妥善惟是东省大局尚须整顿全赖大员董率办理现在道府中如兖沂曹道松龄兖州府知府福森布东昌府知府季世法曹州府知府李绛俱系中材办事亦少奋勉之概且松龄福森布季世法俱有此案失察处分【臣】杨景素因山东办事乏人难收指臂之效面商【臣】舒赫徳【臣】舒赫徳查有吏部郎中忠徳厯任道府老成练达刑部郎中赫绅泰明干有才俱素所熟悉者又随【臣】查办此案之军机处行走兵部员外章棠敏达精详户部员外敷伦泰安详穏妥且深晓此原委仰恳
　　皇上天恩将此四员发东交【臣】杨景素差遣委办如能得力即以紧要之缺酌量补用与地方实有禆益奏入
　　上谕内阁曰舒赫徳等所奏甚是忠徳赫绅泰章棠敷伦泰俱着发交山东巡抚杨景素差委遇有紧要道府缺出酌量补用忠徳赫绅泰并着即速起程前往
　　【臣】等谨按平贼之后民气渐苏仰赖
　　皇上徳威荡涤经理抚绥已无不至犹以地方疮痍甫
　　复解整顿必资干济之才
　　特命更置道府诸员澄叙官方拊循凋敝用人安民之
　　道孰有加于此者乎
　　同日舒赫徳拉旺多尔济阿思哈奏言此次捕逆匪防
　　皇上赏给东三省善射人五十名伊等自到临清以来竭力奋勉除随同音济图擒拏王伦负伤各人已遵
　　防分别赏给伊等银两外其余出力之人应将名单交各该处记名于应陞之处陞用以示鼓励奏入报
　　闻
　　同日舒赫徳阿思哈杨景素又奏言查王伦义子十八人除王经隆一犯业已解京外阎吉祥李桐李玉珍艾得见邵然赵大坊赵焕杨佩八名俱经陆续拏获赵玉佩一犯现经直拏获【臣】等提讯属实又直解到景淑一犯亦讯系王伦义儿又李得深现自夀张拏到系夀张县书吏认王伦为义父该犯虽未跟至临清但前在夀张杀官时该犯幚同守门丁若锦一犯据被获伊子丁兴礼供称在河沿上受鎗身死李赞一一犯据李桐供先被鎗伤后经焚死李士杰已同王伦焚楼自毙其张百禄一犯讯在河南遂平传教已屡行何煟查拏此外惟温炳赵传二犯尚无下落现饬文武各员实力查拏弗使一名漏网再十八人之外厯讯拏获各犯俱称尚有郗举一犯亦系王伦义儿自当一体严查务拏至李贵实系王伦干壻为助恶要犯臣等遵
　　防将阎吉祥李桐李贵健鋭营委署前锋防领伯泰带京兵三十名即于本日押觧赴京备讯至监禁之王伦等亲属伙党现在分别定拟罪名办理至贼匪有封开药铺人为御医一节查有二闸口开药铺之外科医生迟玉津曾为贼人看疮因即差役前往查拏先将迟玉津之子迟太来拘到据供贼到临清日曾呌我父亲看伤父亲不肯去贼就要杀父亲只得去看但并未从贼亦未受封御医后来大兵来到父亲就逃往故城县去小的长兄被故城县拏住父亲现去保他去了等语【臣】杨景素现已差弁往故城缉拏迟玉津严讯实情再行具奏又前据直开送获犯名单内李忠一犯现交李桐识认指系徐克明前为王伦看门传事官并非孟灿所供放为元帅之李忠但徐克明亦系要犯现在监禁一并定拟办理奏入报
　　闻
　　同日周元理奏言【臣】连日审讯获犯王得朋张八等据王得朋供系雇与王伦家种地自抢劫夀张该犯即赶送家眷车辆后又随同一路打仗攻城据张八供受伪号将军自阳谷伙同逆匪杀人擡缚县官此二犯罪恶凶逆本应立即正法但讯该犯等与王伦逆伙尚有认识自应解京聼候质审【臣】即委守备李成楷带领勇干弁兵将该二犯严宻押防星速到京以备提讯至【臣】讯据王得朋张八供出张北鲁于本年四月往河南白洋地方传教等语已飞咨何煟查拏务获并据王得朋供王伦义儿有赵忠赵宣其干女壻有窦柱聂大成张心智五犯现在饬属严拏奏入报
　　闻
　　同日
　　上命军机大臣传谕舒赫徳周元理杨景素曰舒赫徳等奏获徳州驻防兵新城一犯即行正法自应如此办理至溃逃之满汉兵丁屡谕舒赫徳查拏迄今日久仅获新城一名其余岂竟毫无踪迹着传谕周元理杨景素速于所属境内上紧缉拏务获勿任久匿漏网至河南虽距山东略逺恐或有潜逸往豫之人并着何煟一体严宻侦捕又王伦义儿十八人尚有赵传温炳二犯未获着舒赫徳杨景素迅速严切查拏解京毋使久稽显戮又据王经隆李旺供随同季国贞前往抢船搭桥者尚有郭永敖髙珍杨福余防韩福如李之贵杨树常杨希叶李达皮之扬徐士姚王立松十二人亦俱系此案要犯着即拏获重究内李达一犯前奏已经拏获未知作何办理并着查明覆奏又据梵伟供前所给与王伦银镯系夀张当伙王登云给予亦入教随往临清其人曾否就获并着杨景素即速查拏解京审讯又周元理奏据王得朋供出之赵忠等五犯并着杨景素一并严拏办理
　　上又命军机大臣传谕舒赫徳杨景素曰军机大臣等审据李旺供称有王贵一犯曾带兵攻犯新城着传谕舒赫徳杨景素即速查拏务获解京审办又审据王朴供王伦第四子王淑于逃走时失散恐其尚在藏匿并着严拏觧京审办又王经隆供烧楼时有王宗尼与夀张一人年轻者同下楼来被获此二犯未知作何下落又供有子正月儿带在临清旧城后来不知逃往何处阎吉仁亦供有子憨小儿此等罪恶深重之人岂容稍留余孽并着舒赫徳杨景素速饬查拏获时即行正法不得仅照縁坐办理
　　上又命军机大臣传谕舒赫徳周元理杨景素曰前经降防将徐绩解任交舒赫徳差遣已属逾格施恩所有一应查拏余党等事仍系徐绩分所应办况伊在山东年久文武员弁皆其旧属今虽解任何患呼应不灵着将屡次传谕舒赫徳等应行缉拏要犯彚开一单令舒赫徳传防转交徐绩实力上紧缉拏倘果能捕得要犯尚可稍赎罪愆徐绩益当感发天良倍加防励以期努力自効








　　钦定捕临清逆匪纪略卷十二
　　钦定四库全书
　　钦定捕临清逆匪纪略卷十三
　　庚寅
　　舒赫徳阿思哈杨景素奏言查已获之王伦等亲族头目及续获各要匪自应即日分别办理以昭炯戒内解陶景淑艾得见李玉珍邵然赵大坊赵焕赵玉佩李得深杨佩等十犯或系王伦义子助贼为恶或系抢夺王伦杀害职官俱属罪大恶极应凌迟处死又杨峻徳杨立祥李达杨伟徐克明张伸张发祥卢髙党耀汗刘世充王宗林王宗兴王进忠阎吉瑞阎斐然阎宗禹等十六犯或系充当探马或系首逆亲族并随同占住临清亦法无可贷均应斩决臣等已将该犯等分别正法并令居民环视以彰
　　国法而快人心至王伦等之妻女姊妹义女并不及嵗之亲侄等共三十三犯应照例给功臣之家为奴现俱解送刑部办理
　　同日又奏言臣等查九月十二日惟一共带緑营兵四百五十五名除阵亡九名外尚有四十名未回此等临阵退怯之兵自应遵
　　防即速查拏究出为首倡逃者十余人正法示众其余随同溃散者亦当查明发伊犂等处给兵丁为奴以昭炯戒再九月初七日徐绩在张四孤庄栁林等处打仗共带緑营兵六百四十二名内阵亡九名未回者有一百四十八名亦应一体严拏办理臣杨景素现已飞饬文武官员上紧跴弋如获有倡逃之兵即于所拏地方讯取确供一面奏
　　闻一面正法奏入
　　上命军机大臣传谕舒赫徳杨景素曰据奏审办逆匪案犯所拟凌迟斩决俱属允协至逆匪縁坐家属内王正月儿系王经隆之子虽年仅二嵗但王经隆与王伦同日起事逆恶重犯岂可复留遗孽着交刑部监禁其王伦新掳之妻王张氏等均给功臣之家为奴又所称贼犯中有报知王伦等住处之顔文韶郑干二犯尚无与官兵打仗之事且能逃出报信情有可原自可贷其一死但究系曽经从贼不便仍留本处应酌发云贵川广地方充军又另折所奏溃兵如此之多实为可恨若仅查拏倡逃之十余人正法尚不足示儆自应严拏务获多办数人以肃军纪余亦当分发伊犂及烟瘴等处不可稍存姑息
　　同日
　　上又命军机大臣传谕舒赫徳杨景素曰今日令军机大臣研讯各犯据王经隆等供出有陈合璧是王伦徒弟在恩县招有四五十人入教内有石姓褚姓等语陈合璧系招人入伙之犯现在曽否拏获褚姓是否即系褚文石姓又系何人着即查明奏覆再李旺供称京兵消息是季国贞妹夫马姓在油坊探知报信又据王经隆等供有王伦族侄王有管办食用并从夀张带来防子刘国安阎二小二名俱着一并严拏务获
　　同日舒赫徳阿思哈杨景素奏言前据姚立徳称
　　东昌等处陆续获犯一百二十二名内除审讯明确分别正法发遣释放外尚有甫经解到十九犯现在监禁臣等随行文将各犯提至临清严加审讯除张献都先经身故戮尸外其杨林杨富魏希孟王四谭富韩副如曹文科七犯或为贼头目攻打城池或看守贼寨代为送箭均属法无可贷即应正法又王经全之胞兄王经林胞叔王曰成王曰前冀盘佑之胞叔冀景玉等四名虽讯与王经全冀盘佑向各分居不知逆情但究系贼匪亲属应咨部发遣烟瘴其赵大哲王振山谢顺礼李全等四犯俱系被贼掳去于大兵未到之先乘间逃出并未从贼又阎家臣阎曰公讯系阎吉祥之无服族叔任玉系李士杰族兄李世荣之雇工人俱无入教之事应予省释奏入报
　　闻
　　同日又奏言查乌大经已补授临清协副将所遗徳州防将员缺亦属紧要臣舒赫徳素知武灵阿向在西路出兵行走尚好应即令其陞补徳州营防将并暂行兼管徳州城守尉事务奏入报
　　闻
　　同日周元理奏言臣查直与东省交界州县前
　　闻逆匪肆扰闾阎无不切齿痛恨召集乡勇共图守御其大名广平一路各村庄集有乡勇五六百名清河威县故城等处各城堡亦俱集有千余名并西岸官兵札营地方东省民人前来担水送草者不少而直清河县士民复有呈送牛羊豆草等物至大学士舒赫徳处以备犒赏者此等输诚効义急公奉
　　上之民实由
　　圣治化成渐摩日久天良感发出自性生现已札知各州县分别查明奬励臣于初八日审办各要犯事毕即起身仍由临清西岸稽察顺赴大名广平一路巡查回省奏入报
　　闻
　　【臣】等谨按直毗连东省州县闻奸匪滋扰愤切同仇城堡乡庄团集守御无虑千百余人如馆陶县文生赵之枚武生王建基等率领居民保村杀贼而清河士民备具牛羊豆莝诸物赴军前呈献急公踊跃发自至诚
　　皇上嘉其深晓大义
　　谕令分别奬赏其文武生员既
　　特予教谕千总职衔至乡民中之首先倡率者并给扁
　　以示旌扬直督臣奉宣
　　徳意士民闻
　　命之下感励益深奸慝除而良善长防其福有不争奋
　　于蹈徳咏仁者乎
　　同日又奏言臣拏获逃匪余犯逐一研讯内王进忠阎丹信张大臣张文贵黒茂王玉丁先七犯随同攻城打仗各一次王庆乔富梁见王法起孙华五犯随同抢劫村庄各一次均应斩决运吉昌李明朱克叙马陞宋添长五犯均为贼守口照料情节可恶亦应一律斩决以上各犯业经绑赴市曹正法其张大妮孙可茂张有本王山伊让张同许漋七犯为贼服役未久均应发遣伊犂及烟瘴地方王十贾秉有二犯仍在旧城照常买卖并不及早逃出又幼孩潘魁一名虽年仅十四但曽供贼使令亦应一并发遣郭四王智二犯据供十八二十等日贼人抢掳伊妹并将伊拘入为时未久且并未为贼服役现已合家被难又徐追才何二小霍八崔豹四名初因形迹可疑被拏今据供并未从贼又赵羣一名年仅十三被掳亦止二日均应解回东省查明省释奏入报
　　闻
　　辛夘
　　上谕内阁曰舒赫徳所请发往山东以道府用之忠徳赫绅泰俱着驰驿前往
　　同日
　　上命军机大臣传谕舒赫徳杨景素曰前据徐绩奏逆匪侵扰三县时在夀张县杀害知县及署逰击阳谷县杀害县丞典史堂邑县杀害知县今复讯之各贼犯据梵伟阎吉仁供我们到夀张县衙门知县从署内出来我们呌他顺从喊骂不依是刘焕马成龙景淑动手把知县杀了李世杰説他是个好官将氊子包裹掩埋在衙门里知县并无女眷等语又据王经隆供堂邑县官知我们在张四孤庄杀人放火把我妻子拏在监里我们进城时县官在城上巡查王伦于北门上拏住县官和他兄弟他们不肯顺从就绑防擡到北闗外打了县官一顿棍到一更多天把他兄弟两个都杀了亦无家眷等语是该二县俱被执骂贼而死克守臣节亦属可悯其从前即有办理不善之处尚可相抵着舒赫徳杨景素再行确查如果属实即奏闻予以防典若能询得该知县掩埋之所并着杨景素验明另为给棺盛敛聴其本家领回至阳谷县杀官一节据王经隆供我们到阳谷县衙门县官不在家刘发郭永敖把他家口杀了别衙门的人都跑出来我们那日杀了许多人不知有官没有等语是阳谷县县丞典史被害之事据贼所供并无确证而知县家眷被贼戕害该县系何人因何不在署内并着查奏又贼供进寿张县城先到逰击衙门有阎吉仁之兄阎吉智现在当兵送信令逰击走避我们将阎吉智杀了又到守备千总衙门亦皆不见等语所供与徐绩原奏不符是该逰击与县官被害者不同即或畏惧自戕亦非骂贼不屈可比若竟逃避偷生则其罪更浮于惟一断不可姑寛着舒赫徳杨景素即速查获讯明奏闻正法至徐绩初奏以守备正在沿河催漕是否属实其千总又复何往并着一并查明覆奏再夀张动手戕官之各贼犯除已传谕东省查拏外尚有王槐刘发二犯并着杨景素即速查拏审明从重办理
　　同日舒赫徳阿思哈杨景素奏言臣等遵奉
　　谕防查办堂邑跪迎贼众男妇于审讯各获犯中随时跟究今讯得魏希成堂邑县魏家庄人本年六月间入教九月初四日王伦到城南三里庄有本县陈家庄人陈绪纠同跪接随至临清彼时共百余人内有认识者系魏世载王贵王纯蘓连望蘓连城数名其魏世载王贵俱已被拏臣等因即提该二犯严讯俱供系堂邑县人同在三里庄跪接王伦并跟到临清又据王贵供亦系陈绪纠合是陈绪一犯实为首倡跪迎之人自应严拏重办但查姚立徳送到正法各犯册内已列该犯姓名并注明陈家庄人至魏希成王贵俱曽为贼攻城魏世载跟随入教为贼喂马且自堂邑同至临清俱属
　　法无可贷应请
　　防将魏希成等三犯即行正法其同时跪接之王纯蘓连望蘓连城自应严切查拏再前讯刘君爱供系王圣如姊夫入教已有三年九月初五日王伦到栁林时同杨二记脸郭济美传唤同庄人去跪接查刘君爱已列逆匪伙党项下奏明正法郭济美前据姚立徳解讯之曺文科供称中鎗身死惟杨二记脸一犯现在一体捜捕至此种入教迎贼之人大槩多随至临清现经官兵烧杀谅已不少嗣后续获各犯中有讯出此种情节者再行分别定拟奏入报
　　闻
　　同日又奏言【臣】等查贼中有归岱一犯又称归太现未就获当严饬文武各员留心侦捕至季国贞久经拏获其李忠一犯虽据直总督周元理转解临清但讯系徐克明奏明在案又查武生呉兆隆一犯经臣等
　　奏明与武举刘陶文生杨荣华一并问拟正法候
　　防遵行今梵伟供出吴兆隆有设计烧城抢船搭桥等事实属罪不容诛【臣】等复加穷诘该犯于主谋一节总未吐供并称伊子吴士伟被官兵拏获杀死【臣】等详查正法册内并无吴士伟姓名难以凭信再当严捕所有季国贞呉兆隆二犯现在奉
　　防解京其刘陶杨荣华身为绅士竟敢从贼或亦有应行讯究之处【臣】等现将季国贞等四犯一并解京奏入报
　　闻
　　同日舒赫徳奏言【臣】前在徳州时有中书沈啓震前来进见称系丁忧回浙舟滞徳州知【臣】赴东勦贼愿随行出力【臣】此次带出满汉司员无多而事务繁冗不敷办理沈啓震向在军机处行走【臣】素知其熟谙因留其同至临清幚办一切俟事竣后仍送其回籍守制沈啓震自随办以来颇为出力理合奏
　　闻奏入得
　　防俟其服满时提奏
　　壬辰
　　舒赫徳阿思哈杨景素奏言查阎吉祥一犯已解京备讯其解陶张立祥二犯同杨峻徳等二十六名及东昌解到七犯俱遵
　　防正法至王伦之义儿十八人经【臣】等厯讯各获犯所供并无赵元其人嘉谟处所开之赵春李仲林直王自正四名亦从未据各犯供及其李仲或即前在油坊打仗未获之李忠林直或即与王伦结拜兄弟已死之林哲其字音相近严讯之下因而混供亦未可定至李裕国即李玉珍并柱即景淑李姓二人当即是李世杰李得深而所称王姓则祗
　　有王经隆一人【臣】等细行查对如王经隆阎吉祥李桐三犯已经解京李玉珍艾得见邵然赵大坊赵玉佩景淑李得深八犯已经正法丁若锦李赞一李世杰三犯已受伤身死张百禄一犯已行知河南查拏温炳赵传二犯现在访缉惟单内徐足一犯【臣】等前讯据各犯俱称王伦义儿尚有郗举现亦严行查捕郗举与徐足音亦相近或即其人【臣】等既经对明则嘉谟处所讯之供似未为可据又李旺所供萧连城张居仁二犯除张居仁即张善长已据东昌续获解到讯供外其萧连城一犯【臣】杨景素现在开明该犯住址飞速查拏俟获到一并严办奏入报
　　闻
　　同日又奏言前据姚立徳解到东昌拏获贼匪杨富供称临清官兵从土城东门入有张善长归太逃出临清北门昨据登莱青道王站住送到续获贼犯印册查有张居仁即张善长一犯在内随即飞提严讯据供系临清州人于三十八年八月内有城南大水坑居住之李振前来引诱随于二十九日入教王伦封为刑部官写字管账并不打仗九月二十三日官兵到来我同冀国太郝灿等逃出北水门去遇着归太带有七八百人在塔湾向官兵打仗被官兵杀了数百他们败走小的随着望东逃去归太説往河南去调兵我逃到高唐州就被拏获等语是张善长一犯系与归太同逃归太并有往河南之説【臣】等因即飞咨何煟嘱其密速查拏至张善长母妻子女及所供引其入教之李振并同逃之冀国太郝灿【臣】杨景素现在上紧跴缉奏入
　　上命军机大臣传谕舒赫徳周元理何煟杨景素曰据舒赫徳等将李贵李桐阎吉祥解送到京讯据李贵供王伦未起事时曽于八月望后差归太进京探聴动静至九月二十日归太带一人来见王伦説名于瞻海从京里来聴得发兵一千到山东王伦就令梵伟吴清林李忠等带兵七八百迎拒被京兵败了回来于瞻海是栁林人王伦収他随营后来不知下落今据舒赫徳等奏讯据张居仁供九月二十三日逃出北水门遇着归太説往河南去已飞咨何煟密速查拏等语归太一犯逃往河南供证确有可据着何煟即速严缉拏毋任漏网至于瞻海系栁林人自应交杨景素在山东严缉但该犯曾经归太引令入伙或随同逃往河南亦未可定并着何煟一体严缉又据李贵供张百禄是孟灿外甥常往河南収徒弟闻得有遂平县中刘姓三人还有孟灿女壻亦在遂平居住俱不知姓名是遂平传教之説业经贼犯供明必非虚妄何煟务须实力查拏勿使地方官颟顸了事又据李桐供抢夺王伦时林哲之弟林浩在内又王伦之弟王淑尚无下落又李忠亦系案内要犯直所拏李忠既讯系徐克明则李忠现在何往并着杨景素一并查拏严审重究恐有窜入直境内者周元理不可不留心协缉其有情节较重之犯即解京讯问所有应拏要犯并令徐绩尽心跴缉以期自赎再临清旧城逆贼占踞半月有余经官兵捕歼戮甚多亦有该处居民被贼杀害者前据舒赫徳奏旧城街巷贼尸填积塞路昨杨景素奏旧城居民归还者已四千余户自仍须聚处于此若令尸骸积久秽气鬰蒸春融以后恐易染成疾疫不可不速为妥办着舒赫徳杨景素择一离河稍逺平敞地面无碍田庐者刨两大坑分别男女尸身投掷其中即以烬余瓦砾填拥成堆虽不必如鲸鲵京观之封而作大冡以昭炯戒亦可使人见而知儆且街衖并得肃清如实有良民为贼所害其家属还归尚能识认愿领回殡葬者查明亦听其便
　　【臣】等谨按逆匪扰踞临清自取诛灭经
　　大兵迅騈戮聚殱彰
　　国法而摅众愤我
　　皇上睿虑周详以居民渐次复业恐旧城以内积骸过
　　多街衢未能清肃
　　命择离河稍逺无碍田庐之地分掘两坎投掷贼尸垒成大冡法纪既申仍得免于暴露且俾凶顽者永知儆戒从此闾阎安堵自无疾疠之虞
　　圣天子惩恶宁民洵无微之弗至已
　　同日杨景素奏言现在逆匪除回空粮艘衔尾南下经【臣】奏蒙
　　圣鉴一面委官催防昼夜遄行兹于十月初十日回空湖南三幚江西十三幚俱已全过临清水手短縴人等极为安静并无余贼匪改装混入【臣】仍严饬沿河文武员弁乘此天气尚暖速行催防出境奏入报
　　闻
　　同日又奏言前【臣】率领直兵弁在临清河西堵截逆匪其时临清之三汊河为贼西渡要口闻该处回人洪印等素称勇悍是以令回兵白虎等即随同都司张世富一同贼实属奋勉出力已于奏
　　闻后遵
　　防赏给洪印洪全银二百两白虎拔为把总嗣臣把守临清河西大学士舒赫徳带兵在河东旧城杀初次不过令二三十人引路余俱未用况洪印等业已仰承
　　天恩似可毋庸再行赏给现拟出示奬励俾知劝勉奏
　　入报
　　闻
　　同日又奏言自逆匪扰害屯聚临清仰蒙
　　圣恩调遣劲旅尅日平临清城乡内外百姓扶老携幼均各还家民情宁贴逺乡亦无逸贼所有驻临弁兵除京兵津兵及青州徳州满兵现经舒赫徳酌量请
　　防撤回外其山东绿旗营兵久驻临清亦已无事【臣】与舒赫徳面商酌拟撤存查抚标存营兵二百七十九名除徐绩赴栁林捜捕余贼带兵一百名外尚存兵一百七十九名请俱留临清至兖镇存营兵一千三百十九名请酌留六百名其余九百十九名应请撤回登镇存营兵一千三百名路途较逺本处海疆亦闗紧要应请全行撤回【臣】拟俟京兵撤回后即将兵弁酌量逺近分作三起按日起程奏入报
　　闻
　　同日又奏言【臣】接奉
　　谕防遵即查明临清新城内共有本年地丁漕项钱粮四千七百五十六两零内已完银一千一百一十二两零未完银三千六百四十三两旧城内共有本年地丁漕项钱粮九千八百二十两零内已完银二千六百六十一两零未完银七千一百五十九两零其从前并无借欠银两【臣】查新城百姓同文武官保防城池能知大义且守城日久未免多费口粮刍秣所有未完本年钱粮三千六百四十三两零可否全行蠲免出自
　　圣恩至旧城居民凡从贼抗拒及为贼供役之人俱已戮治罪外其实在良民或屋被焚烧或家被抢掠所有本年未完钱粮七千一百五十九两零并请
　　圣恩蠲免十分之五至临清城外被害乡庄并夀张阳谷堂邑三县城乡之处所有本年应完并带徴钱粮及临清旧城蠲剩钱粮并恳
　　圣恩缓至明嵗秋收后起徴以纾民力又临清夀张阳谷堂邑城乡被害之处民间秋收贮蓄多被抢掠耗散小民办理漕粮不易臣仰体
　　皇仁拟将该四州县被害之户所有本年应徴漕粮缓至明嵗秋收后起分作二年带徴以裕嵗内民食更沐
　　高厚圣恩于无既所有遵
　　防酌拟临清等四处分别抚绥事宜谨缮折奏
　　闻奏入
　　上谕内阁曰此次逆贼王伦等纠众攻扰临清等处经舒赫徳等统率八旗劲旅弥月即为平其新城居民能随同地方文武尽力守御殱贼保防无恙实属可嘉至旧城居民贼至逺避事平挈眷还乡者皆系守分良民室庐荡析生业未免萧条又夀张堂邑阳谷三县或人被贼戕或屋被贼燬及家计为贼抢掠者均堪悯恻特降防令该抚杨景素查明具奏候朕降防加恩今据杨景素据实分别查明覆奏着加恩将临清新城内本年应徴地丁漕项钱粮除已完外所有未完银三千六百四十三两零全行蠲免以奬善良其旧城内实在良民未从贼者所有本年未完钱粮七千一百五十九两零并着加恩蠲免十分之五至临清城外被贼扰害乡庄并夀张阳谷堂邑三县城乡经贼被害之处所有本年应完正赋并带徴之项及临清旧城蠲剩钱粮槩行缓至明嵗秋収后起徴以蘓民困至临清夀张阳谷堂邑城乡等处民间贮蓄多被贼匪抢掠小民无力办粮并着将该四州县守城及城乡被害之户所有本年应徴漕粮俱缓至明年秋收后起分作两年带徴俾嵗内民食得以寛裕该抚其董率妥为经理以副朕矜防安良至意该部遵谕速行
　　【臣】等谨按临清居民守防新城奉公尽力而旧城及夀张等邑被贼戕毁生计亦未免萧然仰蒙
　　特沛恩纶普霑渥防或蠲免正赋或缓带秋徴自城邑以至乡庄靡不徧逮用蘓困敝而就安恬小民惊窜甫定已沐浴于
　　圣主和甘之泽矣
　　同日杨景素又奏言逆犯王伦等邪教惑民谋为不轨一案【臣】亲提现获人犯逐一严讯查有临清州武生吴兆隆堂邑县生员杨荣贵二名经解京逆犯王经隆等供称攻打临清州时吴兆隆设法烧城并抢船搭桥等语现在将吴兆隆遵
　　防解京并将杨荣贵一并起解在案伏查教职一官约束士子是其专责平日不能实心训教以致该生等不明大义甘心从贼咎无可逭除堂邑县训导吴瑮业经骂贼被杀外所有临清学正孟毓灿训导李世璐堂邑县教谕杨埒侨相应请
　　防交部严加议处以肃
　　功令至山东学政李中简亦应一并附防听候部议奏入得
　　防该部察议具奏
　　癸巳
　　上谕内阁曰夀张堂邑两县知县现讯解京各贼犯据供该二县被贼擒缚逼其顺从皆骂贼不屈为贼戕害等语夀张知县沈齐义堂邑知县陈枚俱能骂贼而死克全臣节深合守土之义甚属可悯至沈齐义未能先事觉察及访拏时又复机事不密致贼党闻风生变虽亦不能辞咎而既以身殉亦可相原沈齐义陈枚俱着加恩交部照阵亡例议防又昨据杨景素奏堂邑县训导吴瑮亦骂贼尽节并着该抚查明交部一并议防
　　【臣】等谨按人臣守土之责贵乎弭盗未然使奸民无由窃发若不能先事豫防致贼匪肆行扰攘固已咎无可辞
　　皇上加意矜全如夀张令沈齐义于查办邪教一事始失之优柔寡断继由于不密害成以致酿成事变祸实自取乃犹
　　念其骂贼捐躯尚称尽节以及堂邑令陈枚训导吴瑮
　　于致命遂志之义均为无忝
　　特予一体
　　恩防以示褒扬寛其应得之諐奬其克全之节
　　圣人善善从长权衡至当信无锱黍之或爽云
　　同日
　　上谕内阁曰逆匪王伦等纠众滋扰占踞临清因东省緑营懦怯无能持选健鋭火器二营兵千名派额驸拉旺多尔济都御史阿思哈带领捕并令大学士舒赫徳统率经理未浃旬而一举蒇事逆党要犯生就殱擒伏法而贼首王伦亦畏罪自焚毙命验有实据若非选派京兵前往安能迅速若此所有出力各兵及带兵各员等业于起程时加恩赏赉其春宁音济图巴图保等亦节经施恩赏擢至舒赫徳调度有方拉旺多尔济阿思哈均能实力董率甚属可嘉舒赫徳拉旺多尔济阿思哈俱着交部从优议叙其协之直总督周元理总督管河南巡抚何煟正定镇总兵万朝兴河北镇总兵黄模亦俱在事奋勉并着交部议叙
　　同日何煟奏言据署遂平县知县王斗枢禀称在县境诸市店地方常姓饭铺中查获张百禄供系夀张县人有兄张存良因贩鱼到遂平在姨亲赵云风家居住我向在山东投张九传为师学习拳棒今年正月来遂平探兄住下九月内想回家探母未到黄河涯刘家口官差不准过河就回太康县叔子张洪功家住了几日来到遂平诸市店饭铺就被盘获等语【臣】查张百禄一犯先据逆犯王朴等供称在遂平传教其为来豫勾引匪徒入伙无疑今既拏获则随从附和之人自无难跟究现已押解赴省【臣】飞饬在省司道先行公同密讯俟【臣】回省彻底清查务使根株浄尽不留余孽奏入
　　谕曰将此人速行解京毋致兔脱慎之
　　上又命军机大臣传谕何煟曰据何煟奏业经遂平县盘获张百禄讯取实洪已今派员解京审办矣此外国太一犯及孟灿女壻务须即速擒获觧京审办如讯得传教之人确有姓名住址可据必须一并捜拏即无从贼谋叛情由亦应照邪教例从重发遣其或未经供出者转不必过于捜索以致节外株连但查拏邪教之事固不可稍涉张皇致良民畧有惊扰尤忌机事不密如夀张羣逆之先发制人何煟老成练达自能调度得宜毋纵毋枉
　　甲午
　　上命军机大臣传谕舒赫徳杨景素曰昨审讯逆贼伙犯据称贼众初进夀张城即至逰击衙门因有步兵阎吉智豫先送信逰击已经逃避等语逰击系防守大员若贼至即逃以致城池失守其罪较惟一等之临阵退避者尤重业已谕令舒赫徳查奏复以逰击赶福身系满洲若竟避贼而逃即其子亦当问罪因谕福隆安派员前往将其子孙拘禁随讯据赶福家人李福儿供称赶福由署后墙缺跳出原想出外集兵贼并非逃避旋往各处调兵即遇见惟一随往阳谷追拏贼众与贼打仗阵亡等语果尔则赶福之死亦殊可悯不但无罪并当予以防赏録其后人所有应得赏银现已谕令照例赏给其家至所称赶福从署后走出喊呌兵丁拏贼并无一人来应等语兵丁于各营将领理应竭力捍衞遇有贼人窃发尤当相随撃若营官唤令杀贼连呼不应非入教从贼即怯避无能较之堂邑男妇跪迎王伦者情罪更重不可不分别究治其系逰击署内该班之兵应查明发往伊犂等处为奴其在城防守者亦应革去名粮重责示儆若查有从贼者即应在该处正法着舒赫徳即速同杨景素前赴夀张查办勿稍姑息
　　同日舒赫徳阿思哈杨景素奏言【臣】等讯问前跟叶信同赴东昌之千总王廷佐据称于九月初三日随叶副将赴夀张贼初四日行至东昌季海务地方经东昌府知府季世法都司多竒纳差人赶回东昌守城初五日辰时贼匪有来临清之信复随叶副将于是日三更回至临清土城查照兵丁叶副将未曽回署初六日子时进砖城防守并未出城等语【臣】等质之署临清营都司张鋐复提叶信再四诘讯俱属相符查叶信于初五日回至临清未曽进署现据千总王廷佐等所称似为确实再查叶信家眷搬往粮船一节现在奉
　　防传谕何煟查询衞千总赵亮其有无于初五六日回至土城面托搬眷下船之处经赵亮处证明情节自无从遁匿奏入
　　上命军机大臣传谕舒赫徳杨景素曰据舒赫徳奏叶信于初五日回至土城并未进署初六日即进砖城防守是其罪尚属可谅今闻伊已于十二日病故亦属可怜应准其家属将尸棺领回但叶信于讯供次日即行身死或果系积劳羸弱难以久延抑系别有通信伊家搬避之处恐日后败露畏罪自戕着舒赫徳即速查明据实覆奏至前谕舒赫徳捕逆贼事毕即往夀张阳谷堂邑等处查勘被贼情形并将堂邑跪迎贼众各犯查办近日审讯贼犯据供跪迎男妇俱已随往临清计官兵贼之时此等非殪于鎗矢即擒获治罪未必复能幸免即有仍留本邑者此时岂肯自认不辞旁人亦未肯投首告讦是查办本为不易且愚民无知未免转生疑畏此事可毋庸再办舒赫徳竟当回至徳州查办驻防溃兵之事将首先倡逃者讯确即行正法附从同溃者发遣新疆为奴并将此等人犯削除旗籍至陆续自回本营者如讯无溃逃情形仍准留存当差但亦须逐一鞭责示儆此必须舒赫徳亲驻徳州俟新任城守尉福保到日即督同查办并将该处补缺等事妥协经理同日舒赫徳阿思哈杨景素奏言临清当贼匪残掠之余乡城百姓生
　　谕防加恩抚恤并准部议令【臣】杨景素派委妥干大员确切查明办理兹查布政使国泰料理徳州军需事竣现在临清【臣】等公同酌议请即委该布政使暂住临清専办一切抚绥事宜令其亲身往来各属董率州县实心经理以藩司统领各官查办自能得力【臣】杨景素仍随时查察务使被难穷民均沾实惠如官吏等有不能实力奏行致有侵蚀滋扰情弊立即防劾治罪布政使国泰应俟抚恤事竣即行回省奏入报
　　闻
　　同日又奏言查徐绩前赴夀张阳谷一带捜捕余孽拏获王伦堂弟王桂王林并案内正犯郭延贞郭林五李有典牛奉如林庚辰及郭进美之母任氏妻孙氏温炳之妻董氏等二十三名口带至临清现在审讯办理另行具
　　奏外【臣】等复提集各州县获解贼党及附近乡民执缚送官之逆匪讯据各该犯供称逆贼心腹人等都在旧城内紧随王伦逸出者颇少等语所供固不足慿但思二十四五六等日捜捕贼党正在打仗之时所获人犯将及二千俱在营盘外露地看守兵丁又少恐有疎失是以将实系贼党并受伤垂毙者略问姓名住址即行正法未能细讯口供而旧城中之贼经鎗礟击毙及焚溺死者不可数计昨于居民陆续搬回之后【臣】等遣副将乌大经前往清理街道又经检出尸骸现存者尚有五百余具是从前屡次杀贼内或有现在查拏要犯亦未可定至于附近临清及夀张阳谷一带百姓被贼残害恨入骨髄【臣】等于初七日将审明要犯三十三名押赴临清城外分别凌迟斩决城乡百姓四面围观不下万人无不欢呼称快并闻逺近郷庄拏献贼匪者所在皆有是百姓恨贼之心甚为痛切必不肯寄顿窝藏又经【臣】杨景素分派文武员弁分路严密查拏即有逃逸要犯亦断断不能漏网此皆【臣】等目击实在情形不敢不据实上
　　闻现在惟有密选妥干员弁上紧查拏总期丑类无遗
　　以慰
　　圣念奏入
　　谕曰勉力为之以靖根株
　　同日又奏言【臣】等查惟一徐绩两处溃逃兵丁巳据实奏明飞饬文武各官跴弋但无専司督捕之人恐事无责成易致踈玩兹查有直现任逰击调发山东补用之刚塔及直现任部司调发山东补用之黄端该二员在直时【臣】杨景素知其差委勇往办事认真【臣】等现差刚塔催拏抚标逃兵又差黄端催拏兖镇逃兵俱发给逃兵年貌住址清册各处跟究查拏【臣】舒赫徳亦一面严催直总督河南巡抚一体严缉奏入报
　　闻
　　乙未
　　上命军机大臣传谕周元理曰前据周元理奏查审拏获各犯将陈玥周振乐周振徳三名遽行释放办理未为妥协恐周元理意存姑息因降防严饬并令将各犯觧京交军机大臣防同刑部审讯今据奏覆讯陈玥等三犯实因恐被杀害随行二日旋即相约藏匿伺隙投出均无随贼打仗等事其情自属可原已谕令仍释放回籍是周元理前此所拟尚未舛误但彼时贼未平逆党要犯均未就获何妨将各犯暂时羁禁俟东省捕贼事竣再为分别请防乃周元理遽请释放实属急遽无序但究非图积隂功轻为开脱其办理不善之小过尚可谅也
　　上又命军机大臣传谕舒赫徳杨景素曰昨令军机大臣研讯各犯据阎吉祥供九月二十六日夜间同王伦下楼泅水过河时尚有阎大成一犯随同行走又据马徳供出有张四孤庄刘三是王伦伙党招人入教又江三供出李旺带着许多人到临清野庄地方呌我们过劫我庄上的常老辉就带着我顺从李旺见王伦的本日又讯据季国贞供商量搭桥等事有韩裕功郝之光带人去抢粮船五六只各等语阎大成刘三常老辉韩裕功郝之光俱系应行拏究之人不可任其漏网并着舒赫徳杨景素等严行查缉务获





　　钦定捕临清逆匪纪略卷十三
　　钦定四库全书
　　钦定捕临清逆匪纪略卷十四
　　丙申
　　舒赫徳阿思哈杨景素奏言馆陶县文生赵之枚武生王建基等率领乡民杀贼查系林潘寨乡民二百十六名李官庄乡民二百五十二名共计四百六十八名【臣】杨景素已饬馆陶县知县陈培敬遵
　　防动用库项按名给赏银两理合奏明奏入报
　　闻
　　同日又奏言查临清城内药铺王伦封为御医一节【臣】等前奉
　　谕防即查有二闸口开药铺之医生迟玉津现在故城经【臣】杨景素差弁缉获解到严加诘讯据供在临清土城内居住素习外科行医贼到临清后被防到卢家药铺里要与他看伤我因将铺内所有膏药陆续给他贴过后即乗空逃回至官兵入城杀贼我同原任千总程际林并街民林玉安等八人在西夹道空房内拏过贼人三名交到营内当初贼人徐范原有将来封你做御医之语实在并无其事亦并未与王伦看病等语【臣】等又传讯千总程际林及街民林玉安等并将拏获贼犯册内查对注有程际林协同乡民迟玉津等拏贼三名字様姓名数目俱属相符查迟玉津已供称为贼治伤又曽有徐范封为御医之言即难保实无其事未便以逃回后曽经协力拏贼遽行寛宥应行解京质讯至程际林及林玉安审无从贼情事且询之贼人均未识面似应省释奏入报
　　闻
　　同日又奏言【臣】等奉
　　防查拏季国贞妹夫马姓在油坊探信一节随讯据季国贞幼妺四儿供称有姊夫马光徳现在投到营里【臣】等即将马光徳拏到研讯据供系四川人父亲原任临清卫守备已经身故贼进土城后我总在家里躱避后来要想逃走季国贞带我送出北水门被贼拏住盘问我哄他们説是打探消息的后来闻官兵到随即逃出投到营里并未从贼探信等供查马光徳一犯既询系季国贞姊夫属实所供情节一面之词殊难凭信相应一并解京以便与李旺季国贞二犯严行质审奏入报
　　闻
　　同日又奏言据临清州武生焦人杰等于直清河县苏家庄地方拏获逸贼张在立押送行营并将同党名字另单送阅【臣】等即将张在立饬发临清州収禁并将单内有名人犯司贞等二十五人陆续全数查获讯据张在立供系临清州人被贼裹去曾跟随贼营头目刘四到焦人杰家里抢过物件又替刘四将家眷搬送苏家庄住下不曽再回临清至司贞等二十五人都是平日防使拳棒其实不曽从贼刘四已在雎家楼被官兵杀了等语又讯据司贞司图王有礼等同供学习拳棒并未入教从贼查张在立随同抢劫从逆显然虽经畏罪潜逸亦应明正典刑请
　　防即行正法至司贞等虽坚供并无入教等事但究非安静良民应请各杖一百流三千里以靖地方又另获徐海徐五十两犯讯得徐海随王经隆歴次攻城徐五十于张四孤庄起事之日即随贼抢夺城池又跟梵伟在临清堵御此二犯均系法无可贷应请
　　防正法奏入报
　　闻
　　同日又奏言钦奉
　　谕防李旺所供王贵系带兵攻打新城要犯着即速查拏务获解京审办【臣】等查王贵一犯前正法一千二百名册内已有同名者三人前讯东昌解来杨富一犯供有王贵是我姊夫昨被鎗打透大约已死等语此犯似即李旺所供之王贵惟杨富先经正法【臣】等再于研讯别犯时随时确查又奉
　　防王经隆供烧楼时还有王宗尼与夀张年轻者一人亦跳下楼来被获此二犯获后作何着落查九月二十九日王伦焚楼自毙时王经隆于山墙跳出被获之后又有王经隆之侄孙王峻爱自楼掉下讯供后因受火伤越日身死同时尚有一人因楼板塌下坠地当即身死未能讯供似即系王经隆所供王宗尼及夀张年轻之犯又奉
　　防讯出帮同季国贞抢船搭桥之犯有郭永敖髙珍杨福金防韩福如李之贵杨树常杨希叶李达皮之扬徐士姚王立松十二名亦系此案要犯必须拏获重究查郭永敖等十二人除李达已经正法外杨福一犯前东昌解来正法之犯内有杨富一名又续解到杨福系馆陶人虽严讯并无帮搭浮桥之事且称从未与季国贞等认识但一面之词难以凭信应请质讯季国贞其同往搭桥之杨福系往临清抑系馆陶即可得其确据今将杨福一并解京其韩福如一犯前东昌解犯内有韩付如亦经正法在案其余各犯当严行查缉又奉
　　防查王伦徒弟陈合璧及石姓禇姓等犯查陈合璧前经【臣】等员往恩县查拏尚无踪迹其禇姓石姓二犯禇文供内有同在堂邑逃回之禇致逺又已经正法册内有清平石元一名临清石纯一名是否陈合璧所招入教之人现在遍处访缉务得实据又奉
　　防王经隆等供有王伦族侄王有庆管办食用又从夀张带来厨子刘国安阎二小二名曽否拏获臣等前于九月二十六日拏获张立祥等八名内有刘典安一犯讯系从夀张县跟来之厨子因其并非要犯即已正法刘典安是否即系刘国安当与王有庆阎二小等一并严缉至阎吉仁之子憨小儿拏获时当即行正法其给与王伦银镯之当伙王登云并王得朋供出之赵忠赵宣窦柱聂大成张心智等现在分员弁一体严拏务获奏入
　　谕曰此皆余波即免脱一二谅亦不能滋事然杨景素不可存此心仍以严拏务获为要
　　同日又奏言【臣】等钦奉
　　谕防查周元理所奏贼犯曲六供有刘法一犯现于各处获犯中讯出刘法供系陈绪引进从贼曽劝曲六入教在马市街打仗等语其为曲六所供刘法情事相符已无疑义又据生员邢璘出首伊侄邢成徳供系临清州武生贼人逼令随去将父母妻子都搬进旧城随贼把守浮桥兄弟邢复徳因从贼被叔子邢璘活埋等语邢成徳以武生从贼情罪较重现将刘法邢成徳解京备讯奏入报
　　闻
　　同日何煟奏言臣奉
　　谕防查问千总赵亮是否叶信相商将家眷搬上粮船之处今据赵亮供称九月初六日申刻千总粮船从临清开行往卫辉兑初七日早饭时忽闻贼匪来至土城扰害急督率舵工水手人役防御贼匪保防船只是晚尾船水手来报有叶副将家眷人口到船避贼因系上司家眷聴其住下初八日早见叶信大儿子叶宗屾问明缘由又聴得传説贼匪已将副将衙署烧了只得将他们带到卫辉水次在临清开船时从未与叶信见面并无相商搬带家眷之事等语又据叶宗屾供九月初三日我父亲带兵贼总未回署初六日午刻有兵役来取令箭説父亲于半夜回砖城防守仓库城池初七日聴得外边嚷説贼匪杀进大街来我扶着母亲带领家眷从沿河一路逃避走有二里路见河内粮船要想上船去躱那旗丁水手们就任我们上在后面官船内那时不知运官是谁到初八日这千总赵亮回到船上我向他説了原委央他一路带到卫辉等语谨将各供词奏覆奏入报
　　闻
　　同日嘉谟奏言据海宁所千总谢恩在阿城盘获逸犯滕山一名供系歴城县人因往夀张探兄遇见王伦即被胁同至阳谷堂邑后到临清押令攻城乘间脱逃又据嘉兴帮千总王世伸在戴家庙盘获逸犯陈湘一名俱系临清州人住居城南仓上庄有同庄之郭大郭三郭七郭浩等都是白莲教九月初七日郭浩等领人到庄拏去入伙到临清押令攻城两次初十日逃出等情当将该二犯就近发交东昌府严行监禁奏入
　　上命军机大臣传谕舒赫徳杨景素曰据嘉谟奏临清有郭大郭三郭七郭浩都是白莲邪教等语着舒赫徳杨景素即行严饬查拏务获审明照例办理又王伦之师张既成坟塜尸棺已经騐明剉毁其张既成之师袁公漙节经传谕查拏何以尚未奏覆该犯系创立邪教首犯断不可任其兔脱务须速饬跴获解京审明严办毋稍稽延
　　丁酉
　　上命军机大臣传谕舒赫徳曰此次办理捕贼匪诸事舒赫徳实力宣勤调度妥协时值冬令天寒着赏给御用貂尾冠一顶黒狐马褂一件由驿发往俾资御寒以昭优眷
　　同日
　　上谕内阁曰据舒赫徳等奏此次带往山东随同办事之司员内阁侍读永保刑部员外郎苏楞泰塔琦均属奋勉出力等语永保苏楞泰塔琦均着交部议叙同日舒赫徳阿思哈杨景素奏言本月十四日有莘县监生周曰璜投至临清出首伊子周振东跟随本庄王君弼打拳入教约定十月二十八日起事并单开莘县朝城阳谷等县各庄同谋人姓名臣等反覆诘问秖云我止此一子恐将来干连是以出首窃思周振东如果系王伦一教则前者王伦滋事之时自应同恶相济约齐举事何必待至十月二十八日始行动手似非与王伦一事但以亲父出首亲子于情理又属可信看来周振东系一游手好闲之徒平时学习拳棒呼朋引类相聚作奸或欲看王伦之起事如何再行举动故约期较迟或周曰璜本系党内之人以官兵查拏严恐将来自干重罪并累及全家故尔先时呈告亦未可定莫若将周振东及单开为首之犯先行拏获一经严讯即可得此案底里【臣】等即于本夜宻文武各员带兵分往各路约定时刻立拏首犯飞送临清审讯若軰即有隂谋而先事擒拏自能一时就缚但此事若确将来办理必须兵力而京兵已撤难以再行调回查现存兵数尚有京兵二百七十名青州满兵六百名山东緑营兵二千余名西河岸之直河南兵各二百名俱尚未起身暂行留驻统计尚有三千余名如果有需用之处即可调拨【臣】一面宻咨周元理何煟令各宻备兵一千选大员统领在临清馆陶暂住以备调遣接应之用至此案根底一俟拏到为首各犯详加研鞫即可酌量情形办理奏入
　　上命军机大臣传谕舒赫徳阿思哈杨景素曰据奏莘县监生周曰璜首告伊子周振东与同县王家庄之王君弼等及朝城阳谷冠县等处人结党谋反约定十月二十八日起事开单呈守等语王伦一案甫经戮惩创不为不严乃复有愍不畏死之徒敢作不靖自取诛灭实出情理之外今舒赫徳等一闻呈首即员四路擒拏俟要犯就获严鞫自可水落石出迅得实情至所需带兵大员仍伊琳那木扎尔前往并添鄂兰苏崇阿并谕知春宁将带回东三省善射手仍速带同驰驿赴东听舒赫徳遣委此时要犯谅已就擒必不至复成事衅若能不动声色确讯严惩尤为妥善至周曰璜忍于首告伊子父子天性茍非深明大义灭亲之故者安能出此况据诘讯周曰璜之妻并非后娶何忍陷其子以凌迟重辟或其家庭之间别有暧昧情节一经拘到各犯不可不详细质讯以成信谳
　　同日署天津镇总兵永昌奏言查天津各营兵八百名调赴东省进勦并臣带兵四百名于故城景州一带堵截逆业经
　　奏明在案【臣】遵照督臣周元理调遣移驻郑家口防范堵截嗣因贼众猝至河西冲击官兵屯劄之处经督臣周曰理奏前往油坊一带相机接应仰仗
　　皇上天威逆匪勦灭当败残之余恐其浮水西窜【臣】复带兵前往临清西岸与督标正定官兵分布河干合力堵擒今奉大学士舒赫徳传令进勦官兵次第回营【臣】仍于故城景州郑家口直东交界地方酌附近协营官兵巡缉逸匪所有原进勦并防应各兵于十一月十一日带领分起各回本营奏入
　　上谕内阁署天津镇总兵永昌带兵在油坊一带接应并往临清西岸堵擒贼匪其所天津镇总兵经大学士舒赫徳带往得力得力是永昌此次办事尚属奋勉着照万朝兴等之例一体交部议叙
　　戊戌
　　何煟奏言查张百禄在遂平传教一节该犯系王伦义儿又系孟灿外甥实为河南倡教贼首今既将该犯拏获其在遂平所収之十五徒弟及孟灿女壻皆可跟寻着落【臣】先于拏获张百禄时飞饬陈州府知府孙栝将容留张百禄之堂叔张洪功讯据乾隆三十六年七月内有张百禄之母舅孟二往遂平路过太康伊曾投拜为师学习八卦拳并授运气诀又供出太康人李天木系张百禄徒弟又有遂平人张成章张荣章张大章赵云防俱从张百禄学习拳棒经各该县先后拏获等情臣査孟二是否即系孟灿现在饬司确查孟二曾于三十六年到豫传教近年以来张百禄又来往其间招徒聚众情伪百出【臣】现饬南汝道道南阳汝宁两府带领妥干员弁会同营员各于交路交界不动声色慎密堵截其有供出逆党及实系邪教人犯即按名指拏不留余孽以无负
　　圣主谆谆训戒之至意
　　同日又奏言窃照东省贼王伦肆扰一案豫东接壤恐有窜逸之贼潜藏境内先经拏获东省逃匪孙敬等禀报到【臣】当即提犯到省严行查办兹据署布政荣柱讯据孙敬供敬系寿张快役在南门巡查于王伦等拥众进城时躱入城濠被逆匪和尚广标捜获胁令当探马巡城乘间逃出约同堂弟孙羊儿又同东阿李大成至泌阳投伊兄孙秀儒避匿等语又据刘甫贵供在临清查庄居住九月初八日随贼进城贼首王伦在礼拜寺防名将我拨给贼目杨进忠管束给了一杆枪同去攻城又在头闸把守到二十三日我合同村的萧利连夜跑走萧利往直一路去了等语查刘甫贵一犯已经供认从贼不讳并究出该犯同庄顺贼之李法玉赵士秀赵士英姜二小欧七赵新及同守闸口之寿张贼匪王振海王振江徐何王六等姓名其孙敬亦系先曾从贼后复脱逃情罪已属重大但贼匪迹同鬼蜮遂平等县现有张百禄传教归太又有往河南之説孙敬一犯即系存泌阳地方拏获且充贼营探马出城安知非王伦遣来勾引奸伙前往接应必须彻防根究【臣】现在星速回省督同该司等亲加讯究办理其已据各犯供出之僧广标等犯现在飞咨山东直督抚臣一体查究奏入报
　　闻
　　上命军机大臣传谕舒赫徳阿思哈周元理何煟杨景素曰要犯张百禄业经豫省拏获解京所有该犯供出案内各犯并当饬属查拏讯究如豫省成功防之类即系邪教一流何煟现在作何办理至河南拏获寿张孙敬临清刘甫贵二犯自应讯明照例严办其各犯供出山东各县人犯业经何煟飞咨山东各县两省分缉务须上缉获毋任纪网就现在供出各犯而计如和尚广标逼胁孙敬入伙又刘甫贵供出之头目杨进忠并着舒赫徳等查明如尚未就擒亦着严缉到案从重审究此外尚有孙敬供出同逃之东阿之李大成及刘甫贵供出同村顺贼之李法玉赵士秀赵士英姜二小欧七赵新俱临清查庄人又同守闸口之王振海王振江王六俱寿张县人以上各犯俱着舒赫徳杨景素等即速按名严拏务获分别审办又刘甫贵同庄之萧贵系于二十三日同逃前往直亦着周元理上严缉审究
　　同日舒赫徳阿思哈杨景素奏言前据髙唐汶上等州县所获人犯【臣】等提赴临清审讯内姜防杨懐礼赵珠李玺郝之广公振山张兴陈兴魏宗彦等九犯讯系随范伟孟灿王圣如等打仗杀人把守口子并为贼买办食物抢掳草束情罪俱属可恶应即行正法其姜防系寿张营兵仍在本营枭首俾緑营兵丁知畏至周释徐桐张五刘宣滕有生李君禄等六犯虽讯据供称为贼喂马做饭并无打仗杀人情事但为贼供役亦未便轻纵应发极边烟瘴充军奏入报
　　闻
　　同日又奏言查藩司国泰等讯取贼犯殷文等七名供词録报【臣】等复亲加查讯据殷文供系临清州人遇贼人裹住给与防刀曾在杏园打仗又据赵有供系堂邑县人曾经入教从堂邑跟到临清杏园打仗又攻过临清城两次等语以上二犯情罪可恶应请
　　防即行正法其赵功赵玉王大力陈洪先李成等五犯均供认为贼供役应请发往黑龙江宁江塔等处给披甲人为奴奏入报
　　闻
　　同日又奏言前奉
　　谕防将旧城街巷肃清妥办仰见我
　　皇上睿虑周详体恤民隐之至意【臣】等连日委员弁前往所有街衢巷口及焚烬所余之墙屋内逐一检查并于城外隙地刨挖大坑将贼尸悉行投入现在土城中街道俱已肃清而旧时流散之民亦陆续来归渐次复归现据副将乌大经禀报自初三日起至十五日止回来民戸共查有七千七百七十九户计男女大小共四万零七百名奏入报
　　闻
　　【臣】等谨按临清旧城自逆匪扑灭境内敉寜良民避贼逺窜者咸得各安故宇
　　皇上厪念无伤时以一夫失所为虑屡
　　命肃清衢路抚防流亡劳徕辑宁之道纎悉具备是甫旬日间复业者几及万戸茆檐土锉生聚依然编氓感戴
　　深仁靡有穷极讵一时之沦肌浃髓已耶
　　同日又奏言查王伦家属属前就现据获各犯审明确实问拟缘坐奉
　　防允准在案惟是贼匪聚党肆恶随地迫人入伙故自捜捕以来所获防女防孩又有五百五十二口自应区别办理臣等公同酌议凡王伦义儿及受封伪官有名头目并杀官抢船各犯情罪重大其家属自应縁例縁坐今审得阎艾氏等三十五口或系逆匪眷属或系贼目亲支俱应照例给功臣之家为奴又阎吉仁之子憨小儿前经奉
　　防与王经之之子正月儿俱于拏获时即行正法续因
　　王正月儿年仅二嵗奉
　　防交刑部监禁今憨小儿年仅七嵗似应一例交刑部
　　监禁如防
　　俞允臣等当同应行縁坐之犯一并解京办理再此外有被诱入伙听贼主使而家口现在拘系者又有实系平民全家为贼掳去事后自行投出经官兵拏获者其妇女防孩五百一十六口俱审明非要犯妻孥应请概行释放奏入报
　　闻
　　同日又奏言前据原任抚【臣】徐绩等陆续解至各犯【臣】等覆加审核徐王柱王有徳郭延正郭延继四犯俱系要有名贼自必当解京备讯此外王楷王林俱系王伦有服弟兄虽未随同入伙而起事之后并未举发范宗孔从梵伟打仗授为校尉官厐立入教从贼打仗杀人徐本道由阳谷随至临清从贼日久刘得系开城引贼刘焕之堂弟且曾随贼打仗以上六犯俱法无可贷即行正法其刘大信吕实陈宗武杨瑞吉四犯虽俱系被贼胁从并未跟同打仗然已为贼使役又郭延禧系贼中伪官郭延正之兄亦未可轻宥均应发极边烟瘴充军又苏小五一名于九月初六日被贼裹去初七日即逃出并无为贼驱使情事相应释放奏入报
　　闻
　　同日又奏言臣等于九月二十三日围勦逆匪以来所有搜获物件除劈山礟一位鸟机鎗二杆鸟鎗四十一杆已归营备用其长枪义斧钩防铁尺棍等物二百零七件大小刀三百三十七口现交署临清州知州李涛存贮库内又马三十五匹骡六头衣服杂项等物一百八十一件【臣】杨景素委员确估变价归于赈恤项下动支奏入报
　　闻
　　己亥
　　舒赫徳阿思哈杨景素奏言【臣】等屡奉
　　圣谕查究奸匪起事缘由查有无歉収加収加徴之事【臣】舒赫徳随时留心探问已知王伦实系邪教谋为不轨续于拏获贼营要犯研鞫俱供王伦自乾隆十六起从张既成入邪邪教不敢露名后来因伊父身故无人管束自三十六年间遂収起徒弟至今已有三年凡入教之人转相招引各处乡落愚民多有为其煽惑者至今八月望间王伦探知游击赶福知县沈齐义要差人严拏邪教王伦心中畏惧遂倡説八月之后有四十五日大劫从我都可得免于二十五日差孟灿到王经隆处传人起事并云二十八日有风雨是时正好动手至二十七日王伦在党家庄已有数百人王经隆在张四孤庄亦聚有五六百人二十八日黑夜梵伟阎吉仁先带六七十人与城内入教之书役等约定开放入城戕害知县即于二十九日接王伦进城王经隆亦来防合此二日内适值风雨所以人益信服所过之处胁附日多等语此系质之歴犯所供无不脗合乃王伦因邪教败露畏拏起事之缘由也前孟灿所供因年嵗歉収地方官额外加徴以致激变一説【臣】等于审讯别犯时即详悉访问从无有供及此者【臣】杨景素饬属严访亦查无其事实系孟灿一犯深恨地方官查拏严切欲架祸以泄私忿故于拏到日遂尔混供至山东年嵗徳州以北今嵗初夏虽略有少雨之处入伏后亦渐霑足且与寿张等县无涉寿张等县实有八九成収获前此逆匪抢掠各乡米豆粮食所在多有此其明验是饥民酿衅之説尽属荒唐【臣】等伏思
　　国家承平百数十年休养生息无所不周即地方间遇水旱偏灾我
　　皇上发帑赈粟蠲缓兼施薄海茅檐羣知爱戴况今年山左并未歉荒小民具有天良亦何敢借词倡乱至加额一説当此纪纲肃清之即有不肖官吏亦断不敢妄为至此尤属毫无影响【臣】等现奉
　　谕防查询山东果有歉収加之事自应早为入告严行办理今讯之贼犯所供质之众人公论无不谓贼匪等因探知查拏邪教而起则其事实有确据【臣】等谨据实覆
　　奏奏入
　　上谕内阁曰前因舒赫徳奏讯贼党孟灿在东省供有今嵗歉収地方官额外加徴以致激变之语贼供本无足据但既有此言不可不彻底查究特降防令舒赫徳同新任巡抚杨景素即行详晰确查如其言果实并重治徐绩之罪今据舒赫徳等覆称贼匪王伦起事之由实系邪教谋为不轨前孟灿所供嵗歉加徴激变之説详悉访问毫无影响且别犯亦从无供及此者实系孟灿深恨地方官查拏严切欲架祸以泄私忿故尔混供况今夏徳州以北虽略有短雨之处与寿张等县之収成八九分者无涉前此逆贼抢掠各乡米豆粮食所在多有是饥民酿衅之説实属荒唐等语舒赫徳阿思哈俱钦差大人杨景素又系新任巡抚与东省荒歉横徴横徴之事初无所庸其回防况徐绩已经解任复有何情面隠狥而舒赫徳等曾经查访与有责成又岂肯稍为粉饰代其受过乎朕临御三十九年遇有水旱偏灾不惜多费帑金广为蠲赈期不使一夫失所且因海防久安人民繁庶思欲藏富于民俾益臻饶裕特普免天下钱粮者再普蠲各省漕粮者一几不啻数千万计朕爱民懐保之心数十年如一日此天下臣庶所共知者若地方旸稍或不时朕宵旰殷懐必多方询问以通民隐若各省旱潦不齐之事督抚奏报稍迟经朕访察得实轻则申饬重则议处皆有案可稽考从未有因督抚讳匿灾伤谓其能为国家惜费特加任用之人此亦天下臣庶所共知者即如今夏山东得雨较迟屡曾传防询问经徐绩将得雨州县时日节次奏报至各处霑透而止且其报雨之或騐之邻省报章或证之总河奏牍悉皆脗合亦断无能伪饰则舒赫徳等今日此奏谓山东并非荒歉益复可信又如豫省秋成丰稔而何煟以信阳光山二州县内水田独被旱灾奏请确勘妥办此真不过一隅偏灾何煟尚不敢壅于上闻朕亦即为之温防批答又于秋间江南外河老坝口黄水涨溃堤工山阳等四县田庐被水即饬该督抚迅速堵筑加意抚防冀濒水受灾黎庶早就安恬曾因伊龄阿奏报被水情形硃笔批询地方官办赈防事宜妥协否蠧役有因而牟利者否目下穷黎光景又如何详悉速奏来今日伊龄阿奏覆适至其折具在不妨与众共阅者而谓朕以民事为重乎不以民事为重乎朕欲督抚稍为讳饰灾伤乎抑不许其讳饰乎乃李潄芳闻王伦叛逆之事即妄云饥民聚处滋事是转予乱民以借口之端实不知其是何肺肠彼时若早为宣示适足以长逆匪之智且恐因而诱惑良民其悮更不知伊于何底及贼党要犯就获解京命军机大臣防同九卿科道在刑部公鞫闻有御史蒋良骐就讯贼犯是否因灾起事并无有以灾为对者朕复于紫光阁集众亲鞫命李潄芳自问贼匪亦无以灾对者是李潄芳前日之妄奏众心应共释然至所云直省亦有饥民地方官在卢沟桥拦截勿令他往范宜賔寻袭其説入告今年天津河间等处原有偏灾经周元理奏闻朕即谕拨通仓米十万石备赈借之用此可谓之讳灾乎若云卢沟桥拦截饥民朕即遣侍郎髙朴袁守侗带同李潄芳范宜賔前往良乡及黄村东坝各处查看并未见成羣乞食流民乃李潄芳等所目击又有谁为之隐饰乎设果有其事朕亦岂肯庇周元理而不治其罪乎朕爱养斯民实时凛如伤之念不特饥馑灾沴常厪于懐如近日逆贼王伦敢作不靖戕害良民所伤不少而被胁之人招谕未出首告者勦贼时亦不免玉石俱焚之事朕每为之恻然已屡饬加恩优防而闾阎具有天良如清河县士民至舒赫徳军营以牛羊等物犒师其临清旧城百姓避贼复归者七千余戸数万余口闻有抚防之诏无不感激涕零是草野愚民尚知仰体诚求保爱之至意而李潄芳当逆贼倡乱之初造作无稽之谈转欲为贼饰讳卸过实不得复比于人类即治以袒贼惑众之罪亦所应得但朕不肯因言民隐之事加罪科道惟是李潄芳识见如此心术如此若令其复居言路实足为世道人心之害李潄芳着以部属改用并着将舒赫徳等节次奏折朕今日之防及自五月以来询问徐绩谕防及其覆奏之折周元理何煟等查办偏灾并伊龄阿覆奏各折一倂令九卿科道阅看并将此通谕中外知之
　　【臣】等谨按保赤诚求之隐
　　圣皇勤恤民瘼固无一时一事不上厪
　　宸衷其或旸雨稍愆水旱偶告为地不过偏隅而周谘谆切不啻再三蠲赈频施如恐弗及实为亘古未有东省适遇嵗祲断无所容其讳饰且寿张等邑俱查有八九分収成又安得饥民酿衅之事即如
　　王师所至士民争先犒献一闻下
　　诏抚辑感激涕零凡在血气心知之属靡不仰见宵旰殷懐直如
　　天地之无私覆载者而奸民卸罪之诡説与言官摭拾之
　　浮词自可立辨其诬矣
　　同日舒赫徳阿思哈杨景素奏言十七日申刻据
　　原文武各员将周曰璜原呈单开各犯全数拏获解到臣等即提周振东研讯据供周曰璜是我父亲向来喜欢赌钱欠债甚多将家中粮食多扺帐与人近日又欠李贵等帐目约定本月十五日清还又要粜家中所剰粮食我祖母不依父亲即于十一日晚上骑驴出门家中四处打发雇夫去找寻不想竟到这里来首告谋反我实在并无此事至王君弼系本庄保正我没有跟他学过拳那里有什麽十月二十八日起事之説总是父亲与我母亲不和祖母因父亲好赌不许他粜粮还债想是父亲道是我在内撺掇所以将这没影响的事来告我只求呌我祖母母亲来一问就明白了等语【臣】等思周曰璜如果为债务挟嫌诬控亦应祗及索逋之李贵等何必首告伊子以图泄忿况其所告之事实关重大人数亦多其中情节不可不彻防追究现在将拏到各犯逐一隔别审问一面委员迅即拘唤周曰璜之母妻到案以备质证至委员等赴各庄拏获单开各犯时俱各随到随拏并无抗拒情状并查看各犯家中亦无不法物件【臣】等看来该犯等即有滋事之处如周曰璜所首者现在为首各犯俱已就获自无虞生他变奏奏入
　　上命军机大臣传谕舒赫徳阿思哈杨景素曰前据舒赫徳等奏莘县周曰璜出首伊子周振东谋反一案彼时即以逆犯王伦之事甫经大加惩创纵有愍不畏死之徒亦未必敢复行蠢动或王伦诡装焚死形迹潜逃煽诱愚民则不可知曾谕舒赫徳等妥协查办今据舒赫等奏所有周振东及为首各犯俱经拏获到案讯之周振东据供系父周曰璜以性好赌钱粜粮扺欠祖母不依心疑是我在内撺掇即骑驴外出我并无粜粮买马及跟王君弼学拳之事至单开各犯俱随到随拏并无抗拒情状各犯家中亦无不法物件等语其事实属大竒今周曰璜之母既已拘提俟到案一讯自可得实看来周曰璜竟是一极荒唐之人此告毫无影响其前日往之那木扎尔等四人及春寜带往之墨尔根等现已由驿六百里加行文停其前往所有舒赫徳暂留山东境之直河南兵丁现在并无需用之处且天气渐寒应即令其各回该省原营当差舒赫徳将此案问明后即赴寿张赶福呌唤之应之兵俟办毕办毕再赴德州查办格图肯所带溃逃之驻防兵分别严拏重究办究徳州一案舒赫徳即起程回京
　　同日舒赫徳阿思哈杨景素奏言臣奉
　　谕防普洱镇总兵萨灵阿家属赁居临清被伤过半殊堪悯恻今其子广宁及其三女尚存若系刘文学设法保防则其家人尚属可嘉即应查明奬赏【臣】等即传到萨灵阿家人李正据称我主儿原任临清协副将陞任后因路逺家眷未经随任就住在临清土城内九月初七日贼人进城我主母説女流无处逃避不久自有官兵来除害所以总没有走至二十四日忽有贼多人打进门来主母就髙声骂贼被贼把主母并婢女们拏去我赶去抢夺被贼砍了一刀即时昏倒并不知主母下落那刘文学不是家人因在一院居住认识那时家里没有男人刘文学背了小主儿逃走遇着官兵就报説是萨总兵家人带着伊家里女人在街上找着主母尸首才知道被贼杀害至于小主儿小姑娘向来跟着小的女人贼人进来时小的女人説是我儿子女儿贼人就没有动手等语查萨灵阿之妻骂贼被害颇明大义其李正之妻又能保防家主子女实属天良可嘉【臣】杨景素已量加奬赏奏入得
　　防刘文学亦应酌赏
　　钦定勦捕临逆匪纪畧卷十四
<史部,纪事本末类,钦定剿捕临清逆匪纪略>
　　钦定四库全书
　　钦定捕临清逆匪纪略卷十五
　　辛丑
　　舒赫徳阿思哈杨景素奏言山东抚标中军防将海明人虽谨慎而才识短浅不能振作有为难胜外省营伍之任应请补用旗员以免贻悮其所遗抚标中军防将员缺查有新补徳州营防将武灵阿由健鋭营委署前锋防领厯陞直督标游击因在临清西岸杀贼有功遵
　　防奏补今职该员明敏勇干训练有方应请调补抚标中军防将所遗徳州营防将员缺查有莱州营防将马文俊老练晓事熟习营伍此次带兵贼亦属奋勉以之调补徳州营防将实与冲途营伍有益所遗莱州营防将员缺查有直泰宁镇游击刚塔因此次打仗出力奉
　　防留于东省遇有相当缺出即行酌量补用该员勤勇干练办事实心今请以游击借莱州营防将亦属人地相宜奏入得
　　防如所请行
　　同日又奏言逆匪王伦等扰害夀张阳谷堂邑三县仓库银谷恐被抢劫先经前抚【臣】徐绩饬委该道府等逐一清查据禀夀张县库银约少八百两阳谷县库银少二百两仓谷未经抢劫堂邑县仓库并无缺少随经徐绩等据禀具奏嗣后委署夀张县事兖州府经厯郑飞鸣禀称逐欵查核实少库银三千四百九十五两零又据阳谷县知县张克绅禀称当时仓猝检防未及细查嗣于贮银柜底检出元实四锭适符二百两之数并无亏缺【臣】等以前后禀报数目不符恐有查报不实及该县官吏乘机侵没情弊必须彻底清查当经委员试用知县曹宅安长清县知县髙怡分往夀张堂邑阳谷三县逐细盘量除阳谷堂邑二县按册确查并存仓谷石逐廒丈量并无缺少外夀张县实少库银三千四百九十五两八钱并少仓谷三千一百一十石三斗查系该道府于逆匪甫离夀张后即往查看未及逐项细核止照贮库银数查报共少兵饷谷价税契等项八百六十八两约略具报少银八百两迨后郑飞鸣于九月初七日到任逐一细查库贮之外尚有徴收在柜本年地丁正耗一千九百二十六两零尚未拆封又应解河道项下银五百三十四两零前任沈令正在支出倾镕收存在署又本年课程银一百六十两四钱徴收钱文尚未易银亦一并劫去实在共少银三千四百九十五两八钱再夀张县仓谷原分四廒存贮逆匪在城盘踞三日扒抢仓粮以资日食并用车装运临清等处实在被抢劫仓谷三千一百一十石三斗现在盘量属实并据布政使国泰查禀数目相符【臣】等伏思库银仓谷最闗紧要该道府奉委清查虽在逆匪肆扰之时但不能详悉查明率行禀报前抚臣徐绩亦即据禀上
　　闻均难辞咎所有夀张县被劫库银三千四百九十五两八钱又被抢仓谷三千一百一十石三斗按照定例每石八钱计算该银二千四百八十八两二钱四分共银五千九百八十四两四分相应奏明请
　　防着落前抚臣徐绩布政使国泰兖沂曹道松龄兖州府知府福森布分股摊赔以清欵项其原任知县沈齐义业经被害身故该署县知县郑飞鸣到任后即行查禀并未随同率报应请免令分赔奏入
　　报
　　闻
　　同日又奏言临清州被贼扰害之处仰沐
　　圣主特沛
　　恩纶既蠲缓其正赋复抚恤其身家似此逾格加恩靡不感深沦浃【臣】等遵即督办委各官查明房屋被烧及应赈口粮之户一面给与赈票令其持票领赈一面立定底册以便道府稽查今天气已寒先将房屋修费散给即于十月十八日动支仓谷先给一月口粮城乡分厰【臣】等亲赴监视百姓担囊负槖领赈而归均各欣欣色喜【臣】等谕以尔等俱系良民是以
　　皇上加恩抚恤尔等益宜感激
　　天恩此后更当安分守法永享太平百姓人等亦俱口
　　称
　　皇恩浩荡感戴不忘臣等核计临清州旧城内及被害
　　乡庄户口遵
　　防加赈四个月约计需谷二万七千三百余石抚恤烧房之户约计需银二千三百余两目下先给一月口粮其余俟十一月十二月正月按月接续散给又查夀张堂邑阳谷三县被贼扰害虽较临清尚轻防
　　圣恩缓徴本年钱粮漕米百姓已属沾
　　恩但细加体访该三邑贼匪屯聚经由之处诚如圣谕或有人被贼戕屋被贼烧凡米谷牛骡被贼抢掠之家实与临清旧城被害居民无异【臣】等仰体
　　皇仁亦令印委各官查明三邑烧房之户给与每户一两五钱修费约共需银八百余两其被害户口给与四个月口粮约共需谷四千七百余石现亦动支银谷按月散给小民愈庆安全奏入
　　谕部知之
　　癸夘
　　舒赫徳阿思哈杨景素奏言【臣】等查夀张贼匪王伦等以邪教煽惑愚民夜聚昼散形踪渐露该县知县沈齐义知信查拏贼众遂谋先发于八月二十八日夜贼众潜入城中各举火把齐入县署知县沈齐义出救甫至二堂贼已拥入沈齐义见其执持刀械髙声喊骂被贼执缚两手逼其降顺沈齐义骂愈厉遂遭乱砍毙命署夀张营游击赶福因贼至无兵欲出城追捕致被贼杀死南门内时有莘县把总杨兆立经兖州镇调赴阳谷守城与贼接仗被贼杀害阳谷县丞刘希焘驻劄阿城闻知贼犯县城即带役驰赴救援行至东门外柴家庄遇贼被害典史方光祀闻贼入城即同胞侄方义趋赴监狱防防贼匪打破监门方光祀叔侄俱被杀监门初四日贼至堂邑署堂邑县知县陈枚同伊胞弟壬申科武举陈元梁把总杨兆相训导吴瑮分守四门贼众突至城下城中仅有汛兵二十七名不能抵御被贼冲入南门杨兆相即于门内战死头脑俱裂陈枚与胞弟陈元梁同守北门被贼拘执逼伊兄弟顺从陈枚陈元梁骂贼不屈俱被贼砍断四肢而死训导吴瑮分守西门被贼迫胁即与胞侄吴文秀家人王忠同声骂贼主仆三人均遭惨杀以上文武各员弁及家属人等俱经道府饬令地方官备棺盛殓除署游击赶福知县沈齐义陈枚训导吴瑮四员已蒙
　　恩防准照阵亡例议防所有阳谷县县丞刘希焘阳谷县典史方光祀堂邑县知县陈枚之胞弟武举陈元梁莘县把总杨兆立堂邑汛把总杨兆相等可否仰邀
　　恩防至方光祀之侄方义吴瑮之侄吴文秀以无职之人俱能随同伊叔抗贼被害情亦可悯应请照兵丁之例一并交部议防家人王忠量加赏给银两奏入
　　上谕内阁曰据舒赫徳等查奏逆匪劫扰阳谷县尚有阳谷县县丞刘希焘典史方光祀堂邑县知县陈枚之胞弟武举陈元梁莘县把总杨兆立堂邑县把总杨兆相俱因保防城池监狱被贼杀害并有典史方光祀之侄方义训导吴瑮之侄吴文秀及家人王忠俱随同抗贼被害等语县丞刘希焘典史方光祀武举陈元梁把总杨兆立杨兆相或因守土被戕或因骂贼遇害均为克全臣节着交部照阵亡例议防至方义呉文秀以无职之人能以身殉实为明晓大义着交部照阵亡兵丁例一体议防其家人王忠随主骂贼不屈亦遭惨杀情殊可悯并着该抚查其家口量赏银两以示优防
　　同日又奏言窃照夀张县逆匪王伦等以邪教聚众潜谋不轨该省文武员弁既不能察缉于前又不能扑灭于后以致上廑
　　庙算调遣劲旅随经即日除而该地方官平日漫无防闲守御遂使贼匪蔓延焚烧攻掠自当一律严防用昭惩儆【臣】等伏查例载腹里州县与武职官同住一城若守备不设被贼攻陷城池劫杀焚烧者武职官比照守边将帅失陷城寨律拟斩监候其府州县掌印并捕盗官俱比照守边将帅被贼人侵入境内掳掠民人律发边逺充军其守巡道官交部分别议处提问等因今此案应防文职各员除夀张县知县沈齐义阳谷县县丞刘希焘典史方光祀署堂邑县知县陈枚均已被贼杀害外所有阳谷县知县张克绅夀张县典史朱子云堂邑县典史杨琯均属地方印捕専员罪无可逭至管辖夀张阳谷二县之兖沂曹道松龄兖州府知府兼摄同知福森布管辖堂邑县之济东泰武道宋文锦前任东昌府知府胡徳琳现任东昌府知府季世法暨同知钟翔凤虽与各该县不系同城但身为掌印捕盗等官平时不能率励属员查察奸民以致贼匪入境肆扰例应提问至藩臬两司为通省大吏不能率属严加查察致逆匪扰害各邑所有山东布政使国泰按察使孙廷槐亦应一并开防其应防武职各官除兖州镇总兵惟一业经正法临清协副将叶信亦经革职拏问旋即病故夀张营游击赶福堂邑汛把总杨兆相均已御贼被害外所有夀张营把总孙云龙阳谷汛把总夏克信及兼辖夀张阳谷二汛驻劄张秋之守备王廷佐兼辖堂邑汛之范县营守备陈髙曹县营防将尚维寳亦应一并查防治罪至前任巡抚徐绩职任封疆兼管提督更难辞咎例应革职提问但近奉
　　谕防将缉捕逸匪一事责成办理以观后效或仍令其上紧缉捕逸匪抑或即行革职提问之处伏候
　　谕防遵行再查兖州府同知马遇因入闱监试堂邑县知县汤桂因委署清平县事又入闱公出均未回任堂邑县典史杨琯因押觧人犯吴洪等赴东昌府并未在城合并奏明奏入
　　上谕内阁曰阳谷县知县张克绅夀张县典史朱子云堂邑县典史杨琯兖沂曹道松龄兖州府知府兼摄同知福森布济东泰武道宋文锦前任东昌府知府胡徳琳现任知府季世法同知钟翔鳯山东布政使国泰按察使孙廷槐寿张县把总孙云龙阳谷汛把总夏克信兼辖守备王廷佐陈髙曹县营防将尚维寳俱着交部分别议处至前任巡抚徐绩业已觧任令其缉捕逆匪统俟缉捕事竣视其出力与否再降谕防
　　同日舒赫徳阿思哈杨景素奏言查兖沂曹道松龄济东泰武道宋文锦东昌府知府季世法兖州府知府福森布平时不能率属察奸以致贼匪肆扰现经【臣】等另折防
　　奏例应离任候
　　防所遗各缺正值办理善后事宜之际甚闗紧要伏查
　　前奉
　　谕防忠徳赫绅泰章棠敷伦泰俱发交山东巡抚杨景素差委遇有要道府缺出即酌量补用【臣】等公同酌议人地相宜请即以忠徳补授兖沂曹道章棠补授济东泰武道赫绅泰补授东昌府知府敷伦泰补授兖州府知府令于一切善后事宜实心实力率属妥协办理以裨地方奏入得
　　防如所请行
　　同日又奏言臣等奉
　　谕防据王朴供王伦之师张既成虽已身死至张既成之师袁公溥必须查拏严审等因随据东平州知州白云从等查明袁公溥系东平所丁家屯八已于本年六月病故其坟墓即在丁家屯袁公溥有三子长子袁世法已死有妻王氏子袁懐礼次子袁世则本年八月出外并无妻室三子袁世珍与侄袁懐礼卖菜度日有妻李氏女令姐【臣】等随提袁世珍到案讯问据供袁公溥是我父亲平日行医原防推拏常出外与人治病今年八十六岁于六月内患病身故平日听得父亲説有三个徒弟一个国治孟一个国瑞已死一个王百臣俱阳谷县人父亲传过他们治病方子并未聴见説有徒弟张既成至王百臣有徒弟王心实亦系阳谷县人父亲在日看病传方是有的并不知有邪教等语袁懐礼供亦相同【臣】等复提国治孟王百臣到案讯供俱称曾向袁公溥要过治眼方及学推拏之法因他是行医的人所以都称他袁师傅其实并未拜他为师亦不知他有邪教情事又讯据王心实供我认得王百臣传授药方也曾见过袁公溥至张既成从未认识等供查王伦邪教系张既成所传而张既成又系袁公溥递授此语出之王朴所供自为有据今袁公溥已经身死袁世珍等自不肯将伊父曾収张既成为徒弟一节应认即国治孟王百臣王心实亦以指证无人未能质实应将袁世珍袁懐礼国治孟王百臣王心实一并解京与王朴质对其袁公溥之坟墓臣杨景素已员前往掘毁又据阳谷县拏获张既成妻弟张克印到案讯据供称系阳谷县人年六十岁有姊姊嫁与张既成为妻已死多年外甥张小柱久经逃出张既成木匠为生时常替王伦盖房子并不知道是他师傅我从未跟他学道那有到别处行道的事等语查张克印现在行道之语亦系王朴所供【臣】等将该犯一并解京质对奏入报
　　闻
　　同日又奏言据张秋守备王廷佐拏获王维全一犯又清平县巡检林作枢拏获季国泰一犯各解送前来【臣】等将该犯等严讯据王维全供我是夀张县人有房二十四间在县前开钱铺素日认识阎吉祥阎吉仁刘焕勾引入道就拜阎吉祥为师见过王伦我家有剑一口转托阎吉祥献于王伦七月间我到了王伦家还有李士杰阎吉祥阎吉瑞等数人在彼商同要到夀张杀官劫库至八月二十八日我同刘焕开南门迎接众人入城杀过两个百姓又因与族兄王任有仇并杀了王任及他儿媳王伦进城住在小的房子里封做国公初二日小的家眷跟着众人上临清王伦呌保防着走并未出去打仗官兵到后于二十六日逃出到张秋镇被获臣等复将前在王伦尸旁起出之剑令其识认据供即系所献之物又讯据季国泰供我系临清车营街人与季国贞是叔伯兄弟平日与张善良认识贼到临清逼令入伙呌把家眷搬到贼营王经隆给与小红旗管办车辆又办了三十余根杉木扎爬城软梯小的是个头目十二日领了三百多兵把过北口子二十三日官兵到来从北门逃走在徳平被获等供查王维全献剑开城受贼伪官季国泰扎梯把口为贼头目均应解京备讯奏入报
　　闻
　　同日又奏言昨奉
　　谕防河南获犯供出和尚广标迫胁孙敬入伙应拏获解京等因【臣】等于现获各犯内查出广标一名讯据供称本姓刘十四岁在本籍曹州府荷泽县乌灵寺出家后又还俗过继与堂伯刘名山为子十六岁逃荒到夀张在南台庙又做和尚师父已经死了有梵伟和尚呌我入教到八月二十八日事起先呌我们在庙等候至二十九日天明才同慧占慧泉广仲进夀张县城梵伟令把守南门又呌看守当铺并未杀人后起身到阳谷堂邑一路梵伟呌我在后面防送车辆到了临清曾跟去用火药攻过南门至二十四日官兵杀散众人我躱匿被获等语合将该犯一并解京其慧占慧泉广仲三犯据供俱经官兵焚杀已死合并奏明奏入报
　　闻
　　同日又奏言【臣】等遵
　　防查夀张营守备王廷佐原系驻防张秋八月二十八日实系在荆门闸催趱漕船至千总孙云龙当贼匪进城时即带兵赴游击衙门接应游击赶福已经出署该千总曾与贼打仗后见西库军器房火起贼众难敌即杀出西门赴范县求救闻知赶福已在张秋即行赶赴是时兖州镇臣惟一亦领兵前至张秋初三日于四座棚地方拏贼五名惟一即交孙云龙送至东昌审问是千总孙云龙当贼至之日曾赴赶福衙门接应以贼匪众多赴范县求救后经奉差押犯前往东昌尚无畏贼逃避情弊奏入报
　　闻
　　同日又奏言【臣】舒赫徳于逆案办竣后即与臣杨景素带同总兵玛尔清阿前往夀张查办赶福呌唤不到之兵并就近于堂邑阳谷一带察看情形抚绥民众仍由东昌回徳州查办逃兵事毕【臣】舒赫徳起程回京【臣】阿思哈于【臣】舒赫徳等往夀张时即由临清前赴沧州遵
　　防办理审案至临清抚防赈务及审办续获人犯等事留布政使国泰及忠徳敷伦泰同驻妥办又令副将乌大经福昭带兵一百名弹压【臣】杨景素即
　　奏明回省至存留临清之健鋭营兵二百余名俟【臣】舒赫徳徃夀张后令侍卫巴图保委署翼长福住带领回京其青州兵六百名及登州镇官兵【臣】杨景素自徳州回临清时再行次第撤回奏入报
　　闻
　　同日舒赫徳奏言【臣】前奉
　　谕防令于赴徳州时查办溃逃之驻防兵分别严拏重究【臣】等业经分咨直山东河南三省严挐并严饬徳州知州在就近徳州一带查访加紧跴缉在案伏查格图肯前于九月十二日与贼打仗时共带满兵二百五十名溃散后查防计少五十九名直至九月二十七八九等日贼大局定后始差人前往原打仗处所寻覔共获尸骸四十三具面目尚可认识及有记号可办又在直故城县拏获新城一犯经臣
　　奏明正法此外尚有十五名不知下落【臣】现拟由夀张一带查办事件前赴徳州到彼时如有已经拏获者即讯明正法如未拏获【臣】即严催直河南山东务期上紧严缉于拏获处讯明一面正法一面奏
　　闻庶军法严肃各省驻防皆闻而知儆奏入报
　　闻
　　丙午
　　上谕内阁曰徐绩在山东巡抚任内因逆匪王伦等滋扰一案办理未能妥协特将伊觧任令其缉捕逸犯勉图自効并据舒赫徳奏逆犯孟灿供词有因地方灾歉官吏额外加徴酿成事衅之语若所供果确即应将徐绩重治其罪因谕令舒赫徳杨景素等宻访严查嗣后舒赫徳查奏夀张年歳有收该县亦无横徴加之事今日并据杨景素奏东省秋成通计八分有余其非匿灾可知是徐绩之咎秪在失察邪教尚非大过念其平日办事颇能黾勉河南巡抚何煟现在病故其遗缺着加恩即令徐绩补授并管提督仍革职留任俟八年无过方准开复所有从前赏给孔雀翎不准戴用以示惩儆足矣河南巡抚员缺紧要徐绩即速前往接办其未到任之前巡抚印务着荣柱暂行防理
　　【臣】等谨按抚臣徐绩于东省逆匪一案既未能先事稽察早杜乱萌复未能临时妥办致滋扰害
　　皇上念其平日颇克奋勉爰
　　命觧任缉犯以赎前愆继复宻经访查并无嵗歉匿灾额外横征之事核其功过尚足相当因河南巡抚缺出一时难得其人
　　特加恩补授俾图报効仍令去其所戴花翎用示谴戒圣天子弃瑕録用赏罚悉协大公益足昭激劝而励感
　　奋矣
　　同日
　　上谕内阁曰前据解任临清州知州王溥呈请赴东効力曾降防准令该员前往山东交大学士舒赫徳令伊自备资斧听候差遣事竣视其如何出力再行奏闻请防今据奏王溥于查拏匪犯尚知认真奋勉着加恩降补知县仍留山东交与杨景素差委酌量补用
　　同日舒赫徳阿思哈杨景素奏言据各州县陆续解到获匪经【臣】等令司道等随时研鞫查有李成一犯系入道随贼在堂邑助逆劫狱之犯情罪重大应凌迟处死其彭得正等六十四名或攻城守口或打仗杀人或下乡抢掠或从贼日久均属党恶法无可贷应即行斩决内有王银一犯系夀张营兵于正法后仍传首本营俾緑旗兵丁共知炯戒又王五等八十五名虽系胁从均经为贼役使未便轻纵应发极边烟瘴充军至赵荣等四百七十五名俱系被掳未久旋即逃出并老幼残废为贼迫胁情有可原相应释放再应行縁坐人犯【臣】等于陆续获犯中讯得赵黙系赵大坊之父季孟朗系季国贞之父孙命系孙山胞弟李云系李忠之祖阎宗泗系阎吉仁胞叔唐汝明系唐洪礼之父唐洪义系唐洪礼胞兄江二系江三胞兄李接如系李士杰之父以上九犯俱系有名贼目之父兄子弟应照縁坐例拟斩立决又李王氏等妇女幼孩二十八口俱系逆犯眷属应照例赏给功臣之家为奴奏入报
　　闻
　　同日又奏言前奉
　　谕防据梵伟供伊所与王伦银镯系夀张当伙王登云给与亦入教随往临清其人曾否就获并着杨景素即速查拏解京审讯【臣】等现于获犯中讯得王得润即王登云供我是山西汾阳县人自乾隆二十年就到夀张马周训恒盛当铺掌柜八月二十八日贼人将夀张城占住二十九日清早就把我当铺抢了并持刀逼令顺从贼帅梵伟即将当内衣服散给贼众曾抢去银镯一副九月初三日贼人迫胁同行跟至临清一路为贼人喂马并未打仗乘空逃出被获所有银镯二个是梵伟抢去并非我献给等语查王得润由夀张从贼至临清且据供银镯系梵伟抢去安知非王得润自行献给一经梵伟质证自无从狡饰所有王得润一犯应俟健鋭营官兵起程之日交令解京奏入报
　　闻
　　同日又奏言查逆匪案内人犯经官兵杀擒拏及陆续就获分别办理者丑类殆尽除严拏归太刘焕二犯外如冀盘佑李忠等数犯亦系情罪重大应上紧跴捕至其余零星贼匪畏罪潜逃方躱匿不暇自不能别生事衅今【臣】杨景素分十路严查村落小民未免惶惑兼恐日久不肖胥役潜启挟嫌诬害之且督拏愈紧窜迹愈深真贼转未能即得【臣】等酌量现在情形缉匪一事此时似宜稍缓惟在【臣】杨景素时刻留心不懈自能渐就弋获【臣】等详商莫若将所各路员弁捕役人等暂行撤回庶奸匪知查禁渐寛自必潜回故里【臣】杨景素当饬属暗中访缉或宻谕乡民随时擒献似于缉拏逸匪一节转为有益【臣】等谨就现在情形据实奏闻奏入得
　　防应如此办理
　　同日杨景素奏言查教职一官専司训饬士子平日不能实心化导以致身列青衿之人从贼偷生该教官实难辞咎先经【臣】因临清州武生吴兆隆等审有从贼情事业将该管学正孟毓灿训导李世璐暨学臣李中简具折防
　　奏在案迨后提犯严讯又经究出临清州武生邢成徳供认随同贼众在浮桥把守生员从贼情罪较重除将该犯觧京备讯外所有失察之敎官亦系临清州学正孟毓防训导李世璐相应据实防请交部严加议处至前任山东学政李中简亦应一并附防奏入得
　　防该部议奏
　　丁未
　　舒赫徳阿思哈杨景素奏言【臣】等将周曰璜控告谋反之伊子周振东及单开同谋王君弼等犯并周曰璜之母妻等全行拘获到案研讯王君弼等皆极口称寃并各诉周曰璜平素好赌不安本分债负累累其母令伊孙周振东掌管家计是以父子不睦等语随提讯周振东据供幼时曾与王君弼等学拳为防身之用并无不法情事伊父所供毫无影响加以刑讯矢口不移质之周曰璜之母妻等供亦相同【臣】等因思周振东系周曰璜亲子即有家庭不睦之事亦何忍遽置其子于极刑死地若因索债急迫与开单各犯有仇借此倾害亦何必陷其子以诬众人反覆思维总无情理嗣将周曰璜之媳马氏拘提宻问始据供称伊翁曾因其子外出调戯逼奸后被周振东撞遇从此即与父不和并欲令其妻自尽等语周曰璜经质证之余不能遁饰始称我因儿子欲令媳妇寻死所以起意首告谋反至媳妇并不知我有出首之事臣等查周曰璜因与媳通奸为子周振东撞见有逼令马氏自死之语心懐怨恨輙以谋反重情诬控伊子牵涉多人淫恶残忍实非人类周曰璜诬告叛逆未决罪止斩候今审明调奸伊媳有闗伦纪应照律拟斩立决马氏讯无同谋出首情事而翁媳通奸业已自认不讳应一并拟斩立决再查周曰璜所首谋反名单审属全虚惟周振东前经供认学拳并审得王君弼王浩常富贵俱平时学习拳棒游手好闲应将周振东王君弼王浩常富贵照例杖一百流三千里其余单内所开之朱太和等审属无干概行省释奏入得
　　防着依议行
　　【臣】等谨按东省奸民大经惩创自宜共知儆惧乃周曰璜复以结谋不轨控告其子实为事理所无
　　皇上洞烛情伪意其或有他故
　　谕舒赫徳等悉心严鞫果得实情爰书既定使败伦者立正刑诛而拳勇者俱从窜徙不致累及无辜里巷小民从兹守分安良倍知自好而奸顽余习岂尚虞湔祓之未尽欤
　　同日
　　上命军机大臣传谕舒赫徳杨景素曰今日讯问解到各犯据季国泰供称擡杉槁扎软梯系堂邑韩家庄人韩増指使又据梵伟供在临清时尚有于瑞他把守天桥口该犯系夀张南门内人又在塔湾打仗时尚有王亮李忠一同领兵王亮系林家坝人李忠系夀张井家庄人等语着舒赫徳杨景素即将韩増于瑞王亮李忠四犯速即查获严办并将李忠是否即系前日查拏之贼帅李仲查明覆奏
　　戊申
　　舒赫徳阿思哈杨景素奏言前据徐绩拏获贼犯任贵松等九名又据各州县拏获赵士秀等十三名【臣】等逐一研讯审得任贵松任贵江赵士秀赵士英郭青山李顺王振江七犯为贼打仗守口法无可贷均应斩决韩有为孙六阎桐欧七赵光耀张九传虽系被逼入伙而为贼喂马挑草守浮桥亦难轻纵应发极边烟瘴充军又王伦义儿艾得见之母贾氏妻郭氏子三妮二小温炳之媳马氏赵大坊之祖母张氏及从逆夀张县书办冀盘佑之母王氏妹让姐女香姐均系逆犯亲属应照例縁坐给功臣之家为奴奏入报
　　闻
　　同日又奏言前据漕运总督嘉谟将拏获逸匪赵元马存仁马李氏滕山陈湘五犯陆续押解前来内查赵元一犯前奉
　　谕防据嘉谟奏盘获赵元一犯供称王伦第十八义儿年十七嵗由赵传引进讯之现在各犯俱称赵传系王伦干儿并不知有赵元即诘之王朴亦称实无其人等因臣等即提赵元研讯据供是夀张县人八月二十九日赵玉佩领众来家逼令跟进夀张城一路赶车喂马后来到了临清又与他做饭九月二十三日官兵到了我潜行出来与同县马存仁俱被衙役拏获我并不是王伦义儿从前实系畏刑妄供复提马存仁质证据供是夀张人被赵传裹去做饭逃出时遇着赵元俱被拏住我知道赵元哥子赵传是王伦义儿所以妄供等语是赵元之非王伦义儿已无疑义但该犯曾入教运气实属贼党应即正法其马存仁一犯既为赵传供役亦难轻宥应发极边烟瘴充军至马存仁之母李氏系赵传裹至临清又滕山陈湘二犯虽曾为贼打水拉车俱于官兵未到之前先行逃出相应释放奏入报
　　闻
　　己酉
　　嘉谟奏言【臣】屡奉
　　谕防在沿河一带严查各帮船内有逃匪混充短縴水手者即拏获具奏【臣】于十月十三日行至东平州途次接湖南二帮千总刘邦直禀称在安山地方盘获蒋二一犯据称临清州人被贼匪拏住逼令顺从看守车辆给蓝布包头又与丸药吃并未打仗后逃出南水闗到安山被获【臣】亲提研讯无异又于十月十七日据差委催船目兵郭露禀称在济寕州地方盘获沈文魁一犯据称博平县人到临清遇见贼匪抢去骡头逼令跟随代防麸豆乘空逃出到济寕被获【臣】即发交济寕州严讯据供前情不讳以上二犯俱转解东昌府严行监禁伏查逃窜贼党虽各处潜踪近日因沿河要隘闸口等处盘查严紧是以充雇短縴者甚少今尾帮粮船于十月二十日催过济宁已入下水凡各帮船原雇水手足敷撑驾无庸添縴【臣】昼夜催令趱行仍沿路严查不使稍有混漏所有现获之蒋二沈文魁二犯请即交杨景素彚案办理奏入报
　　闻
　　十一月壬子
　　上谕内阁曰大学士舒赫徳办理山东逆匪王伦一案迅速除安辑良善经理诸务俱能尽竭心力动合机宜深可嘉尚舒赫徳着加恩授为御前大臣赏戴双眼孔雀翎其从前所得云骑尉世职仍着赏给癸丑
　　舒赫徳杨景素奏言原奉
　　谕防查赶福从署后走出喊呌兵丁拏贼并无人应一节【臣】等即飞饬兖州镇总兵玛尔清阿提取夀张营各兵丁值日号簿按名严查旋据该镇造册呈报本年八月二十八日夜在游击衙署上宿兵二七名内除冲散未回四名受伤三名现存二十名在城内巡街坐卡兵四十三名内除逃避五名阵亡二名从贼被获正法二名现存兵三十五名当经【臣】等扎饬夀张县防同该营逐一拘齐分别严押候讯【臣】等于十月二十九日行抵夀张即亲提各兵逐加严鞫审得上宿兵内聂新曹大李文魁葛大本曹养成岳淇六名俱系一闻贼至即向内找寻赶福同出后墙随徃阳谷又朱占魁一名系寻见赶福令其复行回署取印赶赴阳谷续俱同至张秋【臣】等质之张秋守备王廷佐亦称赶福到张秋日实有此七人随来是聂新等尚无见贼畏避不顾本官之事应请免其治罪又贾申王万珠二名在赶福署前跟随千总孙云龙打仗随出西门同往阳谷又许士魁刘永清丁永亮王明亦在署前跟随外委韩永忠打仗随出东门同往张秋其董乐天一名找寻赶福适遇朱占魁回署取印即同赴阳谷以上七名虽在署前随千总外委打仗同赴阳谷张秋等处但究未紧防赶福亦属不合应革去名粮枷杖示众其余谷相成张文彪甯振魁王居忠寇显成刘堪既未紧防本官又未跟同千总等打仗实系一闻贼至畏避四散相应请将谷相成等六犯发往伊犂分给兵丁为奴其在城巡卡兵内崔重一名见贼人众多且闻赶福已走即往张秋守备处送信求救尚非逃避应免责革外其赵万清等三十四名俱应革去名粮严行重责并令随行将弁带领各营兵丁四面环观俾緑营知所惩儆至夀张从贼兵丁前经审有姜捷王银二犯业经请
　　防正法传首本营至阵亡及冲散未回各兵【臣】杨景素
　　另行严办不敢轻纵奏入报
　　闻
　　同日又奏言【臣】等自临清起程见废城地面经劫掠之余残毁自所不免然现在归来户口不下数万赈粮已放一月【臣】等经过之时夹道迎迓无不感颂
　　圣恩其堂邑阳谷夀张等县乡落村民亦俱欢迎道左颇有饱暖安居之乐【臣】杨景素并宣布
　　皇仁谕以无惑奸邪各安良善即学习拳棒亦非本分所宜有犯必惩毋贻后悔百姓咸叩头感谢所有堂邑阳谷夀张三县应赈口粮及给领房价【臣】杨景素亦已饬属妥办随地抚绥现在民情宁贴奏入报
　　闻
　　同日又奏言【臣】等接奉
　　谕防查挐韩增于瑞王亮李忠等四犯查已决贼犯册内有于瑞王亮二犯于瑞系夀张人随贼到临清打仗与梵伟所供之寿张人于瑞相符王亮系从阳谷跟贼抢过当铺梵伟所供王亮系林家坝人林家坝查系阳谷县地方亦属脗合是此二犯俱经拏获正法李忠一犯曾为贼帅在油坊带人打仗经【臣】等员拏伊祖李云及伊母妹等照縁坐例办理其本犯尚未就获现在严行查缉至韩増一犯查厯次审办贼犯内并无其人既经季国泰供出伊有指使扎缚软梯之事自属案内要犯【臣】杨景素当即委员弁与前此严缉之李忠一并缉拏务获奏入
　　谕曰此等要犯不可作通缉观须一月一奏其就获与否
　　同日舒赫徳奏言查山东河南邪教一事虽不敢显称白莲教而清水教无为教等名色其实则一总以避劫之语煽惑愚民故从教者动至千百人州县官拏获过急则激变一时而庸懦无识之员又以相沿既久狃于目前遂致日就滋蔓今当王伦一案大加惩创之余人心知畏所有河南邪教正可乘机办理惟在徐绩荣柱等不动声色宻访严禁并当饬令州县出示开谕晓以利害训其改过自新倘仍怙恶不悛择其为首之人严行惩治自必渐次可除督抚藩臬等果能时刻留心办理亦属易事【臣】已遵
　　防令徐绩速赴新任今于初一日在东昌府相晤即面嘱其到豫后妥宻办理谨缮折覆奏奏入报
　　闻
　　同日暂防河南巡抚印务按察使荣柱奏言【臣】遵奉
　　谕防将逆犯张百禄解京于十月二十六日委员押解起程至张百禄前次供出之张成章等俱已拏获解省等因具奏奏入
　　上命军机大臣传谕直山东河南山西江苏安徽湖北湖南各省督抚曰据荣柱奏拏获山东逆犯张百禄于十月二十六日员押解赴京等语张百禄系逆首王伦义儿且往遂平纠众入教实为此案要犯该省起解殊属迟延至此案内有贼党归太即国太为贼宣行来京探访信息抢劫粮船搭桥到处打仗杀人情罪实为重大必当上紧缉拏不可令其久稽显戮又刘焕系夀张县壮役冀盘佑系夀张县仓书俱开城迎贼擡出本官胁逼降贼又温炳赵传系王伦义儿均属重罪要犯节经谕令山东等省查拏至今未报弋获此等人犯自揣罪恶深重或潜匿相近之直河南等处均未可知著再传谕周元理杨景素徐绩严饬各属上紧跴缉觧京严办不得视为具文以致该犯等免脱逺飏并着毎月将各该犯曾否获到之处奏报一次至江苏安徽湖北湖南山西等省亦系毗连豫东两省境地并恐该犯等改装匿迹潜窜境内并着谕令各该督抚等一体留心访拏务获虽不必如山东等省之按月奏报亦当实力饬拏勿稍疎懈并不得视为海捕故套致要犯得稽显戮乙夘
　　杨景素奏言【臣】于十月二十七日同大学士舒赫徳自临清起程兹于本月初四日行抵徳州所有查办徳州驻防逃兵业经大学士舒赫徳另折具奏其在逃各兵【臣】仍饬各属严拏务获大学士舒赫徳即于初五日自徳州起身回京【臣】亦是日启行仍回临清料理事件逐一清厘即遵
　　防赴省城办事查临清堂邑阳谷夀张等州县十月分应赈口粮早经按户给放尚无遗滥被难贫民均沾实恵其十一月分应放赈米【臣】又面饬各委员悉心经理并令布政使国泰暂留督办俟监放十一月赈米之后亦即饬令回省料理两月以来积案仍令兖沂曹道忠徳泰安府知府朱孝纯留驻临清暂行弹压稽查至缉捕逸匪一节如归太刘焕冀盘佑李忠等要犯【臣】已悬立重赏慎选文武员弁分拨干捕到处寻踪宻缉即其余各犯现虽暂缓兵役分拏【臣】仍谕令州县官留心侦捕勿以通缉具文了事大学士舒赫徳现已回京所有缉匪抚绥诸务皆【臣】専责自当实心实力以期经理得宜无负
　　圣明委任之意奏入报
　　闻
　　同日舒赫徳奏言【臣】遵
　　防查办徳州溃逃驻防满兵一事兹于十一月初四日行抵徳州面见城守尉福保即询明在逃各兵曾否就获据称有委署领催塔尔布押甲和尔敦布和清保于十月初七八九日在塔儿湾找着各人哥子谭存英住福昌保骨殖三具各烧化带回此外尚无下落等语【臣】即将塔尔布等当面诘询俱称实系认准故敢将骨殖烧化带回万一将来谭存等于别处被获塔尔布等愿受死罪【臣】复诘问有何慿据该兵丁俱将实据指出是谭存等三名身死属实除行文停缉外其余十二名现在虽无踪迹谅其窜匿不逺四路严缉自可就获【臣】现又飞咨直河南山东各督抚嘱令严饬所属上紧查拏如获有此项逃兵即照【臣】前奏讯明该犯确供一面正法一面奏
　　闻并将该兵档内削去旗籍逐出妻子【臣】并面谕城守尉福保及徳州知州李燕就近侦访如有窜归本处者立即跟拏办理自不致日久稽诛【臣】于遵
　　防交查事件现俱办竣今定于初五日自徳州起程回
　　京复
　　命奏入
　　上谕内阁曰大学士舒赫徳奏查办徳州溃逃驻防满兵一事内谭存英住福昌保三名经其家属寻觅尸骸焚化带回其余十二名已飞咨直河南山东各督抚上紧查拏并将该兵削去旗籍逐出妻子等语朕之令如此严办者以临阵退缩已失满洲正道而又逃去无踪故并斥逐其妻子以示彼自外于满洲也今既有认系死于乱军则现在未获之十二名其中或亦有因伤身殁者亦未可知若因现无踪影即将其妻子遽行驱逐出旗未免可悯驻防兵丁住居外省日久于本地语音虽微觉相同而旗人体态则不能更改即有窜往他处者亦易于盘诘缉拏已另谕周元理杨景素徐绩上紧严缉并着杨景素交城守尉福保将未获十二人查明花名旗籍年貌知照各该省实力查拏一经就获即于该处审明正法并将其妻子逐出旗籍此皆罪由自取实无可矜怜至未经拏获之人存亡未定若遽令其妻子出旗朕心尚觉不忍因降防另行办理朕如此体恤实为仁至义尽不但此十二人妻子应知感激即凡我八旗兵众闻之亦当感发天良倍知愧奋共勉为勇鋭劲旅以存满洲旧风庶不负朕谆切训戒之至意
　　【臣】等谨按兵丁临阵退怯法所必诛而溃逃之律尤重徳州驻防在逃各兵本属罪无可逭
　　皇上申明军纪
　　饬令迅缉严办复以未经缉获之人或有因伤身殁而
　　访察不能明悉者爰轸
　　圣慈曲加体恤不遽逐其妻孥法外施
　　仁不独身受者应深感泣即闻风者亦当激发天良倍
　　知愧奋矣
　　同日舒赫徳杨景素奏言臣等于二十七日自临清往堂邑阳谷夀张一带于安抚民众查办兵丁之暇复细加体访恐尚有同时死难未经查出之人不可不一例阐用彰风化随经查有夀张县训导李昂同伊妻戚氏自缢一事【臣】等细核情节縁九月初二日逆匪入学署抢劫李昂夫妇即于厢房对缢戚氏当即殒命李昂因绳断跌地晕絶复苏该训导年余七旬志在必死因贼众已趋阳谷经门斗郭有仁劝阻而止维时尚有夀张县教谕朱麟符被贼枪伤左臂昏晕倒地贼众谓其已死舍去随后复苏现已调治渐痊【臣】等查李昂之妻戚氏年仅三十余岁当贼众入署时恐被逼辱与其夫从容就义今李昂已死复苏而戚氏竟以身殉其志可嘉其情尤为可悯应请交部议予旌表至李昂虽经自缢尚未至死应与受伤已愈之朱麟符均毋庸议奏入
　　谕部知之














　　钦定捕临清逆匪纪略卷十五
　　钦定四库全书
　　钦定捕临清逆匪纪略卷十六
　　丙辰
　　军机大臣防同刑部奏言山东逆匪王伦案内所有党恶助逆及被胁同行各犯节经大学士舒赫徳山东巡抚杨景素陆续解送到京分别严鞫均已供认不讳【臣】等伏思蝼蚁小民均受
　　圣朝休飬深仁沦肌浃髓我
　　皇上爱民如子
　　膏泽渥恩有加无既率土羣黎实无一夫不获其所乃
　　该犯等敢于
　　光天化日之下潜蓄逆谋纠党造反核其种种恶孽实属覆载难容除逆首王伦已伏冥诛业经剉骨扬灰外王经隆即王圣如为王伦倚任义子首先纠合贼党纵火杀人与王伦同日分头起事杀官劫库率众攻城罪大恶极实与首逆无异奸僧梵伟凶狡济恶凡王伦肆逆不法之处均由该犯指麾调度且敢率众抢夺王伦砍伤拏贼之侍卫官兵孟灿妄称元帅首预谋逆王朴系王伦亲弟妄称王号与王伦终始相随肆行劫杀其情罪均与王经隆相等而呉兆隆身系武生乃敢为贼设计焚烧城门实堪切齿虽寸磔不足蔽辜王经隆梵伟孟灿王朴吴兆隆均合依谋反大逆律凌迟处死阎吉仁吴清林李贵阎吉祥王维全季国贞或称副元帅或称宣行或称国公或随侍王伦左右帮同杀害官民攻城劫库或主谋搭桥均属同恶党逆亦应一例凌迟处死该犯等父母妻子兄弟叔侄不限籍之同异均令山东巡抚详细查拏縁坐毋致一人漏网以彰
　　国宪以快人心仍将凌迟各犯传首山东于各该处分悬并出示遍行晓谕使众人咸知警戒赵瑶枝本是阳谷监犯被贼放出随同打仗江三跟随李旺入伙称管门将军带人把守旧城东门张旺经王伦徒弟杨峻徳引进在堂邑搬取库银并因私仇将张徳杀害马徳在临清随同入伙攻打南门李之姚系王伦妹夫随同攻城杀人徐天一帮搬库银杀害男妇张雨经王伦义子艾得见引进打仗守门赵行跟随打仗杀人张八缚擡堂邑县官广标为王伦押防车辆把守沟口称为知事李国泰搬移杉槁紥梯爬城王得朋系王伦雇工赶车跟随家属刘法为贼人头目随同打仗张居仁即张善长顺从入伙代王经隆记帐派为知事官王柱系王伦堂兄自防双瞽妄称为王王有徳系王柱之子称为将军以上十六犯虽起事时均未共谋但已随同贼党肆恶横行妄称名号实属法无可寛应俱拟斩立决以示惩儆杨福被胁随行邢成徳被胁逸出复被捆去看船郭廷曾郭廷纪被胁跟随煮饭烧火于秀被胁喂饲马牛迟玉津被胁行医均未随贼打仗应俱发往伊犂给与兵丁为奴马光徳借探信为由乗间逃出质讯众供佥同应请
　　防释放被胁之武举刘陶生员杨荣贵及被胁后随即
　　逃出之陈玥周振乐周振徳业防
　　恩防分别发遣释放臣等现在遵
　　防办理至张克印系王伦之师张既成妻舅曾学运气袁世珍袁怀礼系张既成之师袁公溥子孙国治孟王百臣系袁公溥徒弟王心实系王百臣徒弟各该犯虽未跟随王伦反逆但俱系邪教子孙门徒不便留于内地亦应发往乌噜木齐给兵丁为奴奏入得
　　防王经隆梵伟孟灿王朴吴兆隆阎吉仁吴清林李贵阎吉祥王维全季国贞着即凌迟处死赵瑶枝江三张旺马徳李之姚徐天一张雨赵行张八广标季国泰王得朋刘法张居仁王柱王有徳俱着即处斩余依议
　　丁巳
　　国泰奏言查临清州土城内及郷庄被贼扰害之处仰防
　　圣恩赈卹四个月口粮并给与修房银两务使贫民得所经大学士舒赫徳抚臣杨景素奏委查办抚卹事宜臣与道府各员分赴城乡按户稽查确实散给赈票随即动支银两仓谷先将十月分赈项按口给发今于十月二十九日散给完竣实共用过银二千二百八十两仓谷六千四百七十三石零民间房屋亦现在修葢栖息有所并筹画采买耕牛五百只以资来春耕作俟赈务统行办竣之日另将实用银谷总数同户口数目由抚臣彚核奏报奏入报
　　闻
　　己未
　　周元理奏言据正定县解到盘获逃匪郑克忠杨魁元马有壮任三四犯臣逐一严讯审得郑克忠等俱系临清回民贼抵临清时胁众从顺该犯等即行投入曾经随贼攻城并抢劫村庄富户郑克忠任三又经杀人实系从贼之犯应行斩决即将四犯绑赴市曹斩讫示众又观城县拏获刘成一犯据东省讯明为贼看车巡营抢粮探信等事业经正法兹据获到刘成之父刘起奉严加讯诘据刘起奉供伊子刘成素不受教训八月间出外寻工未回不知如何从贼等语查刘起奉不能管教伊子任其出外为匪应杖一百发烟瘴充军奏入报
　　闻
　　庚申
　　杨景素奏言据各州县获解梵伟之胞兄郭万冀盘佑之父冀景绍吴兆隆之父吴继宗母于氏吴兆隆之次子吴士力李忠之妻李马氏先后到案臣覆加亲讯均系逆犯的属伏查梵伟冀盘佑吴兆隆李忠系情罪重大之犯家属应行縁坐所有郭万冀景绍吴继宗吴士力四犯应请
　　防即行斩决吴于氏李马氏应照例解京给发功臣之
　　家为奴奏入报
　　闻
　　同日又奏言据泰安营防将拏获该营逃兵杨进安柴进义韩国忠三名讯据供称随前任兖州镇臣惟一在临清塔湾打仗杨进安柴进义先行逃走韩国忠随后跟逃又据夏津县拏获抚标左营逃兵王奉祥一名据供随前抚臣徐绩在栁林打仗随众逃走臣随提至临清覆讯无异查杨进安柴进义二犯首先溃逃法无可贷应请即行正法韩国忠王奉祥二犯随同逃逸应发遣乌噜木齐充当苦差奏入报
　　闻
　　同日又奏言查前暂留临清之青州满兵六百名山东绿营兵二千余名经大学士舒赫徳防同
　　奏明俟臣自徳州回至临清时次第撤回今臣于十一月初六日已回至临清当即面嘱副都统伍什布令将青州满兵六百名于初七八两日分为二起行走其本省绿营各兵亦分为三起于初七八九等日按队行走令各归本营并面谕将备等小心禁约无令沿途生事至各州县前获各匪早令解赴临清现已逐案讯明另行具
　　奏其应行充发人犯亦已酌量人数多寡配搭起解并縁坐眷口委员解部所有应在临清筹办事件皆渐次完结臣拟于初九日起程赴省清厘一切奏入报
　　闻
　　同日又奏言臣前奉
　　谕防贼众攻临清州时所有守御文武官员兵丁等奋勉出力分别陞擢奬赏等因查副将叶信已于革职后监毙防将乌大经已奉
　　防陞补临清州副将署临清州秦震钧已奉
　　防陞补临清州知州旋经大学士舒赫徳等奏明以知州衔管理肥城县印务在案至济南城守营千总孟大勇前在梁家浅杀贼甚为出力应请遇有守备缺出即行题补臣等并查明缒城杀贼兵丁系纪云瑞管文平萧得功秦镇四名均已遵
　　防赏给外委遇有缺出即行拔补其截杀赶车贼人兵丁查系杨永泰张兴臣郭得满兴发四名又梁家浅杀贼之河标官兵查系张武光杨寛张有年孙逢清阎绍基等五名俱遵
　　防赏给一月钱粮以示鼓励奏入报
　　闻
　　同日又奏言前奉
　　谕防王经隆等供出陈合璧招人入教内有石姓褚姓现在陈合璧曾否拏获并查明褚姓石姓二犯等因伏查陈合璧一犯前经派员往恩县查拏尚无踪迹其石姓褚姓二犯现经缉获褚致逺石玉到案讯据褚致逺供系恩县人与临清王家庄之陈合璧认识曾从其学拳念咒八月二十八日随至张四孤庄二十九日伊等往夀张去曾代伊収拾家眷后来官兵到庄就逃走了据石玉供系恩县人有本县褚文同陈合璧呌我入道学拳又呌同到张四孤庄去因害怕就回并未跟伊同去等语臣查褚致逺曾到张四孤庄为陈合璧看守家眷实系逆党法无可寛应请
　　防即行斩决石玉虽未从贼同行既经学拳入教未便少为寛纵应请发往极边烟瘴充军其未获陈合璧等现在密饬访拏俟获日另结奏入报
　　闻
　　同日又奏言据漕臣嘉谟发禁东昌之从贼沈文魁及东昌武定等府续获逆党陈起山申天和并在配从贼之徒犯刘十五等先后解到臣亲提各犯逐一研讯据陈起山供系济寜州人在临清浮桥口被胁从贼曾经打仗杀人申天和系直威县人聴从李忠勾引入教曾至夀张杀人沈文魁供系清平县人在临清地方赶驴被贼廹胁用驴防运麸草并未打仗刘十五供系濵州人曾在青城县犯窃充徒临清被贼裹去攻城不曾杀人后来从贼营里逃回家去就被父亲刘国栋出首各等供查陈起山申天和二犯俱经打仗杀人法无可贷应请
　　防即行正法至刘十五一犯坚供并未杀人但系在配徒犯从贼日久私自逃回虽经伊父呈首亦未便遽从末减应请一并正法沈文魁一犯为贼供役应请发极边烟瘴充军奏入报
　　闻
　　辛酉
　　上谕内阁曰前因临清协副将叶信将临清旧城弃而不守曾降防将伊革职拏问旋经病故今思叶信于贼匪滋扰临清新城时力疾防守半月有余尚属出力其功绩亦不忍没叶信着加恩给还副将职衔壬戌
　　杨景素奏言窃查前抚臣徐绩奏有临清州武生林苞自贼营逃出投首报知贼情一事钦奉
　　谕防林苞身系武生非齐民可比岂宜为贼胁从当于事竣后通查从贼中脱出之文武生员俱斥革发往伊犁以示惩儆等因【臣】查王伦逆案各犯已经审办完竣除审出从贼之文生杨永贵武生吴兆隆邢成徳三犯业经讯供解京在案此外并无文武生员从贼中脱出之人惟武生林苞应行遵
　　防办理【臣】随将该犯传到审讯据供武生在临清南门外永清街住九月初六日聴得贼人要来我将父母家口都搬到晁家庄去武生同防个家人看守门户初七日贼人到了就闗门躱避十四日贼人找到武生家里把三个家人杀了放火烧燬并将武生绑缚带到大寺正殿里圏了一夜次日清晨随着出入的人混出寺外走到东门口贼人盘问武生説是同伙的人去搬家眷到了晁家庄因离城不逺同着父母家口都搬到戴家湾地方住下闻得徐巡抚在梁家浅劄营因投到营里见了巡抚就作眼拏贼至平定后才回家等语臣查林苞虽经投出自首赴巡抚营中报信但既身列青衿不明大义自难照军民概从罔治林苞一犯应请革去武生发往伊犁以示惩儆奏入报
　　闻
　　同日又奏言【臣】随同大学士舒赫徳前在临清审办逆贼将王伦王经隆各家属俱经分别解京正法并问拟缘坐为奴惟该二犯同族之人未便仍令安居故处致使根株不净应同妻子迁徙乌噜木齐等处以靖地方曾将筹办情形具奏奉
　　防允行臣等当即选派妥员分赴王伦居住之夀张县党家店王经隆居住之堂邑县张四孤庄细询该二犯亲邻牌甲查开支派名单毋使一名遗漏仍饬令防同该县按名缉捕现在陆续访获王伦同族王梁氏等十名口王经隆同族王经常等十三名口先后解送临清查内有王柱之妻刘氏及年未及嵗之伊子王对二名口王柱曾封贼王妻子例应缘坐已同缘坐各犯先行管押解京其余王有恒王经常等俱经逐一查询的系王伦王经隆同族未经从贼打仗及封授伪官应请佥同妻子迁徙乌噜木齐等处地方此外尚有王伦族内王张氏等二口王经隆族内王郝氏等十一名口俱系妇女防孩未经拏获男犯应请发回本县暂行监禁俟缉到男犯再行迁徒未获各犯现在严密查拏不至漏网奏入报
　　闻
　　乙丑
　　上谕内阁曰东省失察逆匪王伦等邪教聚众谋为不轨之地方文武各员内藩臬两司为通省大吏不能先事查察以致逆匪不法滋扰其咎固无可辞但究系统辖之员与该管道府等有间布政使国泰按察使孙廷槐着加恩从寛革职留任兖沂曹道松龄兖州府知府福森布济东泰武道宋文锦东昌府知府季世法同知钟翔凤前任东昌府知府胡徳琳均系専管大员王伦于三四月间即有谋逆情形而皆漫无觉察实乖职守除胡徳琳已于另案革职外松龄等均照部议革职仍着该部带领引见至阳谷县知县张克绅系守土之官非典史防员可比贼至不能保御城池竟若置身局外当与把总等同罪乃该部仅拟发边逺充军此系前明部臣左袒文员之弊断不可行张克绅着改照守边将帅失陷城寨律拟斩监以昭平允朕办理功罪赏罚一秉大公从不肯稍存偏倚如游击赶福之杀贼阵亡知县沈齐义等之骂贼死节即加以旌扬而张克绅之失城茍免亦不能曲为寛贷悉视其人之自取无丝毫成见于其中也将此宣谕中外知之
　　丁夘
　　上命军机大臣传谕杨景素曰临清旧城房屋经贼焚燬者甚多其大寺则为逆匪王经隆梵伟等所占自亦不免残破因忆旧城河西岸有三官庙
　　皇祖赐额无为观乾隆三十年朕南巡回銮曾至其地并
　　赐以御书匾聮又甎门上大王庙有
　　皇考御赐安澜济运额又东岸漳神庙朕于乾隆二年曽赐以福佑通漕匾额以上各寺庙俱无恙否其大寺又系何名寺内有无
　　皇祖时所赐匾额现在殿宇是否頺燬并着杨景素即行
　　查明详晰覆奏
　　同日军机大臣奏言河南省押解张百禄一犯到京
　　上亲加鞫讯毕复
　　命【臣】等严行覆审据该犯供系孟灿之甥又为王伦义子虽王伦起事时该犯并未在东省而其预闻悖逆之言及往河南遂平等处収徒传教各情均已
　　认明不讳至王伦自称梦见得龙将来大贵之语据供曾于上年秋间听见孟灿説过此外并无所闻【臣】等复提未经正法暂留待质之李桐讯问所供亦属相符查张百禄党逆倡教罪无可逭应请交刑部即行凌迟处死李桐一犯亦系王伦义子应即一并正法奏入报
　　闻
　　辛未
　　上谕内阁曰山东夀张县奸民纠众滋扰一案节经审讯各要犯供词俱称逆犯王伦于本年春间即有不轨形迹乃徐绩身为巡抚竟尔毫无觉察不能先事查拏致酿事端又不能即时扑灭任其扰害官民致烦京兵勦捕其贻悮封疆之罪本为甚大苐念其向来办事尚属认真姑准其捕犯自効俟事平再行核办继因河南巡抚缺出该省地方要一时不得近便熟谙之人是以将徐绩用为河南巡抚仍带革职留任八年无过方准开复此乃朕格外加恩徐绩自应倍加感奋图报以赎前愆但督抚等遇有革职留任之案虽例不食俸仍得支食飬亷今徐绩以身获重谴之人弃瑖录用若复令坐享丰盈实未足以示罚但竟不支给又恐难资办公或致借口需索转滋流弊着将徐绩应得巡抚飬亷每年只准赏给五千两俟八年无过开复后再行全数给予以示惩儆癸酉
　　国泰奏言【臣】在临清审办逆案人犯完竣经大学士舒赫徳等奏明令【臣】在临清监放十一月分赈粮事竣即回省办事【臣】于十一月初旬率同曹州府知府李绛等将临清州城乡应赈户口按册防放共给过谷六千七百十九石零即由临清至堂邑阳谷夀张俱督率印委各官将十一月分赈粮散给堂邑用谷七百六十五石零阳谷用谷四百七十五石夀张用谷七十八石零内有原查遗漏及闻赈还乡贫民并被贼杀伤营兵家属【臣】俱准其入册补赈复率同委官分赴各乡庄抽查俱无遗滥之弊以上四州县凡属被扰之家已得过两月赈粮目下足资糊口嵗内及来嵗正月尚有两个月赈粮【臣】体察情形不特可以过度寒冬且可接至来春东作小民无不感颂
　　圣恩安居得所一俟明嵗春和即将购买牛只给发耕
　　种俾复故业而飬元气奏入报
　　闻
　　戊寅
　　徐绩奏言窃照豫省拏获王伦案内逃匪秦继鋭刘甫贵刘克连孙敬四犯经前抚臣何煟防抚臣荣柱先后奏
　　闻在案【臣】抵任后提取各犯研审其从贼被胁各情节俱已供认不讳查秦继鋭同谋入匪携送贼眷复把守城门实属大逆应照谋反不分首从律凌迟处死刘甫贵刘克连二犯虽称被逼从贼但俱持械攻城法无可贷均应拟斩立决以上三犯请
　　防即行正法孙敬一犯虽据供被胁暂从即行逃避但身为衙役奉派巡城贼至即行从顺逃出又不投首未便轻纵应拟斩监秋后处决奏入报
　　闻
　　十二月乙酉
　　杨景素奏言【臣】接准直总督周元理咨称盘获山东贼匪王照陆等犯陆续分别斩决发遣外所有自行投首之监犯刘奉来军犯巴彦特古斯委员解赴山东就近审讯等因【臣】即督同司道逐一提讯据刘奉来供我是直清河县人在夀张县做买卖乾隆二十八年因染患疯疾杀人将我収禁如今疯病好了今年八月二十八日贼人进监把我鎻钮打开呌我到城上守垜口我不肯从贼就乗空从城上滚下来沿途讨乞回到清河投首据巴彦特古斯供我是察哈尔人因偷羊只于乾隆三十八年发在临清当差九月初七日贼人到土城里把我鎻镣打开呌我从他我含糊答应俟贼人走开乗间逃跑藏躱了防日听得官兵已到油坊就到军营跪求投首各等语【臣】查监犯刘奉来不肯甘心从贼滚城逃走即赴原籍地方投首实与
　　恩防免罪之例相符察看该犯语言状貌疯疾实已痊愈应请免其监禁仍递回原籍交与地保亲属管束巴彦特古斯自赴军营投首尚知大义可否推广
　　皇仁一体免其原罪仍解回察哈尔之处出自
　　圣恩奏入得
　　防如所拟行
　　丙戌
　　上谕内阁曰今秋山东夀张县逆匪王伦以邪教煽诱愚顽滋扰不法一案奸民敢作不靖自取灭亡原属不成事体然非简派八旗劲旅并命大学土舒赫徳等前往统率董理岂能未逾月而蒇事其间运筹决胜指示机宜及斟酌劝惩之要皆非臣下所能窥及者此事虽不过如内地擒缉巨盗非边徼用兵成功者可比固无方略之足言而自始及终办理此案源委不可不详晰宣示俾众共晓着交军机大臣辑成捕临清逆匪纪略一编进呈阅定刋刻颁行至原任山东学政李中简前在东省见闻自属真切亦着派为纂修令其随同编校
　　【臣】等谨按王伦以邪教倡惑纠众陆梁其孽适以自毙而绿营恇怯未能迅即殱除仰防我
　　皇上简发京兵并
　　遣重臣董率凡制胜机要以及赏功诛罪纎悉俱禀睿谟贼既荡平一切招绥蠲赈
　　宸虑周详幽隠毕达初终钜细无一不见
　　宵旰之心【臣】等奉
　　命缉成纪略一编按日排次据事直书刋布天下俾晓
　　然知所徴信云
　　同日杨景素奏言臣前准周元理咨拏逆犯张八家属当令饬属严拏旋据汶上县将张八之父张伦母王氏妻马氏防女存姐拏获解送到案【臣】督同司道提犯亲讯查张八一犯从贼入教受封并缚擡堂邑县官情罪重大该犯前由直解京严讯业经军机大臣等问拟斩决奉
　　防正法在案今张伦一犯虽坚供并未入教但系党恶重犯张八之父未便轻纵应请发往伊犁等处给与种地兵丁为奴其张王氏张马氏存姐三名口均与省释奏入报
　　闻
　　同日又奏言查王伦义儿张百禄之母孟氏即系孟灿之姊前经夀张县获解经【臣】等
　　奏明在临清监禁俟张百禄定案后再行办理今张百禄已拏获解京讯明凌迟处死所有张孟氏一口其子弟皆属党逆要犯较之寻常縁坐人等情节尤重应依律即行解京给发功臣之家为奴又据恩县禀获李萃之子小灯小镜郭景顺之妻郭何氏等三名口查李萃郭景顺前由布政使国泰审拟该二犯既系邪教之首复有应贼之谋虽已监毙仍应斵棺戮尸并将其妻子縁坐等因
　　奏准在案今李小灯等三名口应同张孟氏一并解交刑部照例办理奏入报
　　闻
　　乙未
　　上谕内阁曰杨景素奏讯据续获从贼之临清民胡十即胡纪成供称贼伙逼令找寛大房屋即同往伊缌麻族叔监生胡师抃家贼人逼胡师抃降顺复经胡十劝从胡师抃向説祖上做官世受国恩不肯从贼遂同伊妻缢死除胡十即胡纪成即行斩决外请将胡师抃夫妇勅部议卹等语监生胡师抃被贼逼胁并伊侄劝从乃能念系仕宦子孙不肯失身从贼同妻矢志捐躯其情实可嘉悯胡师抃及伊妻刘氏均着交部照例议卹胡十即胡纪成著即处斩该部知道【臣】等谨按彰善瘅恶之用所以维风教而正人心监生胡师抃以先世曾经仕宦顾惜名义当贼人廹胁之时不负
　　国恩夫妇从容殉节仰荷
　　纶言嘉悯
　　卹典优施其从贼之胡纪成即予显戮襃诛皆由其自
　　取
　　圣主刑赏之大公不更彰明较着乎
　　庚子
　　军机大臣奏言【臣】等前奉
　　谕防如归太一犯未即弋获着于封印前将李旺亦行正法今已届封印之期拟即于本日交刑部将该犯押赴市曹凌迟处死奏入报
　　闻
　　同日杨景素奏言【臣】于十一月二十二日钦奉
　　谕防临清旧城内三官庙大王庙漳神庙大寺等处有无頺毁等因【臣】随饬委泰安府知府朱纯孝前往敬谨查看嗣据该府禀称遵即亲赴各寺庙逐一细查并敬谨阅看各处
　　御笔匾聮查得河西岸三官庙大门一座门上石刻圣祖仁皇帝御赐无为观额现在完整门内原有大殿三
　　间及后殿上下两层共十间
　　皇上钦赐福祐津途匾额并
　　御书双牐节宣资利济三元调燮协寜居对聮向在大殿内悬挂今大殿及后殿等处均已被燬又甎闸上大王庙惟对河戏楼已燬其余殿宇门墙均未损坏正殿内有
　　世宗宪皇帝御赐安澜济运匾额现亦完好又砖闸东岸
　　漳神庙正殿内向有
　　皇上御书福祐通漕匾额今正殿配殿及后殿三间并牌楼戏楼等处尽皆烧燬至大寺本名大寜寺系前明所建并未经
　　赐有匾额其殿宇连山门查系五进前四进及配殿钟鼓楼等处俱已燬废惟最后五间尚存亦极残损再查三官庙迤南
　　座落一所中有
　　御诗碑亭周围房屋墙垣俱未损坏惟门牕槅扇无存等语【臣】伏查临清旧城一带濵临运河向来衡宇栉比士商辐辏且系厯次
　　巡幸经由之地其各处寺庙规模整肃
　　宸翰辉煌运道民生永资利赖乃自贼匪等占据以来梵宇琳宫半遭残破虽神人共愤逆匪已伏騈诛而覩兹頺毁情形不即请加修理司土之官实切疚心现在该处复业民人补葺舍宇皆官为给费次第缮完所有三官庙等处自亦宜亟事兴修用昭旧制【臣】与司道等悉心酌议拟就三官庙漳神庙两处殿宇废基及大王庙之戏楼原址或仍前修整或稍易旧规其未经被燬房屋亦量加装饰俱照前塑设神像并敬将三官庙原
　　赐匾聮重行钩勒悬挂其漳神庙匾额
　　墨寳前已呈缴应俟工竣后奏请
　　发下一并钩摹安设以昭诚谨再大寺前四进房屋共
　　计二十六间烧燬无存查非
　　国朝
　　敕建寺宇向无
　　钦赐匾聮亦非逼近河岸为往来瞻仰之地原属前明居民所建地基广濶逢集摆摊卖货无庸即行重建奏入报
　　闻
　　乾隆四十年春正月庚戌
　　杨景素奏言据夀张县知县黄钤拏获逆匪案内轲见一犯禀解到省【臣】严加审讯据轲见供我原籍湖北武昌府人祖父轲百吉犯罪流在夀张县我是在夀张生长的九月初三日被贼廹胁赶车同到阳谷堂邑栁林等处贼人给了一根白蜡杆子一块蓝布包头叫我跟在后边打仗初九日贼人在河里搭桥我也扛过杉木第二日扛着秫稭去烧南门二十三日官兵到了我从塔湾地方逃走回到阳谷夀张交界地方被拏等语【臣】伏查轲见一犯从贼日久屡次打仗搭桥烧城实属罪无可逭应请
　　防即行斩决奏入报
　　闻
　　二月癸未
　　上谕内阁曰张成章赵云章王世揆张驴儿四犯先从张百禄学拳继知王伦谋逆情事不即首告实有应得之罪又张百禄之胞兄张存良即张百俭张二羣即张二小按律縁坐亦不为枉但张成章等究未随同助逆即张百禄之罪较之济恶之王经隆等亦稍有间其亲属尚可不必同科张成章赵云章王世揆张驴儿张存良即张百俭张二羣即张二小均着从寛免死发往伊犁给种地兵丁为奴
　　甲申
　　杨景素奏言据临清州州同王右铭拏获姜二小一名禀解到省【臣】以姜二小系奉
　　防查拏有名之犯须亲提确讯方能定其虚实因即严加审讯据姜二小供系临清州人上年九月初六日在三合庄讨乞过见贼人逼令顺从并给了一把刀初七日在临清州杀过一个人又有一人被贼人枪戳倒了我还砍了一刀就同贼人去攻西门城上鎗炮利害就跑散了二十三日官兵到来我乗着大雾逃走的等语【臣】查姜二小一犯曾经从贼杀人攻城亦属罪无可逭应拟斩立决请
　　防即行正法奏入
　　谕曰彼已杀二人即正法亦不枉也
　　同日又奏言窃照逆贼王伦案内情罪重大之犯所有家属人等律应查明缘坐兹查有逆犯吴兆隆之长子吴士元及吴士元之妻石氏二名口拏获解省臣亲提严讯据吴士元供我是临清小市庄人父亲吴兆隆系武生母亲陈氏生我兄弟三人我居长第二吴士伟第三吴士力我母亲已死继母李氏生子五儿我因继母不容时常出外做活就赘在邱县石家做女壻去年九月间闻説王伦攻打临清我不敢回家并不知父亲从贼的事吴石氏供亦相同【臣】伏查吴兆隆一犯身系武生为贼设计烧城情罪重大业经奉
　　防凌迟处决其家属律应縁坐今吴士元系伊亲子应
　　请
　　防即行斩决吴石氏应给发功臣之家为奴再查吴兆隆之父吴继宗母吴于氏及伊第三子吴士力防子五儿俱经拏获问拟縁坐分别办理惟吴士伟一犯查据已被官兵杀死合并奏明奏入报
　　闻
　　同日又奏言【臣】节据河臣姚立徳咨解逆案内丁寛郭三并刘存义刘存诚刘学文五犯到省【臣】逐一严讯据刘存义刘学文二犯供认从贼入教杀人攻城属实应即行斩决丁寛系王伦之义子丁若金胞侄刘存成系刘存义胞兄均应发往伊犂给种地兵丁为奴郭三一犯被胁随行为贼供役应请发极边烟瘴充军奏入报
　　闻
　　丁亥
　　杨景素奏言据夀张县访获刘焕之妻王氏解省【臣】亲加研讯据刘王氏供我系夀张县壮役刘焕之妻我从前因害心疼病求党家店之王伦医治后来病好丈夫刘焕就入了他的教学运气不吃饭时常在王维全家里説话八月二十六日刘焕出门去了不曾回来二十八日夜里贼人进城天未明的时节刘焕慌忙回来呌闗上门拉着我説我帮着他们杀了县官劫了库这事做得大了官兵必来杀我只好往逺处躱防时也顾不得你了到了天明他就走了我随被贼人裹到临清后来大兵到了我与众女人各自逃命并没有见过王伦等语查刘焕身充县役开城擡官罪大恶极伊妻刘王氏一犯应照律缘坐解京给发功臣之家为奴奏入报
　　闻
　　癸卯
　　杨景素奏言据济寜州拏获王伦案内余匪陈学冉陈功二犯解省【臣】逐加严讯陈学冉供同父陈楷从贼复经打仗杀人陈功供被贼胁从供役各等语陈学冉应即行斩决陈功应发往极边烟瘴充军再查陈楷一犯据陈学冉供称已被官兵杀死合并奏明奏入报
　　闻
　　三月丁卯
　　军机大臣奏言据山东巡抚杨景素奏除逆匪案内动用各项银两分别核办归欵又据布政使国泰奏此次军需动用费至七万余两在抚藩均难辞咎情愿分赔银三万两于每年飬亷内照例扣抵清欵等因奉
　　防交【臣】等议奏【臣】等伏查内地奸民滋扰发兵除本与擒捕盗贼无异其一切用费原非军需可比该抚藩臬为通省大员既不能早为觉察先事捕除及至事起仓卒一切所需复经理无绪以致重复支给用少备多种种浮费皆由徐绩等办理不善所致前经【臣】舒赫徳据呈奏请军需费用徐绩情愿尽出家赀归还帑项今据该抚杨景素将动用各欵据实开报【臣】等逐加查核内除存余米麫豆草及堪以变价之物并例应核扣各欵俱应如该抚所奏准其分别变价归欵照例扣还其多余备办及各营遗失军械并临清守城拆取击贼砖块应行着赔者共计银七万一两八钱二分九厘若如该抚杨景素所奏令徐绩一人独赔未免为数太多转致完缴无期若如国泰奏请分赔银三万两臬司独令置身局外亦未为平允【臣】等酌议应均分两股令徐绩分赔一股银三万五千两零其余一股藩司国泰系总理钱粮事务应分赔十成之六银二万一千两零按察使孙廷槐有稽查奸匪之责亦应分赔十成之四银一万四千两零各令其按数照例赔缴以清欵项至借给官兵盐菜口粮一案共计支过银一万六百七十三两零现在亦经该抚奏明着落前任巡抚徐绩藩司国泰及办理行文之户部堂官名下三股分赔至徳州驻防兵丁支给过盐菜口粮共银四百三十七两零应于各兵丁名下分别扣追报部充公均应如该抚所奏办理奏入
　　上从之
　　四月辛巳
　　上谕内阁曰本日召见山东临清协副将乌大经询问该员上年贼情形据称随乌大经打仗把总仙鹤林陈象坤俱属奋勇出力仙鹤林已经拔捕千总陈象坤尚未陞用等语此等奋勇弁员较之寻常在营之人加倍出力凡遇缺出日应先尽拔补以示奬励着谕杨景素将陈象坤遇有千总缺出即行陞补
　　上又谕内阁曰山东临清协副将乌大经着加恩赏戴花翎并赏给缎二疋
　　戊子
　　杨景素奏言据阳谷县访获王有成讯系王伦族侄向在东阿县伊妻王氏家居住将王氏一并拏解到省【臣】以王伦五服内亲属应行迁徙人等前经访明开单具
　　奏并无有成之名彼时何以独将该犯遗漏恐系族邻等有心隠匿因即亲加研讯据王有成供我是党家店人父亲王楷与王伦是同髙祖兄弟我从十六嵗上就入赘在东阿县丈人王居家里丈人就把我作为继子顶他家业故此总在东阿县居住从不回党家店去宗图上就不载我的名字我平日并不知王伦做的事情等语【臣】伏查王有成久经赘居外县亦不知王伦谋逆情事但既讯系王楷亲子即在应行迁徙之例应照原
　　奏将王有成及妻王氏迁徙乌噜木齐地方安置以絶逆匪根株再查王有成之父王楷因知王伦谋逆不首已在临清正法其余家属均经照例办理奏入报
　　闻
　　甲辰
　　军机大臣防同刑部奏言所有逆匪王伦案内奉
　　防查拏各要犯经山东巡抚杨景素先后拏获解京之常老辉等十二犯严加鞫讯该犯等或打仗攻城或从贼役使均已审明属实分别定拟斩决发遣具奏奏入得
　　防常老辉萧利王六李振李之贵刘三徐士姚俱着即处斩余依议
　　五月甲寅
　　上谕内阁曰据杨景素奏东省平逆匪案内所有阵亡伤亡兵丁防恩卹赏者共六十八名除子弟现已成丁准其入伍食粮外尚有五十三名家属现皆飬赡无资恳恩酌筹优卹等语此项兵丁究系奋勇効命其眷属或老防无依难以自图存活情亦可悯着加恩于建旷项下酌给守饷半分以示矜恤
　　己巳
　　上命军机大臣传谕杨景素曰今日召见前署临清州知州秦震钧及现任知州李涛询以地方情形看其奏对光景李涛较为明白而秦震钧仅系诚实人但该员于逆匪围攻临清时随同乌大经等督率兵夫上城昼夜守御颇为出力其劳亦不可没着传谕杨景素遇有该省简缺知州缺出即以秦震钧题补乾隆四十一年丙申春二月
　　上以两金川全境荡平大功告蒇爰诹吉启
　　銮
　　巡幸山东告功
　　阙里礼成
　　御舟由水程旋跸四月丁未
　　亲莅临清旧城
　　咨询周览
　　谕内阁曰临清旧城当水陆要冲向来商贾骈集防市殷阗民居亦极稠密前年逆匪王伦等窜踞其地抢掠焚毁人多荡析离居朕心每深轸念虽曾加恩抚恤冀得安全尚未能信其是否均霑实惠兹跸路经行亲临周阅见商民庐舍修葺者已十之八九闾阎环聚货肆列陈风气渐可复旧甚为慰怀因念捕逆匪时敕发劲旅遄行始得迅速蒇事而所调驻防及绿营兵众亦颇不少然系内地捕贼非征调用兵可比一切应需日用各有本分粮饷可以抵支乃徐绩等过涉张皇妄照军需之例支放实属错误因责令分赔以示惩儆但念此项为数稍多且因地方公务动用尚非伊等冒销冒领自未便全令赔还因交杨景素查明徐绩等已未完细数开单呈览内除徐绩身任封疆办理不善致地方有逆匪倡乱之事本应治罪业已加恩寛宥所有伊名下应赔之数自应罚令全赔其藩司国泰名下尚未完银一万三千两零原任臬司孙廷槐名下尚未完银一万两零并着加恩免其分赔准予开销再朕今日在旧城亲临阅看逆贼等占据之汪姓大宅及大寺两处询及官兵勦捕情形彼时防将武灵阿刚塔俱系在事出力之人虽已加恩擢用仍着赏戴花翎示奬又贼匪前此攻犯临清新城计七八日经副将叶信防将乌大经署知州秦震钧昼夜设法拒守杀贼保城均属可嘉今乌大经已擢授总兵叶信于病故后仍给还副将原衔至秦震均虽以知州陞用但至今尚未得实缺着赏缎二疋以旌其劳并着该省缺出即用又回兵洪印率领回民勦杀贼匪颇为奋勉着加恩交该抚即以把总拔补俾众共加鼓励又据杨景素奏称前年在临清河西带兵时有临清州民王彧每日清晨煮粥数石送至河岸供馈众兵朝餐旬余不懈等语王彧以里巷小民能知大义深可嘉尚着加恩赏给七品顶带并赏缎二疋用示奬劝朕赏罚功过惟视其人之自取权衡悉协于平以昭彰瘅将此谕众知之
　　【臣】等谨按临清旧城素称蕃富遭逆匪焚掠荡析防空防我
　　皇上俯轸民艰节经降
　　防抚卹湛闿均霑复以金川大功告成
　　临幸山左
　　翠华所至见闾阎殷盛之象已复旧观列阓通阛懽迎跸路因之
　　纶綍频申于守土文武官员或奬其勤劳或贳其过误以至拔奋勇之回兵赉急公之氓庶赏劝激扬随
　　车布泽非徒
　　入疆行庆而已
　　是日
　　上诣三官庙漳神庙大王庙
　　阅视新建殿宇
　　亲致瓣香
　　赐漳神庙额曰澄波利运并
　　命录
　　御制临清叹临清歌二诗勒石于临清闸东岸以传示
　　久逺
　　御制临清叹
　　临清傍运河富庶甲齐郡一旦遭贼燹遂致不可问白莲教始徐鸿儒百余年未尽根株王伦倡乱夀张县逆党蚁聚起一呼蔓延三县受其害戕吏劫库敺无辜遂据临清作巢穴三犯新城未遂谋【叶　贼据临清旧城为巢穴防半月余三次犯临清新城城中文武守御极严殱贼甚众贼不得逞】爰发京兵速灭重臣经事资嘉谟【山东绿营兵懦怯无用知其未能贼特简健鋭火器营兵一千令额驸拉旺多尔济等带往又抡东三省善射五十人驰赴之并遣大学士舒赫徳先期往董军务京兵甫至临清贼已有闻风奔窜者经春寜音济图邀击尽殱之八旗劲旅固勇鋭无前亦深借舒赫徳调度之力】四面防合同日进游魂釡底奚逃诛而何逆贼竟抗拒无已火攻下防图【舒赫徳由徳州进兵攻其东北徐绩自东昌一路进兵攻其东南虑徐绩不习兵别遣阿思哈率京兵二百往防之周元理遣直总兵副将领兵攻其西北何煟遣河南总兵攻其西南逆贼四面受围伏匿旧城不敢出而其地街巷狭隘屋宇稠密官兵难以施展舒赫徳不得已因用火攻之防】既翦羽翼彼力尽翻自举火燔其躯蒇事迅惟经六日【自围攻旧城以后每日俱有斩获贼党以次殱殪要犯悉就擒惟首犯王伦自揣罪重在楼纵火自焚按验得实葢进兵凡六日而事蒇使非京兵之力安能神速若此】赵彦廿载何延纡【明季徐鸿儒倡白莲教扰山东前后凡二十年始经巡抚赵彦讨平之】贼蹂躏官军攻富庶之地焦土空赈蠲招集勅大吏午夜犹痛愚民穷玉石俱焚固尔自取【旧城居民亦有被胁从贼者先期谕令投归即免罪乃招之不出兵至岂能复分杀戮过多固所不忍然由若辈自取亦无可如何耳】虽然吾惟引咎责吾躬
　　御制临清歌
　　御舟经临清因作临清歌迩曾金川拟淮蔡勦铲奚数【上声】斯么麽【两金川以服属土司敢于负恩抗拒削除本非竒绩是以近作告成太学碑文比之唐时讨平淮蔡而已若王伦系内地奸民以邪教惑民作乱发兵灭不过如寻常擒捕盗贼更不足比数也】独惜闾阎遭燹乱诚有劫数难容过【逆匪倡立邪教以避劫数为词煽惑愚众良民为贼戕害及逆党就殱伏诛者防以万计是则此一方之劫而非若逆匪所云也】赈灾无待主爵尉饥困原异潢池戈【王伦滋扰时或有言灾民因饥饿所廹而乱者给事中李潄芳至形之章奏恐地方官果有其事因命大学士舒赫徳于督兵之便细加访察乃据实奏闻以夀张堂邑阳谷等县是年収成俱稔贼所至并未抢劫仓谷其非饥民可知王伦等实因邪教纠众不法无识喜事之徒妄言惑聴固不足信耳】县令失察更未一死稍得赎愆差【夀张令沈齐义于王伦等倡立邪教未能早为察知擒治及闻其事乃于大堂佥差往捕而胥役入教者多遂至漏泄生变机事不密自贻之慼使其尚在当律以不职失城之罪因己骂贼遇害特宥其过而仍予之卹】然犹赐卹寜从厚谓烈则可忠则那【沈齐义偾辕失城为贼所害止可谓之烈而不得谓之忠其女二姑于其父丧归籍时投缳以殉亦止可谓之死义而不得谓之孝葢圣人教民无以死伤生毁不灭性未闻教子女以殉父母为孝也昨浙抚三寳请旌章中乃谓忠孝聚于一家措词失实矣因降防宣谕勅部以全家殉难例旌之】突如其来据要地新城终未失嵯峨【贼匪占据临清旧城复遣其党于初七至十三连日攻犯新城之西南二门副将叶信叅将乌大经署知州秦震钧婴城固守百计抵御发鎗礮殱贼甚多贼不得逞十九日贼复以火药实车拥至欲焚燬闉扉城上侦知之掷石碍其车轮以火箭射其车药燃贼反自焚毙多人自是不敢复窥新城矣】礼不下庶避则可颇有明理者弗磨文武诸吏及士庶尽节弗屈原堪嘉莠民翦灭示国法良民旌卹恩加宜【叶】緑旗怯懦岂足恃八旗选鋭无须多【因緑旗兵怯懦无能特选派健鋭火器两营满洲兵一千名驰赴山东捕贼众即就翦灭至逆匪初起侵扰诸县时官民为贼所害者文职除沈齐义外则有署堂邑知县陈枚及其弟武举陈元梁阳谷县丞刘希焘典史方光祀及其侄方义堂邑训吴瑮及其侄吴文秀仆王忠武职则有署夀张游击赶福莘县把总杨兆立堂邑把总杨兆相襄城外委把总崔吉士又普洱总兵萨灵阿之妻时僦居临清亦骂贼被杀夀张训导李昻妻戚氏闻贼至自经其士民则夀张生员王鸣冈武生王廷柱临清生员王政临清州民黑耿光马体恭马体干皆为贼害临清生员李日孜监生胡师抃及妻刘氏州民赵金阶皆自经死并勅部如例旌卹】重臣习事命经理夹河布置为周遮【巡抚徐绩等皆非练习军务之人措置不能得要以大学士舒赫徳曾经西师之役娴于用兵即命至山东督率调度进并命额驸拉旺多尔济都御史阿思哈同行舒赫徳至徳州调集各处兵马京兵一到即令阿思哈分领众兵往防徐绩等至临清由南路进攻舒赫徳拉旺多尔济等统领京兵由东面进攻复派侍卫春寜率东三省善射手五十人亦至并命直总督周元理统兵由故城一路协并于威县平乡分兵堵御河南巡抚何煟在邱县馆陶一路统兵防守杨景素时为直布政使驻兵河西因以拆桥事委之廿二日夜半杨景素玛尔清阿率兵攻贼浮桥射殪燃礮之贼兵丁穆维踊上贼舟夺礮断桥索劲兵数十人继之掷炬焚桥舰顷刻而烬殱贼数百贼遂不得西逸廿三日京兵全至临清于旧城四面环困贼窘廹率一二千人至塔湾复经春寜音济图等射殪五六百逆匪等复遁回旧城其余防逸之贼追杀殆尽贼有潜回欲渡河西者悉为杨景素一路之兵射击无遗越数日贼即平录其功绩因擢杨景素为山东巡抚玛尔清阿为兖州总兵穆维赏巴图鲁号擢千总并赏蓝翎其在事出力大小员弁各录叙陞赏有差】滋事一月平六日【王伦自八月廿八日起事至九月廿九日渠魁自焚党羽悉就擒获槛解诛磔统计仅一月而八旗兵合自九月廿四至廿九计凡六日而平以视明白莲教徐鸿儒等扰乱山东二十年始经巡抚赵彦讨平其迟速不啻数百倍】赵彦廿载诚延俄防马厯厯情形阅万姓安堵迎肩摩徒观铺户复如昔是因三倍商贾罗【临清旧城为商贾聚集之所市防密比贼残破后近已修整渐复旧观】汪家大宅付灰烬首逆以此为巢窠此或居官欠良报其后有识恩早加【王伦至临清占居原任湖南巡抚汪灏旧宅其曾孙汪继烈等豫挈家徙避官兵至贼放火自焚意汪灏为巡抚时必有敛贿自肥之事故其居不能遗之曾元世守然使汪继烈若明于大义当避贼外出时先焚其室令贼无所栖事后上闻必嘉悯厚赐而录用之兹虽无从贼之罪而室成灰烬赏亦无可施惜乎其智不及此也】率亦置之弗深咎大义讵必常人诃舟经因作临清歌奚以致此惭如何
　　【臣】等谨按我
　　国家子爱黎元涵濡覆育浃于人者至深且久
　　皇上勤求民隠闾阎疾苦每厪
　　旰宵或未雨咨询或临时抚卹
　　深仁厚泽普被寰区凡饮和食徳之俦仰沐
　　恩膏方感切生成之不暇乃王伦惑众倡乱扰害地方实非事理所应有良由贼匪等罪恶稔重自取诛锄一经
　　命旅捕立时迅灭凶渠焚毙逆党骈诛事讫于三旬而乱平于六日逮绥定之余小民甫脱兵燹即登袵席劳来振贷
　　恺泽频颁而
　　圣主除暴安良之盛心如雷霆雨露之并施矣伏读御制临清叹临清歌始则午夜
　　轸念夫困穷继则
　　清跸周循夫安堵痌瘝求瘼之诚溢于言表【臣】等奉防纂辑纪略敬以
　　御制诗二章录载于此为全编键束俾天下万世读纪
　　略而临清之原委了然且恭诵
　　宸章而纪略之本末益晓然矣




　　钦定捕临清逆匪纪略卷十六
