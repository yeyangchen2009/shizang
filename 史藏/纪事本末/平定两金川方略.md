　　钦定四库全书
　　钦定平定两金川方畧
　　提要
　　【臣】等谨按平定两金川方畧五十二卷乾隆四十六年大学士阿桂等恭撰
　　奏进凡
　　御制序文纪畧一卷
　　天章八卷冠于前臣工诗文八卷附于末所纪平定两金川事自乾隆二十年六月癸亥起至乾隆四十四年十一月壬午止金川自卡归命之后
　　恩威并着已不敢复逞凶锋而狼更生防野心不改其子索诺木与其头人丹巴沃杂尔煽惑小金川酋僧格桑鲸呑九姓无故称戈谕之不从弥滋狂悖盖十稔之将盈故两阶之弗格也且夫贪残无厌谿壑难盈宻迩维州将生窥伺与其后来贻患待之于边疆不如先发制人蹙之于巢穴是以力排浮议
　　天防独行再举六师重申九伐虽则恃其地险暂肆披猖而震我雷硠终归鱼烂僧格桑専车之骨死献旌门既而转鬬千盘铲平三窟索诺木力穷势蹙亦泥首而就俘焉盖自三古以来中国之兵力未有能至其地者惟我
　　皇上睿算精详
　　天声震叠始开辟化外之草昧是以语其道里视河源万里为近考其疆界视天山两道为狭计其生齿不能敌三十六国之一而颂
　　圣武者乃觉与乙亥西征扩地二万余里后先同轨岂非以渉厯之逺至伊犁而极山川之险至両金川而极均为克千古之所不能克哉恭读是编具详决机制胜之始末益知戊辰之役为
　　天心仁爱不欲穷兵非力有所不能至也乾隆五
　　十四年正月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀












　　钦定四库全书
　　平定两金川方畧
　　乾隆四十有一年嵗在丙申春二月两金川平
　　武功露布神人庆洽
　　皇帝俞廷臣请
　　勅【臣】阿桂【臣】福康安【臣】梁国治编纂方畧【臣】等谨率同纂修诸【臣】编年纪月成书若干卷依次进
　　呈【臣】等窃惟金川为汉冉駹外徼隋置金川县唐属维州至明杂谷安抚司要皆遥为羁縻而已我
　　圣祖仁皇帝六十年辛丒其土舍内向乞为外臣始受印信西畨语大川曰促浸小川曰儧拉因有两金川之号嗣促浸土司郎卡絷儧拉土司泽旺以叛乾隆十三年戊辰
　　上命大学士傅恒往经畧斩其党良尔吉阿扣与提督
　　岳钟琪宣布
　　威徳郎卡投诚乞命
　　上释弗诛俾守其土司如故盖
　　圣度包容赦过宥罪冀予更新洵与覆载同量也何意狼子野心凭依险阻搆衅邻封卒至稔恶贯盈并取锄灭斯则孽由己作而
　　天讨所用诚有出于万不得已者矣金川险逺地错畨部其近者曰绰斯甲布曰革布什咱曰巴旺曰布拉克底曰丹坝稍逺者曰鄂克什曰从噶克曰梭磨曰卓克采所谓九土司也二十三年郎卡逐革布什咱土司色楞敦多布及儧拉土司之子僧格桑于吉地四川总督开泰檄绰斯甲布章谷诸兵击走之时以畨人讐杀不足烦大兵乃
　　诏九土司环攻之久而渐懈郎卡侵扰不已至三十一年总督阿尔泰赴康巴达郎卡率众跪迎请悉反诸土司侵地以女配僧格桑维时阿尔泰冀茍安息事而两金川因狼狈为奸矣三十五年儧拉遂侵鄂克什据其地阿尔泰等赴达木巴宗儧拉土司泽旺老且病其子僧格桑走诉鄂克什诅其父子故有隙今愿罢兵悉反所侵掠许之三十六年郎卡之子索诺木戕革布什咱土司并掳其妻怂惥僧格桑攻鄂克什又分侵明正土司地阿尔泰等奉
　　诏出师克复明正侵地是嵗十一月
　　命大学士温福自巴朗拉总督桂林自约咱攻克之三十七年三月桂林克卡丫遣军收复革布什咱故地温福克资哩及阿喀木雅五月桂林有黑垄沟之失匿不报为阿尔泰所劾
　　命【臣】福隆安驰至军勘问罢桂林【臣】阿桂以叅赞大臣赴南路统领十一月克翁古尔垄僧格宗十二月遂克美诺美诺者小金川官寨也与金川之勒乌围噶拉依并踞形势隠然为三窟云温福克布朗郭宗底木达俘土司泽旺解京而僧格桑自美卧沟窜入金川乞援于索诺木索诺木阴拘防之时两军既防
　　命温福为定邉将军【臣】阿桂丰升额副之进讨金川三年索诺木既拘留僧格桑隂遣其头人七图安堵尔等间道出美卧煽故番之降我者以挠我军后时将军温福移军木果木贼猝掩山后攀援而上緑营兵先溃温福遇害小金川地美诺一带复防于贼
　　上赫然震怒磔泽旺于市七月【臣】阿桂在当噶尔拉由
　　南路整兵出翁古尔垄
　　上授为定西将军丰升额明亮为副将军色布腾巴尔珠尔富徳并为叅赞大臣调满洲键鋭火器营吉林索伦诸军赴【臣】阿桂西路明亮南路军心奋厉所向克捷旬日间尽复小金川地三十九年正月【臣】阿桂进据金川谷噶山梁明亮克马尼山前石卡富徳绕出山后合为一夺取绒布寨明亮遂克木谿卡卡角是时丰升额同舒常攻宜喜未下而绒布军抵庚额特亦阻于险二月【臣】阿桂克罗博瓦山梁六月克色淜普此两地并坚碉贼死守我军鼔勇殱之直临逊克尔宗贼大创拒我且益力【臣】阿桂侦知喇穆喇穆迤西备御稍疎即分兵越隘蚁附猿引而登并攻日则了口下之时丰升额等久顿凯立叶明亮尚军绒布寨乃
　　诏丰升额赴西路军留叅赞武岱驻凯立叶牵缀之明亮亦分兵七千豫由凯立叶进攻取道绰斯甲布防绰斯甲布土司请为明亮前驱遂冐雨出不意走宜喜山梁克之并克俄坡格勒古九月促浸力不能支冀缓我军值僧格桑已前死促浸乃缚七图安堵尔等及僧格桑尸与其妾侧累投献西路军前悉械至京十月【臣】阿桂克黙格尔据曰尔当当噶复克宻拉噶拉木及凯立叶诸寨而引凯立叶丹坝两交官军与之防合贼退守康萨尔山梁四十年三月我军防鹿角超重壕据其山巅四月攻木思工噶克丫口破之并举沿河羣尼等寨初明亮既克宜喜贼掘壕断道不得进【臣】阿桂令海兰察福康安等率千人助之攻甲索合立奋击克其萨克萨谷和隆武攻克日旁于是沙坝山达尔图得楞皆相继下是时西路隔河营垒相对济渡可通其攻斯年木咱尔也【臣】阿桂具舟渡福康安诸逊克尔宗在我军后久未下及分路攻之丰升额督兵毁其碉六月明亮克额尔替及石真噶而贼所守昆色尔喇嘛寺者在拉枮喇嘛寺之上地最险【臣】阿桂由舍图枉卡纡道入截其岩道令泰斐英阿进至拉枯寺而额尔特直昆色尔山梁防之海兰察克果克多山峰遂围拉枯寺纵火焚之常保禄亦攻菑则大海隤其垣明亮遂自石真噶下压克沙尔尼其沟北为达思拉木沟南为丹札木皆克之臣阿桂军绕巴占入九峰后攻克冷角寺进偪勒乌围攻转经楼楼与勒乌围大碉相掎角髙磡八层凭依为阻我军首戴柴捆手提沙土囊进簿磡邉层叠垒砌顷刻成木栅三重俯击磡下贼又穴地用礟贼众之掘沟以抗者轰击立毙其西南有桥曰甲尔日磉桥为噶拉依要路摹楚兵泅水拽桥柱壊之至八月十五日夜我兵四面合围呼声地震遂克勒乌围官寨捷奏至
　　皇帝下诏嘉谕【臣】阿桂旋议言今为进噶拉依之计宜先分兵攻取西里寨绕出科布曲山梁之上进抵玛尔古当噶势若建瓴贼可不战而溃也九月由达乌达围克莫鲁古达斯里各碉寨奋攻西里破其三碉十月取西里之黄草坪又克其两山峰压至卡布角十一月克舍勒固租鲁雅玛朋并取萨尔外阿结占诸寨十二月直上科布曲山梁其最髙处曰索隆古悉攻克之进据则朗噶克丫口头人色木里雍中等乞降愿为内应遂由玛尔古噶克舍齐雍中两喇嘛寺于十二月十七日统兵进围噶拉依而明亮军之自琅谷而进也连克日斯满以下山梁并纳木通斯底叶安复由日斯满上通甲索克阿尔古又克独古木上下寨乗胜通当山梁刬甲襍独松遮巴布朗谷时大军既围噶拉依贼巢河西地遂迎刃而解先是富徳遣舒常等凿地道抵噶咱普山坡间施火药轰击至是亦进据噶咱普并据至马尔邦以次徇穆谷庚额特曾达诸寨与两路大兵防合围攻贼负嵎抗守益坚四十一年正月我军用大礮昼夜环击穿碉墙数重殪贼无算并防其水道贼益惶窘西路军进抵噶拉依时索诺木之母阿仓姑阿青等先相率出降至是其兄莎罗奔冈达克等诣营持两端观望我军攻益急二月初四日索诺木率其兄弟土妇及头人畨众二千余人出寨捧印信跪献军门生就俘获无一脱者自围噶拉依凡四十余日金川阖境悉平夫以逆酋抗拒
　　王命蚕食鸱张久为西南邉外之害其所恃者危峦陡
　　削雪深箐宻寸步千仞以为
　　大军不能从天而下也因是肆贪残之性逞隂狡之图始播言于维州继号召于昔岭罪难擢髪亡速游魂我
　　皇上抡简六师分路声讨一切山川扼要奇正机宜万里军情洞若观火赏罚进退不爽铢毫又贼人诈伪百出或诈请受降或谋集后路
　　皇上九重黙运烛照如神屡
　　饬在事诸臣严防峻拒使之防缩日甚毋得稍售其奸至于从征将士摧碉搴砦奋不顾身则又
　　褒防慰问感涕行间其番属弁兵偶竭微劳必加温奬若夫军锋所指罙入长驱履胜则戒以满盈遇
　　则戒以轻率悉皆
　　申训再三前后五年无一不凛承
　　睿畧实由
　　圣天子之惟断乃成而
　　宵旰忧劳用以臻此成烈也爰乃谒
　　两陵礼
　　泰岱告
　　阙里献俘
　　郊劳饮至防勲五等荣封世爵罔替
　　防绘诸战图以彰盛绩画功臣像于
　　紫光阁诹吉恭上
　　圣母皇太后徽号
　　颁诏天下
　　庆典覃施
　　御制碑文四篇一刻太学一刻美诺一刻勒乌围一刻噶拉依垂示无极至若设镇安屯经久归画次第行之逆酋等暨其丑属咸正厥罪悬首藁街而诸土司畏懐兼至分年入
　　觐便蕃
　　宴赉一如哈萨克囬部之制猗与伟哉【臣】阿桂膺阃外
　　重寄仰荷
　　天威犁巣洗穴备防
　　渥眷
　　恩钖之隆古所未有复以两金川耆定之地皆所身厯命与【臣】福隆安【臣】梁国治编纂方畧书成复撮其大要胪具颠末以为纪畧【臣】等才识昧未足窥
　　乾坤之运量附
　　海岳之崇深承乏编摹无任慙悚






　　平定两金川方畧
　　钦定四库全书
　　平定两金川方畧卷首
　　天章一
　　平定两金川告成太学碑文
　　太上立徳其次立功又其次为立言而徳与功皆赖言以传言之无文行而不逺文之时义大矣哉然传徳之辞直而寡传功之辞费而多直而寡者不因文而徳自见二典三谟经世立教是也费而多者必因文而功乃明周诰殷盘佶屈聱牙是也吾尝读韩昌黎平淮西碑益悉此言之不爽何则彼其藩镇乃家奴之类怂惥因循以致宛成敌国削而平之是宜引以为愧而不可以为功赖昌黎之文防与江汉常武同称耆定然有识者固知其辞费而多饰而未知宪宗之愧与弗愧耳今之平定金川之文不有类于斯乎解之者曰逆酋覊縻徼外非若淮蔡之居中土元济之为世臣也吾则以为既以受职为土司则是我臣而其地近接成都逺连卫藏则是我土我土我臣而横生逆志蚕食邻封将欲大有所为弗而灭之则西川将不能安枕兹虽蒇事与平定淮蔡擒吴元济何以异故宜引以为愧而不可以为功者以此金川之始见于己巳告成之文兹不复记记其复叛而复征则其隂谋负恩已自戊辰年始葢戊辰之师实縁其跳梁不靖而师既临境彼即穷蹙乞降遂以赦罪颁师甫十年而其酋郎卡即与革布什咱搆衅又四年遂与绰斯甲布及三杂谷为敌而逆子索诺木凶悖益甚自恃地广人众力强与各土司搆兵讫无寜嵗故各土司皆畏之如虎而以势分力散又莫能如之何余以为业已受其降不宜复加兵且蚁鬬蛮触不足以劳王师因命地方文武大吏随宜弹压令弗越内地界亦足以安民而示度耳不虞地方大吏欲息事而毎示寛逆酋转以为酋足惧而日益逞其小金川逆酋僧格桑者始则与索诺木水火相仇继乃狼狈为奸于是索诺木计杀华布什咱土司色楞敦多布取其印勅以归而僧格桑亦侵占郭克什地界且发兵围其土司色达拉之官寨期于必取总督阿尔泰提督董天弼知事不可掩乃有发兵之请是役也或咎阿尔泰依违误事之过而余则以为阿尔泰之过皆余之过葢金川因其地险众悍久蓄异志是以有杀至维州桥之謡【维州本汉徼外羌冉駹地蜀将姜维征羌驻此筑垒后因名为姜维城唐武徳初因其地置维州屡叛屡复广徳中陷吐蕃号为无忧城遂累入冦扰大中时始复内附五代蜀州内徙改县曰保寜宋景徳初改曰威州元至元间以州治保安县并入明洪武初于州境析置保县本朝雍正五年省威州入保县属茂州今其地尚有维州桥之称而促浸畨人以杀至维州桥播为謡曲似系闻吐蕃旧事妄冀效尤耳】则其不忘内地情率可知戊辰之役我师深入屡胜即不宜赦其罪而受其降此一误也甫十年而郎卡偝恩作乱以及逆子踵其迹皆不及发兵问罪惟令地方大吏随宜处置又屡误也以至尾大不掉终予兴师故予不咎人之议为穷兵黩武而转咎己之类于姑息养奸葢中国之制外域张挞伐则彼畏而敛迹主和好则彼轻而生心汉唐宋明之覆辙率可鉴也若谓子穷兵黩武则予赖
　　天恩平伊犂定回部拓疆二万余里岂其尚不知止足而必欲灭蕞尔之金川以为赫濯纪勲烈之图哉虽然平伊犂定回部其事大矣然费帑不及三千万成功不过五年兹两金川小冦地不逾千余里人不满三万户而费帑至七千万成功亦迟至五年则以跬步皆险畨奴効命死守故得延至今日而我将军阿桂立志坚定决机明敏两副将军及防赞领队诸臣同心合力各军士敌忾奋勇凡经大小数百余战而后成功视平伊犂定回部费力不啻倍蓰设非
　　天恩助顺众志成城则金川未易言灭而国威或致稍损矣是不可以不记观斯文者尚谅予懐惭悔过之不暇知非称功诩徳而为言其庶防乎系之以辞用志始末云尔
　　小金首祸曰僧格桑兵救鄂什【向称沃日今定为鄂克什急呼之则鄂什也】竟抗顔行【僧格桑于庚寅夏与鄂克什土司搆怨称兵阿尔泰董天弼亲往诫谕奏称逆酋遵教退归亦遂释而不问未数月复围鄂克什辛夘夏阿尔泰乃遣兵防鄂克什而逆酋亦遂与官兵交战】督臣
　　提臣毎事迁就知弗胜任将军别授【阿尔泰等名为进兵仍思迁就完事因谕温福由滇赴川经理军务且命桂林驰往视之辛夘冬因阿尔泰始终迟疑玩误遂罢其职而以温福代为大学士授定邉将军由西路督兵进其四川总督则令桂林代之统兵攻南路】攻破巴朗【向讹为班斓山今改】直取达围进抵资哩数月克之两路夹击遂得美诺防窜狼奔金川助恶【温福初至西路即策励将士攻克巴朗拉乘胜直取达围进攻资哩数月而克之继命丰升额为防賛同温福进勦贼寻退还木阑坝我兵进抵路顶宗桂林在南路其始颇合机宜连破约咱卡丫诸寨并复苹布什咱侵地寻为宋元俊所误致冇墨龙沟之失桂林匿不上闻为阿尔泰所劾因即罢斥而令阿桂以賛驰赴南路代领其兵南路自达乌至僧格宗皆峭壁悬厓碉卡林立阿桂董饬官军励勇摧坚称入其阻乘胜进捣美诺贼巢壬辰十一月遂克之温福亦攻克明郭宗至美诺与阿桂防复督兵攻取布朗郭宗逆酋由僻径窜入金川擒其父泽旺解京乃传檄抚定汗牛大板昭等寨落小金川悉平而金川逆酋索诺木复敢党恶拒命因移兵并之】既平儹拉【小金川畨语本名】遂讨促浸【即金川畨语名】雪多境险奏功以沈奏功以沈贼更遮郄緑营怯懦遇战辟易【攻促浸之兵温福由功噶尔拉阿桂由当噶尔拉分两路并进功噶尔拉山顶上丫口贼筑碉断径不能进遂别由昔岭绕攻而碉坚地险兼多雨雪攻之半年虽屡得贼卡终未扼其要害緑旗兵既懦葸温福又不善调度以二万余人散布各卡防守遂以分而见单贼窥其罅隙于癸巳六月遣畨众数百由间道潜出煽诱儧拉降畨复叛董天弼庸懦失守为贼所戕贼益猖獗扰温福后路直侵大营緑营兵众先溃将领战没者多温福率亲兵与贼搏战亦遇害儹拉之地复失逆酋等罪大恶极愈不可寛矣】兵既无能将复失算岂如南路全师而返【叶阿桂在当噶尔拉军律明而士心固贼不敢犯然木果木有事之后当噶尔拉亦难独驻遂整励兵众由南路全师而出】重调劲旅吉林索伦健鋭火器其心忠纯【前已简派八旗兵三千令赴川助为温福等奏止使木果木军营有满洲兵在彼则緑营得所依恃不致仓皇溃窜是其事仍由温福自误幸阿桂一路军气甚整即授为定西将军并选健鋭火器营兵三千吉林索伦黑龙江兵四千迅赴军营重筹进】仍分两路堂堂正正不旬日间美诺重定【癸巳冬将军阿桂统兵由西路进攻其南路则令明亮为副将军进两路并进所向克捷旬日之间即收复小金川全部】谷噶既入马尼【去声】并克豢养旗兵允得其力【阿桂等于甲午正月抢占谷噶丫口山梁明亮等亦于是时攻克马尼两路之兵皆因冇八旗劲旅奋勇先登緑营观感激劝皆效法恐后奏绩甚速】酾三路进一阻宜喜及彼绒布遇险而止【副将军丰升额同舒常于宜喜驻兵与阿桂明亮共成三路第宜喜之兵攻半载未能寸进而明亮则由马尼攻得木谿卡卡角及抵庚额特亦阻险未能进遂驻绒布寨】阿桂西路则屡建功罗博淜普逮逊克宗【甲午三月阿桂攻克罗博瓦山梁六月攻克色淜普此诸寨并峯峻碉坚贼众悉力死守官军皆涉险鋭攻殱丑甚众遂临逊克尔宗】喇穆山梁日则丫口举黙格尔以扰其后【我兵攻克色淜普后贼众防守益力阿桂侦知喇穆喇穆迤西峯厓陡削贼备御稍疎因分兵超越进攻尽据其碉并攻克日则丫口亦六月中事其后兵进稍阻至十月初复绕道攻得黙格尔山梁其荥噶尔博日尔八当噶之贼皆截于后】明亮宜喜亦据岭梁而后难进徒然望洋【宜喜为贼要隘守御极严丰升额舒常攻之一年未下继而命丰升额改赴西路舒常在彼更不能进甲午夏因明亮在绒布屡攻未进不宜顿兵于无用之地令其分兵七千移攻正地明亮遣侦卒往探不见贼众难以轻进亦赴西路协阿桂札止之防绰斯甲布土司恳明亮驻宜喜并愿効前驱明亮乃出其不意分兵冒雨直进遂据宜喜山梁并攻得俄坡格勒古贼因掘濠断路明亮等复为所阻矣】逮昨乙未畧康萨尔木思工噶贼碉并毁【阿桂自攻得黙尔格欲乘胜直进贼复于康萨尔山梁抗阻两月余乙未正月阿桂派兵分路潜进拔其鹿角连越重濠跃上碉顶遂毁其碉殱贼甚众四月复攻得木思工噶克丫口从此下压势益顺矣】明亮河西亦有所据日旁以前五十里路【明亮因达尔图之路为贼所断商之阿桂谓当仍由宜喜一路进攻并派西路兵一千令福康安带往攻克甲索碉卡海兰察亦往防攻合力并击先克萨克萨谷其日旁右之沙坝山并达尔图得楞及沟内之斯年木咱尔各贼皆纷纷弃碉遁周围五十余里寨落悉行焚烧】夹河两军声息可通并清后路逊克尔室【五月中明亮攻克额尔替碉卡可下至平坡六月间复攻克石具噶寨阿桂派兵沿河从赤尔寨攻打隔河之沙尔尼一带两岸夹击声息可通迨阿桂攻得隔尔丹喇嘛寺等处居髙得势以逊克尔宗在我兵之后留之非计遂派兵三路分进丰升额督率攻或斫寨而入或梯墙而进遂得其碉杀贼无算后路肃清矣】菑则大海昆色拉枯层层破要步步披岖【阿桂以昆色尔喇嘛寺在拉枯喇嘛寺之上于此路尤为扼要其菑则大海亦当并分派将领统兵同往其昆色尔山梁最险官兵皆蚁附上攻占其碉寨复纵火焚烧拉枯喇嘛寺又攻得菑则大海官兵无不超越而登飞腾而入】遂克勒围红旗飞递而何四月大捷未至既克西里乃若建瓴科布【曲】索隆【古】不日而倾【阿桂于八月十五夜攻克勒乌围其附近碉卡木城六十余处一夕无不摧破八日而红旗逓至木兰详见闻捷凯歌及志事诗自奏捷之后四阅月虽时有克获未能深入直至十一月攻克西里军声愈壮而贼势愈蹙寻即攻得科布曲索隆古山梁并克格隆古兠窝等要隘又扫清安布鲁木一带益据建瓴之势矣】雍中舍齐易如拉朽密围噶【喇】依贼其奚走【阿桂既克索隆古进攻朗阿古则朗噶克丫口等处皆克之并据噶占山梁十二月十七日遂将玛尔古当噶一带寨落悉行扫荡并克舍齐喇嘛寺次日复攻克雍中喇嘛寺等于十九日统兵直噶喇依四面围攻水陆俱断促浸畨众自攻克勒乌围以夹大小男妇纷纷投出其大头人布笼普阿纳木达什阿库鲁等遂皆相率乞降并索诺木之母阿仓姑阿青及其姊妹亦皆投至军营佥云索诺木莎罗奔兄弟并作恶之大头人丹巴沃襍尔等皆在围中此葢逆酋贼党等罪孽深重　天夺其魄驱之一处以就擒也】是时河西明亮亦入富徳马邦传檄芥拾【明亮既克阿尔古等寨克取独古木开通乃当山梁并甲杂扫独松河西一带悉行洗过河防阿桂合攻贼巢富徳亦将河南北之噶咱普庚额特曾达等各寨落全行扫清直据马尔邦亦遣兵与阿桂防富徳所得之地俱不烦兵力易如拾芥】设非西路围噶喇依则其两路亦无进期【明亮富徳两路向皆艰于攻取而富徳久驻绒布尤未能寸进自阿桂既克索隆古乘胜席卷已围噶喇依各处之贼皆胆破心散望风溃降非果由力战而得若非西路官兵直明亮富徳两路仍未有进取之期也】诸军既合火攻周遭虽据三穴讫其奚逃然犹死守四十余日计穷力竭乞命而出【官兵四面合围贼犹负嵎力抗继用大破环轰摧其碉卡将士等乘势克取旁近寨落层层进逼殱贼日多逆酋惶惧遣其兄冈达克彭初克次第诣营并即拘繋于是攻围益急据其近碉断其水道索诺木窘迫无计遂于二月初四日早率其兄弟莎罗奔甲尔瓦沃杂尔斯丹巴并两土妇及党恶大头人丹巴沃杂尔阿木鲁绰窝斯甲尼玛噶喇克巴并两喇嘛挈大小头目男妇二千余人出寨逆酋跪捧印信乞免诛戮因即悉就擒获俘献京师自围以来计四十余日至是全境荡平罪人斯得红旗于二月十二日驰至桃花寺行在适当告功　东陵之期此实仰赖　皇祖黙佑益深感敬随谕将军阿桂等统成功将士择日凯旋俟东巡回跸至黄新庄举行郊劳大兴以昭偃武策勲之盛】金川之功阿桂居首特恩异数加之宜厚【征金川之役实由将军阿桂荩诚体国不惮艰劳制胜运筹克成伟绩实为此事首功特封为头等诚谋英勇公加赏双眼孔雀翎红寳石帽顶四团龙补挂金黄带紫辔以昭崇奬】能出能入有权有经运长击短后实先声金川之功允资羣力寸步层峯氷滑石仄将军指挥无不奋勇以此破敌鹿埵陇种金川之功非予所期事弗可已久而得之困兽犹鬭舍惩鸡肋念我众劳至今心恻金川之功允赖
　　上苍靖彼蕃徼我武惟勒碑太学用遵成例静言思之文以志愧













　　平定金川勒铭美诺之碑
　　首祸者必有奇祸之遭偝徳者必有凶徳之报葢儹拉之首祸实由促浸之教而促浸之偝徳亦由儹拉之肇故戊辰之役以救儹拉而有促浸之征【前因金川侵扰小金川拘其土司　泽旺地方官谕之不従辄敢干抗戊辰冬遣经畧大学士传恒统禁旅往我武方而莎罗奔卡穷蹙乞命因矜其顽蠢遂允受降泽旺乃得复归故地郎卡始尚畏惧敛迹末十年辄思呑噬邻封时相仇杀彼时以蛮触争衡乃其常事亦遂聴郎卡既死其子索诺木与小金川僧格桑狼狈为奸负恩梗化遂致复劳师旅深悔前此之姑息矣】兹辛夘之师以伐儹拉乃并促浸而扫【僧格桑恃有索诺木党恶欺蔑邻疆攻围鄂克什官寨占其境地覇其土司经前督臣阿尔泰等往谕罢兵退地逆酋阳奉隂违浸至辛夘夏僧格桑乘索诺木侵害革布什咱土司之衅益复滋横并且修筑木卡谋抗天朝势不得不加以兵革而阿尔泰因循贻误遂命温福由滇入蜀授以大学士统兵征即攻克巴朗拉继又克复达圉一带以至资哩官兵前抵路顶宗仍不能进壬辰夏阿桂以防賛赴南路统兵于是年冬攻克僧格宗甫半月即乘胜攻得美诺其余寨落悉传檄抚定小金川平而僧格桑逃往金川索诺木匿而不献于是移兵并讨促浸矣】彼其缓则颉利突利之相猜急则侨如荣如之相保然而地险人强机谋深造则儹拉逺不如促浸故美诺再入而再克【美诺未尝不险而一克僧格桑其势遂如破竹逆酋僧格桑初窜布朗郭宗温福由明郭宗统兵往捕僧格桑已从美卧沟遁入金川擒其父泽旺以归温福为将军始犹勇往继乃疎于筹画又不得人心癸巳夏贼众从后路潜出遂有木果木之变美诺亦寻失去乃命阿桂为定西将军发八旗劲旅往阿桂部署稍定于十月廿九日进兵自资哩至美诺五昼夜悉行恢复实为神速而僧格桑既至金川索诺木即覊留不遣即共谋扰木果木但令小金川贼目七围安堵尔往美诺号召而不使僧格桑复还故巢则是索诺木之密图吞并儧拉以次蚕食旁近土司并且欲侵及内地固已渐露端倪罪恶贯盈实难轻进耳】虽南有僧格宗北有明郭宗而我师奋力攻取无不立摧坚碉遂据官寨之穴窖【美诺为小金川官寨即其巢穴也】此固
　　皇天助顺将卒尽力而亦其首祸偝徳之招是用勒铭酋巢永镇筰徼







　　平定金川勒铭勒乌围之碑
　　美诺既克移问促浸狼狈为奸而更谋深刼木果木【自壬辰冬攻克美诺逆酋僧格桑窜去索诺木匿而不献于是移兵申讨促浸时温福为将军由功噶尔拉进阿桂为参賛大臣由当噶尔拉进温福旋攻据昔岭遂驻木果木师久不得进温福绌于谋以营中所有之兵筑卡布守既耗兵力且以分而见少癸巳夏贼酋窥其无能乃逞狡谋令贼目纠众自美卧沟及大板昭潜出号召儧拉降畨复叛扰木果木后路温福漫无部署军营为贼所刼緑营兵怯一时俱溃温福被害其余大臣官员兵丁阵亡者甚多我朝用兵从无如此挫折者思之实堪切齿】其恨至今将士何辜弗雪寃沈兵威大振劲旅继至师分两路谷噶马尼【去声木果木之背由营中无满洲兵为之表率亦由温福等奏阻故已派而未遣及温福既偾事知緑旗兵之终】
　　【不足恃乃派健鋭大器营兵二千吉林兵二千索伦黑龙江兵二千并派西安荆州驻防满兵四千前往以为之倡人添派陜甘滇黔两湖精鋭数万合力大举以阿桂为定西将军丰升额明亮为副将军阿桂遂统八旗劲旅阅五昼夜而恢复儧拉全境乃进攻促浸甲午正月阿桂自西路攻克父噶丫口占其山梁入贼境百余里明亮亦自南路攻克马尼此为再进克捷之始军声大振】上下同心摅忠敌忾西路遂进南路畧尼【去声　勒乌围从西路进攻噶喇依从南路进攻阿桂自攻得谷噶丫口遂能扼要所进据皆其险阻明亮等既得乌尼虽时有小防然庚额特马尔邦俱未易攻进于是遂専望西路之得手矣】丫口深入爰克罗博【阿桂自丫口进兵以罗博瓦为贼人紧要门戸因派兵五路分将领率之超越而登遂将罗瓦山峯及山冈碉卡尽行攻克】喇穆喇穆并占黙格【叶　阿桂自三月间攻得罗博瓦阻雨数月至六月初稍尽遂克其冈下之色淜普又于六月下旬尽克喇穆山梁及日则丫口七月中又克其该布达什诺大木城并焚烧格格角寨落十月中复占其黙格尔山梁其地在日尔八当噶之下荣噶尔博之上向阅地图指以咨询阿桂而所筹适相合既占此山梁遂克密拉噶拉木大寨并克获凯立叶各寨我兵势益聮络矣】获康萨尔木思工噶【叶　阿桂自十月攻得黙格尔驻兵密拉噶拉木防两月余至乙未正月十二日官兵乃攻克康萨尔山梁其险倍于他处贼之守御亦更坚而官军于三日内得之其后复因雨雪顿兵三日至四月初十日天霁雪消十四日中夜官兵潜进攻夺木思工噶克丫口阿桂仅十一日而収三年未竟之功洵不妄也】逊克尔宗其险难托【逊克尔宗为勒乌围贼巢外险自前嵗四月间攻之经年未克阿桂自得木思工噶克丫口之后于五月初攻克噶尔丹喇嘛寺及噶朗又抢占舍图枉卡已居髙得势而留逊克尔宗在后究属非计乃于五月十二派兵前往时雾气四塞官军乘势攀越崖磡直至碉根遂将其地上下石碉木城悉行攻克是役也丰升额之力居多因于其公号果毅下増继勇二字嘉其能绍乃祖额宜都之绩也】凡此数处林立坚碉层次攻我师实劳据昆色尔乃近贼巢北军亦至隔河匪遥【七月初二官军乘夜潜进直上昆色尔山梁蚁附登碉立时攻克初四日夜官军纵火焚贼寨至拉枯喇嘛寺飞腾而入又得喇嘛科尔三寨并攻克菑则大海竭三日三夜之力占地纵横三四十里焚其碉寨一百三十余先是明亮在南路以其株守无益令移兵北路防甫至宜喜即得达尔图山梁至是复由茹寨攻进连克额尔替石真噶等寨尽得　其上下沙尔尼之地与阿桂军营仅一河之隔矣】曰勒乌围贼旧官寨垣固碉髙力守要害经楼辅车陡磡画界木卡石城蚕簇鳞绘拏栅周遭援路截其泅水拽桥囊土济师【勒乌围为贼旧巢恃其碉髙墙厚守拒甚力且有转经楼相犄角中间碉卡鳞次又阻以髙磡五层殊不易攻阿桂于勒乌围转经楼之中拏栅以截贼人援路并令冷角寺一带官兵由西北而南沿河拏栅以防其下水之路又募楚兵善泅水者繋巨索于甲尔日磉柱以拽圮之又以磡边贼人非鎗石可及乃令官军头戴柴捆手推沙囊匍匐而行至磡沿层积堆起赶列三层木栅以击磡下之贼】穴道旁出轰以地雷【叶】凡此百计用尽无遗【并于所掘地道中用礮轰击磡下掘沟抗拒贼众凡可以用力设法者筹画备至阿桂可谓善于谋矣】四面礮攻碉摧垣裂遂督大将斫墙冲闑逰魂弗支奔迸蹩功成一夕中秋八月【官军四面合围礮轰鎗击并抛掷火弹所遇碉卡或拔栅斩而入或攀援踊跃而登呼声四起贼众披靡殱戮殆尽惟莎罗奔兄弟及贼日丹巴沃杂尔闻风先窜究亦难逃夫夭网计亥子丑三时将勒乌围官寨转经楼喇嘛寺悉行攻克凡贼所恃以抗拒之处一夕无不摧破时乙未八月十五夜也】众军之力一帅之谋靖彼贼穴安我蜀陬肫乎厥忠卓乎厥猷铭志鸿功永示千秋

　　平定金川勒铭噶喇依之碑
　　向不云乎弗加征而自臣属谓之归顺始逆命而终徕服谓之归降若今索诺木之穷蹙率弟兄出碉献印不但不可谓之归顺即归降亦不可得而方彼其抗命相拒厯五年之长兹已密围巢穴火器围攻腹心溃内羽翼失傍【官军初围贼巢蚁众犹负嵎抗拒我兵用火礮四面环击贼自揣力不能支日形窘迫先是逆酋之母姑姊妹情急来投自请遣人回巢招谕索诺木乃遣其兄冈违克彭楚克以次诣营恳求皆就拘繋其党恶之布笼普阿纳木等先后求降山塔尔萨木但等并经擒获于是进围益急贼势日蹙官军复摧其近碉断其水道畨众恇惧纷纷溃出索诺木遂率其兄弟莎罗奔甲尔瓦沃杂尔斯丹巴及两土归并助恶之大头人丹巴沃杂尔阿木鲁绰窝斯甲尼玛噶喇克巴偕两喇嘛挈属二千余人出寨逆酋跪捧印信羣泥首乞命由是罪人斯得献俘奏凯】方将劚砦搜穴利斧其吭生擒亦易旦夕灭亡乃始匍匐请命又安得比之肉袒牵羊噶喇依者葢其世守官寨故多深堑髙墙我师万层险厯千战威扬譬之大木已尽去其枝叶则本根亦可待其立僵然而逆贼有言官军若至当毁其重器聚族焚而自戕使果如所云则虽献馘蒇事终不如生获尽美尽善之庆是葢凶渠罪大恶极而且贪生茍延以致献俘阙下明正典刑于是疆界厥地屯戍我兵镇羣蕃而永靖树丰碑以告成功嵗在丙申仲春日吉时良
　　【臣】等谨按金川之役仰赖我
　　皇上先防炳哲
　　睿算无遗众励一心功成五载恭读
　　御制碑文
　　天人顺应之机
　　国家命讨之义与夫有战必克不得已用兵之心莫不昭示方来炳如日月古者告成于学惟鲁颂纪在泮献馘之文后世磨崖勒碑率多侈陈功徳岂如
　　今日犁庭奏绩冉駹卭筰永庆销兵
　　神武布昭
　　奎文炳焕非区区刻画金石者所能嫓美万一也平定两金川方畧卷首
　　钦定四库全书
　　平定两金川方畧卷首
　　天章二
　　降防四川省供应兵过之各州县缓征今嵗钱粮诗以志事【壬辰】
　　昨嵗轮蠲蜀正供今年仍命缓征农为因小丑忽谋逆靡已大兵往讨凶【小金川僧格桑以旧属土司侵吞鄂克什明正之地督臣屡檄不悛是以分路进讨竟至抗我顔行今约咱巴朗拉碉寨已破达围之围亦解乘此捣穴擒渠固可完局傥窜入大金川或不即遵谕缚献势必移师徃征以蒇成事非得已也】虽是军需国帑岂无力役籍民从滇师并有加恩例【前年官兵赴滇一切俱官帑所过州县钱粮节次加恩蠲缓并格外赐银以给夫役例不准开销者】肯致闾阎叹孔卭
　　自慙
　　夜不安眠昼问频画筹军务每劳神自慙息事安民念却类穷兵黩武人已是三年飬狡寇【小金川逆酋僧格桑于庚寅夏即与鄂克什土司搆怨称兵总督阿尔泰提督董天弼亲徃诫谕逆酋即遵教退兵比奏至朕以畨蛮互相仇杀习俗使然既知悔罪息争亦遂释而不问迨阿尔泰甫回未数月逆酋复于去年夏乘金川与革布什咱搆衅仍围鄂克什且与金川索诺木潜相勾结狼狈为奸并敢筑碉抗拒罪难更遣而阿尔泰等尚思迁就完事屡加督饬阿尔泰等犹迟疑观望虽稍进兵未得要领知其不足恃因谕温福自滇赴川専司攻勦西路且命桂林前往南路经理后见其措置颇合宜遂罢阿尔泰命桂林代为总督此去嵗十一月事也小金川之役朕初意实不欲烦师旅今则两酋同恶索诺木敢于助贼抗顔不得不并为声讨未尝不悔前此之失于姑息致三年尚未蒇功兹实势难中止并非好为黩武也】奈逢两路误庸臣【温福初至西路军营防励将士即攻破巴朗拉直取达围进攻资哩数月而克之可望乘胜冞入乃因参赞五岱密许温福察其必系有过惧劾先发制人及命温福查覆果列五岱罪状以奏即命色布腾巴尔珠尔代为参赞大臣并同豊升额往鞫其事色布腾巴尔珠尔甫抵军营即偏袒五岱轻信其言挦撦温福细故入告朕鉴温福之小过宜宥而其事必司员明徳怂惥所致因逮五岱明徳讯究并治色布腾巴尔珠尔之罪而温福已为所误月余不能进矣至于桂林在南路其始调度深合机宜连破约咱卡丫诸寨将自达乌至僧格宗并令宋元俊收复革布什咱侵地方冀可成席卷之势不意桂林器小易盈惟事安居酣饮不恤士卒及派将领间道攻取北山梁两次告急桂林玩不赴援又不夹击应致将卒等伤及二三千人桂林匿不上闻自此遂一筹莫展月余不复进兵经阿尔泰等劾奏特命福隆安往讯若实当重治其罪而令阿桂代彼统兵督篆则仍授阿尔泰是两路俱届垂成均以事端岐阻延误月余实为愤懑今温福一路渐有起色惟冀阿桂至南路振作一新彼此速奏防音耳】庸臣过即予之过易置伫闻防报臻
　　定边将军大学士温福奏报攻克布朗郭宗贼酋僧格桑窜入金川整兵追小金川全平诗以志事【有序】
　　小金川逆酋僧格桑恃与金川逆酋索诺木狼狈为奸陆梁抗命索诺木潜为党恶助兵代其拒守因命大学士温福为将军尚书公丰升额副之统兵攻其西路而南路则以内大臣阿桂为副将军督兵并进所在山径险仄贼得逞其负嵎之计西自资哩美卡路顶宗至明郭宗南自达乌甲尔木翁古尔垄至僧格宗皆峭壁悬崖碉卡林立将军等董饬官兵励勇奋击我领队大臣侍卫并率众先登始以大礮摧其坚继乃覔间入其阻每克一寨皆久经攻战而后得其难如此及阿桂既克僧格宗乘胜直入径美诺贼巢逆酋先期遁去会温福亦攻克明郭宗既美诺两军相合温福等仍督兵穷追径取布朗郭宗逆酋复由僻径窜入金川遂收底木达擒其父泽旺因而招徕汗牛抚降别斯满诸寨其大板昭亦传檄而定小金川悉平时军营奏至谓畨境界在雪山之中兹值隆冬乃晴暖无氷雪众以为异此实赖
　　上苍眷佑将士等得以利便集事苐其径涉艰险破碉夺隘诸劳绩则不可以无纪今大军进金川所当扫荡防穴絷缚二酋以告蒇事而
　　天之助顺人之用命尤予所切望而深朂者俟大勲成当仿平定西陲例凡战地悉为绘图张之武成殿壁图系以诗此志事之什特为先声之倡耳
　　美诺贼巢失【先是阿桂于三月之初六日由南路督兵乗胜直美诺寨贼巢立破逆酋僧格桑先于初五日见势危急挟妾潜窜伊妻所居之布朗郭宗为死守计】布朗【读如郎】挈眷迁穷追期即获【温福与丰升额既由西路统兵与阿桂会于美诺初九日即由帛噶尔角克分兵追直抵布朗郭宗四面截取贼寨惊溃而僧格桑知势不支将妻妾潜送金川自赴底木达欲见伊父土司泽旺泽旺闭门力拒僧格桑竟杀伊父所遣传语之人自由美卧沟小路翻山窜入金川温福等因抚定各寨人戸擒泽旺解京一面尼追僧格桑勿令脱】复遁本相连任尔狼狈顾那容駾喙延小金之事蒇党恶问金川
　　平定两金川方畧卷首
　　钦定四库全书
　　平定两金川方畧卷首
　　天章三
　　命缓征川省过兵各州县钱粮诗以志事【癸巳】
　　小金事蒇讨金川不发难容矢在彼有谋深宁可置【金川逆酋索诺木与小金川僧格桑狼狈为奸蚕食革布什咱鄂克什附近土司经官兵以次克复而军营所获降人且讯有逆酋商谋官兵回去再打木坪瓦寺直到维州桥不难之供今小金川虽悉平定而主谋未殄日后潜肆并吞是中朝费如许兵力转以借冦兵而赍盗粮边境何由绥靖揆之理势则并万难中止也】我当功倍未宜捐【当官兵将破美诺贼巢时特授将军副将军参赞大臣等乘小金川既定统胜兵直讨金川分道并进令明檄索诺木阴谲罪状大军伐谋不灭不休先破其胆且以作六师之气坚随征众土司之心事定熟筹善后规制俾邉民共享一劳永逸之福】虽云挽输【去声】都无累亦念勤劳觉可怜一嵗正供均缓纳为民计乆爱民先命缓征陜西湖广等省过兵各州县钱粮诗以志事
　　一省偶兴兵邻省率波及因悟佳兵非其柰狂畨习【畨人狡悍性成徒徇抚柔之名彼且狎而生玩故欲靖邉防而専任徳化者既用自愚且滋贻笑古训称克诘戎兵良非虚语】用縁不得已惟图速宁辑始原聼蛮触【逆酋僧格桑以报私怨为名图吞鄂克什之地始因其同类相讐事所恒有惟命大吏徃赴弹压旋生反覆即当入告筹进讨乃阿尔泰惟事调停犹豫遂致飬痈今即小金川悉平定而移师直金川凶渠不难并缚然始事已悔濡迟矣】终乃类姑息当大示惩创雄师齐众力陜甘多劲旅滇黔惯批拉湖南况接蜀近山善攀陟简精各用长督以旗勇集小金已全定金川犹窜贼扫穴虽可必未能期顷刻言念过师处允宜沛恩泽缓征以次第【陜西寳鸡等六十四州县防甘肃陇西等五十三州县防湖广竹山等五十七州县防云南思安等八州县防贵州毕节等十七州县各详核该地方人户出力等差酌定加恩缓征分数及帯征年限务令被泽适均】闾阎恩徧给夙鄙问惠心祗觉抱慙徳
　　过南岭阅武兼游实胜寳谛诸寺即事成什
　　健锐建是营乃自己已始其时定金川名实胜縁此畏而赦尽将谓革心矣十年即渐猖蚕食邻弗止然犹俾安抚屡抚屡背诡【前此征金川大兵压境莎罗奔郎卡穷蹙乞降冀其诚心湔革遂允所请赦弗加诛甫及十年即与邻封土司搆衅攘夺相寻屡经督提抚谕而止郎卡死其子索诺木兄弟竟敢背恩肆逆且有蚕食诸畨侵及维州桥之意而小金川逆防僧格桑与之狼狈为奸鸱张自恣初皆未之知也庚寅夏僧格桑与鄂克仆修怨称兵阿尔泰董天弼亲徃诫谕奏言逆酋已遵敎退回朕以畨蛮互相仇杀既知悔罪息争姑且释而不问孰意阿尔泰等竟以鄂克什之地断归僧格桑希图迁就完事匿不上闻益为逆酋所轻视不数月索诺木遂侵杀革布什咱僧格桑复攻围鄂克什并敢筑碉抗拒逆迹益彰势难中止辛夘冬始兴问罪之师二酋如此党恶跳梁非并力翦灭必贻后患因悔始之曲原赦罪继之不欲加兵皆未免失之姑息今不得不为除恶务尽之举矣】尾大不可掉问罪师无已儹拉虽荡平【小金川畨语谓之儹拉去年冬攻破美诺以平定其地僧格桑窜入金川擒其父旺解京】促浸境今抵【促浸畨语谓金川也今温福由功噶尔拉移兵昔领阿桂抵当噶尔拉豊升额至日旁山梁并扼金川险要连次破碉杀贼即日可望罙入】徒以春雪多兼之险可恃武虽阅于斯功愿成以迩实胜岂徒然寳谛力并企正法如日照么防技徒尔【畨地春雪本多盖山髙气寒所致即今已交夏令日色暄暖自渐雪霁氷销易于进兵贼虽有险亦不足恃借曰贼能为札达祈雪彼邪不胜正技将安施耶】趂暇纵游兹驰念惟廑彼
　　复雨【六月廿四夜】
　　复雨輙复愁我愁纷有故间【去声】作非腻霖大田未潦洳所虑涨水发怒波冲驿路军书盼孔亟迟或误裁务困兽竟反噬猖獗邀其隙初为逋逃薮继乃狼狈助纵回骚粮台遮郄更险据【小金川逆酋僧格桑与金川逆酋索诺木狼狈为奸侵吞邻境拒抗王师不得已命将申讨去年冬攻克小金川僧格桑窘廹喙走由美卧沟窜入金川大军进期于扫荡贼巢并擒逆防惟时命董天弼驻守底木达寨因以扼美卧沟要隘孰意僧格桑复萌逆恶于六月初一日竟从去路潜来冀占旧巢并扰军营后路乃董天弼庸懦无能先既退居美诺及温福严饬始回底木达仍另立一小营不在官寨防守致为贼酋窥伺乗间攻破即占据底木达布朗郭宗两寨并煽惑降畨复叛抢夺帛噶尔角克碉科多一路粮台扰截木果木后路逆酋罪大恶极实为覆载所不容而董天弼之玩懦贻误亦死有余辜矣思之深切愤懑】还军有差跌懦卒散羣鹜致失我贤臣痛惜言难喻【先是温福接刘秉恬札知贼畨侵扰粮台之信即派防赞海兰察统兵驰赴刘秉恬处援勦借以无虞不期初十日早贼竟侵至木果木山后而防驻之徳尔森保毫无措置以致失守贼遂窜入温福军营緑营兵众见贼先惊仓皇溃散仅存满洲兵百余温福率以击贼竟致受创捐躯闻信深为震悼虽加恩赠袭伯爵祠祀昭忠并赉赀助丧实不足以喻我痛惜之懐耳】旗兵之未遣緑营之徒付图省从公议可恃忘深虑【去年春已简派八旗兵三千备赴军营因温福阿桂俱奏满洲兵一人费至緑营三倍欲多用緑旗兵可不京兵遂为其言所惑不复深计因而中止设使温福军营贼至时有满洲兵千余在彼则緑营得所依恃亦不致溃窜失事是仍由温福误事予之轻信亦误今悔已无及矣所幸阿桂一路调度得宜收戮叛畨断其内应复分路掩击杀贼四五百众并安章谷后路台站军心镇定粮储军器充余足资倚任因即命为定邉将军并派健锐火器营兵二千吉林黑龙江兵二千伊犂厄鲁特兵一千迅赴军营重筹进勦以申国威而张挞伐】追悔何嗟及聚铜大错铸贼计诚益诡贼罪越难恕禁旅发精勇雪仇无返顾
　　天自鉴曲直我岂为穷黩【叶　两金川之役初意并不欲加兵而逆酋等敢于党恶逆命遂不得不加申讨乃竟抗我顔行势难中辍曲直所在上仓自能昭鉴并非予之有意穷兵黩武吾谁欺欺天乎今逆酋诡变若此实为罪恶贯盈自取灭亡耳】勤劳遑敢辞国威要布喜晴【六月廿五日】
　　歴辰犹细霖傍午遂大霁农功幸益佳军营亦驰递【自闻温福军营失事之信阿桂军报数日不至其后路科多新桥一帯亦有贼梗阻深为悬注今早始得其十三日所奏军营宁贴情形乃另从章谷一路驰递者览之始得慰懐】未然防己周先觉诛奸细从逆尽勦灭可疑亦别置以此当噶拉安然若无事总俟重进师应回美诺至【阿桂一闻贼匪侵扰底木达布朗郭宗之事料其必有小金川畨人内应预为防范复侦知降畨被煽从逆者多即遣兵分路洗其有自金川潜至畨寺者即并喇嘛诛之并将进寨丁男移置他处收其兵器而头人之可移者则覊之营中不令回寨是以当噶尔拉全营军心镇定因谕阿桂即撤兵回至美诺贼除羣贼收复底木达等寨并擒逆防僧格桑将小金川全境廓清驻军以待京兵至日另筹进是阿桂一军之安所繋甚重固由其调度有方亦实頼　上天嘉祐耳】未逮难收拾
　　嘉防感
　　天赐
　　自咎
　　自咎用人差用人真匪易昨嵗平儹拉【畨语谓小金川】颇屡建勲帜【木果木军营之溃实由温福之失防偾辕而误任温福予惟引咎自责然所以用温福者亦因其于军务尚曽经练此外更无可任之人当阿尔奉因循玩误时遂命其由滇入蜀代阿尔奉统兵伊甫至军营即攻克巴朗拉收复达围等处军声大振因即援以将军寻与阿桂分路平定小金川屡着勲绩初不料其昧于驭下疎于自防败绩丧师遽至于此用人之难不诚然乎】而何促浸【畨语谓金川】持久遇险地遇险未能进我岂过责备仓卒贼遮郄周防合深计乃竟闭营门不顾夫役辈【叶　温福自进攻金川以来由功噶尔拉移兵昔岭亦颇奋勉击屡破贼碉而贼恃险抗拒不能即进然未尝加以责备乃温福既闻贼匪自美卧沟窜入小金川占据底木达布朗郭宗且扰及刘秉恬所驻之簇拉角克己令海兰察等率兵往援即应自为严防勿使贼众侵轶后路方是顾以山后要隘仅委之徳尔森保以致荒唐贻误贼因得直至温福大营先刧礮局后断水道温福仓皇无措坚闭四面营门营中民夫役数千无可依托纷纷散去使彼时收之营内为防持即备人数以助军威亦无不可乃竟拒而不纳既示贼人以弱且致揺惑众心其失算实甚矣】若辈羣奔散緑营遂逃弃因致贼大逞祸延多将吏【时温福营中兵数几及二万不为不多乃以调度失宜致緑旗懦卒一闻贼至且见人夫惊散遂皆丧胆亡魂相率奔溃温福仅百余】
　　【人冲出遇贼身殒初军营报至方惜其为国捐躯予以一等伯爵世袭罔替继知其溃散之由并据富勒浑等查奏阵亡文武大小各员多至数十人而将弁兵丁之未出者又三千余人实皆温福一人所误使其身尚存罪在不赦岂可复膺五等之封因降防削除伯爵然犹念其殁于王事仍交部照例议防使旌罚各不相掩其阵亡文武则特勅优防之褒忠之典虽施而其中若提督马全牛天畀副都綂巴朗阿尔素纳等并皆出力有用之材为之嗟悼不置且同时防没如许之多尤为心恻耳】挫跌似此无愤赧刻难置【国家百余年用兵多矣从无似此失挫者总因营中无满洲兵以致偾事若此亦由温福阿桂倡议不用旗兵所误予亦误信其言今悔已无及惟有调派八旗劲旅及各省锐兵数万并简曽经立功之大臣等帯往与阿桂另筹进以期所向克捷扫穴擒渠庶泄神人之愤且慰死事者之心而予不得已而用兵之衷与今日难以中止之势则宣示中外俾众共喻焉】旗兵悔未用事后称羞智军报
　　军报七千里十余日驰至虽悉心裁酌彼处形又异是在领兵者相机为进退于古有名言军情弗遥制命宜喜还师意因接阿桂【初木果木军营失事海兰察等尚驻兵美诺与阿桂声息可通方冀闻其后路防逆贼及闻美诺亦失阿桂以孤军留驻当噶尔拉贼益鸱张而外无防应深切忧悬虽屡勅大臣等绩调之兵到川携以往接犹恐迟不及事计惟宜喜军营距当噶尔拉稍近因迅谕丰升额等速统兵择路赴援】持重弗肯还详陈彼地势阿桂亦已出而无意外事据险图再进【先因收底木达布朗郭宗之事命豊升额督兵赴大板昭断贼归路既乃命其往援阿桂及豊升额接奉赴大板昭之防已闻美诺失守因计议谓去亦无益且恐仓猝移营军储不暇保防并致绰斯甲布土司窥伺生心设有虞疎后图难继奏请仍驻宜喜以资控驭迨奉往援当噶尔拉之防又以己阿桂信复中前説豊升额后次奏措未至而阿桂已奏自当噶尔拉全师而出退据翁古尔垄为再进计且于卡至章严密周防余懐始得稍慰】两路均吉利视若违吾防实乃合吾意【当此军书络绎宵旰运筹每有所见辄为随宜指示然邮函驰往最速亦旬余始达军事移步换形况料敌于六千里以外岂能必其始终不爽往往有传谕甫数日续接奏又复回不相侔深虑其以拘泥贻误故有似遵防而不当事机似违防而深合吾意者惟在将军等之临事斟酌不意丰升额舒常初膺委任竟及见此深为嘉慰】有臣而若此实为国之瑞温福吾旧臣偾辕翻祸至一庆一以慙愤懑刻弗置劲旅简重征【温福之失固因不得人心而又慢无措置然实由持意不用满洲兵致为緑营懦卒所误今简派健锐火器两营及吉林索伦劲旅荆陜驻防精兵遄赴军营以期整旅复进迅灭金川】逆洗深愧【阿桂奏现今驰赴日隆一帯整顿旧兵筹度收复小金川仍分西南两路进之事并酌定分金川进兵道路志在必扫贼巢务擒逆酋诛磔以雪愤恨因举军营重务悉以委之并择顺治年间爱星阿所佩征缅得胜之定西将军印授之伫望早驰捷奏】众正
　　天助顺大举期功遂
　　悔过
　　屡宣军中人并观更兼听【军营大臣侍卫等如巴雅尔富兴齐里克齐福康安前后至行在询其军中之事所言虽不尽相同而于温福之庸妄偾事则众口如一自属公论】口碑出舆论益悉庸臣行刚愎惟自是曽不集思定筑碉将及千工作劳众病【温福口吃而性急每当前席奏事往往因言未能达词气俱悖者其于朕前尚然况临下乎意其失不过如此今询之知温福刚愎躁妄自以为是防赞以下并不虚衷集议即言亦不见听动辄盛气陵人以致众皆解体即如温福于营中筑碉卡令军士搬运木石工作无时人多疲乏亦取怨之一端也】兵多分乃少攻勤翻鲜胜【温福军营兵众几二万乃以万余兵散列及千卡兵本多而分之使少遂致势涣力单尽归无用实为失算又毎隔数日即派兵扑碉不计地势险易攻之能制胜与否驱令轻冐鎗石惟借以为奏事塞责之具每次士卒伤亡数十而所杀贼不及其半以此兵心愈失然事前实不能知其乖张之若此也】每晚虚施礮不惜火药罄是皆军所忌温福之所并以致贼邀隙情涣羣逃迸然此将半载不知实我懜自古信将帅谤箧有弗证既已付之权岂宜设伺侦孰谓致偾事悔过徒慙怲观过或知仁解嘲聊有咏
　　将军阿桂副将军明亮奏报攻获贼碉战胜各情形诗以志事
　　讨罪复仇重整师羽林黒水简熊罴到齐甫报发征纛自蜀欣看至捷旗【经两金川以来仅调派各省緑旗兵而满洲劲旅于选定之后因温福阿桂奏止遂未发往以致事不足恃兹整兵再进宜筹万全因简健锐火器两营兵二千并吉林黑龙江兵各二千按队遄进于十月中俱已入川昨阿桂奏派兵分路并进于十月二十七日启程并与明亮相订均于二十九日同时进兵收复小金川而两将军随驰函报捷皆十一月朔日所奏也】西路两朝据鄂什【阿桂在西路统兵又派海兰察富兴成徳积福成果等同侍卫章京共为五路领兵进今奏廿九日子时诸军迅发阿桂色布腾巴尔珠尔福康安福珠里分路防应是日即攻克资哩木拉斯底普尔玛阿喀木雅东沟及斯达拉阿喀尔布里额藏噶山梁色布色克美美卡东玛色梁十一处碉卡三日攻克阿喀木雅山上大碉直取木阑坝乗势攻得鄂克什官寨贼人遁入路顶宗官兵乘锐进攻以期即克攻碉时贼众并悉力拒守见官军勇猛难御所至奔窜我兵追击殱贼甚多并俘获生口二人】南军连日克丹思【南路官兵以明亮统之亦为两路以富徳森林分领明亮督兵防应乃分三支为前后声援又令三宝帯兵设伏牵制贼势今奏于廿九日夜半进兵明亮即攻克得里富徳攻克河北喇嘛寺日寨统出得里之前会兵奋勇直取赤尔丹思奎林亦攻克河南之得布甲所至贼皆始拒终溃戮二百余获鎗仗大药无算】那忘昨嵗艰如彼孰谓今畨迅若兹【西路之阿喀木雅美羙卡木阑坝皆地险碉坚昨嵗攻平半年之乆始得南路之得里等寨亦然今乃于两日间攻克之实为迅速】儹拉易为原逆料促浸如故尚迟疑【小金川畨语偁儹拉而促浸则金川畨名也予尚以儹拉降畨虽为僧格桑胁诱复叛今见逆酋为索诺木去乆且为促浸所并其众必懐怨望而促浸羣贼代儹拉守拒主客之势不同断难持乆收复小金川之尚易为力早筹度及之曽屡谕将军等今果如所料至金川则险隘如前于制胜之道尚无把握闻其贼首色达尔贼目丹巴沃杂尔在美诺聚贼占据二贼皆索诺木所恃为主谋助恶若能将二人设法擒获则贼党剪除平金川之机可得十之六七果尔予心方为稍慰惟仰頼　止苍嘉祐并在将军等之用力耳】众兵鼓勇斯宜耳诸将戒盈仍训之【此次得胜之速固由添派八旗精锐勇往直前緑营兵有所倚仗亦皆效法知勉是以所向克捷但究觉得之太息恐贼人狡计让我深入贼反在后抄截不可不防官兵方乗胜冞入自不宜使知此意惟当鼔其锐气奋勇成功若领兵之将军防赞等则不可因连胜稍存矜满必深体满招损谦受益之训慎之又慎方能有济随传谕切戒之并命两路将军防赞并查在事出力之将领弁兵交部议叙其攻战时伤亡兵卒虽属无多亦令查明咨部议防】赐防奬功施次第莫遗无滥慎防差伫当二竖成擒日始得吾心畧慰怡
　　将军阿桂奏报克复美诺诗以志事
　　收复小金原意料似兹迅速不期中【收复小金之易予早逆料及之兹据阿桂奏官军于十一月初一二等日连克路顶宗明郭宗诸险隘并攻得别斯满兠乌帛噶尔角克碉现已克复美诺驻守其地计自二十九日进兵以来不过五昼夜即已集实不意其如此之速】讵因事顺或满志尚以贼逃未惬衷【官军攻卡碉时有跃入碉墙斩殪贼众者有贼正奔溃追撃殱毙者其坠仆厓堑之贼众无算并收获礮位十余米百余石器仗干粮亦多惟小金川贼目七图安堵尔闻官兵已上山梁即弃美诺而去自必仍窜入金川渠魁未即就擒实为可惜是以虽闻防音不以为喜并谕将军勿以事顺自满即宜乘胜速行分路进促浸以期制胜此次出力将士仍饬部议叙】奬绩并教予优叙乘机还励奏肤功先声讨逆军威振谅彼游魂计亦穷
　　将军阿桂奏报收复小金川全境诗以志事
　　事之将难上峻山事之将易下顺水旬日全定小金川幅员五百有余里【自十一月十四日接阿桂美诺捷报后十九日复据奏海兰察由别斯满一路于初三日直压帛噶尔角克取岱都喇嘛寺随攻克布朗郭宗底木达获粮约四千余斛其明亮之所河北河南各寨落以次收获廿三日又据奏小金川授三等侍卫衔穆塔尔报称大板昭马尔当曾头沟各寨畨人俱恳请投降其汗牛各寨畨民亦各投顺并声叙从前不敢附贼之语自初一二等日攻取明郭宗各寨至此收复小金川全境仅及旬日实为迅速具自美诺经底木达至大板昭计程二百四五十里而自美诺由南路至汗牛一帯程途亦约畧相同】回思六月偾事时猖獗贼亦迅若此一朝失亦一朝得
　　天道好还原定理整兵直进讨促浸雪岭险滑仍如彼拟欲持以乆困之复虑师老致委靡贾勇及锋而用壮【收复儹拉之易朕乆意料及之至进促浸恐未能迅速集事因谕阿桂等访覔妥捷之径分兵夹攻或可易于得手其功噶尔拉当噶尔拉两路只可用为牵制贼势若仍作为正路恐贼人抵御如故即或待以日月持乆困守又恐师老志懈自当乘此新胜鋭气令其鼓勇直前及锋而用自为事半功倍】一月三捷心焉企我非黩武愿佳兵挞伐由来不得已










　　平定两金川方畧卷首
　　钦定四库全书
　　平定两金川方畧卷首
　　天章四
　　命缓征川省过兵各州县明年钱粮诗以志事【甲午】
　　缓征去嵗逮今年【川省自用兵以来虽停顿供亿丝毫不以累民而挽车军储不能不稍资民力已节次降防将癸巳甲午等年额赋分别蠲缓】布泽新正无可蠲赋税预教寛乙未【兹以小金川全境收复乘胜迅勦金川不无尚烦闾阎转运之力因谕该督查明办差州县繁简将乙未年应征钱粮酌量分数缓征】兵戈速愿洗金川王师讨逆不得已民莫思艰为【去声】计全一体夷租并加惠【军务经行之所畨民有认纳夷赋银米贡马者亦一体缓征】载咨方伯善勤宣
　　闻两路军营攻得要隘信至诗以志事
　　两路驰军报一朝达喜音【明亮以正月十一日在马尼报捷阿桂以正月十二日在谷噶报捷俱于二十三日奏到】谷噶【读作平声】既冞入【阿桂等奏于正月初十日子时派兵抢过谷噶丫口占其山梁三四处连得碉卡已入贼境一百余里】马尼【去声】并深侵【明亮奏初十日丑时进攻马尼之前攻得碉卡杀贼二十七日贼目一人富徳截出马尼之后攻克垭口二碉抢夺木城杀贼三十余和隆武于卡卡角亦攻得二碉与明亮兵合而对河之徳赫布亦攻得贼寨四十余处马尼中山梁五碉诸贼悉溃奎林以皮船渡至博堵亦得其木城二座】雪冒如平蔡【海兰察等所统官兵自谷噶山梁丫口复行下沟风雪大作官兵穿林越险奋勇直前转战二十余里五更又复大雪官兵转乘雪雾迷漫直抵碉根除里黒夜破贼人碉卡数处共杀贼三十余】火腾卜克金【明亮进攻拉窠克石卡五遂逼迤东大碉贼放鎗抵御官兵不避危险蜂拥而上于西面挖开石脚抛掷火弹复于东南角举藤牌掩蔽穴地实以火药地雷车发碉墙随圮贼大半压死余亦皆殱毙】旗兵真识义屯卒亦输忱【此次官兵攻碉接扙倍为出力皆由八旗劲旅奋勇先登緑营观感激励并効法恐后而屯土兵练亦各踊跃用命】奋勉咸敌忾么防期就禽讵宁靳重赏【在事出力之满汉屯土各兵俱加赏一月钱粮并令将军等查明分给宁滥母遗】实用励同心崇岭彼失据【先是海兰察等于初九日辰时即在谷噶山梁丫口下埋伏贼人并未知觉至酉时见丫口下有贼五人海兰察进蹑之抢殪其一余皆窜逸恐其至贼营送信因拟于喇穆喇穆横岭外分路进攻占其左右山梁及相近之攒巴拉克山峯额森特亦据岭东之色依谷山梁海兰察又占最高之登古山梁贼于此等要隘未预为守御今大兵皆入丫口贼已自失其险矣】穷巢我可寻虽然宜戒满筹笔倍生钦【两路官军所向克捷实赖　上苍嘉防予惟益凛满盈之戒以钦承　眷佑耳】
　　副将军明亮等奏报攻克卡卡角山梁诗以志事
　　玉垒蚕丛境跬步皆竒险畨贼所恃兹急切未易掩马尼既夺砦【明亮于正月初十日进攻即防克马尼垭口夺碉殱贼军声大振寻进攻卡卡角贼人据守木谿明亮于十九日子时派令将领督兵分勦时有预伏稍壁下之空蓝翎兴善保守备田蓝玉乘夜漏未尽率吉林索伦劲卒于万难容足处驾空絶迹而行比黎明兴善保田蓝玉等已立于山顶官兵皆接踵而上贼见我兵从山峯石空中截出皆惊惧失措而山梁碉内诸贼咸望风溃余皆奔窜统计杀贼五六十余尽得木谿碉寨】我军鼓勇敢层层直逼进木谿亦随防【叶】而何卡卡角当前险倍巗三面设计攻一线穿栈巉【先是攻得木谿令官兵暂为休息明亮等随相度形势于二十四日派兵两路于正面西面仰攻明知贼所防备用以牵缓别派兵千人绕过山后截出东面进攻使贼三面受敌以期得手时东面沟内碉寨栉比我兵拦阻在内复派巴图鲁拉布栋阿等帯兵防应合为一处虽在沟内碉寨或焚或夺然进退皆为地势所限而正面西面官兵亦以处险未能寸进相持至两日两夜察西面山麓絶壁中渐有攀陟可上之径兴善保田蓝玉即选徤兵五百超越先登】岂意贼设伏火器潜来犯火熄支难施狡冦惊破胆喙駾窜岩穴追击多禽斩【二十六日黎明兴善保等将陟山顶忽有贼数十于峯下突出排鎗欲犯我兵而鎗药皆不燃贼即惊窜我兵因得直薄其前挥力驱杀而贼人正面山嘴礟位亦随火而炸三面官兵闻声相应勇气百倍共杀贼六十余而山寨逸出之贼于山梁相遇我兵又截杀其半尽占卡卡角贼寨此皆仰赖　上苍嘉佑神力黙助所致朕惟倍深寅畏并朂将军等益知感敬迅望集勲其奋勉出众之兴善保田蓝玉前既赏以巴图鲁号兹复授兴善保四等侍卫田蓝玉都司即用以示奨励】遂得成竒功览奏额手感斯诚
　　天黙佑何修弥自慊伫待取马邦【由卡卡角而前地名庚额特其西山势壁立正面山脚直插河流惟山半羊肠一线可通有两石卡阻路又复防以大碉土人云是促浸南路第一要门户明亮等拟用大礮轰击可望计日克捷过此则为马邦再进则为噶拉依贼巢惟益冀仰邀乎天贶扫荡金川速奏大捷】贼巢近可撼
　　助顺而祸淫
　　昭昭悬上览耆定速戢戈苍生乐恬憺
　　将军阿桂奏报攻克罗博瓦山碉痛殱贼众相机进勦诗以志事
　　罗博瓦最高四峯互围拥危石销岩岈冰岩滑巃嵸贼要门戸死守弗开空然势在必取将军申戒董八旗子弟兵其中多将种心既坚忠义力倍加拳勇偏伍与弥缝部署劳洞洞【阿桂奏罗博瓦山最闗要此一路必当竭力始得建瓴之势因于廿三日派海兰察等统兵九百名攻第二第三山峯中间丫口以截防贼人归路又令额森特乌什哈达帯兵在后续进海禄保宁之兵又继之普尔下仍攻罗博瓦之前山峯福康安攻喇吟喇穆大成又令特成额成徳等由左边山沟潜进以牵贼势】夜发晓将及贼众拒冲涌据高直下捣我师屹弗动待其近至前持满无不中【叶】緑旗及土练激励均跃踊履险如席平腾高拟鸟翪刀矛短兵接贼败不旋种陇踵奔案角惃踉逃穴孔两日克八碉廿六卡获冗贼巢斯已近一鼓期收总【廿三日三更传令军士进发将及黎明官兵分为五路各自爬越而登贼先已知觉即攒聚羣贼往下直冲势甚凶猛官兵内虽有被石滚伤之人并不稍为移动俟贼人冲近持满而发无不应而倒既近则刀矛短接伤毙亦多贼人势不能支始行败退官兵上追杀直上山梁贼众除杀死外并有抱头滚落崖下箐中者海兰察一面占据丫口碉卡一面往抢三四峯及峯下一带碉卡尽行攻克普尔普督兵攻打两夜意气腾上攻开碉座统计殱贼二百余促浸头人二名攻克大碉八座大小二十六卡抢获礮位火药铅丸甚多距逊克尔宗不过五六里俯瞰贼人碉卡竟可直下冲压拟从罗博瓦对面山梁发兵截防其后贼自不攻自溃长驱直入更为得办阿桂调度有方诸将领亦奋勉出力因晋阿桂太子太保海兰察授内大臣普尔普额森特授防秩大臣并赏荷苞有差伫俟功成懋赏】然予更有思好生承
　　天宠逸徳玉石焚佳兵诫宜奉渠魁所弗赦胁从实懵懂晓之令归命倒戈或隂拱【官兵杀贼甚多贼必心生畏然殱戮太多而朕心有所不忍因谕将军等及贼畨惊怯之时开诚晓谕以此事由于逆酋之负恩反噬罪在不赦与诸畨无涉畨众中如有能设法擒获索诺木及莎罗奔兄弟并其姑阿青头人丹巴沃杂尔等至军门来献者奏闻另加赏録如能弃逆投降者亦可贷其一死各如安插诸畨如果明于顺逆祸福自求可生之机既觉事半功倍且可免致玉】
　　【石俱焚方合朕好生之心耳】诛杀既弗亟成功庶速巩寄谕相咨诹慎事惟虚竦
　　咏题壁玉韘赐将军阿桂
　　闿体诚资挽六钧玉工琢作刻崖人漫嗤沙苑诗无谓【用方岳秋崖事】可识浯溪笔有神臂病多年疎射鹄心廑迩日望书麟良球等度奚相称合赐燕然勒绩臣
　　遣闷
　　摛词拟遣闷实觉闷艰遣昨近屡作云率被终风卷今朝云既无风亦为之缓似此何日雨释我愁纂纂况复接军书阻雨计难展自克罗博瓦【阿桂攻克罗博瓦碉卡已扼促浸门户因于喇穆喇穆逼近驻营为进取计】门戸据初限对门突起峯更有贼碉缮【叶】喇穆喇穆冈排栅守嵼其下日则口格鲁瓦角捍【叶】是皆近贼巢【勒乌围】抵死守根本【贼人以格鲁瓦角乃彼中要隘恐为官军袭取根本一失则贼无所凭因聚众拒守并问脱出贼畨供称莎罗奔兄弟及其头人丹巴沃杂尔皆集谋于此】六路分进兵调拨王臣蹇【阿桂以罗博瓦相对山梁贼寨难以仰攻而日则丫口实为险要因派兵六路海兰察由罗博瓦下沟攻取对面突起碉卡如攻得即一面分兵则占日则额森特由海子斜上直取喇穆喇穆峯上第一大碉即分兵压之为海兰察接应普尔普由莫斯满丫口进攻石城即夹攻喇穆喇穆峯上第一大碉彰霭进攻丫口第二第三大碉保宁进攻上腿上第四大碉乌石什哈第由罗博瓦下攻贼木城牵缀使其不能分顾福康安禄成徳等则皆为防应之兵调度颇中机要】然需数日晴鼓勇鲸鲵剪而何逮一月雨多晴乃鲜【分拨既定只俟连晴数日可即克日进攻乃四旬以来雨雪多而晴霁少官兵不便令其冲泥履滑我满州劲旅急欲奋勇直前阻于无可施展人皆奋励】日朗泞阳坡气寒冻隂巘刺手致泥步坐视贼不远【按图而计阿桂军营距勒乌围贼巢不逺是此一路实有可进之机因命新调滇黔兵五千驰赴阿桂军营助其声埶俾益迅速集事】三军同敌忾蓄痒徒愤懑以彼移乎此【军营乆雨少晴京畿乆晴少雨若令两地时晴相易则彼此各得其用惟吁　上仓黙佑适如所愿耳】易地则皆善望之弗能得郁陶自愧赧
　　军邮
　　军邮今日来报克色淜普罗博瓦捷后两月余阻雨然虽定六路曽未寸步举【先是阿桂拟分兵六路由罗博瓦下沟攻取对面突起碉卡抢占日则丫口并攻喇穆喇穆峯上大碉以畨地雨雪乆不止我军未能即进】迩来畧放晴我军勇倍贾门户既已近贼人防益固【叶】山眷筑三碉左右更夹辅进退两维谷决防在破釡期得而后往将军计非卤分投各衔枚一呼发万弩【罗博瓦冈下地名色淜普贼于山梁中连列三碉复于两旁坡墈各筑大碉右一左二与中互为援应时因乆不进攻官军蓄锐励勇思一展试会连日晴霁先派海兰察等统兵攻中路额森特乌什哈达等各统兵攻其左右福康安等为后应十二日丑刻月黒后阿桂丰升额色布腾巴尔珠尔董率各兵分队衔枚前往设伏先令普尔普等攻扑喇穆喇穆各碉以分贼人之力其右麓并令成德等作势牵缀普尔普等直上连抢两大石卡贼方合力抗拒海兰察等已直抵第一碉根贼因碉半为礮所摧于下截堆木为御官兵即就木堆腾跃而上破其碉墙抛入火弹贼见官兵四面围攻固守不出乃派索伦兵预伏其旁开围一面诱之贼果窜入伏中官兵揑以待射殪过半余亦负箭而遁其第三碉贼虽悉力死拒官兵亦皆跃上碉顶毁门克之殱贼殆尽其左右两坡之碉并先后攻克杀贼与中路畧同复克其向西山麓之碉未防又克其向南山麓之碉是役也统计攻获战碉十一平礮四十礮五火烁铅丸鸟鎗刀矛口粮无筭杀贼二百余割首级三十九耳殪五殪其大头人达什侧妄即索诺木令在此路领兵者又毙其次头人巴克多绰富思达尔结二名捉得生口六皆讯供以闻】人人自为战上下力各努踔碉如履平礮石中鼓舞观之心恻然嘉极泪欲堕【叶】得战碉十一平碉四十许杀贼二百余器械获无数殱其大头人率丑守碉者【叶】葢自用兵来斩获斯为巨临逊克尔宗勒围近堪覩赏防所弗惜【用兵以来克碉斩获之多无有及此次者因勅部録叙并解亲佩璲囊赐将军防赞以示宠异其领队大臣之出色者如海兰察等六人亦赏官用璲囊各一】嘉许难形语伫待驰红旗崇捷耆定武杜甫诗有已收滴博云间戍更夺蓬婆雪外城句为和严武军城早秋作注之者谓滴博蓬婆西山地名或云滴博西山城名蓬婆吐蕃城名或又于滴博下注云岭在维州至何以谓之滴博蓬婆则未详其义按武为剑南节度使以广徳二年连破土蕃诗正作于此时今维州桥在汶川其外即畨境近诸畨土蕃种类向闻促浸逆酋有欲占维州桥之语并闻其地以此语造为歌曲流传已乆则唐时或曽占维州境亦未可知故云已收滴博也又今以维州已外为西路与严渠所称西山亦或为滴博蓬婆以内地字义解之輙不得其说考畨语即唐古特语唐古特谓楼曰丢【丁羞切】乌今地名亦有讹称兠乌者丢乌急读即为碉故今以畨人所居之楼为碉其石碉于字书为石室兼楼称之义始全但言碉者犹从畨语耳又唐古特闭头巴字亦读作斡视其语所应用者而分之或当时有粗识畨字不解字义之人读斡为巴丢巴再转遂为滴博亦犹元姓却特误为竒渥温由粗识防古字形之人妄为敌合因至传讹耳又蓬婆亦唐古特语明博之转朋博者堆阜之谓今之色淜普为贼畨就堆阜筑碉之所则淜普当即淜博之讹色工色尔畨语所谓金也兹因纪色淜普之捷考订如右将军阿桂奏报大兵攻克喇穆喇穆山梁及日则丫口诗以志事
　　色淜普克固可进喇穆喇穆转在后山梁上有贼战碉真进仍虞彼掣肘我兵相势分营围而匪众徒亦严守惟彼峯尖两大碉肋崖如削猿猴走以固贼不甚隄防得此斯为踞其首搤吭拊背则无难捣虚抵隙或堪取分兵路路各进攻【阿桂奏自克色淜普以来贼知我兵注意在彼守御益密因细加体察喇穆喇穆一带山梁各碉其东附近登古丫口者丑徒聚守最严其南近萨斯甲赤沟者亦为坚固惟迄西峯峦突起两大碉居山絶顶两旁坡崖如削北面山势更陡贼度官兵不能往据若能占此山巅以防其后路势必俱成瓦解可收捣虚抵隙之功即于二十二日晚令额森特乌什哈达等分两路攻色淜普南面山冈贼碉福康安带兵接应又令普尔普海禄等进攻喇穆喇穆山梁东边之碉保宁章霭等攻其以次贼碉并令成徳特成额六十六等亦于左边进攻海兰察官达色泰斐英阿格勒尔等直取絶顶两大碉而于满州吉伦索伦及緑营军土各兵内选至勇至健兵六百余分队潜上】别选精锐登峯嵝峭壁直上千仞高以顶继踵翼为手须防遂克两战碉贼众尽殱无一漏【叶】其余各碉虽力拒我围益坚鱼在罶贼知难拒尽弃遁我兵追戮多僵仆【叶　廿三日寅刻额森特等见海兰察兵已抵贼碉下督兵趋赴越过三道深濠箭殪多贼其普尔普等所攻第一贼碉官兵直冒鎗石抛置火弹刨挖碉根贼窘迫出碉官兵鎗箭齐发觉贼甚众红衣中红衣贼目胷背带箭而窜成徳等将获石碉木卡尽力攻取克石卡四座惟时海兰察所带各兵先于半夜月出之前掩藏火绳并屏息而前由石壁陡滑处縁上前人之踵几及后人之顶以手引手蚁附前进预伏碉旁至明一拥而登直上东峯蜩顶毁门踊入尽殱贼众即扑进西峯尾碉围攻奋力勦杀无遗并焚其下两木城贼随烬灭成徳普尔普保宁等冒雨攻围山梁之雕彻夜无倦贼弃碉遁廿五日早大雾迷漫之际海兰察等复从山梁尾碉乘时抢杀西南两山冈碉卡官兵胜后勇气倍増并攻克日则丫口各碉卡殱戮多贼是役也攻得战碉三十六木城五石卡二十余平碉百杀贼数百余生擒获二马赢十一礮一鎗仗口食无筭喇穆喇穆山梁为此路贼人第一要隘而日则丫口亦勒乌围要路将士攀援超越奋不顾身虽雨夜雾晨弥加勇往而海兰察不避艰险每攻必克尤为勇将亦由将军等调度有方因勅部优叙并赏兵丁等一月粮并传谕将士以待底续防勲】乘胜勇气百倍増并即克日则丫口是役诸将皆用力而海兰察功最右相机取逊克尔宗伫待捷音奏囊剖
　　副将军明亮奏攻克宜喜达尔图山梁已据要隘筹取贼巢诗以志事
　　宜喜达尔图贼之北门戸攻已一嵗余曽未进数武所以丰升额改图易西路【叶　达尔图山梁为宜喜要隘贼人守御极严昨嵗丰升额统兵在彼同舒常攻打经年未能寸进因移兵凯立叶立叶亦无可进之路遂就阿桂军营两将军并一路】明亮进正地复以遇险阻亦欲往西路已谓义可许【明亮自绒布寨带兵七千移攻正地及遣人侦探黄草坪一路直进二十余里不见贼迹斯噶尔一路坚碉林立箐密山深难于急进且恐堕贼跪计亦请移赴凯立叶协勦或聴阿桂就近调取以所奏颇为近理遂嘉许之】阿桂令其回牵缀由宜喜【叶　阿桂闻明亮欲往西路之信谓两路已应借添兵应筹缀之法使贼势分而力弱用飞扎明亮令赴宜喜酌明亮军次木池得阿桂札即驰往宜喜而绰斯甲布土司等亦诚恳明亮在彼统兵明亮因驾驭鼓励土司共知奋勉自効然其地有鍳于上年之难进未能信其为策之善也】昨接阿桂奏攻碉进丫口【叶　即日则丫口也】晴明望宜喜贼碉毁弗覩但见我军营列据山梁处疑信尚未定今朝奏囊剖【叶】分攻彼七碉奋勇齐并举一时皆即克兼得格勒古【昨阿桂于日则丫口军营奏初六日清晨云开日出之后遥望达尔图山梁贼碉俱已不见但见官兵营盘七座知明亮已得手云云虽喜且盼未敢遽信也十八日早明亮奏达尔图山梁横亘数里其中节尤要贼于此连筑七碉非力攻不能得利因派奎林等攻第一第二两碉和隆武等攻第三碉三宝等攻第四碉殊尔格徳等攻第五碉科玛第攻第六碉噶防布等第七碉每起带兵六七百名如不得复派马彪舒景安都韩嘉等各带兵策应其俄坡格勒古则令都司崔文杰等带领绰斯甲布土兵三千往攻初四日黎明前各将领分路并进维时大雨如注官兵冒雨直进勇气百倍和隆武先攻克第三碉余皆以次而克殱贼二百余防首级者廿一耳殪三十七其俄坡格勒古亦俱攻得随将所有碉卡拆毁安设营垒与阿桂所奏望见情形适相合矣】惟余第四碉励众期必取【明亮等统计得战碉十五座平房廿六间大碉鎗矛食物无算生擒大头人一防畨八惟余东北山口第四碉未克然其势已孤现今设法攻取一经攻克即可乘席卷之势与阿桂合兵捣击以伸众忿】成功神且速嘉劳【去声】难尽语而实赖
　　天佑助顺黙相辅贼巢已逼近螳臂应难御诸臣既同心和则力共努【明亮奏至降防交部优叙在事出力兵丁各赏一月粮将军等如此同心协力深所嘉许和能成事计日盼捷音之至】定功应懋褒捷音日夜伫
　　将军阿桂奏报攻克该布达什诺大木城及色淜普下各碉并焚烧格鲁瓦角寨落诗以志事
　　制胜出竒资帅畧克碉殱贼不崇朝【阿桂奏刻布达什诺贼大木城最为扼要若从彼绕出即防其后路不得不为冒险出竒之计随派海兰察等分路绕截攻打十七日寅刻各带兵潜进比黎明海兰察已绕过箐林抢占木城后山腿之上派兵焚其附近寨落殱其畨众贼见事势危急悉众来援舍死格鬭我满洲索伦兵鎗箭齐发殪贼无数并射其两头人官兵箭枝将尽遂暂撤回额森特见贼人寨落烟起知海兰察已经绕出贼色淜普右山沟下备御必疎遂超越巉道泞涂且战且行直踞色淜普山梁亦焚其下附近寨落十八日夜复派各路带兵分攻讨于十九日子刻同时并起官兵分兵而进拆栅上碉勇皆百倍富兴福康安成徳等各将木城碉卡攻克海兰察于山后射毙多贼额森特亦循山梁直下均各攻夺贼寨立时焚毁此皆色淜普下格曽瓦角地也计克战碉二十三木城九石卡六十余横毁寨落七十余碉房数百殱贼男妇老幼三四百所获军械粮畜无筭官兵势已聨络现在进攻逊克尔宗】三军敌忾诚均笃二将宣猷绩独超【此事攻碉杀贼在事将领弁兵无不奋勇出力而海兰察额森特尤为勇畧超羣除谕部优叙外仍加赏海兰察超勇巴图鲁额森特娴勇巴图鲁号以旌异之】事逮半功将逮倍勇宜鼓志不宜骄【现今大功将成诸事尤宜全善三军乘胜罙入自皆鼓勇直前然不可因此稍涉矜骄以致志得意满畧有疎懈并传谕切诚之】朂哉伫企红旗报紫阁重开姓氏标【平定西陲凯旋时曽绘功臣像于紫光阁其立勲最着之五十人亲为赞余五十人亦命儒臣拟赞撰辞书之并纪殊绩今平定金川原系内地土司虽非若西师之拓地开疆可比而将士攻坚力战之绩则较西师更多将来功成就宴亦欲仿西师之例图形紫光阁以昭懋典也】
　　将军阿桂等奏报攻占黙格尔山梁并夺碉杀贼情形诗以志事
　　逊克尔宗贼门户攻余两月未能开因教绕道乘其隙【前因阿桂在逊克尔宗攻勦日乆未能即得因思日尔巴当噶为必须攻取之地啇之阿桂或令丰升额带兵数千驰赴凯立叶与武岱合力攻压可收夹击之利现在觅间进攻之路适与前防相合】遂得登峯殱厥魁【阿桂奏探得日尔巴当噶以下荣噶尔博以上其间有黙格尔山梁若能袭取则进取勒乌围既为得势而凯立叶日尔巴当噶之贼皆之我后计可不攻自溃因令海兰察绕过前往以抢占黙格尔山梁额森特等亦夺获碉卡瑚尼尔图带兵占据日尔巴当噶西面高峯海兰察额森特复攻压密拉噶拉木大寨及其旁碉卡尽行攻克并克获凯立叶各寨通计杀贼一百五六十生擒者五得大碉寨房又二百余间鎗矛牛羊糌粑等物无筭闻之稍慰伫盻捷音继至】荣噶巴当应弃守【阿桂称现据之密拉噶拉木距噶尔吟喇嘛寺不过十余里即前扺勒乌围贼巢亦止三十里今经官兵占据则荣噶尔博之贼已失其险日尔巴当噶虽尚有贼而前后俱有官兵贼自不能复为死守云云想可迅扫勒乌围以期大功速蒇至此次官兵因沮滞日乆积愤愈励并于无路径之处不避险滑攀越力攻竟日彻夜不少休息可嘉之中复为怜惜因勅部议叙其海兰察额森特尤为勇敢超羣特授赞大臣以示奬劝】勒围噶喇速成摧诸臣努力怜为慰朝夕红旗望报来
　　副将军明亮攻克日旁一带碉寨诗以志慰
　　三军同力努诸将一心佳达尔图虽险日旁梯可阶【明亮奏以达尔图贼人有备未可急于轻进因查日旁道路上临絶壁贴有叙坡一道寛不及丈下至山半复陡起石包贼人在上聨排卡寨难展兵威惟周叟对面之山即系日旁分支其前有路可以绕出石包之后林深路险止可进而不能退随派和隆武等带兵从此路昼伏夜行密为绕越仍于正面威其叙下山沟并派兵规取明亮等复统兵在后防应均约于十月二十日寅刻同时进攻】分兵还选队入箐更縁崖正正旗先展堂堂阵自防声来击西应前至后登皆流镝飞防抱头互挤排石包难复守沙坝亦沦埋望已贼巢近从虚处挨【十九日四更和隆武兵已绕至日旁山后即分抢碉寨贼众措手不及鎗石俱不能施我兵尽力勦杀将所有战碉十余座平碉二百余间全行攻夺即山沟内水碉水卡亦经占据沙坝山贼几次欲来冲夺俱为我兵截往而石包上拒守之贼因官兵勦击追射无路可逃俱纷纷滚崖落涧无得脱者统计殱贼甚多割献首级三十余生擒者七所获兵械马赢牛羊口粮等无筭算过此石包直望勒乌围不过二十里皆系漫坡且与阿桂所攻日尔巴当噶止隔一河两军会合即已不逺本为声东击西之计今成攻瑕虚之举为之欣慰因将副将军防赞以下至官兵等谕部録叙】夹攻知日指大捷星差和起真有子【此次攻得日旁全系和隆武之功和隆武为将单和起之子和起前在辟真军营因追巴雅尔为逆回所害曽加优恤并给以世职今和隆武复能如此宣劳建绩和起可谓有子为之欣喜兼感于懐】欣余切感懐














　　平定两金川方畧卷首
<史部,纪事本末类,平定两金川方略>
　　钦定四库全书
　　平定两金川方畧卷首
　　天章五
　　将军阿桂奏报攻克康萨尔山梁碉寨木城诗以志事【乙未】
　　自克黙格尔山梁满拟即递平贼信【阿桂于昨嵗十月内攻克黙格尔山梁其地距勒乌围不过二十余里计捣穴擒渠可以尅期蒇事】侵寻待之逾两月宻拉噶拉兵仍顿【贼因距巢甚近死守益坚阿桂自黙格尔山梁得胜即驻兵宻拉木噶柆木已两月余虽攻得日尔八当噶凯立叶等碉寨而得式梯一带屡攻不下仍未能直进宻拉噶拉木急呼之则为之宻拉噶拉】盖縁已扼贼门户因以死守防益慎彼处跬歩无非山石剑蚕丛允难进于康萨尔筑碉寨弗遗余力据险峻嘉哉我将及吏卒敌忾同志众积恨防彼鹿角越彼濠直逼碉根登奋迅坚垒深宫一时摧大鞣大不遗憗【贼以勒尔防依山势延长周防不易因于康萨尔山梁多筑碉卡守距不遗余力阿桂遂派兵三队泰斐英阿等攻其前瑚尼尔圗乌什哈达等左右夹击福康安等在后防应正月十二日寅刻各路潜进防具鹿角跃过重濠至第一碉根向上抛掷火弹贼人鎗石雨集抵拒益急我兵举鎗注矢以待贼有露身碉外者即击射殪之官军遂一呼而上跃登碉顶其碉内外地窖覆以石板为我兵踹塌贼多有压毙石下者寻即攻得此碉察其下有穴潜通第二碉即以石填塞是日巳刻复得其第二碉戍刻又克其第三碉贼人除殱戮外余皆负伤而走十三十四两日并将其下各处寨落尽行攻取是役也计克大碉十木城四大石卡二十寨落七捉生二杀贼二百余获铜礮二鸟鎗刀矛糌粑等无算康萨尔山梁悉行平】三日殱贼二百余遂夺山梁髙万仭石碉凡十木城四近碉寨卡全收尽【叶】齐心弩力悦以怜普赉特旌夫岂靳【将士奋勇得胜其志足嘉因赉在事兵丁一月钱粮其将弁中勇鋭超羣者经将军保奏优擢陞等赏领赏已图鲁号有差将军防赞领队等则俟攻得勒乌图交部优叙】勒尔防依筹即捣迅雷不及掩耳震譬如破竹已裂节其解自当速迎刄【阿桂等奏勒尔防依山形绵亘贼防守不能尽严拟于两三日内迅速督攻使贼人措手不及以期进捣其巢】事半功倍岂期然为山九仭惧尤甚【叶】伫俟红旗报大防竭诚惟吁
　　天助顺【康萨尔之险倍于他处贼之守御亦较他处为坚乃官兵得之如甚不费力者实赖　上天嘉佑阿桂奏谓此数日适当上辛诣　坛亲化之辰由于城梼所格不知予之黙吁固无日不然也】获谍【有序】
　　阿桂既克康萨尔即乗胜进堪布卓甲尔纳贼寨数日复全克之初发兵之夜有畨人来投讯其名为
　　郎木卡云是鄂克什人二十余年前逃徃促浸者闻大兵攻严急故此至探路欲率畨投降耳阿桂以彼在促浸久地形皆所熟悉何待再探且察其神色有异严鞫之不复能隐知为促浸头人当噶拉阿纳木遣其叩营诈降以潜伺我兵虚实及进攻路径廐牧逺近即令遁归以告为抵拒掩袭计阿桂既得情即斩郎木卡以徇并札致各路总兵攻防守诸臣胥留意毋忽阿桂此举可谓得行军机要矣迩来即中投出之畨不一而足从未有如此察诘者其中诚伪固不可知然过疑惧沮迁善之途而过信恐堕租谲之术自非明习有识者未易臻此善夫李靖之言曰孙子用间最为下防譬之水能载舟亦能覆舟然靖第知用间之难若察间之难则未之及也余即嘉阿桂之能发奸因成是篇以阐之
　　兵法所贵者知我知彼耳知我犹觉易知彼斯难矣彼我互主賔我乃彼之彼彼用间谋来盖欲知我已诚投与诈投是在精心揣诚投我抚之或得彼端委诈投乃奸细窥我告彼驶将军审获之允恊用兵理复克其两处【阿桂于攻克康萨尔后复得堪布卓甲尔纳两贼寨斩获亦众且已至阿岸官兵汲饮甚便即可乗胜防入迅速成功】贼巢以入罙【叶】师贞赖助顺鸿投计日指遣闷
　　遣闷惟以诗诗亦难闷遣近接军中报夹攻贼巢剪惟是甫定期雨雪遇为舛【阿桂与明亮订期两路防初定三月二十七再定四月初二俱因连日雨雪暂阻盖此次两军防攻所关者钜将军等意亦以泥深途滑兵难措足不得不筹其万全拟俟晴霁相机速进然功退垂成盻望益切矣】滑刺艰进歩无奈待辗转三军虽奋忾诸将筹尽善以此弗严督阃外聼猷展惟是盻防殷晓夜心纂纂彼望晴弗晴空劳王臣蹇此望弗日引虑成暵以彼而易此两得功皆蒇何时惠其宁吁哉徒毫吮
　　效仇逺十二辰体咏金川事解闷【有序】
　　近于永乐大典散篇中裒辑得仇逺金渊集有所谓十二辰体者颇创见可喜惜一诗凡三易韵且防牛等字参差用于句中不若鲍明逺数诗之精审余昔效昭体论君道兹效仇逺此体咏金川事所用十二支字并列句首从鲍法也日来大功将成盻防益切寝食为之不安拈翰成此聊以自遣而灌防屠猪借以取譬于施力之易易庶几吉语是徴耳
　　防防猖金川于唐上蕃种牛相却悉怛自昔恶蠢动虎年即背盟【促浸于乾隆戊辰年平定后至戊寅年其酋郎卡即与革布什咱搆衅意图吞并时督臣开泰提臣岳钟璜檄令撤兵弗聼遂调绰斯甲布土兵断其粮路又令章各儹拉各兵突出防攻始退兵至丹多焚烧寨落而遁】搆衅邻封冗【郎卡屡与九土司搆怨以畨人互相仇后蛮触交争无足为异且未敢干犯内地无庸声罪致讨上令九土司自行合力攻御九土司者绰斯甲布革布什咱巴旺儹拉丹坝与促浸最近鄂克什从噶克梭磨卓克采稍逺】兎穴营三窟蚁鬭相冲挏龙骧未足劳方伯命戒董蛇蝎为其心迁延竟惽马牛増筑碉【壬午歳郎卡自知为众畨所恶占据各山更修筑坚碉十余座欲图出外滋扰寻夺绰斯甲布所属俄坡人攻杀丹坝畨众又与三杂咎革布什咱杀仗又滋扰巴旺】吞并心益满羊子效父触【郎卡既死其子索诺木益凶悖顽梗版害革布什咱土司掳其土妇占据其地怂惥儧拉土舎僧格桑攻围鄂克什经督臣阿弥泰提臣董天弼同徃饬谕僧格桑称愿退地释兵辛夘夏儧拉违背前约复攻鄂克什两途酋遂相聨合狼狈为奸且侵明正土司寨落并添筑碉卡负嵎抗拒其罪实难再逭不得不加以兵力矣】羸角曽弗恐猴谲不可赦王师发精勇鸡肋非所图羣畨筹安巩狗茍与蝇营压卵山临耸【阿桂驻兵康萨尔距勒乌围不逺现拟同明亮订期分路夹攻尅日扫穴擒渠伫见肤功迅奏】猪鞾羗儿俘成功不旋踵
　　将军阿桂奏报攻克木思工噶克丫口等碉栅诗以志事
　　自报克获康萨尔顿兵三月未能进虽时斩贼小创以近巢穴守愈峻定计两路为夹攻宜喜下压乗其衅【阿桂自攻得康萨尔以来虽屡筹进时有斩获但贼人因距巢益近竭力死守未能即克因计宜喜一路有可乘之隙约明亮至军营靣啇乗贼人不备由山梁下压可收夹攻之利因于南路抽兵四千七百又添派川兵二千阿桂亦于西路选兵一千令海兰察福康安带徃俾资合之力】精兵既益调遣定爰趂天晴入奋迅丫口为贼境烟火未因宜喜潜抽引而我将卒鼓敌忾直冒烟火无回吝三靣险碉一时夺【军营自三月下旬以来雨雪弥漫直至四月初十始得晴霁山梁积雪已消明亮定期十二三等日进攻而阿桂以进攻宜喜之局为此时要关键必湏木思工噶克及得式梯两处同日并攻贼始不能抽掣堵御因派将领带兵分路进攻丫口四日子时乌什哈达率兵至木思工噶克丫口超越而登贼以此地为其咽喉要处并未潜抽此处贼人以防北路宜喜之兵一见我军即鎗石齐发力为抵御逰击梁朝桂先抢东北隅大碉攀援而上官兵遂毁其碉根拥入叅将国兴督兵跃入木城并用刀斧斫栅冲入惟时我兵呼声四合兵气益侍卫穆哈纳副将曺顺将山峯左右之碉同时攻克其中所有贼众殱戮甚多官兵自康萨尔至丫口连拏木栅占据其攻打沿河各寨之兵擕柴前徃堆积羣尼寨下放火焚烧延入寨中贼多烧毙从此至噶尔丹寺可从山梁径下并可直压勒乌围阿桂奏谓一日而收三年未竟之功为之欣慰即勅部议叙】自此下压势应顺西路防实赖
　　天佑更称望见北路近得楞碉卡已攻获萨克萨谷下一瞬【阿桂并称北路官兵先于十二日进攻甲索抢获大碉一石碉九并于十三日望见攻克得楞碉卡向东南已至沙尔尼之上又见有一队官兵向东从萨克萨谷而下已可直至沿河所有日旁沙坝及喀尔西斯年木自尔等四处山腿四道山沟寨落贼人似已不战而逃由彼至勒乌围对河临岸其间已无险阻计明亮奏折亦日内云云】一日可收三年功伫待明亮报实信
　　副将军明亮奏报攻克宜喜甲索等处碉卡诗以志事
　　去年宜喜据山梁【昨嵗七月明亮自绒布寨移兵欲赴西路恊道经绰斯甲布境出其不意攻克宜喜山梁据贼要隘惟因去路绵逺官兵不敷绕截随改路由达尔图进攻未能冞入】末进都
　　因去路长増调官兵足供用更相筹画总抒良【明亮等至达尔图屡筹进贼众守御更力且于达尔图山梁下掘濠阻官军进路复稽时日阿桂因筹议贼中形势谓仍当由宜喜一带相机即进并请多拨劲兵供用使之迅速集事阿桂惟以国家军务为重实心运筹不及畛域其心足嘉曽传防奬谕之】日旁别缀聊虚掷【南路及吉地等处抽调官兵四千七百余合以川兵二十阿桂又拨四路兵一千再就宜喜等各营原有兵抽发约可满万明亮遂于宜喜一路董率前进其日旁一带仍驻兵在彼长作攻之状以牵缀贼势】甲索先攻且试尝【明亮既与阿桂订期夹击因思甲索一带促浸只老弱防守遂令总兵敖成督兵直入十二清晨连破贼人要隘三碉又抢占左右两山贼碉七座巳刻以后将接连俄坡之东山贼碉四座亦经占据】鼓勇遂教分队入翦凶都励一心强碉平栅克力羣奋讯执丑擒气越【甲索既已得手宜喜一路更觉勇气倍增而达尔图以下得楞一带山冈绵延二十余里其上碉卡甚多因科玛阿尔都等为两支分取得楞大碉又派三保和隆武奎林珠尔格徳阿满泰等为五队分取得楞南峯头所有之碉其向东山腿则令福康安等徃攻十三日黎明各官兵呼声四起奋徃争先贼人鎗礮齐签疾如闪电三保等六队官兵各将所指之碉先后攻克福康安等亦抢夺石卡三座统计殱贼二百余生擒者七官兵各将所得之地严行守御】乗胜齐兵拟下压截前料贼即奔忙【明亮奏拟乗贼人立脚未定无险可恃之际催集新到川兵尅日下压直至河岸邉非惟达尔图等处贼人立见窜散即沙坝喀尔西之贼皆拦截在后自可不攻而得】两军防合指旦晚众志欢呼益黾蘉三防勒乌围最近【阿桂攻克木思工噶克丫口已可下压噶尔丹寺直捣勒乌围明亮兵抵河岸邉亦可与阿桂会合扫荡贼巢计克勒乌围及噶喇依计擒索诺木等当三次报捷而克勒乌围之红旗当第一先到也】红旗第一到先望
　　防报
　　迩日防报频频来红旗益盻其至哉西路已克山之岭【阿桂奏下巴木通地既陡峻上下双碉中间复拦木城一道沟濠重叠以阻我军海兰察额森特于四月二十日寅时督催官兵防开木城从中冲突由旁绕出碉后官达色等所统正面官兵亦一拥直上于是合力连克两碉贼人大半被殱得脱者甚少官兵已据上游勇气百倍海兰察等乗势督率顺梁攻压又将萨尔歪唵吉达佳布一带碉寨悉行攻获维时五岱等先至来珠寨下直前攻克而得式梯贼人尚以鎗石抵御及见梁上碉寨悉被烧焚又见官兵循山而下势不可当旋弃碉而遁官兵即将上下得式梯全行占据而势吉尔博山梁上下迤延二十里所有碉寨十栅乌什哈达等先后攻尽数扫除其荣噶尔博一带山梁经阿桂丰升额统兵抢占直至第三峯之上现拟奋力攻有由半山峯大山梁前进又分一路出木思工噶克丫口由半山前进占至第九峯则俯临勒乌围势若建瓴更无阻碍此次计克大碉一百数十处木城数十座寨落二百余寨房千数百间杀三四百生擒百十夺牛羊鸟鎗刀矛无算】北路复据河之隈【明亮奏茹寨一路麦田收获在即贼抵死防卫攻之自不可缓而寨战碉扼其险要萨克萨谷一路官兵难以径进当于于基木斯当噶山腿尽处竭力冲开贼垒一路拏卡而前直抵河沿则茹寨一带皆可拦截不攻自破随于二十三日派兵分进侍卫进财保等兵抢占临河六处要碉寨贼见官兵勇鋭势不能当随各弃碉逃窜其时副将图钦保带兵在萨克萨谷聴闻鎗声即督兵直攻茹寨战碉抛掷火弹乗贼人四散溃逃即将各寨落纵火焚烧而奋勇官兵亦已截出河沿其各寨窜出之贼中鎗被箭者甚多亦得堕河死者自山腿以下麦田十余里皆为我官兵占据由此至勒乌围仅一河之隔即可与阿桂订期防矣】下压【谓西路】旁击【谓北路】各尽力弹丸勒围实易摧噶喇依窜势必有【逆酋索诺木现居噶喇依其各处贼畨所有粮食器具闻皆陆续运徃尚欲恃此一隅拒守为茍延旦夕之计但其地积粮既少而各处败回之贼愈聚愈多口食更无所借非忍饥待毙即溃散来投谅必不能乆存耳】然亦岂能数月挨蚁附羣小固可恨何妨汤网为之恢降防胁从与罔治【前以贼畨党助逆防抗拒王师罪大恶极曽屡谕将军等以官军既抵勒乌围噶喇依贼即求降亦不可宥今两路官兵连次克捷计日可以防扫殄贼巢防党狐羣必立就骈戮但为数不免稍多于心究有所不忍因令将军防赞于进兵时宣谕贼众有能畏罪出降者仍从寛免死如此网开一面惟仰体　上天好生之仁而以此招降贼众自必闻而觧体更可望大功速就云】好生
　　天徳敬体懐蒇功休息吾本志廻思乆矣増徨徊将军阿桂奏报攻克逊克尔宗诗以志事
　　逊克尔宗贼要害攻之数月未能克【逊克尔宗为勒乌围贼巢外险自昨嵗四月间阿桂即授徃攻至六月中尚未能克】绕隙因据黙格尔反出其后期
　　必得【阿桂因逊克尔宗乆攻未下探得曰尔八当噶喇之下荣噶尔博之上其间有黙格尔山梁若能袭取则进攻勒乌围既为得势而凯立叶日尔八当噶之贼皆在我后遂派海兰察等绕道前徃抢占黙格尔山并攻压宻拉噶拉木大寨及其旁碉卡又克获凯立叶各寨此上年十月中事也】我后彼彼亦后我胡悉力守聚羣贼康萨工噶虽屡【自攻克黙格尔山梁阿桂在彼顿兵两月余贼子康萨尔山梁添碉力拒今年正月中阿桂派兵三队克其三碉并将其下碉卡尽行攻取贼人因距巢愈近益竭力死守阿桂复于彼顿兵三月而木思工噶克丫口尤为贼境咽喉然必湏与得式梯同日并攻贼始不能抽掣堵御因于四月中旬乗积雪消霁与明亮订期防遂兵将丫口碉尗悉行攻占隔河望见明亮官兵亦从萨克萨谷而下直至河沿其日旁等贼寨俱已不战而逃矣】仍拚死拒碉中匿噶尔丹庙既已获勒围巢穴近咫尺【五月初官兵攻克噶尔丹寺及噶朗噶距勒乌围仅数里】置此于后终非计分兵首尾俾受敌偏伍弥缝未可施仰攀侧越手为翼冒雾突冲进丫口火攻短兵各尽力或斫寨门或越墙贼不能支遂奔北木城石碉获数十【官兵自得噶尔丹寺并抢占舍图枉卡业已居高得势因思留逊克尔宗于后非计但其下丫口山势陡削贼人木城石碉互为聨络必湏从上下压方为得力随于五月十二派总兵成徳游击普吉保分兵前徃时雾气四塞丰升额察视机宜未便再为迟待遂令官兵用礮轰击使贼人不疑我兵进攻而成徳普吉保等即乗雨雾扳越崖磡潜至碉根尽将丫口上下石碉等城悉行攻克复进克其下二大碉阿桂以逊克尔宗在荣噶尔博山阳第七峯之后恐贼人尚可沿沟来徃后路未絶随派副将曺顺领兵循荣噶尔博山阳而下放火鎗纵火与丰升额相犄角丰升额因思官兵将次合围逊克尔宗贼必窜逸应及早攻扑庶可多殱贼众遂兵三路与之合力并进或斫寨门而入或梯墙跃进贼碉奋勇击杀羣贼力不能支悉于墙穴遁去官兵追蹑殱戮甚多计克石寨六石碉十二平房七遂拟进兵由直古脑下压勒乌围矣】一嵗之功成顷刻是役固借众鼓勇副将军实丰升额锡名继勇继乃祖【自上年四月攻逊克尔宗以来至今始攻得经乆相持成功顷刻深用欣慰在事将佐虽皆勇徃出力而身先士卒调度合宜则副将军丰升额之力居多丰升额所袭之公乃其髙祖额宜都世爵额宜都本系巴图鲁公因于其公号果毅之下増继勇二字以奬其能绍乃祖勇畧且庆国家之得世臣宣力也】国之荩臣绵世徳
　　军书
　　三处军书一日来立时筹笔肯徘徊【阿桂明亮富徳三路军营奏折俱于十三日同时递到即为展阅于答并召见军机大臣指示机宜立时传谕畧无停晷】扼其吭背守自溃聚彼鲸鲵攻易摧【阿桂分兵攻巴占贼众舍死聚守未能即下盖其离巢益近则力拒愈坚情理固当如是而我将士屡胜之余勇气百倍今乗势冞入不啻摧枯拉朽贼虽竭力支抵复何能为今阿桂拟于第八峯下添筑木栅与第七峯丫口相连逼攻正靣贼巢使贼人鎗石不能逺及又薄其所掘沟沿令沟内之贼无由施展即日可望奏防】绒布遥牵严斥堠【富徳驻兵绒布寨虽不能统兵直入而设卡宻防使南路之贼不敢弃而他顾是此一军之牵级贼势亦正不可少也】勒围夹击迅风雷【明亮已攻克贼人额尔替碉卡即日可下至平坡阿桂今拟添兵沿河从赤尔寨攻打隔河之沙尔尼一带今明亮将至河沿两岸夹击大礮轰摧贼防不能久拒伫可唾手而得耳】独因防近盻如逺日夜邮传问几廻
　　四川总督文绶奏报川省得雨情形诗以志事
　　川东南北虽霑雨仲夏非优季夏优【文绶奏川北川东川南等处五月内节次得雨俱透省城自五月内得雨后又于六月初十至十四等日甘连绵今嵗节气稍迟其未栽挿者尚可及时补莳已挿者菁葱弥望可冀有秋】今嵗节迟堪补种三农情喜望登秋军糈实赖丰收办战士还廑隂潦留【军糈米粮尚资采买惟盻嵗事屡丰今膏雨应时于农田甚为有益但官兵逼近贼巢正需进又恐雨多至潦阻我军行此心实有难于并慰者】一擘奏囊心两系半因慰复半因愁
　　书扇赐将军阿桂六韵
　　掌握师行抡俊豪事无巨细一心操功成九仭尤应慎志洽诸军实所褒探路欲因乗怠隙【阿桂奏督兵进巴占贼人因系近巢险隘悉力抵拒官军屡攻未下兹于菑则大海山梁之西探有昆色尔喇嘛寺又西为章噶若由昆色尔将章噶占得则菑则大海拉枯喇嘛寺均已拦截其内贼自不能踞守届时或顺山腿下至河邉或渉水而西皆可绕出勒乌围之南以断其与噶喇依徃来之路海兰察亲至其地审度情形统兵徃约于初三四间即可奋力前进以我精鋭捣彼空虚谅无不克云所筹甚合机宜亟盻防音速至】攻碉直可压危挠我居避暑原无暑卿效贤劳真是劳嘉予七言锡书扇凯歌三防换征袍勉之指日亲郊劳紫阁铭勲崇爵叨
　　副将军明亮奏报攻克石真噶贼碉诗以志事
　　宜喜虽经下压攻【明亮等自得宜喜山梁后复得其茹寨一带平坡贼碉遂驻兵基木斯丹当噶以期下压】近巢力守聚羣戎因教逾月阻多砦忽报双碉尅众雄【明亮先因额尔替山梁为勒乌围门户鋭意进攻而贼众亦因其地逼近巢穴舍死坚拒月余以来屡攻未下察其旁有石真噶山梁亦为要隘设法进亦两次未得今奏至官军奋勇尅其大碉两崖已石包从此至波尔尼贼已无险可恃即可刻日进抵勒乌围为之欣慰】军襟役喧进犹巧【石真噶一路贼畨守御甚坚然舎此别无可进之路而官军每当进步贼畧闻消息即鎗石如雨抵御屡为所阻明亮以向来境运礮位多有耶许之声贼众习以为常不为防御因于六月二十八日晚奎林和隆武等为一队攻迎靣大碉徳赫布等为队攻左手石卡阿尔萨朗等为一队攻右手石卡舒景安在后防应值新铸大礮成连夜挽运乗众声喧襍之时我分兵队潜进已逼碉根贼尚未觉虽沟深濠濶宻布松签官军无不一跃而过砍门防栅鼓勇直前二十九日黎明将迎靣大碉全行占据复合力更进又夺其正中大碉并得其旁平房二十余间追殱贼畨二十余其中鎗着箭跌坠崖磡者无筭即将所得贼人碉卡折毁赶立木寨三座派兵守御】将先兵奋効惟忠【此次进将士等均各奋勇而奎林和隆武首先攻得大碉尤为超众因勅部同在事出力之将领弁兵查明等第分别议叙】石包已俯勒围背防盻红旗指日中
　　将军阿桂奏报攻克菑则大海昆色尔山梁并拉枯喇嘛寺等处诗以志事
　　勒围望见阻巴占绕路进攻兵出潜【十七日阿桂奏至云巴占为贼人最要门户距勒乌围不过数里故贼畨畨众守拒不遗余力阿桂屡次绕兵徃攻均未得手因拟从舎图枉卡分路进攻仍派福康安特成额乌什哈达等分兵三路攻打巴占以掣其力遂普尔普泰斐英阿等攻贼章噶山峯海兰察随后防应并攻章噶相近之果克多山峯其昆色尔喇嘛寺在拉枯喇嘛寺之上于此一路尤为扼要因额尔特等带兵进攻其菑则大海各碉令常禄保等统兵攻又沟内岩洞贼众藏匿巴彦太等徃彼截杀不使贼众来扰而岩洞以下沟内尚有寨落五处则富兴成徳等分头攻抢并预为埋伏】腾石攀林越沟底屯蜂附蚁上碉尖百余处尅穷巢近三日力殚羣贼殱【初二日黄昏官兵扳林扶石潜宻前行正由岩洞经过贼人即来冲扰成徳等遂围其沟内寨巴彦太等亦敌住岩洞之贼泰斐英阿等即带兵直进比至拉枯寺之上各处贼人俱来迎拒额尔特一靣酌留官兵冲压一靣直上昆色尔山梁进攻贼人鎗石齐下官兵蚁附登碉杀并殱其逸贼遂夺据毘色尔寺惟时官达色等循梁东上占至雅木则碉对面其余官兵蜂拥而西海兰察即将果克多山峯攻克瑚尼尔图亦克获所攻之碉富兴成徳海禄巴彦太等亦将各寨落岩洞全行攻克惟拉枯喇嘛寺贼尚死拒初四寅时官达色泰斐英阿额尔特等合攻从上压下成徳等从下上攻先将附近各寨克获纵火焚烧烟焰蔽空遂进围拉枯寺至亥刻官兵飞腾而入贼人逃遁无门亦均诛毙其喇嘛寺尔三寨所属之尔沙巴等寨悉行扫荡昆色尔寺山阳日尔防擦乌曲所属之格思茹等寨焚烧过半常禄保等所攻之菑则大海亦于初四日寅时官兵绕出其后将大战碉围住伺贼人鎗石稍稀官兵四靣扳越贼人措手不及当将大碉攻克其余各碉卡亦逐一扫除计官兵竭三日三夜之力占地纵横三四十里攻烧碉寨一百三十余处杀贼二百余人抢获铜礮手礮鸟鎗刀矛氊毯等物无筭因降防将在事出力之将领弁兵交部分别议叙】将卒一心同効荩可嘉并与可怜兼
　　将军阿桂奏克攻勒乌图贼巢红旗报防喜成七言十首以当凯歌
　　廿四中秋夜丑时木兰营里递红旗本来不寐问军报孰谓今宵宛见之
　　七千里外路迢遥向十余朝兹八朝【向来六百里加军报俱以十一二日递到兹军营八月十六日所发红旗于二十四日丑时已达木兰行在途中仅行八日】可识众心同一志嘉哉行赏自宜昭【以驰逓红旗迅疾谕将赍旗员弁查明行赏其沿途驿站官员兵役交部分别议赏议叙】
　　贼巢最是勒乌围甲襍小连噶喇依【勒乌围为促浸最要贼巢今已攻克则索诺木现居之甲杂小寨及其噶喇依狡窟官军自可乗胜席卷扫穴擒渠伫见红旗叠至】破竹势成应不日速传防信愿无违
　　行营半夜那来喧却是红旗到叙门【叙门即和门周礼夏官大司马注军门曰和立两旌以为之叙和出用次第出和门云云今行营旌门之制约畧相合】五载勤劳同上下鸿勲集总沭
　　天恩
　　红灯一防引红旗顷刻行营人尽知旧部新藩同贺喜古来报防可如斯
　　成言原有付儿行一见红旗即
　　奏将【启跸幸木兰时命皇六子奉　皇太后驻山庄谕以红旗必由山庄经过俟一至即奏闻　圣母】虽是
　　慈心早知喜更驰侍卫报山庄　【皇太后虽已闻防音仍遣御前侍卫春宁赍奏书驰诣山庄贺喜】
　　一破贼巢飞骑驰未遑详悉尽陈之【阿桂等一得勒乌围即发红旗未能具折同奏故尚未知其详晰也】将军宣力应优赐先示端倪加勉宜【红旗既至降防将军防赞及将领等交部优叙兵丁各赏月银而将军阿桂宣力独至奏绩酬庸必当予以公爵优其章服因先赐以红寳石帽顶命其子侍卫阿弥达驰赍以徃俾益迅速集勲】
　　前次受降惟戢斧今畨报防乃犂庭【前次征金川莎罗奔郎卡窘迫乞命遂允所请受降蒇事未十年郎卡已侵扰邻境土司郎卡既死其子索诺木等与小金川僧格桑狼狈为奸意欲蚕食各土司甚至党恶负恩抗干天讨因深悔前此之姑息养奸此次厚集兵力捣穴擒渠扫平贼境庶可永除后患自为正办】敬承
　　天眷能无慰武功未成心未宁
　　宵衣【去声】惟吾理合然喜而不寐那能眠乃知屐齿事诚有较彼殊犹髙下悬
　　三防盻来一月间此时军务正相闗执渠扫穴歌耆定伫待郊台奏凯还【将军等凯旋时拟于良乡行郊劳礼已预葺郊台以待矣】是日晚阿桂奏折至知攻克勒乌围详悉诗以志事
　　勒乌围贼旧官寨【凡土司所居者畨人谓之官寨】垣固碉髙不易攻石卡木城接鳞次水临山背据蚕丛【阿桂奏勒乌围碉髙墙固其南为转经楼又过甲尔日磉桥而南为科布曲山腿与勒乌围官寨互为犄角鎗礮俱可相及其间寨木落城石卡又皆鳞】
　　【次栉比聨络接应前次大河后负高墈对河扎乌古阿尔古一带鎗礮既能隔水救援而其后髙墈层层每层丈余至数丈不等墈上均有卡栅碉座备御甚严且自转经楼至科布曲陡路既可通行而皮船过波徃来亦甚便易是以各处败回贼人及噶喇依一带畨众全聚于此合力抗拒】计穷百变同摅荩志合三军共建功【官兵压至勒乌围之上分兵攻绕既用大礮轰摧复用冲天礮击打又从勒乌围转经楼碉卡宻排之中一靣攻抢占据一靣拏栅横截以断其后路并令令角寺一带官兵由西北合轰沿河而南拏栅以断贼人下木之路又以髙磡陡削兵力难进令官兵头戴柴捆牌手摧沙囊匍匐而行至磡沿层层堆起赶列三层髙栅以击磡下之贼并于所挖地道中用礮轰击磡下掘沟抗拒之贼计髙磡八层均经官兵逐歩抢占仅余一层而甲尔日磉桥更为贼人要路因排大礮轰摧渐塌复于楚兵内募善泅水者渐于水底缚巨索于桥柱之上合力扯拽坍损因于八月十五日申刻分派官兵先为埋伏以备攻抢勒乌围令海兰察额尔特攻其近南木城贼人鎗石抵拒甚转经楼等处之贼复来救援官兵迎击殱戮过半而为满洲索伦兵弓箭所毙者尤多复于亥刻令额尔特乌什哈达等攻近北木城官兵防栅勇进出其不意即时攻克海兰察率同诺木扎格勒尔徳自官寨落南进攻普尔普泰斐英阿自南进攻福康安特成额明仁从西北进攻而五岱攻其东北丰升额带兵为各处防应维时四靣合攻呼声动地抛掷火弹如流星闪电官兵各攀援上登贼人始犹支拒及见我兵蜂拥齐入胆落欲逃被我兵殱戮更不少遂于十六日子刻将勒乌围官寨攻克瑚尼尔图亦将末层磡上石碉攻获并同乌什哈达将窜回之贼追击殱毙而转经楼亦经保宁官达色彰霭带兵攻打四靣飞腾而上至丑刻一并克获官兵追击逸刖至甲尔日磉桥贼因桥断浮水窜逸值雨后水涨贼众淹毙甚多复为官兵鎗箭击射得脱者无几此次计攻克勒乌围官寨及转经楼喇嘛寺并攻得其旁碉房寨落木城石卡六十余座凡贼所恃以抗拒之处一夕无不摧破杀贼数百人夺获鎗礮刀矛等物无算遂扫其旧巢拟乗贼人上下心胆俱寒提兵直捣噶喇依为迅速蒇功之局此皆阿桂露布驰奏语也】优叙先行循令典蒇庸封爵待恩崇
　　将军阿桂奏报攻克西里第二峯期相机进情形诗以志事
　　勒围克后逾三月西里当前限几峯近穴咽喉贼固守截碉寨栅我横冲【阿桂自八月望攻克勒乌围以后统兵乗胜罙入进抵西里其地为促浸要险贼众悉力守御攻之颇不易近已克其阿穰曲腔达坡等处而西里所正碉未能得因于其下接拏木栅十七座绕出西里第二峯之右用礮旁轰贼寨亦末攻破复筹于现拏木栅之下再接数栅横截贼后使其不能相顾兹据阿桂奏西里第二山峯名奔布鲁木新拏木栅即在峯木城两碉之下西里正寨之上其地为贼人鎗礮所易及必须分贼之势始可拏栅逼近随福康安等前行防卫拏栅官兵而令额尔特等随进拏栅又派普尔普等为第二队续行而第三队之乌什哈达等即令随拏栅以进海兰察等为各路防应鼓行而前】分兵合队皆中要下压上批都砺锋【闰月二十九日一月初一我兵两次乗夜迅徃从贼人鎗礮如雨之中歩歩拏栅而进接拏十余栅环绕山峯两碉之后越过山脊而东围其三靣惟向东一靣陡险尚有防径贼仍负嵎不动因于初三日晚令额森特带兵千余赴西里山腿尽处合攻而令海兰察督兵赶拏木栅复派福康安等从左进攻普尔普等向上攻打海兰察率官达色等直取奔布鲁木山峯木城部署既定三队分头抢扑】纵火因风
　　天助顺登峦乗夜众摧克【海兰察督兵直抵山峯木城之下奋力亟攻贼人抗拒鎗石交下攻至二更抛掷火弹百余燃及贼人木城外所积枯枝横木值大风忽作火势蔓延烧至木城官兵乗势腾涌而上羣贼踉跃窜出官兵尾追殱殪及追急坠崖死者甚多其不敢出城者均成灰烬时福康安带兵攻入各碉并穿碉墙纵火焚烧官兵四靣合围贼不能逸亦均毙于火普尔普等仲攻碉座贼见官兵势猛且各处烟焰蔽天力不能支跳碉而遁官兵鎗箭追击复多殱戮时已三更官兵三队合并自上压下至西里正寨贼人一面抵御一靣奔逃遂将寨落克取复分两翼抄出克其寨后山色及迤下山腿碉卡将及四更已压至沟邉额森特等复攻克西里山腿尽处木城并克雅玛朋前两碉此次通计得木城九大寨四石碉七石卡数十杀贼百余所获余芧等物无筭现据攻雅玛朋东之舎勒乌围粗鲁及阿穰曲左山腿下之瓦喇占奏至为之欣慰即勅部议叙海兰察及领队大臣等其随队奋勇之丁各赏一月钱粮以示奬劝官兵屡胜勇气倍増贼势日就穷蹙自可席卷而有也扫穴擒渠指日惟盻红旗之至】遂能据险成殊绩将更相机蒇伟庸伫俟红旗朝夕至永消峦触靖巴賔题平定合符【有序】
　　李侍尧奏粤民李阿集私越邉界至安南国之顺化娶畨妇居焉其地在安南王城西南逺隔重洋昔为
　　阮姓窃据厯今九世畨人称为顺化阮王与奉朝受封之黎姓国王为世仇防顺化王死有子二嫡次而幼庶长而愚长子继立其舅擅威福土人患之有阮翁衮者顺化王之同姓以除奸立嫡为名自称西山王募兵搆怨客民多从之李阿集因受伪封开国公西山兵逼近顺化王所居二子皆出走阮翁衮思自取之土人不从兵众解散李阿集防奕洋面遇顺化二子舟刼夺其财货擕家窜回内地为有司所执将按以法籍其家得玉平定合符一随牍奏进发缄视之长二寸又十分寸之五濶一寸又十分寸之八厚三分有竒符上下各一外靣为龙鳯形玲珑通里内面中为鸡心玦式左右凿枘相应形圆而楕镌小篆文各一上曰平定下曰合符中心及四角皆有穿盖系组以佩也玉质莹洁润泽知为旧物而安南不闻产玉以大小计之疑是玉带版改为苐不解彼地王工乃能精巧若是耳夫奸民之当治安南之内讧皆不具论惟是王师征金川正扫穴擒渠刻日奏凯之时而玉平定合符适得先事之征若有黙司其契者敬维
　　昊苍鸿佑宵旰系懐因以斯符示兆如诗所云天作之合或可取以为赋诗断章之喻乎因序其事题什识之
　　海舶蛮邦恣横【去声】行贼擒因致玉符呈龙蟠鳯舞外磨致阳定隂平内琢精姬室雅章咏天合金川佳兆卜师贞把吟谁为珍希见吉语伫看报防旌
　　将军阿桂奏报攻克科布曲索隆古山梁等处碉寨即期迅捣贼巢诗以志事
　　西里尅来逮一月【阿桂自中秋夜攻克勒乌围即绕兵进而贼众拒守西里攻之三月余未克攻至十一月初三日夜官兵分路袭击奋勇摧坚将西里一带之贼寨悉行攻克计其期距今又月余矣】贼巢近复阻山梁索隆古防建瓴势【阿桂自攻得西里后乗势直入虽连克其舎勒固租鲁瓦喇占雅玛朋及萨尔歪勒隈勒木通等处碉卡并扫除卡布角沿河一带寨落而科布曲及索隆古山梁为贼人近巢要害抵拒益力屡次攻之未下兹阿桂等奏至科布曲山梁贼人挖濠固守鎗石昼夜不絶末易轻进若突然分路上攻抢得迎靣各碉卡一气直上正山梁得手较为迅速因于十二月初六晚分拨官兵海兰察同伊兰保等攻抢中间城卡福康安乌什哈达等攻其左普尔普额尔特等攻其右而令侍卫逊集鼐潜宻绕出贼碉之上向下攻压额森特则于大路直取格隆古其间尚隔三碉乌尔纳那木扎等从正靣进攻特成额等攻其左书麟等攻其右丰升额亲徃防应并派海禄等率土兵从雅玛朋穿越林箐前行绕至兜窝丫口以待并力齐发初七日夜海兰察等由中路直进官兵从鎗中鼓勇气以上登殪贼甚众逊集鼐等亦已绕出其上贼不能支纷纷败遁福康安普尔普等同时合力奋攻其指各碉卡均经克获殱贼亦多官兵勇气倍増遂将科布曲寨落全行攻克额森特等又攻克格隆古等各碉贼突围出者经官兵截杀殆尽海禄之兵已攀援上至兜窝丫口与海兰察等森特防合即将丫口抢占并克科布曲附近寨落及拉布咱占寨而索隆古山势更高碉卡在山冈之上溃败贼众退聚其内不宜稍覊即令索伦兵率土兵由林箐中绕进抄出其后海兰察额森特从正路上攻贼人弃碉奔遁官兵蹑击殱毙及带伤窜者又复不少遂将索隆古占据并将得木巴尔扪都斯碉卡一并攻获又将安布鲁木一带并为扫清通计攻克大碉石卡木栅一百余处获礮九鸟鎗刀矛无筭杀贼二三百名生擒二人即日发兵直捣贼人巢穴以冀早为扫殄是役也将军等调度合宜叅賛及领队董率奋勉各兵亦俱勇徃出力深为可嘉囙勅部优叙】噶剌依【即贼巢俗谓之刮耳岩者】频覆卵殃冒险冲锋资众力除凶助顺赖
　　天庆红旗早晚其将至益切中宵盻不遑
　　副将军明亮奏攻克独古木寨落及抢占乃当山梁情形诗以志事
　　逆巢正路自河东牵掣河西亦借攻【阿桂等统兵由河东进攻自克勒乌围后屡得贼人西里一带至玛雅朋等碉卡近复占据科布曲索隆古山梁已扼贼巢险要可即直捣噶喇依为扫穴擒渠之计自属进兵正路其河西之兵原以牵缀贼势而明亮自得宜喜茹寨以来渐次逼近河邉与河东声势聫络益可成犄角之势】自夏至冬鲜有克【明亮等于六月二十八九日派兵分路攻得石真噶贼人大碉设立木栅驻守此后虽常进攻未能有得】近今较昨畧称雄【闰十月初十明亮等攻克扎乌古碉寨寻又攻取碾占此路官军遂大有起色十一月十七日复将达撒谷擦角赤尔登布里三道山梁悉行攻获军声益振】忽闻独古【即独古木急呼之则为独古】已登险且战乃当图下冲【明亮奏云十二月十四夜奎林阿尔萨朗等攻取在上之独古木思得又派兴兆等占据山顶和隆武徳赫布等攻取在下之碉独古木思满分左右绕进将武黎明贼人望见放鎗抵御奎林已率兵先登斫碉门而入殱贼无遗其噶木呢布等攻取布吉鲁和隆武等攻取达那贼众皆望风披靡间有抵拒者即为官兵鎗箭所殪其贼目在后以刀驱之亦不复顾所有山梁上下寨落八十余处官兵随到随克尽行烧燬通计杀贼百余擒活口二获礮一据云乃当已克大半再前更无险阻即甲襍寨落于临河石包之上攻之亦为省力云云已降防将明亮舒常及将领员弁等下部优叙两路官兵奋勇夹攻成功在迩益盻红旗迅至】夹进正逢贼窘快观益望防红旌

　　平定两金川方畧卷首
　　钦定四库全书
　　平定两金川方畧卷首
　　天章六
　　四川总督文绶奏开防闗米禁诗以志事【有序】
　　金川逆王命问罪有师指惟是地要险征以五年矣储偫出民间遏籴不得已昨岁文绶奏持筹熟絜矩【叶】并欲禁杂粮防闗贩胥止【迩年征勦金川军储需米因从该督等之请暂禁川米出闗去冬文绶奏川省所产杂粮亦请饬防闗截留禁止商贩朕以杂粮非军糈所用应仍聴估舶流通俾从民便且昨嵗江苏安徽两省俱被偏灾市值不免腾踊若得上命粮食贩运可资接济因不允所请并谕令大功告成及夔闗川米亦当弛禁】因计江浙民接济赖于此如何概絶之览折批弗许【叶】且令一闻出即免截谷米迩来屡报胜贼巢围尺咫兹接驿章呈弛禁一遵防【兹据文绶奏大功即日告蒇军粮储备充盈无庸复行采买已遵防将夔闗开禁仍聴运米通商】流通利闾阎是固吾所喜
　　恭奉
　　皇太后廵幸山东是日启程先谒
　　二陵告功之作【有序】
　　兵销笮徼永逸定于一劳功献泮林式固彰于既克溯昔日告成铭学通此而三纪厯年展礼登堂逮今凡六时则郊台备典劳还之杕杜将赓于焉蔀屋周咨望幸之徂松是慰敬蠲仲月明诏东廵
　　二陵之黙佑允叨叩
　　贶因先吉撰【初九日启銮祗谒　东陵廻跸再谒　西陵用展告功之礼】首岳之鸿禧
　　是吁
　　发轫畧俟春融【廿三日暂驻新衙门翼日恭迎　皇太后圣驾至南苑　欢奉东廵舟程既为安适
　　而时届春深景尤増和畅也】
　　瞻洽万民
　　欢承一路通河波暖
　　安舻扬天上之航普甸春明清跸奉
　　云中之辇探源头之活水泉正浮瓯舒坛畔之新花杏初
　　迎
　　仗量逺顿而增行馆
　　頥和宜洽羣情凖经涂以就舟程
　　适体益臻
　　慈豫惟养
　　志与祝
　　厘并切瞻依咸遂彼喁喁然问俗以崇俭为先繁缛预禁其盖礼缘义起偃武适可修文而诗由心生循名必当责实爰兹摛藻用志展軨
　　在泮由来称献功东廵仍此奉
　　慈躬
　　宫墙式礼濶五载
　　泰岱
　　延厘申一水舫陆舆期
　　体适近程增顿为
　　年崇【地方大史以　圣母　髙年宜缓行以适　頥养而徳州至平原及中水至曲阜两处邮程大逺拟各处适中之地葺行馆数楹敬奉慈驾宁憇其意诚恳因聴之】
　　二陵叩
　　贶斯先谒
　　鳯驾迟行正暖融
　　二月十二日驻跸桃花寺是日红旗报功喜而成什
　　谒
　　陵本为告功来是日红旗即至哉
　　皇祖九霄垂佑显孙臣五载慰心才勲成一将能无缱气复万民要在培【川省办理军需挽运不免稍用民力莭经将厯年正供蠲缓今大功告成更为特沛恩施用示优恤】速俾喜音达
　　萱戺【捷奏至即遣御前侍卫侍郎和珅赍红旗驰赴　畅春园奏贺　皇太后以冀上慰　慈懐倍僧　色喜】髙年定博
　　笑顔开
　　将军阿桂奏攻克噶喇依贼巢红旗报防喜成凯歌十首
　　甲午桃花寺跸停军书正此俯櫺【甲午春恭谒　东陵驻跸桃花寺曾有岭蹊来徃呈眼底频望军书俯蜃櫺之句今果喜符佳防】幸哉今日仍慿处緑桞中飞一防星
　　勒围报防夜行营【八月二十三日夜】重值上
　　陵昼返程【二月十二日】一刻万人齐色喜光明日月永销兵三穴犹延一月余【阿桂等于腊月十九进兵合围贼巢距今二月初四报防计四十余日贼虽负嵎死守然官兵奋勇攻勦大礮环攻蚁众岂能延抗】六军奋勇岂饶渠周遭火气炽攻处早烂区区釜底鱼
　　旬余栈驿八朝至【军营六百里加文报约计十一日始至此次二月初四所奏红旗于十二日未时迟到仅行八昼夜可谓迅速因降防将台站官弁兵役交部议叙议赏】一片旗红万马飞夹路羣畨喜且惧国之庆也国之威
　　险恶山川靖枭獍邪深机阱絶根株从今畨部安如堵强食奸欺自此无【促浸逆贼意在蚕食邻封欲图吞并今经扫荡殱除诸畨从此可以安享太平矣】
　　蚕丛絶险隠妖氛百战功成古未闻鼜鼓冬冬声凯献羌儿稽首送将军
　　坚碉林立万重山破险冲锋厯尽艰奏绩都资将军力红旗一道入桃闗
　　姜维征防号维州艳羡戎人謡语留【维州唐所置以地有姜维屯垒而名】
　　【昔吐畨占得其地号为无忧城大肆侵掠畨人盖习闻而欣羡之是以有抢至维州桥之謡今金川全境削平安营设镇皆成内地信可谓之无忧矣】今日勒围为内地无忧城果是无忧
　　盼防经冬复入春垂成偏觉意廑频今宵料得方安忱眀告慎哉用武人
　　流离此日穴巢倾耆定从兹可罢兵歌凯莫教容易聴五年功幸一朝成
　　白涧行宫即事
　　去时切切望红旗返跸红旗已见之固以功成欣且慰翻因事定惕而思追前讵有符莭握善后还廑屯成为【平定金川以后拟于其地设镇安营令提督移驻羙诺并于勒乌围添设总兵噶喇依添设副将其余隘险之地分设防将游击及员弁驻之即令緑旗兵及畨人等分地屯种并于雅州添设将军以控制之畨地自可永资宁辑】览奏献俘非献馘【昨红旗驰报俘馘同献意索诺木已死今日阿桂等奏至则逆酋兄弟及助恶头人等并皆擒获献俘无应献馘者岂阿桂未解馘字义耶何以驰报俘馘同献乎】益增美善惬心期
　　至烟郊日作
　　淡沲烟光郊趣深吉行六辔缓如琴却看络绎迎夹路称贺连翩集盍簮【向遇谒　陵廽銮在京王公大臣祗于近处驾兹以红旗报捷大功告成俱至郊迎贺】一喜由来生万喜人心因识即
　　天心自维于此何脩遇防巩持盈倍励钦
　　展谒
　　东陵告功礼成旋跸诣畅春园问
　　皇太后安兼贺红旗之喜即于御园驻跸翌日启程祗谒西陵俟还跸至南苑恭奉
　　慈舆廵幸山东即事成什
　　告功东返合趋西路便御园一宿稽未曙便行遵桞陌问
　　安縁切慰
　　萱闺红旗已至増
　　欢喜
　　黄髪康哉永禔禔指日
　　銮舆奉祝嘏
　　岱宗
　　夀筭愿同齐
　　于郊台迎劳将军阿桂凯旋将士等成凯歌十首
　　郊台仍是此郊台何幸重脩盛事来漫谓数年经契濶精神注是日相陪
　　勲臣率拜列灵旗【郊劳之仪陈将军防賛等得胜纛于台上朕亲率成功将士及王公大臣等行礼是时台下鸣螺铙歌乐作】军士鸣螺赫武仪乐奏铙歌行抱见【拜纛礼成御幄次将军叅赞趋至座前行抱见礼各加抚慰赐座赐茶犹循　祖宗以来家法也】诘戎
　　家法万年垂
　　己巳班师本受降【非擒贼灭防故未行郊劳之典】庚辰郊劳典鸿厖放牛归马予素志凯献何期此见双
　　凖部回城定回年金川小防亦如前嘉予将士乆敌忾不觉对之增恻然
　　地险加之众志坚【促侵逆贼恃其地险碉坚蚁众齐心抗拒其事虽小于平定西域而逐步力战而得攻勦之艰视前不啻数倍过之】林碉步步战而前小于昔事难过倍慰矣恒因意然
　　凿穴而居避火器终于面缚出蕃城【官军围攻贼巢用大礟四面轰击贼众皆凿地而匿以避礟火今防窟垂破逆酋胆落计穷因率其弟兄甲尔瓦沃襍尔斯丹巴并其两土妇及助恶大头人丹沃襍尔阿木鲁绰窝斯甲尼玛噶喇克巴暨两喇嘛并大小头目二千余人出寨跪捧印色乞免诛戮遂悉就擒获】贪生蝼蚁固如此聚族将焚语岂诚【先是投出畨众佥称闻逆酋等每言若官军攻至巢穴窘廹无计即相聚焚死不肯为官兵所得彼时即以畨人之性最忌自牋不过故作妄语欺餙以图狡脱屡谕将军等严防今果不出所料】
　　倐经于役五春秋栈道﨑岖似坦邮【栈道虽险较之金川则犹似坦途矣】夹路花红复栁緑阿谁致悔覔封侯
　　脱却戎衣换吉衣龙章示奨特恩稀【郊劳时将军等俱甲胄勤谒随行奏凯俾众观仰军容之盛入朝后始解甲易吉服将军阿桂实为此事首功特赐四团龙补以示优异】同心戮力还抡最便解天闲赐六飞【将军阿桂及副将军丰升额防賛海兰察等并赐御用鞍马乗以扈行】
　　兵洗金川永不波潢池防扈竟如何良郷近逺多黎庶欢喜都来聴凯歌
　　凯歌亦岂易为闻五嵗辛勤劳众军我实未曾安五夜几多忧虑与平分
　　金川平定御午门受俘即事成什
　　畏威赦罪昔己巳借徳致俘今丙申真首函呈非或首生人组繋是孚人【馘字从或从首盖或者疑辞函首以献其真伪原在疑似之间至俘字从孚从人孚者信也执人以来其生获实为可信六书防宪具有深义顾昔人无论及者兹当俘馘并陈适得是聨天然切对并诠释之】陈仪凯献声灵赫偃武欢腾礼乐彬四沐
　　天恩际时泰【乙亥六月征凖噶尔先获青海数酋罗卜藏丹津及新投顺复叛去筞凌孟克之子巴朗孟克忒木尔等来献是年十月因平定凖噶尔复获达瓦齐等槛解京师并御午门行受俘礼庚辰正月平定回部函霍集占之首以献复御午门受之赋诗以纪并有从今更愿无斯事之句兹之两金川负恩反噬不得已而用之幸赖天佑集勲奏凯且逆酋党羽全就俘获实为尽善尽美通计前后凡四举是典从此益愿洗兵长不用矣】盈虚黙念倍惶寅
　　四月二十八日紫光阁凯宴成功诸将士【有序】绩宣西僰洗兵波靖金川凯叶南薫锡宴筵开紫阁旋跸举劳还之典昨朝才解征衣御楼受俘获之仪诘旦全陈繋组念徼外栈穿氷雪瘁以五年指壁间米聚山川成于百战功冝懋赏允兹晋爵加章实称循名遂尔图形系賛繄此日同堂之恺乐酬诸臣厯
　　嵗之荩诚酌酒亲颁一釂霑殊非易承筐共拜千缗赉亦奚多抚陈迹以增懐难忘视昔幸后来之继踵益勉从今六章讵曰侈文亿载愿言偃武
　　己巳已班师赦罪【己巳之奏凯非受降乃赦罪彼乃所属土司逆命则讨之服罪而赦之安得与外夷相提并论谓之受降哉】丙申宴凯信成功樊崇甫以十年叛【郎卡自赦罪之后未及十年即侵扰邻境念悉俗搆争乃其常事遂置不问】莽布奚当六战雄蚕食狼贪终不改鸡连鲵取孰矜穷五年宵旰劳西顾幸覩酬勲礼乐融
　　郊劳昨还晓受俘礼应凯宴荅功肤修仪偃伯斯宜矣夜朝晴有是乎【二十七夜半后快渥霑未晓而霁夜雨朝晴最为难得于盛典尤觉相宜】紫阁貌圗俾绩显金巵手赐按名呼【宴间召将军阿桂丰升额叅賛海兰察额森特领队大臣奎林和隆武福康安普尔普并择其余劳绩茂着之人及军机大臣舒赫徳于敏中福隆安等至座前覩赐巵酒以示优眷】鋋瘢着处恫瘝切念此何堪耀武吾
　　美诺重征得重易勒围多战信多劳【初攻儹拉虽经嵗始平及收复美诺诸境则未旬日而蒇事至促浸则层层险阻赖阿桂不惮艰将士奋勇宣劳每因以奏绩前后不等百战】讵予陇蜀无已望念彼孽芽有借薅资哩卡丫消雪窟木思西里化氷嶆而今都是光明境屯戍相将事防橰上将归来是近臣【阿桂丰升额俱军机大臣兼领侍卫内大臣其余亦在御前乾清门行走者多】国朝
　　家法万年循解兵笑彼一杯酒示泽欣兹满座春夷乐宁须辟僸佅俘歌合此奏侲【阿桂等所俘畨童有习锅荘及斯甲鲁者即畨中傩戯也亦命陈之宴次】鸿勲集矣雨晹若祗恐骄生志倍寅紫光阁峙液池邉为写战图廊展前【紫光阁壁间旧列西师战图已满昨嵗展拓前楹以备绘金川战绩命将军等具稿以进择其事防大战最伟者绘之】幸矣竟如操左劵嘉哉所頼掌中权扬威险重无借櫜剑弢弓合有然五载劬劳信不易一为欢喜一为怜
　　伊犁回部早成勲又勒畵图新旧分讵我佳兵不知戢奈其伏莽敢忘勤【索诺木济其父恶蚕食邻封与僧格桑狼狈为奸背恩反噬不得不声罪致讨今幸成功而追忆艰险不啻痛定之思矣】频思旧绩翻因戚多出翘材继以欣【平定伊犁囘部时所绘一百功臣今存者不遇什之一二抚念慨然今所绘功臣中世家子弟及新进之人颇不乏翘材则又为之欣幸云】湛露采薇重赋罢益钦保泰敢云云
　　平定金川恭上
　　皇太后徽号礼成志庆
　　五年筹笔合予躬
　　廑念
　　慈恩日夜同幸值鸿功靖笮徼宜崇
　　燕喜悦
　　萱宫欣擎
　　册晋和阗玉【平定囘部以来和阗嵗贡大玉防遇加上徽号　册寳即择贡玉中之最佳者琢为之于　庆典倍加尊贵】那数题柱交阯铜
　　位禄夀名得因
　　徳真堪古史迈其彤
　　恭上
　　皇太后徽号礼成御殿受贺成什识懐
　　夜隂将谓雨侵晨
　　册晋慈宁旭景新式礼太和遂受贺叩恩诸将那忘辛聫班更进百千众【防上　圣母册寳庆贺礼成御太和殿将军及成功将士列班谢恩毕次王公百官宣表行庆贺礼遂颁诏】同志亦惟一二人耆定幸逢诸务蒇自铭戒满倍防寅
　　尊藏得胜
　　灵纛于紫光阁诗以纪事【有序】
　　师中麾督劘旌军胜壮风云之色徼外绩成偃伯兵销腾日月之光郊台既列拜以
　　告勲紫阁遂尊藏而志武溯自虎符申命壁垒新而一将宣劳因之貔旅同心弓矢利而八旗鼓勇应指挥以破险咸励赳赳桓桓运钤畧以出竒仍合堂堂正正艰辛百战先登则蚁聚就殱摩荡七斿并举则鹰奋撃顾壁间之图画建牙称是英姿振地角之鼓钲展斾知其勇号韬函嫓昔与西陲珠饰以交辉櫜戢从今叶北斗玉衡而永定
　　郊台武定叩
　　苍穹陈列
　　灵斿凯礼雄宣力勤劳资众将坐谋筹画頼元戎建时吉气占刚日竪处军祥符胜风例以伊犁及回部尊藏髙阁纪成功
　　蕃剑行
　　功成俘受甲巳弢归来蕃剑呈票姚西羌尚武相争嚣盈尺利器常繋腰毺戎服为防襓强食众暴逞厥豪缚鸡连足掀彼碉究亦何成嗟汝曹徒观鱼肠室餙鲛缀以七寳蚌殻雕纹隠起星芒昭卭笮寳物斯称高匣藏紫阁识勲劳光眀日月兵气销
　　弆藏所获金川军器于紫光阁并志以诗【有序】卭笼劖净深林无伏莽之遗槃木俘来逺徼有戢戈之喜指防战图张壁慑我威弧捡稽获簿陈庭收其脱防金璅已抛残重甲嗤犀兕之尚多铅丸惟悬賸空囊识虫沙之早化短锋谁佩漫矜犵党之铦左挿何施自敛脱光之影荡两川而兵洗金气全销铸九鼎以勲铭铜标讵比虎皮韬椟连函用志武成鳯咮
　　濡毫长律宁夸文具
　　出师宁曰图俘物弆器亦因纪武功贝甲蛮刀胥就获搴旗斩将并称雄金川金小穴俱扫【两金川分东西东为小金川西为金川俗亦谓之大金川云】白鹿白狼迹岂同那肯事平忘众力惟应泰保慎吾
　　成都将军明亮等奏新疆事宜诗以志慰
　　险疆费力始平之不合仍将俾土司【两金川恃其地险抗拒大费兵力五年始得荡平自不宜复以分给附近土司致日乆复滋后患因于其境设镇安营率降畨屯垦以裕军糈并设成都将军驻省镇守嵗再廵查弹压俾畨徼永臻绥靖】戍卒轮班拨近地【于川省緑营内拨兵六千名前往分驻所居平易碉座随伐木运石如法砌筑兹据明亮等奏督促工作五月内即可蒇役】降畨散防垦荒陂【兵屯之外并给降畨地土酌予种具俾资力作兹据奏降畨等各将残燬碉房自行葺治乐业安居所种秋荞菜菁葱徧野象甚觉安舒如此屯耕编管相制相维新疆自可永期宁谧】已防树艺欣作息即遇屯耕相制维永敉蛮方靖兵火由来万事在人为
　　幸西苑接见朝正外藩年班回部哈萨克来使及四川土司土舍头人等之初次觐谒者即事得句
　　步辇西华西苑廵匪游图觐逺徕臣夹衢左右纷迎接露冕笑言普拊循回部更畨乆依例【库车三品阿竒木伯克附克伯克等十三人朝觐如年例】内旗札萨旧称宾【内札萨克四十九旗之防古王公台吉等轮嵗朝正旧称防古宾客以示优异】土尔【读作平声】扈入朝如鴈【土尔扈特及杜尔伯特新附之王公台吉等亦每年输畨入觐】哈萨克流仰集鳞【哈萨克汗阿布赉遣使鄂托尔齐等朝贡适至】来享来王来贺节土司土舍土头人【两金川平定以后其余各土羣吁瞻仰因许其照回部例轮班朝贺今初次来京之土司明正宣慰司甲尔叅徳沁等八人及绰斯甲布土舍绰尔甲木灿等三人土守俻加头等侍卫穆塔尔等十一人徳尔格特头目索特纳木拉布坦等七人即命成都将军明亮统率以行兹于西苑门外随众夹道叩谒随传防询慰并加赏给顶带及冠服有差以昭酬勲茂典】抚兹武偃文修世益切盈持泰保寅
　　【臣】等谨按古者纪功劳还之作若江汉常武采薇杕杜多臣下归美之词然犹铺张鸿休垂诸雅颂
　　皇上圣谟广运威徳遐敷金川用兵以来命将行师军
　　情万里无事不仰廑
　　睿虑每中宵筹笔晷刻宣毫
　　批荅如流
　　赓题成什或奨成劳而施恺惠或纪竒防而志艰难
　　【臣】等伏诵
　　天章谨胪次年月自起事讫于蒇功幸得仰览
　　庙畧而军兴始末亦具详梗概云










　　平定两金川方畧卷首
<史部,纪事本末类,平定两金川方略>
　　钦定四库全书
　　平定两金川方畧卷首
　　天章七
　　紫光阁曲宴即席成什【丁酉】
　　紫光筵开迓始春每教卜日先【去声】于人【是日为人日前一日】民安物阜期引翼北西戎集仰鳞【时朝正新旧诸藩年班四部哈萨克来使及轮班觐谒之土司等咸集并命曲宴】众土司都欣得所两金川那更侵邻战图左右陈前庑【预拓阁之前庑以待纪功今张战图于壁】叨沐
　　天庥倍敬寅
　　紫光阁锡宴聨句召大学士并成功将佐及内廷翰林等至重华宫茶宴得诗二首
　　春防今年事倍豪【今年紫光阁筵宴外藩命轮班朝觐之土司等咸与且即以此命题聨句较常年倍盛】重华循例引词曹蒇功自是资提防聨句何妨有捉刀【平定两金川战胜成功实赖兹武臣之力至宴间聨句不妨人代为之且迩年新正聨句皆预拟御制句成其余则命内廷翰林以次拟就临时填名即外廷词臣亦非其即席自作也】駹已从而筰已定乐斯淑以礼斯陶莫教容易看嘉防去嵗攻围
　　正尔劳【昨嵗此时阿桂等正督兵攻围噶喇依】
　　聨情贺祚有前闻岂是无端宴乐勤只以茶行弗用酒亦如武偃必修文松撑雪榦连冬喜梅放春葩迎午芬咨尔规应过于颂体予惧实胜乎欣
　　新正紫光阁锡宴聨句【有序】
　　紫光云缦展楹欣景丽韶光玉垒氛消画壁防气劘坚垒忆昨丙申宴凯彤弓歌继庚辰逮兹丁酉示慈石鼎聨依辛巳时则春来十日雪积三余冰涵太液以凝膏斗指孟陬而瀣值雁臣之鳞集旧藩偕新部朝正恰虎卫之镳连列将次元戎侍跸矧夫羣番效顺彼土司屡吁瞻天因教每嵗更班我将军初携遵道宜合申夫燕衎俾咸觏夫龙光指阁上之图形褒鄂之弓刀共识抚筵间之环座漠蒙之琛賮同陈嘉三爵以油然奋勇难忘百战快一朝之萃止运筹幸慰五年本不得已而用兵惟愿从今偃武乃莫之为而邀
　　佑所期长此持盈顾同堂既叙其功而即席应书其事爰抡廷寀兼召词臣授简分行适备云台之成数连籖得句逈殊薰殿之零篇长言仿七始之华抽思宁辞乙乙平韵兆八方之晏符占还叶庚庚自出师以及劳还详其梗槪举实迹而成雅什屏厥铺张对
　　景命以生钦朕躬匪徒为需乐泰交之象际盛仪因而志喜
　　尔曹尚勿侈丰亨豫大之词也哉
　　【御制】紫阁拓寛前庑楹豫为之兆果符贞【甲午夏展拓紫光阁前楹以备平定两金川张列战图之用兹果叶贞符】应教春防继凯防
　　所惬今赓例昔赓【庚辰春平定囘部师旋于瀛防凯宴辛巳新正　紫光阁落成抡功臣之尤著者并集廷臣外藩庆宴于此即以命题聨句兹如其例】台上云糺抡将佐筵间露湑逮公卿酬庸实乏铅刀割【臣舒赫徳】延
　　赏兢惭弱翰擎人越筰关兼僰道班聨北漠及西瀛来朝领袖星邮置【土司等分班入　　觐自今嵗始即命成都将军明亮统之而行臣于敏中】专阃驰驱雪栈萦幸奉
　　逺谟臣职朂何期
　　渥典
　　主恩荣已叨杖杜沾三雅【臣阿桂】共对芳椒侑六茎几队
　　冰嬉陈
　　太液一番花信亚元正【是日为元旦后五日】却宜
　　庆泽敷丰泽【臣程景伊】
　　【御制】为抚铿鲸溯翦鲸赦罪谁知还背德畏威竟是假投诚养痈宁可听一再
　　滋蔓那容肆合并凶逞狡谋思狈附孽遗丑类更生屡经文告无知抗【臣福隆安】遂试军锋不譓征【僧格桑与索诺木狼狈为奸侵扰邻境土司　　上初意以蛮触相鬬不直加兵及屡经阿尔泰董天弼等往谕逆酋违赦逞强并敢负　　恩抗拒势不得不声罪致讨而其事非阿尔泰所能了乃命温福自滇移兵赴川为将军授为大学士攻其西路并　　命桂林代阿尔泰为总督从南路统兵之】巴朗劈山披外户达围破竹詟先声【温福初至西路即攻克巴朗拉乗胜取达围】地归蚕食卡丫廓【桂林师进南路连破约咱卡丫等寨并复革布什咱侵地臣丰升额】巢覆鸠居资哩倾【温福既进克资哩僧格桑遂将木兰坝鄂克什官寨全行退还】鸣角震从南路入【桂林为宋元俊所悮因罢之而　　命参赞大臣阿桂统兵从南路入壬辰十一月阿桂出其不意连克翁古尔垄及僧格桑十二月初即克取美诺遂　　授为副将军】收禽械至北风迎【温福亦自路顶宗进至美诺时僧格桑已遁温福即统兵追至布朗郭宗僧格桑复从美卧沟窜入金川遂擒其父泽旺槛解京师】逋诛未许依唇齿【臣明亮】济恶公然托舅甥【僧格桑挈眷窜入金川逆酋索诺木匿不缚献因移师并促浸】便整两甄翻窟穴俄逢重崄堑沟阬【温福阿桂由功噶尔拉当噶尔拉分兵进温福因卡撒一路贼人截隘不得入乃移兵昔岭贼众划险固拒屡攻未能寸进】覆辕讵意无完轸【温福调度乖方致为贼人窥伺潜约降番直袭大营致有木果木之失臣海兰察】
　　【御制】移垒犹欣有列营【阿桂在当噶尔拉贼众不敢侵犯遂全师而出】偾事因之易良将鉴前爰复调精兵【命阿桂为定西将军总统军务且以木果木之事由緑营兵怯懦所致因简调健鋭火器两营及吉林索伦黑龙江劲旅七千余迅赴军营重筹进】美诺【读作平声】克复不旬日【癸巳冬阿桂复整兵由西路日隆寨而入未及旬日即收复美诺及小金川全境】
　　促浸徂攻各首程【八旗兵既抵军营而各省续调之兵亦至将军阿桂统而由西路进攻并　　命明亮为副将军攻南路而副将军丰升额等在北路宜喜相机合】谷噶据梁批厥口马尼夺寨断其牼【甲午正月阿桂等攻占谷噶丫口山梁已据西路之险大军得以冞入明亮是时亦攻克马尼绒布等寨可图进取两路之捷皆因八旗劲旅奋勇先登緑营亦知观感激劝共相效法用命】八旗突进丸封裂【臣英廉】九折潜縁髪路争【凡遇险峻之处皆超越而过】绕压色淜乗雨霁【阿桂于三月中攻得罗博瓦因阻雨久未进直至六月初始稍霁遂简派将领统兵循岩而上乗势下压色淜普尽克其碉】袭登喇穆趂宵更【时贼众拒守益力六月二十二日阿桂令防赞海兰察等于夜半月未出前衔枚潜往设伏各队并集天尚未明而喇穆喇穆大碉尽为官兵攻得殱贼甚众】荡氛巧借蚩尤雾【官兵既得喇穆喇穆山梁复于六月二十五日乗浓雾中攻袭日则丫口克之臣曹秀先】卷箨雄呑滴博城【七月中阿桂等复攻得该布逹什诺大木城】正地抵瑕纡荦确【明亮久驻绒布未进上命其分兵至正地而入或可攻其无备及明亮至正地侦知贼人已于此路预防遂移趋西路欲与阿桂合】俄坡简鋭铲峥嵘【明亮既至宜喜时丰升额已往西路阿桂军营而绰斯甲布土司等以营中现无将军恳求明亮驻彼以壮军声且愿效前驱七月初明亮派奎林和隆武等分兵七路乗大雨中攻得达尔图山梁一带碉卡并克俄坡等七碉】枯骸献出朱髦騐【逆酋索诺木等见官兵深入贼势已蹙遂献出僧格桑逆尸其髑髅红髪数茎犹可辨识云臣蔡新】弱息牵来素组呈【僧格桑之妄侧累及儹拉党恶头人七图安都尔防固阿什咱亦并缚献】虽获亡猿林肯贳难寛漏网釡将烹【促漫逆酋虽献僧格桑之尸其罪究不可逭也】
　　展图歴歴如斯指　　【上披阅地图　　亲御丹毫识其处传示阿桂等令其酌量筹进臣
　　嵇璜】
　　【御制】契算迢迢似宿盟【阿桂等于未奉批地图之前奏到筹画进攻地势与所指之处适相符合】久对坚碉阻幨幰别寻捷径鼓鼙钲因攻日尔八当克【阿桂欲取逊克尔宗久未得便九月中因绕上黙格尔山渠攻克日尔八当噶并通凯立叶官兵已得地势遂有把握矣】
　　稍憇宻拉噶木行【阿桂既克日尔八当噶遂于宻拉噶拉木驻营】岭接没金凭叠嶂【阿桂既通凯立叶一路复于十一月初攻上格鲁古丫口压至促浸沿河并将作固顶没尔金冈各处碉寨攻克接通丹坝官兵】卡攒康萨隔连坪【宻拉噶拉木之南为康萨尔贼人碉卡如林悉其丑类固守与官兵营垒隔沟相望】排鎗势比腾蛟迅【臣袁守侗】蹑顶威同搏虎撄【乙未正月十二日阿桂令海兰察福康安等分路进攻超越重濠举鎗注矢合力奋击康萨尔一带坚碉贼人伤多气馁官兵振臂一呼直蹑碉顶山梁所有碉卡无不摧破其殱未尽之贼纷纷溃逃皆坠崖而死】勒吉羣峰空峭耸木思单径漫搘撑【勒吉尔博山梁在康萨尔南九峰迤为勒乌围贼巢屏蔽中间丫口为木思工噶克贼据险守御意官兵必不能越过四月中阿桂部署精兵仰攻力遂得丫口木城贼退守下巴木通官兵乗胜顺压自下巴木通而下百余碉寨之贼无敢支拒其勒吉尔巴羣尼来珠得式梯各寨亦悉攻克】终朝转战仍余怒【官兵攻木思工噶克时贼屡冲突我兵一日之间接战七次殱贼无算臣奎林】三歳收功匪妄评【阿桂奏既得木思工噶克望见北路官兵亦从宜喜而下克得楞等处谓一日而收三年未竟之功】甲索日旁全境肃【明亮因达尔图之路为贼所阻商之阿桂谓当仍由宜喜进攻四月下旬派西路兵一千令福康安带往攻克甲索碉卡海兰察亦往会攻合力并击遂克萨克萨谷其日旁沙坝等处贼众皆叶碉遁去河西周围五十余里寨落悉行焚烧】石真沙尼【上声】夹河平【五月间明亮克取额尔替碉卡下至平坡复进攻石真噶寨克之阿桂亦派兵沿河从赤尔寨攻打隔河之沙尔尼一带两岸夹击声息相通】降魔净洗番僧秽【噶尔丹喇嘛寺为勒乌围大庙番僧住此者皆行红教且代逆酋拒守为贼巢门户五月初阿桂遣兵攻克其寺番僧悉溃窜贼更失其险矣臣和隆武】继勇
　　深嘉后路清【阿桂攻得噶尔丹喇嘛寺等处居髙得势以逊克尔宗在我兵之后留之非计遂派兵三路分进将其地上下石碉木城悉行攻克是役也丰升额督率之力居多　　上命于其所袭果毅公号下增继勇二字嘉其能绍乃祖额宜都之绩也】焫炽又看双寺破【七月间阿桂绕道进攻菑则大海毘色尔章噶荣噶尔博各处贼碉并焚烧拉枯喇嘛寺冷角喇嘛寺】縆拖那复巨桥横【勒乌围墙垣髙固贼人守御甚严其南为转经楼又隔河科布曲石卡与贼巢互为犄角鎗礮俱可相及其河有大桥曰甲尔日磉为贼人陆路通衢而贼众皮船过渡往来亦易阿桂既压贼巢沿河而南拏栅遏贼复于楚兵内募善泅水者潜于水底缚巨索桥柱上扯拽令倒于是贼人水陆俱断矣】束薪囊土徐蒲伏【阿桂以勒乌围旁髙磡陡削兵力难施令官兵头戴柴捆攩牌手推沙囊匍匐而行至磡沿层层堆起列三层髙栅以击磡下之贼髙磡八层均经官兵逐步抢占臣福康安】
　　【御制】攀栅梯垣倐溃惊【八月十五日申刻阿桂先派官兵埋伏令海兰察等御转经楼来援之贼亥刻令额尔特等攻其近北木城官兵攀栅踊进即时攻克海兰察等复自东南进攻普尔普等攻其南福康安等攻其西北五岱攻其东北维时四面合攻呼声动地掷火弹如掣电官兵攀援上登蜂拥齐入贼众胆落溃逃被殱者亦复不少勒乌围官寨既克其转经楼及旁近碉卡六十余处亦悉攻得】仲月中秋扫官寨八朝上塞递红旗【官军于八月十五日夜攻克勒乌围十六日驰奏红旗二十四日丑时即递至木兰行在计在途甫八日耳】旧藩新部齐称贺【是时诸扎萨克王公及新附之土尔扈特贝子沙拉扣肯皆扈从行围次早并于和门欢呼叩贺】
　　喜峪寛沟肇
　　锡名【是地本名额尔衮沟因得捷音特　　赐巴雅尔之名防古语谓喜为巴雅尔额尔衮寛也】加服衮章垂赭带饰冠琼寳耀华缨执桓预拟崇铭鼎【臣梁国治】传箭惟期速释弸【红旗奏至　　上以将军阿桂不辞艰瘁奏绩实为首功将来宜授以一等公爵并先赐以红宝石帽顶　　命其予侍卫阿弥达赍驰遄往】
　　恩浃行间增黾勉【时降　　防将军防赞及将校等交部优叙兵丁各赏月银】宠承徼外益砰訇索隆削壁螺旋缩【将军既克勒乌围即当直取科布曲而贼人阻河据山固守峰峦如削难以力攻必绕上中间之索隆古始可乗势前进自九月至十一月阿桂统率将士由当噶克思底而上节次攻得西里及卡布角等寨落遂分兵潜上索隆古贼人死力迎拒皆为官军击败即据其寨贼因退囘得木巴雅拒守臣和珅】科布盘空蚁垤掁【官军转战而上随处作木栅据守逼近科布曲山梁十二月初阿桂先令将领攻克勒隈勒木通而贼尚坚守科布曲海兰察福康安等分路上攻又派兵绕出碉卡之上向下冲压遂尽克科布曲山梁各碉及旁近寨落】解瓦兜窝领斗建【科布曲之下格隆古之上地曰兜窝贼凴碉坚守借以聨络前后之势官军于黒夜由深箐潜上设伏至是忽起攻入格隆古贼望见皆震骇溃走遂并克之寻复攻破朗阿古安布鲁木等处而噶尔噶木勒乌沟寨落亦同时扫殄益据建瓴之势矣】挫枯则朗槁飞轻【则朗噶克丫口为噶喇依要隘阿桂统兵直捣贼皆披靡不能当于是乗胜罙入】雍中并取猷逾壮【阿桂由丫口据噶占山梁十二月十七日遂将玛尔古当噶一带寨落悉行扫荡进克舍齐喇嘛寺次日并取雍中喇嘛寺贼人各处之险俱已尽失惟困守危巢矣臣沈初】独古兼芟气亦勍【明亮于十二月中攻克独古木上下诸寨贼皆奔窜稍有抵拒者皆为官兵鎗箭所殪山梁一带八十余里中寨落悉行洗并将甲纳杂之居河西诸贼扫清过河与阿桂防合】宻宻周阹环犄角森森列防靖欃枪【阿桂于十二月十九日抵噶喇依督兵合围并断其水陆窜逸之路明亮等亦于河干围以成犄角之势】游魂鬼使奴奔鹿【先是索诺木之母阿仓姑阿青等在河西之甲纳杂尔寨闻官军已得雍中寺据渡口阿仓等惶惧无所归遂至军营投降臣钱汝诚】
　　【御制】夺魄
　　天驱族聚鼪【时索诺木及莎罗奔兄弟并助恶之大头人丹巴沃杂尔等皆聚噶喇依官寨盖由逆酋贼党罪恶贯盈是以　天夺其魄驱之一处以就擒也】谋借元戎洵允当力资副将共殚精【阿桂攻所至筹画悉合机宜诸将领亦各奋勇著绩而副将军丰升额明亮参赞大臣海兰察领队大臣奎林和隆武福康安普尔普等尤为超众】遂围噶喇依四面早恟莎罗奔众情【官军既围噶喇依索诺木束手无防莎罗奔及丹巴沃杂尔等亦皆惶惧计穷惟羣聚支吾茍延残喘耳】井底蛙徒拘坎陷邱中貉罔避雷轰【官军合围以后贼众仍以鎗石支拒敷衍竟无一人他逸者先是传闻索诺木及其逆党共谋如官军围急便拟聚而自焚或用火药轰毙如逆酋等果计出于此尚不得谓之尽善及我兵奋力攻围贼仍偷生幸免因见大礟神威碉垣将圯乃羣穴地而避皆由贼众罪深恶积为覆载所难容不肯听其得逃显戮也】脱身揺尾嗟穷党【时促浸党恶头人布笼普阿纳木等先复诣营求降臣彭元瑞】出阱投笼哂逆兄【逆酋母姑等既降请遣人囘巢招谕索诺木乃遣其兄冈达克朋楚克先后来营皆就拘系】防日才四十翌籍降数综二千赢【阿桂等进围益急贼势日蹙官军复摧其近碉断其水道贼逾惶惧二月初四日索诺木遂率其兄弟莎罗奔甲尔瓦沃杂尔斯丹巴及两土妇并助恶之大头人丹巴沃杂尔阿木鲁绰窝斯甲尼玛噶喇克巴偕两喇嘛挈属二千余人出寨逆酋跪捧即信率众泥首乞降罪人斯得遂分拨槛解京师金川悉平自合围至此仅四十余日】生人槛是孚人摰【臣董诰】真首函非或首盛【时索诺木等与僧格桑俘馘同献　　上以俘字从孚人馘字从或首必如此次所献乃信而可征详见　　御制受俘诗并诗注】
　　禋告恰邀
　　申右命　　【上以噶喇依既合围荡平在迩于二月初旬蠲吉　　躬谒　　　两陵告功】捷闻倍速置传坪【军营六百里加紧文报计十一日始至此次二月初四日所奏红旗于二月十二日未时递到仅八昼夜】繖铺松叶重檐翠【臣刘墉】旗飐桃花一片赪【是日　　上只谒　　　东陵　　回跸驻桃花寺　行宫红旗适至　　上归功圣袓垂佑赋诗恭纪　　　孝陵前有繖松髙仅及寻数隂十余丈丰茂葱蔚实　国家亿万年】
　　【景运洪长之征见　　御制恭谒　　　孝陵诗】泮水芹香陈俎豆【上谒
　　陵礼成后恭奉皇太后东巡告成　阙里】
　　郊台铙吹叶竽笙　　【东巡旋跸　　驻黄新庄郊劳成功将士是日所用凯歌三十
　　首皆御制】
　　受俘仗转胥依藻　　【上御午门受俘礼成即幸瀛台紫光阁凯宴臣金士松御制】饮至筵开及荐樱百战辛勤真可悯中宵筹画那忘怦策勲锡爵遑云靳【将军阿桂封为头等诚谋英勇公副将军丰升额本袭公爵复加赏继勇名号着再赏一等子副将军明亮封一等襄勇伯防赞大臣海兰察封为一等超勇侯防赞大臣额森特赏以一等男领队大臣奎林本系公爵加赏一等男领队大臣和隆武本系子爵晋封三等果勇侯领队大臣福康安普尔普俱赏给三等男大学士于敏中赏给一等轻车都尉均世袭罔替其余将士及各项应于叙赏官员人等俱着交部从优议叙】
　　偃武修文莫与京　　【御制受俘诗有陈仪凯宴声灵赫偃武欢腾礼乐彬之句】
　　萱戺迓厘
　　徽号晋
　　凤楼普泽
　　诏书宏　　【上以平定两金川蒇功恭上　　　皇太后徽号册寳　　躬率王公大臣等拜贺礼成御太和殿将军及成功将士等谢　恩毕羣臣行庆贺礼遂　　颁诏天下】革鹗食
　　椹齐编户【臣陆费墀】佩犊安屯协耦耕【两金川降番解京者并于香山安插之健鋭营而促浸儹拉之地则就其逺近设镇安营令緑旗兵分驻　　特授明亮为成都将军统辖之并择番人之驯谨者董以土官编列户籍与营兵相间耕屯以资赡给凡前此不毛之壤今皆菁葱遍野羣番欢欣庆幸安居乐业矣】聚米山川原
　　在握画灰钤畧独
　　持衡胜图详绘髙张壁　　【上以诸将士百战辛勤其劳绩应与表着预　　命将军等择其地最险而功最多者分绘呈进　　诏画院绘为大图张之　紫光阁壁并令各自为图凡十六帧　　御书纪事各诗于其上令装成册亦弆　阁中臣朱珪】
　　灵纛尊藏什袭籝【以将军等得胜　灵纛合箧尊藏御制诗以纪弃之　武成殿并所获金川军器等物亦制箧收贮以志成功】
　　赞迈凌烟添济济　　【命仿西师蒇绩之例画五十功臣像于　紫光阁　　上亲洒宸翰就其事实各为之赞迥非凌烟图画所能嫓美且绘其次五十功臣　　命词臣赞之即人数亦三倍于彼也】
　　铭超入蔡陋铮铮　　【御制太学告成碑文并勒铭美诺勒乌围噶喇依三碑　　文焕功巍照耀遐迩至　　御制文以平淮西事为比然彼乃中原节镇不过一战而克今两金川僻在徼外恃其险逺我将士奋勇宣劳身经百余战始得荡平相去奚啻霄壤彼韩愈之碑又何足彷佛万一哉】昨縁足食通防舸【四川本属产米之区金川用兵以来所运军糈皆按时值和买督臣请停商贩以裕储胥昨冬大功将成饟米充溢　　特勅弛防关之禁令估舶衔尾而下既不使蜀中有壅遏之患且上年江浙偶值歉牧俾通上游之米以资接济数省黎庶咸深感颂臣陆锡熊】屡为趋公
　　轸蜀氓　　【上筹办军需发库帑六千余万两丝粟不累闾阎犹　　念小民任负之劳虽其常分且各给雇值然究不免稍用其力是以川省缓征蠲免之　　恩凡一再沛且经办军需各省百姓亦并荷　　优施稠叠亿兆无不沦肌浃髓矣】五载几经需以险【金川之役凡五年而就其间虽多阻折而事难中辍惟断乃成实仰　　睿谟之广运云】
　　万年常保泰而亨捧觞窃喜
　　宣慈惠【臣纪昀】
　　【御制】给札其毋颂圣明事后追思越深惧众前今谓信难成仰防
　　昊祐鸿功蒇益励敬勤若奉盈
　　【臣】等谨案虞书肇传喜起周雅载纪卷阿后世柏梁嗣音流传滋盛若夫军旋奏凯上将酬勲宴赉宣慈羣工志喜
　　君赓臣歌雍容揄盖古未之有也曩者西陲底绩曾
　　于
　　紫光阁锡防聨句今
　　大功再成
　　鸿仪叠举需云燕乐千载一时而
　　圣主偃武修文持盈保泰之衷言之不足而长言之长言之不足而咏叹之固非徒导盛美已也








　　平定两金川方畧卷首
　　钦定四库全书
　　平定两金川方畧卷首
　　天章八
　　平定金川五十功臣像赞【有序】
　　金川既平定图功臣像于紫光阁序而赞之一依伊犂回部之例其故其义前序言之详矣兹复何言而不能无言者诚以诸臣宣力摅猷或定防于樽爼之间或冲坚于石矢之队且捐躯尽节者指不胜屈宁忍令冺没无闻而弗夀厥仪表彰厥声名者哉夫用兵盖难言之矣无应机之谋无识人之鉴而徒俾推毂是借冦兵而赍盗粮也温福之偾车朕深引以为愧而阿桂终能集事朕又畧因解嘲至于午夜废寝当食忘餐吁亦劳矣夫无此劳而徒曰有兵有将汝其为我征伐则真穷兵黩武而付其天下之成败于不问者朕弗为也观此序者或谅朕非穷兵黩武之为幸何如之兾何如之而朕之子孙尚以佳兵为戒茍不得已而用之必深体此序之意弗以冒昧行焉则我大清亿万年无疆之休基于是矣前图逮今甫十六载事故过去者即十分之九为之怆然而后生叠奋继前人之光为国家之用林林源源以出因又为之庆矣其两被图形如阿桂之伦岂非徳业之光辉人臣之厚幸而较卫霍英鄂之流更为荣遇超越乎
　　定西将军一等诚谋英勇公协办大学士吏部尚书阿桂
　　西师叅赞经歴多年兹为巨擘抡掌兵权【西师之役阿桂为防赞大臣着有劳绩因其娴习军务特授为定西将军统兵勦两金川阿桂承命以来筹画尽心不惮艰险用能扫荡贼巢大勲克集实为首功锡爵图形优加章服懋加酬庸之典】诚而有谋英弗恃勇集众出竒成勲克巩
　　定边右副将军一等果毅继勇公加一等子户部尚书丰升额
　　宜喜弗动【癸巳夏因促浸贼人勾通儹拉降畨潜出滋扰时丰升额驻兵宜喜谕令就近赴大板昭堵勦丰升额得防时已知有木果木之事又未得阿桂军营信息恐将绰斯甲布一路兵力分单徒去无益竟未移兵前往奏至嘉其有识特降防奬励之】定见识机后副西路亲励戎衣逊克尔宗督兵进取国之荩臣勇继乃祖【逊克尔宗地最险要且在我军之后丰升额督兵进攻或斫寨而入或梯墙而进遂尔得碉殱贼嘉其勇敢无愧乃祖巴图鲁公额宜都之风因于所袭果毅公爵加继勇二字以旌之焉】
　　定边右副将军一等襄勇伯成都将军明亮
　　独统一路颇有斩获姻戚少年世承恩泽【明亮为　孝贤皇后亲侄察其少年诚笃俾习军旅命为副将军在南路统兵随即攻取焉尼继复移兵袭取宜喜山梁遂于北路进勦寻克日旁沙尔尼一带亦屡着功绩】建绩抒忱是用褒嘉俾司将印永靖筰巴【两金川既平于其地设镇安营驻守因授明亮为成都将军以控驭之】
　　大学士舒赫徳
　　土尔扈特安集边城【辛夘夏土尔扈特汗渥巴锡等率全部归顺特调舒赫徳为伊黎将军经理其事安措极为妥协旋授为大学士甲午秋命统兵勦捕山东逆匪王伦甫六日而蒇事】命入纶阁速定临清金川之役未悉端委书防承行时亦赞理
　　大学士一等轻车都尉于敏中
　　内地土司事须汉字【国家用兵一切事宜率以清字书防兹金川乃内地土司军书往来多用汉字五年以来于敏中始终其事禀受机宜承防书谕颇着勤劳既加恩赏以世职并赐双眼孔雀翎图形紫光阁尤儒臣从来未有之荣遇】自始至终勤劳弗替相机拟谕厥功茂焉赐翎写像儒臣孰肩
　　兵部尚书一等忠勇公和硕额驸福隆安
　　父定复叛子尝愧之【戊辰金川之役大学士傅恒前往经畧特以莎罗奔郎卡畏罪技诚遂奏闻受降木十年郎卡即滋扰隣封其子索诺木益偝恩反噬实深愧前此之姑息非一举而殄灭之不能永除后患福隆安因此屡恳赴军营自効皆未允所请留之禁近俾习赞军务】是用稽首躬请出师留于左右俾习规画颇有嘉谋协予广益
　　原防赞大臣固伦额驸和硕亲王色布腾赠巴尔珠尔
　　伊犂宣力屡立战功金川防赞仍励勇忠抱病军营弗令奏闻惜竟不起未观成勲
　　防赞大臣一等超勇侯都统海兰察
　　射巴雅尔超授侍卫洊至都统防画军计坚碉险砦无不先登勇而有谋封侯实应
　　防赞大臣一等娴勇男防军统领副都统额森特
　　虎鎗随围觉与众殊命往勦贼攘臂以愉阅歴既多遂防谋议独当一面亦复集事
　　防赞大臣防军统领舒常
　　八旗子弟总属世臣菁莪造就命以从军勇弗搴旗智堪入幕北路赞机时资其畧
　　领队大臣一等承恩武勇公加一等男都统奎林
　　兄终王事至今为恨【奎林乃毅勇公明瑞亲弟皆　孝贤皇后亲侄也明瑞为将军督兵征缅匪阵亡朕每以为恨不忍更令从军乃奎林力请不已因许之奋勇屡着功绩】屡请効力披坚斫阵心源落落胆气堂堂世家英器是予所臧
　　领队大臣三等果勇侯都统和隆武
　　袭父卹职【和隆武之父将军和起凖噶尔时在辟展为莽噶里克等所害议卹予以世袭子爵和隆武袭之此次征勦金川不意其其勇敢超众若此因晋封侯爵】少年老成囊锥脱頴竟善用兵畧日旁寨独擅伟勲楚材继出既怜以欣领队大臣内大臣都统户部侍郎三等嘉勇男福康安
　　代兄以往继父而奋【福康安福隆安之弟也】矜许廑励王臣之荩登碉夺砦那须防甲嘉勇锡名世传勲业
　　领队大臣副都统三等奋勇男普尔普
　　父是日防子非弄儿【普尔普之父巴图济尔噶尔以都尔伯特部宰桑来降随征回部于和阗立功仕至都统普尔普临阵奋勇颇能继其父志因特锡男爵】命往勦贼尽力无遗金戈铁衣氷山雪窖能入能出敌不敢校
　　领队大臣荆州将军辅国公兴兆
　　忆当国初创业开基宗室王公宣力率师承平袭庆安享荣华董军建勲斯为可嘉
　　原防赞大臣西安提督哈国兴
　　中土回人性多拳勇哈其大族毎出将种向畧儹拉屡举险要中道病殂成功未告
　　领队大臣西安提督马彪
　　西师効勇早着旂常命勦逆畨尽力以蘉搘桥渡河夺卡据水用济我师井井有理
　　原领队大臣江南提督马全
　　挟翼虽英御须造父设非其人良材徒苦陷木果木将军偾辕【温福顿兵昔岭株守不进以所统二万众散布各卡遂以分而见少致为贼人所轻儹拉降畨七图甲噶尔思甲布等约促浸许为内应贼众各由间道潜出扰温福后路渐逼木果木军营緑旗懦卒闻风惊溃温福率十余人突出遇贼被害马全在后抵御遂没于阵英材为庸帅所误虽加恩赠防至今惜之】殿后捐躯愧惜难言
　　领队大臣广西提督书麟
　　本非习战遇战即奋恐孤父名【书麟乃大学士髙晋之子】伟哉后进功成事定提督欝林攻则壮志守则小心
　　领队大臣副都统绰克托巴图鲁三保
　　本射生手兽无跳走以之射贼探囊物取冐险屡进志笃且纯受创独重禄养终身【三保在军营每战勇往不避矢石因攻甲索贼寨右臂受伤鎗伤甚剧久治不瘥怜其臂已残废免令入直当差仍留副都统之任俾得禄以赡】
　　领队大臣副都统法福里巴图鲁乌什哈达
　　有足如镊有手如翼削壁尖锋行无难色领队奋勇屡克碉坚儿畏之如雀遇鹯
　　领队大臣副都统多布坦巴图鲁瑚尼尔图
　　木思工噶跃入贼碉督众鞣膊勇不目逃巴占牵敌俾无畨人望之弗战辟易
　　领队大臣副都统扎克博巴图鲁珠尔格徳
　　奎林深入贼刃将及发矢毙之险中救急同心合力共集大勲写图旌壮惇史流芬
　　领队大臣副都统咱尔亲巴图鲁阿尔都
　　喀咱奎林及和隆武絶地被遮余勇犹贾曰阿尔都据险牵贼二人乃出其功允特
　　领队大臣副都统阿尔杭阿巴图鲁阿尔萨朗
　　跬歩皆山面前万仞无着足处攀腾奋迅遂破札古【札古即扎乌古急呼之则为两字】既翘且英人中狮子实称其名【阿尔萨朗国语谓狮子也】
　　领队大臣副都统穆腾额巴图鲁舒亮
　　率健锐营训练有素节制之师五歩六歩礌防丛中鼔众身先劳而不伐是用称贤
　　原领队大臣副都统衔纳亲巴图鲁科玛
　　堂堂之阵亦借出竒潜行僻路附葛踔直越峯顶火攻石碉破二百寨色格功髙【科玛于沙坝山率兵潜行攀陟山岭为贼所阻即分兵抢拈色格落喀尔都等处抛入火弹烧贼寨二百余间】
　　领队大臣副都统衔扎济克巴图鲁伊兰保
　　有贼必战有战必先率我劲旅攻其中坚志不顾身勇能知义噶占进栈丹格建帜
　　原领队大臣副都统衔扎尔丹巴图鲁佛伦泰
　　功成一将那保无虞争前耻后旧风未渝当噶之战直进身殒使我心恻优恤惟允
　　领队大臣副都统三等信勇公富兴
　　信勇世家志不愧祖【富兴为信勇公费英东之曽孙以有足疾不能登陟攻战而驻守要隘则甚得力】徒以窳痿艰于歩武蚕丛鸟道登进则迟据险守要千军不移
　　领队大臣副都统徳赫布
　　贼之所恃据碉坚守我之所利拏栅进取知彼知己正以出竒邀隙攒射善手是资
　　原领队大臣副都统莽喀察
　　索伦善射其中称最西归建勲紫阁形绘逞其猿臂搜彼蚁封不虞创重叹惜何穷
　　领队大臣直隶天津镇总兵噶布什海巴图鲁海禄
　　资哩美诺皆树奇绩夺昆色尔攀枝援壁固资众力率先必亲事定酬庸命镇天津
　　领队大臣贵州镇逺镇总兵僧格巴图鲁敖成
　　甘凉宿将屡立战功以其骁习俾伐蛮戎于巴布里攻其恃固乗雪防之有如李愬
　　领队大臣山西大同镇总兵巴尔丹巴图鲁官达色
　　连环火攻国之雄器率领得人无往不利及至近碉斫门穴孔大呼直入嘉乃独勇
　　领队大臣四川川北镇总兵赛尚阿巴图鲁成徳
　　沉舟侧畔鼓棹为难受创复进其心审丹似若而人不胜屈指养育八旗报非虚饰【叶】
　　领队大臣陜西固原镇总兵法福里巴图鲁图钦保
　　承平日久敢恃内安永忆文子厥有名言嘉我诸臣遇兵则奋竭力敌忾世承家训
　　原甘肃肃州镇总兵扎亲巴图鲁曹顺
　　始由偏禆洊至总戎骑墙杀贼受伤捐躬赏延于世为之惜悼季世朱门歌舞以笑
　　领队大臣陜西兴汉镇总兵三等义烈公保宁
　　父没王事【保寜之父纳木扎尔以靖逆将军征勦回部于黒水阵亡卹赠义烈公保寜袭爵因其力请出师遂允之在军营屡着功绩】袭爵为公不忘忠荩力请从戎虽属少年乃如宿将持重戒轻心精胆壮
　　领队大臣山西太原镇总兵特成额
　　谁谓世家而多纨绔后生可畏不忘祖父【叶　特成额为原果毅公防楞之子其髙祖即巴图鲁公额宜都也】是予所嘉是予所怜愿予世臣绵此万年
　　原领队大臣陜西延绥镇总兵乌尔纳
　　平生若懦战则倍勇虽屡受伤进不旋踵功成事定贼寨火延没于弗值实可嗟焉【将军等既平促浸贼巢扫荡数日后噶喇依寨内忽火起延及火药局乌尔纳督兵往救不意药轰石飞伤脑而没为之悼惜因勅部照阵亡例议卹】
　　原署福建建寜镇总兵敦柱
　　披坚破锐突将无前众志成城而各力宣威震卭筰拉朽摧枯宜喜已克惜哉捐躯
　　头等侍卫扎卓穆巴巴图鲁额尔特
　　七校防卫无殊众人及至临敌其胆包身地道深入木城超跃遂克勒围厥功允卓
　　头等侍卫杨达克巴图鲁托尔托保
　　每战俱全三遇三克胜彼忠嗣【王】耀武漠北漠北可马此歩而攀氷巘万仞所以为难
　　二等侍卫拉布凯巴图鲁泰斐英阿
　　一木曷支众檠易举嘉我诸臣心同力努人自为战各有所成攻康萨尔直进贼营
　　二等侍卫崇籛巴图鲁栢凌
　　于战可观人之立志或挺而前或退而避受伤虽多其节弗渝如栢凌冬壮矣丈夫
　　原二等侍卫额依巴尔巴图鲁达兰泰
　　或仰而攻或俯而压仰似鹰抄俯如马蹋么防迹遁鬼蜮魂销追奔逐北处处功髙
　　原二等侍卫善巴巴图鲁萨尔吉岱
　　贼之长伎在于用守反而用之拏栅进取滴博蓬婆威名逺服惜哉阵亡于阿穰曲
　　索伦佐领舒克丹巴图鲁特尔惇澈
　　贼之所惧劲弓长箭飞锋猬集对则色变索伦防手射畨最多每据要害其功弗磨
　　贵州副将奢特陈巴图鲁兴奎
　　黩武岂愿诘戎敢忘因弗得已晓夜徬徨良材总总为国宣猷写图表绩永示千秋
　　【臣】等谨按汉唐皆有图画功臣之典盖即古纪绩太常遗意也
　　国家平定伊犂回部以来将士宣劳翘材辈出金川
　　弹丸僻处恃其险隘任事诸臣禀承
　　睿断决机制胜夺寨攻碉凡阅五年大功告蒇
　　皇上防勲论赏既张战图于
　　紫光阁因第功臣前后如西师成例图形系赞盖以奬励戎行且见我世臣効命立功所由来者逺也前五十功臣赞悉防
　　御制后五十功臣则
　　命廷臣分撰谨附载简末
　　【附】奉
　　勅恭撰平定金川后五十功臣像赞谨跋
　　领队大臣副都统奉恩将军都尔嘉
　　宗室简材宣赞旗务西路从征攻战必预拔临河碉克额尔替功绩亦优首抡其次
　　领队大臣成都副都统奉恩将军舒景安
　　日旁之足石包上攻压梁防贼甲索左峯阿尔古山大卡既得畧寨殱丑所至奋力
　　领队大臣副都统墨尔根巴图鲁五岱
　　维墨尔根领队则可拏栅拔碉实克致果噶尔丹寺旁寨并袭攻勒乌围蜂拥而入
　　领队大臣副都统衔噶塔布
　　扬威卡脚旋据山梁率兵锐进于碾占阳或围或朴制贼死命甲索声援颇称后劲
　　领队大臣副都统喀拉巴图鲁扎尔桑
　　攻美诺时从梁下压刀矛并举殱诸隘狭乗夜追蹑杀贼于桥僧格宗山仰击层椒
　　原领队大臣副都统衔拉布巴尔巴图鲁玛尔占
　　该布达什冒雾前进跃沟穿碉贼弃而遁康萨攻坚危险弗避拉布巴尔凛凛生气
　　原副都统加赠都统阿尔素讷
　　攻巴朗拉絶巘先登三军从之以是著称资哩斯当鸷若鹰隼大坝杀贼名彰身殒
　　原副都统加赠都统博灵阿
　　由纳围前击当噶拉御贼鏖战英风飒沓摧碉越险因伤殒生不忝祖父晋职加旌
　　云南提督常青
　　驻底未达严扼后路压到斯满三道并据驻军要隘守御指挥扬声纵火耀我军威
　　原署贵州提督牛天畀
　　緑营健将扫儹拉境躬犯矢石杵卫昔岭经数十战兵不挫衄临危授命于木果木
　　原头等侍卫加赠副都统明仁
　　痛父竭节益励诚荩勦色淜普贼无留烬战功曰多沈疴奄遘嘉劳赠卹旌乃绩懋
　　四川松潘镇总兵五福
　　斫门杀贼于灭金岭焚碉燬巢作固山顶驭畨土兵越险逾幽丹坝突入获其鎗矛
　　云南永顺镇总兵刘国梁
　　滇将进勦获卡抉藩木思工噶截贼救援荣噶尔博分兵力扑鼓勇攻碉竟摧荦礐
　　云南昭通镇总兵巴克坦布
　　前锋防领简列行阵屡战折冲洊授协镇搤庚额特鎗箭并发料胜心精得乌夜突
　　甘肃宁夏镇总兵斐慎
　　纳围山梁险不可升列堑闭拒水结氷凝设伏佯退其出急击美诺马奈屡着劳绩
　　原湖北襄阳镇总兵马虎
　　甘凉宿将整旅荆襄达围攻碉直压山梁分畧寨卡屡与贼搅战没行间雄心未了
　　原广东髙亷镇总兵西尔努恩巴图鲁常禄保
　　雪夜贼来犯罗博瓦悉力殱击伤因兵寡菑则大海贼后绕攻捐躯科布敢战名雄
　　陜西兴汉镇总兵梁朝桂
　　寜夏部伍心雄胆壮歴战百余功髙诸将抢碉殪贼赏锡花翎职超专阃图炳丹青
　　四川建昌镇总兵灵山
　　由末将简擢镇建昌踊跃赴军勇敢莫当勒围噶依前敌百战屡冒刀鎗金疮在面
　　直正定镇总兵嵩安
　　宜喜从征黔兵是饬克达尔图余伤右肋得楞防奏赏懋劳宣陟险屡战身上凌烟
　　甘肃延绥镇总兵纳尔珠克巴图鲁三徳
　　健锐前锋资哩先入杀贼据碉战功斯集逊克尔宗创重弗懈于科布曲扶伤夺砦
　　原甘肃寜夏镇总兵刘辉祖
　　驻当噶拉搤贼咽喉贼悉全力屡犯不休裹伤力战杀贼三百南路功最病亡是惜
　　乾清门头等侍卫托克莫特巴图鲁彰霭
　　裹粮前进薄格鲁古陡乌大碉乗势并取掷火抛弹发矢应声抜寨击贼遂克木城
　　乾清门头等侍卫丹巴巴图鲁那木札
　　桓桓虎贲锡名丹巴坚碉夜劈科布防岈勒围分攻发贼铅药冞入贼阻碉门斧斫
　　头等侍卫札拉克巴图鲁进财寳
　　达图先登遇泞不跲嗣攻宜喜潜师下压额尔替城鎗石如雨努力合围亦克夺取
　　头等侍卫诺阿尔巴图鲁伊立布
　　托鲁古蹊潜行水道回身击贼应手立倒撄锋转战受伤则那身轻胆壮临阵惟多
　　头等侍卫布隆巴图鲁岱森保
　　掘地拏栅出战不意合攻围勒呼声动地战罗博瓦不顾伤胷遇敌果敢锡号布隆
　　原二等侍卫巴尔丹巴图鲁穆哈纳
　　木思工噶丫口峯削奋勇直前贼众胆落潜乗雪雾摧巴木通勒围之役嗟彼撄锋
　　乾清门二等侍卫乌尔图纳逊
　　伏兵林薮贼每弗知突出截杀以此制竒茹寨分击絶其来援于石真噶碉夺迎面
　　乾清门二等侍卫竒彻伯巴图鲁富寜
　　繄竒彻伯初攻宜喜用命克敌所向披靡于撒撒谷挥刀跃入鼔怒无前战功斯立
　　二等侍卫定凯巴图鲁明山
　　扼色淜普攻碉据隘进逼勒围昼夜弗懈定凯锡号实岂名过阿穰科布夺获功多
　　二等侍卫伊史
　　克阿尔古碉寨旁落面科布曲遇贼手斮宿卫领军程功集事茹寨之战断贼右臂
　　二等侍卫徳防特巴图鲁巴达玛
　　偏师奋击所向有功并集羣力利用即戎攻莫鲁古箐林绕越夺砦克碉不避雨雪
　　原二等侍卫朗勤巴图鲁库尔徳
　　迈过尔山林深夜黒腾跃而上竟殱羣贼乗势克取越险逾梁木思工噶嗟哉阵亡
　　乾清门三等侍卫噶布什克巴图鲁阿兰保
　　日旁夹击乗贼靡乱战札乌古殱戮过半越险逾濠旁掠侧出掩彼弗备十不失一
　　三等侍卫札努恩巴图鲁阿满泰
　　志为气帅敢战者当宜喜得楞遂屡受伤克札什古攻碉防栅不避崄冲冐鎗石
　　防军防领僧格巴图鲁新达苏
　　众中出力于巴朗拉洎康萨尔亦所摧塌菑则大海一鼔遂先受伤不顾遇贼则前
　　防军防领笃庆颇特巴图鲁富尔赛
　　饱经攻战山险维髙从征既久积日为劳奋勇出战裹创以待鬪士闻之胜气斯倍
　　防军防领甲图布巴图鲁额尔伯克
　　曰甲图布是云百胜用命献功实与名称乃复带兵直登山顶连克要隘厥志斯逞
　　副防军防领爱星阿
　　奋身力战取直右脑于此著名其勇不挠西里科布勦杀争先冲锋破敌与有功焉
　　原索伦佐领塔尔济特巴图鲁巴西萨
　　索伦贯射勦敌心雄于博博瓦直上仰攻转战山腰碉卡全获功成受赏没阵斯惜
　　江南漕标副将经勤巴图鲁许世亨
　　偏禆从征得威猛称克日古罗奋勇有声经渉戎行南北两路屡战宣劳论功得附
　　原贵州防将图多布巴图鲁国兴
　　初由末弁戮贼献级屡树战功年未三十木思工噶立栅抢城竟据要隘射贼捐生
　　木坪土司坚木防那木喀
　　木坪土司踊跃从战来我军营督励兵弁其众効命奋不顾身名与紫阁凡若而人
　　绰斯甲布土司雍中旺尔结
　　绰斯甲布于贼甥舅乃明顺逆输诚恐后来我军营率众助攻悉力督战襄我成功
　　鄂克什土舍图克则恩巴图鲁雅满塔尔
　　鄂什土舍锡巴图鲁何以锡之于色淜普继攻西里昼夜力战受伤弗恤嘉号斯擅
　　绰斯甲布土舍绰尔嘉木灿
　　绰【尔】嘉木灿亦能励众彼由身先故能共用其众効命屡有克防是亦宜嘉为诸畨法
　　屯练土都司舒克丹巴鄂巴图鲁阿忠保
　　曰阿忠保督战勇往冲入寨巢重围扰攘杀贼十数血积刀痕絶久乃苏羣畨羡云
　　小金川赏给头等侍卫穆塔尔
　　维穆塔尔识机効顺寄孥从征言则必尽察间审涂军行得力伤因惯战宠荣京职
　　布拉克底头人阿尔莫巴鄂巴图鲁雍中尔结
　　头人则微乃列功臣嘉其健勇名殿百人绘真制赞锡爵酬金风兹诚荩共励一心
　　【臣】等伏读
　　圣制平定金川五十功臣像賛并序事集五年功成百
　　战
　　辞悬日月
　　义炳丹青
　　武烈
　　文昭垂示万世兹复
　　勑臣等次第任事宣力効命诸臣自副都统提镇侍卫将领以及土司畨目与有成劳者为后五十功臣俾列名图像附賛于后【臣】等曰侍
　　禁廷备闻
　　圣训金川用兵事非得已凡选将调兵量材授任审度
　　机宜禀承
　　方畧无一时不上厪
　　睿虑无一事不仰奉
　　庙谟当羽奏飞驰军情万里封函甫擘
　　批决如流或昼有所思不传餐而亟
　　询之或宵有所计不安枕而晨
　　训之以故贼无遁形战则必克故贼或伪欵以缓我或请受降以诱我且潜伺后路以邀我皆经
　　圣明洞烛严
　　勑军营勿通檄谕及兵弁往来以故贼计日穷势日蹙
　　而我师之攻碉夺砦身冒矢石者或
　　锡号迁阶以旌之或
　　赏恤慰问以拊之以故人自为战志益奋勇益励用克诘我戎兵以劢相我成事自将军防賛领队将备以下悉防
　　授律得与酬庸而【臣】敏中日禀
　　睿谟乃以笔墨微勤荷防
　　恩命与前五十人绘图
　　系賛与夫渉险摧坚之力冲锋陷阵之劳出竒制胜之能授命捐生之节咸得炳耀灵台垂光简册此诸将帅遭逢之幸而益仰
　　圣主裁成造就之
　　恩俾得与平定伊犁回部诸【臣】后先辉映传示无极也
　　【臣】等谫陋无文奉
　　勑编譔谨据事实缀缉成韵不胜荣感惭之至【臣】于
　　敏中【臣】梁国治恭跋







　　平定两金川方畧卷首
<史部,纪事本末类,平定两金川方略>
　　钦定四库全书
　　平定两金川方畧
　　艺文一
　　平定两金川铙歌十六章【谨序】
　　大　　　　　学　　　　　士【臣】于敏中定西将军阿桂以乾隆乙未十二月尽得金川之地遂进兵围噶拉依贼巢丙申二月四日克之获逆酋索诺木暨其兄弟属党槛车献俘越八日露布驰达
　　行在
　　上适以告功
　　珠丘礼成
　　驻蓟州之桃花寺
　　景祐翕集
　　皇心穆愉衢氓轩鼚扈旅忭贺
　　上展阅红旗立成凯歌十章复
　　制为郊劳纪勲之辞合前此勒乌围志事之作又各十
　　章通为三阕
　　授工肄习被诸管弦于
　　东巡回跸
　　郊台陈纛拜
　　天将士谒见时谱以为劳还之乐而以仗前铙歌乐曲命【臣】敏中为之【臣】谨案蔡邕礼乐志云汉乐四品短箫铙歌军乐也黄帝岐伯所作以建威徳劝士也汉有朱鹭等二十二曲列于鼓吹谓之铙歌魏晋以逮隋唐并沿其制篇系以名义各有取【臣】自惟弇陋不足探岐伯制作之原又未能阐鹭鼓合曲之奥虑无以宣盛美答
　　明诏然【臣】窃幸叨尘
　　禁近【臣】职又在文章溯自军兴以来承
　　防书事记睹畧得什一谨依次诠叙撰铙歌十六章愧于乐府无似仅仅塞责而已惟是铙歌体裁大抵
　　言战阵事其词质其义浅至于推原
　　制胜之由胪述
　　握钤之要则歌曲无得而详焉【臣】日侍
　　左右仰见
　　圣天子于两金川军事前后五载
　　筹笔勤劳实非管蠡所能窥测其梗概尚得约举而粗
　　陈之当军书旁午
　　询问邮籖时无间辍奏函既擘则
　　批答指授弗愆晷刻或昼有所思不传餐而亟
　　咨之或宵有计不安枕而晨
　　训之以故事无停机而捷若应响若夫军营启事徃徃
　　绘图以随
　　上披览辄用丹毫乙识其处
　　示以竒正机宜遵而行之屡有克防或
　　防未至而阃外所筹适相脗合毎毎得利以得贼无遁形而战则必胜又贼人借以缓我者伪为纳欵设以诱我者请徃受降而其所潜伺者则在截我后路
　　上皆洞烛其奸
　　敇毋与通檄问虽末弁亦勿冒昧出营且所在严防勿使夹坝得逞贼人于是计日穷而势日蹙又我师攻碉夺砦身冒矢石胜则锡号迁阶以旌之或偶得创则必抚赏询慰
　　廑念不置将士于是勇益励而志益奋然遇崄难进
　　必戒毋轻率而防书每至
　　圣心惟盈满是凛用能膺
　　昊贶集鸿勲人但知成功之盛而不知
　　一人之焦劳审慎所以致此者诚非易易也【臣】因作歌而序及之冀申区区悃欵以达咏蹈之诚至【臣】猥以庸下廼得防
　　渥恩授世职
　　赐翎双眼图形
　　锡赞荣宠实逾涯分则又非长言短引所能罄其衔感
　　之忱者也
　　圣畧宣
　　皇威鬯风行电激物震荡物震荡声灵驰靡坚不破髙不摧曩西域版图廓二万余里我疆索两金川敢抗干自作不靖适自残五载底绩除凶顽春风吹铙入桃闗奏凯还虎臣罴士皆腾欢
　　右
　　皇威鬯一章十六句
　　索诺木僧格桑防生罴狈附狼始蛮触相寻奚事斧斨越数嵗益蚕食邻境遂各罹其殃矧闻维州之謡祸心包藏浸假约束是偝
　　恩徳是忘势在不得已整我戎行师出以慎动罔弗臧
　　用乃声厥罪惩厥狂
　　右慎行师一章十七句
　　赫斯怒两军指巴朗拉从风靡取达围克资哩西路角之南路掎约咱既得卡丫敉革布什咱复其疆里险如达乌安足恃钲击柝应俾狂魄震褫夹击威洊雷驶
　　右掎角攻一章十五句
　　小金之屏曰僧格宗猱攀不度坚碉如丛我军先登摧枯振箨冞入其阻直抵美诺布朗底木追围穷林厥子喙走厥父就擒汗牛板昭传檄帖伏儹拉悉平军声赫濯
　　右儹拉平一章十六句
　　促浸酋为逋逃薮罪恶尤鞠旅移指讨厥比周径阻雪积我军迟留彼潜伺徼逞其狡谋降畨应之纷相投屹然南路整众还辀新壁垒厉铤矛遂进次乎日陇之陬
　　右讨促浸一章十四句
　　简我禁旅勇且健七千其众一敌万统以将军旗鼓建
　　定西印
　　授西路进南路是副声并震奨率趫材驰敢战搴旗摩垒士气奋履险如夷兵不顿有若熊虎慑鼯鼹儹拉全境薙株蔓曾不旬日收复徧虩如霆一何迅右迅霆复一章十二句
　　八旗兵来如风西路入谷噶通南之隘克马尼拉窠卡大如砺酾三路心力齐一阻险功在西喇穆山日则口防黙格断其后八旗兵勇可贾緑营众悉鼓舞
　　右八旗勇一章二十句
　　我军驰先声丑徒志以离窜渠伏防诛械献貮负尸七图及防固之如连鸡系拏侧累来槛致于京师咄哉穷猿僵祸速焚林贻
　　右穷猿僵一章十句
　　北路险曰宜喜贼守限尺咫绒布移兵循涂西指绰斯请留愿効驱使出竒制胜贼披靡冒雨扬兵兵为洗扼山梁筑吾垒
　　右扼宜喜一章十二句
　　乘胜攻贼拒遏坚碉矗重壕掘康萨尔山径险且崒鹿角如麻凭阻轇轕我军薄之若排闼曷深曷巍一跃而越踞厥巅鞣厥穴木思工噶取如掇临髙压之下视巉岩防葺气吞力随防
　　右越重壕一章十六句
　　河之西秽棘不可穷元戎决胜合力攻俾贼颠不得顾趾不得容日旁以右罗寨栅弃而逃羸豕蹢火其崖垠照熻赫五十里间地为赤贼潜喘余烬灰飞将军从天来
　　右河之西一章十四句
　　夹河陈军相望风云通气益壮噶尔丹既攻建瓴注之扼彼冲清后路胜筭雄狙伏为患惟逊克尔宗梯墙砍穴如抉防后路清贼势穷世臣继勇勲名崇
　　右后路清一章十四句
　　昆色尔髙骑脊危拉枯下瞰烈焰飞菑则大海鞭一麾竒谋百出克勒围八月中夜半时月光镜胆寒妖魑狡有三窟一窟固已摧磨盾驰木兰八日来红旗
　　右一窟摧一章十一句
　　西里既刬卡角斯折彼顽不灵螳斧当辙索隆科布屡摧其坚安布鲁木迅扫其孱舎齐暮捣雍中朝搴尽撤藩以入巢幕岌焉贼境日蹙百才一存釡底羣聚游魂曷延
　　右釡底魂一章十六句
　　贼负固噶拉依困兽犹鬬四面围批其腹心外不支甲襍独松溃河西马邦拾芥彼自隳陆罝水罟防我师环以巨礟焦灼期计穷乞命俘渠魁罪人斯得逮旄倪穴蚁迅扫无留遗定以百战诚若斯右穴蚁扫一章十二句
　　武功
　　珠丘告礼成
　　驻跸露布适报策勲懋赏下
　　明诏遂奉
　　慈辇东狩还奉
　　郊劳仪献累俘于
　　社
　　庙崇善归美尊上
　　徽号
　　亲制纪功碣勒太学第功臣次宴紫光图其貌屯师设
　　镇洽声教亿千万禩安笮徼
　　右
　　武功成一章十六句




　　平定两金川雅【谨序】
　　协办大学士吏　部　尚　书【臣】程景伊维
　　天佑我
　　皇祚日熭露濡罔弗俾乂乃儹拉促浸悖道偝恩蜩沸徼外相倚毗作慝僻陋在圉未勤我武士日引
　　月延稽奉
　　天讨凶酋狃我寛政滋负阻以狂邻畨朘蹙吁捄恐后皇上明罚敕法授律元戎爰整旅以征之批却窽悉
　　禀
　　睿算儹拉土舍僧格桑以铤走毙移师促浸屡毁其巢贼弗能搘旋自溃逆酋索诺木穷蹙就缚厥母姑姊妹晜弟头人之助恶者咸俘以组无或漏网出师五年辠人斯得维
　　圣天子天造神断除暴安边景烁隆古而
　　皇上归徳于
　　天
　　祖归福于
　　慈宁归功于将士
　　谦徳弥劭礼洽庆行【臣】惟乐以象功诗以咏徳成周之盛伐猎狁威蛮荆平淮夷省徐土诗人美之辞列于大小雅【臣】诚不文无以踵跂雅材然由词翰通籍叅直
　　纶扉且防
　　恩以文字教庶常吉士为职宜有征述蹈咏鸿谟于万一不揆梼昧撰平定两金川雅四篇谨拜手
　　稽首献焉
　　苞蘖儹拉肇舋按旅徂征遂平之也
　　维叅曰伐维井曰络奠我戎疆弗以勤我畧维井曰钺维参曰旗卫我戎疆弗以勤我师【一章】我畧逺矣我师肄矣苞蘖其间诞蜂螫是肄昔也戎疆今者异类【二章】
　　于皇我
　　皇怙冒万方肆蠉蠉蝡蝡曰予好生是常之纪之纲既饬既匡俾弗越畔以狂我以宁我疆【三章】
　　蠢彼狂畨羝触于藩肆虐于邻肆虐于邻促浸于援相济以恶释怨而昏伊鄂什是朘伊革布是残【四章】
　　皇耆乃武孱者鸠之犷者刘之彼凖夷弗若彼回部驿
　　骚【叶】扩二万余里奉我
　　皇猷矧兹小丑敢为贼为蝥予曰有连帅予曰有爪士撤戍于滇韎韐济济惟庸蜀羌髳踊跃执鞭弭【五章】班斓之山山险以砠岩岩约咱亦孔之纡自西自南两军袪袪剔其灌莽载襄首涂【六章】
　　师之徂西委委蛇蛇如取如携造攻自达围资哩从风或梯之楫之至于明郭宗曾莫撄我锋【七章】师之徂南绳悬索度以复侵地以存革布胡墨垄沟愆于五步【八章】
　　帝简虎臣代帅其军冞入其阻匪棘匪安天子甲木蹶其藩垣肆隆登美美火烈具藩蒙固其梁美诺其疆西师防之翼翼洸洸防逸于穴我获其贪狼【九章】防之穷矣走以伏莽女厉女爪牙女结女心膂女轶我池阿女骚我安堵女自罹
　　天刑宁贳女衅鼓薄言震之惟
　　天子之武【十章】
　　寅威索诺木纳我叛人守险拒命
　　简帅济师审戎机以摧坚鋭也
　　猱之升矣孰又教之猱之陨矣孰又劭之功噶当噶因垒造之桓桓其征二甄导之【一章】
　　功噶嵺嵺昔岭峣峣贼凭其樔万仞横碉其心孔壹我士气则淆扰我和叙彼也徃也枭【二章】
　　帝曰女桂女亲臣世臣女佑徳于纯女展采于勤女进策女勲女退辑女军既有寅威女统中权曰亮曰升额左右女以后先【三章】
　　帝咨于桂练士在精师干之试畀女中兵健鋭之勍索伦之英济以火器有礟有枪【叶】有弹有防其徒七千为戎伍式型【四章】
　　帝咨于桂女出西路亮取其南循桂之步我士马饱腾我畨夷忻附我糗糒充储我甲兵缮富同力同徳以踣戎宼【五章】
　　帝咨于桂惟元恶大憝戮弗可贳或育其箐林或遘其俘系或怇虐湮沦或力胁反噬克澣其尚宥厥躬予生生是恭亶
　　上帝之庸【六章】
　　桂拜稽首受
　　命于师率其劲旅伐鼓扬日隆闗开殷其鞴靫北山之北蛰户惊雷曾未浃日儹拉以恢串夷载路铤险而溃【七章】
　　周阹师武臣力克承
　　睿策悉俘羣丑武功成也
　　周阹荡荡兽依其羣迒之之其桤其樠有川灏灏有峯嶙嶙一夫重闭万夫逡巡【一章】
　　桂
　　皇武束骑悬车相其厓澨以栈以防动于九天静于九
　　渊进自谷噶捣其中坚【二章】
　　亮统其师扬麾马尼亹亹升额宜喜旌移牵之缀之势为犄角右翦左屠勒围在握【三章】
　　堂堂结阵肃肃衔枚兽穷于阱人或兽哀绰窝斯甲议欵翩来格桑有孥格桑有骸惴惴以献霁我洊雷【四章】
　　防之穷矣屡乞我容防之既憩屡背我惠昔于女鞠育女叛何速今女网是触于女颠覆【五章】
　　维仲之秋徼月昭昭张我周阹毁防之巢维仲之春谷风发发张我周阹躏防之窟【六章】
　　冲车其舒束矢其樗防降于军其母其姑寨垣既垝寨夷既痏防降于军其兄其弟【七章】
　　维索诺木遯不可得率其丑徒奉其符敇朱组累累其丽不亿【八章】
　　帝巡春甸告功于
　　陵捷书昼至实
　　皇祖式凭捷书之至
　　帝闵且矜闵我戎士矜我边氓【九章】
　　帝曰班师来左右靖共吏以绥驭兵以折冲昔者异类
　　今也提封金川之平
　　天子之功【十章】
　　凯泽
　　圣武既昭行庆秩典申无疆也
　　凯矣泽矣肇敏戎功荐兹
　　茂绩于
　　祖于
　　宗缵其朔漠暨青海奋庸【一章】
　　岩岩岱宗储福单厚日观月观升恒孔寿洽此肤公恺乐
　　圣母【二章】
　　穆穆
　　宣尼万世之师薄采其藻舎奠攸宜
　　帝临泮林有秩其仪【三章】
　　帝乃时巡懐柔百神于齐于鲁憺其九垠士女欣欣室
　　家臻臻【四章】
　　廼蠲田赋廼给丁钱廼广庠序廼礼髙年廼清狴岸廼防兵屯廼第嘉颂曰偃武修文【五章】
　　凯师至止
　　帝劳于郊渊渊鹭鼓嘒嘒笳箫振振袀服韬努垂櫜觐
　　于
　　天子拊抃陶陶
　　恩言锡爵惟五载劬劳【六章】
　　廼献囚俘于
　　庙于
　　社我
　　皇受之
　　午门豁閜厥徒实繁束项械踝嚘嗢哀生厥形丑防正我典刑
　　恩不再假【七章】
　　惟兹武成
　　帝不自推谓
　　圣母之厘敉宁载奏豫顺以时煌煌
　　玉册加
　　尊号允徽【八章】
　　惟兹武成
　　帝不自居谓羣力孔都延世以爵求形以图式是万世
　　七徳诞敷【九章】
　　武功既定
　　皇心载宁
　　圣有谟训万里勒铭万里勒铭近于辟廱【叶】既伯既偃述我太平于万斯年展也大成【十章】















　　平定两金川雅【谨序】
　　工　　　部　　　侍　　　郎【臣】董　诰乾隆四十一年春二月定西将军【臣】阿桂等既克金川俘获逆酋索诺木暨助逆畨众二千余人露布驰奏时
　　皇上方以集勲
　　谒告
　　两陵
　　驻跸桃花寺浃旬祗奉
　　安舆东巡守告成
　　阙里夏四月大军振旅
　　皇上至自岱宗行
　　郊劳礼于良乡翌日
　　御午门行受俘礼
　　盛典具举景铄宇宙【臣】幸槖笔
　　禁庭躬覩
　　光烈爰仿古江汉常武之体谨撰雅歌十六章章十六句以美盛【臣】窃惟常武诸诗所薄伐者猎狁所濯征者淮夷徐戎其地皆近在晋鲁之封域非有赫濯威灵憺于徼外也而诗人犹张大其事传示无穷盖周之九畿自采卫而外实即覊縻之国其为内地者不过三千五百里幅员亦既狭矣而侯甸之间亦且疆以戎索不习其声教故宣王玁狁淮徐之师遂以为式辟四方王猷允塞岂如我
　　皇上丕凝景命孔厚皈章肇屯伊犁封库车叶尔羗诸诚彼土尔扈特逺阂殊域亦且扰义驯仁敂闗内附蠢尔金川宻尔松茂世受冠带为我土司诞敢鸱张不义荐食于其邻畨己巳之役我
　　皇上恢汤网之仁俾得蠉蠕于
　　覆露普汜中者又二十余载乃终自稔厥辜慝延逆防与儹拉之僧格桑相倚作奸不可牖迪于是我
　　皇上申命元戎授以
　　庙算批亢捣虚冞入其阻战士用命爇堞摧碉梯云蹑雪铲险而夷遂克生缚凶渠敉宁畨部以视周时玁狁淮夷之功卓越万万矣【臣】不揆梼昧竭其毣毣之思作此雅歌虽文不逮古而事逺过之【臣】寔自庆【臣】遭之幸辞曰
　　于昭
　　圣徳侯旬侯宣侯疆侯理至于金川金川底绩我师来还蕃人载歌载歌丞然昔鸮于屋今鹭于田穰田彧彧道平平斾旌悠悠槛车阗阗陈俘
　　阙下俘赢二千【一章】
　　俘之来矣葽方秀矣
　　劳师于郊饮以酎矣既至而饮乃
　　赐之又杕杜既赓采嶶既奏羣【臣】稽首
　　天子万寿
　　天子之谟靡遐弗究
　　天子之武暨天所覆
　　圣武聿
　　圣功聿懋【二章】
　　皇帝曰吁予告尔侪兹惟
　　上帝眷我
　　郊柴惟我
　　列祖降福孔皆我二三臣以爕以谐越士用命朝夕偕偕乃厥功于刮耳厓予惟敬徳必慎必斋如云予武则匪予懐【三章】
　　匪予懐矣良欲敉矣矧我威棱亦率俾矣昆仑峩峩流沙弥弥逾嘉峪闗二万余里我耕我屯我西鄙矣蔑尔金川曷足侈矣我出我车不得已矣不得已矣彼干纪矣【四章】
　　嗟彼郎卡促浸是疆忆嵗戊辰彼猘而狂我将膊之帖耳道旁惟霆孔威亦露瀼瀼尔果克悛寛我刑章曾未一星尔复披猖世济尔恶防则生狼比狼作奸曰僧格桑【五章】
　　曰僧格桑泽旺之獍昔逐于狼我拯诸穽忘尔仇讐结为婚娉尔獍尔狼庶若尔性狼乃弗若鞾夷是并獍则狈矣惟狼所令侵鄂克什弗及于正疆吏饬之怙不改行【六章】
　　相尔怙恶如莠斯崇我之锄尔则如拨麷不速尔锄屡廸尔防谓尔蛮触习争为风诫尔谆谆或牖其衷尔衷不牖尔耳则聋莠之既稼胡以丰易吏置帅乃
　　命修戎【七章】
　　帝命修戎于彼儹拉我鼓渊渊我骐馺馺我逾桃闗巉岩稠防两道鸣响与山答巴朗既披资里旋鞣僧格桑自堂徂閤泽旺乃禽头垂翼搨雏将安飞畴其啸合【八章】
　　有啸于林其猱其猩其魍其魅其惟狼声逐狈驱狼载厉我兵当噶尔拉貮师是营功噶尔拉元戎是征道于昔岭雨雪纵横不虞困兽鬬且狞狰桓桓貮师众志成城【九章】
　　桓桓貮师
　　天子所右陟尔元戎必殱此防更简熊罴朱祲贝胄吉林索伦贾勇欲售一扫游氛儹拉再昼旗指促浸以拟我彀谷噶不支马尼不守酾三路兵风惊雨骤【十章】
　　西自罗博捣其中坚南自宜喜批其脰肩一军绒布如台斯聨如苞如流翼翼緜緜贼巢幕上犹翩以跹谓有卭笼层筑山巅谓山弥髙梯栈钩连鸟翀欲上退翮而旋岂有神军能降自天【十一章】自天降矣神不测矣惟色淜普盖巑崱矣惟彼喇穆盖危仄矣贼拒于西匪不力矣拒匪不力亦既摧克贼党骙瞿军门扶匐窖献胔骸髪凋肤蚀曰僧格桑则已防殛【十二章】
　　拲其遗妾械其头人冀拗士怒士怒必伸宁俾戎首茍免厥身超距而前战屡胜频跳锋惊豽带矢窜防纷纷颠堕豀流顿湮遂俯勒围压其门闉时南路师亦抵河濵【十三章】
　　夹河而军声连哮虎礮发雷轰炬然日午寨六十余一夕焦土既下勒围破竹以斧彼噶拉依如鱼潜罟我兵复来自噶咱普集三面围斯获逆防逆族逆党后先俘虏【十四章】
　　三防乃告百礼有庸
　　颁爵于
　　廷启功臣封图形于
　　阁肖功臣容
　　帝谓元戎汝尤功宗冠緌章服
　　嘉赉叠重匪惟
　　嘉赉为光为龙更以尔劳成诸辟雝
　　宸章睿藻炳耀鼖镛【十五章】
　　既
　　谒
　　桥山
　　孝思惟则
　　望
　　岳以燔
　　祠
　　圣以疈乃
　　格于
　　祖豆笾是饬夏五月朔陈仪平墄
　　奉
　　号
　　慈宁受福千亿惟我
　　皇帝让善抑抑
　　圣善不居益昭
　　圣徳于万斯年配
　　天作极【十六章】

　　平定两金川雅【谨序】
　　翰　　林　　院　　编　　修【臣】翁方纲【臣】窃稽揆竹素伊自轩帝肇除九淖造铙角鼓钲以震不庭不享虞征有苖殷克鬼方周诘戎兵遏蛮服庸蜀羌髳微卢彭濮具列于典誓若乃神谟宻授摧坚洞幽雷霆啴焞响彻千万里外诗书所载罕臻焉
　　皇帝至徳广运道光丕冒协气旁流憺燿八极煌煌丰碑既三树太学矣蠢兹促浸儹拉负固一隅自作不靖以大动
　　天威罔或于逭
　　皇帝命将选旅两路进勦
　　亲授方畧金鼓从天而下千崖万谷靡有匿景爰屡防其石碉摧其木城克其山梁卡隘冞险夺要官军前后数百战飞腾环合遂克乌勒围直捣噶拉依逆酋索诺木并其兄弟及党恶大头目等悉就擒俘罪人斯得两金川平露布捷
　　闻
　　皇帝以大勲庆集敬告
　　东陵
　　西陵只谒
　　岱宗祝迓
　　慈厘告成
　　阙里旋
　　跸举行
　　郊劳之典次日献俘
　　阙下威畅礼偹恭上
　　圣母皇太后
　　徽号普天恺乐酬庸铭功
　　帝文炳燿铿訇金石丕丕乎贞符之上轨也昔孔子叙録周之篇什自选徒出征劳帅还师典文之诗多于大雅之什见之孔頴达曰论功颂徳之诗多在
　　大雅又曰二雅为乐章之正经是也【臣】幸得奉职词垣恭际
　　圣武布昭
　　日月光华镜烛宇宙六幕之内无不瞻咏舞蹈玉润而金声【臣】窃不揣愚昧敬附诗人雅歌之义撰雅十二章敢拜手稽首以献其词曰
　　皇武有赫威光下布金天西颢荡平遵路震乎如霆霈乎如澍翔兮如风濡兮如露如秋斯栗如春斯煦如日星垂如江海注山川万灵助我奋怒
　　天声逺扬锵锵朱鹭【一章】
　　蠢彼金川种附氐羌接九土司卭筰夜郎噶拉依巢勒围相望泸河经焉夹以崖冈绰斯甲水绕出日旁畨碉畨卡亘之山梁岂其险逺敢肆防张岂其不悛敢抗顔行
　　命师两路以剪彼狂以绥蜀陬以靖蛮疆【二章】
　　恩波滂涵庶邦无不霑川省缓征爰暨陕甘暨经过各省于楚滇黔我旅岩岩有翼有严八旗劲兵克奋克戡健鋭火器士如虓甝吉林索伦雄猛防皆一当百飒爽气酣歌舞长驱自西自南【三章】金川如釡底雷峯盘互谷噶丫口诸山梁相附喇穆喇穆横碉斯据我师绕出之奋勇齐赴进克马尼靡坚弗仆促侵南路卡角其户庚额特之西壁窄自固
　　天讨殛之实恇实怖其器自裂火不得炷我军三面雷鼓其怒踊跃大呼穿云飞度崄巘千百层一线直注【四章】
　　兜乌丢乌其碉其隘滴博蓬婆云间雪外杜甫所夸秋风旌斾
　　天笔考之即色淜普界博罗瓦山梁建瓴所防诸峯一扫更突峯之对格鲁瓦角又其要隘日则丫口迤逦相对莽莽林箐勇气百倍一发万努礮石磕投奅填隍同声一快【五章】
　　既压既冲抉其重墉更越重壕钩援临冲既防康萨尔全势胥从我武益扬直穷其踪噶尔丹寺逊克尔宗昆色尔拉枯乗胜进攻于川于原夹击重重沙石飞轰或磔贼于半空电铓星锋祥光熊熊露布奏功畅
　　行幄金风兑秋正中【六章】
　　防音栈驿飞递于西八日而至喜气同之于勒乌围于噶拉衣于喇嘛寺雍中舍齐贼既穷蹙捣穴弗支妖防惊豽絷来累累水静山空耀我
　　天威桃闗红旗接踵来驰緑树凭窻入
　　帝歌诗【七章】
　　帝谒
　　两陵大礼庆成环拱百灵万祜是承惟
　　耿光是绳惟
　　大烈是膺
　　帝秩于
　　岱岳备礼备乐惟
　　慈福是祝惟
　　庆典是渥
　　帝告成于
　　阙里既多受祉惟
　　圣治同轨惟
　　圣心同揆【八章】
　　既多受祉郊台良乡卉木依依朱樱緑杨鸣螺交作铙吹洋洋
　　帝御黄幄劳赉有章诘戎
　　家法旧典逾光翼日献俘告
　　庙升香
　　帝御午门大乐锵锵
　　宣示武成喜溢万方【九章】
　　万方之喜皆
　　璇极之祉恭上
　　崇号载申
　　福履万方之泽
　　万福之锡
　　圣日之照
　　慈云之式爰及酬庸行庆叙功
　　紫光画图卿云融融
　　恩滂施博先郊圻齐鲁耆庶寿谷畅我笃祜【十章】
　　自古未有
　　宸藻光辉辟雍防门四见
　　丰碑自古未有
　　天风卷阿由秋转春三聴
　　凯歌自古未有防音逺播藩部臣仆万方来贺自古未有百战肤功七千里外三防旗红【十一章】
　　昊天之纯厘我
　　皇受之
　　昊天之景命
　　皇武惟耆定环万万国同风乐恺日出入处极大瀛海荡平遵路设镇驻兵于万万年同我化成【十二章】














　　平定两金川雅【谨序】
　　内　　　阁　　　中　　　书【臣】汪学金乾隆四十一年春定西将军阿桂围噶拉依贼巢悉定两金川地
　　皇帝诏举告功之典二月甲寅谒祭于
　　东陵礼成将军等攻克噶拉防音以是日达
　　行在乙卯露布至具言逆酋索诺木及党属二千余人悉就擒获俘送
　　京师
　　皇帝命宣防中外在廷之臣咸以为
　　天讨既伸罪人斯得
　　睿谟炳耀坐见万里踊跃跂颂见于歌咏按金川以蜀徼土司厥酋郎卡首作不靖烦我师旅
　　皇帝释而弗诛得保其属以延喙息不十年违信偝徳侵挠邻境其子索诺木与小金川僧桑格相比数出盗诸司寨落畺吏禁之不可事闻于
　　朝
　　皇帝曰吁蠢尔不若狂悖昏暴厥罪底于弗赦于是声罪肆伐剪定儹拉进讨促浸防师期乆淹功未即底
　　皇帝乃命阿桂为定西将军丰升额明亮副之誓士申
　　律分道并进禀受
　　圣策所向克捷期门佽飞之材吉林索伦之众挽强破的一当千百靡险不砥靡坚不頽糗糒刍茭之费悉出
　　内帑不以铢黍累民秦陇巴蜀里衎晏如成功之日策勲振旅
　　皇帝行劳还之礼三辅之民环
　　郊台而观聼者骈肩叠迹欣喜抃蹈【臣】世受
　　国恩缀秩省掖凡
　　纶綍涣发幸得窥见崖畧不自揆量谨撰平定两金川雅三篇叙述兹事始末拜手稽首以献
　　摐鼓用武也酋哄于蜀鄙
　　王师讨之破美诺也
　　摐鼓彭彭师于岷江出自桃闗于卭于駹匪我兴师酋跳我畺
　　皇武有赫詟是蛮方【一章】金川之酋齿诸土司有蜀之鄙我餔我糜突其藩维惟儹拉是欺阻塞大化六师是移【二章】或号于林我师救之或蹶于机我
　　皇宥之六事毋违匍匐恐后大小率从以载以覆【三章】谓地既载不汝有殆谓天既覆不汝有疚易危而安匪人则兽昔也仇讐今也婚媾【四章】恶木之隂弗刈则蘖蠕蠕之喙角噬于穴于穴于闼吏莫之遏维州之謡实为我贼【五章】我武滔滔有旟有旄师出自西隳其崇碉我武洸洸有刍有粮师出自南掩其封狼【六章】汝音哓哓汝趾趫趫老雄在槛酋逋以逃师入美诺定大板昭悉狝悉薅毋或讙以呶【七章】小金既平莫我敢撄反侧既宁百蛮震惊搜我军实厉我戎兵
　　命我师武巨憝是惩【八章】
　　钤符将军阿桂受
　　策进讨遂克勒乌围武功将成也
　　钤决之符皇皇
　　帝谟正域我
　　皇图率俾海隅威以弧矢罔不伏以趋蠢弗率教以罹天诛【一章】
　　帝命阿桂惟汝武总是戎旃义声先路予惟汝一徳汝弗畏险阻同士卒甘苦【二章】曰丰升额汝攻宜喜【叶】曰汝明亮攻自马尼
　　帝命阿桂汝作士气我入旗子弟洵果且义【三章】明亮简
　　卒自南徂北逾于河西日旁遂克
　　命丰升额防军西路继勇超羣定西之助【四章】桓桓定西师如丰隆如罴如熊扼逊克尔宗曰海兰察曰额森特纠纠干城酋栗而詟将军帅之一月三防【五章】山碉防防如林如丛酋乘于墉我师震以攻雷车磤磤如颷如防酋触于藩我师固以完【六章】康萨砉矣昆色防既扼其吭且铩其羽矣天厌逋酋既诛既殛献彼罪孥泚其残魄【七章】其如防酋聚而泣孽童骇奔墟其郛邑勒围岌岌两阹既集不疾不徐
　　王师是入【八章】捷书夜来
　　叙门既开啴啴焞焞欢声如雷木兰于田合围于原我部我藩颂
　　天子万年【九章】
　　师贞将军阿桂荡平噶拉依献囚入觐
　　庆泽覃洽武功成也
　　兽之既穷师贞有功逾科布曲至于雍中莽有伏戎既罹于罿取其残凶【一章】尔酋累累厥角稽首缧之梏之及其妻与母尔曰险可恃畴为尔守尔孽既盈我赦弗又【二章】上告
　　天子武功既成
　　天子受之告于
　　前宁
　　庙
　　社是宜百神式冯刻石于学皇矣
　　骏奔【三章】
　　畿南有台殷其如阜虎臣来归在
　　帝左右
　　天子劳之众拜稽首惟
　　天子明威臣力何有【四章】
　　帝曰平蛮惟阿桂首功
　　赉汝异数爵汝以上公画
　　紫光阁师武臣是同诞敷
　　文徳遂櫜我弓【五章】
　　帝御于门执俘囚以告
　　行庆施惠式歌且蹈遂
　　率廷臣上
　　圣母尊号穆穆颙颙
　　天子之孝【六章】有徳丕显有威斯怒我受
　　命既固耆定九围敬弗逸以豫于万斯年以笃
　　皇祜【七章】










　　平定两金川方畧
　　钦定四库全书
　　平定两金川方畧
　　艺文二
　　平定两金川拟乐府十首【谨序】
　　翰　林　院　侍　读　学　士【臣】陆费墀天无物不爱而雷霆必有加圣人无物不爱而鈇钺有不得已两金川土司也庇我
　　皇仁以长其子孙而敢为变负诡踪密比始则侮戕厥
　　类以相夸咤继益狂猘狺噬自絶于
　　焘载其曷可勿讨于是
　　授斧鼓行翰飞焱发克定攒拉凶孽喙駾入于促浸移师索逋穷厥阸阻而蜂屯蚁聚未遂迅扫乃
　　简元戎集劲旅而进之两路夹击不旬日其地复定乘胜冞入若髙若坚薄而登之靡不摧阤遂克勒乌围师武臣益鼓勇辑志奇正间出务抉穴巢逆党窘蹙相聚窃喘于其噶拉依峯径弥险并力死守我诸路军合环攻而拔之俘其渠系其拏两金川悉平旋师奏凯营正置镇永俾安帖炜哉煌哉
　　仁涵义制之极轨矣【臣】职在记注仰惟我
　　皇上宵旰筹笔决机制胜之用虽未能详也而
　　诰诫指谕之大端战胜攻取之节次以逮今者
　　茂仪
　　覃泽之布濩幸得以载笔所及述而歌之以志私忭取古乐曲裁断其义损益其音为诗歌十篇拜手稽首以献拟巴渝舞歌
　　宋书乐志曰俞儿舞魏曰昭武舞晋曰宣武舞其初本汉髙时因蜀徼外板楯蛮效顺而作故又称巴渝舞因地为名两金川实惟四川边外羁縻之地负固偝
　　徳申讨而平之舞以象功谨效是曲
　　孽之牙蜂自嘬萧斧在锜
　　帝曰罔以小勤大彼懵弗知要约偝弱肉恣饕越封界卭笼其室筑以倍怙凶稔恶曷可诲振
　　睿画【叶】
　　睿画如天罔弗届禽殱草薙覃矣
　　棱威阐无外
　　拟华黍
　　束晳补笙诗序曰时和歳稔宜黍稷也五年之间
　　命市粟顾役以给馈饷而蜀中频歳丰穰民食裕焉泌彼绵雒茂于八区莫莫稠华秔黍载旉
　　皇轸兵食千里流输顾残巨亿恤彼丁夫天助我顺岐
　　穂合稃转粟于涂羡金于闾
　　帝曰劳只汝挽汝趋民曰乐只我餟我餔联营列校饫
　　乃糇糈以克上最惟
　　帝之谟
　　拟兽之穷
　　唐栁宗元之辞兽之穷奔大麓天厚黄徳狙犷伏又曰驱豺兕授我疆今师行若神儹拉就平僧格桑穷窜入促浸因取其义焉
　　枹一援天狼威首巴朗拉次达围再蹴资哩欻若摧两军夹撃尔曷支突岩峭阯縁以隮克其美诺折棰笞封狼生防防不顾父禽子窜足以仆逋之薮逆之助移招揺抉雺雾
　　拟雨雪曲
　　梁陈间有此曲义葢出于大雅采薇之篇而辞实不称按诗序云采薇遣戍役也其诗曰雨雪霏霏曰一月三防今两金川地寒多雪而士卒鼓勇履险如夷屡战克捷以底成功谨以激壮之音歌之连山何嶜岑沍阴夏积雪么防怙厥崄恣睢罔知栗彍弩冲輣势凌轶猬曷敢锋蚁曷垤防若春阳铄凝冽一朝羌笛吹韶律
　　拟猛虎行
　　古相和歌乐府解题曰晋陆机辞言从逺役不以艰险改节也我健鋭火器吉林索伦黑龙江诸劲旅攀越岩箐气壮熊罴两路将率禀承
　　庙算百战百胜洵所云矫矫虎臣者矣
　　髙不使雕先腾下不使猱先登壮士厉猛气崆安足凭桓桓出
　　禁旅实胜驰先声东兵擅驺发部曲咸骁英
　　申命授元戎掎角交軯轰一鼓重壍越再鼓幽岩倾为
　　赋从戎曲何如猛虎行
　　拟鹤楼峻
　　晋书乐志曰汉铙歌第七曲巫山髙改为鹤楼峻今取以歌
　　天兵鼔勇深入贼境攻碉卡越重险之绩也
　　因山为峻其楼石且窟且伺罗千百
　　天兵薄之勇无敌一军入其西谷噶摲罗博色淜普若逊克尔宗旋踣之喇穆日则连一军入其南马尼轹拉窠戡木谿之隘尾长锬或隘其吭或拊背丑徒气夺心胆碎出温禺骴及其拏朋奸聚慝终安赖
　　拟仲秋狝田
　　古今乐録曰虽有文徳不废武事顺时以杀伐也乙未仲秋
　　上行狝木兰而勒乌围之捷
　　闻
　　兵可分亦可合电掣曳风歕欱西康萨尔南日旁越壕纵炬势各张两军夹河荼火望别将出竒后路清【叶】井底有蛙隧有螳防厥凭恃犇踉跄祅旗颠靡收寒芒是夕中秋月满匡披丛抉穴士气
　　圣人歳狝武不忘和门夜半飞露章新藩旧部齐称庆
　　称庆慕
　　徳辞无饰诘戎励将皆
　　帝力
　　拟中和乐舞辞
　　唐贞元中作其序曰仲春之首纪为令节象中和之容作中和之乐今年仲春
　　上以军事大定谒
　　陵告功是月丙午攻克噶拉依甲寅红旗达于
　　行在则唐乐所云浃欢情必均同和谅在兹者为令日言之益当矣
　　攻贼先攻心夺地先夺魄壮哉西里战迎刃遂破节科布曲一鞣索隆古再蹠舍齐及雍中举之裁旦夕嗟尔狐防羣曷当貔虎力岂不图茍延境蹙众乃逿数重围之严环礮攻以亟乞命亦何迟就擒罔得脱【叶】二月春方中桃闗捷书驿
　　胜算先及之告成觐
　　前烈
　　行殿烟栁环
　　驰道里旗觌欢声传宿扈佳气盈广陌
　　拟介雅
　　隋书乐志曰上夀酒奏介雅取诗大雅君子万年介尔景福也今效之以颂
　　上掖
　　慈辇祝
　　厘岱宗还而晋上
　　徽号承
　　欢归美焉
　　凝和
　　笃嘉庆戢武
　　欢芳辰青旗出翠麓
　　鳯艒转龙津愿持山作
　　夀日观升曦轮【一章】
　　神秀五岳宗
　　福祉三元集顺时
　　徳礼崇拜
　　恩鲐稚浃载歌
　　鸾旗迈锡类
　　欢心洽【二章】
　　徽称仪
　　大徳
　　册
　　寳琼瑶光
　　慈荫同垓埏雝雝礼乐昌天中启令节灵贶式嘉祥【三章】
　　拟劳还帅歌
　　晋张华撰凯歌之一
　　上告功
　　阙里
　　銮回
　　亲劳凯还将士于郊台献馘受俘防勲饮至
　　制文刻石乃颁
　　诏天下敷泽中外也
　　采芹藻
　　还清跸有岿郊台曩尝
　　劳西师今复此告勣
　　诏诸将前行抱见礼公侯伯子男咸世其爵【叶】受俘宴
　　凯亦及帷幄臣图形系赞
　　紫光壁穹碑煌煌仰
　　天笔
　　布大恵于海防内维外纲从今幽遐曶爽永永享宁谧











　　平定两金川诗【柏梁体一百韵谨序】
　　工　　部　　　尚　　　　书【臣】嵇　璜钦惟我
　　皇上
　　道洽八纮
　　功徳七昭
　　煦尧封之化日四表光华
　　扇禹甸以和气九垓暨讫舆图式廓直控星源月竁而遥奔走偕来不遗葱岭天山以外瞻荡平者咸遵道路同文轨者共辑车书讵当玊垒之遐陬爰有金川之小丑跳梁成性争曾起于蜗封制梃宣威命早悬于鱼釜
　　天子仁敷肆赦度扩生成
　　温綍特颁
　　鸿慈再造自此七旬羽格应率舞于
　　虞阶何期一面网开辄婴锋于
　　汤钺防罴互继还萌吞噬之心蛩駏潜依妄逞跳踉之技实刑诛之自速宜讨伐之重加
　　帝徳聿昭
　　神谋乃断建旌旄而并进路启桃闗饬徒众以争趋兵扬雪岭移屯挽粟仍通巴栈之西置站飞书直达沈黎之北葢不得已而始用斯有所向而无前矜鼓勇于先登霜鹰乍撃慑攻坚于再接风鹤还惊哑哑则幕尽啼乌狉狉而林惟走鹿弥天稔罪何隙地之能逃对日羞形乃当宵而自遁在游魂暂假业经立伏防诛而首恶犹存岂得反淹显戮竚申威于获丑务冞入其犁庭
　　特命定西厚集劲旅好整以暇即看鹅鹳重张贾勇有余更识熊罴尽奋讯俘囚而得路早清伏莽之羣冒雨雪以乘机倐刬重濠之垒从天而下批亢捣虚间道以攻注坡蓦涧联愬武古通之队各着良谋蟠风云蛇鸟之形都腾胜彩谁工抱首笑防技之胥穷何防偷生快燕巢之顿失自溃周亲之党兽已亡曹尽俘煽恶之徒鳞无漏网驰来露布欢胪徼外之声偃得星戈喜浃寰中之气悉本
　　睿谟之广运常握胜算于先机动惟厥时功遂成于百
　　战威克允济勲适蒇夫五年乃
　　咨秩宗爰诹吉日仰作求之
　　世徳神肃
　　珠丘迓滋至之
　　天庥道光玉检心源洙泗指川上以怡情礼展宫墙望
　　杏坛而觌范布涵濡之
　　渥泽蠲赉频施欣瞻就之烝黎扶携恐后于是回鳯艒返
　　霓旌修
　　劳帅之文举受俘之典竞宣铙唱同歌凯乐之音生致渠魁咸识睢盱之状率敷天而共庆敬上
　　徽称俪倬汉以为章光腾
　　宸藻金符载锡用列爵以酬庸
　　紫阁重开复铭勲而泐赞祥流区防喜溢班联【臣】博考曩编弥钦
　　圣武拟夙沙之受版倍着威灵较指雾以戈尤彰赫濯芜词效颂虽无当韩碑栁雅之遗葵向抒诚窃自侪巷祝衢謡之末谨献诗曰
　　圣人御宇抚八埏
　　至徳上迈羲与轩以守兼创大业全渐被寒谷生温暄逺人面内归屏藩二万里拓舆图寛众流宗海星共垣
　　王道孰不遵平平梁州古域井络躔絶徼逺距为金川儹拉促浸畨境联往者郎卡犷且顽蚕食邻壤贪而残元臣衔
　　命莅塞壖天狼顿落天弧厥酋震慑如穷猨我皇大度真如天毁巢不忍破卵完但令蜷伏毋窥边防
　　辈讵必膏戈鋋
　　大君包防荷矜怜黠谋应自消欺奸枯株已仆蔓忽延狼狈相负苞蘖连初侵革布虐焰煎旋吞丹坝垂馋涎区区蜗角抵触蛮么防未足劳诛骈讵知怙恶竟不悛疆吏开谕徒更番
　　圣武布昭怒赫然薄海内外皆黎元一方忍独嗟倒悬
　　爰
　　命申讨抡桓桓儹拉惊悸胆已寒旅拒尚恃危巢坚王师迅捷疾走丸拔帜早自登崖巅立收美诺指顾间妖狐一窟血染殷促浸乃作逋逃渊含沙鬼蜮忽见干恶盈罪大不可原
　　宸断逺烛操防先
　　曰咨汝桂寄阃专倡勇健锐争扬鞭左掎右角搏且搏攻心直捣惟中权罗博瓦经修蛇盘飞腾疾上趾压肩淜普喇穆何巑岏卭笼林立交攀援一军宜喜驻未迁绰斯甲效前驱前夹河瞥见囊沙填日旁寨落披榛菅逊克尔宗俄摧燔康萨昆色转战艰勒乌围破亡闗键乘胜下压势愈便雷霆砰撃礮火掀西里直入云根穿科布雍中旗争搴貔貅十万环其噶拉依窟豕伏跧尽生获之罗行辕红旗一丈驰星鞯克期八日达蓟燕是日
　　法驾
　　桥山还山寺驻马桃花鲜忽闻吉语霁
　　帝顔欢声殷地连郊防集勲五载庆乂安典礼博考咨儒官岱宗秩祀
　　皇心单初蔼蔼翔华旃祗迓
　　慈禧绵释奠
　　阙里用告防宫墙肃肃通心源
　　属车所至趋騈阗如春之泽
　　丹诏传缓除奬赉周无偏解阜载谱南薰弦津门新波
　　迎
　　玉銮奏凯正值归师遄
　　郊台日朗旗斿翻
　　凯歌元声彻云端
　　皇情怡怿
　　异数颁龙骑
　　赐出从天闲防勲列爵图凌烟受俘申贺跄鹓班
　　鸿称敬上
　　文母欢锡类四防介祉繁告成太学琬琰镌
　　圣谟端借
　　鸿文宣并勒畨境垂
　　瑶篇从兹笮徼安耕佃仁濡义鬯周瀛寰文经武纬长
　　陶甄绥丰永庆于万年






　　平定两金川诗【四言　谨序】
　　浙　　　江　　　学　　　政【臣】王　杰乾隆四十一年春二月甲寅将军【臣】阿桂等捷书驿
　　闻攻克噶拉依贼巢全境底定尽俘逆酋渠众二千余
　　人请尅日献
　　阙下羣臣稽首毕贺
　　上欿然曰从予之力惟
　　天惟
　　祖
　　宗绥佑予一人俾予受兹介福于
　　文母载集大勲克懋前勣遂
　　祗谒
　　两陵奉
　　皇太后安舆东巡
　　岱宗
　　告成
　　阙里并
　　勅所司
　　行庆
　　荐功备举茂典如制【臣】窃惟
　　国家徳泽声教涵濡渐被久道化成弗遗荒裔金川本冉駹吐蕃之遗种西南夷中最称险逺顾儹拉促浸其为属土司则一也乃僧格桑搆衅反侧索诺木助逆狡狂负恩干纪辠大恶极我
　　皇上奋干断以讨不庭扬天声而清边徼用是简方召之臣总熊罴之师席卷防刘迅扫羣丑葢我师深入数千里裒凶鞠顽传郅支之首刈谷蠡之庭甫五载武功耆定谨按周官大司马九伐之法有曰冯弱犯寡则眚之暴内陵外则坛之负固不服则侵之犯令陵政则杜之其自蛮畿以至蕃畿四夷三服不得幸免而合方氏除其怨恶使无相侵虐形方氏正其封疆使无有孤离成周全盛时邱羌巴蜀各以鸾鹣文翰来王胥是道也如二酋者凭山阻水壅
　　王命以肆虐播毒光天之下岂容一日逋诛遡昔戊辰
　　之役
　　王师压境斩侦谍良尔吉而渠魁慴伏乞命我
　　皇上宏汤网之仁爰命纳降所谓圣人之用兵若栉髪耨苖所去者少所利者多也今则谦之六五所谓利用侵伐征不服也由前言之服而不柔何以示懐由今言之叛而不讨何以示威而不得已用兵之心如前此
　　御碑所云寓义于仁则后先有同揆也至
　　大圣人选励将士审知地图与夫先防制胜之
　　睿畧则又有难以一二窥测者【臣】再奉
　　恩命视学浙中欣逢
　　大捷谨依古撰拟四言诗一章辞防辁陋直陈其事窃附出车江汉之义云
　　丕铄
　　圣徳函育煦妪日竁月莫有违啎西域即叙益恢戎索【叶】耕屯伊犁穑人告获【叶】疆理诸回天方臣庶土尔扈特率部内属【叶】全归卫拉悉有防古【叶】中外禔福罔不顺序【叶】繄两金川栖碉鸣咮刮耳勒歪习险而鬭【叶】蠢尔郎卡夜郎自倨昔在戊辰彼众其遻相臣视师奸酋授首【叶】帖息以来咸就统驭彼昏泽旺纵厥逆竖曰僧格桑狼防所乳蘖芽其间日寻蛮触【叶】攻围鄂什恣其贪暴【叶】听约归巢复侵邻聚怙恶梗化不可诫谕示之福祸昏戾如故以师临之卡筑栅树曽是巽耎迁延犹与坐甲裹粮贼将益固茍抚而安増防置戍无所憺威则逞彼狙
　　帝有明训然西顾彼犷不惩忍残我易其守臣俾専边圉【叶】畴仔国辅董诸军事【叶】畴其老谋往赞机务防受方畧偕我额驸祃牙防遣桃闗天射【叶】防防洸洸指西南路畴速飞挽刍粮屝屦俾讨军实转饟以裕尅期进师斑斓山驻先捣中坚搤其吭嗉砯崖防防奅投新铸旋破约咱贼始骙瞿度力不支先期脱兎布朗郭宗迹贼窜处旺遂就擒并覆厥家【叶】槛送于京械手系脰【叶】厥父已俘子将焉如【叶】贼罪贯盈而生是覰乃索诺木党恶相助恃其阻深蛩负狈附更煽羣丑以为连络【叶】敢肆豨张噬犹困兽【叶】作为豺虺披猖昏夜【叶】窃斫我营干掫不预抗我顔行戕我跗防我乖重闭彼伺不虞【叶】当轮偾辕勣用不续【叶】
　　皇帝曰吁其又可恕立取旺出刌脍以防区别勇怯申律按诛【叶】更选劲旅霆激电骛期门羽卫领队先駈【叶】吉林索伦奔属载聚【叶】哮悍毅勇并鋭以赴戈鋋彗云鞲靫雷野【叶】虎夫豹骑肉薄凌遽小挫益厉彼骄我怒寻收美诺月捷报屡尽儹拉地挟日攻取帅臣上言【臣】忿且懅祗承
　　睿算乘胜翦除绳桥朝缚革舟夜液獠江澎汃箐林滋茂【叶】千寻一线九折十步攀援而上蹑景超虚【叶】不翅而飞以身腾翥环龟鼓儳四萃兼舎【叶】拔垒刳堑鎗防矢注冲隆竞进火燧迭举彭赑骇轰熛焱烈炽【叶】大呌搏敌皆裂气吐崴防掣跌贼骸撑拄余悉胆落扶创逸去焚其寨落走其守御天社何有地险失据贼众乞降僧俗男妇【叶】籍其健少随营走趋辖以屯土荷防而怖悉彼所有氊罽盐布牛羊满阹糌粑载涂【叶】畨酒青祼千秅
　　帝嘉羣帅锡马骐元狐孔翎好整以暇【叶】巴图鲁号帝锡庆誉我武愈扬乐与敌遇雨不知濡寒不知冱仰攻下压瞥若颷雾岩钩水漉捜剔逐捕贼穷趫黠载僵载踣竟殒其躯天狱无赦【叶】贼党见窘环跽而呼窖尸出献求缓须防【叶】髑髅糢糊请洗血涴帚红黄缺齾如踞函其馘级騐实无诈【叶】我师冞入洋洋长驱【叶】传檄所之畨乐来迎【叶】万牛脔防万夫箪壶【叶】导以竿殳愿忠効勮我攻其坚掎角啓胠絶其飞梁楼塌磡倒【叶】蔺石渠答有巢莫防一洗勒围靡险不到【叶】畨地转敌贼无所措两军夹水如人如羝在藩如鸟入笯露版星驰
　　旌门春煦万里红旗如夜向曙
　　东西桥山耸诚望慕
　　泰岳
　　孔林载纡
　　銮辂胪欢
　　慈宁受福则那【叶】
　　郊劳
　　庙献人神悦豫第乃勲劼饮至而饫犒赏将士帛粟府库存卭定筰寛租休输还师袵席若时雨雨参旗玉井祲廓氛抪七羌九氐转相告语无若逆酋睯不觉寤父子继戮兄弟俱获【叶】今我种人无少无耄【叶】服事
　　皇帝永戴无负【叶】面内归诚有祝无诅同我太平年丰
　　物阜【叶】
　　皇帝神圣治臻从欲【叶】兼容并包天覆徳寓孰有不恭
　　揃披弗嗣【叶】
　　皇帝神武羣防在御龙韬虎钤宻运庙谟【叶】决胜善断战徳伐谋【叶】金川再平万方辐辏【叶】南北车书东西尉【叶】令肃江源化覃区夏【叶】禁韎兠离象胥鞮鞻并陈王防咸奉正朔【叶】趢趗三五较功非夸【叶】朔漠青海
　　前烈允爥【叶】巩丕丕基长世受胙【臣】作凯诗以协朱鹭





　　平定两金川诗【五古二百韵谨序】
　　宗　　人　　府　　府　　丞【臣】窦光鼐【臣光鼐】稽首顿首言【臣】伏见
　　皇帝陛下天运神断致讨两金川五年之内躐险除梗
　　肆靖畨徼
　　勒功美诺勒乌围噶拉依
　　告成太学
　　骏业
　　鸿文巍焕莫并【臣】伏惟自古帝王功业之成必有诗歌商周雅颂皆经宣圣删述着为经训唐宪宗翦除藩叛其臣韩愈则有元和圣徳诗平淮西碑栁宗元则有皇武方城雅撰述功绩皆称能事至五言始于汉魏敷陈时事间有长言而乐府雅颂多尚简韵唐杜甫辈始盛为长篇纪事古人称为诗史韩愈因之其辞雄奇怪伟輘轹古今而纪功之什独不概见臣尝伏读
　　御制西师诗指事属辞详犁颠末以史为诗郁焕铿鍧声谐韶武善尽美具生民以来实所未有【臣】每吟诵舞蹈不能自已辄忘陋劣妄拟形容谨依
　　御制碑铭所纪作五言古诗一篇咏歌用师之艰难且
　　欲以推明
　　圣人不得已之心昭示来者垂为金鉴述事求详遂积
　　至二千言狂不知裁徒增惭汗
　　天讨两金川辛卯歳初役既事丙申春二月朏翼日【叶】
　　露布迅飞翰羾来未旬厯
　　皇帝上
　　陵还欢呀阗畿陌【臣鼐】趋东郊忭蹈陪芾舄展采方告功彛章隆率昔乾坤铺鸿藻灼烁快良觌仰维圣躬劳防载勤指画纪述思雅颂巴渝窃多恧羲娥景光绘绘固难悉【叶】溯自殷周盛羌氐来不隔亦越汉西南夷种杂卭僰在唐吐蕃骄余蘖迟殄熄歴代羁化外由来示勿絶【叶】洎我于
　　朝初近徼土司置【叶】差鳞傍桃闗犬牙错疆场儹拉与促浸小大自区异【叶】儹拉性不常促浸尤剽贼其人习角鬬其俗尚巫觋岷峨蟠地络秀顽别支脉隂岑叠穹霄连天集锋防林篁蔽髙深黝儵气雾积湓流中宛转经岩递渹湱禹乘徧随刋偶然遗嵌隙因縁营峻巢鸷鸟困骞翮羣居友豭鹿侣游防鼪鼫往者从师征尝曽受符檄安抚假头衘
　　恩许世其职讵意莎罗奔恃险志蚕食遂与小金川勃
　　诤搆讼阋颇类猿王孙异居而龂齚
　　皇帝歳戊辰声讨罚既释
　　汤网恢广野谓宜心面革不思并生育而复孤
　　大徳野性譬贪狼貛也实生獥有蠢僧格桑鄂什肆轥轹守吏理谕所以明顺逆谆诲至再三亦未辞屡迪既乃抗顔行
　　大师爰致诘【叶】羲爻戒否臧愞躁义均斥奋武僧格宗至节歳元黓萃鸮闻惊瞠鱡见纶避【叶】长驱捣空虚逆父早见获首祸犹稽诛追逋薮应剔如何索诺木公然为羽翼葢兹二逆酋同恶连肘腋缓则触蛮争急则唇齿借相倚駏与蛩相狃虺与蜮顿有假足走毒甚含沙射伏莽美卧兴么麽岂强敌鲁鸡之不期蜀鸡伺其殆叶追思木果木义愤填胸臆是时臣阿桂当噶整师出【叶】
　　特诏授将军仗钺总戎律【叶】佐以邦之良方召各因利【叶】重简健鋭营三千心惟一【叶】暨吉林索伦皆足一当百緑营更抡豪裳甲郁怒激一鼓振
　　天声美诺重荡涤甲春取谷噶马尾分道人【叶】宜喜既嵚绒布亦崱屶两路小顿兵犹阻攻所备【叶】将军握中权乘马度罗博【叶】淜普寨如林腾凌纵挥霍【叶】比临逊克宗却疑室间阈攒戈列重扄相持一经歳【叶】稍西乘喇穆丫口披日则次第收木城肯綮防黙格既又夺康萨木思工噶克进据噶尔丹地控万山脊譬如振衣襟先已挈要襋时乙未夏五其日霿昼塞官军猝乘怠才此后户辟嘬锋试前矛乃复刳昆色冲颷兼夜动千炬爥林黑宜喜军亦进别队助爬栉【叶】日旁无留行声援夹河北勒围旧官寨经楼峙近侧其势若辅车槎枒相扶掖带河为髙垣五叠葢穹石类形差况蟹利螯防郭索将军出奇计于中教拏栅韩囊磡沙拥楚泅津梁失【叶】飞礮日相属丸火宵更掷蛟龙地底奋訇连岩圻麾军斫墙闑乱麻积尸骼倾巢无复完駾兽唯假息是时秋气中皓月如圆璧七校同一声推拉听永夕吉音递
　　行在
　　天顔为一怿破竹势未竟操刀宁不割【叶】西里逾建瓴所至任鞭磔索伦只断梗雍中俄枯枿【叶】直抵噶拉依实为彼狡窟【叶】其内聚羣丑鲸鲵兹一壑【叶】将军军寨下冬十有二月【叶】笼山架楼橹如烹设鼎鬴北军入独松亦相为犄角【叶】河西扫除尽遂与大军合【叶】绒布守既久闻声乃乍落【叶】乘以定马邦忽如下槁叶【叶】偕来防重围张罘絶飞跃【叶】四面火器攻环墉摧霹雳臣刃摩参旗不日斧其嗌先是僧格桑盈贯致天殛促浸方见窘馘献以丑来【叶】至是技已穷臂指次离析逆属知不保出降垂涕泣【叶】然犹自枝拄及春再越朔【叶】番众大抢攘竟夜闻嚄啧诘朝索诺木捧符率党恶【叶】弟兄洎头人稽颡行匍匐其属众二千哀号同命乞【叶】我师讙以踊罪人乃斯得騈首比鱼贯一一用徽纆俘魁献
　　阙下以车来驿驿红旗喜再至
　　颁赉逮传驲翻思建议初此谈何容易方当师之人跬步涩如棘直前或断陉旁睨又絶壁局身縁鸟道进寸退逾尺阻以碉门重百千满云直石城隠堂隍木卡密丝织力鏖获一胜疑谓功可即比歴谿谷转愈觉天地窄五丁窘施凿六壬难袪惑卧每愁啼鹃行或逐走貘涔涔雨径滑峨峨雪峤白冻结成垠堮氷凘稍淅沥螳臂时怒张山鬼纷睒守之动旬月眡间才一撃有时学猱升或亦作駮蓦或亦如澣裳埃垢寻褶襞髋髀时复临斤斧奋划擘嵎常撄虎负困仍防鹿掷凡师无常形利钝分主客我客彼为主举足得局蹐徐而与之靡时乃尽曲折【叶】
　　皇帝宰神功定谋成在必【叶】按图了众米奇正用各适蚁穿倍九曲灵掌纵逺蹠歴险如齿牙时至以次脱【叶】又如伐山木断斩逐枝节【叶】终然拔本根隂崖忽颠踣虎臣奋智勇
　　皇幄秘筹防西顾
　　轸弓刀当食忘中昃馈饷出
　　内帑多矣七百亿要取定乱昧资奉固不惜王道贵执中用之如善奕应变非一局从时乃合契【叶】虞干与殷武亦各垂圣籍忆我
　　圣祖时屡讨厄鲁特
　　宪皇继举事师胜事遂辍【叶】
　　皇帝复西征棱光
　　前烈叶因之平回部天方均袵席前歳伊绵峪复觐渥巴锡即今屯耕遍丰穰同西极周京图王防何尝遗遐逖矧兹地蕞尔乃我近邦域不闻藩篱内肯容狂猘咋有茅茁弗治蔓将芜区宅萌芽背太阳其生讵能殖福善祸凶滛
　　天道洵可识
　　特命设巨镇用以化顽黠【叶】诸畨庆安堵曰余莫毒螫
　　开屯土皆毛一视均孺赤
　　敷言记崇勲其地各铭勒书实
　　告太学
　　鸿业重撰刻前后两大功皆以五年毕【叶】一则穷极逺疆里二万涉【叶】一则夷絶险艰难较尤剧是皆
　　神武运于古无伦比【叶】
　　圣人有不居恻焉
　　念羣力鉴佑归
　　上苍防谦宜多益
　　轩鼎缅
　　光灵弓劔
　　歆奏假【叶】
　　圣里仍释奠因髙
　　岱礼敕
　　诏于国之西
　　劳师豫涓吉【叶】酬庸崇上公
　　殊锡章服物【叶】
　　颁爵差五等珪组分舄奕纶阁贲
　　赐翎织府倾
　　赉帛
　　擢録及防劳
　　褒防优阵殁耕氓
　　赐租复全半与酌别【叶】耄耉皆恵养瑕垢荡一切【叶】辇路第嘉颂耄士广芃棫中衢尊已同九野喜既溢【叶】
　　我师还振振维时正登麦津门方移
　　仗郊台即奉
　　跸【叶】
　　宠觐欢解甲
　　钖宴荣饮至【叶】鸣铙
　　亲制曲厥声应濯赫
　　紫阁増肖像五十辉粉墨
　　胪赞续
　　前编非惟纪成绩佳兵用垂
　　训兼以励夕惕归善本
　　慈懿
　　鸿号奉
　　寳册
　　宁以禔五福
　　豫以同万国庆云捧
　　丹诏溶溶布
　　渥泽健运有常行中阳岂管测
　　帝命谌畏敬民依重稼穑
　　咨牧允柔能计吏除裒克
　　大冶鼓洪鑪箫勺铙邪慝继今亿万年永永歌偃伯









　　平定两金川方畧
　　钦定四库全书
　　平定两金川方畧
　　艺文三
　　平定两金川诗【七言律诗三十首】
　　内　　　阁　　　学　　　　士【臣】嵩贵
　　圣主龙飞万国同屡从阃外奏肤功金瓯奠处山河壮
　　玉烛调时教泽隆
　　虹防逺连堤栁緑
　　云旗遥映岸花红春风着意添佳景满眼韶华尽化工
　　稽古巡方首岱宗娄区天遣镇羣峰仙源晓聴泉声溢日观朝晞旭影重
　　昭代特隆青社祀
　　熈朝不重紫泥封年来草树光荣极五载
　　銮舆乐又逢
　　螳臂偏矜鼎可扛逺烦虎旅下川江遥知一箭先摧敌未筑三城早受降铁骑星驰窥浩瀚金戈日耀息纷厖又看
　　骏烈光千载方畧从来未有双
　　上将提戈柄独持﨑岖峻坂马先驰旗开日月容何整令肃风云政不私事出万全非耀武师行九伐为匡时羽林倘赋从军乐铙吹真应陋汉词蚁伏徒慿噶拉依踏平寸壤又安妇惊跳恰比鱼游釡踯躅还同兽在围羽翼渐降囚玉帐鲸鲵先缚絷牙旗空教抱首思穷窜一炬无难羽扇挥蓬瀛缥缈肃
　　宸居五夜遥传报防书碛上收军才扫穴山边列骑快擒渠韵流鼓吹青霓卷影絶欃枪碧落虚从此边隅安保障长蛇封豕尽驱除
　　制胜原因禀
　　睿谟酬庸韩范预分符功从采芑诗中叙画向凌烟阁
　　上摹骑卒拜
　　恩皆挟纩边氓贾勇尽援桴六师到处同时雨欣覩沾
　　濡万彚苏
　　烟栁金堤嫩绿齐芳塍次第动耕犁久知士庶从云日况值闗山歇鼓鼙万里欢传
　　丹凤诏
　　九重叠下紫封泥絪緼瑞色从天降已有春风满雪畦
　　典纪东巡二月谐乃诹吉日喜晴佳
　　璿宫早见宵衣切绣野欣逢
　　大辂防风暖邮亭陈土俗露浓蔀屋浃民懐侍臣共仰
　　天顔悦伟绩新铭刮耳厓
　　晓看山色曙烟开
　　云阙先因展庆来雍肃
　　孝思光宇宙欝葱佳气仰崔嵬礼隆灌献馨香格乐奏
　　箫韶磬管催应有从臣歌乐只太平
　　天子谒
　　陵回
　　当年
　　圣祖沛深仁念切
　　贻谋俎豆陈毎到山庄懐旧泽矧来
　　原庙肃明禋诗称
　　防武渊源合典重
　　重华奕叶新丕显即今传逺畧分明青海又清尘
　　桥山宫阙防朝曛
　　圣主瞻依洁苾芬惟十三年垂统绪纵千百载仰精勤
　　丕承
　　世徳恢先业为报遐方集大勲福繁滋真未艾共瞻五
　　色蔼春云
　　南苑春浓节温
　　辇回祗肃拜晨昏大年早卜骈
　　慈祉率土重教沛
　　渥恩紫凤髙翔来
　　玉殿青鸾环舞掖
　　金根经行草木皆増宠桐柏花明映逺村
　　春波防滟动防澜鸂鸳鸯戏碧滩逺陇参差催秀麦遥行罨霭接崇兰光分绣幕晴烟霁影弄帘钩晚照残景物尽堪书上瑞近邀
　　清眺待凭栏
　　永定河成水作闗西沽新涨碧湾环昔年底定筹民利今日时巡慰
　　圣顔珠树烛熏麟凤彩宝炉香热鹧鸪斑铜沟此更繁
　　华甚试聴讴歌溢市闗
　　士庶欢呼翠陌填海邦重幸迓
　　珠軿旌旗昼卷榴花影车盖朝翻拂栁烟应喜采风谐击壤早看移俗絶懐砖
　　宸游防度经齐鲁万物同春祝有年
　　仰瞻东岳郁岧嶤绎绎亭亭捧九霄青社颁春春益丽碧霞介
　　寿寿偏饶神坛本与瓯同固元极还偕烛共调
　　帝宿宫斋容穆穆静聴天际奏咸韶
　　泰岱迎庥叶防交吉鹢青酒奠菁茅晴光近映青璃瓦瑞色遥纒白玉防但祝
　　慈宫骈庆祉讵矜絶域奏歌铙鬘云恰覆三花树受福新
　　占晋二爻
　　逵泉回溯未辞劳早企宫墙数仭髙文杏滋荣依璧沼绣楣攅翠映
　　珠袍圜桥典重逾前烈鼓箧人来尽誉髦
　　圣徳相承情更切好从黉序振灵鼗
　　英武丕昭协止戈礼隆展庆聴鸣珂齐归
　　圣教天无外载阐儒风海不波畿甸临雍占暨讫泮林释奠仰休和好音已见飞鸮集不数从前寳鼎歌万国屏藩总一家欣瞻山左驻
　　鸾车儿童得意迎容卫鸟雀无心避鼓笳优老屡闻颁粟帛劝农时见问桑麻雨旸常得休徴合到处春开滟滟花
　　萱帏晓进万年觞行庆承欢淑气翔已掖青旂巡海甸载看画舸出林塘桑云栁絮三春景鹊尾龙涎两岸香珍重
　　慈恩酬未得不教父老费壶浆
　　玉辂朝回洒道清遥闻警跸近瑶京百神受职寒暄协万姓腾欢鼔舞迎绣壤辑謡胪万寿羽书陈防奏升平共欣虎旅班师日恰防
　　龙旂入凤城
　　泽无私庆辑宁
　　劳还恩许醉仙风清紫塞功诚防露湛彤弓绩可铭世外有天皆砥属寰中无地不仪型锦衣最羡从征士脱剑何妨又执经
　　圣代宁闻险可慿逺烦声讨重膺惩偷生直欲同浮蚁
　　缨顶仍看似冻蝇
　　国宪不教希漏网军威未许幸逃矰井蛙到海方知大别部降王共战兢
　　忆昨西陲定壮猷九州之外辟神州天山自古谁镌石月窟于今尽买牛舞称花门称小部歌同昧乐采新讴舆图二万收何防从此风声洽逺陬
　　圣化遥知异域钦逺人率属尽归心同逾毳幕闗山险
　　歴渡防桥嵗月侵勒乌围中欣
　　泽渥伊绵峪畔拜
　　恩深普陀快赌丰碑勒菌鹤纨牛纪献琛
　　威徳元来暨朔南献俘钜典旧曽谙天山真得将军定黎土何劳西伯戡边外鸡声清午夜中原鳞册靖丁男羽林小队寛闲甚杨栁新隄正解骖澍雨调风惬养恬逺宣
　　清问尚劳谦无邉景贶寰中应不尽波光望外添赏罸并能凝庶绩豫游惟以慰穷阎金泥此日铭功德登五咸三万国瞻
　　【防臣】草莾拥青山欲总衢謡赋大凡
　　徳洽天人宜颂祷典隆今古费雕镵欣看六合归其极喜见三苖格以諴敬撰芜词同夏谚五云深处和韶咸













　　平定两金川诗【四言　谨序】
　　翰　林　院　侍　读　学　士【臣】禇廷璋伏惟
　　皇帝陛下临御中外
　　徳威逺鬯阐赫武功平凖夷定回部勲烈骏茂振古罕俪乃者两金川负阻抗命先后削平畨境宁谧神人咸喜
　　圣天子岂以彰挞伐侈声灵哉其始也有不获已之心而加以兵征视昔西师费勚倍蓰至于
　　睿算指授用集肤功则一归诸
　　天祐暨将师羣力穆乎不自居也金川旧属我
　　朝土司乾隆戊辰讨其叛乞降赦之越十年而其酋郎卡搆衅子索诺木济恶以累世冯恃险阻蚕食羣落继与小金川僧格桑合并背约以逞
　　天子曰此释弗治其曷以靖乱鸠安孱弱爰
　　命将选旅分道进讨嵗壬辰丒月克攅拉僧格桑窜服冥诛乙未酉月破勒乌围进捣噶拉依丙申夘月克促浸索诺木及诸贼党咸就俘获两金川悉平
　　上仪炳举庆典厐洽【臣】伏读
　　御制告成碑文纪事诗什体大思精包举翔实盛烈
　　鸿章昭示万古固不待词臣扬厉而始着矧夫渊衷宻运为而不宰【臣】下谫陋之胷罕能窥仰惟是述盛事抒舞蹈抑犹古之志也谨为四言诗一篇以献其词曰
　　皇王区寓八荒在闼懐仁詟义靡阻靡抑乃有金川蜀山屏蔽【叶】昔闻吐蕃屡恣狂獝遗种保居垒巢聚窟濡沐
　　圣化土司职率以版图袭以印绂环三杂谷饫南北宻蚁垤蜂房可笼可栉逖波金方突厥回纥西届葱岭拓展月
　　天戈指定罔有遐濶岂伊庸羌敢跳而倔始嵗戊辰陆梁肆轶兴师征之振槁解节罙入深阻番众慹懐树颔厥角降幡髙揭我
　　皇曰吁武不可讫尔叛尔创尔服尔活爰贳尔辠振旅天阙覆帱之寛浃以肌骨宜兹世世恩衔威怛掉弃戈鋋靖息侵伐曽是十稔郎卡凶誖孤负
　　圣慈生成自絶择肉而食磨牙四齧暴侮邻封蛮徼流血革布什咱衅构祸结丹坝是残俄彼是夺频扰巴旺狼吞狶突増筑碉橹恃倚峨屹有子济恶惟索诺木【叶】野性弗驯逞肆桀黠谓我地险千仭崒谓我力勍短刃长锻如枭而乳莫我能遏戕贼刼掳风雨兴孽謡唱维州生心疆裔【叶】彼僧格桑水火判戾冦而婚媾倐忽胶漆鄂什攻围左提右絜畺吏迁延抗顔反噬【叶】
　　皇乃赫怒宣示克诘尔隂塘撑臂当辙锄薙顽梗罚
　　不可轶将军受
　　诏两路并发资哩西掊逹乌南越入僧格宗劘隍扫穴师防美诺徇底木逹絷彼老狐竖酋逺逸乃定儹拉招徕抚恤促浸负嵎屯拥丑类【叶】助逆容慝移讨其猾师偶弗戒緑营疲苶阿桂整众申固军律遂
　　命定西専阃授钺吉林索伦健鋭火器【叶】料简熊罴桓桓仡仡我蝥弧歕我浴铁壁垒变新士气振厉【叶】明亮佐之分道统帅先声敌忾咸愤所切美诺复收曽不旬日谷噶马尼转战横截争据要隘雷轰电掣木溪洒进宜喜索甲【叶】日旁以前至额尔替【叶】环山夹河陆砉波撇上将西路神施鞭抶罗博淜普门户斯锲喇穆山梁斗壁竒崛肉薄鱼贯趾顶摩戞取康萨尔注矢閕豁一跃万呼山谷摧裂噶尔丹寺层碉毁撤昆色拉枯十剪六七直逼勒围捣虚掇窡
　　驾驻木兰红旗飞驲彼駾而喙技穷计屈尚思困鬪自速尔灭西里下压粉碎窸窣再剪索隆得建瓴势【叶】周怯四围根株断抉搤吭拊背薫穴灌垤汹汹内沸胆防魄失彼有腹心溃散披靡睢旴嗢吚泥首骇怵彼有母姑昆弟亲昵携裹孩穉繦属而出如鱼游釡如鸟投绁尔时河西河贼薮荡刷襍独松箨卷介掇绒布一军南路牵缀乘胜摧朽传檄迅疾合围噶依礟火震烈犹以死拒继乃窘竭罪既贯盈兎狡奚脱辕门累累颡跽乞渠魁就俘尽刬牙枿功蒇五载
　　宵旰宻勿
　　睿谟广运禀承
　　圣哲军书刺闺
　　乙夜披阅用正间竒信赏必罸韬铃机要指示纎悉每
　　饭不忘驰
　　谕尺一进无疎懈胜毋满溢体予好生胁从毋杀顽犷必锄以怙良弱【叶】烽不昼惊户不夜闭
　　皇曰钦哉
　　天庥弥劼念兹将士冲雾防雪石卡巃嵸氷崖仄滑身经百战夺勇咆勃将军指麾大为洞彻并力一心乃敏乃决宜防汝勲锡汝爵曰阿桂上公团龙绣缬黄金之带孔雀靺鞨诚谋英勇首功罕匹曰丰升额继勇贻厥明亮襄勇能事颃颉超类轶羣曰海兰察汝侯汝伯汝子世阀曰和隆武果勇晋列参赞领队男爵差埒嶪嶪
　　紫光图画佩黻参与机政鼎立为杰夙夜宣勤前席温室并貌丹青流传禩世【叶】四言缵赞亲御
　　丹笔五十阐尤蜚英腾荗【叶】其次逓抡行间精鋭【叶】文臣缀词衍数载揲论功行赏下逺禆末挟纩投胶鼔舞感悦丙申之嵗以春二月告于
　　两陵防巩祗遹露布适至允符昭谒奉
　　皇太后东鲁
　　巡跸防岱岩岩泗水潏潏献功礼成归数军实枤杜劳还铙歌八百凯歌倚之中和乐阕鼓吹鞺鞳声动轇轕
　　六龙躬迓于郊秩秩
　　家法永垂抱见接膝琤瑽照耀贝胄犀札扈从雍容宠赉天驷【叶】弨弓醲醴报宴是设都人聚观夹陌填咽于
　　庙于
　　社俘囚献毕
　　御五凤楼剑佩鸣嘠首乱者诛伏罪斧锧修文偃武典
　　礼肃括载诹今辰五月初吉寅奉
　　徽称宁豫欢洽【叶】庆赐遂行聿涣
　　纶綍蠲恤兵农禋祀岳渤免减累系咻噢耆耋晋级百僚胶序秀茁诗陈多士错落珠玉【叶】授简自
　　天束带束袜
　　湛恩鸿厐遐迩暨讫勒铭成均
　　天藻炳蔚功成弗居淮西比絜爰及裔壤穹碑嶻嶪防余成吟词事赅核嫓西师诗光照卿霱方畧载纂中外函壹桃闗迢遥稽证史帙汉西南夷冉駹据割
　　唐宋威维州县属【叶】城建无忧卭笼山谷【叶】元明以降覊縻疆索【叶】西通卫藏秉教释佛宜可化诲合掌菩萨云何贪嗔彼迷津筏我
　　皇威憺雕题穷髪不譓有证若破虮虱我
　　皇慈覆并包百物靖尔蛮触拯尔饥渴以安边屯耕耩云郁以镇畨徼亭障森萃【叶】移驻専阃永靖芽蘖蚕业玉叠万里乂谧旁落畏懐不假嗔喝俯首内面同轨受辖
　　圣人持盈寅干益至【叶】休养生成元气回斡销氛锡福
　　善建不拔【臣】作诗歌
　　武成是述





　　平定两金川诗【七言古一百六十韵】
　　翰　林　院　侍　读　学　士【臣】陆钖熊维
　　天眷徳
　　圣受命明堂执极临枢璇寅承
　　谟烈守兼创率履
　　王道游平平大蒙即叙越经宿蒲瀛葱巘罗璆蠙濮铅
　　祝栗讫
　　声教矧有蠢类如獽狿金川阻絶当两川谿幽箐宻纷钩连西山八国押蕃砦黑子影落天之边冉駹白狗或余种夜郎浮竹灰重然姜维城头旧守捉十三部逺依峨犍桑门职贡纪寅化百众狎恰随幢土官底部阙族系墋黩茫昧同飞翾突施黄黑辨娑葛靡当大小分防幵嗟哉人面畜以兽
　　帱覆久沐
　　恩膏偏三宣六慰巩牙错
　　王官受治无谯詽筰都耕凿尽版籍蘖芽谁遣生螽蝝郎卡金川昔有衅恃险蕴毒濳吹扇豺声蜂目迹始露桤林棘路遭刋剶斯时泽旺聴穿鼻幽絷阿恶何孤孱欨闗呼龥达
　　天阙
　　赫斯一怒刚辰蠲孤豚出穽复汝土
　　恩逾骨肉苏枮防
　　黄钺一下无所遁禠□悦魄行趄遮涂扶服稽厥角
　　载头乞命祈哀怜好生
　　圣徳并
　　天
　　地祝网荡涤除汚愆
　　诏书尺一下幕府旗门顿颡张降旜
　　皇仁寛大贳汝斯期汝奉信绥疆埏岂知祝顶刻骼誓两面皮覆甘欺谩虺心未化倚窟窖鹰眼欲絜离縧镟十年违顺犯唇齿革布什咱惊爬揎绰斯甲
　　环三杂谷血口呀呷流腥涎碁分诸部各肝胆鸡肋不敌张方拳郎卡自毙剰遗育索诺木性弥枭鹯屯粻缮璧计持久万蚁一穴争趋羶时闻窃出盗种落水火日夜相熬煎
　　圣心并包扩
　　天度谓是何足劳殳鋋勤师逺渉非本愿蛮触之哄奚诛焉未妨玉斧画大渡漫事湟陿遮先零爰
　　咨畺吏申约束祗令帖息归牢圏筹边阃外幸无事一掌不塞流涓涓公然白昼跳踉舞磨牙舕古心无悛彼僧格桑乃怨耦匪冦婚媾旋交忺西封规并鄂克什闯逹色拉围其埋牲诵呪托修郄经嵗屯结驱凶儇九头夜啸虎生翼百足晓聚防怜蚿猘儿狂逞思反噬竟奋螳臂当轮辁
　　圣人曰嘻汝逆竪敢负卵育忘生全豨虵肆食意无餍坐格符徼如遗捐维州桥边饮戎马谁造此曲声流传及今不剪坐滋蔓何以辑安闾阎编用兵事有不得已魑魅可使民逢防六师奉
　　辞伐有罪堂堂建纛朱斿纒
　　天戈所指拨防医巴朗拉曲先摧骞逹围资哩以次定披胸抉胁知肤防逹乌鸟径正庨豁鼓遥应声鼘鼘由僧格宗破美诺半月直捣笴篱狡童十歩九颠蹶喙走站站追飞鸢旧巢复归布朗郭伏莽薙尽无雚防羊肠诘曲穿美卧游魂假息还蜗跧金川党恶作逋薮闭匿不聴长绳繎移师约境剪角距雪山万叠摩穹颠嘘空一昔起妖雾前茅失遉功回邅波书竹罪难罄愤懑气结均灵颛定西将军印如斗有
　　诏阿桂厘中权师仍西路更南路副以明亮分双甄虣腾健鋭娴步伐索伦精甲思张弮大旗猎猎车阗阗其一敌万徒七千将能将兵
　　帝将将敌忾一意金同坚佽飞骑士防秦陇射生衙校徴黔滇赐支子弟亦制梃宿饱踊跃携庣鋗重収儹拉靖反侧
　　握机鉴秉珠囊悬形殊主客伫猜阻拾枿果不烦挼撋谷噶风雷齐阻阵縁沟一线青谸谸五更军声閙鹅鸭踏雪直进花吹緜嵖岈马尼亦斗絶盾孔倐忽揺金莲卡卡角岭断行迹扪参歴井飞空仙贼鎗暗熸喑不发蚕丛辟道睛刳峯尖蔽亏罗博瓦白羽没筈开神纷纭困兽短兵接蹑径肉薄灵姑骞先声欲慑草木动砰訇竞走丰隆鞭连山零雨湿辎轸濯兵早挽银河湔青尼盘盘暂休卒礮云断处晴光穿睢盱丑类尚死拒危碉如织排崆师徒抝怒志吞贼愿肉为食皮为鞯将军驿奏禀
　　宸算絶徼
　　坐照犹堂筵山川曲折运
　　神笔咫尺不爽呈几先喇穆喇穆势緜互西峯削肋难梯缏鬼神无声天宇黒半空突击来题肩阹周日则擘丫口当喉一瞥金戈挻専车朽体遂辇送糢糊暗辨豮牙剑锋旁指防格尔荣格败萚随风旋蹴康萨尔塌重堑才三晦朔冲弢键木思工噶唾掌得跂跂脉脉穷防猭射沙躨跜防伺影逊克后路清薮渊身飞腾防超距昆色顷刻成焦燀拉枯真比科上槁落星如雨铅丸圆先时南军北改斾宜喜夺隘乗机便日旁左右并堙铲折棰甲索扔畦阡黄云卷尽茹寨麦平坡一角开原田貔貅万灶夹水阵觱篥隠隠河西壖勒乌围乃贼右臂卭笼髙下通阛意将坚壁支旦夕墙筑羊马濠蜒蜒抵瑕击实用竒计树栅百道临河沿转经楼接冷角寺透渡无复划皮船鼋鼍暗踏桥柱坼卧波忽断长虹眠曵柴相排压层磡布囊重叠量沙填霹雳裂地出击贼贼脑化作吹空烟月轮髙髙夜正午太白吐角垂秋躔危窠瞬息付煨烬灌藂立散栖枝防我师乗胜更罙入建瓴直走如奔泉三峯挿霄亘西里云根百丈都卢縁索隆科布布鲁木一一震慴踣而傎朗阿古则朗噶克噶占首尾纷纠聫纵横跆籍无顿刃看取妖血衔刀鲜雍中舍齐捜伏鷇凥睢失处收衿咽青天白日不照汝羱羝枉自祠神祅噶依围晕合三匝常山蛇势环軥卷河鱼腹烂中自溃襁负属尻交蹁母姑己作猿在槛姎徒丏息芒生人熏防穴马啮尾唶汝残喘安能延罗罝髙张飞走絶投奅不断通宵防独松马邦趁节解幕危鼎沸谁援掸徇军瞎干方觳填隍智盛虚孤邹本是砧俎物讵比肉袒还羊牵开门蒲伏就司败兄弟扶曵偕挐迁擒生累累致戯下组以系颈索以挛将军磨盾草防奏署日丙午书之牋上言一鼓下逆垒洿潴厥室夷为仰遵
　　朝指布威信悉抚诱胁收鲸鳣下言执讯获戎首尽族无一逃篝筌军资器械别簿上谨奉露布飞防防牙旗票姚红一防驰逆八日来何遄遥通喜气一万里桃花寺里桃闗前划区别壤设镇戍统师管钥持麾専角声和平吹落日营门击连疆巴歌渝舞大和防兰干细布输賨钱蛮童髙卧放牛马烧畬到处催耕佃风云战地一回首但见叠嶂青搀天恭惟五载纡
　　庙画
　　宵旰纎悉劳茵氊
　　指挥貔虎一心力攀危涉岨忘胝胼军储转运出太府不破一秉民禾防涂歌负载乐和顾
　　慈膏稠渥安糜
　　徳音念我士勤苦月请时复加廪廯三军雷动如挟纩
　　髳濮感
　　泽词謱謰春台和气满春栈灵苖沃野春阡阡
　　雷霆雨露备温肃坐决
　　长策符莛莼
　　武成震叠万万禩赫耀防爽咸昭宣酬庸申
　　命史祝册五等疏爵光貂蝉凌烟画赞锡
　　奎翰如作彛鼎铭南防
　　珠丘只谒告
　　祖
　　宗仗引
　　御葢擎鲜扁鸾旂在泮
　　圣见
　　圣万舞有绎陈嘉笾迎
　　厘岱顶奉
　　安辇天门日观羣霙騈凯归夹路聴防鼔正及照眼榴花
　　妍黄新庄南张
　　御幄杕杜
　　亲劳王师还
　　午门立仗受俘馘以献
　　庙
　　社仪文防
　　徽称胪庆崇
　　玺
　　牒朔曦防午辉芝梴礼成
　　颁制坐
　　前殿
　　恩浃海寓覃蜵蜎辟廱丰碑屹丈五虬蟠凤翥毫如椽磨崖
　　制作照荒裔永镇聋俗丹青镌羣臣晋颂
　　上功徳敬奉
　　圣夀弥亿年持盈保泰仰
　　冲防犹凛夕朝乾干【小臣】槖管职记注戴
　　髙游
　　圣词难诠万分究一揆典实不数常武周诗篇

　　平定两金川方畧
<史部,纪事本末类,平定两金川方略>
　　钦定四库全书
　　平定两金川方畧
　　艺文四
　　平定两金川诗【七言律诗十二首谨序】
　　司　　经　　局　　洗　　马【臣】梦　吉【臣】闻立极统元之圣授图益地之君或制五兵或张九伐盖兼弱攻昧讫声教之大同禁暴戢凶佐雍熙之郅治皆秉如神之智本至仁之心如权重轻不爽铢黍如度长短不失毫厘运筹帷幄之中置民衽席之上折冲万里亭育八埏廓清荒戎光宅防县协神明之幽賛成上下之交孚前典攸稽于今为烈钦惟我
　　皇上仁恩丕冐义闻宣照化泽浃于遐方讴歌遍于寰宇南谐北暨西被东渐凖夷回部逺隔流沙一举剪灭土尔扈特僻处絶幕重译来庭凡有心知血气莫不尊亲至于鸟兽草木罔不咸若乃金川逆酋索诺木僧格桑等豺防济恶狼狈为奸敢背
　　深恩自干
　　天讨始而穴中私鬪触蛮姑聴其纷纭继且化外慿陵
　　蛇豕竟思夫洊食
　　皇上深惟国体遹求厥宁
　　简大将以专征选佽飞于七年恶木务去悉拔根株蔓
　　草难滋不留萌蘖
　　神谟决防坐收示掌之功
　　睿算披图悉仰发踪之効
　　特命将军阿桂等遄趋西路直捣中坚收要害于扼吭指髋髀而导窽副将军明亮丰升额等偏师犄角列校冲心左拒右盂内讧外撃诸【臣】禀承
　　方畧仰借
　　天威扬黄钺以除残势同山岳麾灵旂而敌忾气挟风云干盾行来峻失祈乏之岭欃枪扫处险无卑耳之溪虽复束马悬车疑临无地俄而丽鱼拔帜惊降自天先声夺于捣虚胜算恢于游刄择利而动既乗破竹之机转战无前遂得建瓴之势俘昷禹以衅鼓绩奏崇朝絷鬼章于槛车捷无虚月美诺遄破僧格桑走伏诛促浸全平索诺木坐成生缚长鲸既得巢穴一空封豕载擒胎鷇皆覆从此旄牛并塞永无烽火之虞卭笮诸蛮闻静惊尨之吠皆赖
　　圣谟广运动不失时故得
　　大武观成戎昭致果累累曵帛胥曩霄賛普之渠一一
　　讯囚并利豆迷桑之丑
　　皇上博稽懿典
　　亲举隆仪
　　告集勲于
　　桥陵展受成于
　　阙里
　　岱宗望秩
　　回銮辂以劳师
　　庙
　　社献俘
　　御鳯楼而
　　颁诏敬崇
　　尊号归福
　　慈宁叠沛
　　恩膏胪欢海寓【臣】职司簮笔欣覩戈抃舞难名谕莫罄敬陈长句兾叶奏于宣铙俯愧小言庶竭忱于窥管
　　殊域宣威奏荡平
　　圣谟逺届武功成风和雪岭春消燧雨洒桃闗夜洗兵通道昔年徕贡马受传今日获长鲸从兹坤徽都无险万里提封接塞城
　　借箸前筹集百工天开伟畧日
　　宸七旬阶羽书空纪六月戎车事不同铁骑云屯骧禁牡牙旗电掣奏肤公莫言僻逺要荒外总在
　　皇纲咫尺中
　　丑类宁容恣蔓延师中
　　锡命
　　睿谋全韬矜密授元臣畧节制遥伸大将权刁斗森严
　　开玉帐羽林鼔舞簇金鞭
　　尭心岂乐陈丹浦但扫尘氛靖塞壖
　　有征无战是
　　王师猘犬何当负
　　主慈嘿啜渐亡唇齿国郅支翻效爪牙资乞身顿颡来何暮坐井跳梁悔已迟堪笑野心真反侧长缨今日靖边陲
　　栁枝遥映锦江春都防宣威
　　诏重臣挟纩饮醪伸士气织橦种芋荷
　　皇仁鼓鼙已壮军中乐祍席胥登徼外民雪栈天梯通
　　絶险路平如掌接峨岷
　　维州桥外六千程八日飞传露版行
　　圣主上
　　陵方驻跸令辰奏捷恰抒诚嵩呼剑佩趋
　　双阙乐谱箫韶合九成朱鹭颂傅人恺药万方提福是欢声
　　髙山仰止见墙讲道修文典礼详崇
　　圣更思瞻
　　阙里安民适际定遐方心探洙泗渊源合堂启金丝俎豆光溪只献功歌在泮
　　鸾旗直绕杏坛旁
　　黄屋光临自九天将军飏拜
　　至尊前芙蓉小队闲排甲杨栁新堤缓着鞭鼍鼓记程鼗鼓乐铁衣出塞锦衣旋凌烟图画兼
　　题讃千载荣施播简编
　　讯囚大献众如林底定还劳
　　圣虑深肃借明禋
　　祖德勤将寅畏答
　　天心
　　推恩九服光图史归善
　　慈闱冠古今舞勺歌雍追盛事功成雅奏纪元音
　　羣疑独防事如神
　　睿算先几运
　　玉宸雪栈迎曦销祲蠥参墟旋斗防星辰舂喉已获专车骨衅社先擒繋组身最是除残解愠和风玉垒遍阳春
　　湛恩汪濊酿休和
　　大礼光昭庆止戈虎旅一行清徼塞龙韬万里靖闗河
　　齐归
　　文教天无外尽禀
　　声灵海不波更聴唐菆谱新乐军中同唱白狼歌
　　扶舆
　　圣化洽羣生薰轸吹和遍八瀛不用披图横玉斧尽收絶域作金城山川一气归
　　仁夀云物千年纪
　　治平抃舞【小臣】同撃壤愧将歌颂佐咸英













　　平定两金川诗【七言律三十首】
　　翰　　林　　院　　编　　修【臣】呉夀昌图陈益地轨文同绥靖先凴
　　睿畧雄黄钺示威驰徼外雕弧悬象朗天中纠邦法并详司马战野师原数有熊今日蛮髳昭底定剑长何止倚崆峒
　　玉节金钲下
　　九重当阳
　　圣主御飞龙直教荒域咸归版肯使边庭暂举烽蒙海多年寛夜戍花开是处乐春农天西二万开疆后更集鸿勋庆再逢
　　西望迢迢泝蜀江金川画土中邦颁符夙许称安抚通道何曽隔冉駹岂谓夜郎旋自大尚传日逐未全降欣逢北燮南谐盛不久荒篱息防厖蜗角交争衅易滋久干声讨动
　　王师受降金甲劳前度起旅牙璋记昔时功在铭镛师
　　武力法寛弛罟
　　圣恩慈防罴生后狰狞甚鼙鼓重聴将帅思
　　诸蕃牙错壤相依俶扰无端约法违猩狒笑啼踪莫定巴渝歌舞俗全非寻戈屡报戕邻部出柙惟闻搆祸机扶弱抑强
　　天子志旄牛徼外羽书飞
　　羁縻州设是唐世残灭原非
　　帝意初单骑果传回纥帐百蛮应奏尉佗书好音毕竟谁知革非种由来不畏锄要隘坚碉莽林立疆臣镇抚近何如
　　恩深雨露竟全孤旅拒顔行炽异图自得繋援阶更厉相依唇齿薮同逋魅形早入轩辕鉴妖羽难逃哲簇弧蠢尔披猖播謡谚维州桥畔得窥无参旗井钺队俱齐三尺初劳上将提迎阵云生严道外洗兵雨过漏江西便教鬼胆先惊破宁许
　　天诛或久稽此日前驱临大渡应嗤斧画篡全低
　　先指灵旗出
　　帝阶障髙力遣五丁排谋深剪蔓图宜早势擅摧枯往自谐鬪垤已除床畔螘窥天真笑井中蛙试看美诺旋犁入枭取封狼置藁街
　　虺蜴潜形伏草莱髙牙移驻尚徘徊蜚亷善走身先颉利相援骑忽来事比东隅容暂失军如细桞信难摧和门计日闻还定啸狖蹄鹃莫漫猜贯盈反噬讨重申改授元帅誓虎臣封豕岂令窥上国短狐枉欲噬逰人倍严刁斗非常肃别树旌旗变色新急斩楼兰图报
　　主射声劲旅尽忠纯
　　雕戈麾日剑凌云万帐貔貅集胜军敌气尽看腾壮气防朝旋报敛游氛指挥令假中权握掎角形兼两翼分反侧再收亲进捣先期凖拟奏崇勲天成重阻限平原絶磴悬崖手莫扪岭雪未冬己巳积林篁当午日犹昏玉门闗险徒虚语铜柱标遐讵并论
　　九伐何容寛负固等闲相看作防樊
　　将将崇升授钺坛
　　庙谟宻运
　　圣心殚官占预卜师贞吉乐府谁歌蜀道难问罪声偕
　　金鼓震成山米聚
　　殿廷看岷峨万里通嘘吸一骑飞尘控夜防
　　龙蛇列阵势回环蹴踏偏于鸟道山拔帜呈能来七萃荷殳效顺见诸蛮平添斥堠周防地不尽刍粮络绎间如此饱腾新士马阿谁慿阻説当闗谷噶西横马首前﨑岖康萨防还连峯余蹠掌千寻削地到钩心一线穿磨垒每慿风雨连舞梯多在雪霜天相持经嵗欣攻克逊克宗元守最坚尸呈疏属计无聊为慑威声等沃蕉弃甲纵犹迟面防悬旌己自剧心揺千军横扫无坚垒百计兼攻见诘朝记取勒围清旧窟素啇秋半月圆霄独松隔水聴鸣髇绒布通时扺近巢诸道扬经索度一时破竹及锋交兵如回曲驱驰疾阵应常山首尾包送喜频称传檄定论功第一在前茅坎穴穷捜孰计劳
　　天兵四面已周遭渡河屡看收驯象横海争期防巨鼇合队鱼丽随岸濶排空鹤列入云髙定知飞走俱无路噶拉依空守防牢
　　飞礮雷硠紫熖多轰摧岌岌窘么防夺闗只待传三鼓去塞何由遁六嬴延喘势难凭险恶就禽时恰应中和
　　皇威到此真丕鬯蒲伏军门尽侧戈
　　穷酋尺组颈交加梯栈钩连走传车作雾蚩尤甘裂髀血人刘辟漫磨牙羣空豺虎腥风息树散蚍蜉丑类哗想见邉岷观扫荡香醪凖备有家家丹旌一片迅飞黄电激星驰向
　　上方到日风光传焚火度来江水是平羗全节板楯收
　　瓯脱正诣
　　珠丘望鬰苍郑重凝府复扬烈
　　属车闻喜
　　五云榜
　　晨披银匦夜论兵五载机宜
　　睿防成非是
　　幄中操胜算可能阃外重横行自天快覩枢钤朗奋地
　　如闻鼓角鸣应识
　　宸衷宁得已六师只为不庭征
　　在頖功宜告教宁
　　素王居近金门庭特从
　　东狩申尊礼殊为西征震濯灵蜀赋漫夸珍蒟酱汉熢永报熄兜零雍容偃武修文防释奠隆仪迈上丁
　　躬掖
　　安舆颂日升天门遥睇最髙层封峦本陋云亭禅纪嵗常
　　欣章蔀増夀宇介厘开玉防
　　徽音归善丽金防
　　慈宁普锡苍生福嘉防千秋覩未曽
　　献俘
　　庙社焕宏猷虮胏蜣不暂留渠血毕来谁漏网神人胥
　　忭为同仇尘消紫陌翔鸳侣云防
　　黄衣
　　御鳯楼
　　万嵗声中徴吉语保宁城木号无忧
　　劳延台逈畅
　　宸襟饮至荣霑玉醴斟五等递班周爵贵长歌同入汉
　　闗深锦衣顔色图麐阁
　　赤辂郊圻肃羽林夹道蓟门杨桞緑归鞯次第趁芳隂
　　鸟防驱除穴徧探厘成乐土劝耕蚕屯留校尉千秋利骑过嫖姚百战酣不动星躔分井鬼最髙驿路置西南悬知蕃落清宁后雅雨黎风分外甘
　　亲裁凯唱壮珠钤
　　睿藻钦将
　　天笔兼纪石首从黉序内磨崖遥上翠峯尖燕然旧勒功徒侈剑阁遗铭义并严何似穷碑万年夀星辉日丽耸观瞻
　　明堂坐治贺登咸
　　诏下云端木鳯衔
　　闿泽更传覃海宇
　　校威早已扫天欃衢尊徧妖徴同乐阶羽长驯感至诚
　　蠡管【小臣】叨载笔窃摅颂附琅函






　　平定两金川诗【柏梁体一百五十韵谨序】
　　翰　　林　　院　　编　　修【臣】平　恕
　　皇帝四十有一载二月丙午定西将军【臣】阿桂攻克噶拉衣禽促浸逆渠索诺木尽俘厥族属丑党槛车以献甲寅捷音达
　　行幄先三日
　　上以六师巳荡平窥境合为其巢大功旦夕蒇是
　　日谒告
　　两陵沕穆对越孚应如响盖礼成而露布至也
　　上寅承
　　右序懋集
　　慈厘秖翼
　　安舆行庆东土迓
　　纯虾于防岱告肤勲于泮林四月戊辰旋
　　跸竟郊将军阿桂振旅如期至
　　劳还防功五月元日崇上
　　皇太后
　　徽号上仪钜典次第毕举寰防大权【臣】窃闻古者幅员隘狭鼓濮徴卢巴西南弃之荒服不及以致我
　　朝统驭埏纮大平太防莫不臣仆矧金川近蜀徼世受职号以蕃育种类此不得以古荒服例也戊辰之役开网祝禽不悔于厥心恃强雪邻革布戕号什围诸土司颠蹙沸攘靡有宁日颙首树颔吁告近闗此不得以逺夷弗救也不训而征
　　天子弗为令守土吏开谕福祸俾无终迷迄用弗悛妖言繁兴包藏孔奸此不得以蕞尔弗剪也昔三苗饕餮居于洞庭既格既叙终弗用灵尧舜两征遏絶矧金川既逆实倍苖顽者然其积险劳角一二仄经永雪緑营诸军懦弗胜任赖我
　　皇上迅发劲旅百战摧坚卒申
　　天讨夫铺张功业铿訇炳耀雅诗尚矣然地既在淮徐太原之近又非能扫穴俘渠其时王者未尝制困
　　外惟资力于师武臣调给军食皆出井赋今万里之外数路并进赴机决胜悉禀
　　朝谟玺书指授不逾晷刻餽饷七千余万发自司农转运之夫厚其赐而均其劳川峡之民宴然不知兵之在其徼也而给复缓征之
　　诏频嵗亟下内至置邮州邑咸沛
　　殊恩夫以戢暴求宁不得已用师如彼
　　神武睿畧视民如伤又如此雨露之所濡风霆之所震因材称物其运如天故广无不覆明无不烛威无不不伸德无不徧后天奉若而先天弗违三五以来未可较绩而絜功也【臣】窃效窥管作诗百五十韵仰纪
　　丰功骏烈于万一其词曰
　　帝宅六合开胚浑提挈纲纽旅乾坤春雷震震杲日暄孰敢不顺逞桀蹯既枭郅支斮大宛条支西去连犛靬二万余里穷昆仑举如长风振羽挥世世职贡来犹琨金川丑孽浮竹孙儧拉促浸两宂鼲逺连卫藏近剑门鸟道继絶菁棘芚干栏上据如拖洹度愁猿俯鹄鶤跳踉负阻常防防在嵗戊辰兵垣搏颡乞命涕泗湲
　　帝心好生悯蜳班师不复穷排拫不输賨赕安犁
　　甫阅十载竟负
　　恩封狼防罴性诈谖有毒必螫如虵蚖革布绰斯襍谷畨我土司地轨并吞血牙雪恣嚼豤儧拉效尤门剧防鄂什被困号沸喧
　　帝谓蛮触何足论命疆吏往谕以言文告既殚彼益惽乃与促浸同弃怨合成狼狈为媾防向我戍卒弯弧防内窥维州恣睒防
　　帝用赫怒驰轻防滇池一旅来犍巴朗资哩举撇掀两路夹撃美诺燔贼酋走死求繋援促浸薮恶臂拒鞎移师并勦深戈鐇雪花如席氷胶轓天欲稔恶絶厥昆间道逸出突豭豚元戎受
　　命新旍幡健鋭火器齐防抡吉林索伦皆诸贲飞龙出廏绛雪歕七千虎旅云峯屯义勇奋激风雷炖曽不浃旬榻其藩宜喜绒布四抉楗西路深入穷追奔砯崖絶壑千重棥了然聚米知委源云端有路线一痕从天瞥下惊飞骞鯈忽攻心戈防繁左屠右翦抽双鞬后队转斾清匿貆如鸟折翼猴无臀据髙瓴向屋上翻河西时亦收树墩隔河两军声势焞沿河猎猎麾排帤下瞰勒围如井眢拉枯昆色角觝防赤虬飞掣风火庉上狂谷狠烟炖溷层层进破深藏蹲中秋月满黄金盆夜中犬呼跃骝騵贼惊自溃蹶且赶遂空一窟捜崖垠城砦六十纷邱墦一夕扫荡烦箒笲提师直进追兔爰索隆科布髙嶟嶟突骧骏骑騊駼騉一矢未发先号猿雍中舍齐庵罗园乘胜驱逐如羵羱噶拉依巢贼本根逆酋缩身潜喘喛宻围进筑防走塞渴无水浆铁无防槃瓠沈木有母晜面防先至何连犿釡中徒泣衔索魂逆天驱使一阱存俾我尽防骈肩跟河西亦复兵不烦降勦既毕皮作防渡河来会旗翩反火攻周遭龙蜷蜿霹雳下撃紫熖昬楼倾栅摧户液樠贯盈那得逃焚昆有声终夜呼降讙凌晨幕府开双辕棱剑防朱旗煇竒鸧九首毛一羽髠率厥九婴及九鲲文身耳布母繜帕腹脚赤罽千羣戢戢头如鼋匍匐乞免膏釡甗槛车连轸施轒輼一一组繋献
　　陛阍是时
　　东陵方值膰昭然
　　灵祐通纷緼一骑腾踏红旗繙遂诣
　　阙里荐藻蘩百神羣祀驰琮璊掖
　　辇行庆敷春温敬祝
　　神防周太元
　　回銮仍过桐柏村芳效麦秋浪沄沄
　　郊台错采明丹韫黄麾大纛綘引旛铙歌引笳箫言
　　朝簮肃寺鸾与鹓
　　衮龙上照扶桑暾阗阗殷殷闻旋軘将军金甲紫授緐虎
　　拜稽首
　　恩便蕃
　　帝嘉元功盛典惇下逮将士赏陪敦逾百金镒千锦纯
　　徽称十八镌珍璠归善敬以天下
　　尊勤文鸿都宴鳬亹献俘
　　阙下褚衣裈街庸雪羣蕃寃嗟尔遗臭如蜚蠜不及助顺蕃妇媛羊牛千百兼壶飱犒师待命靡弹咺务滋务尽分莠虋仰惟
　　天防操帝轩薄伐陋彼周师原遂立巨镇开耕榬芟涤腥秽升馨黁发明归昌鹣鷷玉团锦防波斯矾梯航諟译来謜謜【小臣】作诗拟雅埙荡荡莫绘天昆仑

　　平定两金川方畧
　　钦定四库全书
　　平定两金川方畧
　　艺文五
　　平定两金川诗【五言律诗三十首】
　　翰　　林　　院　　修　　撰【臣】黄　轩羡贶均区寓重熙
　　景祚融舆图封濬外治象
　　化神中
　　帝瑟超淳古
　　王鈇仰俊隆羣生胥在宥懐畏万邦同
　　仁者师无敌西陲昔纪
　　庸星归源闼户月竁辟提封沃衍南东亩宾将大小共
　　陋他铭絶域衅鼓说温禺
　　蠢尔金川族羁縻溯冉駹险堪营窟宅贪不务耕防肆毒逾分壤求宁企
　　大邦记曽貔虎队击楫下岷江
　　妖鸟殱形日枯鱼乞命时坛焚香艾蒳表译语侏岭雪融蛮垒春星堰将旗
　　好生
　　天并育一面
　　沛恩施
　　济恶苞生蘖侵寻六事违顿忘心腹溃偏恃齿唇依搆衅边氛煽交章驿骑飞日中知必熭
　　庙算烛先几
　　逐逐争原惯闲闲战尚徐蚁纷看哄垤蛙怒听潜渠黒子微茫甚
　　王师戒厉余但防
　　威是畏忍便事诛锄
　　雨露深如许无知自速辜轻生甘拒辙却顾怯弯弧伎俩试嗤彼顔行转抗吾维州謡语在肯使蔓难图
　　文告终无悟
　　龚行罚讵稽羽幢飏雪外河鼔烂天西蔽野声容壮连
　　营步伐齐勗哉期用命庶以慰云霓
　　先务筹弥储胥系
　　睿怀民无徴粟扰饟早计程排挟纩铭
　　恩切投醪作气皆饱腾真有象厎复数平淮
　　诘曲桃闗路戎车动地来尘清风卷叶令肃夜衔枚絶壁超腾入危碉次第摧先声人早夺鼍鼔震如雷
　　宵警烽俄报重瞻壁垒新元戎膺
　　宠寄
　　禁旅
　　勅精抡敌忾烝徒奋同仇指臂亲堂堂分两路荼火耀
　　边垠
　　秘笇瑶钤握邮函赤羽纷纎微穷万里感激到三军厯
　　厯壶间漏迟迟槛外曛千余温寳树
　　宵旰识
　　精勤
　　五日旋収复雄师美诺屯踪才冰际遁窟但草间存突利声先詟侨如势莫援依人矜得计烈烈待焚昆
　　防穴捜逾密蚕丛辟渐寛千寻岩雪滑一线阵云盘纛向深林转营从要隘安先登齐鼓勇蜀道未知难
　　夜半长歌入丰隆震四山此中真据险今夕孰当闗秣马方余怒投戈暂解顔勒围围已溃月色朗银湾
　　望防
　　宸衷切军书一骑遄秋髙纷瑞霭战苦荷
　　慈怜益勗师臣力还期吉语绵凯歌瞻
　　圣藻露洒墨华鲜
　　防帜临孤垒桓桓勇倍超猱升腾烈焰隼下击冲颷网已连云布氛旋计日消一枝何处觅安穏羡
　　鹪鹩
　　夹岸传铃风驰两翼交攻心资上将协力接前茅画角声如荅灵旗队不淆钩冲环四面踊跃看倾巢
　　死守终何益周防水陆劳魂惊疏勒缚计困谷蠡逃尽族骈肩伏连羣仰首号五年功竟蒇荒服炳龙韬
　　赏以酬庸懋
　　三霄浥露多躬桓延奕叶章服
　　锡殊科喜气盈鹓鹭
　　恩言逮鹳鵞劝忠昭
　　至意陈力敢蹉跎
　　卭僰皆戎索筹边
　　圣意加分符资镇抚绥逺列军牙九野辰居所中央斗运车从教耕凿溥荒徼足桑麻
　　翠盖笼晴旭
　　桥山气郁苍率由思
　　祖烈丕应迓
　　天庆捷奏飞腾至欢声杂沓
　　萱闱还送喜
　　懿福被无疆
　　岳色连齐鲁仙源
　　掖
　　辇行云亭纷耸秀松柏亦含贞探防绵
　　慈算呼嵩效颂声弧南翘首望瑞彩压欃枪
　　释奠昭隆礼心源在六经
　　鸾旂光璧沼丝竹度风櫺偃武
　　功宜献敷文
　　徳更馨好音鸮食葚飞集泮林青
　　芳郊回
　　罕跸台为
　　劳还登橐戢从兹始疆场纪尔能征袍和露卸凯唱倚
　　云腾瞻就舆情惬懽謡彻
　　玉绳
　　律应薰风鬯时敷
　　介福稠承
　　顔调洁缮捧
　　册镂精璆
　　夀宇恢重译
　　徽称倍九畴钩钤天际朗
　　孝治古无侔
　　庙
　　社俘初献
　　龙楼日驭临神人摅宿愤刑赏餍羣心匝域归诚切环
　　瀛被
　　泽深
　　皇衷弥惕厉
　　天命凛难谌
　　忆昔肤公奏丹青画史谙阁看图更续姿想战逾酣稽古其官百论功不朽三凌烟休擅美
　　帝用劝朝簪
　　琬琰昭来许
　　天章徳艺兼
　　大文垂郁郁凡响总詹詹洊至
　　威占震平施吉筮谦星陈逢
　　圣世奎壁亘西崦
　　防归
　　皇极建
　　至治万民諴只觉
　　天同覆奚劳郡置监寒芒韬玉弩
　　秘笈灿琅凾颂
　　徳慙窥管濡毫拜手咸


　　平定两金川诗【四言　谨序】
　　翰　　林　　院　　编　　修【臣】李尧栋【臣】伏见
　　皇帝陛下圣神文武焘育函夏罔不率俾既平伊犁戡回部大宛左右奔走詟服咸愿为臣仆元戈既偃景福毕备遐稽大庭昊英合雒循蜚之纪莫得而比隆焉蠢尔两金川以我内地土司介居卫藏之间负固阻兵侵其畨落曩嵗戊辰之役促浸献言节春秋吏惟谨
　　皇帝以好生之徳未即咸刘用是赦而弗诛嵗与欵塞
　　蛾伏为内臣顾暗懐封豕之心背
　　朝廷宥过赦罪之仁儹拉首祸睥睨阏沈自即于丕刑促浸余孽罔悛党凶助恶羣羌蹻足颙颂乞援
　　皇帝赫怒于征简羽林之劲兵任壮猷之方叔三道分军冞入其阻再举再克坚城洞摧贼酋归命无所羣窜于噶拉依四十一年二月丙午定西大将军阿桂拔克之缚索诺木及其母兄余丑二千余人越八日甲寅捷书上
　　闻金川平先期
　　上祗谒
　　两陵大告武成钦柴羣望百礼具举乃遵
　　御苑旋奉
　　皇太后大安舆升中名山祝
　　厘行庆修在泮告功之典
　　囘跸次于近郊殷殷阗阗
　　王师大凯后舞前歌
　　皇帝嘉相度之元功惓吉甫之永久
　　郊劳饮至论功行赏
　　颁诏中外涣汗匝洽沐浴膏泽罔不乐胥于是崇上
　　慈徽纯禧鸿号懿铄景奕徳嫓于羲轩勲茂于黄虞【臣】惟古者三年克鬼方六月伐玁狁言王者诘戎兵以绥安絶幕也至若常武江汉诸诗铺敦张皇然皆
　　近在迩服试由古者景员狭甸畿以外即要服置之岂如我
　　皇帝黙运神武六合之外折棰以使者哉顾金川蕞尔
　　小丑本非徼外之域以视前者西陲
　　耆武威行絶漠广轮万宇奚啻倍蓰然其山川险隔丛
　　积雪霜唯
　　一人指授方畧玑镜在胷胜算先期万里如掌将军阿
　　桂寅奉
　　庙谟摧坚入险用克底于成功诚戡暴销萌皇哉偃武之隆轨也昔唐平刘辟韩愈作元和圣徳诗臣载笔翰林以陈诗为职业谨效其体作四言诗一篇自知于
　　肤勋骏烈无当万一至于指事实书其何敢后其诗曰皇帝御宇徳与天絜四十一年八荒宁谧方载圆焘至海外截犷俗归仁荒憬咸觌惟两金川逋诛余孽伏莽虫沙野心防防赖我如天以存以活世授土司家陪许列倐眒盱睢恇凶而谲昔嵗戊辰首鼠敓窃六师腾骧捣其窟窡贼蹙而降稽首流血苃草军门长缨请绁
　　皇帝曰吁是曷足防茍附而安则不尽杀汝逆而诛汝顺而辍以薙以狝汝则勿即贳其藁街勿离瓯脱恩柔于肌瘈号反齧曾不廿年而踵前辙曰僧格桑梗顽自絶曰索诺木犬牙境接若鸡连栖恃兔三穴匪冦婚媾厥惟蛩蹷胡甈尔居九婴煽逆鄂什连兵革夷侵轧九姓土司防刘惵惵灼烂沸炎环吁孔聒匡人撢人抚之弗恤
　　皇帝曰吁嗟彼蛮触守在四夷抚如近闼命疆吏往奚烦予挞谕以祸福若诏挛瞎匪招斯徕益狂而讦遂戕眀正眈眈眼防维州之謡讹言孔誖
　　皇帝曰吁怙乱必遏咨汝西人苦其侵夺同予赤子聴其残餮再赦再逆今其诛必出师征之始嵗单阏眀年资里两军齐秣遂定美诺先収一窟顿久围长淹晷奏绩隂谍厥图降畨肆趹当噶军严莫我敢防
　　帝曰阿桂其奚汝克晴阳大纛定西授钺眀亮副帅及丰升额各奏汝功三方并发吉林健锐孔武偈偈咸敌所忾士怒伊勃七千其侣云屯电掣跨陇越秦指顾倐忽壁垒重新旌旗改色官寨重収一鼓而掇殛其雄虺大憝进伐戴头而竿羌湟恐咥剑外孱顔雪山嶻嵲鸟道钩援千盘坂折碪乎駊騀嵌兮曲日轮腾翥此焉回辖束马絙梯厓口一髪翼不及张足无满迹将军一麾上击下硉纠纠佽飞趫轻捷短衣控袒骧陟越凿混沌胚天荒镵抉既克罗博爰略康萨攻出九地从天恍惚临逊克宗唇亡羽铩日旁五十长驱无拂七百梯攻飞礮如栉两军夹河鸣笳互彻月满秋宵长空扫蜺遂克勒围排户直入奋策前驱贼走且噎堕壑落涧爬挲跛鼈左角右角中权颃颉于山于川阳开隂闭围噶拉依本根是拨天兵四罗周阹孔宻如彼东瀛用注螘垤轰霆环激直上烈烈天风助火石鍜欲裂白爓朱雪硠菈猎谷駴山空焉尽坼水堙其源路穷飞没若兽落踣原捜薮剔一阱千羣缚之如羍执其渠魁丑靡有孑尺组在脰俘械送疾金川底平嵗凡五阅
　　皇帝告功诹二月吉
　　珠阜东西升芗
　　太室葆鸾十二莘莘绎绎雷动天行于郊省垡龙文首涂
　　葩瑵猎狎至于
　　岱宗岳祗歆苾告成于学桥门永勒振旅归来执钺秉律除于国南
　　六飞驻跸皇旄大武铙歌阗溢
　　皇帝曰俞师武臣力厘瓒酬庸庚庚霞璧建于上公孔
　　鸾赤韨凡此武功
　　圣谟宻勿
　　皇帝勿有缉熙黙契曰惟
　　天
　　祖景贶是式昭事凝承百神咸秩
　　皇帝归善
　　慈宁豫恱
　　徽称上仪精璆庆矞
　　皇帝行健寅恭渊黙持胜以谦益懋干既平金川天下隆郅亭之育之物无郁怫薄海日出左言重译同我太平罔有违遹刻
　　铭大荒丰碑髙嶪皇矣
　　天声吰猎碣隆礼蕃蕃功宏庆洽【小臣】作诗敬纪本
　　末书
　　皇帝徳与日月掲



　　平定两金川诗【柏梁体一百六十韵】
　　翰　　林　　院　　编　　修【臣】陈崇本
　　圣人抚有天下人声教广被无垓垠东观扶桑旭日暾西临弱水余波浑朔南万国称下藩车书一统
　　王道遵职贡嵗嵗归中原譬诸仰流集众鳞谁其桀骜敢不驯金川丑类思并吞促浸儹拉大小分以大齧小叶饲抵争蛮触逞顽奸边吏来告挞伐申我师其西经巴岷先声所届贼胆寒螳臂何足当车轮隂弓枉矢庭氏攀九头一射妖鸟奔鸮音不革求右援索诺木惧齿亡唇始以仇敌终缔姻罔两逐队白日昏旌门夜半迷游氛罪大恶极不可原前茅再整昭刘防
　　帝曰汝桂其将军鹰扬虎贲悉近臣师出以律赏罚均我车既攻我马闲我粮我糗髙邱山旟帜防纛旐斾旃叴矛盾防刀槊鋋蹴踏万马声豗阗山梁险滑无路扳贼如蚁附如蝚縁千寻矗立青巑岏安能飞度蚕丛巅将军胜算秘不宣羽书宻奏
　　帝曰然分合当古兵家言出竒两路威令伸芒浮太白握星躔八卦之碉孤入云路顶宗径蛇蜿蜒我师腾踔争上竿前后臂趾相勾连木城石卡须臾删狐兔一窟势不全神兵进捣中心坚便临蜣穴殱其元
　　至尊稠叠催赐缗将军与士同苦辛一鼓美诺已弃捐三路分布追其猿霾空雪霰天隂雰长围静掩鸟避鶱沟水冻合马不前短衣猛士手足皲大营伐鼔声渊渊令下夜尅甲胄擐铦锋在握矢在灭此而食不待晨再接再厉士气振构空霹雳飞星丸涂染山谷皆红殷断壕漂血生涡防乗机仰夺据上闗借势下压摧重樊鹿铤而走以箭穿狼跋且防遭枪攅游鱼沸釡萤灌川王师浩浩扬沙尘金戈铁骑来逡巡暂停宜喜砦未迁猝临绒布弓齐弯日旁寨落火怒掀隔河两队声息闻传烽夹击首尾环枭獍得逃诛骈兵事有备乃无患冞入犹恐孤军县逊克尔宗当后门预剔伏莽捜荆榛大海昆色实要津突超危栈尤轻便驰壁疾走抵贼屯勒乌围破倐堕魂雍中寺外浮青燐河西又渡千皮船马邦传檄收余畨易如拾芥兵不凡诸方防合星聚垣长驰席扫指顾间由来巢覆卵不完岂容孱蘖留余羶降幡欲竖还俄延退以死守经四旬卓尔玛来稽首频牛酪载列蛮浆醇莫非王民率土滨生全洵荷
　　皇天仁吁彼困兽难久蹲势穷无计生投辕二千俘系羱
　　羊羣自作逆终防身红旗八日驰
　　帝阍快传吉语霁
　　圣顔渠魁已得边徼安【臣】桂将畧通经权禀承方畧成竒勲丹梯紫阁髙嶙峋功名图画过麒麟将军威武垂华绅文相肃穆峩云冠煌煌賛语辉
　　天翰明良合继赓歌传嵗惟二月修
　　虞巡
　　桥陵先谒输精禋瓉卣觚洗鼐豆敦礼成九献
　　神来歆东方
　　泰岱诸岳尊升中展告情孔殷天风翕习灵旗翻我
　　皇至徳美善臻本与洙泗同心源秪告
　　阙里崇吉蠲堂下法器鸣匏堂上菹味登苹蘩四氏瞻拜容恂恂良材一一収柟楩
　　六飞回跸刚朱辰凯歌恊奏南风薫黄新庄外郊台新
　　防仗耀日龙蛇纷元戎肃
　　天语温嘉汝敌忾抒忠勤上公爵赏昭金鞯
　　殊恩特赐红麒麟
　　轸念将士逾险艰髙冈万仞旗试搴自我不见今五年
　　归来竞赋东山篇
　　九门洞启翔百官东西鹄立齐鹓班累囚之颈丈组牵盈朝遍野交腾欢
　　鸿称特上
　　文母欣
　　宸章敬用苍珉镌以承
　　祖烈裕后昆永韬兵甲销锋烟职方图籍增瑶编我皇徳备徴化淳仁义礼乐为櫜鞬
　　武功震叠
　　文治彬鼓铸万彚如洪钧韩碑栁雅难纪陈【小臣】矢诗
　　惭不文愿侪击壤歌
　　圣君熙熙长戴春台春








　　平定两金川诗【七言律十六首谨序】
　　内　　　阁　　　侍　　　读【臣】孙永清
　　皇帝仁声浃宙义问通寰泽洽翾蠕祥呈鹣鲽前此准夷底绩俘大长以告功洎乎回部倾心彚羣蕃而纳职固已占星月八荒尽隶
　　尧襟颿海绳山九域咸归
　　舜防讵有土职金川逆酋者藐焉螘垤石门借作樊篱蕞尔防巢金鏁曾烦组练偶縁革面稍贷余生方期妖鸟终驯不劳肆伐纵使涸鱼自掷尚予矜全孰知搏噬之私敢外
　　生成之徳始则凶开衅隙触与蛮争继还狡恃婚姻狼从狈负吐蕃旧部惊攘夺以同仇甲垄诸司望驱除而吁讨兵非得已罪不容诛
　　皇帝怒恊神人宁求版宇是用翦其丑类饬我戎行巨礮飞声巴朗拉酋先胆落长矛耀影僧格宗贼早心寒顿溃蚁封遂囚獍父全収儹拉之境既扫穴以销锋进犁促浸之疆更逐逋而卷甲军陈两翼卒布千屯聚米曾披昔岭果﨑岖不易游氛忽煽降番真反侧当锄幸充国之善谋拟亚夫之持重独整军而出险遂撤垒以屯营扵焉载
　　简元戎还抡
　　禁旅宠佩定西之印威压雕戈奋扬逐北之师势成犄角策神机于两路握胜算于
　　九重収美诺则未及一旬度谷噶而每闻三克罗博瓦坚碉岌嶪直踞孤峯马尔尼仄径逶迤全慿一炬日旁结阵旌摩散谷之云巴木冲坚箭洒沙尼之雨既据舍图枉卡夹河通两道声援复平逊克尔宗后路应中权歩伐乘虚捣隙转经楼尽抉藩篱拉朽摧枯勒乌图旋空巢窟铤同鹿走逾科布曲以长驱骇以麞奔厯雅玛用而进捣虹霓卷处绒布兵移霹雳轰时独松军防先降羽党既觉亡羣尽得渠魁益难伏莽计穷乞命力竭迎降僧格桑早骨碎专车索诺木更心惊破竹千羣就一鼓全収维时
　　圣天子庆展
　　珠陵期旋
　　法驾凯音适至览八日之飞章
　　至徳丕承宣
　　两陵之祝版缵
　　祖烈而河山永巩仰
　　宗功而日月重华大典方昭崇仪载肃庆
　　轩闱之辑祉璆册徽占
　　姒幄之凝庥玉书贲采从此图呈益地纳禾修禹贡之书即今颂溢重垓同律协虞巡之典花萦彩鹢波静津门云引
　　安舆岫髙岱岳展仪
　　阙里早赓在泮之歌
　　回跸神畿恰聴采薇之奏筑灵台而建纛露湛金罍焕
　　文锦以櫜弓春覃羽校遂陈俘于
　　庙
　　社爰脱剑于
　　门楼黉宫则琬琰镌勲文髙镂鼓
　　紫阁则丹青纪绩画轶凌烟自兹霄翥玉鸡囿驯银鹿桃闗置牧嫓威棱扵裒荆遏宻之先雪岭消兵占砥属于凿齿雕题而外【臣】班随
　　籞禁职在薇垣惭磨盾之未防漫叨珥笔快舞干之亲覩适奉
　　属车智窃管窥心殷葵向谨拜手稽首而献诗曰
　　天开
　　神武嫓轩虞耆定功成仰
　　睿谟玉塞千屯今井牧金川两部旧舆图偷生暂许蛙
　　居井肆恶宁容虎负嵎扫穴只看凭
　　一怒永教絶嶂作康衢
　　荒徼曾烦驻六师崇墉因垒受降时经年鼠伏梁
　　仍据越境狼吞蔓更滋吏议未须张挞伐
　　皇慈暂许示覊縻由来斧钺非轻试一檄看绥九土司
　　么防十载鬬蜗庐
　　帝遣休兵作辅车防又生罴心讵革岠还负蟨计真疎陆梁不凛三章约拒辙当教九伐除赫赫六军如雨降羣番翘首正徯予
　　貔虎材徴十部齐防金堡侧震鸣鼙千溪雪壅流沙净万岭云沉太白低捣穴尽収量谷马追奔仅逸触藩羝酋豪早就长缨缚计日看将促浸犁峻岭﨑岖阻断崖余氛犹自煽隂霾元戎建垒移牙纛劲卒齐镳揷箭靫
　　申命两军分掎角誓教三孽絶根荄一丸美诺崇朝复
　　渠荅还看次第排
　　几处危巢抱火然功収七遇更磨鋋一酋肆虐魂先殛二竖用凶喘尚延天助回飇摧壁垒人冲积雪荡烽烟即看狈负时无几却献逃亡当乞怜分路麾絶井堙诸蕃作齿亡唇冰凘雾暗围方合马束车悬气益振早向篱边防铤鹿还从釡底蹙穷鳞中秋最好谯楼月独照雕旗扫棘榛勒乌围已息尘氛第二峯头进驻军林际孤猿先失侣草间脱兎并亡羣元凶束手谋安用羣党投辕势益分尚赖
　　皇仁寛一线殱渠不遣痛俱焚
　　四围危峯剑防攅更排亭障接河干擒生屡报
　　王师捷凿险宁知蜀道难羣帅协谋资上将索伦贾勇
　　倡材官
　　天威一日収全部玉垒磨厓纪不刋
　　不须月满望刀镮噶拉依边尽敌还佩得功牌文烁爚驰将露布字斒斓累囚白组经千驿归骑金铙振万山从此蛮荒耕凿好春风已度古桃闗庆展崇禋徳溯
　　先桃花寺里防音传
　　桥山弓剑千云防禹域共球万国骈吉语恰逢宣祝版槃
　　歌从拟谱徽
　　两陵佳气瞻如许夹道松杉郁翠烟
　　问俗陈诗惬
　　睿情
　　慈舆亲奉厯邮程礼成望秩归仁夀典重圜桥纪太平玉尺何妨量地轴银湾恰喜洗天兵笳箫谱入迎銮曲遥迓龙旗入
　　鳯城
　　筑台自昔傍林坰建纛重看羽卫停麟印佩来分五玉鳯毛颁处得防翎长衢云拥千官佩
　　行幄天围四辅星好记西郊敷
　　湛露劳还时节麦畦青
　　五年奋伐凯歌回阊阖云深五鳯开夹道旌旗辉日月中天箫鼔动风雷功陈
　　九庙干戈戢宴
　　赐羣僚剑履陪更是六街传盛事廿年三度献俘来
　　已闻朱鹭叶懽铙受福新占晋二爻
　　琬册徽登鳯陛
　　璆函贲采拜螭防月中玉管翻钧乐天上璚筵洁大庖归
　　善共钦
　　天子孝又传
　　恩诏遍芳郊
　　灵台偃伯扫天欃菌鹤纨牛格至諴不用披图横玉斧早看置尉辟云岩琛偕月呈金防技共花门舞绣衫陬澨有知争颂咏愧将击壤佐韶咸





　　平定两金川方畧
　　钦定四库全书
　　平定两金川方畧
　　艺文六
　　平定两金川赋
　　户　　部　　左　　侍　　郎【臣】梁国治乾隆四十一年平定两金川
　　皇帝乃洪大诰治敷宣
　　睿意勒功太学镵石美诺曰勒乌围曰噶拉依大文丰碑于铄咸熙相臣将臣録叙不遗等功核实
　　亲序赞之粤稽姚姒爰考子姬武功之赫文徳之伟畴运筹于独断畴美备其若斯往者乙亥之岁
　　天以凖部衞拉特二万余里肇啓我疆伊犂既定囘部厎平土尔扈特归顺宾庭戢干偃伯黄祗砥宁下湔墋黩上答
　　干灵于是天弧直狼璇霄熻晶有睒防而駴伏孰睢盱而敢婴乃有两金川者儹拉种遗促浸蘖生鱼蚕牙
　　错小大区名巢居轧芴碉卡纵横郁余氛之沴戾閟复奥而蕴蒸将聚殱乎斯族乃控而胚形嵗在戊辰郎卡始贰宓厉厥牙泽旺乃絷冉愕駹骇卭霾筰曀于时
　　命将申讨师干是式逾昔岭而霆惊震雪山以轩轾既
　　倦而吁贷
　　皇慈恻而回霁赦彼穷蹙不殚其类尔乃蠕匿灌楚蠉戢岝峉獧防善闭狂趭思甫十年间衅搆难作凭其丑类肆其狂虐侵我土司扰我区落阳释雠而师婚伏械深乎谿壑索诺木嗣防罴济恶伊僧格桑啸侣同攫革布什咱谋殪而盗符鄂克什寨合围而攒锷母姑内奰牝晨家索穷梼比以潜煽驺力辅以傲婼播狂谣于维州将睨无忧而觎井络恶积贯盈自取诛缚
　　皇帝命总师彰九伐韬钤握机司马明法栈阁缪绕爰啓爰发巴朗约咱跮踱纷拨我师如神迅速飘忽獍父累俘貉子狡脱迹人蹑而来告遂因驉而诛蟨何妖雾之欱歕巧伺隙以鸱张木果惜于兵分寒灰烬而复扬当噶屹其难撼殿全军其独当
　　申命定西易符専征火器选徒健鋭抡精吉林仡仡索伦洸洸于彼金川乃剔乃攘翁古尔垄决谋计详定西自西威棱霜隼明亮偏师南路窕引再接再厉前冲后紾西克谷噶始自资哩赤尔丹思南入马尼旬日齐捷美诺爰止冦魄悸于鹤唳士拗怒而虎视若夫丫口嵳峩拉窠盘纡硙硙积雪裔裔冰途豁閜谽谺茈虒﨑岖骁师纚属靡艰靡虞兵有迟速事有劳役掎角相倚别派旁出堂堂中军所向辟易由罗博瓦而至色淜普蹴坚其如脆袭喇穆喇穆而蓦黙格尔抵瑖于不备截荣噶以衡击贼势分而为二越有宜喜郁然重山集霰蓊薆亚峯间闗千萃万夫鸣讙攀援始虽阻于重险终迅越而无难南路之师西路是倚禆军翼分如臂使指甲索撒谷贼逸蠓蚁走不及遁潜不暇纚焚巢毁碉霍霍绎绎他他借借至于五十里繄继勇之翘奋秉﨣桓之夙誉逊克尔宗爰殱爰除列卒纷前拉朽冲坚乘利席胜接脰摩肩维勒围之重秘堑贼垒以蜷垣经楼棱撑冷角蚕攒排隙潜窦拒救千端雷收声于地底兮中藏热而外燔纷交躏以争蹈兮若烈火之燎原颷惊飞炬箭重沉船游兵立于洪波桥既倾而流堙旁徇逺畧鼔怒无前六十余所一夕克焉定西桓桓威名宣驰大将诚谋羣帅指挥斮雍中刜舍齐直抵于噶拉依突拥千甲嚣声流施前翘后拒禽狝草薙一鼓并登冰泮瓦解万计千羣蜷局就械捷书飞驰秦疆晋界红旌迅乎飞樯目一瞬而弗逮嚣合兮尘涌潮音兮澎湃愉气升为庆霄欝葩瑵乎华葢肇出师于辛壬实武臣之宣力娴军事而整暇坐甲裳而备饬以奏肤公有严有翼
　　命将序位各得其职总戎之防荩臣之绩惟
　　圣主之知人神劝赏于黜陟
　　睿图握要妙算前知曦朝日昃军书羽驰宵衣待旦旰
　　食畴咨地图扼塞兵形险巇
　　心营
　　笔画聚米成竒若乃胪列鸿捷刻绘鋭武义炳日星声
　　驰风雨
　　作诗纪绩据事直言理质语实经焉传焉
　　皇帝集是骏烈茂兹大猷对
　　祖
　　宗升荐
　　陵丘钦若
　　皇祖宁成遹求悬礼岳峩冕导辀却金泥之典陋袪玉
　　检之文浮因名山而仰贶精禋穆与
　　天谋乃徴古义爼大牢学有受成泮有献囚道演孔图合契春秋轶乎百二十国之宝书奚更考于异邮既而笳箫厉响防斾竞骛大恺沕穆翕然煦妪动容发音耳倾目注轩乐身律王夏式度崇台矗天眴不暇顾红云防而下垂
　　天光爥于逵路方稽召拜
　　尧容
　　汤步左律右钺俘讯爰献
　　午门正中淑景升见八荒偃武四极宁晏让善尊
　　亲雝雝肃肃逺徼销兵
　　璇闱志怿崇号
　　宁豫肖实象徳葢以保大定功而滋延
　　天福也然后本
　　天道发
　　渊衷洋洋
　　圣谟鸣谦示冲重华所为顾省放勲所以允恭忧勤羲易之奥防审已麟经之义宗洵乎垂万世之道法勲绩于无穷者矣夫金川之地险莫殚论衢眎
　　左担砥眎劒门昔者汉置汶山斥堠邻焉唐戍滴博吐蕃堙焉
　　皇帝镜机芒纎罗络厓垠剔嵌抉窦五稔集勲周捡嫏
　　嬛三古无闻
　　皇帝勒铭覩日披云佳兵慎徳垂鉴后昆八旗劲旅阚
　　虓虎臣师中贞吉厥有丈人承
　　谟视草恊益宣勤
　　皇帝制赞嘉乃恭寅一字荣旌累叶振振此载笔之臣千歌万颂厉铺陈终扪玑测干布肘量坤也【臣】国治备员
　　禁近日聆
　　皇纶珥笔直庐先覩
　　天文拜手稽首敬献云
　　胚浑融结黄舆络分雪山矗峙化均烟煴自我
　　天覆悉主悉臣我
　　皇图我土我民孰绾我印而险弗驯郎卡首难吹毒皷龈戊辰之嵗薄伐用申既慼斯赦复叛辜
　　恩负其砦阻恃彼碉峋孱肉疆食斗穴侵邻层障隐日坼裂云根一线万盘絓肘罥跟宻罅隠虿曲磴藏鼢磨牙砺距投骨狺狺维九土司盟誓婚姻不念旧好肆其噬吞伺隙则齧铤走侁侁有絷而豢孰灌而熏厥后婴讨二竖叠因蛩驱陆梁儚儚迷惛刑天衔戚蚩尤播尘
　　帝乃凭怒雷硠震震维彼美诺防翳荒屯儹拉营巢负嵎而蹲我师初至炎火烈昆洎乎再收迅激风轮五日转战已薄其垣六丁所击裂石留痕维勒乌围万嶂插天水陆阻塞屹为重闗洪流斜界簸浪镕银二垒傍挟以篱以藩猬锋螳斧聚而譊喧栈梯云磴苔滑莫攀我冲其胁栏楯钩连步步而营蛟龙蜿蜒戴梱囊沙虹桥絙牵撇波一曳力回万犍内靡孑遗外絶救援地道乃爇天堑乃填金天夜晶皓魄正圆列缺忽激隆隆阗阗铜九铁键巨冶镕煎百楼千橹摧拉飞烟羌奴呼渇欝攸中燃隠闻号呼羮沸蜩蝉遂临噶依倚厂踞巅絶壁无梯突兀孱顔大军既合万重霜鋋云罗翳云铁网络川蚍蜉蚁子一隙莫穿战士距踊驱缚牲牷厥魁系颈厥党桎拳母姑兄弟妻孥骈肩妖雾澄霁白日中悬铙吹和平响答万山其他攻勦战且累千仄径垂鏁丛途裹氊欲擒而纵若却而前并捣其虚飞度危峦自天而下倐扼其咽云气漭泱雪雾迷漫突其来如拔垒摧坚竒兵九地孰测其端千变万化缕数莫殚飞七萃威詟百蛮九姓惕息匍匐曲蜷正我
　　王鈇肃我戎防指南之车实惟
　　轩辕上将次将匡卫环旋
　　功大弥谦
　　冲怀穆渊
　　凯歌卅章舞咏虞薰容台撰礼乐师宿县
　　桥陵动色享祀精防因跻介邱升中
　　大圜思乐泮水舍菜朝昕神人之事典义深淳交修并举备而不繁国阳显见妥帖圆坛金钲防鼓凯奏声骈灵纛翩翩仪卫闲闲
　　大驾回銮景从千官
　　双阙飞翔五云萦蟠
　　銮舆登降以临以观异声同赞合气齐懽圆灵方祗一肃一温隂阖阳开一义一仁文武张弛变化迭循当断必断赴机若神不需以昃不豫以晨应声舍矢
　　志定必伸我劳五载圉靖亿春江出其腹蜀都枕岷种芋织橦同是蜀氓繄岂惟蜀八纮无垠
　　威棱四折川岳效珍亩栖余粮垒无战云金川之功悉
　　由
　　圣神惟
　　帝炳几惟
　　帝知人羣策羣力元戎元勲将军定功
　　圣主贤臣
　　皇帝歌诗星文斗辰【微臣】管窥颂声以陈四海欢洽来
　　贺来宾












　　平定两金川赋
　　四库全书纂修官礼部主事【臣】任大椿
　　皇帝仁洽道丰腾华纳祐握珍光之淳全馨景烈其弥
　　茂
　　神武本乎靖绥鞮译艐而奔辏荣镜无外歌前舞后葢陆詟水栗而奉丕天之大律者咸洞寰而洽宙然而猍防豻虽慑以长釨巨鍦而蠢不忘夫腾蹂也蚼蟓蛾蛘非极之掘堁清壤而瞢犹争夫铏塯也伊促浸之小丑敢犯
　　命而内抗部骈衍夫氏傁仪久而悖常骋习俗之注错旁离夫圻畺巴夷七姓兰峒九羌莫不畏之如灼黥而贱之犹逐伥奋讨则防稽诛则攫攘眇兹儹拉蛩负鸱张释毒痡而婚媾类厘孳相颉颃袭灭恭顺呥呥乡乡振我錞铎是用大创闻之王者握元模而运天权将以诛不宁之侯伐不庭之国蕞尔两酋如测水以牛蹏之岑度山以苓堙之堛社不足以墟而城不足以洫顾必扬四征九伐之威运五行十守之力积月屡嵗县防不革者岂不以蔂絶嵓批阹开迳塞犯盾蝯岑云霾藓踣是犹句枉结缕非镘胡匽防之所能除蚁蛭鼷穴非武冲扶胥之所能即也怀之而不呕呕怒之而不抑抑恕之以陂傜之性期之以僔嗛之情然犹夷固僻违叨惏残贼则岂凿齿必不殱于畴华之野而封豨终免戮于桑林之域哉
　　天子于是赫然震怒定策受成选校命将斤斤黆黆箕张二翼雷奋五兵巴朗夷而达围灭资哩扫而美诺平防罴逸噀封狼就刑
　　皇威靃其大达批功噶以进征贼星未殒军实偶挠右甄坚而岳峙命専钺而拥旄桓桓定西秉畧
　　神圣审高深于地维决竒賌于天胜中黄育获机骇电应分道选锋互为竒正大格曽头之兀防南坝卦碉之聮亘鈲之之以莫不定葢不旬日而复收儹拉之境百战殪冦指不胜详颂
　　皇辞之舄奕绎
　　崇碑于胶庠敬依比夫事纬之先后以拊本而引纲焉若夫谷噶西路峩峩嶟嶟伏旌韣于岶霅蠭轶其若神崖庡谷风雷震震雹轰砾击坠不暇奔血溃成骴飞挌尘时则剿拉窠马尼穴卡卡角而掉鞅庚特额而列轊窍窕凿突抟援攫肆审错规虑发无不速然而绒布左回南路庰蔽阻同宜喜骋骛罔计于是西路之师克罗博瓦五队逾垠萝木搲犯礧石而不防待冲近以相防残坠胳歕山欱野冈下淜普列碉以三炽燫熪于屼摧中坚如败彼引木以牒石我足蹻而手抩穹步激礌焱焱炎炎遂开围而揂伏乃左而右搀负镝埋谷醢刃霣厱毙厥甲首糁若防臜则有喇穆在后径亘防嶆谍撙总侯徼支缭惟阙防于西北巅絶﨑夫两碉扪頵珏交薎防前崖后防负骶扛万足奎踽籋月风抪突门而直下咸捇颅而捽匈披霿袭摵幽抟空蹎跌碎折燃衃炽烽日则丫口防险梯冲贼乃舆奔麖之防防毚免于鸿罿献军社以胁防掍积而不容师僙僙而弥奋规地机于
　　帝聪越凯立叶之陉阻隓黙格尔之嵱嵸士皆鶽击而蚈应若掇蝱而拨麷也险恃兎窟有康萨尔枚列三行越堑靡垒辏仰涂而击掷抗角距而未防据庘以覆身乃匿胻而见踦疾铩先霆人与石靡塞窖壅郄三碉毕毁木思工礍胥铲其遵岩陉而下摧眎勒围乃在锜伊绒布之钲铎既合力于宜喜下甲索与得楞迤山椒而直指谷名撒撒嶙峮硊磈辟笱门而列防守笠居而筑垝奋句卒以撞防火辎纷而环起维日旁之崇山屯石包之蜂觜梯阻猱径絶虰蚁挖陿批幽衔橜潜轨秘响丛篁摄影昏晷踤巊防而上腾袭豺貘以后掎阪截奔蹏风零断趾禠魂瞿瞿絣木萦藟沙坝阻而鹰瞵欲奋援而旋跬跨谷弥阜投戈漼弛葢木钩而樵抱甀而汲者胥贯膺属肠而陵借乎五十余里防翋拔额尔替伊石真噶雕悍狼噬刃衂狂趭涂开险盭覆赤尔寨于厓坟跐沙尔尼于河澨气震川腾汨活澎濞方斯时也两军夹河骙骙烿烿如鞺与鞈均和节同或攒鍭以旁扼或摝镯而反攻宛钜铁釶惨如虿蜂望絶沙火逃争碛蓬积雪儵其岿嶻临洪川而作峯涛飞木飒闻声怔忪械筏朝失飞絙夕穷奔溺万指肉渍波融葢已旌摩乎噶尔丹寺而劒及乎逊克尔宗亚斯以往峭陁郁纡拉枯下峙而列埓昆色上耸而连嵝如户有橉如枅辏栌将欲揘毕乎唲齵之隙攫抟乎厏厊之区非隠埵防而设覆梯林萧而跇虚仰防俯击神抶电扶其何能翦狂獝于金洫坠枉矢于地庐哉菑则大海余氛既熄啴啴噳噳奋力固植兽禽橧失其屴崱且夫勒围据大渡之极源环嵣防以湢防界托古鲁之交坌倚隆斯得而奋翼经楼坫其南冷角其北渠幨虎落天罗地棘赤茎青羽聨翩靃绎本未极乎萧楯之原又何虞乎游阙之迹一旦薄伐肘不掩腋腾礟石于列庉似煁烓之水可辑而絶杭山有而莫匿豨貕啸窜以憎懹防魈咺唏而憯则岂非陶诞突盗之靡可原而僪狾愂怓之用是殛欤是月也狝誓毕表貉祠
　　华轙跸塞射殪狂犀威灵纷纭旭旭嘻嘻驰桃闗而申捷圆璧湛其澄辉感招拒之肃徳抗
　　王鈇而必夷天人合发廓是
　　鸿规襟要约之险阻指西里以绾枹筑箆篱于遮街众犯险而不渝乃燀薪而烄木防盌户之貒貗爞爞炔炔防烌肤脂流自灼骼不及枯防空廘毁熣煤爥郛士气趌奋防科布翼前拒后司间审虑防悍虓豁所向防遽蠡披弃甲空戌索隆逦迤一蹶而仆溯蚮蜷之奋张恃呪师以为固奉雍中与舎齐扼内垠之门户何云彻而席卷竟防忚而莫诅耀星弧于九天抵噶依而环注越河而西彀骑繁骛剿阿尔古而锋膏瞰独古木而辐赴开道乃当甲杂旁附气踢防乎独松声雷硠而东渡抗马邦之戈铍通南北之轚互据四会以围巢贼防蛩乎安措于是乗距堙处军辑絙蒺藜环防杙□锥列钻句铍剡鐏煟煟倐倐而外屯飞防平题参连鸣嗃飑飑纷纷而旁激弩台屹以外睨壕桥通而中逼焚瓮城与圑楼穷婴冥于地阞是已陷其腹而剚其肠乃今伥伥渠渠而不知所息厥室□逃诸纠纆爰防以就诛奉涡绶而涕拭缚黎鲐于鍖余繴媌嫽于辎侧鸠骨肉之蝉咺望质鈇而色墨胠于沙而思水徒悊悊而罔得也触于罜而修防祗忞忞而滋惑也神怒孽氛将奉
　　天徳围坑斥之騈田聚窳狻而壹克练吉日谒
　　桥山溯逴铄于
　　烈祖用嘉荐夫瓒槃神灵期会捷至胪欢稽上陵于汉典咨民事于神轩彼馨告夫常度孰能方乎
　　圣武之逺殚禋柴蹑
　　岱辇掖
　　大安陈芬
　　阙里醇美喾然文种武植
　　圣心以宣
　　龙辀旋乎东封赤羽回乎西徼类
　　帝告功封壝植旐胪五等以升成肃三行而面表铙吹凝防旌幄窊窅拥铎拱稽霞煜星熛吴旂鲁瞂绞纷拂摽
　　天子用是嘉决胜于提贲劳殊勤于横草统协祐之鸿谟曰钦承于
　　灵申尉律息师徒司仪侍司士趋肃
　　庙
　　社以献凯
　　莅魏阙而受俘华葢承辰弧旌爥舆鞮衣韎韐赫戏骙瞿彼夫咵噅仳倠淖滒渍汚莫识辉烈之光烛故甘剬骨而剥肤膏鏦鏔以明罚悚防泄之必诛锷锷列列延光照防称隆
　　姒姜均禧九土图麒麟而霞芬袭洪辉于圭组被融祉之函防奉
　　鸿施之蕃诩信纬逺而登祥咸滋熙而圜煦钦勒崇于睿文中外廸乎
　　茂矩销矜刃为镢总万嗣而偃武【臣】备员礼官逖裔
　　是司伏覩乎
　　皇上徳防天覆粲宴博被茍面内其必恤克濯而不疑譬髠屯之犂牛犹决鼻其在覊矧夫万万而屯亿亿而兴诚戈指而踵企将翼之于大宁惟亶路以怙逆岂平典所复矜一蚋噆肤梊梊至旦负固
　　勃乱小不可翫始掎契而司诈终陇种而堕断炎曦甄耀嘄阳窫窳之潜悬象轨度绌流旬始之精散侯其祎而光舄绎乎寰甸己仁以为守义以为行放凖修绳达昏牖明蔽元辜而
　　法勅运师术于隆平抚繜绌而覆露震惽漠而耸诚万国元静泰柄握衡夫宁惟是推摿摿而攻掲掲而同于广斥勤逺之用兵哉








　　平定两金川方畧
<史部,纪事本末类,平定两金川方略>
　　钦定四库全书
　　平定两金川方畧
　　艺文七
　　平定两金川拟露布一首
　　翰　林　院　侍　讲　学　士【臣】纪昀
　　【臣】闻威星钺非螳斧所能支怒奋雷硠虽蚕丛而亦辟应天者胜定申四冡之诛恃险者亡难负三苖之固故王师仗顺厯百战而无前逋防偷生终一朝而就絷灵防震吼西人之胆全寒雄虺摧藏南粤之缨遂系恭承
　　睿畧已缚渠魁窃惟两川者俗带蛮荒人原羌族金牛辟道为五丁未凿之余玉斧分疆在一水相连之外九氐杂处率遗种于冉駹八国参居尽名于黙啜路通的博问唐戍而皆迷郡接汶山出汉封而更逺盖四万八千嵗后至建兴始控以城而五百六十人中在嘉靖尚名以寺羁縻勿絶古来徒繋虚名叛服不常此軰遂成天性洎我
　　朝龙骧讨罪初定峨岷狼种倾忱全收卭筰桃园置堠已归版籍之中橦布输賨乆定臣民之分百年培养渐如奚别东西两部区分遂似宛名大小沐
　　天朝之雨露各长子孙割蛮土之山川自成聚落而乃中山狡兽最解忘恩西部遗羌从来喜盗包藏桀黠纵横黄石之墟突肆贪残蹂躏青衣之外吠同蜀犬忽争骨以磨牙毒类巴蛇竟擘山而掉尾往者　辰之挞伐玉弩腾芒实因郎卡之慿凌铜头兴暴乃以惊落羽枭不东飞负矢哀鸣鹃知北向
　　天心仁爱许还松堡之师
　　圣度宏寛容免竹王之戮凡以绥柔荒裔俾板楯之知
　　归何期孤负
　　深恩仍夜郎之自大爪牙暂戢密蓄机心羽翼未成转修旧好吐蕃嫁女覊勃律之归唐幵罕释讐结先零而窥汉隂谋未遂十稔先盈遗孽犹存九婴弥乱凶残有种索诺木虺复为蛇贪冒无知僧格桑狐因假虎莎车搆怨称戈善鄯之城般嘱兴戎喋血罗支之帐四邻俶扰月明而军柝宵惊二竖披猖风吼而战云昼起衅生同室虽为蜗角之争境接中原渐虑犬牙之错屡吹毒焰似闻旺烈遗风敢播謡词拟逼姜维故垒葢两阶干羽终莫格其顽心八阵风云自宜申其显讨乃以边臣计左未能宣布
　　天威阃帅谋疎无以钦承
　　庙畧始则印归卭谷阳受约而弥骄继乃城属兜题已失巢而复得僧格桑走林兎将三窟之重营索诺木振羽竒鸧更九头之弥黠借降人以用谍初同妇嫁维州留部长而不归正似王囚阿恶迹其质渠以割地具有深谋足知挟众以窥边终为后患敢图悖逆佥云罪已通天茍不剪除深恐势将滋蔓
　　皇上是以威操汤銊迅调铜符武震轩防重开玉帐干
　　隆癸巳六月
　　诏以【臣】阿桂为定西将军以【臣】丰升额【臣】明亮为之副握虎钤以命将星动河魁引鹤列以陈师风驰山子旗分桞绿滇黔秦楚之兵暎花红彭濮防髳之卒宣明赏罚令严而壁垒一新简汰疲癃气奋而笳箫倍响复以
　　禁中羽骑初时未果从征因而城上蝥弧所向莫为前导牙璋飞召爰搜健鋭之雄防鼓交鸣并简索伦之众来飞矢天边齐射狼星倚作长城阃外宁惊鹤唳四竒四正共成风后之图九拒九攻誓衅温禺之血龙吟画角雪山之乱石皆鸣马振连钱玉垒之危峰欲动葢将永　乎边徼务在擒王所以大合乎军锋不辞用众
　　星枢髙挈周万里以提衡地络岐分用三驱而取道睿谋指示共瞻
　　轩帝南车众志骁腾齐出益州北部一军别驻俾成防尾之形两路兼攻各据捣虚之势山川聚米已全境之周罗戈甲捎云乃中权之冞入是嵗十月【臣】阿桂等由资哩诸处进兵收复鄂克什官塞芙蓉淬刃新军皆初试之锋薜荔悬厓旧路是曽经之地绞人宵溃竞自弃其卭笼楚幕晨空俄全清乎瓯脱川原如故已迁之郱鄑仍归井灶不移待救之江黄先慰十一月进攻路顶宗明郭宗收复美诺千盘郁嵂青壁无梯一栈延縁黄云迷迳当年伏莽僧格桑借以潜藏此日负嵎索诺木恃为障蔽崇墉再伐尚因垒而不降齐烬重收竟背城而思战欃枪焰吐嚣矜之气方张睥睨尘昏格斗之声遂合风生勍弩平驱犀手三千雪压危峦直接云梯七百弓刀争响崚嶒之石骨皆摧楼橹平頺睒防之旄头倐堕扬旍挝鼓一时三逐残兵按籍披图两日再收故地防其门户已摏长狄之喉撤彼藩篱早断匈奴之臂甲午正月进攻谷噶了口初临冦境一丸早已泥封横阻前茅千嶂都如笏插蜂房蜜缀异败亡鸠合之余虺毒横吹正侥幸鸱张之后铜丸走坂慿髙者借势嚣争石角钩衣蹑险者排空驰突弩张剑防两军之鋭气皆新雷转山惊三鼔之余音不竭喧呼沸地似翻骨母之潮烟焰迷天忽结蚩尤之雾战酣不解应龙之翼弥张力竭难支妖鸟之巢乃覆于时【臣】明亮亦由赤尔丹思攻破马尼牙旂并建辅车之势相维羽檄遥通掎角之形早据独当要路既无旁顾之虞径捣中坚益奋直前之气三月【臣】阿桂抵罗博瓦外郛是恃秦人倚函谷之闗旧垒原坚晋帅阻偪阳之国四峯矗立髙深并自难穷八垒回环左右皆能相救羊膓诘曲非一旅所能攻蛙径纡环乃五军之并进分朋列队数符太乙之旂飞矢扬兵气压常山之阵参差迭起惊飘瞥之无恒蹂躏横行骇枝梧之不定山精血染倐半化于青燐木魅巢倾遽停吹其碧火防以风吹山带乍浮迎阵之云水挽天河预洒洗兵之雨苔衣夜滑未利行师岚气晨蒸且留养鋭计其时日正同虞帝之七旬简我师徒乃及宣王之六月是月克色淜普进克喇穆喇穆及日则丫口七月又克该布达什诺木城及格鲁瓦角诸寨两军夹撃都如絶地而飞一队潜行忽似自天而下四山隂合雾浓而伏豹争腾万木声号雨急而怒龙奋攫蛮氊宻挂虽侧足以难登鬼弹惊飞终仰攻而不避丹厓平裂直弯没石之弓翠巘中摧如有破山之剑转门万峯之下几歴千盘出师一月之中因成三防兼以横摧钩楯道如刋木而通因之徧爇团焦势似焚山而猎雷能破柱一声而断柹纷披火自生风四顾而残煤坌舞地中鼓角真草木之皆惊云外旌旗早山川之相望重岩复岫巨灵之蹠齐开覊魄残魂貮负之尸遂械然而大军未合犹纡道以求通黠冦多岐当出竒以制胜披榛得路一时几费歭括地成圗万里乃防
　　鉴照与
　　天合契信必克而无疑惟
　　圣前知果圗功而有获十月由日尔八当噶之下荣噶尔博之上取道攻得黙格尔进据蜜拉噶拉木并克凯立叶诸寨武阳别出广汉先惊斜谷方开陈仓径度股肱虽在拊其背而难施首尾空存断其中而莫救颷轮卷地声酣而山鬼皆逃火繖烧云势烈而沙虫俱化三周不注连逐齐师一出井陉并空赵璧深林搜伏旁批蚁穴之柯髙岭屯兵径卓虎牙之帐乙未正月克康萨尔四月克木思工噶克丫口山河表里势既居髙谿谷防岈迳尤絶陡过兹以往俯攻即似建瓴据此而争死守亦同夺刃困犹力斗更慿九折之厓险已难升兼阻千秋之雪贼先有备伺得隙而后投兵贵乗虚待不虞而始动冲车忽合易水晨惊鵞鸭齐鸣蔡州夜袭一则迟以两月用三日而毕收一则稽以九旬越一宵而立溃要津得据武牢竟扼其吭大势全归上党已居其脊艰难争险频年几度持筹奋迅摧坚兹夕始为如志然而逊克尔宗者县车束马我原避险而来彀弩枕戈彼尚增埤而守小能害大旧闻蜂虿之言后或乗前古有螳蝉之譬五月既得噶尔丹寺噶朗噶舍圗枉卡乃遣【臣】丰升额等衔枚卷甲曲厯蛇盘附葛攀藤直探虎穴神方助顺雾迷五里之隂人尽潜迹花隠百重之影一呼忽起震屋瓦以羣飞诸道交攻数阖枚而已逼尔弓尔弩排闼难施我斧我戕凿垣竞入豺狼当道于今忽得全平魑魅不逢从此无忧窃发七月进攻昆色尔及拉枯等喇嘛科布三寨菑则大海诸处霜浓露滑未怯山行月黒风髙最宜夜战直摩沟垒争防突将先登已逼门庭肯聴蛮奴死拒万山皆响立頽钜鹿之沙一炬横飞遽烈昆冈之火布金成地唱梵呗而无灵筑石为居瀸蛮墟而悉扫六丁雷电横驱者甫届三朝两路麾幢防合者遂临一水适【臣】明亮既破宜喜之后亦廓清日旁一路五十余里进攻额尔替石真噶诸寨尽得上下沙尔泥之地雕旗遥望欣声势之相通金柝时闻觉威棱之益壮成功有日约共絷夫凶渠乗胜遄驱遂先围其旧砦八月大兵攻勒乌围五重危磴铁骨含青一带洪河银涛翻白高墉掲蘖共成兽角之形坚垒周环曽是鸱蹲之地噶拉依遥资屏障俨筑重闗转经楼近与毗连竟成夹寨溃兵归保逆徒犹自蜂屯大斾临攻丑旅依然螳拒于是钓连长栈先防援应之途絙曳飞杠预断逋逃之路平堙坎窞窃同韩信囊沙横激雷霆未许刘鄩掘地长围既合俄飞走之俱穷孤堞将倾乃腾凌而并入金戈晃耀三千之控鹤齐呼玉宇髙寒十五之明蟾恰满四围礮火中天掣列缺之鞭一片刀光半夜射望舒之魄坚城既破真看鳖令浮尸穷冦仍追防遣楼兰对簿十一月进克西里科布曲索隆兠窝又克朗阿古则朗噶克丫丫口旋据噶占十二月由玛尔古当噶取舍齐雍中两寺遂直捣噶拉依屡征屡下全成破竹之形弥入弥深真类剥牀之象迫于顷刻信幕燕之知危缓以须臾尚釜鱼之乞活盘瓠之六男六女多随母以归诚哀牢之十子十妻半挈家而纳欵惟兹逆竖守陴之哭已闻自保孤城衔璧之迎未肯既而【臣】明亮等扫清河西诸处渡河而来缓路之兵亦乗势招抚噶咱普庚额特曽达诸寨随而续至大军既防一时灿若星繁列校争前四面围如月晕云罗万里周阹而飞鸟难逃铁网千丝截水而游鳞不度外援已絶鸢无可寄之书内顾无谋鼯是已穷之技不降不战理难聴其茍延且抚且攻势将出于生乃乘彼乱渴无拜井之泉爰鼓我师怒跃射氊之矢火珠激迸烟涨成云金弹砰訇熖飞掣电战尘澒洞声喧而地轴皆揺杀气苍黄力猛而天梯直上逆酋索诺木求生无计余息空存欲死不能惊魂先馁谕之莫省不为郑伯牵羊悔亦难追乃向班超抱马遂率其兄弟莎罗奔甲尔瓦沃杂尔斯丹巴及两土妇与大头人丹巴沃杂尔阿木鲁绰窝斯甲尼玛噶喇克巴偕两喇嘛挈所属二千余人捧印麾前泥首乞命夙沙自溃窟穴全空盘槖成禽妻孥并絷狂童右桎不留枭獍之踪孽党反衿未漏鲸鲵之网铲壕处处业已焚巢贯索累累非同献馘妖星堕地云开石纽之山魔雨回晴花暖桃川之树北上之槛车一发九姓知威西师之铙吹将还六军奏凯粤自戊辰以后凡两征而边衅始清聿从辛卯以来经五载而戎机乃藏葢事殊擒辟路别中原势异征淮据非平地削成峭壁山山皆九渡之河缒出悬崖歩步是七盘之岭随心取径更无蜀栈相连到处藏兵总觉崤师可御故其地仅千余里而往来莫得其途其众仅三万人而出没莫知其数仰赖我
　　皇上珠钤独握密运兵谋金镜髙悬熟筹地理申明国典饬司马之明条汰斥边军选羽林之勍旅发金钱而弗惜民不知劳挽刍粟以常充士皆宿饱
　　恩威并用人人懐効命之心
　　指授无遗事事禀先防之算所以稍稽嵗月终得有成备厯﨑岖卒能奏绩鱼蚕未辟之地列戍开屯葛姜莫到之乡陈师鞠旅罪人斯得藳街待正明刑荒徼咸宁板屋永霑
　　渥泽黎风雅雨和甘过大渡河边羌竹蛮花葱蔚接无忧城外巴渝旧舞齐随破阵之歌蜀国新弦总奏平边之乐往者天山左右宣威而宛马东来今兹益部西南讨叛而参狼内向后先一辙总
　　圣皇犹运之谟上下千年皆旧史未闻之事从兹铙歌十曲召岐伯以重增定知译曲三章接唐菆而踵献域中庆洽阃外欢腾【臣】等仰借
　　声灵幸禽丑逆星邮迅发尅期书到甘泉云栈飞驰侧
　　想邑名闻喜戢兵辔野弥昭
　　轩皇教战之功偃伯灵台聿瞻
　　姬室修文之盛【臣】等曷胜踊跃欢忭之至谨奉露布以闻






　　平定两金川阐谟【谨序】
　　翰　林　院　侍　讲　学　士【臣】朱　珪
　　皇上至仁天帱知临几灼神武干断初讨金川服则舍
　　之不讫厥诛既而荡伊犁收囘部光
　　圣之绪辟地二万余里极天西北哈萨克布噜特鄂罕土尔扈特咸先后归命内属土圭测影至于日入之部桄矣晊矣古未有也乃促浸儧拉比恶偝徳大师克之五年扫其窟巢罪人族俘功成大厘臣伏读
　　御制平定两金川告成太学碑文暨
　　勒铭美诺勒乌围噶拉依之碑仰惟
　　圣谟渊奫
　　佑信顺靖民之勲一勤永敉犹
　　心恻众劳若将不及葢尧禹之克譲克艰不矜不伐大圣人用心万古一揆也【臣】珪防
　　恩慈再入翰林欣觏
　　盛烈愧黭浅荒落无毫髪禆效注鸣翼振亦欲鼓舞太阳太和之光气窃不自量作阐谟一篇庶竭摅愚忱
　　宣绎
　　天子睿圣功徳飏于无彊谨顿首以献其辞曰
　　天以大气束九轮隂揫阳张亭毒螴蜳或戴景而衞迹或匿暾而巢蟁冯生攫閷孰溢静是厥惟大君仁以均之知以先之勇则剸之有不若廸辟以止辟所以康兆民也故溃夙沙鏖絶辔畴华诛三危窜有扈絶鬼方既济圣人皆祗之非得已也昔周舞庸蜀秦嘲牧犊蹊其金斗即于白鹿汉开四郡笮駹变俗深入不毛葛姜之劳有唐不竞遂骄吐蕃麋谷清水要盟屡寒羌眈视乎全蜀廼嫁妇于维州谍而取之城曰无忧牛李争柄杀悉恒谋金川故悬小封更置王建徒州弃其地利划大渡以玉斧宋割险而不治元设碉门暨长河西明障杂谷邻金川寺稍蚕食之聿迁其地夫金川者固三十三畨之黑子而董卜韩明之细也卭笼之巢玃乎上碉下碉牛皮之筏箭括乎沱水孙水绳桥县度之曵白狗白兰之唇齿连天万巉絶地寸跬逺逹乌斯之蔵俯瞰井络之底茍虿尾之有毒虽颠蘖其必掎
　　皇天启佑我
　　国家自我
　　列祖出震御天八纮八夤同于太平
　　皇帝绍
　　重光求民莫兢兢干干无一夫不被润泽惟十有三年金川用师则以促浸之蹂儹拉而泽旺韄也元戈西揭郎卡面革
　　帝曰宥之是我大有造于两金川而不利其塉也
　　天畀所覆何逺不辏犂伊犂为平川刍宛马于内廐准夷四卫屯田列堠其阳城郭至防达山葱岭和阗实穷河源徴张骞之盐泽辨笃实之火敦遂临西海真睹昆崘二万里外国之西门径干而包坤角彼汶山华离之地曷足云乎然而
　　天縡旭卉机发必克儧拉首祸促浸偝徳泽旺昏而僧格桑世其凶郎卡死而索诺木稔其慝始则贤栗擒乎鹿茤既而劓女妻乎无弋狼狈负固而逆命蟨驴同难而荐食乱革布之室家鄂什之疆域
　　天子以为巩金隄者墐螘穴力原田者芟陂艿不一劳不可以乆逸不暂费不可以永宁师出以律不臧是惩枕参首而
　　命将执蝥弧以先登于是摧巴朗复革布资哩既克美诺入据毚兔走其三窟飞虫悬于一缕姑句跳而从其妻迷唐号而夷其父方移金鼔于昔岭诘罪人之逃逋贼乃善幻山鬼夜謼乗无备之莫敖戕致果之狼瞫小往大来一发敛
　　天将盈而殱旃故不可以五稔也当噶一路整军而出皇帝申命阿桂益汝吉林索伦黒龙江暨健鋭火器凡兵七千惟汝定西将军帅之时则天防电掣虎螭麋至六军一心
　　庙算神契西南夹击大风扫隧隤八卦之连云刬雨宗
　　于浃日再收羙诺而儹拉之功讫矣
　　诏摄提格摩泰一鏠凿天险诛魁凶马尼南博谷噶西鏦宜喜绒布角犄肩膊西路大军直铍罗博色淜拉穆抵于黙格忽超前而蹠后禀
　　九重之指防镜万里如投籥康萨尔梁崄崿钊铓太古积雪嵯峨裂九乌不照飞鸢颠防木思工噶谽谺閜豁三年之阻一日而掇其时北师自日防茹寨攻石真噶沙尔尼战河之西而大军克噶尔丹及噶朗噶踞髙而控低刷逊克尔宗如鞭尻脽仰劖昆色火炎拉枯菑则海燖爊池鱼防栅木以为栈凌章噶而上梯遂披冷角寺次于勒乌围是惟贼之旧巢锢重甗而独牢矗经楼于天半碉卡偨傂而错交因兽入穴层厂外巴五丁顾而踯躅九攻尽而莫挑于是槎林树栅截河椓栫钩鼋鼍而石笋折燧龙牛而氷崖鍜拥沙囊于上楼鸣鼓角于地竁降天出渊神駴鬼暝中秋之望圆灵镜空荡涤月萧条天风鲸鲵他借招揺奏功遂以夜半克勒乌围捷书八日
　　闻于木兰之
　　帷宫我军合围逼噶拉依跨梁逾沟先克西里乗其髙标风恕火举夺科布曲及索伦古舍齐雍中跐入庭户南北两路破竹解瓦扫独松驱马邦天防于麾下乃簎貍物火蛰兽投焚石硩夭鷇缳槖髻鼬蠛蠓不漏煽鑪韝于大冶铄昆冈而裂吼狶防投絶其哺防尫焚吁天罪大莫宥于是媻姗姎徒斑兰精夫鸟语哀牢之母项髻朱防之妇槃瓠则男女揺尾鄋瞒则兄弟骈首穷匍匐乞命晷刻乾隆四十有一年春二月丙午索诺木率其兄弟莎罗奔甲尔瓦沃杂尔斯丹巴及助恶大头人丹巴沃杂尔等就擒于军金川平甲寅
　　帝方祗谒
　　东陵
　　跸桃花寺红旗至惟
　　皇天
　　列祖孚佑
　　圣志中外大悦
　　神人咸喜
　　皇帝曰吁惟将军阿桂百嵗蒇事功第一列爵上公有加赐自副将军以下论功封赏以差图形
　　紫光阁相【臣】将【臣】冠剑鳞次乃徴
　　帝典攡
　　文思
　　铭太学之碑暨美诺勒乌围噶拉依
　　天子穆然念康功甚勤而勅
　　命之不易也一篇之中三复致意嵑石鼓而汁五纬劘玉
　　垒而表万禩告功
　　泰陵
　　大孝继
　　志扶
　　安舆启华芝泽春淀延
　　蕃厘甘雨渗漉条风旖旎
　　日车临乎青衮颙大观而瞻
　　徳威
　　登岱宗陋亭云告成
　　阙里偃伯秩文复租税却贡琛养耆老甄秀畯旋龙舟棹析津览来年之菑畬乐丰年之旉与孟夏之月六军凯归乃
　　幸良乡郊台而劳之万骑按队铙螺震天猊甲虎韔观
　　者如云
　　皇帝率百官谒
　　天受祉张黄龙之纛
　　御翠凤之邸将军前跽行抱见礼
　　天光霁穆
　　清问燕喜乃扈
　　銮启行马上奏
　　凯歌三十章撷常杜之华皖韵勺箾之铄清钧天云门防合欢声归于
　　京师前期以索诺木及其人属献扵
　　太庙
　　太社
　　皇帝乃御午门司马牵组司冦致辟受俘于
　　阙下五月朔恭加上
　　圣母皇太后徽号曰
　　崇庆慈宣康惠敦和裕夀纯禧恭懿安祺宁豫
　　皇太后惟亿亿年万方咸
　　宁六合由
　　豫惟
　　圣母笃
　　天裭祐乃
　　颁诏天下告于
　　郊坛徧于羣祀行庆施惠不不煦妪朝赓衢歌雍雍乎羣
　　雅锵锵乎九夏
　　訏谟定颂声作乃为逺人畏徳成徳乐徳三章之诗备鞮鞻焉畏徳诗曰羌氐石处霜雪之窟山峦蔽亏不见日月大夏涸冻不知寒苦
　　天威赫昈霹雳澍雨凿岩筑碉莫我坚厚堑江笮桥莫汝险溜今何有哉荡荡户牖儧拉函颅促浸族拘兄弟母孥长绳曵娄蜀之西北而大山海
　　皇帝治之亘二万里传告种人东面拜跪
　　皇帝万夀有向无倍感徳诗曰昔九土司日夜弄兵尔牙我肉狼藉壑院革布什咱为促浸斫掠其妇女嬽嬽孅弱彼鄂克什与儧拉讐埋蛊咒诅俾汝防刘谓维州桥可以跮踱鸺鹠仰吓
　　天夺汝魄
　　皇帝
　　天哉诛锄罪人殪彼豺狼防此寡矝自今以始我田我麦我羊我牛莫我辛螫毞毲班勃窣蹈舞
　　皇帝万夀心归
　　大父乐徳诗曰峩峩岷山湛湛江水去天一尺江归于海正阳化醇熙熙若春壬哉林哉今为内民夏有甘露秋无盲风冬日曣防雪氷和融蜀土硗腴咸
　　赐复除赦过宥罪与民塈苏嶷嶷都防我镇我抚畇畇屯田我戍我保白狼盘木乐汉之大鸟斯朶甘吐蕃逻娑
　　天锡
　　皇帝覆育中外日月出入无有彊界
　　圣徳髙厚恩泽周匣
　　皇帝万夀与
　　天意合陈诗歌之
　　天人之孚极于四和是故一夫不获坐以待昕惟皇帝仁荣镜万几丕应徯志惟
　　皇帝知勿貮勿疑九围以巩惟
　　皇帝勇百姓日用而不知
　　圣人之谟岂不睿哉尧曰日慎一日舜曰惟时惟几禹日孜孜徳先祗台故动则有开必先静则中心无为以至于万年巩我丕丕基








　　平定两金川方畧
　　钦定四库全书
　　平定两金川方畧
　　艺文八
　　平定两金川论【上下二篇谨序】
　　江　　　苏　　　学　　　政【臣】彭元瑞维我
　　皇上文武圣神克集
　　大勲两金川全境荡平逆酋授首臮其母姑兄弟头人等生累骈繋咸膏齐斧盖距戊辰受降二十有九年距辛巳平定西域十有六年前后异宜大小殊势惟
　　圣人之心无弗周故
　　圣人之功无弗成要其奉
　　天讨禀
　　睿谟用厎我
　　伟绩是谓大同【臣】恭聆
　　鸿防踊跃忭舞自惟在逺不获亲见
　　阙下受俘之
　　上仪顾数年以来仰绎
　　谕防
　　诗文审知兹事体大亦冀有所发明而见闻窽綮文又冗弱大愳无以称塞谨著论上下二篇殚竭愚虑期万一推测
　　化神妙用以致兹
　　显功骏烈重臻叠奏之盛【臣】诚欢诚喜诚愧诚悚稽首
　　顿首
　　论上
　　金川之事昉于乾隆丙寅年受降于戊辰年亦既包防之今而征之且絶之前后异宜甚矣
　　圣人之大也天地之道风雨露雷迁化流形春生固生
　　秋杀亦生
　　圣人之道仁育义正不蔽于物不偏于用不泥于时惟其当而已矣戊辰之受降其前事已不具论既受降十年郎卡复称兵不靖俶扰其邻封狼防罴以至索诺木习为故常僧格桑始衅终合蛩蛩距驉鱼烂兽铤夫儹拉促浸我九土司之二也其所扰之革布什咱等亦我上司也郡县之吏一文书相龃龉则大吏以闻于朝泛而黜之有两匹夫于此防手而詈张拳而斗朝廷之命官治之杀人者死伤人者抵辠曰
　　王章也
　　王者无外视土司犹郡县也视蠭屯螘聚之众犹两匹
　　夫也
　　谕之而不革威之而不慑是怙终也虞书曰怙终贼刑
　　矧复有至维州桥之謡维州
　　天子之内地礼曰以足蹴路马刍有诛齿路马有诛以彼黒子之地乌合之众若羣防自斗穴中耳固万万无至维州事而敢于造作言语无复忌惮将例以齿马蹴刍之罪实倍万也而能无诛乎然则前之降得无不诚戊辰之役我师深入灭此朝食穷猿投林枯鱼泣釡以自丐其命安得不诚
　　圣人先觉不事逆亿初何尝计后此之滋扰而不受之
　　即安知非
　　昊苍降鍳其不诚俾反复侵败以稔其恶盈其贯而即严
　　诛而
　　圣人于是奉若而不违且夫力不足以灭之故赦之此汉唐宋中盛之时所为也惟恐后之力不能灭之故不赦之此汉唐宋全盛之时所为也若乃诚则赦之倾则灭之
　　圣人何庸心亦行所无事赦之惟我灭之亦惟我此又
　　我
　　国家郅隆极盛之势振古无前者也有今之平定而后知前之受降乃
　　圣人之大度而非屈于兵力之无如何有前之受降而后知今之平定因彼自作之孽不得已而用之声罪致讨协乎
　　天心二事者交相为用不蔽不偏不泥其斯以为圣人之大
　　论下
　　皇帝平西域収凖回两大部五年而
　　大功成金川两土司耳视西域仅百之二三亦五年而大功成大小殊势而
　　功同何也天下自外于王化者所恃有二曰恃其逺也故周宣王薄伐玁狁仅至太原曰恃其险也故三苖左洞庭右彭蠡而劳禹征髙宗三年克鬼方着于易象西师之役拓地二万里逺之至也稽古有事蜀徼者蚕樷鱼鳬开国茫昧金牛开道秦谋遂成三代以前且无蜀矧桃闗以外乎汉通卭筰冉駹以为逺至以文难蜀父老在今内地唐之维州陷于吐蕃既来旋弃牛李交哄明平播州水西两
　　土司乃遵义平越之地更为腹里然则金川在前代非不逺也我
　　国家版图式廓一尉一跨越无垠故金川不可以言逺专以险金川之险阻隘而多山重冈叠嶂蔽亏天日两山之间人声闻影接相去数十里夹为阬谷蒸为沮洳地又多雨雪道隐气寒逆酋于其要害筑坚碉守之森若林立矗若云上我仰而攻彼瞰而守肉薄鱼贯不能成列故能负隅阻兵茍延残喘迟之以至五年夫大且逺者谓我不能至也如彼逐禽少纵即逝九地九天罔不如意利在速小且险者将以老我师也十围五攻反客为主网収囊括久以困之不病其迟
　　圣人之心无逺不迩无险不夷烛乎
　　几先贯乎事后照之以
　　几席万里如闱闼运之以
　　宵旰五年如一日若操
　　成算而符左劵也禁旅出士气奋重帑发转饟裕士饱马腾民不知兵遂以犄谷噶剸宜喜鞣日旁膊昆色荡黙格尔康萨尔再刬美诺轰勒乌围环决噶拉依水断鱼鼈草刈狐兎长围既合飞走路穷器嘑缓死终夜有声宵垒既辟颈阻相属济恶之族助虐之丑类熏穴焚巢无一兎脱茂矣大矣盛矣大矣其斯为
　　大武之全功也乎昔汉诛南越余善而弟郢立悬宛王毋寡首而其贵人不出宋虏继迁之母而地斤泽逃夺昆仑闗而侬智髙不得明三定南交槛黎季犛黎澄而黎利蘖芽以畔伊古以来用师边徼者功未有如
　　今日者也故有平定西域之
　　大功即不可不有平定金川之
　　大功孔子曰我战则克祭则受福
　　圣人之功所以成者不同其
　　揆几决理以成之者则一也谓逺可负曷不观凖回两
　　部谓险可支曷不观金川两土司
　　大清之
　　天声极天覆地载六幕之内闻之者孰不陆震水詟褫魄而胆落也孰不廪廪焉如兵在其颈也孰不如燎火蓬疾风卷秋箨也殷武之五章曰赫赫厥声濯濯厥灵其二章曰自彼氐羌莫敢不来享莫敢不来王为
　　今日颂也







　　拟九姓土司箴四首【谨序】
　　国　　子　　监　　助　　教【臣】吴省兰乾隆四十一年春二月丙午
　　王师克噶拉依促浸土司索诺木穷蹙丐厥命挈其帑奉符命降于军前后就缚者厥母阿仓姑阿青莎罗奔冈达克朋楚克甲尔瓦沃杂尔斯丹巴及党恶头人山塔尔萨木坦达什阿库鲁雍中瓦尔结丹巴沃杂尔阿木鲁绰窝斯甲尼玛噶喇克巴等尽俘以归甲寅
　　皇帝荐成于
　　东陵捷音至
　　行在
　　诏班师爰设镇于雅州设协于美诺迾戍相望边障无
　　阂夏四月戊辰师还
　　上亲劳于郊越翼日己巳
　　御午门受俘正以邦刑五月辛未朔
　　躬率王公百官加上
　　皇太后徽号乃宣布于四方懐柔百神
　　巡靖烝黎宙合以内喁喁欯欯咸憬喻乎师贞之吉而诘戎之出于弗获已也廷【臣】依景鳬藻摛掞毫翰上掩班马轹韩栁皆克雍容揄以尽忠孝【臣】之弇陋曾罔敢置喙已顾【臣】常伏诵
　　纶诏窃见五载以来羽书旁午
　　皇上握机运笇求衣乡晨起馈既旰安居细旃而周虑乎絶徼峙刍茭储军实支太府金以万计者七千
　　有竒
　　发策万里决胜五百余战然后罪人斯得石留非欲畬
　　蜮民非欲仆也而
　　圣人为之者拯九姓之夷于焚溺澹其菑也
　　泰元之神罔弗覆焘
　　大君之量罔弗怙冒畴貉嗼而弗佑孰蠢蹶而弗锄彰瘅之权寕或爽欤昔郎卡以鸷悍之性恃其崄逷睥睨畨落睚眦仇方毒逐于徼外泽旺见絷儹拉且登之砧爼蚓连蛇结不可爬梳所争在蜗角而蹂躏及鱼池
　　圣人有忧之是以有十三年之师钟鼓效灵踣其铤鹿觧泽旺之囚郎卡肉袒面缚搏颡和门盖未抵其巢而已投戈归命
　　皇帝矜怜悔罪之深曲体
　　昊縡好生之徳释其缚归其地给其符聚其族谓蛇雀异类犹知所报否亦潜蛰坯户耦俱无猜我边夷庶永以告安堵也彼酋不悛曾未十稔蠢蠢狺斗日寻干戈洎索诺木世济其恶弃儹拉之旧怨而婚媾焉蜂则有螫虎负以翼爟火夜爥边尘昼飞恣施夹坝攘窃乌拉招诱奸宄戕害邻司刧夺符印而占防其室于是九姓之夷居不得晏其干防服不得绩其桐布是用吁救于我
　　天朝以除其患向使
　　天子靳徴调之繁惜峙之费任畺吏以因循踵唐宋明之故事维州议弃引玉斧以画之则侵并者岂特鄂克什而被戕者必不止革布什咱谿峝雕攰洊成边患伊何底矣
　　宸独断徃取其残斥惰窳之散材毗縁督之英特则有熊罴之士不二心之臣勤恁旅力同仇敌忾乃奇正相间揆势而后防虑捷而后进徼受诎摷嵓涤薮子夜械相顾之尸凿齿就畴华之戮狐羣防党罄以周阹于是废者兴絶者继巴賨腾肆筰马伏阜晏然而乐玉烛之调非
　　圣仁之施能若是乎夫肇祸者召殃而助顺者召祉帝者顺
　　天众庶顺则有明效矣卓尔玛梭磨土妇耳曩昔逭从噶克卓克采两土司之二心而归于正行縢千里躬率弱息牵呼牟之牲儋钓藤之醖储糗裹糒以迓
　　王旅及身膺贤顺之褒厥子曳翆翎之彩晋宣慰之右职颁号纸而更新匹妇之智一言之利以燕翼子固其土疆而免三杂谷畨人于涂炭识时务者岂必俊杰哉彼金川二酋服其土职辑睦邻封无作匪慝子孙继及虽百世可也何隂螳方逞其斧芒技防已倾其凭社故曰君犹天也天可逃乎今二凶既定丹徼尘清井络以外鳞集仰流虑皆懐音景化不敢正视乎轩辕之台然夷情易惑服教贵常警觉提撕俾永喻乎惠迪从逆之义玁狁不烦六月之师有苖弗待七旬之格我
　　国家实嘉庆之亦畨夷永世无穷之福也【臣】不揣梼昧谨拟九姓土司箴四首以示风谕随廷臣之末上陈
　　黼宁【臣】不胜惶抃庆之至其箴曰
　　芒芒禹服井鬼之分蛮夷酋长环我景员厥姓有九具惟
　　帝臣亦纡其绶各子其民无貮尔心洽比其邻毋或祝诅自作妖孽毋或攘肆其饕餮贪必尽失其壤残必覆及其宗惟恭惟顺诚与
　　帝通勿谓汝逺
　　顔威咫尺师如疾霆而负汝阻僻俶扰者殃如僧格桑比逆者族如索诺木只祗畏畏供职不疑及尔云礽迪训有彛匡人执规用告土司
　　男位乎外女修帷薄牝也司晨井沸及幕曾是土疆而妇言是若县防之浆洁尔新醳兰千之纻勤尔夜绩亦有桶帬完其要襋金钗敂鼓式燕夷怿毋造隂谋而干云台之议毋矜长舌而背黄龙之誓汝有长舌职厉之阶辠丽夫壻覃及童孩朝顿防于枳落暮伏锧于藳街女也兴戎鉴于阿扣曰青曰苍车继以覆
　　帝命不愆休汝休咎汝咎撢人司凖用告土妇
　　峝有长佐者头人攸司献者比于家臣亦纪亦纲如指臂卫厥身曰告时事汝职骏奔臣妾逋逃汝职警巡辅尔精夫四封慎守景我
　　皇风诞承
　　恩厚汝弗肆虐于人人孰敢汝取式抚裔夷孔安孔阜阜则不匮毋为利诱安则有常毋为奸嗾罔比周以搆衅罔行谍以犯掫阻兵安忍惟戎之首九首九山卒戮相栁戒之戒之恪共尔服环人察慝用告土司
　　蠉蠉蠕蠕亦蠢亦灵生民惟何蛮落流形枝峰蔓壑栖汲相仍惟
　　帝徳广运欲并生生言食以毛尔稞则青言授以衣尔
　　锦则赪尔嫁尔娶夷礼是徴乐我
　　洪帱涵淹卵育偕偕黎献厥心恭肃毋走圹好很毋啸聚角触杜擭敜穽游于辑睦越畔而狂佻身飞镞怙恶弗悛闹蛾赴烛胡不恤汝躬而保汝族顺
　　帝之则无曰防顽人司疆用告百蛮

　　平定两金川文【谨序】
　　内　　　阁　　　中　　　书【臣】吴　俊【臣】伏读汉臣司马相如封禅文班固典引窃壮其辞采而诡称符命尠禆实用以是少之及读唐臣韩愈栁宗元所为元和圣徳诗平淮西雅铺张厉伟哉厥辞宪宗中治之世淮蔡宻迩之区武功小立弗隆大道而词臣斧藻徳业訇铿事功焜燿矞皇侈然欲凌三而四跻五以六何其诬也实不足则竞于文道不充则餙于貌理弗爽欤钦惟
　　皇帝陛下临御六合道契鸿轩绍天阐绎握元符以抚运执泰柄而中处旁魄洪衍腾华照防巍乎赫乎古未若已惟兹金川之捷蛮夷酋长凡有血气闻而咸詟曰其罔或不龚其畴敢不靖而一时铺叙功徳或谓削幽阻殱凶渠开畺设镇勲卓图纪説诞而惑罔测
　　圣矩夫跳则诛欵则赦恢度也申誓约许濯磨鸿畧也迟之乆而征迟之又乆而后进重兵也事定不居功成不伐昭徳也惟
　　一人统壹圣真稽谋定防天下晏然不见兵革而烟销日清休有成烈西南诸酋安集保聚既畏而懐衔结世世则是役也为耀武欤拓边欤抑否也彼汉廷称瑞唐世颂功虚而为盈得少为足益见其陋矣【臣】窃不自揆敢迹诗书之所述推见
　　圣人勒崇垂鸿罔不契乎拊本引纲之防撰为平定两金川文一首虽文词不足希作者亦庶几存其实云耳其词曰
　　昊天无言于穆清宁回泊沿乎四游晃朗耀乎三精下俯亦曰苍苍物杂撰而自以为名角距抵牾猛噬骁腾隂歊阳煦亭毒流形智慧蘖欺血气牙争此林林总总皇穹不能形理求肖厥徳者爰集于
　　大清
　　列圣传序超轶纪载厐徳鸿庸彪海炳岱
　　皇帝御宇重华继代滋溢渗漉靡有内外譬如衣被曦魄莫测其光景处翕辟乃忘其履戴者矣若夫天有欃枪地有豺虎腥臭之所聚屯山川之所掩阻则度外置之封以丸土已而乃非人伦而衣冠混百兽而言语争蜗舍以噬邻骇麑衣而吠主则羊鞭后至马戮惊羣
　　皇威燀赫电掣霆奔挞伐所加虽槁叶之陨颷风轻羽之迎烈焰无以方其迅疾也前者拔达靖葱岭倾凖噶犁扫回部欵诚穷碛万里边烽不惊鄂尔淖尔隰臯既牧天山南北蕃落以平斯则燕然勒石户庭之阈耳狼居称封藩篱之志耳纵诛斩草昧刬凿鸿蒙指昆仑以为家环星源以为宫乌有若是之浩兮荡兮泱漭弗可形容者哉金川小丑负险恃固部迩冉駹畺逼大渡域堑所画天地之界自秦辟蚕丛汉通卭笮未遑条其山川中其肯防及乎沐浴
　　大化则覊之络之豢之扰之信誓旦旦弗触弗背矣既而自作不靖邻封肆启马争蹏诡衔窃辔
　　皇武既张委命请吏许湔瘢而濯垢未禽狝而草薙是
　　乃
　　神武不杀岂直三驱之失前禽两阶之征干羽而已夫猵狙冠服裂之安也蝍蛆刍豢哇之甘也故促浸搆衅始于革布什咱分背相踶终与儹拉交颈相靡其间明正木坪之伦与之衡扼丹巴沃杂之属为之介倪于是陶诞突盗闉扼鸷曼睢盱相视诪张为幻螫蝮饕豨杀人而嬉目荧四邻气吞九司黠者煽于毒焰弱者肉于刀机于是
　　皇帝乃命将选锋整旅诘奸金鼓所震摧碉裂岩收明正下资哩复革布气斯震矣据美诺克木达威斯宣矣擒泽旺走僧格桑力斯举矣然而枭酋索诺木犹敢以褫魄之余呴沫穷窜之惊魂肱交儧拉之贼目荧惑美诺之降徒将欲反榆焰于枯葭当椎轮以螳臂非鬼非人如羮如沸既媾既婚若兄若弟睯兹蠢哉贯盈于自大而词托于同病心险乎山川而朋彚乎枭獍虽蜮肆其奸而不知天已讫其命矣
　　皇帝遂诏定西将军阿桂由南路移师进攻嫺整鳬藻精练罴熊气抗崇山声摩层穹健鋭火器诸营淬其锋吉林索伦诸军励其锷三秦三楚诸镇枕其镡滇南黔中诸队襄其铗运以
　　神谟挥以龙韬洪决昆冈纎劈秋毫九地潜攻九天招揺赫赫烈烈汹汹旭旭曾不旬日而贼空其巢于是谷噶批玛尼割罗博喇穆析康萨脊解木思尻劈支断淜普胸刲黙格昆色朐而用燔茹寨腴而可食菑则髠大海剡莫不股判脽分脂剔骸折贼巢勒围既而覆灭兽困而守险鲸奔而沸波卫舎齐与雍中意负嵎而谁何地罗天罼水防陆絶烟腾雾腥木灼草赤天地之所震精灵之所骇慑幽吓魈魅明拉崖壁而后性戒自戕吁逃伏踬诡捧印而鞠跽猥械脰而闗膝懿五稔之役万里之师百战之烈逮兹而始即天风飘飖送旋斾也猿鹃吟啸和凯铙也左箪右壶劳
　　皇旅也巴歌渝讴乐恺也覩斯烈也所谓鸿铄厐隆不可殚之显庸矣且夫摧危碉伐丛莽非如单于磔属国之游牧而更番人悬车士束马非如驱槖驼烧螟蠡之卧戈而据鞍用力甚勚集勲若斯堂哉皇哉侯其祎而然而
　　皇上抑乎防巩深思无穷
　　两陵申告则曰是惟
　　烈祖垂馨烈焉羣臣歌颂鸿懿则曰是惟
　　圣母笃慈祜焉青气上属荣光升邱则曰
　　苍帝报瑄芗焉奠于
　　素王在泮乐只则曰好谋必克符
　　圣契焉防刘不庭嘉劳勤恁表厥懿纲是用锡之殊等焉敷宣景耀答
　　庥垂光是用镂琼册崇
　　徽称焉方是时也草木鸟兽憙欢怿悦岳灵渎神昭应妥
　　帖【臣】备员省闼望见
　　皇上穆穆之光退而聆乐章于太常猗欤休哉洵大清之融祉
　　圣皇之恢纲也电电竟天而天弗庸岱岳枕地而地弗
　　功大矣至矣夐矣髙矣







　　平定两金川方畧
<史部,纪事本末类,平定两金川方略>
　　钦定四库全书
　　平定两金川方畧卷一
　　乾隆二十年乙亥六月癸夘
　　上谕内阁曰开泰着补四川总督新任大学士黄廷桂着调任陜甘总督将川督应办事务交明开泰即赴肃州己巳四川总督黄廷桂提督岳钟璜奏言四川打箭炉外孔撒麻书两土司本属嫡堂叔侄近以逺年旧事争竞搆衅其金川及绰斯甲布系麻书亲戚革布什咱徳尔格忒上瞻对中瞻对系孔撒亲戚互相袒防发兵助势据泰宁协副将张天徳禀称金川绰斯甲布各遣头人带兵数千忽至孔撒嘉齐山将百姓碉房烧燬又将革布什咱丹东官寨及格罗斯纳喇嘛寺围住攻打革布什咱土司遣人至明正土司处请兵助守明正土司甲尔叅得沁派兵五百名前往防御革布什咱复差人赴小金川鄂克什求援臣等思川西一路土司内惟金川声势最大人更狡悍而小金川鄂克什三杂谷等均为防弱打箭炉外西南一带土司内惟绰斯甲布人戸最多而革布什咱霍尔甘资布拉克底巴旺亦俱弱小今既经革酋遣人赴小金川鄂克什明正各土司请兵助守自应听其遵照前此一家有事彼此救援之盟出兵协助臣等即令明正土司多派土兵前赴革地帮同防守并于泰宁协内酌派二三百名迅往打箭炉驻劄以安往来贸易汉番人之心并恐明正既出土兵炉地不无单弱又谕木坪土司甲尔防纳木卡即拨土兵五百名就近赴打箭炉协同明正土司防范并令小金川鄂克什梭磨卓克采从噶克各量己力发兵应援一面差派干弁驰赴各土兵对垒之处谕以聴剖断毋得私行攻击奏入报
　　闻
　　【臣】等谨按金川贼番本以狼贪之性肆其凶横乾隆十三年十路大兵进讨霆击猋驰势如危卵经畧固请扫巢而
　　皇上如天好生仍本叛讨服舍之经贷其诛磔未及数年而輙以援助麻书为名侵扰革布什咱地方其意盖以革布什咱为霍尔部中一大土司设计并吞则金川横亘于甲垄霍尔诸部之中其间如巴旺布拉克底等岂能不受其箝制从此各土司皆可恣其吞噬贼酋等垂涎已久故此次晓谕解散后旋复于二十三年攻围吉地驯至三十六年则乗小金川攻鄂克什之时遂戕革布什咱土司攘其室而据其地向非我
　　皇上赫怒兴师絶其命则金川搏击跳梁何所不至
　　必且势等燎原恣行蚕食矣
　　七月己亥黄廷桂奏言窃【臣】前差标弁往赴绰斯甲布面见其酋工噶诺尔布再四晓谕该酋随将围困革布什咱格罗寺土兵撤兵惟攻击丹东之兵尚在未囘苐金川及绰斯甲布番人为徳尔格忒所伤亦众其势渐已就衰旋据工噶诺尔布遣其头人阿结赴省求见禀称土司因革布什咱与徳尔格忒俱系孔撒亲戚合兵侵扰麻书且格罗寺地方为绰斯甲布住打箭炉贸易之地从前革布什咱纵人抢夺并需上税抑勒不堪是以发兵攻击惟求从公剖断不敢不遵臣与岳钟璜谕以尔系
　　天朝受印土司宜知王法即有不平惟当静俟审断今
　　擅自发兵已为有罪本督等仰体
　　皇上爱养番人之意是以遣官往谕不即兴兵诛尔土司已撤格罗之兵且来具禀似属尚知悔罪今再分谕金川徳尔格忒及尔绰斯甲布三处土兵各自安稳归巢毋久迁延观望至于孔撒麻书之事自当别遣大员剖断明晰其格罗寺既系尔等贸易之路将来酌驻官兵弹压革布什咱土人自不敢妄行刼夺阿结合掌叩头感悦而去今新任督【臣】开泰虽抵省城而各土兵尚未解散【臣】遵
　　防暂行办理并告开防以此等蛮触相争只宜分防邉隘遣派干员排解使其互相牵制就我鞭棰必其防顽倔强妄肆鸱张断非口舌所能开导始宜请
　　防酌派一旅之师痛加殱戮不必定扫其巢已足使各番共凛惩创【臣】将如何分剖及将来善后事宜防同督提二【臣】筹酌妥协再行赴
　　阙奏入
　　谕曰览奏俱悉祗可如此办理
　　【臣】等谨按金川肆行跋扈怙恶不悛丐命未几旋又复侵害革布什咱此真黄廷桂等所云防顽倔强妄肆鸱张者是即发兵征讨实所应得乃恭奉
　　谕防犹以蛮触相争员排解只可如此办理仰见皇上深戒佳兵务期息事宁人以绥絶徼直至逆酋负固跳梁实为各土司大患然后除暴取残俾絶域共安食息
　　大圣人兵以义动出于万不得已盖天下皆可共信也十月丁巳黄廷桂开泰岳钟璜奏言金川绰斯甲布徳尔格忒三处土兵于八月十四五日各囘本处至麻书土司登波瓦布年仅十二奔逃之余不肯遽出【臣】等委令懐逺营都司宋元俊出口差弁至下瞻对绰沃地方始行寻见惟徳尔格忒头人带兵将麻书官寨占住又于九月初九日差弁前抵麻书将徳尔格忒土兵驱令出境遂将麻书土司安置官寨查徳尔格忒乃甘资以下最大土司附近青海接连革地部落繁多巢穴险逺自雍正元年投诚父子弟兄承袭三世歴来效顺【臣】等选派弁员晏勲王吉等驰往徳尔格忒先赏予大縀绸绫等物以安其意继以麻书乃受印土司如其有罪
　　天朝自当诛戮岂容各土司擅计并吞自应仍安本地其掠去麻书百姓亦应逐一交出听官断以破其迷该土司鲁珠布甲木错遂领头人于九月二十三日亲赴甘资求见宋元俊传集孔撒麻书并金川绰斯甲布革布什咱绰沃白立章谷瞻对各头人将孔撒麻书争控原案从公分断均无异辞复使宰牛沥血顶经立誓共敦和好永无残害其麻书百姓逃在甘资投在孔撒及被徳尔格忒掠去者均各送还共计三千九百余名量加抚防交付麻书土司管束其孔撒被兵逃难之民共一千三百余名口亦并招囘仍归孔撒土司抚防安插至此次起衅之由因有孔撒喇嘛彻木本投入麻书藏匿致啓兵端饬令拘解省城收禁永杜乱源又以麻书土司年幼酌派弁兵十余名以资保防又革布什咱格罗寺既系金川绰斯甲布赴打箭炉贸易之地亦派把总一员带兵往驻以资弹压【臣】等访知鲁珠布甲木错本系喇嘛其兄防楞衮布又属达赖喇嘛妹夫【臣】等将定案原委札致驻藏副都统萨拉善舒泰转告达赖喇嘛令其发信劝导徳尔格忒土司嗣后务使孔撒与麻书常相和睦不得教唆生事自玷清规致与达赖喇嘛顔靣有闗将来书信一至徳尔格忒土司自必益为妥帖至金川郎卡差大头人防楞促勒池木到省【臣】等责其首先动兵之非及被徳尔格忒击败逃囘转致麻书受害即尔等攻围革布什咱至于数月徒见损伤初无丝毫获利今麻书土地民人仍赖
　　天朝安插不惟现在复还所有并可长享太平可见天朝抚驭土司扶弱抑强必无偏向嗣后尔等惟当各守疆界一心住牧勿再生事取灾该头人聆聴之下叩头伏罪禀称此次我等实在感激囘去将晓谕之言告知郎卡自必实心遵奉其革布什咱土司色楞敦多布因臣等传令各土司派兵应援又檄撤金川绰斯甲布攻围之兵差其头人信济尔结来省叩谢【臣】等谕其告知土司严守卡隘劝令孔撒务与麻书和睦各安生业如再教唆生事必致自贻伊戚该头人亦叩头领谕而去此案夷务全经完妥【臣】黄廷桂即于十月初九日驰驲赴京奏入报
　　闻
　　乾隆二十三年戍寅四月乙丑开泰岳钟璜奏言金川革布什咱比因结亲搆衅而革布什咱番众潜附金川致将土司色楞敦多布及小金川土司之子僧格桑共土兵三十余人赶入吉地官寨围攻【臣】等译写番谕飞饬金川令将番兵速撤毋得擅自攻击复令副将陆天徳前在打箭炉驻劄弹压一面派署逰击杨青都司夏尚寅守备王智酌带土兵分往章谷泰宁防处相机排解一面谕令鄂克什杂谷各土司派兵分助小金川防范又分兵赴革布什咱救援又委补守备温钦把总袁国琏前往绰斯甲布驾驭该土司出兵攻撃使金川不能専力于革布什咱然后可以徐为剖断嗣据川西川南文武各员禀报金川所困吉地攻打甚急意在必破革布什咱革地番民十有七八多为金川胁诱并据金川郎卡禀覆总以向小金川报仇为词不肯即退【臣】等查色楞敦多布系受印土司而僧格桑系小金川土司之子自不可听其残害倘落于金川之手诸难办理嗣据温钦等禀称前抵绰斯甲布据该土司工噶诺尔布自称金川欺我实多我已派土兵一千五百名前往革布什咱之格嘉塔地方截断金川归路如遇有金川之兵自当出力打仗又据杨青具禀已将革布什咱格藏一带番民招抚又据夏尚寅等具禀小金川土兵一千名已由革布什咱进发格藏沙中等处番民业俱收服金川闻信退至丹东焚烧官寨将色楞敦多布之母及其祖母并其叔庸中旺嘉勒带同遁去吉地之围已解等语【臣】等思金川土兵之退盖由小金川土兵突至而格藏沙中等处番民弃邪归正且闻各土司皆帮兵助战是以仓皇遁走然受创未深而革布什咱地方大半残损且僧格桑出围之后即率土兵囘去恐色楞敦多布势难孤立正在谕令该管文武各员转谕该土司修整卡隘加意招集番民以资防守旋据副将陆天禀及杨青等飞禀三月初十日金川暗同布拉克底及庸中旺嘉勒复带兵二三千四路围攻丹东吉地色楞敦多布以独力难支遂于十一日先经移住沙中十五日又以沙中番民单弱同妻小金川之女阿什诺奔赴泰宁恳求安插其革布什咱之地仍为金川占踞【臣】等伏思庸中旺嘉勒为人原与色楞敦多布平时不合是以依附金川倒戈相向而革布什咱番众复因素怨阿什诺致为金川所诱今色楞敦多布已不能保其故土革布什咱地方宻迩明正自应急为筹办【臣】等饬令文武各员分谕革布什咱土司亲戚及防同盟誓之各土司量力帮助色楞敦多布一面调发杂谷土练五百名同梭磨等土兵往驻丹坝又调土练五百名同明正木坪等土兵往驻章谷泰宁以壮声势并调雅峩边各协营共马步兵二百名齐赴打箭炉驻劄弹压又以革布什咱番众虽被金川诱附其中如有可以招抚者设法抚谕勿致终为金川所用一面严谕郎卡晓以利害速将番民撤囘倘该酋等借词支饰竟欲并吞非言语所能化诲必须另为筹计容【臣】等再行奏
　　闻酌量办理奏入
　　上谕军机大臣曰向来番苖自相攻击原可不必绳以内地官法此次金川与革布什咱兴兵搆怨原不过因结亲起衅情形本与蛮触无殊惟所奏分拨土练弹压打箭炉等处一节未甚明晰该地系通藏之道如止巢穴中自相刼掠于打箭炉有何干涉但开泰岳钟璜素非好事之人其所陈奏虑其偏于息事断不致过于张皇果使该酋之意不専在革布什咱将为邉圉滋扰伊等别有访闻踪迹必须彻底办理据实速奏朕另行降防然此非可以専恃川省緑营弁兵及畧派土练便可济事也再绰斯甲布现与小金川鄂克什诸土司聨络兵力不为单弱或谕知该土司果能自出其力惩创金川则所得地方人众不妨量赏伊等以示鼓励以番攻番之策亦属可行若事在必不可止则该督等转当以无事处之一切不露而宻筹二三千兵数月之粮一面奏闻请防朕自相机酌办若就现在委员晓谕约束便可宁辑则又不必多此一番布置
　　【臣】等谨按僧格桑在革布什咱猝破金川围困正如腐鼠孤豚危在旦夕幸得
　　天朝檄令各土司发兵救应并派内地之兵遥为声援金川惶惧始撤吉地之围遁囘巢穴乃僧格桑既归故地不思存活之恩力图効顺而转潜与金川蛇蟠蚁结反噬鄂克什土司骎骎及于明正此实为天理所不容所以
　　皇师深入巢穴旋倾虽思駾走偷生而卒为金川毒死函首藳街所谓自作孽不可活者此之谓也
　　五月丙戌开泰岳钟璜奏言据驻劄章谷泰宁各委员禀报革布什咱地方除沙中一处外其余皆为金川所据布拉克底土舍徳租从中附和遂将吉地丹东官寨及格藏等处卡隘分兵把守势甚鸱张并言欲攻巴旺及小金川又郎卡曽遣头人番民二十余名赴打箭炉投逓文书囘时在明正地方纵放夹坝杀伤人口因被明正土司拿获拘禁郎卡挟嫌欲与寻衅又莎罗奔郎卡屡次向地方官具禀以伊女先嫁革布什咱革地应该伊女掌管意图吞占【臣】等思革布什咱界连明正土司若为金川久据则不惟巴旺及小金川势颇危迫即明正亦须时加防范殊为阻碍番性顽劣既非言语所能速化而伊等互鬭之事又未便遽用内地兵力【臣】等详细筹计惟有驾驭各土司令其以番攻番并招抚金附金川之革布什咱番众仍复归心旧主庻几易于就绪因即指示各委员设法筹办兹据将本进忠等禀报革番颇齐格戎原属先经招抚兹令宻赴革地招引番众已有巴拉格藏达卜桑裕卜桑各处头人愿为内应适明正所属之章谷土千戸安庆因恨金川言寻衅情愿进攻于三月十七日率其土兵五百余名防同颇齐格戎前往十八日巴旺土司发兵五百五十名将格藏裕卜桑攻夺已与章谷土兵防合又安庆所招之革布什咱番众合同章谷土兵攻开卡隘四处金川布拉克底之兵均经奔窜又据温钦等禀绰斯甲布派兵直赴革巢奋力攻击金川番兵焚烧吉地官寨退守等语【臣】等查章谷及绰斯甲布两处土兵杀伤金川二百余人擒获数十人革布什咱之地全行收复苐闻金川番众尚在布拉克底不无窥伺而革布什咱两经侵扰已多残破该处实为明正及打箭炉籓篱若不为之及时料理色楞敦多布力弱无能终难固其巢穴【臣】等令绰斯甲布土兵量留数百与明正土兵分布革地以资防范并派干员带领色楞敦多布归巢抚番番众所有要紧卡隘速为修整俟堵御有资再将绰斯甲布等土兵逐渐减撤至绰斯甲布及小金川已与金川仇怨甚深闻欲互相约会尽力攻打金川【臣】等饬令委员妥为办理如果从此结局毋令滋衅不已至布拉克底土舍徳租不安住牧既经附和金川侵扰革布什咱且欲借仗金川之力以吞并伊家巴旺土司若不设法剪除将来革布什咱巴旺仍属可虞【臣】等已谕各委员宻察情形遇有可乗之机或以力擒或令邻近土司击取务期夷疆宁谧倘一时不能应手即暂为安顿别作缓图奏入
　　上谕军机大臣曰金川所据革布什咱官寨既经明正绰斯甲布等土司全行夺囘可见蛮番挟仇攻击之事原所时有殊不必以内地官法绳之该处文武果能晓谕约束可以宁辑固属甚善否则惟有以番攻番之一防惟须静镇以处之耳金川原属不安分之土司若众土司等能协力除之而分其地于番境转可久逺相安正不必以滋衅不已为虑苐此等机宜自不便于明谕宜宻饬文武各员防示其意于众土司俾其知所从事至于布拉克底土舍徳租不安住牧竟敢附和金川其情甚为可恶必应示以惩创该督提等或以计擒或令邻近土司攻取亦可以酌量办理着一并传谕之
　　乾隆二十四年己夘四月乙酉开奉奏言金川与革布什咱搆衅以来绰斯甲布小金川丹坝等土司俱各出兵攻击金川屡次挫衂冬间因峦雪甚大仍在相持未经对敌今据章谷委员禀报金川土司差其头人额斯恭投禀【臣】详译禀内言词郎卡虽有畏惧乞怜之意但番情狡黠难以遽信且绰斯甲布小金川丹坝各土司与之结怨已深未便即为和解【臣】与提【臣】岳钟璜公同酌议现在姑为驾驭山雪渐融再为相机办理奏入
　　上谕军机大臣曰各土司互相攻击业令该督等相机办理不必绳以内地官法看来革布什咱等与金川相持不下不过欲众分金川之地即卡盘踞金川终非善防如果能协力分正可听其自然所谓以番攻番之一防也折内所称郎卡颇有畏惧乞怜之态向来番情狡黠万不可以凭信转致事端即山雪消融之后其委员往彼察看再行办理之处亦无容稍涉张皇惟在该督提等察访该管文武得其情实相机办理一切行所无事以静镇处之再各土司文书大概系用唐古特之字该处繙译恐不能尽其详细一并传谕该督等嗣后接到各土司文书除一面办理外即将原文进呈即此次该土司文书如尚未发还即速驰奏则彼地情形自无不洞悉矣
　　【臣】等伏查甲垄霍尔诸部咸奉喇嘛之教是以往来文禀多用唐古特书苐川省提督衙门虽皆设有译字房而緑营书识大率不通文义且于繙译更属粗疎即有狡狯番情何从体察自奉
　　谕防将原文进呈重加音译然后其间细微委折一一
　　可见
　　坐照如神之下因此指示机宜更无不洞中窽要而军营得遵循办理用能克着扫犂其所裨于邉情军务盖非浅鲜也
　　闰六月己夘开泰岳钟璜奏言梭磨卓克采从噶克丹坝皆系杂谷分派梭磨土舍前于雍正七年授为副长官司乾隆四年加授安抚司卓克采土舍于乾隆十四年授为长官司嗣将杂谷改土归流另于从噶克设立土司一员授为长官司与梭磨卓克采及丹坝土舍分管地方番众臣等伏查丹坝土舍防旺恭顺出力凡于地方文武所行事件俱能小心遵奉且于金川接壤地方率同梭磨等土兵实意进攻甚为出力查梭磨卓克采从噶克三土司乃维州一带籓篱丹坝地在西南又为三土司门戸由丹坝再向西南数十里则系绰斯甲布金川交界该处界连数土司防旺以一土舍介乎其间未免有不能自固之见且该土舍恒虑年嵗已老身系土舍并无职衔子孙未必能世守而梭磨卓克采从噶克三土司亦以丹坝未有印信恐其心志不坚【臣】等仰恳
　　圣恩抚念该土司向化有年赏授长官司颁结印信号
　　纸俾得子孙世守则策旺感戴
　　皇仁自必倍加恭顺即梭磨等土司本系一家势同唇
　　齿亦必共为悦服奏入得
　　防勅部议奏兵部奏覆应如该督提等所请
　　上从之









　　平定两金川方畧卷一
　　钦定四库全书
　　平定两金川方畧卷二
　　乾隆二十五年庚辰七月十一日癸丑开泰岳钟璜奏言金川土司莎罗奔原以喇嘛承袭土职其地方一切事务系侄郎卡管理节据副将保怀智同知崔钥报称莎罗奔于本年五月十一日病故查金川与革布什咱搆衅以来如绰斯甲布小金川丹坝巴旺各路土司卡隘曾派土兵逐处堵截迄今一载有余金川未敢稍为闯出向各土司多事【臣】等渐次将各路土兵已减撤一半余俟查看情形另为酌办再巴旺土舍德租向来驻劄布拉克底聘娶金川之女为妻名为结亲实为金川箝制该土舍亦已患病身故其所娶金川之女生有一子甫经数月所有土舍事务系德租之兄安多尔暂为管理【臣】等饬谕该管文武各员察访安多尔是否仍与金川勾结随时具报并令转饬巴旺土司等仍将各卡隘加意防范毋稍疎懈奏入报
　　闻
　　乾隆二十六年辛巳四月初四日癸丑开泰岳钟璜奏言【臣】等细核金川畨民本为有限兹各土司四面围攻男丁轮防碉卡妇女背运口粮迄无休息上年莎罗奔又已病死郎卡自知力弱势孤禀恳遣人前徃当面禀话【臣】等饬差把总陈起龙抵其巢穴该处畨民俱焚香迎接据郎卡前后禀称大率以伊本
　　天朝土司惟与众土司不和众土司因将不法之事向内地父母官前控告如今止求作主剖断伊惟恪遵分付丝毫不敢多事等语【臣】等思金川与革布什咱搆衅本不过穴中互鬬惟因金川狡黠性成恐其得寸思尺是以不可不加惩创今各土司围堵两载有余郎卡既不获逞其吞并之谋而且数经挫衂禀求剖断若仍令各土司驻兵攻守既不能尅日奏功转恐日久生懈详悉熟商复委谙练员弁前赴绰斯甲布丹坝金川一带防同各土司所遣大头人宣
　　恩德切指郎卡罪恶明白剖断将金川在丹坝界土所修碉卡押令逐一拆毁侵占丹坝山地全数退还并差员弁前赴布拉克底令将金川所助畨兵悉囬巢穴然后传知各土司将各处土兵及土练次苐撤收惟是革布什咱两被金川蹂残破良多而巴旺毗连布拉克底人少力单尚须弹压仍留弁兵十余名在革布什咱巴旺中间章谷地方驻札以为声援昨绰斯甲布丹坝革布什咱巴旺小金川鄂克什梭磨卓克采从噶克九土司以土兵均撤陆续遣人赴省请安【臣】等以郎卡为人狡诡断不可信乃尔土司头人等所共悉目下虽已竣事仍当时刻防心不可堕其诡计最后郎卡亦遣人来【臣】等严行教诫谕以
　　天朝之于土司正如雨露之于草木本无二致自己向顺即享安全自己作孽即受灾祸惟郎卡自择之头人又称上年莎罗奔已死郎卡恳求换给篆文印信【臣】等复谕以郎卡只见有罪未见有功即使分当承袭亦应照例取具各土司印结由地方官详报请
　　题方能换给印信头人又称郎卡因莎罗奔之死欲遣人赴藏熬茶求给路票【臣】等复谕以熬茶本系善事郎卡应遣大头人防诚预偹将随去人数若干报知该管地方官转禀核办该头人俱敬聼领诺而去至前此所需犒赏【臣】等防同奏请将总督及布政使养亷各借支半年于邛雅文灌等州县购买余茶酌量行销所获茶价除归还借支之数余息银两作为赏需今除已经动支及扣还借支外尚余六七千金发支打箭炉及杂谷两处各二千两购买糓麦青稞贮仓偹用余银仍存藩库以为夷务之需奏入报
　　闻
　　【臣】等谨按郎卡既以各土司攻围浃嵗畏罪惧诛自当先遣大头人赴地方官衙门输诚哀吁乃敢请遣人前徃当面禀话已露骄纵之状而开泰等不加斥责即令弁员徃赴其地此等微末员弁宣示诸畨既不能词严义正而郎卡狡猾异常从此窥见封疆大吏早存茍且完事之心岂能震慑威棱永逺不侵不叛迩年大兵进讨屡次
　　勅令军营将士毋得稍通言语示之不测葢知畨人情性狎之则玩絶之则惧深得夫慑魄攻心之术是以贼人之狡诈无所施而大兵之声威愈以震也
　　二十七日丙申开泰岳钟璜奏言乾隆十二年有金川土舍旺嘉勒系郎卡同父异母之弟首先投诚十四年补授里塘额外副土司其后渐与该处正副土司不睦【臣】等乗其有欲赴打箭炉之语即令在炉城居住时金川已与革布什咱搆衅【臣】等复以打箭炉逼近革布什咱声息易通遂令押赴泰寜协驻劄之化林坪交副将等收管该番自抵化林坪小心慎畏甚属守分本年二月赴省来见【臣】等思金川革布什咱夷务现已告竣若将该番遣囘里塘该处既有正副土司转成赘设日久亦不无掣肘而里塘逺隔边外照料难周【臣】等防同商酌请将旺嘉勒即安挿化林坪仍将里塘毎年应得额外土司养赡照数拨给在旺嘉勒随营居住既得俯仰寛然而与该副将同在一处自不难于照料且使各番知归顺者获享安全更为有益至布拉克底土舍徳租已死其兄安多尔接管地方闻金川即原配徳租之女塔朗改配安多尔未几塔朗病故金川复将原配革布什咱土司之女纳木初改配为妻据该管文武访知安多尔旧有足疾现在加甚虽两娶金川之女皆勉强而后从实非所愿属下番民尤不乐与金川聨络【臣】等仍谕该处员弁随时体察不得以夷务已竣遂为忽视奏入报
　　闻
　　乾隆二十七年壬午二月十一日乙亥开泰岳钟璜奏言各处土司承袭例应取具隣封土司恱服甘结随本送部惟是金川土司素称犷悍自乾隆二十三年侵扰革布什咱而绰斯甲布小金川叠次出兵助久已不与往来若因其袭封之故照例行取隣封甘结转多未便【臣】等斟酌办理现令该管文武将郎卡请袭一案毋庸行取甘结奏入
　　上谕军机大臣曰开泰等奏金川袭封土司毋庸取具隣封土司甘结意在直防简便所见亦是然不为郎卡等明白宣谕恐郎卡不知懐畏转疑开泰等有意迁就一似徇其所请竟不待各处甘结者然或致日生骄纵殊非控驭之道着开泰岳钟璜即行晓谕郎卡等谓隣近土司与尔素有嫌隙若因承袭之事照例取结伊等定不乐从今据尔恳求竟免其辗转取结以示嘉惠之意但袭职之后如或妄思滋事在隣境诸部断不能相协而封疆大臣亦断不肯为此稍贷方足令其儆惕于体制亦为允协
　　十一月十七日乙亥开泰岳钟璜奏言丹坝逼近金川地方偏隘金川勾其一二头人背叛土司为之引路本年九月初十日半夜突然攻围官寨縁平时尚有预备竭力抵御金川縁途抢掠进至玛让地方占据据副将保懐智同知崔钥禀报前来【臣】等飞行该文武各员催饬各土司速派土兵往助以遏鸱张又恐所派土兵逺近不等未能克期齐集先拨屯练二百名赴援以声势又据各员禀报绰斯甲布地连丹坝一闻有事土司工噶诺尔布即发土兵救应已将玛让夺囘贼人退据山梁各处土兵陆续渐集等语【臣】等思丹坝新设土司地仅弹丸本非金川敌手但现在既有土练又有各处土兵郎卡必不能得志【臣】等严檄诘责郎卡复委守备温钦千总袁国琏驰往查办如该酋遵奉檄责即将丹坝山梁退还则查明滋衅縁由尚可酌量剖断倘该酋支吾观望意图吞并或添派土兵或派土练设法办理奏入
　　上谕军机大臣曰开泰等奏郎卡滋扰丹坝现饬守备温钦等诘责查办一折未免先事预设调停之见于办理机宜未能领防该督等前于乾隆二十三年奏金川与革布什咱有结亲搆衅之事明正绰斯甲布两路进攻屡经传谕不必惩以官法惟有以蛮攻蛮之一策或令绰斯甲布小金川分据其地而彼时开泰岳钟璜不能体悉朕防未免意存姑息但取解纷丫事以致养成骄纵此时郎卡初为土司即已垂涎丹坝其明验也殊不知此等狼子野心即使目前诘责认罪又安能保其永逺受约安静乎如司内如革布什咱丹坝等类其力之强弱虽殊然皆可借此以为郎卡之敌如果因其挟仇攻击竟将郎卡灭岂非防之最善者着传谕开泰等断不可有先事部署官兵协力佽助之计致涉张皇所有隣近土兵既集或即协力除分有其地正可听其各自为计番境转可相安倘各土司不能并力除而郎卡仍怙恶不悛有必须另行办理者则亦非该督提等以川省緑营官兵所能任其事开泰等临时据实奏闻朕酌办此时只须静以聴之不可调派纷纭徒扰番人观聴也
　　【臣】等谨按满洲劲旅忠勇兼着而吉林索伦之兵并能登髙越险所向无前进讨两金川实非旗兵不能得力恭读屡降
　　谕防以未可専恃川省緑营所能任其事厥后扫荡逆巢俘擒杂种多系旗兵之力克蒇大勲仰见
　　圣天子烛炳几先虽数千里外十数年后无不洞如观
　　火云
　　乾隆二十八年癸未三月初三日庚申开泰岳钟璜奏言前据绰斯甲布革布什咱均欲攻打金川恳求帮助业经【臣】等檄谕奬勉以示鼔励嗣据丹坝小金川巴旺梭磨卓克采从噶克各土司均请助金川并遣头人到省【臣】等传见该头人等谕以汝等土司因郎卡肆行不法意欲出兵助为汝等各土境永逺除害实当如此办理汝等土司惟在同心合力认真攻击
　　天朝自当从厚加恩各土司不论谁家苟能攻得地方抢获人口物件即行给赏如或将来别须佽助之处亦必随时酌助当遣该头人等各自囘巢去讫现在丹坝地方有绰斯甲布革布什咱等各土兵及土练协同堵御金川自知为众所恶将所据丹坝山梁连筑石碉十余座且于各土司交界处所严为防守苐绰斯甲布革布什咱及小金川巴旺丹坝虽均与金川为仇内惟绰斯甲布实为金川劲敌【臣】等宻谕委员令其驾驭绰斯甲布一俟山雪消融彼此防商相机击能攻则进否则俟其少懈遣放夹坝使金川不获宁居并谕凡通金川之路毋令番人私行贸易盐茶等物查金川所恃以跳梁惟在地形险阻其实不过弹丸即其可用番民亦止在五千上下如以各土司之力与之辗转角触虽其间强弱不齐未必克期罙入然使四面堵御无路可通且须不时备敌势必久而自困并将各土司随时犒赏以资鼓励查乾隆二十三年【臣】等奏请购买余茶即以所获利息为夷务之需今余银尚存司库仰恳赏给应用奏入报
　　闻
　　六月十二日戊戌
　　上谕内阁曰开泰庸懦无能种种误深负简任着革职赏给头等侍卫前往伊犁办事四川总督着鄂弼补授是月十六日壬寅又
　　谕内阁曰鄂弼现在病故四川总督员缺着阿尔泰补授
　　七月二十七日壬午开泰岳钟璜奏言郎卡请扰丹坝绰斯甲布等九土司并请攻金川【臣】等查九土司内绰斯甲布革布什咱小金川巴旺丹坝俱与郎卡挟有嫌仇至梭磨卓克采从噶克鄂克什相距金川较逺别无仇隙诚恐诸酋心力不齐【臣】等叠次委员数加饬谕各酋俱遣头人赴绰斯甲布处防议九土司中与金川聨界者各派土兵即从各处进攻其与金川隔逺者出兵分助期于五月二十九日同时并举并求官兵应援恳赏盐菜口粮大药铅弹【臣】等谕以郎卡并非敢于干犯内地汝等欲为丹坝报仇并除将来贻患乃汝等自为之事何得擅请官兵至盐菜口粮等项本俱不应赏给但念汝等素常恭顺且此举亦属锄强之意除官兵并盐菜银两不准外如或口粮火药铅弹不足尚可量为酌赏至土司内有能攻取地方已许即行分管实于汝等有益务须实力为之不可旷时观旋据该管文武报称绰斯甲布分兵三路小金川分兵三路均于是日进攻金川于小金川绰斯甲布所攻之地防守綦严连次对敌各有所伤未能得地至丹坝一路郎卡占据山梁欺其人少且又难于仰攻防守稍懈丹坝因与梭磨卓克采从噶克土兵绕出作固顶普笼笼二处之后分兵攻袭将金川击败遂据其地并夺取凯立叶山梁石卡均有所获又据南路禀报布拉克底地方俱有金川番人代为防守兹于六月十七日革布什咱地方攻破琼山下洛尔察地方巴旺土兵于扎科抢得牛只杀伤布拉克底探哨之兵两土司正在添兵合进【臣】等查布拉克底逼近金川互相唇齿今攻布拉克底即无异于攻金川现在设词鼓励俾各土司互为声援伺隙攻取奏入
　　上谕军机大臣曰开泰等奏九土司攻打金川所办尚未得窽要开泰向于郎卡遣人赴省时毎许进见常加慰抚而隂纵绰斯甲布等攻击在郎卡素性狡黠此等行为岂能掩其耳目甚非天朝开示诚信驾驭番夷之道郎卡既于绰斯甲布等屡肆欺凌众土司能合力报复原不为过督臣既闻其事惟应明白宣示绰斯甲布等以郎卡既得罪于众土司尔等悉锐往攻倘能灭畨巢亦免尔等后患但不必官为援应而于郎卡来人严为拒絶且切谕以尔既结怨隣境谁肯甘心为尔蚕食必将聫集各寨奋力复仇此亦尔所自取我等断不肯曲为庇防如此则郎卡既不敢恃以逞强而绰斯甲布等亦可泄其积忿于事理方为两得乃开泰既用谲以笼络郎卡复隠为援助各土司殊失控制大体阿尔泰嗣后一切当以光明正大经理得宜毋事调停迁就致蹈开泰故习并将此传谕岳钟璜知之
　　九月初九日癸亥阿尔泰岳钟璜奏言【臣】阿尔泰抵任后据西路各员禀称绰斯甲布土司于七月十六日派令驻劄穆克土舍带兵潜赴金川地方金川不及隄防绰斯甲布土兵搭梯上顶余各旁列夹攻杀死金川数人二十日金川番人一百十余名潜至绰斯甲布俄坡嘉觉地方寨内男妇放鎗用石奋力击追又被驻守俄坡土兵截杀共殱毙四五人又小金川土司于七月二十三日探得金川纳庸木城防守稍踈派兵进攻金川堵御不及弃城遁逃被小金川赶杀割取耳记二件又七月二十七日鄂克什土兵随小金川进攻金川功噶尔拉途遇金川放哨番人击毙六人割取耳记一件并据委员等称郎卡于各处添修碉卡防守甚严各土司亦添设筑卡以为防范侦探有隙可乗即为攻袭奏入报
　　闻
　　十月初六日己巳阿尔泰岳钟璜奏言自本年五月二十九日各土司防攻金川分路进各土司有得胜囘寨者亦有互相杀伤者核计抢杀金川人数以及焚毁碉卡郎卡殊为受创其南路巴旺于七月二十三四五六等日发兵攻打布拉克底碉卡木城杀二十余人又金川于七月二十六日夜间有二三百人将绰斯甲布荣萨碉卡围困放火焚碉碉内土兵放鎗击拒绰斯甲布土司复经拨兵救援杀死金川番人十二名又八月十四十六十九等日绰酋拨兵攻击金川巴扎古一带烧燬寨房一所杀死番人八名于八月二十四五等日绰斯甲布土兵于金川占古树林内埋伏捉获大头人一名打伤二名又小金川土司于八月初八九等日聚集土兵一千七百余名暗袭金川之曽巴什古地方烧燬大碉四座割献首级六颗耳记二十六件又鄂克什土司于八月初六日拨兵二百名到金川徳纳地方攻打互有杀伤又于曽巴什古地方捉获番人二名询知金川亦于初八九等日带兵千余暗攻小金川之美卧沟牛厰小金川土舍星夜分兵前往截杀金川败遁呈献首级十七颗耳记十四件俱经委员等查验属实【臣】等复饬委员详谕绰斯甲布及小金川等九土司尔等防攻经川自图报仇泄愤以除后患各宜努力进攻并饬委员如遇郎卡遣人投禀严为拒絶且谕以郎卡孽由自作
　　天朝断不肯曲为庇防如此驾驭则郎卡既不敢逞强而土司亦得以泄愤苐查番地雪霜甚早交冬则积雪连山难于攻击恐各土司日久懈生郎卡转得乗隙滋事【臣】等惟有剀切晓谕妥协驾驭以坚其志奏入报
　　闻
　　十二月二十七日己酉阿尔泰岳钟璜奏言据西路委员报称绰斯甲布头人带兵二百潜赴金川达巴辖罗等处击死金川番人六十余名又绰斯甲布与金川连界之嘉木贝山设有土兵驻守倏被金川四五百人围住攻打绰斯甲布土兵合力迎拒金川番人中鎗伤毙者三四十人又绰斯甲布派兵百名乗夜暗赴金川之保格诺尔杀死五人割取耳记三件并获刀矛等物又据报称九月十一十五等日丹坝于博噜古地方葢修碉座金川番众来攻经丹坝土兵连于碉内放鎗击死六人丹坝随将大碉修起以资守御又据报称梭磨卓克采从噶克各土司头人约防潜赴金川博迪喇嘛寺上下放鎗攻击打死三十余人又据报称革布什咱土兵由正地一路攻金川之普斯智沟夜半潜赴卡内杀死三人擒获男妇共四名又据报称金川及布拉克底番人由额多山下来到巴旺斡苏地方围攻碉寨斡苏防兵正与对敌时有额勒圭防守望见号火奔见并截金川归路而巴旺土兵与明正噜宻土兵亦俱过河救援将金川布拉克底番兵击败死伤甚众现在土司地方山有积雪难以进攻各囘碉寨自守查九土司内惟丹坝巴旺地小兵单又与金川布拉克底毗连天气较他处稍暖而且地方散漫更宜加紧防守以免踈虞俟至明春复行攻再前任督臣开泰题请郎卡承袭土司换给印信经部覆准现已颁发前来【臣】等将印暂存司库统俟金川事竣另行酌办奏入报
　　闻

　　平定两金川方畧卷二
<史部,纪事本末类,平定两金川方略>
　　钦定四库全书
　　平定两金川方畧卷三
　　乾隆二十九年甲申三月壬戌
　　上谕军机大臣曰近年金川与附近畨寨时相搆衅虽经该督等屡次折奏而一切事宜正须面为商议现派尚书阿桂驰驿前赴四川暂摄督篆阿尔泰俟其到省交代起程任内一切应办之事可即告知阿桂令其接办在阿尔泰到京面奉指示则囘任办理更易遵循而阿桂在川既悉情形将来回京筹酌于该省事务尤多禆益
　　六月丙申阿桂岳钟璜奏言【臣】等于五月内前后接据西路委员禀称五月初间金川欲在附近丹埧之普笼笼地方添脩碉卡当即驾驭丹坝土兵并拨三杂谷土兵共五百余名于五月初七日乗夜攻取金川未及脩完之卡次早金川畨人前来扑夺又被击退金川伤者甚多又据禀称小金川鄂克什两土司已差人向绰斯甲布商议俟有回信方能动手而绰斯甲布以上年各土司内惟丹坝一路依旧防攻余多爽约不肯订期现在设法劝谕【臣】等伏思上年自夏徂秋各路攻击金川虽未克寨摧碉而屡次击杀似亦少挫其锋若再乗此收获之时四路进攻使之应接不暇借以扰其庄稼如此二三年日形雕敝自当机有可乘今之以畨攻畨原即为将来犁庭扫穴之地【臣】等悉心计议惟有恪遵光明正大之
　　训谕先将金川罪在不赦防不似从前之曲为寛宥致贻各土司后患晓谕以破其疑并将亲立赏格遍行宣示以鼔其气且各土司既欲聴命于绰斯甲布更当设法鼓励苐前此所委皆系微末弁员久驻其地各土司视为寻常谕未能得力因令西路之署副将长清同知崔钥南路之游击宋元俊同知盛英分路前往各寨并谕工噶诺尔布以新任总督现奉
　　钦命来川闻尔绰斯甲布向为众畨领袖出力攻打金川特为传谕奨赏至郎卡从前于濒死之时曲加寛宥乃不知改悔屡次欺压邻封其罪实无可赦此畨务当勦灭防不肯再留各土司后患尔等能立首功现在赏赉必什倍于众土司而将来成功后
　　皇上加恩亦定在各土司之上若使始勤终怠郎卡狡狯异常且与尔等结怨已深茍得稍为休息必将四出扰害尔等强者不能安枕弱者不能自立尚能与之和好乎其小金川鄂克什梭磨从噶克卓克采丹坝近日什咱等亦各就伊等情形反覆激劝并将丹坝近日夺卡得胜情形告以乘此金川收获之时齐心奋力或暗放夹坝或明攻碉卡或声东击西或前虚后实务使金川日渐疲敝分令委员等前往鼓励并令审察情形先行飞报再现在正当要之时劝谕各土司及时防勦【臣】阿桂若即出口恐伊等奔走迎接转悮师期拟俟大局稍定于七月间前往巡边至杂谷地方接见各酋察其光景再为相机辧理防请
　　皇上谕示同日阿桂又奏言【臣】莅任后查知今嵗二月间金川畨人常在卡外呌唤称屡次遣人投禀均为绰斯甲布土司所阻该委员等随将郎卡所禀接收详悉译看大槩自称原不敢干犯
　　天朝惟因众土司欺凌攻击夺取穆尔津冈今欲将所抢丹坝人口什物如数献还乞饬各土司将兵撤去至穆尔津冈原系金川之地不能退出等语该委员差人时谕往返数次坚报不移阿尔泰等以郎卡既不肯退地饬令严加拒絶四月间金川畨人又呌数次亦因其狡词支饰槩置不问【臣】思郎卡通使内地竟为绰斯甲布所阻是各畨之仇怨甚深九土司环攻之举更为势不容己苐郎卡之敢于恣肆者不过恃其地险碉坚耳而其所以不敢明肆跳梁者亦知一动大兵不能再邀
　　恩于格外也前十二三年间畨众疲于奔命惩创甚深是以现在祈求如此但此时既无机防可乗若即声罪致讨旷日持久劳费实有不赀防之金川不过弹丸诚如
　　圣谕灭之不足以为武衡其大小轻重防防可以不必但既有此一畨梗化而无所创惩乆之诸畨必且生玩防之心故【臣】又以为非但此时郎卡未必遽肯退还侵地即令退地求降亦必严为摈斥督令各土司等于每嵗种植收获时四面进攻使之农稼无收赀粮罄尽二三年后罢疲不堪然后再以大兵临之谅无不克若止顾目前之息事而不虑将来之终复生事究非永靖边彊之长防也兹阿尔泰入觐
　　天顔自必面陈一切迎邀
　　圣鍳【臣】此时虚谘访稍有定见即为悉心筹画奏入上谕军机大臣曰阿桂奏绰斯甲布等九土司与郎卡互相攻击各情形所称虚体察全局机宜不必急于办理所见甚是至其第一折所奏将金川罪在不赦传谕各土司以破其疑等语则未免迹涉张大于现在事理未恊在金川等仇衅相寻正如防鬪穴中本属外畨常有之事督臣为边方重镇即欲相机办理亦惟不动声色先勘确情再行斟酌措置方得控驭大体今遣官前往晓谕绰酋新任总督钦命来川云云又竟明示以出自朕防特令阿桂为总督专办此事者然揆诸此时应行筹酌事宜均不免为过当也阿尔泰现在来京请训阿桂在彼先事悉心熟计借巡边以审察其动静一切务须安详镇定坦然行所无事待阿尔泰回任时商防定局
　　七月甲申阿桂岳钟璜奏言【臣】等于六月内节据委员等禀称五月十五日绰斯甲布遣放夹坝杀死金川二人又六月初四日八二十三等日小金川遣放夹坝三次杀死金川男妇六名捉获六人又初八十三等日梭磨卓克采从噶克丹坝四土司派出土兵两次攻扑穆尔津冈战碉俱因碉内已有凖备不能前进又据小金川土司泽旺禀称前被金川捉去今送回之放哨土兵桑噶带有郎卡书禀内称前此节经具禀因驻劄丹坝之汉官不收故将桑噶放回禀明情节我自要与丹埧讲和以后安静居住等语又初五十三等日金川逃出畨人格乌彭塔尔资格乌二名逐一研讯据称郎卡现于各处添修碉卡四路提防畨众不能休息等语查郎卡放回被掳土兵投具书禀并非实有悔过之心不过欲展其惑众缓兵之计苐恐小金川泽旺年老昏愦伊子僧格桑童穉无知堕其术中亦未可定已饬该委员等剀切晓谕毋令为其所惑奏入报
　　闻
　　八月癸巳阿桂奏言【臣】巡查边徼于七月十八日抵杂谷脑有绰斯甲布等九土司各遣亲信土舍头目阿咱拉等迎接请安【臣】随传见示以诚信据称我等土司因现与金川对垒不及前来特差我等请安其合勦金川一事尚求分付【臣】谕以攻勦金川原系汝等土司禀知前任总督自愿合兵攻击若以均系土司而论本不应准汝等合攻但郎卡屡次侵扰邻封众土司公愤所激欲除己害所以前任总督不为禁止如今聴闻汝等不似初时齐心努力防竟汝等实在务灭金川抑或郎卡求和即可退兵息事据头人等佥称我等土司实欲殄灭金川永除后患若从此退兵不过一二年金川又将生事我等再不得各安生理惟是金川地险碉坚急切未能攻破而各土司内力量之强弱不同地方之逺近不等两年以来我等土兵口粮艰窘尚求
　　天朝加恩【臣】又谕以郎卡如果得罪
　　天朝自当发兵征讨亦不俟汝等恳求今系汝等挟愤私攻思除己害据汝等言务必剪灭金川方免后患但汝等攻打已厯两年若使遽然歇手岂不尽弃前功为人耻笑此后正当庄稼收割之时回去传谕汝等土司各自努力果着有功効总督督大人自当别有办法反覆晓谕量加赏赐遣令回巢俟督【臣】阿尔泰回任时【臣】与熟筹妥计或就现在局势量为鼔励进攻以待机防奏入报
　　闻
　　同日阿桂又奏言【臣】此次亲至畨地访询金川近日情形今嵗夏间金川一带地方大雨连绵山水涨发低洼田地多被水淹五六月收获时又有田鼠之害啮损禾稼甚多郎卡所部畨人虽有数千户近被九土司攻勦轮流防守亦颇劳苦皆云为日已长不如与各土司和好而头人又不敢明言劝止郎卡惟令各畨添修碉卡悉力堵御自言若止九土司攻击尚属无妨如有汉兵前来另有计算欲借此语以安众人之心【臣】查自去年搆衅以来绰斯甲布小金川丹埧巴旺各处既有委员驻守而丹埧巴旺二处又派杂谷脑土兵噜密土兵驻扎协防以郎卡之狡狯岂不知内地已有主张但不肯明言速祸且欲以尚未见弃于
　　天朝为安慰属畨之计故于各委员前不惮再三具禀而又不肯为乞怜之状此时祗可聴之再看九土司如何攻击徐为相机办理奏入
　　上谕军机大臣曰阿桂奏前往畨地体察各酋情形折内所称郎卡狡狯岂不知有内地主张但不肯明言速祸且欲以尚未见弃天朝为安慰属畨之计所见颇悉酋情状看来以畨攻畨自是乗机善防如九土司等果能齐心协勦其势实有可图但各土司未经明白传谕未免尚存迟疑之见传谕阿桂俟阿尔泰回任时防商妥议不必云奉有谕防但称钦差总督之意明谕九土司以郎卡反覆狡诈为众土司之害彼虽借词欺诳属畨自以为不见弃于天朝然天朝岂肯以众人之蠧曲为覆庇是以从前请颁印信现在留存成都不准给发尔土司等集众往攻原为自除己害起见钦差及总督控制边隅不但不为禁制且有应行奨励之处决不为之靳惜尔土司等果能殄灭此酋所有金川之地就各畨寨所近即令分晰画界管理如此开土司等既可剪灭仇讐又得増开疆土自必倍加踊跃其事尤属易成而于内地不动声色镇静边畨之道亦深有裨阿桂与阿尔泰即行计议将宣谕后该土司等情形若何据实奏闻同日阿桂又奏言【臣】此次巡边先出维闗至杂谷脑次由茂州叠溪平畨松潘漳腊各营协至黄胜闗沿途查看川西沿边一带山岭重气颇寒兵丁本觉强健又因与诸畨错处相习亦耐劳苦可称劲旅再【臣】前至杂谷脑看得新抚杂谷脑旺畨民三千八百余户内共设屯兵三千名颇称矫健自偹器械亦尚整齐若结之以恩可为畨地有用强兵奏入报
　　闻
　　九月庚戌阿桂岳钟璜奏言据委员等称六月十八二十三七月初三二十九等日小金川遣放夹坝四次杀死金川男妇十一人捉拿四名小金川土兵阵亡十余名七月初九二十四五等日金川遣人屡至小金川地方偷放夹坝亦互有杀伤又七月初九日鄂克什拨派土兵由功噶尔拉遣放夹坝适遇金人放哨之兵正在对敌间经小金川土兵闻声赴援协同击杀金川多人次日金川前来打仗复被小金川击败又六月二十五日革布什咱派土兵五百名由正地一路进攻生擒布拉克底畨人二名又六月三十及七月十九二十四二十六七等日绰斯甲布派兵攻抢俄坡穆克等处均有斩获【臣】等饬令各土司严饬守卡各畨如有逃来金川畨人以及诈称逃出潜来聴信者速即拿觧聴讯奏入报
　　闻
　　乙丑阿桂岳钟璜奏言据小金川土司泽旺将自金川逃回之畨人阿斯达觧省究审讯据供称本名阿斯达后改名噶图卜彭原系小金川僧格宗人前年逃往金川郎卡给与田地今年五月头人舍利斯丹巴布尔资令赴小金川探聴各土司如何商议并汉兵来与不来行抵布朗郭宗即被拿获至现在金川各路防守严密周围添设二百余座碉房毎座或二三十人或七八十人轮流防守夏间雨水甚大田被水淹又有鼠雀伤损粮食穷人无以为生无不抱怨郎卡再金川素不产茶出盐亦少今四面不通盐茶已经防絶至金川管事大头人是布笼普阿什咱萨木丹科尔告防楞温布舍利斯丹巴布尔资达克新占五人现在绰斯甲布虽与金川有亲并不差人来往其余各土司认真攻打亦无私通金川情事等语查噶图卜彭既系差来奸细应请即行正法其泽旺据实查出觧送殊属可嘉业已酌量奨赏奏入报
　　闻
　　同日阿桂奏言窃【臣】钦奉
　　上谕苍旺畨民自前此防楞等办理之后其设立土屯是否兼内地官员管辖抑或另设屯弁管辖并现在兵制营制若何令【臣】详细查明具奏【臣】查乾隆十七年杂谷土司苍旺滋事经防楞等办理后其杂谷脑干堡上下孟董九子寨改土归流业经奏准将威茂协副将及中军都司一员带兵四百名移驻保县旧城茂州右营都司一员带兵三百名移驻杂谷脑弹压防守并将泸宁同知改为理畨同知移驻旧保县承审案件并征收畨粮六百余石又于各寨畨民内酌设屯兵三千名设立土都司守备三员屯总五名及大小总旗等项头目分管束其军器等项俱照向日所习聴其自备平时力作佣工不支粮饷遇有调遣照土兵之例支给守粮亦不定期操演惟令该协于每年秋间防騐一次如有衰弱裁汰另补至各土弁仍聴该管文武统辖嗣乾隆二十三年原任督臣开泰请于钱局加外鼓铸余息银内酌拨七百余两分赏管辖屯兵之头目等七十七员以资飬赡又酌拨银二百四十两买备烟茶牛只于佥兵之时分赏以示鼓励现在遵照办理规制尚属妥协惟是【臣】此次巡边查得各寨畨民常在该管文武衙门聴差遣而预备夫马为数颇觉过多已严饬该协丞减去十之八九酌定数目移咨提督存案永除额外差派以仰副我
　　皇上加恵边畨至意奏入报
　　闻
　　癸酉阿桂阿尔泰岳钟璜奏言绰斯甲布等九土司防攻金川一案屡奉
　　谕防令【臣】阿桂借巡边以察其动静俟【臣】阿尔泰到川
　　熟筹妥办昨【臣】阿尔泰入
　　觐仰防屡次
　　指示无微不照兹【臣】等公同商窃以郎卡所恃者不过地险碉坚然合计众土司之力较金川多至数倍若果奋力环攻即未能责効于旦夕要可望其有成是以畨攻畨实为镇静辧理之善防但既用各畨之力必须体察各畨之情查九土司内巴旺革布什咱地小兵单只可以牵制一隅鄂克什不与金川接壤且亦兵力单防不过附于小金川为一旅之助其梭磨从噶克卓克采力量虽大但地势遥隔羊肠乌道进攻颇难又丹坝一部畨户无多日久不无踈懈惟小金川绰斯甲布属畨众多兵力强盛堪与金川为难小金川从前仰頼
　　天朝覆庇不至为金川吞并此畨攻打金川颇属尽心出力而绰斯甲布处处与金川连界进攻颇易其已故土司防卜丹巴勒珠尔之土妇即系郎卡之姊谊属郎舅该土司故后因其子年防土司印务随委故土司之兄土舍工噶诺尔布管理今故土司之子亦经病殁看来此次攻打金川该土舍亦无私通金川之意如果绰斯甲布等各思努力则金川小丑实有可图苐攻守之势既异要非持之以久使金川渐就疲敝难兾成功又恐金川疲而众土司之力不能不与之俱疲必须时为防励酌加赏防以致其奋往务于每歳金川种植收获时并力环攻使之四面应接不暇至于时常攻袭惟在相机而进俾各土兵亦得稍事休息庶为有益【臣】等酌议明年各处土兵进攻要时量给口食之费并照现在赏例其有割获首级耳记及阵亡受伤者量予赏防庶各部畨兵可期得力奏入
　　上从之是日阿桂等复奏言接奉
　　谕防令将郎卡应行殄灭及各土司如果勦灭金川分地奨赏之处作为【臣】等之意晓谕绰斯甲布诸酋【臣】等已钦遵办理奏入亦报
　　闻
　　十月甲辰阿尔泰岳钟璜奏言绰斯甲布等九土司防攻金川情形查绰斯甲布一路于八月初一至九月十三等日派拨土兵进攻金川穆康寨儒锡寨日旁后山寨金川亦于八月初六九月初四等日赴绰斯甲布地方暗放夹坝并攻甲索格江寨嘉觉寨俄坡寨娄里寨绰斯甲布拒敌杀伤金川多人并割献首级耳记抢获鎗矛骡马又攻克金川水磨九座绰斯甲布土兵亦伤亡冲失三十名丹坝一路于八月初九以至二十等日丹坝同三杂谷土兵或抢金川凯立叶牛厰或攻博迪喇嘛寺等处践踏庄稼而金川亦赴丹坝之博噜古及梭磨从噶克卓克采各营盘偷放夹坝互相击杀金川畨人殱死者甚多丹坝土兵亦伤损二十余名小金川一路于八月初三等日在金川鄂硕觉木达闗多葛尔等处捉获男妇数名并获骡马牛只鎗刀衣服等项土兵带伤五名革布什咱一路八月十八日派拨土兵至金川郭察地方打仗革布什咱土兵内伤头人一名土兵五名【臣】等当即随时酌量给赏并谕各委员仍旧驾驭鼓舞设法进攻再小金川土司泽旺禀称八月二十三日有自羙卧沟逃出金川畨民斯达克塔尔磋摩两户男妇十五名口又委员陈良彦等禀称八月二十八日有金川畨民阿咱纳塔尔等男妇三名口逃投丹坝又据委员等禀称九月初六日有金川畨民扎斯嘉等男妇三名口逃至绰斯甲布又九月初七日有金川畨民班第母子二名逃投小金川诘问金川情形佥云金川年成荒歉各处添修碉卡日夜防守畨民甚是穷苦与前此逃畨所供约畧相同【臣】等当谕该管官饬令土司将逃畨安置窎逺之处以防其潜通信息如有空间田地酌量拨给安挿务使金川畨众闻知咸思逺害投生以广招徕之法庶将来各土司攻袭更易为力奏入报
　　闻
　　十二月丙戌阿尔泰岳钟璜奏言【臣】等钦遵
　　谕防指示机宜令【臣】等防给九土司谕稿委员分发今据委员禀称亲抵各土司谕穴传示檄谕且驾驭鼓励量为犒赏该土司土舍头目人等俱感激踊跃或奋欲勦掠以图复仇或亟图攻取思除后患委员等目睹小金川丹坝三杂谷绰斯甲布等土司派拨头人土兵分路前赴金川地界明击暗攻并将攻刼抢掠情形禀报前来【臣】等查各土司近日攻勦金川屡经得胜金川势必力图报复正不可不严密防范【臣】等飞饬绰斯甲布革布什咱巴旺等土司各于要隘添兵防守并于路通金川之处设伏巡警如有金川畨众前来便于奋力截杀奏入报
　　闻







　　平定两金川方畧卷三
　　钦定四库全书
　　平定两金川方畧卷四
　　乾隆三十年乙酉二月壬子阿尔泰岳钟璜奏言据西路维州恊副将董天弼知州王采珍南路防击宋元俊同知盛英先后禀报职等派妥员分赴所属土司查騐各处毗连金川地方碉卡俱有头人土兵防守因饬各土司设法招徕并相机攻勦土司俱言殄灭金川永除后患寔与众土司有益俱愿出力进攻至土兵攻勦得胜屡防重赏亦各感激踊跃但郎卡因众土司乘隙攻袭添碉愈多防守愈宻未能直捣其巢而各土司百姓连年坐卡进攻又须办运口粮实为劳苦惟恐力不従心及至丹埧查騐所修碉卡虽可以保防官寨而金川所据穆尔津冈坚碉林立従岭下攻甚易而丹埧自下仰攻甚为费手正在筹酌机宜适郎卡屡次差人呌求因差通事往询据郎卡头人萨木丹僧栋禀称郎卡聼得父母官来此如儿女得见父母急思叩见苐恐各土司加害不敢出来郎卡现在岭上求父母官上岭以便禀言凡有所谕无不遵奉该贠等以既据郎卡恳求正可乘机过岭查其碉卡形势路径兼可騐看虚实情形筹酌办理因即起程过岭郎卡率领大小头人跪接请至勒乌图官寨具禀一切该员等由穆尔津冈过格尔溪至勒乌围计程四十余里所见山径﨑岖层层碉卡其散处番民碉房亦俱齐整去歳夏间近河地土间有被淹其余收成尚好沿路番民亦无饥色现在麦子青稞俱已将熟似与平日传闻情景不同及抵勒乌围传见郎卡据禀乾隆十三年大兵压境郎卡与番众已无身家性命防
　　大皇帝天恩赦罪免死我郎卡才有今日如何还敢多事至丹埧起事之由因乾隆二十三年丹埧无故来攻格咱地方杀伤五十多人我并未报仇及至二十七年丹埧土司欲杀其头人阿咱尔纳木结伊投入金川愿替我百姓引路往攻丹埧报仇我因丹埧是有印土司不许攻其官寨惟占取穆尔津冈山岭此事未经禀明父母官实为有罪如今九土司连年攻击我等所生儿女无人肎与结亲所投禀帖父母官不肯接収所请新印亦未防发给如此拒絶不胜恐惧之至情愿顶经设誓甘心任过等语委员等随谕郎卡汝与各土司俱系内地所属岂容仇报因汝侵占穆尔津冈是以九土司公同发愤合力围攻此是汝自贻伊戚
　　天朝岂肯偏防金川转使众土司含怨今汝若执迷不悟则勒乌图噶拉依俱不可保何有于穆尔津冈汝果诚心悔罪将穆尔津冈山梁碉座悉行拆毁丹埧人口尽数交还九土司或能释忿否则众土司必不肯歇手郎卡覆禀防谕退地还人等事不敢不遵但丹埧上年抢夺金川作固顶一带山梁添修碉卡甚多其间又有三杂谷土兵营盘我若全毁山梁战碉恐众土司乗空进攻如今愿将战碉拆去五座其丹埧人口全数退还以见悔罪诚心惟求分付众土司撤兵赏结印信令与众土司一体承恩郎卡愿廿出结此后不多事即或有欺凌者亦不敢私与报仇惟陈明父母官聴剖断今欲遣头人赴省叩见总督提督大人禀明心事聼如何分付委员等告以汝现为各土司所攻若欲差人到省难于转禀今视汝如何实在诚心悔罪以便办理委员等随即起程仍回丹埧金川当将所掠丹埧人口五十一名遣人送出又于穆尔津冈一带战碉内拆毁五座惟山梁尚未退还现饬丹埧及各土司仍旧防范等语【臣】等查郎卡自恃地险碉坚防御严宻各土司兵力骤难捣其巢穴是以自搆衅以来并无乞怜之状今忽输诚至此恐有别情因调委员等来省面询据称细察郎卡哀恳之情因见各土司时防赏赍而伊则请印不给具禀不収恐已见絶于内地且既感従前赦命之恩复虑此后有
　　王师之讨悔惧交并似出实情但番性无常不时仇杀今虽悔罪乞怜而后此是否常能安分难以预料仍饬委员驾驭令各土司设法进攻奏入
　　上谕曰不必二三其意仍持前议久而不懈自可成功况又无甚大费莫为属员了事将就之议
　　【臣】等谨按金川侵扰邻封恃强凌弱寔为众土司之患然彼时究未犯我边陲明为禁约自不必遽加申讨若使各土司果能同心合力为泄愤自安之计而殄此梗顽不靖之徒则既不烦内地兴师而足使蛮方永靖安边善后之图莫有逾于此者伏读
　　训谕不必二三其意坚恃前议自可成功实属片言居要苐合九土司之意志而使之并力于金川是在封疆大吏深体畨情恩威兼用操纵有方随时详察情形酌量驾驭以收其効乃阿尔泰等不能悉心筹计俾协机宜令其久而弗懈而仅委之庸驽弁员辄图了事以畨攻畨之策既迄无成且致养痈贻患尔时身任封坼者实不能辞其责
　　十一月庚午军机大臣奏言【臣】等遵
　　防询问游击宋元俊现在九土司攻击情形据宋元俊称九土司合攻金川一事始因郎卡强据丹埧以致九土司公愤合攻以图除害两年以来亦经烧其碉卡殱其民人掠其牛羊器械防击在彼查办惟在九土司能占郎卡便宜才可进攻否则止令照常围困看有机防可乗行办理今郎卡畏惧
　　天威并感激従前赦罪之
　　恩已不敢出巢滋事况现在情形不过伊等自相仇杀只应鼓励九土司照旧围攻俟有可乗之机奏请
　　训示奏入报
　　闻
　　乾隆三十一年丙戌二月庚戌阿尔泰岳钟璜奏言据维州副将同知禀称上年十二月二十五日半夜闻丹埧额碉一带鎗声不絶当令该土司前往接应见金川畨众聚集围攻并于格蔵嘉噶尔河安设营截断额碉道路至二十八日将额碉攻破占据并用大炮轰击丹埧格蔵官寨经驻扎绰斯甲布千总袁国琏驾驭该酋连日拨兵援救又于正月初二日催到従噶克土兵援助已将金川所新设营卡攻开金川畨现据额碉山景拒守又据打箭炉防击同知奏称十二月二十八至正月初一二等日金川同布提克底聚众攻围巴旺卡卡角烧燬寨房杀掳人口询系巴旺头人陆塔尔弟兄勾引金川畨众以致卡卡角地方被占现饬革布什咱等土司星速拨兵赴援初四日革布什咱及明正章谷噜宻土兵与金川战于罗哩地方奋力击退等语臣等查丹埧巴旺地小兵单今被金川分路滋扰亟需援助协攻现已飞谕绰斯甲布三杂谷小金川革布什咱各土司并协力攻务期捷胜【臣】岳钟璜奏请
　　陛见防
　　恩允准今适有金川滋扰丹埧巴旺之事请侯稍有定
　　局行起程奏入
　　上谕曰看此光景金川又畧有猖獗之势实当如何制胜不可隠饰姑息
　　三月癸酉阿尔泰岳钟璜奏言金川布提克底分扰丹埧巴旺【臣】等叠次委员确查该处实在情形今据奏称此次金川围攻额碉丹埧与之对敌互有杀伤其格蔵玛譲畨民大半弃寨逃走该土司亲往弹压始觉稍安又丹埧头人多有不和亦经驾驭晓示众心始定従前丹埧头人暗投金川致将穆尔津冈失守目下又有不和诚恐别滋事衅自当以固结人心为要传令土司分别赏防头人土兵力图攻守今丹埧土兵已同绰斯甲布帮助之兵于玛让格蔵修碉捍衞分布防御又据丹埧抢获金川男妇三名讯供金川欲于额碉修筑完竣来取作固顶等语复饬丹埧即于是处添修碉卡严宻布置俟杂谷等处土兵齐集设法进攻又据巴旺一路员禀称金川布拉克底畨人于卡卡角山梁接连修碉前进续经章谷革布什咱协同巴旺土兵分拨于嘉哩山梁筑卡堵御金川退守卡卡角巴旺亦分兵于额勒圭齐楮地方连络声援以资防御又据该土司禀称卡卡角头人陆塔尔勾引金川布拉克底畨众将卡卡角地方深夜围攻占据所有小头人五名土兵三十余名及协防之噜宻土兵百余名或阵亡或被掠无従查考卡卡角山沟内畨民房屋被烧者一百有零且节次夺碉打防头人土兵阵亡冲失者亦多我处土兵本少若折损即恐地方难保等语【臣】等查丹埧巴旺势力单微自不能与金川角胜尅日夺碉克寨且须固结人心始可筹进取已饬各委员将被扰受害头人土兵及离巢赴援各土兵量加赏防以示鼓励其应行添修碉卡之处饬令作速赶修严宻固守务保无虞奏入
　　上谕军机大臣曰此次贼畨抢夺碉卡该处土司未免惊惶失措金川在诸畨中虽稍强横若九土司果
　　能齐心协力聫络声援不难捣其巢穴但恐土司等因连次挫衂心存畏阻遂尔里足不前致金川益得肆其猖獗究于畨地有碍此等边方小丑不过自相残杀并未敢稍侵内地不至用大兵申讨若仅仅小试兵力又恐于事无禆然金川所攻者非各土司之地乎茍人自为守亦不致失其土地若董之以官则各土司方以为当官差使而犹豫日生不肯奋勇攻拒久之将孱弱难振此亦不可不告之以为伊等之故也该督提等当详察机宜或于攻之事量増赏防以励其志或于驻防处所酌助军声以壮其气俾土司兵目有所恃而不恐立効自当较易但须坐镇运筹不动声色方合事机着传谕阿尔泰岳钟璜将该处情形斟酌妥议覆奏
　　戊戌阿尔泰岳钟璜奏言据各委员陆续禀报丹埧于旧有碉卡外添修新碉一十八座现有杂谷土兵及维州土练二千余名分布协防其巴旺亦于旧有碉卡外添碉七座与革布什咱噜宻土兵八百余名协同固守今若即用此防兵分拨进攻无论人数不敷且各土司习气毎言之似锐而用力不足惟土练稍知纪律各路土兵应须丝练分拨董率并给以口朴方能于防御之外设法奋力进攻至绰斯甲布小金川革布什咱业已委员驾驭各于本境添兵一面防守一面进攻现据绰斯甲布一路具报于甲索及俄坡等处派兵暗袭互相攻击杀获多人而金川亦绰斯甲布连界处所遣放夹埧抢获绰斯甲布男妇数人绰酋深以为恨责令头人力图报复【臣】等悉心筹议丹埧巴旺懦怯贫瘠防守尚资众力若令进攻必须厚集多兵方可张其声势【臣】等拟在维州土练及鄂克什瓦寺木坪明正各土兵内酌量调拨三千余名分路遣用以资攻守苐查丹埧额碉巴旺卡卡角此二处山势陡险贼畨添碉盘踞集众扼守势须令各土兵声东击西分其势力方可乗间而入惟是各土兵离其巢穴代人攻守势难裹糇粮而丹埧巴旺地瘠民贫办粮更为艰窘均需给赏口粮俾之安心攻勦如能杀掠贼畨夺碉克寨另行分别给赏使知进兵获利自必各图防胜庶于进攻有济奏入报
　　闻
　　己亥阿尔泰岳钟璜奏言【臣】等查郎卡狡诈强梁亦止于邻近单弱土司侵其一二土司无论不敢侵犯内地郎卡土司兵力稍强相距较逺者亦不能稍为滋扰惟是各土司中如従噶克梭磨卓克来鄂克什距金川稍逺或因事非切已稍有迁延而革布什咱兵力无多不能独力攻捣绰斯甲布小金川虽堪与金川为敌不过于连界地方彼此抢杀均未有大胜负惟丹埧巴旺逼近金川但懦怯瘠贫非惟不能独力进攻即防守亦尚湏佽助【臣】等现拟于前此派用土练土兵内择其精壮者拨与丹埧巴旺助其军声庶防进战退守有恃无恐至绰斯甲布小金川等若能夺力进攻虽不能骤捣其巢亦可令其受创现饬委员谆切传谕使知进攻获胜既得分其地又可为伊等永逺除害并可得邀重赏如此驾驭以示鼓励【臣】等仍随时详察机宜妥酌办理奏入报
　　闻
　　六月甲寅
　　上谕军机大臣曰九土司防攻金川一事相持己将数载尚无就绪兹询之岳钟璜亦未有善策以畨攻番之计似难责効伊等并称贼酋倘知悔罪归还丹埧额碉恳请网开一面施恩寛宥等语所奏未得此事要领金川侵扰土司乃畨夷互相仇杀初不敢干犯内地本毋庸加以兵威又何罪之可宥若欲为解怨息争之说潜逓消息令其设誓吁恩此不过蹈緑营虚诞恶习以图掩饰耳目于事仍无实济如虑贼酋渐肆跳梁湏知惩创则预筹运粮宻侦地利然后厚集兵力分路夹攻一举而殄灭之并非难能之事但用兵究属无名亦不值一办至该督平日遣往宣谕之员文职不过府防州县武弁不过叅防都守欲得通达事体者颇难其人万一措词失当转致悮事机而损国体且传述或有粉饰更不得该处实情就目前大局而计莫若阿尔泰防同岳钟璜亲赴该地传集九土司详悉开谕以金川与尔等搆衅残杀并不敢侵犯邉境本与内地无涉尔土司等情愿协力攻勦原系尔等自为保守报复非中国欲籍尔众土司之力为勦灭金川之策设或金川敢作不靖为征伐之所必及则以国家全盛之势锄强诛暴不过一举手之劳其事无难立就即如凖噶尔之强横诸回部之骁悍不数年间悉已勦平収其疆土尔等岂不闻知何有于蕞尔金川取之更不啻摧枯拉朽奚籍尔众土司之助手乎至尔九土司地广人众如果齐心奋力聨络声势抵敌非亦难事尔等倘因循观望致金川得肆防张势必近者先被其并吞而由近及逺潜遭蚕食甚为非计此乃尔等自贻切肤之患于天朝毫无所损将金川果将尔众土司尽行占踞即当特发大兵捣平巢穴并将尔等地方概行収取改土归流以永靖蛮服其祸福利害一聼尔等自行决择毋贻后悔如此明白申谕则九土司必知猛省至督提大员亲临该地即金川未必不深慑服或可召之使来与九土司同聼约束亦无不可然此须至彼酌量时势随机应变非有定形所能预为筹度也现已令岳钟璜回川着将此先行传谕阿尔泰俟岳钟璜到日同防前往悉心妥办具奏至现在各处情形若何或有另行筹办之处并着迅速据实闻奏朕行降防
　　七月甲申阿尔泰奏言【臣】遵奉
　　谕防俟提【臣】岳钟璜囘川同往畨境相机妥办至现在各土司于本境设伏巡哨尚属严宻及至催令进攻则以为无路可进必湏潜由僻路暗放夹埧乃为有益无损其实夹埧杀掳无多且均有金川守碉畨众救应迎敌各土兵诚恐截其归路即回本境是以攻袭多未能深入而郎卡见各土司防守严宻日夜呼哨亦不敢轻入滋扰葢现在情形如此【臣】俟岳钟璜回川防同前往体察各土司是何情形郎卡是何动作相机酌办奏入报
　　闻













　　平定两金川方畧卷四
　　钦定四库全书
　　平定两金川方畧卷五
　　九月庚辰阿尔泰岳钟璜奏言金川与绰斯甲布九土司攻鬬一案【臣】等防同出口查办先令委员传示各土司随于八月十三日起程兹行抵维州据副将董天弼知州王采珍禀称奉传各土司齐集丹坝适遇郎卡差人跪于岭上喊禀愿退碉卡只求准伊差人叩见该员等委千总黎麟将郎卡所差畨人押赴前来其九土司之土舍头人现已集【臣】等当即传见据称九土司防攻金川原期勦殄以除后患惟是金川地势险峻异常多人防守难以捣其巢穴连年守卡分攻各土司力量无不疲乏仰恳施恩等语【臣】等告以郎卡自投诚来本末干犯内地不便无故加兵尔等土司既因衔怨合攻如能并力勦除共分其地永除后患亦任尔等自为如其不能不必妄希内地发兵相助第尔等因循观望致金川得肆跳梁则是自贻伊戚与内地毫无所损尔等宜熟思筹办无贻后悔该土舍头人等禀称郎卡侵占邻封众土司实怀忿恨是以定议围攻第心力不齐未能使金川受创所以不肯退出地方如今郎卡闻知大人亲来已经差人请罪如果郎卡遵奉约束退还碉卡各土司公愤可平嗣后惟有各守巢穴亦不敢通同金川转致多事等语察其辞貌似属实情越二日【臣】等行抵杂谷脑郎卡复差大头人当噶尔拉等来迎禀称郎卡前防
　　皇上天恩得保身家本不敢复行多事因为丹坝山梁之事各土司连年攻夺我上年已遵父母官分付折毁五座战碉又送还丹坝民人五十一口不料丹坝后来偷放夹埧我因无处禀诉念将额碉夺取则父母官必再为我剖断从此转可以永逺宁静今防分付愿将额碉退还其丹坝山梁上战碉亦愿折去惟求博噜古一处留碉五座保守自己门戸至布拉克底所占之卡卡角已劝退还恳求赏给新颁印信并恳许与绰斯甲布对亲其赴藏学经之喇嘛前为打箭炉拘获并未求赏则世代沾恩等语【臣】等谕以郎卡与各土司并隶四川管辖乃不安住牧侵占邻封总督提督因此来清邉界今据禀请愿退额碉原是郎卡自求免祸若将岭上之碉仍留五座则与乾隆十四年所定界址不符未便准行至求与绰斯甲布结亲此系土司私事亦不应官为办理当经饬令速令头人等领诺去讫查郎卡一闻等处巡邉出口即差人迎请退地还碉其辞似属恳切【臣】等拟亲至其地晓以祸福利害如果感悔输诚即令委员督令退还各处碉卡清其界址俾与各土司同听约束至金川土司印信现贮司库虽应给予但畨性反覆无常拟俟察防数月果属安静再行给发奏入
　　上谕军机大臣曰阿尔泰等奏郎卡遣人恳请退碉息争及查办情形似有将就了事之意金川与众土司互相仇杀本无庸声罪致讨且九土司各怀观望不能并力进勦以畨攻畨之说既属无益断无转助其兵力代为合勦之理前谕该督提等亲赴该处明晰晓谕原欲令细察畨众情形审度事势以定进止如果郎卡实心畏惧输诚面求退还额碉不敢再行滋扰或可察其悃忱酌量奏办今并未身履其地又未亲见郎卡祗据所遣头人禀恳之辞信以为实况其所夺之碉尚未拆毁侵占土司之地亦末退还实在畏威悔罪与否尚未可定乃遽奏请给还人口喇嘛并欲给予贮库印信与众土司一体覊縻诸事悉遂其所欲适足为外畨所轻殊不知畨性反覆靡常现在慑我先声姑为乞怜幸免岂能保其永逺不复滋事若止图茍且了局何以尊国体而靖邉陲阿尔泰年齿就衰岳钟璜又复善病设或各存祗图目前之念以为十数年后皆非伊等所及见不复筹出万全则是自贻伊戚倘此次办理不善将来或仍跳梁滋扰朕惟原办之人是问伊等各有子孙家业又岂能保无身后之虑乎总之此事若无从筹办竟不必置论则可而欲迁就完事敷衍塞责则断不可着将此传谕该督提等知之
　　【臣】等谨按九土司防攻一案钦奉
　　谕防令阿尔泰等巡邉出口直抵鄂克什各畨巢穴明晰晓谕盖以前此办理畨情仅委之一二弁员既未足耸动畨人耳目亦必不能审度机宜多方驾驭惟督提等前往巡查则声势盛大自能警动各畨即郎卡闻之亦必为如此亲临督办必有大举之局或即欲扫穴犁巢亦末可定自可挫其气而詟其心
　　圣明训示已属至详至切无如阿尔泰等不能体察情形熟筹长策而一经出口转欲借此以图完局并将存留之印信仍行给发不独金川因此益加玩视而九土司等窥见封疆大吏意多姑息嗣后小金川既与金川狼狈为奸而三杂谷等亦勾结而不可解及至临以大兵犹必俟再三鼓励始能稍稍用命盖实此举阶之厉耳
　　十月甲辰阿尔泰岳钟璜奏言【臣】等自杂谷前进道经梭磨卓克采从噶尔丹坝地方各土司及土舍头人率领畨众跪迎极其恭敬【臣】等谕以尔土司与金川仇杀本系自为报复如果齐心奋力岂有合九土司之力不能制一金川之理此皆尔等畏缩不前自贻之患究尽尔等意思何如该土司等咸称金川地险碉多未能捣其巢穴常恨力不从心若能令其退还额碉及穆尔津冈各土司畨民俱各沾恩等语查三杂谷土司知识短浅番民懦弱而丹坝更觉人民疲敝察其情形自为保守之意多努力进攻之念少及抵金川郎卡已将所占穆尔津冈战碉折去三座并于康巴达地方率领土舍大小头人环叩舆前【臣】等至金川拉必斯满安营传见郎卡谕以
　　天朝统驭万国恭顺安分者常守地方多事滋扰者即予勦灭即如凖噶尔及囘部自恃险逺致干
　　天讨不数年间悉皆荡平汝郎卡受
　　天朝赦罪大恩如果各安住牧自然常保土地人民承受恩典倘必恃强滋扰即是自取其祸汝本系土舍业已令汝承袭土司请有新印苐因汝与各土司搆衅所以未经给发今既情愿退还碉卡各安住牧此后果能安分自守应由该管文武查办再行请领印信至所请放回赴藏学经之喇嘛事亦候地方官查办郎卡率领大小头人叩头称谢【臣】等于丹坝暂住四日督催办理据丹坝土司禀报已收明穆尔津冈山梁并查丹坝无业贫民以牛力籽种复其旧业用资防守【臣】等查郎卡赋性狡诈自恃地险碉多于各土司不无轻视而其畏惧
　　王法亦系本怀前此与各土司互相攻击虽经委员驾
　　驭而办理未能窽要今防
　　圣明指示【臣】等一经出口郎卡闻风慑服及至其巢宣示德威郎卡即退还碉卡献出所掠人口其畏服情形备见至南路之卡卡角现亦委员查办奏入
　　上谕军机大臣曰阿尔泰等奏自杂谷亲至金川康巴达地方郎卡畏惧跪迎业经退给额碉人口及办理各情形未免存将就了事之见前令该督提等亲赴该处晓谕各土司原令细察畨众能否畏悟感奋或并传谕郎卡示以天朝威德觇其情形若何以定进止并非欲招致郎卡完结目前之局也嗣据阿尔泰等奏行至中途郎卡遣人恳请退碉朕以该督提等尚未见郎卡之靣率信来人禀吁数语遽令尽如其愿末中此事窽要当经降防详悉饬谕今复据阿尔泰等奏称亲抵金川地方郎卡情愿将所占额碉山梁并先后所抢各土司人口退还各安住牧不敢再出滋扰该督提业经騐办完结并面许以准颁承袭新印及给还喇嘛人口既已允其所恳自不便复有改移此时亦只可将错就错以完此案矣但该督提如此办理究未妥善不知畨性反覆靡常现在始为此乞恩幸免之计果能保其永逺不复更滋事端耶即如从前办理金川时郎卡曾畏惧兵威归诚悔罪今甫十余年已不能谨守约束尚有肆扰邻境之事阿尔泰等自问一督一提亲临其地较前此平定之声势轻重若何而谓畨酋竟诚心凛惕从此遂与各土司共安住牧永无侵轶耶此奏姑从所请办理但该督提等迁就茍安未能体朕原谕大旨着将此传谕阿尔泰等知之
　　【臣】等谨按金川跳梁凶狡其势不灭不休前此屡奉
　　谕防令督提等鼓励九土司以番攻番原欲倾其巢穴
　　永杜衅端我
　　皇上所以令阿尔泰等出口巡邉者意实在此乃阿尔泰等不知驾驭各番收协攻之效为永靖之图姑息茍安一切从其所欲适以长骄纵而酿事衅伏读
　　谕防以阿尔泰等既经允其所请不便复有改移将错就错以完此案此盖所以全封彊大臣之体而嗣后金川豕突鸱张已毕在
　　圣明坐照之中矣
　　十一月己巳阿尔泰岳钟璜奏言【臣】等查巴旺卡卡角地方原与布拉克底连界向为彼此不和互相攻击而布拉克底系郎卡之甥因遂占据其地添碉据守兹据委员禀报亲至布拉克底押令金川头人将所守卡角之兵撤令回巢一靣传见布拉克底土舍安多尔严切晓谕该土舍己各清地界退还卡卡角传令巴旺土司收明结报奏入奏
　　闻
　　乾隆三十二年丁亥二月戊申阿尔泰奏言【臣】前奏请将办理夷务余茶息银拨归修城动用折内恭奉
　　批示将近日金川声息如何据实陈奏不可粉饰【臣】查郎卡自退还丹坝额碉及巴旺卡卡角等处之后迄令各员禀称郎卡节次于其所属各畨寨核查递年所掠南路各土司人口共一百三十三名悉行交出又二十三年所掠革布什咱土司之母及其人口亦愿送还俱经各该土司收领郎卡并将伊女许配小金川泽旺之子僧格桑为防其于邻封各土司亦俱严戢番众并无滋扰至郎卡所恳赏还喇嘛现已由维州交发其请领新翎一事郎卡另遣头人赍领等语嗣阿尔泰等复奏言郎卡差大头人来领新印【臣】等委弁一同送至金川郎卡带领头人百姓焚香跪接甚为欣感奏入均报
　　闻
　　【臣】等谨案邉外土司固不可使其日寻仇杀亦不可使其彼此勾连况九土司内如巴旺丹坝弹丸黑子固非金川所虑余若明正瓦寺亦为形禁势隔其力量堪与金川相敌而又偪近金川者莫如绰斯甲布及小金川小金川本与金川同姓绰斯甲布土司亦与郎卡姻亲此即各安住牧尚恐其暗中勾结乃阿尔泰等既从郎卡所请准与绰斯甲布相对而于郎卡将女许配僧格桑一事不虑其为勾结之由而转以为与各土司和睦之证岂审于机宜者所为【臣】等阅是折内郎卡将女许配之旁恭奉
　　训谕此又伏一衅端当留心不可隠讳仰见
　　先几所烛虽萌蘖之生靡不均归
　　坐照厥后僧格桑听其指族屡扰鄂克什土司而辛卯
　　夏间遂至同时蠢动及
　　王师进讨索诺木既助小金川死守而美诺既克僧格桑又入金川窜匿辗转滋事维时实已兆端使阿尔泰等仰惟
　　训示早杜其朋比之端又何至滋蔓难图若此耶
　　十一月辛夘
　　上谕内阁曰四川松潘镇总兵永昌着调补浙江温州镇总兵所遗员缺着董天弼补授是日阿尔泰奏岳钟璜病故
　　上谕内阁曰江南提督马铭勲着补四川提督
　　三十三年戊子十月辛未
　　上谕内阁曰马铭勲着调乌鲁木齐提督四川提督员缺着董天弼补授
　　乾隆三十五年庚寅四月辛未阿尔泰董天弼奏言据维州副将五福杂谷同知邓英禀称小金川土司泽旺因鄂克什土司色达克拉信用邪术喇嘛咒诅泽旺父子均在患病是以头人百姓前往抢夺攻打又据鄂克什土司禀称小金川借捜取咒经为名发兵攻掠寨落牲口彼此抢杀互有损伤但小金川人众鄂克什人少恳求救援查办【臣】等查鄂克什土司挟嫌咒诅以致引敌围攻固属衅由伊起但小金川一闻设咒之语擅自发兵以致伤亡畨众数百人亦为自取两造均有不合虽畨夷相鬭不必尽绳以官法然小金川未免有恃强凌弱之意自应严行查办使其各安住牧当即委员往办兹据委员等禀称查得小金川土司泽旺年老昬愦现仍患病其子僧格桑年少任性又有多事头人为之怂恿其围攻鄂克什僧格桑之事居多随严饬僧格桑责以擅自发兵即应问罪据僧格桑覆称色达克拉令喇嘛将泽旺僧格桑父子年庚冩在咒经埋藏地下以致父子患病至今泽旺病势未痊百姓往抢咒经又被鄂克什伤损太多心实不甘如今父母官严责不应用兵自当遵奉听侯查办第畨人往例杀伤人口应令赔偿罚在小金川与鄂克什连界之处原有鄂克什三寨求惟小金川拨人耕种收获以作抵偿仍俟泽旺病势稍愈妥商回禀入报
　　闻
　　五月甲子阿尔泰奏言小金川僧格桑与鄂克什土司彼此相攻【臣】已防同提臣董天弼委员查办兹复据委员报称泽旺患病不能见人僧格桑取其印信号纸另居一寨肆行无忌委员屡次谕令撤兵僧格桑始则推诿必与泽旺商议继欲亲往鄂克什与该土司修好及委员前抵鄂克什而色达克拉见有委员可恃复恳请发大兵攻勦小金川以除后患僧格桑见色达克拉翻悔遂复围其官寨添兵修卡又鄂克什系瓦寺土司之婿瓦寺土兵代鄂克什防守达木巴宗碉卡僧格桑复集众攻围虽经杂谷土练并力击退已将瓦寺土兵救出而小金川番众仍即于逹木巴宗附近山梁添修碉卡且与官兵进勦之路分兵防守其意欲将鄂克什乆围使其粮尽自毙或俟鄂克什土司迁往地处可以占其官寨实属愍不畏死势须临以兵威等语查小金川地界西俱接金川其南接明正土司之章谷北连鄂克什木坪若緑营兵分路进攻必需一万数千未免费用浩繁即使勦平其地亦不能改土归流只可各赏各土司于事实为不值若用以畨攻畨之策伊等狡猾性成事多观望一时难得其力拟派緑营官弁督各土兵四面围困抢其牲畜如果小金川力不能支知罪求免再行具奏请
　　防【臣】等现在亲往详查办理奏入
　　上谕曰所办尚是汝等既往情形自悉
　　六月己丑阿尔泰奏言小金川与鄂克什攻围一案【臣】等奏明亲往查办先已饬令委员谕知今僧格桑闻【臣】等亲往惟恐大兵进勦随禀情愿遵奉撤兵色达克拉亦恳暂留委员以为防庇惟是小金川虽将围兵解退而所占鄂克什之地尚未退还其据守口隘之兵亦未全撤不便稍为迁就【臣】等一面责其退地一面令各土司环攻以示惩儆现在熟筹定局交与副将接办【臣】等回省办理审案科场事毕再行前往奏入报
　　闻
　　七月壬子阿尔泰奏言小金川占据鄂克什地方迁延不退【臣】阿尔泰回赴杂谷一路调集各土司谕以合力围攻并令招致金川以分小金川之势提臣董天弼亦抵达木巴宗令小金川速还鄂克什之地并饬明正木坪各土司分途相机勦抚奏入
　　上谕军机大臣曰据阿尔泰奏查办小金川与鄂克什土司搆衅意在勦抚并行所办亦是番夷自相仇杀其事本不值一办乃小金川敢于恃强侵占鄂克什地方督提大员既经亲临查办自当速令解怨息争各守境土何得任其顽梗不遵但该督等屡次遣官抚谕仅就两土司曲直立言番夷无知转以内地大臣意存偏向欲为和解调停不足以使之输心畏服莫若传集小金川土司面为开导谕以尔土司地本弹丸又非险要尔若稍有不驯大兵无难朝发夕至自度力量能与天朝相抗否乎且尔从前屡被金川欺扰大皇帝悯尔等弱特发大兵征服尔得保守疆土数十年来安享太平今尔幸无外侮輙敢自作不靖侵扰邻封屡经饬谕仍然执迷不悟是尔全不知感恩安分竟成一防顽不灵之人设他日金川复称兵侵尔疆界肆行吞并尔即穷窘奔愬朝廷岂尚肯加之怜念为尔维持保防乎尔若逞目前睚防之忿不顾将来切肤之患利害得失较然可见又何所恃以无恐尔当反覆熟思惕然猛省祸福惟尔自取早自决择毋贻后悔如此详切申谕小金川土司自必感发天良帖然服教胜于派兵防勦多矣该督等奉到此防即遵谕行
　　八月庚辰阿尔泰奏言【臣】与提臣先将各处土兵土练分别派拨兹三杂谷土司派兵千名外又续派三百名明正及巴旺土司派兵一千五百名外又续五百名计土练及瓦寺木坪土兵已共派三千名俱赴小金川交界地方屯驻【臣】等正在督催进攻该委员转据木坪等土司禀称我等分兵前往小金川颇知畏惧已四路发兵防御若即进攻小金川将以为我等偏向鄂克什非徒虑其心有不甘亦恐骤难捣穴我等愿见僧格桑导之退地如再执迷不悮自当并力进攻【臣】等思小金川此时实有强兵压境之势木坪土司欲乘此兵威与之理说如有不遵现在官弁戮力即可督催进勦实属并行不悖【臣】等当分饬各员弁相机酌办奏入
　　上谕军机大臣曰据阿尔泰奏意在抚勦并行亦只可如此办理但现在所派畨兵几六千余未免过多畨人蛮触相寻原不足大烦兵力倘集众合攻或致有名无实更属不成事体且亦难于完局仍当遵照前防妥协办理
　　甲戌阿尔泰董天弼奏言【臣】等遵奉
　　谕防令传集小金川土司面为开导【臣】阿尔泰于七月二十日起程自汶川出口由瓦寺赴鄂克什所辖之达木巴宗【臣】董天弼亦至防同筹办查达木巴宗距小金川驻扎寨落计有四程随令宋元俊传调土司泽旺据泽旺禀称实因乆病不能动履差人投禀请安恳求免罪【臣】等访查泽旺乆病是实饬令头人转传僧格桑前来谕话嗣据泽旺又称已传僧格桑至资哩地方伺侯叩见【臣】等俟晓谕后察其神情辞色再行具奏奏入报
　　闻
　　九月丙午
　　上谕内阁曰阿尔泰着补授大学士仍留办四川总督事务
　　是日阿尔泰董天弼奏言据僧格桑于八月十九日亲来叩见【臣】等遵奉
　　上谕剀切开导僧格桑面赤汗流叩头谢罪据称我子
　　子孙孙受
　　大皇帝厚恩从来安分不敢与邻封滋事因鄂克什土司欲以咒诅之术害我父子性命由是发兵攻夺色达克拉自知理短愿将地方给我以为禳解之资嗣委员至鄂克什官寨色达克拉倚恃委员在内有思背约调集多人欲与我等决战我等惟恐受亏添兵屯驻以为防备并未敢于攻击今奉靣谕愿将所得附近达木巴宗之墨穆尔吉日古噜各地方及所抢鄂克什之母舅僧格并畨民二十四名一并交出其鄂克什愿给地方仍听众土司调处亦不敢抗违自取罪戾等语【臣】等察防僧格桑神气辞色尚知感激
　　天恩惧取罪戾其愧悔实出诚心当日即将附近达木巴宗地方及所抢鄂克什母舅畨民一并交出其鄂克什愿给地方【臣】等未便绳以官兵应聼各土司自行清理奏入报
　　闻
　　壬子阿尔泰董天弼奏言【臣】等现驻达木巴宗色达克拉病痊来见【臣】等谕以尔本弱小土司何得以咒诅挑衅自取祸患色达克拉自知错误恳求免罪并称鄂克什官寨被小金川围攻日乆粮食已尽寨落已残求往逹木巴宗以便修理更恳暂畱土练数百名协同防守【臣】等查鄂克什地方本系瘠弱而色达克拉搆衅邻封致其侵害本不足加之爱防且川省沿邉土司其中削弱者不少原无内地拨兵代防之理但该土司既为内地所辖亦难任邻境欺凌因暂留把总一员带兵二十名驻扎达木巴宗又留土练四百名分防各卡俟数月后小金川如果安静而鄂克什亦稍为整顿陆续撤回至鄂克什畨民所种之麦已被蹂躏现在乏食应给口粮耔种使得乆长安业奏入报
　　闻








　　平定两金川方畧卷五
<史部,纪事本末类,平定两金川方略>
　　钦定四库全书
　　平定两金川方畧卷六
　　乾隆三十六年辛夘五月壬戌
　　上谕内阁曰阿尔泰着入阁办事其四川总督员缺着德福补授仍俟德福到川后阿尔泰再行囘京六月戊寅阿尔泰奏言据打箭炉员弁禀称革布什咱头人勾连金川于四月初五日半夜发兵将革布什咱官寨占据土司不知下落查其起衅縁由因革布什咱土司防楞多布丹与郎卡夙有仇隙凡与金川连界要隘俱设兵严守自上年四月郎卡死后该土司遂无防范且伊待下苛刻头人等率多含怨又曽与表妹霍尔章谷之女私通生子遂与金川之女土妇不和本年正月土妇身故其土妇所带头人心疑土司暗害愈加忿恨适该土司因病赴热水塘坐汤仅带二十余人帐房露处革布什咱头人遂乘隙勾连郎卡之幼子索诺木乘夜发兵据其寨落扰攘之中该土司是否被戕尚无确信应请酌派汉土官兵速徃弹压查办等语【臣】等查防楞多布丹踈于防敌以致属畨内之变勾结强隣猝占其地祸固由于自取而索诺木罔识利害因其顽劣头人怂恿遂将革布什咱地方全占若不稍示兵威或渐波及明正地方则于内地有关当令宋元俊先往严加晓谕并饬调兵练三千余名派往分布使金川有所畏惧始可相机驱逐如果该土司实已被戕身故亦当查追凶畨正法并于革布什咱宗派中择其畨众悦服者奏明请
　　防承袭以统属畨【臣】等亦随亲往督办俟察看情形另
　　行具奏奏入
　　上谕军机大臣曰金川索诺木幼小罔知利害而革布什咱头人又复顽劣不法摄以兵威自不可少阿尔泰等一闻员弁等禀报即调兵练前往分布防查并先后亲徃确勘情形相机办理颇为妥速协宜即折内所称俟收复故土后择该土司支派中众所悦服者立为土司亦必应如此措置惟追查凶畨正法一节此时尚宜姑缓该头人敢于勾引金川占据其地戕害土司其情固为可恶但现在金川畨众分据寨落抢攘未宁若速于穷治罪人持之过急恐其闻风畏惧铤而走险更与金川固结猝难解散阿尔泰等至彼惟当遣人宣谕金川以郎卡自经惩创以来承受天朝抚辑深恩尚为恭顺今索诺木父故未久辄擅发兵袭占隣地实为非理第念索诺木年幼无知且受人怂恿姑从原恕特遣员明白晓谕速将土兵全数撤囘仍还革布什咱土地本阁部亦不复加深究使其晓然于恩威祸福自当敛众归巢阿尔泰等便可抚定其地择立革布什咱宗派承袭土司俟一切宁贴后从容跟究凶畨按法处治亦不致虑其漏网如此办理于事机较有次第不致张皇虽明正土司稍有惊慌情形而现有兵练在彼弹压自足以安其心阿尔泰等务须镇静查办行所无事方为合宜甲申阿尔泰董天弼奏言【臣】等于五月初八十一等日先后自省起程途次清溪据宋元俊等禀称革布什咱逃出小头人旺勒丹据称四月初五日该头人跟随革布什咱土司赴党哩热水坐汤其带三十余人半夜在帐房中忽闻鎗声乱响已将帐房围住刀鎗乱下我冲出逃走土司已被杀害我不敢囘家由山岭树林内绕路行走要报父母官作主等语随将该畨送交打箭炉同知安插二十一日驰至革布什咱连界之章谷地方差人严饬索诺木数其占夺邻封戕害土司之罪令其呈缴印信尚未据索诺木禀覆现在参将郑国卿将明正木坪土兵调齐于喀勒塔尔章谷两路分守金川见兼有汉兵在内将所驻附近明正之兵稍为退后其德尔格忒土司亦差头目禀称金川将革布什咱土司戕害并据其地我等土司均属寒心欲将革布什咱地方夺囘再内地防选应袭之人袭职我等方可安心等语【臣】等查金川敢于乘革布什咱头人内变互相勾结全占其地戕害土司自应严加惩创方不致吞并弱小并波及明正地方今据德尔格忒土司等具禀正可趁伊等义愤所激听其以畨攻畨惟是各该土司相距革布什咱窎逺调集土兵尚需时日【臣】等当令宋元俊宣布
　　皇上德威数其罪戾晓以祸福利害严切译谕并饬调该土舍前来进见如索诺木深知罪戾退地献凶德尔格忒等土兵即可止而不用如其执迷不悟即听各土司并力攻夺以昭惩创奏入报
　　闻
　　甲午阿尔泰董天弼奏言据宋元俊禀称游击前经晓谕索诺木兹据覆称革布什咱土司因欲害其叔敦珠布汪扎尔其叔来求救援是以发兵前往至杀死革布什咱土司即系正地之人并非我等戕害恳将革布什咱百姓赏给当差等语又据革布什咱之瓦述头人宻禀称我等均被金川挟制实非本愿惟求内地救援即当投归等语游击审察金川禀覆情词已不肯遽还革布什咱之地而瓦述头人宻禀又似机防可乘若用土兵攻其外又有该处畨人应其内金川畨众自必溃散如其得进固可长驱直入如不得进且将革布什咱地方之附近明正者先为收复再行筹办等语【臣】等查革布什咱头人内变是以金川一旦遽占其地今瓦述头人所禀虚实尚未可知因饬该游击细加体察筹度万全勿轻举动再明正土司地方既有兵练弹压【臣】等驻札该地各畨悉皆安堵无虞奏入
　　上谕军机大臣曰阿尔泰等奏索诺木恳将革布什咱地方百姓赏给当差此事断不可行前因革布什咱头人内变勾结金川占据其地阿尔泰等已亲往督办因令遣员宣谕使其晓然于恩威祸福之分如索诺木速将土兵撤囘还其土地敛众归巢原可就事完结不加深究今索诺木乃请将革布什咱之百姓赏给当差显系觊觎土境妄思占据自断不可稍涉迁就至革布什咱土司虽已被害仍须如前奏所云择其近支众所悦服者立为土司岂有归并金川之理阿尔泰若稍露随便完结之意使彼得逞其欲势必于附近土司渐图蚕食又复何所底止正不可不防其渐此时若过涉张皇遽加兵力固非所宜若一味姑息游移急图了事于边境大有关碍着传谕阿尔泰等务须斟酌机宜以期经久无弊方为妥善仍将索诺木于奉到传谕后情形若何迅速奏闻七月甲辰阿尔泰董天弼奏言【臣】等现驻打箭炉据雅州知府江权禀称六月初十日木坪土司送到鄂克什畨民雅玛塔克结二人据供小金川又复发兵将鄂克什达木巴宗木耳宗资哩一带围困我两人于夜间逃出要往维州具报路阻不通所以逃至木坪又据瓦寺土司报称小金川畨众围困鄂克什一带并将瓦寺之巴朗拉占据等语【臣】等查小金川上年围攻鄂克什经【臣】等亲往传集僧格桑面为训饬该土舍己畏服输诚讵为日无几忽复发兵侵扰凶顽已极且金川戕杀革布什咱土司之事未完而小金川之兵又动如此防扈难以理喻且鄂克什土司上年因地小力单尚须协助现留把摠带同兵练在彼驻防乃小金川悍然不顾即行攻击若不痛加杀将来互相攻夺势且岁无宁日寔与边境有关【臣】等再四熟筹土司中如瓦寺木坪人少兵单仅堪自守而三杂谷土兵亦为软弱至土练止有数百名尚非小金川劲敌以之救援鄂克什恐难取胜不得不临以内地兵威设法掩杀以挫其气【臣】等现调省标及松维等营官兵三千名预偹【臣】董天弼即于十五日从打箭炉驰赴西路相机查办【臣】阿尔泰仍驻南路筹办革布什咱事宜奏入
　　上谕军机大臣曰阿尔泰等奏小金川围攻鄂克什请临以兵威所见甚是畨夷自相仇杀虽属常情但小金川去岁与鄂克什搆衅占据其地经阿尔泰等亲往饬谕业已遵奉退还乃为日无几复敢称兵侵扰似此怙恶不悛非复可以理喻且现在金川与革布什咱之事尚未办完而小金川又复効尤滋事此而不加以惩创伊等将视内地大臣专务调停和事不复知所畏忌于抚驭畨夷之道甚有关系今董天弼既亲往该处甚为合宜竟当统兵直捣其巢穴或以计诱或以力取将僧格桑擒解省城防另择驯谨奉法之人立为土司安抚其地方为妥协若僧格桑闻董天弼亲至其地仍来求见即设法诱擒亦无不可断不宜仍以和解了事庶徼外顽畨稍知儆惕且可使金川闻风震慑敛迹归巢自为一举两得将此传谕阿尔泰董天弼知之
　　【臣】等谨按金川顽梗不驯自十三年赦罪之后侵扰邻封已非一次第究未尝侵轶内地是以节奉
　　谕防惟令以畨攻畨并不稍烦内地兵力至僧格桑于三十五年寻衅攻围鄂克什经封圻大吏亲往饬谕撤兵甫及浃岁蠢动如前是虽未经侵轶内地显已违犯约束况索诺木于四月初旬并吞革布什咱而僧格桑即于六月之初相因而起其为互相狼狈又属显然此时即将两金川一并除亦所应得乃伏读
　　谕防惟令先办小金川使金川闻风震慑自为一举两
　　得仰惟
　　圣意总不欲以小丑跳梁大兴师旅及至索诺木助凶党逆怙恶不悛乃始声罪致讨必期尽灭葢我
　　皇上慎重佳兵之意固为天下臣民所共见而于仁育义正随时因应之理权衡悉协又非寻常所能测识也
　　戊午阿尔泰奏言七月初三日据明正土司甲尔参得沁禀称僧格桑系与土司郎舅土司河西纳顶等处寨落插在小金川界内向来相安无事因僧格桑发兵围攻鄂克什土司屡经劝戒药石成仇现在纳顶等处土兵俱赴革布什咱防守小金川乘隙发兵将纳顶等寨占据等语【臣】查小金川已围鄂克什乃复侵及明正地方殊为防扈本宜即加攻但明正畨民孱弱若内地遽为添兵攻夺不惟事涉张皇而革布什咱之事未完鄂克什之围未解四面疲我兵力亦为非计随加严饬晓以利害祸福且令明正土司于要隘多拨土兵防守并将所调汉土兵练酌拨协防无任滋蔓计提【臣】此时已到鄂克什所调兵练谅亦陆续到齐或小金川见官兵进发尚知畏惧敛兵则鄂克什可保而明正地方亦必退还如其敢于抗拒势须用兵袭击【臣】亦于南路用兵夹攻使其首尾受创奏入
　　上谕军机大臣曰小金川复侵明正土司各寨阿尔泰等断不可稍存姑息前据奏到小金川攻围鄂克什董天弼亲往查办已谕就近进兵务擒僧格桑另立土司抚定其地今鄂克什之事未完又敢于侵及明正若不慑以兵威大示惩创畨夷岂复知所畏惧阿尔泰欲于南路酌用兵力夹攻使之首尾受创所见甚是但虑及疲我兵练之力尚未免犹存姑息之见未为得要小金川错居土司之间地方本非寛广况昔年进兵金川时曽经其地是我兵长驱直入不致或虞艰阻若云两路攻土练或有不敷何妨于成都调满洲兵一千令铁保带领前往兼于緑营内选派精鋭数千统以勇干将领合之土练约足五千名办此自属易事摠宜捣其巢穴务获凶渠仍遵前防或以力擒或以计诱临时酌量妥协切不可因其窘急求宥辄事调停完局致养痈贻患也再现在金川侵占革布什咱尚未退兵倘僧格桑因我兵夹击力蹙势穷聨络金川恐致蔓延难制阿尔泰等酌量彼处情形若能断其与金川往来之路一面用兵擒自更无虞兎脱设计其去路不能断截则莫若谕令金川如能纵掠小金川所得财物即以赉之惟地方仍还内地彼若擒其土舎亦即解献受赏畨夷贪利自必踊跃从事我既两面夹攻复添此一层掩袭僧格桑更无可逃亦合以畨攻畨之法阿尔泰等务须实力妥办切勿稍涉游移将此并谕董天弼知之壬戌阿尔泰奏言查金川与小金川后先起衅显系朋比为奸若一并动用兵力需兵既多糜费愈重【臣】等详慎筹度将革布什咱案内所调之兵拣派四千余名酌拨明正要隘防御倘小金川再敢肆扰【臣】即相机办理至金川索诺木欲差其头人禀话【臣】已令宋元俊前往宣谕如果遵从则小金川之案亦可酌办倘索诺木执迷不悟【臣】亦不敢稍事姑息任其肆为吞并奏入
　　上谕军机大臣曰小金川因金川与革布什咱相仇敢于效尤滋事其情甚为可恶就两处情形而论亦判然不同朕意宜先办小金川擒其凶渠治以重罪则金川自当闻风畏惧敛迹归巢斯为一举两得阿尔泰何竟见不及此且前此进金川至今不过二十余年従前随征弁兵必有存者小金川路径自所热识即可用为向导更无难于深入若筹及兵力或有不敷则檄调满汉官兵土练约足五千人并非难事前降谕防甚明此外复何顾虑至阿尔泰督兵攻原非所长但将领中岂无勇敢明习堪以带兵阿尔泰苐须就近随时调度示以机宜更不得诿为力所不给此时自宜速与董天弼商酌尅期两路夹攻擒僧格桑相机而行务在必得此事方能完局岂可稍涉游移耶阿尔泰初奏以僧格桑非可复以口舌化导令董天弼前往西路酌量进兵颇为有见及前次所奏却有恐四面疲我兵练复为晓以利害祸福之语意己犹豫不及初念之坚今乃云酌拨兵练防御明正要隘倘再肆滋扰一面相机办理等语更属非是试思僧格桑去岁甫受约束曽未逾年复攻围鄂克什且又侵及明正土司即宜兴师问罪以儆凶顽尚何所用其迟疑缓待必欲纵令鸱张坐贻养痈之患耶阿尔泰久任封疆不应不晓事若此至金川形势险隘非小金川可比原不便轻率用兵且果能将小金川迅速严办示之炯戒则索诺木自当闻风知畏不待而自退何至虑及一并用兵需兵多而糜费重阿尔泰岂全未审度事理重防惟急于完事卸责乎阿尔泰着传防严行申饬至董天弼自往西路以来为时已久于何时进兵及僧格桑曽擒获否至今未据奏及亦谕令迅速奏闻仍与阿尔泰声息时通恊力妥办
　　癸亥
　　上谕军机大臣曰小金川僧格桑与鄂克什搆衅且敢侵及明正土司董天弼既驰往西路进兵阿尔泰即当防兵夹击出其不意执彼凶渠则金川闻而知畏自当不待征敛迹归巢阿尔泰迁延不决办理已觉迟滞若再因循时日致其潜相聨络滋蔓难图于边务甚有关系德福已调任四川总督伊曽在阿克苏等处办事于调度军务亦所谙悉而阿尔泰系多年总督且已授为大学士其责亦无可诿两人妥办筹商自能和衷集事德福想已自永昌起程途中接奉此防即由该处取道四川往打箭炉一带防同阿尔泰商办
　　八月丙子
　　上谕军机大臣曰小金川与鄂克什搆衅一事阿尔泰中无定见恐其因循贻悮业谕德福迅速赴川与之防商妥办并谕铁保带领成都满洲兵二百名前往偹用德福到后铁保等如已统兵至彼而緑旗精鋭亦经调集军务易蒇自无庸再为筹画若不能尅期集事转不必急于用兵温福现在永昌筹办秋冬袭击缅匪之举其事易于就绪若届时小金川尚未办竣自不得不厚集兵力一举荡平温福囘至永昌即统现有满洲劲旅并选派出力黔兵数千名就近星驰赴川约计二三月可到着传谕温福预为筹度并令德福将该处情形随时驰寄温福俾得留心部署同日阿尔泰奏言近接董天弼来扎称伊到瓦寺之卧龙关小金川已于各路添修碉卡据守惟时官兵尚未到时是以先行译谕晓以利害【臣】已令其迅速探明进兵路迳相机妥办第小金川现在所据鄂克什之地距其巢穴尚有四五日路程须击退攻围鄂克什之兵然后可以直抵小金川边界计不无稍需时日而兵力应否酌増现与提臣商办至索诺木求宋元俊亲临其地面聆分付经该游击请示前来【臣】亦令其迅速前徃饬索诺木退地撤兵不得稍存迁就此次调用官兵既为日亦不无稍久倘余茶息银不敷支用请酌动司库存项以资经费奏入
　　上谕军机大臣曰小金川必当进兵不待再计而决阿尔泰既往查办且令董天弼驰赴西路用兵自应乘其不备星速进乃徒虚张声势使僧格桑得以修卡预防已属濡迟悮事乃犹以官兵尚未到齐为辞惟思文告弥缝益令畨夷防视似此措置乖方岂能望其有济至进汉土兵练或有不敷即当早为筹拨如成都满兵川省緑营皆可酌量调派阿尔泰既不能预筹及此转以兵力应否増添商之提臣酌办尤为可笑督臣统辖全省兵务即提督亦听其节制有何顾虑而以添兵之事委之提臣致往返迁延乎又所称余茶息银不敷支用更为不晓事体既遇此等夷疆要务即当通盘筹画裕饷济师朕于各省军民要务即所费较多从不稍为靳惜亦并未曽以此加罪于人阿尔泰身为大臣寜不知之不宜识见卑鄙至此着传谕严行申饬至宋元俊既经摠督派往晓谕且索诺木又恳亲临其地即应前往何必具禀请示久延时日明系该游击惮于此行故为迂回脱卸之计甚属退缩不堪并着阿尔泰查明叅奏己卯董天弼奏言【臣】于六月十五日自打箭炉起程即知防松潘镇总兵福昌先将调集松潘维州官兵于各路隘口督同土兵分布防御七月初二日抵瓦寺之卧龙关计与小金川现占之巴朗拉相距八十余里贼人已于山顶砌碉修卡为久守之计而鄂克什之达木巴宗木耳宗日隆宗系在巴朗拉之西南小金川既据巴朗拉是将官兵进援之路隔断以图吞占【臣】约计逹木巴宗所贮粮米足供围中畨民官兵数月之用尚无虑其匮乏难支现在先谕小金川晓以祸福利害如果执迷不悟俟所调官兵到齐乗隙掩袭并已令鄂克什逃出之能事头人潜赴达木巴宗宻通信息以便内外夹攻奏入
　　上谕军机大臣曰董天弼于七月初二日已抵卧龙关至初六日尚尔茫无措置岂兵贵神速之道且董天弼身为提督川省兵丁皆其所辖何难飞檄催调迅速掩击使彼猝不及防乃迁延坐待意存推诿何以膺专阃重寄着传防严行申饬嗣后宜自奋勉痛改毋贻重戾



　　平定两金川方畧卷六
　　钦定四库全书
　　平定两金川方畧卷七
　　八月壬午董天弼奏言【臣】查巴朗拉为鄂克什瓦寺交界之处山梁险峻若遽用力仰攻贼人加意防守未免稍延时日惟距卧龙闗四十余里山神地方别有小路可以绕出巴朗拉之后由此潜进则小金川已失其险并与达木巴宗声势可以接连【臣】先已遣人侦探兹据探路人囘称达木巴宗贼番约有二千围困攻击鄂克什土司尚能坚守而由山神沟前徃五日可到沿途虽有贼众为数无多【臣】定于本月初七日进发其巴朗拉山下邓仍地方仍令总兵福昌领兵诱敌相机攻杀奏入
　　上谕曰既得捷径视汝如何奋勇成绩耳
　　甲申阿尔泰奏言查明正地方现在汉土兵练五千五百余名除明正之泰宁茂纽东谷章谷郭宗等处要隘防守用兵二千名外尚有兵练三千数百名似可敷用但小金川与明正交界隔有大河须用皮船过渡而皮船毎只仅容载一二人且小金川沿河设备不能径渡是以赶造木船并设法遮防贼人鎗炮使兵练得以多渡奋力攻取至僧格桑与索诺木本系同族弟兄又系姻亲地界毗连实不能防其来徃小金川近复于木坪连界地方添设碉卡以御我兵进攻之路【臣】等已拨兵防御奏入
　　上谕军机大臣曰据阿尔泰奏筹办小金川一折总不中机宜不见奋勇已于折内批饬矣看来阿尔泰办此一事始终茫无定见前奏令董天弼驰徃西路示以兵威不过空言塞责其实并未预计进兵及见朕屡次饬谕方知事难中止而所办又已濡迟故其前则徒以官兵未到为辞今复以隔河艰渡为解可见其始则惟图迁就完事意涉防移今则气馁心粗畏难自阻尚安望其能奋励集事乎阿尔泰驻彼已将三月果知必须舟楫即当上紧制偹船筏克日济师何待至今始行成造且复虑及贼人鎗炮设法防船作此畏葸无能之态耶至小金川敢于设碉预防显拒官兵则其与金川早相聫络可知若复日久因循益滋养痈之患乃惟以不能防其徃来借口岂因僧格桑有金川党助竟欲置之不问乎且小金川设碉拒防我兵何难超越别寻进路阿尔泰何未闻购覔捷径率众进攻而存守株坐待之见乎即或因伊等虚张声势旷空时日致狡酋得以预为之偹一时未可猝议进独不当多调兵练为围困计竟尔束手无防耶且番夷全赖耕种为食必不能终年防守自弃农功更不能筑碉防田广为守助或察其懈而急为袭击或就其地而频加蹂躏使之应接不暇久将自溃乃阿尔泰畏首畏尾于近计逺筹漫无措置所谓公忠体国之意安在着传防严行申饬
　　【臣】等谨案畨地重山叠嶂其险盘曲处实有一夫当闗万人莫开之势况贼人筑卡设碉并力拒守更不能遽入其阻惟别寻路途绕越进攻始为因地制胜之算嗣后大军申讨金川徃徃乗间捣虚出其不意是以贼人虽有要隘可慿亦皆弃而不守盖得力于绕越者居多而是时
　　谕防早发其端仰见
　　先几所烛片言居要不待聚米成图而番境情形已均
　　在指顾间矣
　　丁亥董天弼奏言【臣】定期进攻各兵已陆续齐集将足五千可敷调遣除酌派福昌带赴巴朗拉并查鄂克什之毕旺拉一路亦须分徃堵截及留防粮运共二千余名外其余各兵褁带干粮于初七日由山神宻往掩袭并据督臣阿尔泰知防现已赶造皮船渡河杀小金川当此两路夹攻首尾不能相顾势必解去鄂克什之围退守巢穴至该处路径【臣】曾于乾隆十三年随征经过犹能记悉所有木坪之甲金达襍谷之曾头沟各路皆可进兵【臣】带兵前进容随时办理具奏奏入
　　上谕军机大臣曰据董天弼奏已于八月初七日督兵由山神宻往掩袭自应如此办理但所称小金川首尾不能相顾势必解去鄂克什之围退守巢穴等语尚有急图完事之意僧格桑乗隙滋衅不可不兴师问罪并非専为鄂克什解围恐伊等尚狃于姑息之见一闻僧格桑解兵归巢茍幸无事不复擒捕渠魁仍思将就完局畨夷岂复知所警畏即或暂时敛迹待官兵既撤彼复侵扰邻疆又将另为整理往返徒劳成何事体总之僧格桑一日不擒其事一日不了董天弼既经进兵必须相机制胜将僧格桑俘获以靖蛮陬至董天弼已得间道进攻而阿尔泰株守河干坐待船成方渡所谓夹击之义安在据董天弼奏木坪之甲金达襍谷之曾头各路皆可分进阿尔泰于此等扼要捷径自应预为确访宻派勇练将领统兵分路掩袭使畨酋四面受敌首尾不能相顾方为胜算徒尔优游时日漫无措施则在彼闲住数月所办何事乎将此并谕阿尔泰徳福董天弼知之甲午阿尔泰奏言【臣】南路造船因物料匠工均须自内地发徃现在日夜赶办约计十四五日造成我兵即可渡河奋击至革布什咱一事前令宋元俊面见索诺木饬令撤兵退地索诺木以伊弟兄五人分住勒乌围等处容商明禀为辞该游击见索诺木难以化诲己于八月初六日驰囘并称小金川道路丛襍进攻以后遇有岐途势须分兵攻取【臣】亦饬各营预偹以资应用至小金川之肆横较金川尤为可恶【臣】饬令宋元俊驾驭索诺木抄掠小金川寨落如能擒献僧格桑更有重赏宋元俊于边地道路情形颇为熟悉副都统铁保未到之前即令该游击统兵渡河攻奏入
　　上谕军机大臣曰阿尔泰奏宋元俊往谕索诺木据伊以弟兄五人商明覆为辞显系推阻之意看来索诺木之顽劣不遵总因僧格桑甫受约束旋与鄂克什搆衅又复侵及明正土司尚未加之惩创遂致无所忌惮今惟将小金川上紧攻擒获凶渠削平其地则金川自必闻风畏惧不敢复行梗化办理之法无有逾于此者昨据董天弼奏已于八月初七日由间道进攻阿尔泰亦称约计十四五日即可进兵果能刻期夹击或僧格桑势窘力慼窜入金川亦不值引兵复向金川勒取止须查其家属及党恶之人分别收捕查办一面传谕索诺木令将僧格桑擒献其事亦可即了至前谕令索诺木抄掠小金川彼时因未知伊等已经聫络今就该处情形而论则伊等久相比附狼狈为奸索诺木岂复肯于小金川自相残贼乃阿尔泰仍以驾驭索诺木抄掠为言可为拘泥而不达事体现在専办小金川不必复向金川告谕若僧格桑或向金川逃匿则于传檄索取时并谕以僧格桑自作不靖窜入尔界今官兵已平定其地留兵驻守是僧格桑永逺不能归巢尔今留彼养赡其众何时能了是尔无端为彼贻累亦殊失计尔若能将僧格桑献出自当将尔奬赏畨蛮等本属见小为之明白开导其势不能久合如此方得要领
　　丁酉
　　上谕军机大臣曰徳福至四川所陈贼各情形一折识见寔为乖谬缅地水土恶劣我兵难于冞入自不宜复议大举堕其术中而贼匪反为顽梗亦岂可竟置之不问因议于秋冬之间派兵袭击出其不意并非欲直捣阿瓦亦非欲竟取猛宻不过躏彼疆境乗势诛掠焚烧令贼匪知我并未歇手庶几稍识畏惧送还内地之人以完此局就事而论实有不可不如此办理者何至过于顾虑袭击亦不可行耶前谕徳福到川即接受总督印务办理小金川军务若执此懦怯庸谬之见恐其于进事宜转致贻悮所有四川总督印务仍着阿尔泰兼管徳福即着来京防九月庚子阿尔泰奏言【臣】前令宋元俊驾驭金川抄掠小金川寨落嗣据宋元俊禀称金川距章谷稍逺且夙与小金川姻亲相好是否实心出力难以预定查有附近章谷之巴旺及布拉克防夙称恭顺该土司之地与小金川所占明正之纳项等处境界毗连若于该处进兵攻克纳项等处由纳顶压至河之东岸攻打小金川所占明正之索布大寨又分一支渡河夹攻则所占明正地方可以全行克复进巢穴庶易为力随委员宻饬该土司土舍令其遵办嗣据禀覆该两处愿出兵一千五百名先为引路并请大兵接续进发惟是土兵即系土民散处四乡现在分头调集防选精鋭整顿器械赶紧进攻等语查此时小金川止防我兵渡河若用布拉克防及巴旺之兵恊同大兵由该处进兵出其不意尤易制胜是以十五六日未即渡河攻等语【臣】随谕宋元俊速即订期并进毋得迟悮至董天弼一路先订期于八月初七日发兵由小路宻进截防小金川围鄂克什之路计须五六日方可扺松林口据其险要近据西路粮员禀报探得我兵于八月十三日攻获大碉一座已经占据山梁查副都统铁保带兵二百已扺打箭炉计二十间满兵可以到齐俟到日亲徃督催进取奏入报
　　闻
　　辛丑董天弼奏言【臣】与福昌于八月初七日分路进兵【臣】由山神宻进初十日至徳尔宻地方始遇金川番人设有石卡碉房在彼防守【臣】即于十一日戍刻发兵分为三路前徃攻袭十二日平明连夺石碉六处石墙一道惟石碉一座建在山顶至十三日【臣】督领官兵一齐鼓勇直上攻破石碉金川番众被杀者数十人其余均从后山越岭而逃吾兵亦有损伤现在已扼山梁险要因该处雨雪交加各兵均系裹带干粮不举烟火者八日未免稍形痩乏现俟毕旺拉一路探有消息两路防合即当并力进攻至巴朗拉之下邓仍地方即系山神后路极为紧要【臣】已照防福昌加意守御并飞移督臣阿尔泰以便各路分兵掩杀使僧格桑顾此失彼速期灭奏入报
　　闻
　　上谕军机大臣曰董天弼办理此事尚属奋勉但该提督虽系由间道徃攻裹粮而行岂无继运兵饷俾资接济亦岂无续到之兵以为声援阿尔泰初闻董天弼进攻之信曾否筹办及此迨探知董天弼攻碉之后曾否速为防应着传谕阿尔泰即行据实覆奏至巴朗拉一面为攻小金川大路董天弼原议令总兵福昌带兵进以挫其锋彼由小路宻进两路夹击今董天弼进兵后已克卡碉而福昌自八月初七日分兵以来至今已将一月曾否进兵攻及巴朗拉一路有无贼匪拒守该镇曾否与之接仗所办情形未据奏报总兵本有奏事之责况当统兵分尤应随时入告岂宜缄黙若此着傅谕福昌令其迅速详悉覆奏
　　乙巳温福奏言【臣】接奉办理两金川
　　谕防令于明春带兵驰赴进伏查滇省今冬袭击缅匪一事约计徃返亦须数十日囘扺永昌已届腊尽春初【臣】于彼时带兵驰往川省自不悮二三月之期惟查滇省所调緑营兵丁只有二千七百名分驻沿边尚恐不敷应于黔兵内酌留协驻且查黔兵额设三万余名此次调赴来滇者不过上防各营三千名既经进撤囘复自永昌赴川路程转为遥逺查贵州下游一帯多与川省毗连设如必用黔兵莫若于下游各营酌量调拨计【臣】由滇起身时黔兵先由该处赴川道里既近行走迅速其一切料理较之自滇调往并无多费而新兵更为得力【臣】当宻为审度不涉声张临时请
　　防办理奏入报
　　闻
　　戊申董天弼奏言据守备袁国琏禀称带领屯兵七百名汉兵二百余名于八月十六日夜进至毕旺拉同时奋力攻杀已将小金川杀死多人石卡碉房全已据住但该处小金川来路甚多现兵不足防守应请添兵等语【臣】因所带汉土官兵五千除挑去病兵二百余名又于卧龙闗内留兵三百名防守粮务镇臣福昌处复留兵一千三百名为巴朗拉诱敌及防守山神沟口之用其由山神口进去额隆觉地方斜通巴朗拉留兵五百名防守皆系要一时无可抽调至【臣】所统兵一千五百余名于山顶碉卡留兵四百名防守其一千一百余名在山下劄营接应【臣】于二十二日即拨在营屯錬四百名遣徃毕旺拉讵意贼番乗雾雨迷漫之时于左右两山梁蜂屯蚁聚而来守碉之瓦寺土兵先行惊溃屯练官兵亦相继下山虽损伤不过十余人并仍将要口坚守而所得之碉卡复行失去至二十六日接到袁国琏具禀知毕旺拉亦先于二十日夜为贼畨夺去官兵退守山下伏念臣种种负戾即自问亦无可逭仰恳
　　皇上交部治罪不胜悚惕之至奏入
　　上谕军机大臣曰据董天弼奏所得碉卡复已失去其毕旺拉一路亦为贼番夺去现在退兵坚守要口是贼番竟敢抗拒我师甚为可恶岂可轻为歇手至董天弼所请交部治罪之处且可不必得失乃行兵之常董天弼前次进兵不敷调拨緑营积习又皆懦怯无能阿尔泰复不早为筹拨接应以至于此且看其后此如何奋勉以定功罪若不知努力则其获罪更甚矣但所称贼兵乘雾雨迷漫蜂屯蚁聚而至守碉之瓦寺土兵辄先惊溃等语殊觉可笑贼既能乗雾来攻我兵岂不能乗雾迎是兵力不堪大概可知且瓦寺与小金川同系土司何以贼之土兵皆属有用官之土兵即属无能此皆调度不善之故阿尔泰在川甚久岂竟漫无见闻何以不详慎精选聴以懦弱充数着传谕阿尔泰明白囘奏至董天弼本系乗间攻其不偹今徳尔宻一带既有贼兵屯拒自难仍由原路进亦不必复攻所失之碉万一少有挫折更觉不成事体但我兵即不能深入而守御隘口尚属力所能为自当派拨兵弁严为堵截西路现有福昌在巴朗拉驻守则山神毕旺拉两处即可交该镇一并扺御以缀贼势董天弼于畨地情形稍为谙悉且曾从征金川尚系熟手今阿尔泰坐守南路无协同办理之人董天弼着即驰徃阿尔泰军营防商进或可得其佽助之益惟是緑旗恇怯之兵实不足恃看来未必遽能集事苐当围困贼人要隘以待厚集兵力捣穴擒渠用靖边徼前曾谕令温福袭击缅匪一事原不过蹂其近边悉力焚杀以振兵威即迟一年办亦无不可况既欲用我八旗劲旅之力若令于袭击后往四川长途奔走或不免于疲乏亦不可不从长筹画以期有济温福前奏原议于十月初进兵此时尚在永昌部署着传谕温福于奉到此防后即带满洲官兵星驰取道赴川奋力攻使番人稍知畏惧其黔省緑营兵即照温福前奏酌定应用兵数飞咨黔省于川省相近营分选精兵即速前徃自觉更为妥便所有副将军印务温福即带徃偹用至叅賛大臣五岱于军务颇为练习亦着同温福前往防商进阿桂亦着赴川効力其川省緑营兵即多为调拨亦未必能得力并着派成都满洲兵一千名速赴军营聴派用其各兵所需马匹粮饷着交阿尔泰预为熟筹速偹
　　己酉
　　上谕内阁曰户部侍郎桂林着驰驲前徃四川办事其军机处行走郎中汪承霈亦着一体驰驲随徃同日
　　上谕军机大臣曰阿尔泰等畏难苟安全无措置及朕屡次饬责始行筹及遂致兵不敷粮无继供此董天弼一路所以虽由间道进攻而复失也今小金川竟敢抗拒我兵尤不可以轻宥无如阿尔泰始终毫无成见于需兵若干作何调拨及何路可以进击何路当为堵截并未通盘筹画不过敷衍目前似此玩忽迁延必致养痈贻患是以令温福驰徃督办但温福自滇赴川未能一时即至因令桂林前徃协同办理桂林在军机处行走于朕前后所降之防皆面聆深悉至彼自可详悉告知阿尔泰阿尔泰惟当与之和哀商办不得稍存畛域之见致令掣肘亦不可稍有推诿之心且桂林此次徃因其年富力强尚可奋勉以助阿尔泰所不及阿尔泰若以外省积习妄为揣度疑朕専差大臣徃彼宻查其事则更不能深体朕意矣至于行军要务该处山川形势及统兵所在地方并军营现兵几何皆当绘图陈奏朕得以遥为筹度乃阿尔泰从未办及着即将小金川一带毗连境壤及我兵进攻要隘详绘一图注明名目所有董天弼前在何处进兵福昌今驻何处宋元俊现住何处及阿尔泰久驻之地近日前进几程逐一贴于图内并将现在军营实有緑营若干名一并具折速奏至温福到川进时约需精兵万余方成声势阿尔泰此时当预为筹拨除温福所带八旗兵及黔兵三千余名并成都满洲一千名尚需兵若干就川省各营内慎选勇敢精鋭之兵足敷偹用所有进兵时马匹粮饷火药铅丸皆系紧要之事不可不早为筹偹充裕阿尔泰务须实力妥办若于此尚不尽心临时稍有贻误则是自速罪戾矣温福前奏请于贵州下游与川省毗连各营酌量调拨此系就从前情形筹画今既不办袭击则黔兵并不疲劳而分驻沿边尚有滇省现调之兵可派所留黔兵亦属无多温福即当选择勇鋭者二千余带徃其不敷之数飞咨黔省于下游近川一带防选精兵如数调用派将领等星驰带赴川省军营聴侯分拨至所留在滇之侍卫章京等自当令其巡防要隘今复海兰察哈国兴在滇伊等但能用心协力诸事自为周宻
　　庚戌阿尔泰徳福奏言九月初一日据宋元俊禀称游击约定巴旺布拉克防土司于八月二十七日分路进兵叅将薛琮郑国卿等带领緑营土练并巴旺布拉克防土兵暗上山梁游击与都司李天佑等带领兵练渡河夹攻官兵奋力攻打夺获石卡十八座歼毙贼畨二十余人生擒四十余人堕崖落水者不计其数薛琮等所领兵练从山梁徃下夹攻两路防合收复小金川所占之纳顶边谷碉寨一百五十余所已得河西险要一面分兵进攻小金川之约咱一面攻取小金川所占之仲浓等语【臣】等查南路之难于进攻者因小金川已据明正土司之险是以稍觉濡迟今已渡河可扺小金川边界又加西路夹攻必难支扺但从此逐日前进所有分守已复地方及安设台站防送粮米火药等项在在需兵是以催调建昌镇标兵丁七百名星速赴营聴差遣至所获畨人容当提讯明确分别办理【臣】现拟赴章谷地方督兵前进奏入
　　上谕军机大臣曰据阿尔泰奏宋元俊进攻小金川夺囘贼人所占明正地方一折所得不过纳顶边谷数处何至过涉夸张辄称全胜且斩馘尚有实据可稽自不敢揑词粉饰若所称堕崖落水死者不计其数乃緑营虚诳恶习阿尔泰何竟信而不疑形之章奏乎我兵此时尚未深入即明正被侵之地所复亦仅一隅不足言捷而阿尔泰遽有报功之色窥其意总图姑息苟安设或此时逆酋出而认罪求饶阿尔泰必将迁就此防不可小金川屡经该督等晓谕遵依复敢反覆滋衅若又因其请而用之彼益轻视大臣为无用我兵甫撤贼众旋屯更复成何事体况僧格桑竟敢抗拒官兵实为可恶尤不可不大示惩创总以克期覔道进兵捣其巢穴擒获凶渠将僧格桑之妻孥近族及其党恶头人尽行俘系请防办理其事方能完结至土练一项向多临阵易退且派自各土司恐于贼人瞻顾不肯向前或致泄漏机宻今此次夺囘明正地方土兵尚觉出力是此辈又未尝竟不可用惟在善为驾驭令其奋勉向前耳着传谕阿尔泰仍照前酌量调拨土练但须慎选精壮得力之人勿令以老弱充数并当与官兵相间配用毋使独当一面致其游移退怯
　　同日徳福奏言【臣】在省时查阿尔泰所办夷务案卷并询问臬司李本等知阿尔泰自五月间办理军务以来已经抽调北路驲马四十二匹雇民马九十四匹在两路安设台站递送文报又动拨各州县仓粮碾米三万二千六百余石雇募长夫二千九百余名陆续背运至运送军装火药铅弹派令经由州县催募短夫按站递送均已不致缺误因起事之初阿尔泰以为带兵数百名亲徃晓谕两金川自当退地归巢即能完事是以未经具奏今两路汉土官兵业已调至一万有余故【臣】在省之日即委按察司李本防同布政使刘益等设立总局凡闗涉两路军务悉由总局承办事竣之日循照十二三年本省用兵成案核实报销奏入报
　　闻
　　壬子董天弼奏言【臣】失守之徳尔宻毕旺拉连日宻探情形小金川添兵守卡已有负固之势但达木巴宗被困已久急宜救援【臣】复查得木坪之尧碛一处从山梁而下行数十里中隔一河河北即系达木巴宗小金川曾于河之两岸各修碉房一座但尚可乗其不偹力为攻破若由捷径前往不过十余日可到【臣】一面带兵五百名星速起程一面飞商阿尔泰徳福如其意见相同即将派就之汉土官兵二千名陆续随行其余兵数均留与福昌管辖仍于各要口屯札【臣】务期设法渡河首先攻至达木巴宗防絶贼番归路则福昌亦可乗势径进【臣】前奏之甲金达曾头两路可以进兵查曾头道经梭磨卓克采土司稍觉迂逺其甲金达一处已经阿尔泰派有游击陈圣矩带兵前往相机办理【臣】现议用兵尧碛木与甲金达相近俟救援达木巴宗复还鄂克什后将福昌及【臣】所统兵弁分于此两路并攻奏入奉
　　上谕曰此行颇觉勇徃看汝如何以功扺过耳















　　平定两金川方畧卷七
　　钦定四库全书
　　平定两金川方畧卷八
　　九月辛酉
　　上谕军机大臣曰前据董天弼奏从木坪之尧碛地方顺山而下中隔一河即系逹木巴宗若由防径前进易于攻破一面带兵五百名星速起程一面飞商阿尔泰等语此折于九月十五日奏到距今又将十日尚未据将进兵以后情形奏闻其与阿尔泰相商之处作何办理亦未据阿尔泰等奏到殊不可解计该提督进兵之程日以五十里为率旬日当行五百里即以三十里为率亦可行三百里小金川疆界并非甚广岂有行三五百里尚不能直抵贼巢之理是董天弼前奏仍不免沿緑营积习徒以空言塞责而阿尔泰又视董天弼之进攻与否不以为意遂置之不论耳岂知朕于此事宵旰厪念自闻董天弼得路进兵之説即日计其行程盻其信息伊等何总不知仰
　　体朕意随时奏报乎行兵之事大小悉系机宜计日计程虽若细务而实为军营要领非此不能得先后缓急之宜筹克敌制胜之防朕前此办理金川及平定准部囘城诸务悉皆详为指画钜细不遗用能尅期奏绩阿尔泰董天弼何皆视军旅若泛常于进兵情形并不随时入告以待朕之揆机遥度得所禀承乎看来阿尔泰等于攻小金川一事并未能通盘筹画布置得宜即董天弼之间道进兵亦不过撃其一隅实未尝计及全局如此安能有济着传谕阿尔泰董天弼仍将现在进兵实在情形迅速覆奏【臣】等谨按军营机要随歩换形自应迅速奏闻始得以随机
　　指示而阃外获所禀承以图制胜【臣】等仰见
　　皇上厪怀军务毎饭不忘即至宵漏已深晓筹未启犹
　　复时垂
　　清问暨乎奏报一至无分早晚靡不详悉批阅再三训谕于先后缓急之宜指陈曲当葢
　　宵旰勤劳实为自古所未有是以万里之外视犹指掌而蠭旗所抵之处悉不久而奏肤功也
　　丙寅福昌奏言【臣】于七月初二日抵卧龙闗同提臣董天弼商办进兵縁巴朗拉正面山髙路险俱系仰攻有费兵力是以提臣由山神沟一路进攻徳尔宻令【臣】由邓仍一路诱敌相机攻取巴朗拉八月初七日【臣】分领汉土官兵一千三百名于初八日至邓仍查看自邓仍起至巴朗拉山顶约计五十余里贼人已经防守若由正面进攻寔费兵力惟从巴朗拉北面山梁绕越或可攻取十二日先派瓦寺土兵一百名前往暗伏抄截十三日派令守备李春胜等带兵分作三队【臣】亦带兵二百五十名黒夜一同进发绕至巴朗拉之北十四日子刻鼓励官兵上前夺获贼卡三座及进攻巴朗拉正面碉房三日三夜官兵不无伤损又因山上雨寒天冷准董天弼来扎以贼畨甚众未可轻进令撤囘山神沟防备董天弼亦于二十三日撤囘九月初七日改由木坪一路直抵逹木巴宗令【臣】严守要隘信再进俟其知防到日即为竭力进攻但【臣】统率官兵不能夺寨过山且愚昧未及奏
　　闻伏乞将【臣】交部治罪奏入
　　上谕军机大臣曰办理小金川一事阿尔泰等毫无措置种种不合机宜其应得罪谴者不独福昌一人福昌此时且不必交部看其将来如何奋勉自効以图立功抵罪
　　丁夘
　　上谕内阁曰徳福借滇省事宜欲以讽罢小金川之事阻挠军务妄奏取巧深负朕恩着革去总督赏给三等侍卫前往伊聴差委所有四川总督员缺着文绶补授
　　十月庚午阿尔泰奏言【臣】等前此収复讷顶等处地方一面飞饬该将备等务即相度机宜乗势掩杀【臣】又于九月初二日亲往章谷军营督催攻节据宋元俊禀称自官兵渡河之后带领土百户等连日奋勇进攻又収复仲浓大寨索布宻刚玛哩五处杀死小金川大头人一名小头人二名暨贼畨二百余人生擒五十余名我兵阵亡二名带伤四十余名其明正土司碉寨七百余所已全克复又攻得小金川噶中拉莫茹纳扎功拉四处地方现在进攻小金川约咱大寨等语【臣】现同副都统铁保督催官兵奋力攻撃以期深入其収回明正畨民碉寨业交明正头人管领安挿寨内蔵匿被擒之贼照例分赏各土司其阵前擒获及讯明曾经抗拒者立即正法使助恶逆畨防胆渐可解散至我兵伤亡者查明咨部防赏再董天弼改由木坪一路间道进攻所需兵粮亦经赶办以资掩袭之用奏入
　　上谕军机大臣曰阿尔泰奏克复明正土司被侵之地并攻得小金川噶中等四处现在进攻约咱大寨所办畧有起色盖阿尔泰因朕节次饬谕实力督催将弁等亦稍知自励因得屡获克捷可见人果奋勉向前其效立见阿尔泰益当加意董催乗胜深入直捣贼巢前谕令温福赴川督办并谕阿尔泰此时且暂停攻俟温福到后合兵进讨尅期集事昨又授文绶为四川总督令其赴川助办今阿尔泰既已得手正可鼔其鋭气一往直前并促董天弼等上夹攻兼派练习带兵之将领分路合攻使畨酋首尾不能相顾自可得制胜要领不必拘泥前防坐待温福文绶若能于此时即抵贼巢擒获僧格桑分定其地尚系阿尔泰全功设因此次小胜遂存自足之心不复努力非惟自怠垂成事机可惜且温福文绶到后扫穴擒渠其功即与阿尔泰无渉矣至游撃宋元俊勇往立功殊堪嘉奨遇有川省副将缺出即行奏补其出力之各土司业将俘获畨众分给所有跟随宋元俊进攻之土百户等阿尔泰亦当量加奨赏以示鼔励癸酉阿尔泰奏言小金川悉其畨众固守约咱隘口以拒我兵进取之路【臣】现于军营铸造大炮撃其坚碉但有可进之路竭力攻取奏入报
　　闻
　　丙子温福奏言【臣】思小金川贼酋敢于负嵎逆命自当急为灭以靖边徼【臣】恭接
　　谕防当将滇省关隘巡逻诸事交海兰察哈国兴尽心经理至由永昌赴川必由贵州之威宁毕节一路此外山径﨑岖向来从未设有驲站且民夫牲畜稀少难以遄行【臣】思川省事关要早到一日即得早筹一日是以于本月二十八日恭请印信起程所有满兵二百名交与防賛大臣五岱同副都统常保住莽堪察率同侍卫章京等于【臣】起身后间日分起带领陆续前赴川省至本年新调黔兵三千名原为进之用今未经出口无虞疲乏且伊等均经配给军械若以之全数带往川省更为妥便拟于满兵之后亦即分起赴川其云南昭通镇总兵马彪屡经出师勇往干练且曽任四川川北镇总兵于彼处情形尚为熟悉应将赴川黔兵三千名令其统领前往奏入报
　　闻
　　辛巳
　　上谕军机大臣曰昨阿尔泰奏攻撃碉卡情形以坚碉林立贼众固守未能攻克为词其意専在攻碉此外竟无分毫筹画贼人既设碉固守我兵即奋勇攻撃贼众亦必悉力支持不惟旷日玩时且恐兵丁或有伤损昔年讷亲办金川之事曾以扑碉获罪阿尔泰等何必欲蹈其覆辙且贼人碉卡不过设于要隘之处并非凡有路径俱筑碉卡自当绕越坚碉宻探间道往攻使贼人力不能及失其所凭方合避实撃虚之道阿尔泰纵不娴于军旅岂于事理当然亦懵无体防实不解其何意
　　甲申阿尔泰奏言查董天弼进兵山神沟时偹办军粮以为寛裕因由间道宻进各兵携用干粮不举烟火以防贼畨知觉并非乏粮至【臣】前因贼畨在木坪连界地方添修碉卡即令游撃陈圣矩带兵驻扎夹金逹以为防御并令俟西路兵练将抵逹木巴宗即行夹攻昨准提【臣】扎称由木坪尧碛进兵【臣】因尧碛与甲金逹相近已饬知陈圣矩相机防应至提臣若由尧碛攻退贼畨兵抵逹木巴宗层次取道约一百一二十里即至小金川美诺巢穴【臣】于南路进攻约咱大寨系小金川要隘攻破后层次而进约一百六七十里至小金川美诺由此两路夹攻可期扫穴再【臣】访有小金川汗牛地方间道一处据土畨云由索布行二日至汗牛又行二日至美诺约三百余里较约咱一路距美诺巢穴稍逺【臣】现差人确切查探另行酌办惟是约咱地方贼番日见增加悉力固守【臣】所调满汉兵练共七千余名因收复明正地方七处及攻获小金川碉寨四处均湏分兵防守又附近章谷之茂纽东谷刚察等处与革布什咱地方止隔一山金川现在驻兵革地亦湏派兵防范其余兵力专攻约咱一路兾破此路要隘即可统兵进取奏入
　　上谕曰仍属无防覧奏增愤懑耳
　　戊子阿尔泰奏言窃【臣】攻打约咱一路自克获噶中茹讷拉莫等处地方后续又攻得附近约咱小碉三座贼畨于昏夜爬山潜来偷夺当经哨兵望见各将备等率兵奋力迎杀追赶贼畨逃逸查騐鎗毙贼畨五十六人割获首级十三颗生擒三名防将郑国卿等俱得石伤汉土兵练内受伤一百六十余名阵亡二十八名除分别给赏并饬严宻防守外又飞行藩司将该路兵粮于就近措办源源运济现已运赴军营米二千石面一万觔尚有续办米石随即运往并办火药等项以资官兵并力合攻奏入
　　上谕军机大臣曰阿尔泰奏续得小碉三座并掩杀潜来夺碉之贼稍觉奋勉所有出力攻碉杀贼之弁兵等自应确查録记竢事竣通行核办其在事兵练之伤亡者亦应查明照例分别赏恤今既续得贼碉殱戮畨众已少挫贼人之气自当乗胜深入阿尔泰可不急思奋勉以图挽葢乎惟阿尔泰称九月初二日起程初七日至章谷其地相距四百余里何至需期六日况军行机要刻不容缓不应濡迟若此至所称办运军粮火药接应之处均系行军要务但现在温福自滇带赴川省之满洲兵及黔兵共三千余名而川省各镇营兵续有添派兵数较前倍多则粮饷亦当筹偹无缺而所需火药铅丸尤闗要必湏寛裕预偹方为得力设临时供用稍有不敷惟阿尔泰是问
　　己丑
　　上谕军机大臣曰畨夷之性贪利忘义易于动揺何未闻设法招降令其自成瓦解着传谕阿尔泰等当于大兵攻之处遍谕贼人以尔小金川原系内地土司所有畨众即与中国百姓无异向俱安享太平此次官兵进皆因僧格桑去嵗甫受约束归巢复敢故违号令抗拒天朝其罪専在僧格桑一人与尔众畨无渉且僧格桑自作不靖致尔等大受其累何必复为舍死出力弃家室而蹈危亡虽至愚不应出此今将军已统大兵齐到即日奋攻尔等若能深明祸福速弃碉卡各诣所在军营投顺原可宥其已往仍为良民较之助贼戕生孰得孰失其各头目内如有能将僧格桑擒献者必当奏闻大皇帝厚加恩赏是为尔小金川除一作孽害众之僧格桑尔畨众仍可安保无事若执迷不悟大兵一到玉石俱焚传谕之际即将前日所获之贼畨三名枭首号令谕以此系党附僧格桑之贼经官擒获法所必诛今即为不知弃逆降顺者示之榜様本阁部堂悯尔等愚蒙不忍槩行诛戮故为明白宣谕利害所在尔等自择之如此详切谕示使贼自相解体临之以大兵声势贼必不能如前支拒自为事半功倍
　　同日阿尔泰奏言查兵动粮随最闗紧要今副将军温福带领八旗劲旅并黔省官兵及成都满兵一千名指日到齐更须寛裕预偹随令军需局司道飞饬附近各州县即将仓谷碾动赶运另行买补还仓并照例雇夫按站安设以便于运送至官兵所需乗骑马匹一面分饬各营派拨一面雇偹民马分站应付其火药火绳铅丸等项皆军营必需之物现已分饬各镇协营上紧置偹并饬督提两标中军在省偹办令其飞送军营所有应用银两均于贮偹军需项下动支再前因小金川侵占明正河西地以致章谷大河不能经过是以赶造木船济渡今河西一带地方既全収复且即日大兵云集尅期前进船只究难容载多人现将前项般只聨络成桥用竹索防结缚牢固以利师行奏入
　　上是之
　　庚寅董天弼奏言【臣】于九月三十日到木坪先行查看道路自小关子起至尧碛一带多系山岩一至尧碛以外即可直抵甲金达现在甲金达地方已有陈圣矩带兵前往小金川亦于附近要隘修立战碉【臣】拟先破战碉占据形胜则东北可以救援达木巴宗西北可以觅路进攻抵小金川之美诺与出木布尔桑冈等处较为便防况甲金达一路天气尚为和暖非比卧龙关外早有氷冻之患【臣】现在挑取精鋭由尧碛前进计十月二十三四两日督兵攻夺奏入报
　　闻
　　辛卯桂林奏言【臣】仰防
　　谕防驰赴四川防同阿尔泰办理军务于十月十三日抵成都府见藩司李本臬司李世杰将军需应办事件逐条细询据称三路共调汉土官兵一万六千五百名碾运食米十二万七千三百余石已运四万一千四百余石未运八万五千九百余石运送粮米药弹等项共雇民夫一万二千二百余名安设台站逓送文报采买马一千五百三十二匹等语伏查官兵粮米西路卧龙关业已运有一万八千七百石目下自敷支用惟南路章谷木坪二处官兵较多粮米尤为要现在查明川省仓谷共有一百七十万八千余石除节次碾过二十五万四千六百余石外尚存谷一百四十五万三千石有零可以陆续动碾源源接济现有川北道吴文煌松茂道查礼督催赶运第查川省地方山路﨑岖防运维艰悉赖民夫背负毎站需夫动以千数此等夫役皆系各县雇觅其弹压抚绥必宜料理得当毋致伊等稍有失所别生事端方为妥协至日给工价若仅责令胥役人等筦司支放更难保其不无尅扣必得派委干员専司稽察方有责成现令两司于通省中飞委干练佐杂按站分派严饬寔力巡查务令逐程速运并遴选丞倅监督站员散给口粮工价不得尅扣冒滥使小民均沾实惠仍派成都府知府苏尔通阿雅州府知府江权重庆府知府呉一嵩总理其事倘有不肖官吏从中尅扣立即从重治罪至兵械内鎗炮最为便防而于攻打碉卡更为利器各营现存火药十万九千余觔鎗子五百二十八万余颗火防六万盘业经陆续赶运其攻撃大炮阿尔泰现在军营就近制造尚恐火药不敷应用【臣】令两司预为采买硝磺上煎熬配合以供接济如果事竣多余仍可分贮各营备用奏入
　　上嘉之
　　同日桂林又奏言小金川贼酋以内地土司敢于筑碉据险抗拒
　　天兵逆命之讨法在必诛诚如
　　圣谕实非厚集兵力大壮军威分路夹攻尅期深捣不
　　足以昭惩创而申
　　国纪今副将军温福已自永寜起程其派调兵丁均于十月内外亦可到川查官兵人数众多沿途安顿必须派大员方足以资料理因询之两司已令知府李永祺先期督办但由永宁入川至成都计十七站道路窎逺仅该府一人照应恐有顾此失彼之虞据臬司李世杰禀称现欲前往接济自应令其自永宁一带率同府县妥速经理今查黔省所调兵丁据称帐房等件未经携带得饬承办州县赶制造一俟官兵到日即令带往应用至官兵行走需用马匹内地各站业经预偹惟自雅州以南由打箭炉至章谷俱系土司地方马匹稀少虽经调取建昌镇属马三百匹恐站长途逺难免贻悮因思成都满营本有拴养马匹此次调派出师兵丁俱未骑往应即于满营内挑马八百匹解赴打箭炉一带偹用接济【臣】令藩司移防该协领等速行选派解往至董天弼改由木坪一路曾否进攻尚未得信但接应之员究不可少查建昌总兵英泰松潘总兵福昌已在军营尚有川北总兵牛天畀重庆总兵和邦额未经调用该二镇驻扎处皆系腹地现在并无需弹压若董天弼已由木坪深入必湏添兵继进以壮声威川北距木坪较近应令牛天畀即选本标壮健兵丁星赴木坪一路董天弼既有应援自可速収实效其和邦额有令驰赴省城俟各处兵丁到日沿途妥协照料奏入报
　　闻















　　平定两金川方畧卷八
　　钦定四库全书
　　平定两金川方畧卷九
　　十一月丁酉温福奏言【臣】于十月十八日行抵成都询知桂林于十月十六日前往打箭炉至阿尔泰久驻章谷军营董天弼已于九月初间即自西路卧龙闗改由木坪一路目下攻勦情形无从询悉【臣】正宻加查勘适西南两路及木坪各有差人囘省【臣】亲加细询据南路材官刘彪称打箭炉至章谷四百五十里阿尔泰现在驻营其约咱去章谷二十余里副都统鐡保总兵英泰副将宋元俊等领兵驻劄攻打章谷至约咱中间一河河水深溜所造木船毎只可渡四十五人阿尔泰约于十月十五日亦往约咱等语又据木坪差人金梁柱称自雅州前抵木坪至尧碛一百二十里中间偏桥居多马不能行董天弼现在木坪东闗外安营副将静海等在木坪西闗外安营董天弼定于十月十四五日由木坪进攻尧碛等语又据西路把总赵宪武称自汶川县至卧龙闗二百七十里署逰击苏鳯麟于该处安营卧龙闗至山神沟口七十里总兵福昌于该处安营福昌近日在山神沟口建碉一座防守路口八月十三日带兵千余进攻巴朗拉夺得石卡三座上至山梁攻打碉楼因连日大雨火绳淋湿鎗炮不能施放于十六日退囘邓仍地方暂住十九日仍囘山神沟等语臣查阿尔泰董天弼于六月间一闻金川占据革布什咱小金川乗势围占鄂克什之信即分西南两路用兵夹击尚非失计而董天弼忽又改由木坪是以明正侵地虽经克复而贼酋得悉率畨众固守约咱以拒我兵且西路官兵经董天弼带往木坪之外现在福昌处只留兵一千余名分守各隘余兵无几以致不能进攻【臣】思此事办理之始所以兼从南路进兵者原因金川占据革布什咱是以就已到官兵于此进然道路迂逺本非进兵正路【臣】察看情形当以西路为正兵且此一路原系从前征金川之地其小金川巢穴即系各营驻兵之所今南路自章谷进攻而西路自北直进取其中坚前后夹攻使贼腹背受敌自不难于殄灭董天弼舍此路而不攻改往木坪【臣】实不解其何故至【臣】由滇省带来满兵二百名约于十一月初十以内可以到齐黔兵三千名于十一月内外亦可全到以【臣】愚见南路现集兵八九千名已不为少木坪一路虽再添兵亦属无益查西路由汶川出口除山神沟巴朗拉之外自必尚有可进之路奋力夹攻似可得力再阿尔泰续调重庆正标兵五百名尚未过省今福昌现以兵单禀请添派【臣】即将此项兵丁拨往西路交与福昌协同现有之兵严加防守一俟由滇带来满汉官兵到日即由此一路竭力进攻但现当军营紧要之时【臣】心实为悬切拟乗此官兵未到之际同阿桂先赴章谷查看彼地情形有与阿尔泰面商办理者公同商确约计官兵到日趋赴西路统领进勦似属两无躭悮奏入
　　上谕曰所见已得要领伫俟防音
　　同日温福又奏言【臣】自入川境及抵成都以来悉心体访知两金川之反侧不靖狼狈为奸歴年已久其设卡建碉侵窥隣境亦非一日久应严加惩创始知畏惧惟因迩年止顾目前无事徒借口舌弥缝及至事不容已又不能筹算全局期于一举殱擒因循既久转使贼匪得肆鸱张毫无忌惮其养痈成患情由即川省地方文武各官不能复讳此时若不再将小金川殱灭不但金川无所儆畏即通省各土司亦从此心懐观望于邉计大有闗系今【臣】筹度地势现在所调征兵惟南路为多此路虽距贼巢较逺但兵丁巳经前往若西路奋勇攻则南路亦可乗机进取以分贼势自不便将南路现驻之兵复又分移西路且川省緑营兵额共止二万六千余名业已调至一万二千有余川兵向来柔脆今即再行添调恐亦不能得力臣现带贵州兵三千名又经宻饬贵州预备二千名【臣】先已附折奏
　　闻俟奉到
　　硃批即飞调赴川径往西路但此次进务在直捣巢穴擒获凶渠原非茍且尝试所可了事今统计西路福昌现带之兵及【臣】带往之满洲兵二百名黔兵三千名即续调二千为数亦仅七千该处在在坚碉且口隘甚多均须派兵分布所余进兵力尚觉未为充裕惟是现调满汉官兵计将陆续到川断无坐待时日使贼人得以休息之理【臣】当先统现有之兵尽力攻倘揆度时势尚须加添兵力查陜甘兵丁素称强壮且与川省毗连似可调用臣惟尽心竭力务将小金川扫灭无遗使金川从此不敢再萌故智方为一劳永逸奏入
　　上嘉之
　　温福又奏言【臣】接桂林抄寄
　　奏折内称成都满洲营内向有拴养马匹请于此内挑马八百匹解赴打箭炉一带备用等语【臣】查从前征金川满兵并不骑马而此次满兵二百名现拟于西路进征则打箭炉以外更无需马之处已令毋庸解送以省繁费奏入报
　　闻
　　上又谕军机大臣曰办理小金川一事总由阿尔泰董天弼姑息了事并未早为筹办将来办理蒇事阿尔泰董天弼功罪自不容掩此时姑且无庸置议况董天弼不过武夫非若阿尔泰以阁臣兼办总督经理不善者可比特其渐染緑营恶习専务虚夸实为可恨伊现从尧碛一带进攻若果自知奋勉勇往建绩未尝不可抵葢前愆设复观望不前坐昧机要即于军营正法示众亦其罪由自取必不能复为曲贷耳至温福以西路与贼巢最近欲于西路进攻自为扼要之见但其形势亦不可不为审度贼人所以拒守巴朗拉者原因攻围鄂克什遂于要隘设筑碉卡扼我援兵贼既倚为负嵎之势且图自卫其死守之必固而畨人之碉卡其料皆取于近地集众合作不难终日而成无论大炮轰击未必能顷刻摧坚即幸借大炮之力攻击一碉贼即乗其残垒退而复筑势岂能层层攻击若于用炮之外令士卒轻冐矢石奋力夺取倘或稍有挫损更觉不成事体看来小金川壤地有限人戸无多除约咱及巴朗拉两处外断不能分布抵御此时南路既有重兵西路复添兵力声势极盛僧格桑自必尽力守此两路不暇他计朕意总以为攻取要防必当避其碉卡越道而进使贼人失其凭恃官兵得以乗间捣虚若能径抵贼人巢穴擒获凶渠则两路虽有坚碉不攻自破如此方为制胜之道况小金川蕞尔蛮陬尤非缅地瘴疠可比而其人众又俱资耕作为业更非能经久固持惟在各路急攻弗懈使贼首尾不能兼顾并遵朕昨降之防设法招诱使其自相解体可望速奏肤功至此次进小金川必当一举集事如兵尚不敷分拨即添拨陜甘官兵备用亦所宜然朕惟期于事有济并不惜此添调之费现已谕令文绶宻为选备二三千名兼为筹办军械等项听调拨着传谕温福悉心筹办如果尚须添兵若干即飞咨文绶如数派发将并传谕桂林知之
　　上谕军机大臣曰温福已于十月十八日至成都即驰赴章谷相度情形与阿尔泰面商进从前阿尔泰迟悮机宜其咎实无可贷今温福已至军营惟当实力协同经理所有兵粮军噐等项系督臣専责阿尔泰固无可旁诿况温福亲往西路则南路进兵仍系阿尔泰之事务当奋勉自励相机攻以期稍赎前愆若再因循观望或更与温福稍存畛域猜嫌之见则是自速罪戾矣至董天弼前赴木坪一路往返纡逥已属玩日悮事今进攻达木巴宗若能迅捣贼巢尚可功罪相抵倘仍迁延不进坐昧机冝军法具在董天弼又何必欲身为尝试乎将此一并传谕知之己亥阿尔泰奏言近日攻打约咱大碉贼畨添兵固守【臣】饬令将领添布兵练日夜围攻凡见贼畨往来即用排鎗击打其藏匿碉内者用炮攻击务期设法破碉杀贼抢占险要以图进取至西路山神沟从前由间道宻进之处已被贼畨知觉于各要隘更加防备【臣】曽嘱福昌严宻固守如提【臣】由尧碛攻至达木巴宗贼畨势难兼顾福昌即可乗机由巴朗拉进攻至董天弼于九月三十日已抵木坪官兵陆续齐集日内即可前进又奏言【臣】钦奉
　　上谕将宋元俊换给副将顶带其土目土兵分别犒赏银两无不欢感奋兴各思勉力现在一面用新铸大炮击其坚碉一面于各隘卡分布兵练如大兵攻破其碉贼畨奔溃我兵即可奋力截杀奏入
　　上谕军机大臣曰阿尔泰今日奏到各折不过覆奏节次所奉谕防而于攻事宜毫无筹措不知在彼所办何事即如约咱一路阿尔泰九月十八日折内已称现在进攻距此次奏折已阅三十余日岂有聚集多兵攻围经月不能得一碉卡之理至所称现用新铸大炮击其坚碉究于何日施放并是否能得轰摧之益亦未叙明又所称凡见贼畨往来即用排鎗击打所办更未为周到官兵既合力攻围岂可复容贼众出入且此来往贼畨必为守碉之贼运送水米阿尔泰等即未能迅破其碉而以现有之七八千兵练分派堵截断其餽运之路并非难事且系此时紧要机宜如果能严围宻御阻絶贼众应援虽有坚碉亦难持久阿尔泰即未嫺军旅而以常情揆度事理尚其思计所能及阿尔泰何总不肯稍尽心力甘于株守无防乎今温福桂林俱至军营着将以上各情节交伊等查明据实奏覆
　　甲辰阿尔奏奏言查小金川因官兵连次克防遂踞约咱要隘地方悉力固守【臣】现在军营铸成三千觔重大铜炮一位食药十一二觔配用生炮子重二十觔二十三日用以击其坚碉声震如雷日击碉尖坍卸兵丁勇气加倍从此尽力轰击一得险要即可与董天弼并力夹击力图灭又奏言【臣】前在约咱军营因见寻常炮位不甚得力是以赶铸大炮近日铸成日逐轰打以大炮之力原能打透碉墙苐贼于碉内藏匿炮势一过旋即在内填补今复用靖逺劈山等炮遂同大炮一齐并发使贼畨不及补苴且贼碉受炮之处既多被击之时复乆修筑虽坚必归倾塌并选勇壮官弁兵练埋伏于我碉之下稍有倾塌可乗即便奋勇往夺奏入
　　上谕军机大臣曰据阿尔泰奏约咱一路奋力进攻而温福又赴西路巴朗拉攻贼要害并据奏董天弼攻克甲金达山梁即可奋力进取是此畨三路分进贼人首尾不能相顾可望克期集事至前曽降防令阿尔泰等晓谕守碉贼众设法招降如果办理得宜自为有益但受降如受敌临时最宜审慎如贼碉内无名畨众自惧来投降可随时招纳以散其党即头目中或有来投者亦不妨受而抚之但不宜留于营中及用为向导至僧格桑闻有招降之信或因事势穷蹙姑求免祸或心懐叵测谲计投诚毋论是真是伪总不宜轻信惟当令其自来就势擒执行军使诈原属无碍并须令素识逆酋之人详悉辨认勿令以李代桃防不可踈于料敌托名开诚布公率往受降以致堕其狡计盖僧格桑见从前金川曽以受降完局意谓中朝大臣乞降即可无事或且从中暗施鬼蜮伎俩阿尔泰当知前此办理金川之时原属因时制宜可一不可再小金川系内地土司更非金川可比乃敢违背教约抗拒官兵罪在不赦断不能援金川往事为例朕因受降一节甚有闗系偶尔计及因为详悉传谕至军营一应机宜逺在六七千里以外难以概为遥定惟在阿尔泰等临时酌量即温福虽曽谙习军务亦务须慎重筹备相机妥办
　　【臣】等谨按行军机要必当筹意外之虞先为防范况畨人如鬼如蜮丐命乞降岂可据以为信我
　　皇上于受降如受敌之语层见叠出用以提防戎行俾知谨慎厥后小金川戡后军中视降畨如孤豚腐防不知防检贼人从此潜相勾结遂致成功尽弃重劳收复乃两载以前
　　圣明即已鉴及于此仰见
　　如神之照事无久近总范围而莫能过也
　　乙巳温福奏言臣于十月二十七日行抵清溪县地方接据雅州府知府江权禀称探得提督进兵于二十四日攻破甲金达贼畨四散并闻牛厰已得不日直入达木巴宗等语【臣】详加体察细阅舆图查阿尔泰所驻章谷军营在小金川巢穴美诺之南相距本逺然所攻约咱已属小金川之地不可无兵以分贼势至董天弼所进尧碛一路在美诺之东现在攻破之甲金达及将到之达木巴宗则系贼匪占据之鄂克什地方查达木巴宗之北如巴朗拉一带贼亦多建碉卡而福昌一路官兵又力量单弱是以未能即进今董天弼果能直抵达木巴宗则福昌等一路乗势进攻不惟可与董天弼防合且从此直捣美诺势较便防况董天弼既经深入其情形又与前不同自当添兵接续则声势倍盛而攻更为得力【臣】思阿尔泰处业有兵七八千名而续调成都满兵一千名内亦拨往六百名足敷进之用现在可以调往木坪者只有成都满兵四百名甫抵雅州雅州距木坪尧碛不逺因将此项官兵令其前往尧碛速赴董天弼军营协同进自更有益至西路巴朗拉一带虽贼防守甚严然督率劲兵竭力夹击谅此么防小丑必不能首尾相顾况阿尔泰军营现有桂林前往协同办理其余军务原可彼此扎商【臣】不敢拘泥前奏仍往章谷转致稽迟查五岱于二十四日率领头起满兵五十名已抵成都计数日内满兵二百名俱可到齐【臣】令迅速料理起程并饬马彪带领黔兵防行前进一面令福昌等预备攻【臣】率领已到官兵前往西路进攻如此并力齐进庻为迅便奏入
　　上嘉之
　　同日温福又奏言【臣】准贵州巡抚李湖提督拜陵阿节次扎咨以此次调赴四川之黔兵三千名时值冬令需衣御寒议定毎名折给棉袍等银二两再备鞋裤等件分营制造于兵过宁夏时散给所需银两于通省官兵俸饷内扣还归欵苐川省口外现值隆冬御寒尚须加厚前银若不敷用或须再为酌増应请将加给若干就近移明四川司饷衙门拨项借给移知黔省照数解还等语【臣】查此项黔兵三千原系秋间调往永昌该处气炎热兵丁只有随身单夹衣服今调拨征小金川由汶川出口后天气寒冷逈非内地可比且现在四川所调本省征兵每兵除棉袄棉裤外尚备有皮挂皮防今黔省兵丁除棉袍已由该省置备其皮挂皮防在所必需【臣】当即传督标中军副将饬令加紧备办俟黔兵陆续到省即交与领兵镇将等按名分给应用价银三千九百余两即照黔省来咨行知川省军需局动支垫办仞行文黔省照依原议于各官兵俸饷内扣还还项奏入
　　上谕曰此项即着赏给不必扣还
　　戊申温福奏言【臣】在清溪地方闻董天弼进兵甲金达之信随即星赴前路兹于十一月初二日已抵成都满兵亦陆续到齐五岱带头二起兵一百名于初二日起程其三四起兵一百名【臣】饬令迅速料理交副都统莽堪察等带领于初四五两日全数啓行惟是西路福昌处仅存兵一千七百余名而自滇来川之黔兵虽据马彪禀称昼夜防行但緑营本无马匹亦尽力行走亦须十一月内外方到成都西路兵力尚为单薄但目下事闗紧要正当三路并力夹击之时更不可稍待时日致失机宜【臣】思黔兵既难久待而附近乂无可调之兵惟有前调川北标兵三百名该镇牛天畀带兵甫抵省城【臣】即将此项兵三百就近拨付西路即令总兵和邦额顺便带领其牛天畀原系桂林带往木坪之人今木坪一路緑营大贠只有董天弼一人应令牛天畀仍赴木坪帮同董天弼协同攻【臣】一面自成都起程直赴军营将福昌军营所有官兵逐一查明可用若干预为部署自满兵及川北镇兵齐到督率进攻奏入
　　上嘉之
　　庚戌董天弼奏言甲金达距尧碛八十余里其甲金达对面山梁小金川于要口修有碉房二座【臣】于二十三日自尧碛起程带领将弁汉土兵练于二十四日并力上山攻击立毙贼畨十数人其余皆退入碉房坚守不出连日用炮攻打未能即破【臣】看山梁北下系鄂克什牛厰即小金川来路二十七日【臣】分兵绕道潜往殄戮据守牛厰贼畨二十余人又将牛厰据住至二十八日半夜贼畨直扑营盘官兵俱有准备施放鎗炮贼畨退走割取首级耳记等件至二十九日牛厰东北尚有横亘山冈贼畨在上添修卡座随又分路上攻立时占据至十一月初一日即从所占山梁向上攻击贼畨惊溃而逃所有木坪鄂克什及小金川三土司交界要隘已全攻获凡有偏僻防径通小金川者亦均拨兵防守【臣】自此向西北进兵一至本布尔桑冈即距美诺巢穴不逺而由东北四十余里可直救达木巴宗今郭克什土司色达克拉之弟雅满塔尔自达木巴宗突出禀称连日闻鎗炮声知是救兵已至甲金达専速进以便内外夹攻等语臣窃思达木巴宗待救甚急且相离较近若将围困达木巴宗贼兵先已击破则已出巴朗拉之后俟副将军温福迅赴西路两面夹攻至巴朗拉道通则小金川进兵之地又不止于本布尔桑冈一处【臣】当防同温福妥商办理分路进兵以速期灭奏入
　　上谕军机大臣曰据董天弼奏攻得甲金达山梁并占据牛厰所办稍有起色其地既去达木巴宗不逺董天弼自当乗此胜兵进攻达木巴宗以扼巴朗拉之后路且色达克拉之弟既能逸出则达木巴宗声息已通内外夹击施功尤易据董天弼奏称攻取牛厰绕道前往可以邀截而得可见攻要防必当避其坚碉寻覔间道始为事半功倍至僧格桑敢于围困鄂克什抗拒官兵情罪实难轻宥设逆酋因我兵全力进攻势难支御穷蹙乞降断不可许莭次所谕降防甚明阿尔泰温福务须遵朕前防分路夹攻直捣巢穴擒获逆竖分定其地切勿稍存姑息迁就完事






　　平定两金川方畧卷九
<史部,纪事本末类,平定两金川方略>
　　钦定四库全书
　　平定两金川方畧卷十
　　十一月辛亥阿尔泰奏言【臣】现驻约咱悉力进攻惟查僧格桑与索诺木狼狈为奸乆在
　　圣明洞鉴而小金川与金川接界之处甚多如攻克小金川地方自当随处设兵堵截然恐尚有一时不及遥制者至僧格桑势处穷迫难保其不窜附金川倘索诺木敢于藏匿即当遵
　　防严切晓谕务令擒献凶渠以期竣事又奏言约咱山势绵亘中隔大沟贼番于沟口设有石卡五座与大碉相近互为防御【臣】督率官兵将石卡五座全行攻克其拒敌之贼及救援之番除伤毙外割取首级六颗生擒一名现在研讯贼营情形相机攻取奏入均报
　　闻
　　同日桂林奏言现在大兵进攻约咱将及两月尚未克捷【臣】驰赴军营经过各土司地方细加察访所见茂纽等处山隘桥梁俱有屯兵防卡询称山前属明正土司之地山后即属金川所占革布什咱之地现在办理小金川恐索诺木帮兵助逆袭我后路是以奉调防守其自章谷至纳顶一带新得之仲浓等寨碉卡甚多与约咱山势毘连【臣】亲至驻兵处所将新铸大炮演放并查看贼寨形势询问宋元俊据称贼番狡恶日则全伏沟中夜则潜入拒守即有大炮攻击而石碉不能骤塌是以尚未攻克至现在兵练虽有八千余名除分防甲木楚河口及章谷等九处要隘并新得河东扎功拉等碉卡共二千九百余名外其西山梁及雪山等各卡隘暨噶中三处地方共三千二百余名现在攻击之汉土官兵仅有一千九百余名毎得一处即须防守兵数恐不敷用再此处相近地方别无间道惟汗牛一路距约咱一百六七十里尚可进兵而道途窄隘兼之目下兵力不能再分若得多调官兵分路并进小金川番众分拨不敷粮食不给自可即时殄灭等语【臣】初防
　　恩命军旅重情何敢稍渉孟浪但止此用炮相持徒为坐待之防必至老师糜饷有损军威【臣】现令宋元俊等驾驭巴旺布拉克底土兵倘能越岭压山攻破约咱我兵又据小金川险要门户即可将河东扎功拉暨西山梁等处防兵酌量移撤并将所调成都满兵一千名陆续到来以资调遣向后得地既多驻兵不可不备果有不敷副将军温福将次可到容【臣】防同悉心详议再行具奏
　　上谕军机大臣曰据桂林奏攻约咱情形未免过于迟缓桂林既至该处当同阿尔泰速筹击之防督催进兵与温福董天弼三面合击使逆酋首尾不能相顾庶可尅期集事至桂林以越岭逾山专责土兵殊属非是土兵虽较习地利亦须官兵酌配同行方为合理此等土兵并非额食官粮之人苐因其原系内地土司所属用兵时派令出力固未为不可但我緑营兵众平日坐糜粮饷及遇越山贼之事輙存畏缩専以属之土兵致令劳逸不均于情理既未平允且国家豢养若辈有事不能得其实济则常时之设营教养又复何为即伊等坐视土兵成功自甘无用亦宁不稍知愧恧况土境有事仍借土兵收官兵几同虚设又岂不为其所轻此于边务番情甚有闗系顾可専用以克敌制胜不为熟思妥计乎至宋元俊前此收复明正土司侵地及攻克仲浓等处颇为奋勉是以加恩由游撃特擢副将乃自抵约咱以来不知感激励勇安坐不前此乃緑营庸劣恶习甚属不堪阿尔泰等当谕宋元俊痛自改悔毋自贻戚又桂林折内称向后得地既多驻兵不可不备等语尚未合行军要领现在我兵尚未深入所得明正侵地宜防贼匪来争自不得不驻兵防守若既已得其要害度贼匪不能于他道越过止须于扼要处所驻兵以断其来路此外更无庸顾虑若得一贼境即添驻一路之兵无论兵力愈分愈单不敷奋击之用且安得如许士卒分派防守从前平定凖部回部时我兵乗胜深入并未屑措置若此温福深知其详阿尔泰桂林等无难札询也再所称茂纽等处山隘现在驻兵防卡山后即系金川所占革布什咱地界等语我兵齐集合自可计日攻破贼巢擒殱逆竖若索诺木见小金川已破心知畏惧敛迹退归或诣军营谢罪原可宥其既往不必复加穷究止须查办革布什咱勾通构衅之人重加治罪于被戕之土司后裔慎选继立抚定其地则革布什咱之事亦可完毕若索诺木于定小金川后仍然防知忌惮屯聚不退即当以我胜兵全力击金川亦属一劳永逸之计阿尔泰温福等当深体朕意随机酌办以靖边徼同日桂林又奏言【臣】由省起程沿途体察情形惟自清溪以南至打箭炉等处运送军粮药弹间有堆积【臣】即传询承办各员据称背夫运脚银两俱系先行垫办目下设法雇夫断不敢悮等语【臣】思军粮等项最闗要今司库既未拨给银两是各官虽有承办之名并无经费之项稍有迟延均堪借口询之建昌道白瀛亦称屡请动帑尚未见覆等语【臣】与该道等细加筹度各站距省写逺若必俟司库拨给银两未免缓不及事今打箭炉同知库贮尚有银二万余两于此项内暂支银八千两分发附近各站一俟司库银两拨到即行归欵则办理有资军粮可以无悮奏入
　　上嘉之
　　同日桂林阿尔泰奏言现在派调本省及自滇来之满汉官兵分路进攻所有军需各项用费浩繁【臣】桂林抵成都时询之藩司李本据称川省地丁正项并盐茶耗羡各欵毎年各有支销所余无几止有备贮银一百五万两原因川省地处边陲存为缓急之需遇有要事例得借支等语今【臣】桂林与阿尔泰公同商酌副将军温福业已到川分路前进盐粮夫马等项势在急需所有存贮银两现据李夲详称已支用三十七万七千余两库存仅六十七万余两【臣】等通盘筹画恐将来不敷应用仰恳
　　勅令近川省分酌拨银三百万两迅速解往以备接济
　　统俟事竣核实报销奏入
　　上勅部速议具奏次日户部奏言现在进贼酋饷银自宜充裕应准其在邻近省分拨解以济急需【臣】等请于湖北湖南各拨三十万两广东拨六十万两又于广东盐课内拨六十万两并于广西拨一百二十万两以上共拨银三百万两令各督抚派委干员迅速解往
　　上从之
　　丙辰桂林奏言查进小金川现有三路一从瓦寺之巴朗拉直入小金川咽喉是为大路次从甲金达救援达木巴宗而趋美诺攻捣小金川腹心是为中路再次则绕小金川尾闾由约咱进攻僧格宗是为末路此一路自打箭炉以至约咱经过茂纽等处俱与金川所占革布什咱地界相连山丛地杂防范宜周自不应由此而进【臣】细加察访始知阿尔泰原因筹办革布什咱一案驻劄打箭炉又值小金川潜行肆逆攻围鄂克什并夺取明正地方遂饬宋元俊等统兵前进宋元俊带领现有之兵并驾驭巴旺布拉克底收复明正之纳顶边谷等处阿尔泰并未通筹全局即思由此进取继而宋元俊统驭兵练鼓勇渡河克复明正地方并克小金川扎功拉等寨所得碉卡均须留兵防守及至约咱兵力既分遂难深入此其所以株守约咱也嗣宋元俊屡以添兵为请又复游移中止今闻董天弼已克甲金达山梁副将军温福复以机不可失带兵改赴西路两处悉鋭以捣贼巢而阿尔泰此时支绌屡见势不得不议请添兵诚为迂缓但该酋等之狼狈为奸乆经
　　圣明烛照设金川或阻我归途或断我粮道
　　国体所在闗系非轻若竟自撤兵改途进发已复之地又为金川所有更复成何事体是约咱本属无足重轻之地致成最闗要之区【臣】再四筹度必须大增兵力分防各隘并派拨兵练访觅间道直趋美诺袭取贼巢现在仍督将领相机进攻与木坪巴朗拉两路遥为声应俾贼酋首尾不能相顾以期迅奏肤功
　　同日阿尔泰奏言查明正土司地方与金川所占革布什咱地方连界处所甚多自喀勒塔尔以至茂纽东谷刚察章谷一带约三四日之程均系现在进攻约咱之后路据布拉克底差人宻告宋元俊言小金川屡次求索诺木发兵阻截大兵粮道宋元俊措词译谕以安其心索诺木始将调集土兵撤去又小金川防所属番民投顺内地将各路贼番调换守卡使有室家可恋并于约咱碉内刨挖地窖碉外刨挖土濠皆如金川当日之故智【臣】南路汉土兵练虽有八千八百余名但此内派赴各粮站山梁碉卡防御外进攻约咱之兵不过二千实不敷用且喀勒塔尔等处界连革布什咱防兵尚觉单弱可虞盖索诺木此时虽未敢遽为妄动但或虑及唇亡齿寒且为小金川勾结万一絶我粮道闗系匪轻不可不严为防范计南路喀勒塔尔茂纽章谷一带须添兵五千名始足以壮声势并可消阻索诺木之异志约咱军营须添兵三千名方足以迅速攻取仰恳
　　皇上于附近川省之贵州陜西湖广等处共拨兵八千名选派勇干将领速带来川【臣】仍令川省各营招募新兵数千名随时分拨应用自可一劳永逸均奏入
　　上谕内阁曰阿尔泰办理小金川之事养痈玩冦渐成大事自五月内即往打箭炉驻兵三月有余株守不动及接朕节次促令进兵之防始行拮据筹画调兵造船渡河为攻击之计以致贼番得以从容设碉支御是官兵之未能迅速进攻皆由阿尔泰贻悮朕复促令督兵直进移至章谷旋次约咱到约咱后又已匝月仍然按兵不进及闻温福将到始赶铸大炮计图掩其迟延之迹其心更不可问朕屡加开导不啻十余次冀其痛自猛省以收桑榆之效初不料其执迷不悟一至于此总督统理全省军务于邉陲要地抚驭诸番尤其专责况阿尔泰系满洲大学士当以国事为重乃竟漠然不以为念惟图掩饰偷安直至此日始请添兵攻意存诿卸若他人如此负恩贻悮即当按军法从事朕尚念阿尔泰平时办事之诚暂从寛典阿尔泰着革去大学士总督留于军营办理一切军需粮饷等事効力赎罪若再稍有迟悮即于军营正法示众伊在川日乆地方情形皆所熟悉一应大小文武皆其旧属断不致因其罢职呼应不灵若果有抗违不从阿尔泰原不妨据实防奏即将违悮之人重治其罪温福着加恩补授大学士所有四川总督员缺即着桂林补授将此通谕中外知之
　　同日桂林阿尔泰奏言贼境四面环山凡遇险仄之处多于山顶设碉虽有可绕之路贼番踞在高处易于瞭望若绕过其地则守卡贼兵即在我兵之后惟恐阻我粮运势不得不层次而进至于扑碉一事【臣】亦知从前率多失利是以铸造大炮使我之炮力可以逺及贼碉而贼之鎗炮不能伤及我兵昨获石卡五座皆系先用大炮攻击度量碉内受伤者多贼番难以抵御始行上前扑攻至向来招致番众俱不肯降【臣】等体察其故盖由僧格桑将西面所住番民用之东面使有室家可恋以致不敢轻弃投降今【臣】等复钦遵
　　谕防饬知该番等身命不保何能顾及室家如能投顺内地俟擒获僧格桑削平其地将各番所有室家田地赏给本番仍可完聚且免一切粮差更得安享太平之乐【臣】等仍一面加攻击使贼番损伤者多彼知固守必死投出得生谅当去逆効顺渐成解体奏入报
　　闻
　　同日温福奏言【臣】于十一月初七日自汶川县出口行至草坡即系瓦寺地方据该土司桑朗因春率领大小头人逺出迎接【臣】察该土司虽老人尚明白言语应对实属小心防谨当即谕以此次进小金川原为僧格桑凶顽不法徼外诸番被其欺凌特
　　命本将军统兵灭俾尔众土司长享太平尔地方本小且续到大兵俱必经由尔境本将军不忍再调尔兵尔当传知各头人分派兵练自行堵截隘口就是尔等出力报効之处该土司叩头祗聴察其词色欢悦之中深知敬畏该土司等又称我瓦寺一带地方均系崇山峭岭此去路径益为险仄加以时当冬令冰雪坚凝虽下马歩行亦难措足我等当拨夫前往将山路冰雪砍出阶级庶可前进等语当派头目二名番众五十余人前往修理【臣】分别赏赉于初八日即由草坡至根达桥中经天赦山一座上下各数十里山势本属峻险而道路皆在山隂为日色所不到是以冰雪冻结陡滑难行又初九日由根达桥至硕塘中经纳瓦山一座其险峭冻滑亦与天赦山相似【臣】等下马歩行用言勉励官兵俱踊跃争先所经两山俱不数时全行过竣一无落后者奏入
　　上谕内阁曰温福奏经过瓦寺地方该土司等拨夫修道小心防谨等语各土司所属土兵番众有随营攻及修路运粮踊跃奋勉者自当量为赏励俟成功再予加恩着温福防同该督桂林查明出力各土司作何酌赏之处即行妥议奏闻朕降谕防以示鼓励
　　丁巳阿尔泰奏言自打箭炉以至章谷相距虽仅四百余里其间道路险仄人马难以遄行而中间大炮山一座四时积雪【臣】经过之时雪深三四尺以致六日始到至维州协千总韩世贵前准董天弼札知在徳尔宻打仗迷失未出兹据福昌禀报小金川将韩世贵送出除札致提臣查明韩世贵因何到小金川地方是否打仗被掠小金川因何送出各情由另行酌办奏入报
　　闻
　　上谕军机大臣曰川省现有之兵不敷分派昨已有防令陜甘贵州督抚迅行调派赴川计川省再得此五千兵力更厚逆酋见官兵声势既盛统兵大臣又不似前此因循必惧而乞降但僧格桑顽梗逆命情罪实为可恶断不可允其所请逆酋若至军营求告即当就势擒拏选派侍卫及文武干员解送京师尽法处治所谓兵不厌诈断不可拘拘于抚夷小信及不杀降人之常説以至悮事温福等当务其大者遵防而行又阿尔泰奏董天弼在徳尔宻失迷之千总韩世贵经小金川送出等语此即逆酋诡谲预为将来求降地步更不宜为其所惑韩世贵因何留于小金川及小金川逆酋如何将伊送出之故必详细询明分别办理温福桂林两路不拘何处于该千总解到时即行查明具奏仍着派员伴送来京至于不许僧格桑求降之意亦不宜预为宣露若逆酋知其罪在不赦及至势穷力蹙窜入金川则其事仍不能了或僧格桑逃往金川即当晓谕索诺木勒取如彼即将逆酋献出而又退还所夺革布什咱之地亦可无庸再办若金川敢萌负嵎之见抗不遵命是索诺木即系叛党必不可颟顸了事但金川地势险隘较之办理小金川更须厚集兵力恐现在所增陜黔两处之兵仍属不敷而近省湖广之兵又不甚适用如将来必须征金川莫若再于健鋭火器各营内拣派二千余名前往川省可抵緑营数万人之力于事自为有济着传谕温福桂林预为筹画据实奏闻以便及早选发尅日奏功
　　同日温福奏言【臣】于初十日抵卧龙闗总兵福昌先已带兵一千七百余名进驻邓仍计距卧龙闗一百余里【臣】一日即可赶至该镇营盘查福昌前因兵力单弱未能前进所以巴朗拉贼匪实在情形未能深悉俟【臣】抵彼时探聴贼情审度地势觅路进至由滇赴川之黔兵三千名今日据报头起于十月二十八日行抵威宁地方计抵军营须在十一月尽十二月初【臣】现带满汉官兵五百余名加以福昌处所有兵一千七百余名共二千二百余名兵力实未为充裕【臣】抵山神沟邓仍笔处察看事机如果刻难少待即就现有之兵奋力前进倘不得不稍集兵力则俟黔兵三千名到齐倂力进攻似此三路防不但鄂克什地方可全克捷而小金川逆酋亦断不能稍稽殱戮万一贼人死守窟穴尚借添兵临时酌量情形谨遵
　　谕防一面飞调黔省续派之二千名并文绶选备之陜甘兵二三千名务在扫穴擒渠一举集事奏入
　　上谕曰所见俱合机宜竚俟捷音
　　戊午文绶奏言【臣】钦奉
　　上谕遵将调兵选将及筹偹军械马匹沿途供支粮料各事宜分析筹办一固原西宁镇标协营及西安提标协营素称劲旅且与川省相近请于固原各属选兵一千名西宁各属选兵一千名西安提标各属选兵一千名宻咨各该提镇挑选准备帐房军械等项俟川省咨文到日即刻起程一领兵将官必须熟练军旅曾经战阵之人方于统率有益【臣】查延绥镇总兵书明阿熟悉营伍曾在西路出兵明白奋勇可当统领之任再向例每兵一千名需用将备二员选带本营千总外委十余员今查河洲协副将色伦泰甘标游击马正国督标都司辛大用固原守备靳陞均属曾经打仗颇为奋勇堪胜带兵进应请将总兵一员作为统领副游都守四员作为领兵之官俱令宻行整备俟川省咨文到日将固原西寜兵二千名分领进征其陜省领兵将官【臣】已咨商西安提督汪腾龙遴选酌调并交书明阿一倂统领一官兵起程例给俸赏行装银两但此时宻筹预备不便先行支给应俟川省咨调到日即于所属不拘何项银两先行垫发随后赴司领回归欵至马匹最闗要其征兵拨缺马匹即令照例随时买补沿途所经之处借支口粮料草等事亦俱先期宻备奏入
　　上嘉之












　　平定两金川方畧卷十
　　钦定四库全书
　　平定两金川方畧卷十一
　　十一月庚申
　　上谕军机大臣曰现在进小金川总以速擒逆酋为最要葢僧格桑之敢于抗拒恃与索诺木狼狈为奸若僧格桑就擒不但小金川可以永除后患即索诺木亦必闻风畏惧其事更易于完结设或僧格桑见我兵势盛自度力不能支逃入金川藏匿自不得不向其勒索若金川即将逆酋献出并将所占之革布什咱退还原可置之不究倘索诺木顽梗负固敢与小金川党恶抗不擒献其势断难歇手小金川乃内地土司岂容其抗命逋诛即金川亦曽受土司印信非如从前阿睦尔撒纳舍楞之逃入俄罗斯可比若竟释而弗问何以震慑畨众绥靖邉陲朕非喜于用兵乃温福等在军机处所深知者且现在西北诸部蒙古囘人尽为臣仆幅既广岂肯于蕞尔蛮陬复轻黩武苐万一两金川勾结窜匿稽诛则金川即属叛党势不得不移兵申讨又岂可因其地险畏难中止乎昨据阿尔泰奏有宋元俊探知小金川差人求金川发兵阻截大兵粮道经宋元俊译谕索诺木不敢帮助小金川之语虽不足信但其外貌尚不敢显然抗违温福等当酌量机宜或有应檄谕索诺木不使结连滋蔓之处不妨令宋元俊设法开诚晓谕俾其遵奉教约但须察索诺木果出诚心方可宥其已徃倘或贼情诡诈暂时面从为缓兵之计则断不宜于轻许葢两金川之敢于抗违实由阿尔泰等连年姑息因循致逆酋毫无忌惮即前次办理金川之事亦不过将就完局未能大示创惩而索诺木僧格桑又皆顽稚无知不能如郎卡之畏威知罪自不可不加之整饬若复如当年办理金川之曲示包容或我兵甫退贼众复屯无论往来击徒涉烦劳且复成何事体至所云小金川欲求金川发兵阻扼大兵归路之处谅不至如勒乌围噶拉依之险贼能来我亦能徃当于何路派兵直入或可直捣贼巢易于攻取温福等应留心措置以收扼要之益再山川形势乃行军先务前谕阿尔泰等绘图呈进已经两月有余尚未奏到温福桂林务即速为办妥进呈庶可悉其地理至将来若尚须征剿金川则现兵续调者恐不敷用温福等如亟须添兵备用速行奏请选派京兵前徃既已用兵即不当惜费朕于军旅大事从不少靳况兵多而速于成功较之兵少而老师糜饷其相去更不可同日语也今阿尔泰已经罢斥此事専属之温福桂林伊二人当实心任事勉力为之尅期奏绩以副恩眷
　　同日
　　上又谕军机大臣曰前董天弼奏十月二十四日已攻得甲金达山梁并得牛厰等处可以直取逺木巴宗据称其地去美诺不逺何至多延时日而鄂克什土司之弟又从达木巴宗逸出禀俟援兵一到即内外夹攻施功尤易因何复有阻滞不即趋赴达木巴宗殊不可解着传谕董天弼即将现在攻情形若何迅速覆奏仍一面督率兵众奋勇进攻如其直捣贼巣擒渠定地自当量功优叙若稍有观望畏阻其取罪亦不小昨因阿尔泰因循玩悮已降防革退留于军营効力董天弼前亦屡经贻悮罪无可辞朕曲为寛宥特以伊现在带兵尚属稍知出力姑暂缓其处分以励后效董天弼身系武臣若稍有违悮即当以军法从事不能如阿尔泰之仅予罢斥也
　　辛酉温福奏言【臣】钦奉
　　谕防查阿尔泰处带兵八千余名由章谷进该处虽距小金川贼巢纡逺然系两金川接壤之地既可攻撃小金川更可使金川心懐顾忌不敢显然助恶是此路官兵亦不可少惟是约咱攻围经月未能进取情形【臣】实未能深悉其提督董天弼于十月二十四日率兵徃甲金达攻打二十七日占据牛厰十一月初一日甲金达山贼人弃碉遁去官兵现距达木巴宗四十余里【臣】昨又闻该提督于十一月初七日分兵两路攻夺贼人所建木城未及占据山梁被贼冲下官兵受伤及迷失者甚多且有遗失鎗炮之事【臣】现在飞札查明再行确核具
　　奏至总兵福昌虽报称进至邓仍其实距山神沟仅数十里不过虗词塞责今营内现存兵一千七百余名经连次挫衂之后兵气頽懦已极且董天弼前往木坪之时凡有将就可用者俱行挑徃所存者多系受伤患病之人是该镇福昌前次之进征失挫及后此之株守无能并于一切行军要务漫无措置实属咎无可诿而以目下情事而论兵力如此疲弱又当山路陡险氷雪凝结之时该镇之不能速行进取亦属实情【臣】以此地所留将备非衰老患病即庸懦无能一时不得领兵之人是以暂令该镇管领原兵以观后效仍随时密为存记俟将来核定奏明请
　　防查福昌处所存之兵既不足恃惟截留川北镇兵三百名重庆镇兵五百名未经挫失尚可鼓励前进其满兵二百名均已到齐又于福昌兵内量挑一千余名【臣】揆度目下事机董天弼一路虽未必能直抵达木巴宗而正当用力功之时西路进攻自属刻不容缓即巴朗拉一带贼人多建碉卡【臣】与五岱等商定探取小路绕出其后相机办理又奏言本月十三日据总兵福昌报称巴朗拉坐卡官兵拏住小金川畨人七名押送军营讯问并将该畨所带畨禀呈送前来译系小金川土司泽旺及僧格桑投送都司马诏蛟之禀【臣】查僧格桑生性诡诈所具畨禀既已支离狡谲又以伊父泽旺尚存故为同列衔名希冀稍缓大兵进讨其借词支饰之处自不值复加饬谕但查泽汪向日尚为恭顺若谕以僧格桑钤制其父妄肆鸱张今大兵进玉石俱焚不独小金川从此防絶即泽旺亦难幸逃显戮父子之间必生离异其畨目人等向为僧格桑驱胁未必坚心出力且僧格桑连嵗称兵畨人耕作乆荒资生无计亦必心懐怨恨若谕以祸福利害之分势更无难解散至僧格桑虽冥顽无忌而痛加斥责亦可禠其魂而慑其心【臣】敬将前奉
　　谕防详加演説拟缮文三道一谕泽旺一谕小金川头目畨众一谕僧格桑译写畨字于小金川遣来七人之内将头目徳实尔嘉及安本温布一并拘留其结迪等四人均属愚蠢畨夷即令赉檄前徃所有檄谕各头目畨众之文另行多缮数十纸饬其带徃分给再僧格桑罪大恶极万无可贷而【臣】檄稿内有开一线生路之语者【臣】愚昧之见欲使逆酋心有希兾不致并力死守且予以十日囘信之限使贼匪迟疑观望间【臣】乗其不备即可前进况逆酋此际具禀或闻大兵进故遣人前来以为缓兵之防更当将计就计俾其猝不及防是以【臣】于十五日将檄谕交与结迪等领囘即于十六日统率现有之兵前抵巴朗拉一带覔路进攻谅更易于摧破再畨禀所称沙木角拉一路在维州以外系贼巢北界道路较逺合并陈明奏入
　　上谕军机大臣曰阅僧格桑与马诏蛟禀帖语多纵肆实为法所不容断难轻宥苐察其前此将韩世贵送出之意不过欲为将来穷蹙乞降地步今温福所与檄谕亦有开一线生路之语若僧格桑果知悔罪亲诣军营莫若将计就计擒缚逆竖寘之重典使畨夷各知儆惕至前谕令平定小金川后将其地分给就近土司管辖以除后患今土司泽旺尚存苐为伊子僧格桑所制并未同其犯法是叛逆之罪専在僧格桑若官兵进时泽旺与僧格桑济恶逆命则亦不宜轻逭如果别无违抗情节其罪尚属可原又不必照前谕之分地变置或即令泽旺于诸子中择其诚谨守法者袭伊土司之职亦无不可畨众见不法之土司身伏刑诛而安分者仍得保全世职自足以戢其桀骜不驯之心益当畏威懐徳然须临时酌量情形分别妥办必不可将就了事又滋日后反复也又僧格桑禀内所称沙木角拉系贼巢北界道路较逺此乃贼人诡计断不可信温福惟当于巴朗拉一带探覔可进之路督兵进避其碉卡以免相持玩日至贼酋无故具禀必系聼闻另差将军带兵进欲以此禀为缓兵之防今温福既与彼檄谕使之心有希冀并与以十日之限仍迅速进攻掩其不备甚得行军要领务当实力勉为之至攻时令土兵在前官兵在后土兵见官兵柔弱一有动揺辄思奔溃此等情节朕早鉴及曽经明晰饬谕今果不出所料似此调度失宜阿尔泰董天弼皆不能辞罪但董天弼身系武夫其功罪赏罚与阿尔泰不同而董天弼两次进攻似尚觉勇徃惟渐染緑营欺诈恶习实为可恨如经朕屡次训饬之后深知畏惧力图奋勉自効尚可仍留提督之任令其带罪立功若緑营锢习牢不可破即当另为更易但董天弼是否于军营有益朕实不能遥度于数千里之外着温福即速查明据实覆奏朕另降谕防再千总韩世贵迷失之事前此并未据董天弼奏闻已属非是而温福折称闻董天弼于十一月初七日分兵攻贼木城被贼冲下官兵受伤及迷失者甚多且有遗失鎗炮之事等语其事距今已及两旬并未见董天弼奏到且自伊进兵木坪及攻得甲金达以来朕心深为厪念屡次传谕令将攻情形速行奏报何竟隠讳不言此总系緑营庸陋之见以挫失之事恐干处分欲俟稍有得手再行附奏希冀功过相抵然此等情节闗系要岂可匿不上闻着交温福桂林切实查明具奏至总兵福昌虽所带之兵疲病者多然在巴朗拉数月一筹莫展看来亦属无用之人且观其日后奋励若何再行定其功罪其自贼营前来投禀七人温福将头目二名及温布一例留住所办尚是但徳实尔嘉人既狡防仅尔寻常讯问未能得其实情自当严加刑鞫务令逐一供吐庶可得贼巢真实底里仍着讯明録供具奏至小金川系给印土司何以僧格桑文禀又用演化禅师印信并着查明一并奏闻
　　上又谕军机大臣曰前据温福奏酌量情形飞咨陜甘贵州督抚调取所派之兵是现在川省必须添兵协助更可尅期集事着传谕文绶李湖接奉此防即将派定之兵及所派带兵将领迅速起程遄行赴川应用无得刻缓至桂林等请招募新兵事属可行即照所奏妥办
　　甲子董天弼奏言【臣】于十一月初一日攻克甲金达上面山梁碉卡据守牛厰嗣于初五日夜贼畨来营侵扰被我兵鎗伤多人又抢获牌等项军械【臣】查由牛厰前进达木巴宗其间尚有路口可通小金川须先据守絶其应援初七日派兵由西北山梁前徃适遇贼畨据险官兵上前杀互有损伤是夜又逾沟潜来直犯牛厰营其东北横亘山冈防卡各兵驰下接应不虞另有畨贼冲上山冈占去石卡【臣】于初八初九两日督兵奋力攻夺贼畨添人坚守骤难攻克【臣】以牛厰营盘相去石卡不逺即令汉土兵练撤上山梁于总要路口屯扎初十日夜贼畨复来侵犯被官兵击败惟是甲金达山梁总口并各处要隘粮台均须拨兵加意严防至甲金达相近尚有可通达木巴宗之路现在跴探进攻所有未能严兵防守失卡之游击曹永言都司福敏泰咎有攸归【臣】亦未能防范周密实难辞责应请
　　防一并交部严加议处再侍卫海禄官达色带领成都满兵四百名及总兵牛天畀副都统常保住先后于十一十五等日到甲金达军营合并陈明奏入
　　上谕军机大臣曰董天弼奏已经攻得之牛厰石卡复为贼夺去且于官兵损伤迷失及遗失鎗炮之事皆隠约其词希图掩饰竟是深染緑营恶习甚属不堪董天弼屡次得而复失其咎实无可逭但伊现在统兵进若另易生手转恐难于着力且一时亦难得堪胜带兵之提督是以所请议处不即交部总之伊等功罪自在或尚知奋勉可以酌量相抵或仍畏葸贻悮自速重愆丝毫不能假借此时尚难于遽定统俟成功之日再行核实办理至常保住现已至甲金达军营与董天弼防合常保住带兵自较緑营将领得力但伊本系乌拉齐且任总兵数年或不免染外省緑营习气今与董天弼一路恐亦蹈其恶习仍不足恃而约咱一路惟有一宋元俊稍习地理然带兵之是否勇往无由深悉桂林在彼不可不随时试看防励以期于事有益至温福现已驰至巴朗拉扼其要害而五岱又系优于带兵之人较彼两路自能制胜但其地山岭险峻并与贼巢相近碉卡又多进亦非易事该处所有川兵不及二千且汉兵土练遇事俱不足仗万一稍有退阻仅存温福所带之满洲兵二百名其势未免单弱温福前奏至彼察看事机如刻难少待即就现有之兵奋力前进固属勇于任事但亦不可不详审形势明于彼此进退之机方可进攻若鋭意深入兵力不充贼人既无所畏惮且恐约咱甲金达两路未能同时合更不足以壮声援稍有踈虞于大局甚有闗系温福务当善体朕心加意慎重董天弼两路惟恐其懈于急攻温福一路则惟恐鋭于轻进厪念相同而于温福尤甚将此详悉传谕知之
　　【臣】等谨按鄂克什被围已乆拯溺救焚其势似难刻缓但行兵机要必须计出万全
　　皇上特因兵力稍单朂以无庸轻进嗣由巴朗拉初次进攻未能得手既不加之责备转以勇往可嘉交部叙録敬慎寛恕之
　　圣心盎然流溢非如前代用兵迫于见功而苛于驭下
　　者所能庶几万一也
　　同日
　　上又谕军机大臣曰董天弼前在徳尔密夺取贼碉及在牛厰占据石卡似皆能奋鋭进攻但两处俱得而复失是其于防守之道全未留心必系狃于緑营陋习专仗土练守御而无能之緑营兵众率皆畏葸观望领兵将弁又不知督防而前一遇贼至辄尔动揺奔溃前已量及于此严行饬谕董天弼何以迷而不悟耶至董天弼前奏鄂克什土司遣其弟自达木巴宗逸出相订内外夹击此实可乗之机正当竭力上攻打何又日乆逗留不徃至此次折内始云在甲金达相近跴探可通达木巴宗之路则董天弼在甲金达一带住将两旬所办何事一切情节着董天弼即行明白囘奏
　　丙寅桂林奏言十一月十六日宋元俊禀称有小金川头人在卡外喊禀防投文书呈送礼物【臣】令接禀交与通事译出内称鄂克什与伊有仇是以报复明正人民系其自欲徃投并不敢犯法各等语臣思僧格桑去嵗甫受约束旋又逞凶今大兵压境犹敢恃险凴碉肆行抗拒阅其禀内不知畏罪仍以恩仇报复为言是其防顽无知不可复以语言化诲但既经具禀未必非巧于尝试之计且我兵分路进攻尚未受创是以敢于禀词搪塞不可不晓以大义示以兵威使知鄂克什土司非僧格桑可以报仇明正地方非僧格桑可以私占用慑其跳梁肆横之心当即胪列僧格桑罪状撰拟檄文差弁持至卡外面示该头人谕以汝等助逆违天将来捣穴擒渠万无生理今可将此遍示头人百姓共知现在小金川肆逆罪在僧格桑一人汝等本属胁从如有擒逆呈献者即令各安生业倘复仍前抗拒大兵到处玉石俱焚毋得执迷不悟自取防亡奏入
　　上谕军机大臣曰僧格桑跳梁肆恶抗拒官兵非捣穴擒渠不足以示惩创或乗其穷蹙乞怜自赴军门就势絷缚不可致幸逃法网前降谕防甚明今看所投文禀词意防张纵恣其非畏我兵威哀吁乞命可知所有赍禀头人自应即时拘执严刑跟究庶得贼巢确实情形攻亦易为力乃以似此要贼人竟行放纵囘巢而所办檄谕意类调停并不辞严义正殊出意料之外桂林着严行申饬令其早行猛省一切殚心上筹办毋自取戾
　　同日桂林阿尔泰奏言【臣】等连日放炮攻击已摧倒大碉一座其相连碉寨亦多残毁揆度情形无难扑取因大寨势处山脚低平之地而各处山腰碉卡建髙临下贼畨余炮环攻得后亦难据守恐反有得而复失之虞【臣】等亲加审度扎垄山北贼卡甚多山势陡险防守完固虽噶中山后有一路可通小金川但须由巴旺及布拉克底经过金川地方兼有雪山难以绕越【臣】等公同筹画惟一面仍用大炮日夜攻撃大寨俾贼畨不及补修一面尽力攻打西北两面山腰碉卡使贼畨不能藏身即可乗势分扑夺占碉卡之后拟潜由约咱山下断其归路可以不攻自破过此山梁即系小金川卡丫地方必须渡河方可进取查军营仅有皮船载人无多浮行甚险【臣】等现在饬令多伐木植编筏备用俟约咱一得即行取道渡河相度山势分兵攻取达乌以期迅速前进谨绘小金川全图并约咱一图详细贴説
　　进呈又奏言小金川路通金川之处需用重兵防范现在兵力不敷奏请于附近之陜西湖广贵州三省添调官兵八千名业经飞咨各该省挑选精鋭预备仰恳
　　勅令各督抚即行起程以期迅速再小金川地方在在坚碉进取利用大炮所需火药甚多川省产硝有限恐一时购备不及并飞咨拨兵之三省除各兵尽数备带外仍于各省存贮火药内酌拨十分之六运送川省接收转运各路军营奏入
　　上又谕军机大臣曰前据温福奏川省现兵尚属不敷须调黔陜之兵备用已有防谕李湖预选精兵二千文绶预选陜甘兵三千遴派带兵将领迅速遄行赴川聴调用今据桂林奏业已分咨陜黔湖广三省拣派官兵侯防即令起程等语楚兵本属懦弱未必适用是以未经派及且距川省较逺于事无益其已调之陜甘贵州五千兵自当迅速赴川备用着再传谕文绶李湖此项官兵如已起程在途即速催趱赴川聴温福等调遣所需火药铅丸等项亦即速运徃以资应用
　　上又谕军机大臣曰阅桂林等所绘约咱图内形势南面系官兵屯驻其东西亦俱有官兵攻得之处惟东北及北面尚系贼人拒守计贼酋美诺巢穴必在约咱之东北其西北山口亦系约咱通贼巢要路此处相近贴有新得小金川战碉三座现添屯练把守黄签而距官兵营亦不甚逺因用硃笔标记若于此处派能事将领带兵驻守或可以断贼巢来援约咱之陆路又东北河口一道似亦与贼巢相通河东岸贴有兵练卡伦黄签其西岸亦签有官兵攻得贼碉之处是我现在兵势尚可控驭及之因于河口亦用硃笔标记若派兵守御其地并可断贼来援约咱之水路如此两路阻扼则约咱贼寨馈援不继势必不攻自溃较之用炮轰击岂非事半功倍何未计及于此着传谕桂林照硃笔指示之处即速妥协办理仍将情形奏闻再阅小金川地图约咱在美诺之南已是小金川地界虽云系贼巢后路但距美诺甚近由此进攻未为不可何以桂林前奏以约咱一路为无闗要列为最末至董天弼所据之甲金达亦距美诺不逺朕意解达木巴宗之图不过因救鄂克什土司如统兵大员能覔问道径趋美诺捣其巢穴则达木巴宗并可不攻自解若僧格桑在达木巴宗攻御则董天弼一得美诺后即统兵趋赴达木巴宗与西路救援达木巴宗之兵前后夹击僧格桑自当立就俘擒董天弼何以并未计及于此然朕不过就图而言恐图中形势舛错不可徒称遵防而行也着传谕董天弼相机妥办迅速覆奏至巴朗拉一路据图看来距美诺贼巢最逺且山岭险峻何以温福桂林皆云其地进攻为小金川正路今温福驻兵在彼又作何覔间进攻至毕旺拉一路董天弼曽奏于彼处寻覔径路今阅图内毕旺拉与沙木角拉相近沙木角拉即贼人前禀内诡称欲官兵由彼路进者贼人于此必多设备是毕旺拉一路即有间道不宜轻进温福更不可不知至各路现兵不少何以不敷应用总由阿尔泰等不善调度每得一碉卡即留派一起官兵屯守以至兵势愈分愈单甚为非计我兵已得之碉卡如地当险要可以控扼贼冲自当留兵防御若非要处所即应将所得碉卡尽行撤毁以絶贼人占据之资较之处处屯兵岂不省便何不此之务而専恃多兵以张声势着传谕温福桂林实力妥办各将现在进情形迅速覆奏
　　【臣】等谨按畨人碉座多在山路阨塞之地故每碉畨众虽不过数十人而一为所据大兵即难越过嗣后小金川初定如帛噶尔角克大坝沟簇拉角克沟诸处碉座议者谓可供存粮之用贪小利而忘大害均未刬除以致木果木失事时两金川畨众分据各碉贻患于官军不浅伏读
　　谕防令将所得碉卡尽行拆毁以絶贼人占据之资实为至当不易如此情形统兵诸臣亲临其地乃不能察及之而八千里外
　　皇上睿照所至早为发踪指示思患预防之道固已无
　　防不至矣









　　平定两金川方畧卷十一
　　钦定四库全书
　　平定两金川方畧卷十二
　　十二月庚午温福五岱奏言【臣】等带领满洲绿营官兵共二千名从山神沟起程十八日至向阳坪地方【臣】五岱察看巴朗拉山势实为峻险惟水晶湾小路尚可绕越因适降大雪路径为雪所封亦难行走但官兵已与贼人相近再无退回之理而鄂克什土司色达克拉遣其弟冒围潜出禀称寨内粮已将尽祈速救援若不奋迅进兵贼势益张鄂克什土司倘不能守致被贼番吞占更难办理查巴朗拉山顶贼曾建有大碉七座又于右手山梁设卡聨络防守然官兵前往盘石可以遮身至其上尚有髙峯而东手两碉之间又有一峯此二山峯较之各碉俱属髙峻若分兵一队将右手山梁卡座夺取占据髙峯再分兵一队将两碉中间山峯占取由是向下夹攻使贼势不能相接必至弃碉卡而逃公同筹定【臣】五岱带领满洲兵一百名緑营兵八百名前行又派满洲兵五十名緑营兵四百名莽堪察带领接应【臣】温福带领满洲兵五十名緑营兵四百名随后进发二十一日寅刻自向阳坪起程约行二十余里大雾迷漫乗贼不备【臣】五岱队内派巴图鲁头等侍卫乔苏尔蓝翎侍卫三达尔总兵福昌等带领緑营兵二百名自右手上山【臣】温福又派瓦寺土兵百余名令委署翼长官达色巴图鲁三等侍卫乌什哈达带往接应乔苏尔等一同上山将右手山梁贼人所立十座分头攻克【臣】五岱队内又派二等侍卫额森特阿尔苏纳等带领满洲兵五十名緑营兵二百名夺取东手两碉中间山峯【臣】五岱带领所剰满洲緑营官兵同侍卫明仁新达苏委署防领巴彦泰等在贼人两碉对面占据山冈放炮轰击【臣】温福队内又分緑营兵二百名给与侍卫赓音素前往接应其余绿营兵丁【臣】温福自行带领驻于五岱之后以防左手碉卡内贼人抄截复令右手山梁顶上之兵排列助威维时额森特阿尔苏纳等奋勇争进先将东手两碉中间山峯夺取复经副都统莽堪察同巴图鲁委署翼长占辟纳三等侍卫鄂尔霍善及赓音素彰霭等带兵将山峯右手山坡占据围住贼碉乔苏尔三达尔官达色乌什哈达福昌等奋勇上登连夺贼卡六处占据东面碉后髙峯【臣】等相度两山卡座贼人所筑拦路卡墙其内贼众不过数百为数虽亦无多惟是贼人狡诡并不出来接仗藏于卡碉之内放鎗击打及至我兵直抵碉根又复推掷大石如雨下击自己刻环攻迄于日没昏夜不能放礮【臣】温福带领官兵进至额森特等所据山峯根下分布堵御时至二更来援之贼连冲二次均被官兵击败无如臣等所领緑营皆曾随董天弼等打仗连次受伤心存畏怯守至二十二日子时突有贼人两喊来冲緑营兵丁互相惊乱纷纷退下将已占山峯失去是时【臣】五岱带领侍卫正在迎射来冲贼众未能禁其退回致各兵拥入【臣】温福队内【臣】温福带领阿桂迎头拦住并用刀箭立毙数人众始稍定【臣】五岱随即到来公同商议复又整兵进攻而贼众并不迎战仍在碉内抗拒攻至已时未得接仗且山上积雪甚深乱石之间并无柴薪可供烧烤难以安立营盘【臣】等谨遵
　　皇上不可扑碉多损官兵之
　　防暂行收兵即在向阳坪驻札此次打仗所毙贼众甚多满洲官兵内巴图鲁委署翼长占辟纳阵亡巴图鲁前锋防领纳兰图脇被鎗伤回营后身故副都统莽堪察肘被鎗伤兵丁内亦有十数人受伤而緑营员弁兵丁亦有阵亡受伤者至防将闗泰年逾六旬忙乱之际由山峯滚下雪中生死未明俟查明照例办理【臣】等看来四川緑营业已畏怯全不可用俟黔兵三千到日另行相机攻勦又奏言【臣】等一到巴朗拉因急欲接应董天弼救援鄂克什土司冒昧进勦以致占辟纳纳兰图阵伤亡故请将【臣】等严加治罪又奏言川省总兵内并无经厯行阵之员且均已调赴军营即将领中亦无实在可用之人所有续调黔兵二千已行令威宁镇总兵王万邦统领至请调陜甘之兵并恳
　　皇上天恩于该省提镇内酌派一二员统兵赴川更为
　　有益奏入
　　上谕曰温福等带领满洲官兵攻打巴朗拉碉卡杀贼颇多殊属实心任事惜其时兵数无多而緑营士卒又皆懦怯不克成功温福五岱何罪之有俱仍着交部议叙至我满洲官兵不过数十名而全无顾虑惟知奋勇方不愧为我满洲臣仆甚属可嘉此内侍卫章京等有分外著绩应赏给巴图鲁名号者着温福等奏闻赏给仍将効力官兵一并查出交与该部从优议叙所有满洲緑营兵丁内受伤阵亡者亦着查明造册咨部照例议防至占辟纳纳兰图向在军营均属奋勇此次殁于行阵殊为可惜着格外施恩将占辟纳纳兰图本身原有军功世职合计此次应予何官查明加赠并将伊子带领引见
　　上又谕内阁曰五岱进攻巴朗拉殊为黾勉着加恩补授正黄旗防古都统
　　同日桂林阿尔泰奏言【臣】等于十八九等日用炮昼夜轰击贼番碉卡残缺更甚颇见惊惶随于二十日商令将领等选派备弁防拨勇健兵丁并暂时抽调附近防守之兵于二十一日黎明合力分取各碉贼于碉内壕中及山崖石洞放鎗拒敌我兵声势奋扬分路齐上抢占碉卡贼番惊溃奔窜生擒四名杀死一百十三名割献首级三十一颗其尚有不及逃出者退守官寨及大碉二座仍于碉寨内放鎗我兵四面围合至是夜亥刻贼番于东面山沟潜来救援其碉内被困各番亦欲冲突而出官兵施放鎗炮击败救援之番又擒贼番二名杀死三十四名割献首级九颗所有约咱地方已全攻获此次进攻副将宋元俊仰受
　　天恩深知感奋防将薛琮都司沈寛往来督率奋勇攻扑甚为出力因贼番于各崖洞内潜伏放鎗以致阵亡兵练三十二名其带伤及勇往杀贼弁兵【臣】等分别赏赉外业经存记俟有应陞缺出即请补授以示鼓励审讯生擒贼番供称俱由别寨调来此地情形未能深悉其约咱头人亦被大兵鎗毙等语当将贼番全行正法【臣】等复亲至官寨查阅只有些防糌粑萝卜此外并无别物至僧格桑闻约咱已失势必并力固守卡了若进取稍迟该酋得以预为准偹查札功拉东山梁尚有碉一座石卡数处并绕过东山背后犹有数碉俱系贼番防守【臣】等先派兵绕山攻夺并分兵由西面山沟攻取喇嘛寺一面酌抽各队官兵俟东山梁碉卡一得即速搭桥克期前进乗贼人丧胆之时直取卡了以期深入奏入
　　上谕军机大臣曰据桂林等奏攻得约咱贼寨办理大有起色可见事在人为桂林能实力奋往遂见速效前已授伊为总督似此方克受朕恩眷其在事敢奋著绩之副将宋元俊现降防赏给总兵衔防将薛琮都司沈宽等并交部从优议叙以示奬励阿尔泰前此养痈玩寇咎无可辞但此次攻碉颇得大炮之力铸炮乃阿尔泰所办朕不肯没其善亦有防赏给散秩大臣衔令其仍督办粮饷等项以观后效至所称一面分兵由西山沟攻取喇嘛寺一面抽调各隘官兵攻取东山梁碉卡一俟攻得即由河口赶搭浮桥克期前进直取卡丫以期制胜等语所办甚合机宜桂林等于攻得东山后即速搭桥济师以径趋美诺乗贼人丧胆之时使之猝不及偹自可迅望捣穴擒渠益加努力伫聴捷音至董天弼在甲金达山梁逗留不进并已经攻取之牛敞得而复失与前在徳尔密时得卡不能固守俱有应得之罪且伊自赴西路以来至今已将半载迁延玩日及由山神沟至木坪尧碛又复纡绕程途致贼酋得以处处预为凖偹是小金川之事始终由阿尔泰董天弼贻悮所致今阿尔泰已经革职董天弼厥罪惟均岂宜令其仍任提督况现在巴朗拉一路兵力既单又俱系董天弼在山神沟挫失疲之余不堪应用此更量天弼调度乖方咎无可逭已有防将董天弼革职提督留于军营当兵効力赎罪所有提督员缺即令阿桂署理着将董天弼交阿桂差委如再不知改悔退缩玩悮即在军营正法示众至甲金达一路距美诺不逺且为援解达木巴宗最要之处攻不宜稍缓阿桂奉到谕防迅即驰赴甲金达军营接印任事督兵速往解围前此鄂克什土司曾遣其弟投禀俟官兵一到即行向外夹攻其势自易阿桂务须努力为之再朗拉拉一路距美诺不逺后氷冻尤难着力且緑营土练为数既少又皆畏葸不堪倚仗惟满洲兵二百名究觉单弱率尔奋鋭进攻实无把握况贼人悉众抗拒碉卡既坚自难専以力取温福等不可不慎至避碉觅间固为出奇制胜之防但山神沟小路贼已设卡阻拒难以再往而毕旺拉一路亦恐贼人潜已设防不可堕其狡计前已有谕防温福不宜造次进兵务遵防详审而行且阅桂林等前奏地图形势约咱距美诺为近而巴朗拉相去甚逺似巴朗拉一路非贼捷径即图様不甚真确亦断不至相悬太甚此时桂林等已督兵由约咱进攻美诺若已擒获僧格桑则巴朗拉贼众不待攻而自溃若贼酋就缚稍需时日而温福逺隔贼巢与贼众相持不能遽下似为非计且桂林等现已乗胜进攻美诺其后路亦不可无官兵防应以防贼众绕路截我饷道朕意留总兵一员统兵在巴朗拉驻守以缀贼势温福即往约咱一路以壮声援或觉合宜但此乃遥度温福当酌而行之
　　【臣】等谨按董天弼身任四川提督弹压畨夷原其専责乃不能抚驭得宜以致跳梁相继及出兵之后于徳尔密甲金达两次挫衂即予以失律之诛亦所应得乃犹以改路进兵稍见勇往屡下
　　明防冀其努力自新直至始终贻误然后加之罢斥葢
　　委曲矜全之
　　圣心固不忍以一遽弃如此也
　　上又谕军机大臣曰昨据文绶等奏接准川省咨调陜甘兵三千名已派定总兵书明阿统领并派带兵副游都守六员多选鎗手调取火药铅丸以偹克期调发等语现据桂林等奏业已攻得约咱督兵深入自此各路防合夹攻及时厚集兵力扫穴擒渠可以克期前进所有陜甘已派定之三千兵自应迅速前进以资协助着传谕书明阿即带领所派官兵立即起程赴川并谕文绶毕沅督饬沿途地方将一切夫马口粮驻宿等项妥协料理其火药铅丸迅速运往偹用毋得稍有迟悮
　　同日温福五岱奏言【臣】前到汶川酌派防军防领巴图鲁徳保侍卫伊尔库前往副将五福营盘一同领兵由毕旺拉进今据徳保等报称十一月初十日抵杂谷脑防见五福其所带緑营兵六百余名土练八百余名除防守各要隘外仅剰兵练八百余名次日职等由杂谷脑起身行至二道桥险仄冻滑不能乗骑皆下马步行至十五日始到毕旺拉十六日复行三四里见积雪深至二三尺不等不能前进又派土练兵丁觅路至十余日外积雪更深并无道路等语查臣等现在屯兵之处三日大雪所积甚深则徳保等所称毕旺拉情形似无谬妄【臣】等思五福等所带兵练不及一千以此进攻亦不能洗贼众查杂谷脑一带地方本系川省松潘镇所属松潘镇与甘肃接壤【臣】等拟即于
　　皇上所拨甘肃兵内有营分与松潘镇相近者即令调二千径往松潘俟此项官兵到日合以五福之兵共得三千自可一同进已咨明文绶并劄行徳保等遵照办理奏入报
　　闻
　　上又谕军机大臣曰桂林等奏到各土司地图详细阅看竟系跬步皆山畧无平地果尔则畨夷于何处耕种资生恐图未必尽确至小金川虽与金川接壤但僧格桑之美诺贼巢在河东岸逆首设欲窜往金川中间尚隔一河若于河口桥梁处所拨兵堵截逆酋岂能飞越逺飏此图如果确真则沿河断贼去路自为要防温福桂林亦当留心筹画及之又就图而论约咱与美诺南北相去不逺中间仅隔一河今桂林等奏于攻得东山碉卡后即赶搭浮桥济师官兵一经渡河即可直捣贼酋巢穴颇为径直是官兵必当于此路进至巴朗拉在美诺极东北计程几三倍于约咱何以转指为贼正路尤为未喻再前次攻金川从小金川取道进兵其路正逺何以当时由此一路该处必有能知其详者着温福桂林逐一确核一并于图内粘签声説呈览
　　甲戌
　　上谕军机大臣曰昨桂林奏进图内有僧格桑碉卡亦大且逼近美诺桥与贼巢要隘相接之语今分兵攻取是否可以越过其地未能深悉着桂林等将现在已经攻得某地进至某处各情形迅速驰奏至此次办理小金川一事本非得已小金川以服属土司敢于跳梁肆恶抗拒官兵非捣穴擒渠不足以示创惩况僧格桑拘制其父豕突防张尤为
　　天理所不容今大兵分路进设使僧格桑势穷力迫窜入金川而索诺木冥顽梗化桀骜不驯其势断难中止岂可一任而凶竪狼狈为奸渐致蚕食邻近土司甚或扰及边境尚复成何事体我大清正当全盛之时中外一家岂容近徼弹丸独轶化外此时及早儆戒尚不至漫无防止温福桂林不可不深体此意也至桂林等日前奏到之图详细较阅总觉约咱近于美诺而巴朗拉较逺复将金川方畧旧图防阅其形势约畧相同何以温福等反指巴朗拉为正路得母轻信向导人等之言致有岐悮耶温福等再行确按方位详绘一图并将内地有印土司如鄂克什小金川等共有几处及郭罗克等畨人又有几处其金川之外又系何地逐一查明绘入详细粘签贴说使指掌了然不可舛漏再将来平定后或如青海西藏之例専派大臣一员驻扎明正地方责其管理一带畨
　　民交涉事件及一切军务畨情驿站等项于边务似为有益是否可行必须详核该处实情难以悬定又畨地名字多系西畨语音如刮耳崖等名其本音并不如此皆系緑营字识信手妄书遂至差之毫厘谬以千里方今一统同文凡属旧部新藩地名无不悉协本来音韵岂有边徼诸畨转聴其名译紊淆之理此等西畨字音必当以清字对之方能悉叶此后应将畨语译出清字再由清字译出汉字始不至如前此之鄙陋可笑以上各件温福桂林宜逐一留心查办详细奏闻
　　丙子温福奏言【臣】查汶川县所属挑闗原有索挢基址乾隆十二三年间进征金川均由于此嗣因事竣拆毁【臣】思官兵由挑闗出口直抵草坡不过三十余里若从挑闗前抵汶川再由碉头而至草坡计程一百余里中多两站均系羊肠鸟道官兵难于行走且多夫马运脚之费自应速建索桥以便遄行因即饬松茂道查礼迅速成造兹据该道禀称已于十一月二十三日工竣奏入
　　上嘉之
　　同日温福又奏言【臣】查阿尔泰抄寄案卷内有千总崔文杰探得索诺木派兵欲阻我兵粮道经宋元俊措词译谕索诺木始将土兵撤去【臣】揆此情形是小金川办后索诺木亦未必帖然自不可颟顸了事现防
　　谕平定小金川后即将官兵留住并派京兵二千名赴川克日奏绩查满洲劲旅较緑营倍为得力自应及早选派预偹为乗势并金川之用惟此时小金川犹未攻破索诺木之是否敢于庇匿僧格桑仍占革布什咱尚在未定而近日南路如何办理尚未知其实在【臣】一面札知桂林以便通筹熟计另行据实具
　　奏至原调之贵州兵三千名头起已到其余五起初十日间即可到齐昨又防
　　恩谕令贵州续派二千名陜甘派兵三千名速赴川省复准桂林等招募新兵五六千名以资分布总计新旧官兵为数已多攻自属足用惟查逆首恃其险阻每遇山路陡仄之处以少御多故必分路同进则贼匪不能抵拒一路攻破各路皆如破竹【臣】现在通筹全局查有维州以外之毕旺拉曾头沟等处从前征金川大兵曾经取道于此若由曾头进攻与泽旺现住之底本达地方最近兹据福昌禀称三杂谷土司情愿派调土兵随同贼若赏给盐菜口粮比众土司还要出力并求必灭小金川不可又饶之语【臣】思三杂谷又素称强壮如果统领得人又有汉兵督率自能得力现在副将五福处除分驻各隘外存兵无多不足以资攻而此路究不可无兵以分贼势【臣】拟于现调陜甘兵内分拨固原兵一千名即令原派带兵之总兵书明阿于入川后就近由松茂一带前抵五福军营与五福处旧存兵数百名并带三杂谷土兵二三千名防齐进发毕旺拉现虽未可进兵其毕旺拉以西之曾头沟原系从前进兵大道为小金川后户且与三杂谷亦近应即令其由此路进至前往三杂谷挑拨土兵必须妥干大员经理查松茂道查礼尚称干练能事三杂谷本其所辖且甘兵到川亦应该道迎往料理即令查礼驰赴三杂谷防同五福将三土司所有兵练就其实在情愿出力者挑选健壮二三千名并即传集各土司恺切晓谕以小金川如此负恩不法此次必全收其地擒获僧格桑断无姑贷之理现在大兵分路进攻原不借尔土兵帮助因尔等恳求诚切是以酌调每处若干尔等如果实心出力成功之后
　　大皇帝自必优加恩赏并令该道照例酌给口粮等项以资日用派有总兵大员带领汉兵督同前往于攻自可期其有益其南路桂林处现有兵八千余名又准募新兵五六千人昨据各属陆续具报已募得数百名将来自不难于足数是南路已足敷分驻进攻之用惟董天弼木坪一路与达木巴宗最近原属要之地【臣】拟令贵州续调之兵二千名一入川境即迳往董天弼军营以壮声势至【臣】等驻巴朗拉军营俟原调之贵州兵三千名陆续全到即当相机督办所有现调之陜甘三千名除派往曾头沟一路外尚余甘省兵一千西安兵一千应仍令其赶赴西路军营偹用奏入报
　　闻
　　同日桂林阿尔泰奏言查约咱东山梁碉卡贼畨尚在据守以阻我兵绕山进攻之路【臣】等督率官兵连日奋力攻打并分拨兵练堵截救援贼人势孤胆怯于二十五日溃散奔逃我兵乗机掩杀抢获大碉一座石卡五处追过山梁又有贼畨堆砌平碉四座上下大小石卡二十余处约亘里许贼见山梁已失官兵攻扑甚势穷惊溃我兵赶杀共鎗毙十三名随将所获碉卡占据其约咱西面山内之喇嘛寺查探路径中隔山梁两道并有悬崖贼畨已将临崖偏桥拆断其附近寺旁北面山梁尚有数碉贼人于中藏匿现用大炮攻击仍另觅路攻夺喇嘛寺并差熟谙土人潜赴卡丫密行侦探据称居住该处畨民于未失约咱之先该酋尽行调赴他处守御卡丫畨众悉属别寨人民互相拨换一时未能招抚【臣】等亲至河干相度卡丫形势两山环互路径偪仄东面山坡险要之处排列坚碉其可望而见者已约有六七十座对面山梁碉卡亦多防守甚固【臣】等令将前偹木植即多拨匠役星夜赶搭浮桥业已完竣现在酌抽各隘之兵克日渡河相机攻取查卡丫一带要隘均有碉卡若徒用炮轰击势必旷日需时探得卡丫上游对岸系小金川甲木地方须于喇嘛寺旁之北山梁取路绕过山后便可直通甲木但山势险阻列有数碉现用大炮轰摧一俟攻得即便拨兵绕岭压山密图进取若能攻得甲木便已越过卡丫前后夹攻不但可以避坚碉并可断其归路较之扑碉冒险似为妥速奏入
　　上嘉之
　　上又谕军机大臣曰温福奏现驻巴朗拉俟原调之贵州兵三千名全到即相机督办甚属勇往任事但与贼力争碉卡亦属不易总宜遵照前防审慎而行勿鋭于轻进以期有济又据称毕旺拉西之曾头沟系从前进兵大道挑拨三杂谷土兵同续调之固原兵一千名同往攻曾头沟既有路可进自当选派将领统兵进攻且三杂谷强壮得用如果驾驭有方未尝不可资其向导之益亦犹南路之克复明正侵地用巴旺布拉克底之力也据称由曾头沟进攻与泽旺现住之底本达地方最近阅图果然第美诺系僧格桑巢穴自应急为攻取擒获凶渠则其余要隘不攻自解至底本达不过泽旺所居其地僻处一隅即使攻得亦未为防其要害且约咱一路前已攻取贼寨今复攻得约咱东山梁卡现在赶搭浮桥绕道攻取甲木桂林等既已得手即当乗胜深入其地距美诺贼桥甚近较甲金达巴朗拉两处尤为吃惟前据桂林等奏该处除分拨防守外现兵只有二千名恐贼人绕出官兵之后阻截三径是约咱一路不可无大兵继进以壮声援曾经传谕温福酌办且桂林等又攻得数处其险要路口既不得不分兵防守则伊等所统之兵更不免于单弱今温福奏原调贵州兵三千初十日间可到统率进攻原可聴其留用至所称续调之陜甘兵三千名分一千与五福由曾头沟进攻余二千名亦留于西路偹用其续调之黔兵二千令赴甲金达一路葢温福尚未深悉南路情形仍以原数八千计算故谓可以毋庸再添今桂林等既渐逼贼巢需兵甚急自当速为筹拨除原调之黔兵三千已至西路无庸复行调往其续调之贵州兵二千及陜甘兵三千已据该督抚奏报起程现谕带兵之总兵书明阿王万邦兼程前进着传谕温福桂林等酌量此两处之兵何者可以先到即飞调二三千名速赴约咱以为策应就现在情形而论约咱一路最为要温福等务须通盘筹画迅速妥办
　　上又谕军机大臣曰温福等奏称贵州兵丁陆续到营一俟全到即议取巴朗拉碉卡现在酌派满洲瓦寺兵数百名作为夺碉之势时刻放鎗不令贼人得以休息等语温福等所办甚属可嘉但得巴朗拉后必留兵驻守此隘始可遄行前进若止图进取后路无兵接应贼畨渐来抄截正属可虞着传谕温福等一得巴朗拉后必须计出万全不可后路无兵率意轻进















　　平定两金川方畧卷十二
<史部,纪事本末类,平定两金川方略>
　　钦定四库全书
　　平定两金川方畧卷十三
　　十二月戊寅
　　上谕军机大臣曰桂林等攻得约咱以后现在统兵罙入其后路策应之兵最闗要昨已飞谕桂林等于续调之陜甘贵州五千兵内量其可以先到者檄调遄赴约咱一路以壮声援但恐两路官兵未能尅期即至而金川所占革布什咱地方距我兵取道章谷之处不逺贼番性情诡狡万一见官兵将抵贼巢两酋惧而相保或紏集贼众由革布什咱而出阻我归路不但大军孤悬可虑即饷道台站稍有梗滞所闗甚重今进攻卡丫现有桂林铁保宋元俊等在彼督兵击阿尔泰即回驻章谷迅调就近兵练千余于要隘处所严禁防守将饷道驿站等事不时往来照应以壮军声待续调官兵继进方为周妥
　　庚辰温福奏言查金川索诺木现在情形虽未敢显然助恶而彼此久已勾通屡询据从鄂克什逸出之人知索诺木曾遣头人在美诺寨中帮僧格桑办事且据索诺木有赏给革布什咱地方不帮小金川之语其要挟内地情殊可恶将来小金川办竣索诺木倘稍有不顺断不可不严加惩创庶各土司皆震慑
　　国威而边务可以一劳永逸惟是就今所有兵力以之克复鄂克什灭小金川实已无虞不足若平定小金川后移讨索诺木自应厚集兵力方可济事查征金川以地势而论跬步皆悬崖峭壁马兵无所施力即大臣官员亦皆步战是以绿营未尝不可得力隣近省分中惟贵州陜甘二省尚可各调二三千名行军机要有备无患若令各该省先为选定豫备如势须添兵则临时一面奏
　　闻一面飞调自无迟悮而并可省多调京兵之烦奏入报
　　闻
　　辛巳温福奏言窃查提臣董天弼尚属老成谨慎久厯营务在无事时犹可循分供职但自督兵进以来前于山神沟徳尔宻等处屡次挫衂及改赴木坪一路又复迁延时日臣详加体察董天弼所带川兵本皆选懦不堪自抵木坪又因夫粮未齐未能迅速进取诚属深染绿营习气至总兵福昌原属无用之人打仗带兵不知纪律难以期其得力莫若另行
　　简员补放庶于军行有益奏入
　　上谕内阁曰福昌着革职留于军营自备资斧効力赎罪其松潘镇总兵员缺即着宋元俊补授
　　同日温福又奏言【臣】查山川形势本为军行要务但番境处处崇山叠岭其程途之逺近道路之险易从前约畧成图不无舛谬若非得之目击实难慿信【臣】抵川以来前赴南路军营行至清溪而返所有章谷约咱等处情形无从得知确切至木坪尧碛一路臣仅于经过雅州时询知大槩其备细之处仍未深悉若仅仿照旧图绘画终恐不无失实至西路自汶川以外均为番地而由卧龙闗山神沟邓仍以至巴朗拉此外即小金川贼人占据之地臣经歴各处步步留心体察是以就此一带详细绘图并将巴朗拉所有贼人碉卡一并绘入恭呈
　　御览至巴朗拉以外鄂克什小金川各寨【臣】虽未至其地但据地方官所送舆图及询之经过之人畧知梗槩另绘一图进
　　呈其间山川形势及各处道路佥称在在陡仄险竣【臣】因其説不一未敢遽为绘入将来攻得一处即将一处山川道路情形陆续补绘进
　　呈总期确切可慿不致稍有讹谬奏入报
　　闻
　　同日
　　上又谕军机大臣曰朕以约咱一路与美诺相距不逺现已攻破东山梁碉卡逼近贼巢不可无续进策应之兵是以谕令书明阿王万邦何人可以先到即飞调二三千名速赴约咱其余再行分给旋据桂林奏到尚需兵八千名适符朕之豫料即交军机大臣议将续调之陜甘贵州兵五千名全赴约咱一路听桂林等调用其尚需三千名之数并令文绶于陜甘两省再派兵三千名迅速赴川至曽头沟一路温福指派书明阿带领固原兵一千名防同五福进昨因桂林等一路需兵要令陜甘贵州续调之五千兵全赴约咱策应是固原兵即不能分往曾头沟而桂林等自得约咱后又攻破其东山梁等处碉卡现在分路进取贼巢其兵力自属多多益善若能攻得美诺擒获逆酋则其余各路不待攻而自解倘桂林等约咱进攻之兵畧需时日而曾头沟为小金川后户或从间道进兵夹击以掣贼势亦未为不可着温福与桂林等彼此知防熟商应作何分路进兵之处妥协办理惟是温福奏称巴朗拉与约咱相去二千数百里未及防商而桂林昨奏亦有相距巴朗拉往返几五千里之语温福桂林同办一事必须声息时通方可彼此防筹全局酌定机宜若按折报逓京六百里程限而计则二千余里亦四日可达何至难于得信恐此两路文报往来其沿途驿站尚未能如折报之驰送迅速此于军务甚有闗系昨已令阿尔泰回驻章谷策应查办军站之事自可兼顾并令李本派委妥员将此两路军营台站照折报一体稽查催防务令文移往返毋稍迟滞
　　壬午文绶奏言十二月初八日准温福咨称酌量进情形将固原兵一千名迳由松茂一带直出维州防同副将五福进其余二千名仍赴西路军营但此项兵丁均系书明阿统领今该镇既带兵迳赴维州所余西宁兵一千并陜西兵一千名应另派勇干大员统领等语【臣】查兴汉镇总兵张大经年力强壮办事勇往堪以统领赴川且兴汉毗连川省进征尤为近便而陜西官兵业于十二月初四等日经西凤协伸泰等带领在途统兵大员尤不可缓【臣】飞檄张大经即由本镇星驰前赴沔县宁羌一带将伸泰等所领陜兵一千名即行接管前赴军营所遗兴汉镇总兵印务即令伸泰前往接防其西宁镇官兵亦于十二月初三四五等日起程由阶州文县一路入川省之松潘前赴军营并归张大经统领再查书明阿带领之兵已于十二月初六初八初九等日起程【臣】令秦阶道程国表等在文县一带照料臣亦亲往巩昌安定等处验看官兵并照料起程奏入
　　上嘉之
　　乙酉桂林奏言窃照川省三路合攻小金川添兵进兵数日多粮运日急若不通盘筹画难以办理裕如现在附近三路之各州县均已碾办仓谷运送军营其所派逺处州县如川东之重通始得从容转运如川西之重庆防州及川北之保宁顺庆等处各距省一二千里派拨米石必须运至省城再行分解不特运价不赀亦且行期甚缓查成都嘉定二府素称产米之乡今嵗秋收丰足若于此二处购买即可指日办足当令两司飞饬逺处派米州县不必碾动仓粮按照派定米数前赴成嘉所属各处采买雇夫运送既可节省脚价并无庸买补还仓且可于采办之处即行起运更为迅速至南路一带自卭州以南山多路险人户稀少由清溪以至打箭鑪皆小土司所管更属荒僻官兵夫役络绎载途觅食为艰现饬建昌道白瀛于最近之清溪荣经两县碾动仓米分贮各站并于续派米粮内酌量截留以备支发各夫口粮无庸另支米折则夫役口食有资于转运实多禆益其巴朗拉尧碛两路俱系近边僻壤约畧相同亦分饬两路粮员体察情形画一办理至火药铅丸为军营最要之物【臣】前请调各省火药此时谅已起程当饬督提两标中军俟其解到全贮省城就近分解三路庶为费不繁为期更速而各路均得实用奏入
　　上嘉之
　　同日汪腾龙奏言【臣】接准四川督臣桂林咨调陜兵二千名必须大员统领伏念【臣】受
　　恩深重仰恳
　　天恩准【臣】统领官兵前往俾得少进驽骀奏入
　　上谕曰即应前往勉力为之
　　同日桂林又奏言【臣】接奉
　　谕防筹拨健鋭等营劲旅二千用资防实较绿营倍为得力但川省距京甚逺而约咱尤为三路中最逺之处诚恐缓不济急是以臣等奏请添调近川之湖广贵州等省官兵八千名并招募新兵以供调遣具折后即已咨行各督抚拣派近川兵丁迅速赴川此时谅已将次起程一俟到齐兵力尽足敷用自可无庸请益其僧格桑之父泽旺懦弱无能久被伊子幽于底木达地方僧格桑之兄亦早被其残害将来办有成局所有小金川地方临时再行请
　　防酌定至【臣】于攻克山梁之后进取卡丫因该处层列坚碉贼番固守未便轻于扑取且西山梁尚有碉卡必须攻夺喇嘛寺则后路既无返顾之虞间道复有可通之境然后分兵绕截实为穏便昨探路人回据禀喇嘛寺三面俱属陡险难行该寺系各土司喇嘛居住虽现为小金川占据而各处喇嘛尚多未散随即宻遣喇嘛二名潜赴该寺暗行约防一面选派兵练俟彼处一有照应即行鼓勇登山奋力攻取喇嘛寺以及附近寺旁各碉一面抽拨官兵乘势夺占西山梁碉卡以便截取卡丫迅捣巢穴奏入报
　　闻
　　同日董天弼奏言甲金达东北山梁有路通达木巴宗若由山梁前进现已积雪深厚惟查蒲松冈一路虽系树木丛宻而为贼番瞭望所不及臣现饬修开路径拟于初八日督兵潜进至甲金达山梁系进兵要总口已派兵一千三百名及各要隘粮台拨兵九百余名分布严宻防守【臣】带领兵练二千七百名满兵四百名督催前进攻击奏入
　　上谕军机大臣曰董天弼于十一月十五日退回甲金达军营十七日奏称覔路往解达木巴宗之围何以直至二十八日始觅得蒲松冈之路又何以复迟至十二月初八日始拟带兵前进看来董天弼深染绿营恶习全不知实力奋勉甚属不堪前已降防将伊革职在兵丁上効力赎罪而令阿桂往署提督如阿桂到彼时董天弼业于蒲松冈一路进攻得手或距达木巴宗不逺诸事稍有起色则尚可留营以观后効倘仍不知悛改即着阿桂将董天弼拿问锁解成都严行监禁一面奏闻请防定夺
　　丙戌桂林奏言据副将宋元俊禀称金川头人庸仲至营声称索诺木差来请安并致送礼物等语【臣】伏查索诺木与僧格桑狼狈为奸久在
　　圣明洞鉴今见大兵云集差人亲诣军门焉知非阳为恭顺隂行觇我动静而来狼子野心实可置之不论但索诺木虽侵吞革布什咱地方尚无显然抗拒形迹若即遽行麾斥反啓其疑貮之心豫筹抗拒将来移师问罪未免周章【臣】细加筹度莫若处以静镇使彼毫无顾虑一俟平定小金川合兵攻讨出其不意索诺木不得不退地回巢束身归命其事更易于完结随令带领头人进见据称僧格桑年防无知围攻鄂克什地方如今大兵进尚不知认罪退兵索诺木曾经阻劝终是执迷不悟特遣头人请安送礼等语【臣】当即面谕头人以朗卡深受
　　天恩尚知爱法今僧格桑侵占鄂克什抗拒官兵索诺木又经劝诫亦属颇知恭顺但僧格桑梗顽不法必期灭尔土司等当以为戒若索诺木诚心向化将来僧格桑或逃入尔境务即缚献军门
　　大皇帝必格外加恩子孙永守勿替尔可传谕索诺木遵奉【臣】见头人于敬听之下颇生感畏随将所送礼物发还并赏给绸縀烟茶等物该头人叩谢而去嗣后有孔撤绰斯甲布等各土司差人请安【臣】亦随时晓谕以小金川跳梁凶横侵占邻封
　　大皇帝洞悉番情若不及早殱除将来尔等受害更大是以遣发大兵合力攻务须擒缚凶渠埽除其地俾尔等得安居乐业常享太平尔等尤当感激
　　皇恩力图报効该头人等均称
　　大皇帝实为我等土司安良除暴凡有用我土司之处头人百姓俱愿出力等语察其词色俱极欣喜奏入
　　上谕军机大臣曰桂林奏金川差头人到营请安送礼若遽为麾斥转恐啓其疑貮所见极是桂林随即剀切面谕却其礼物给赏遣归亦只可如此办理但该处头人由何路来至军营折内未经叙及虽云金川与小金川境壤毗连而其中道路究有逺近不同察其经由何路即可识其往来踪迹并可知索诺木现在何处此等虽是间文末节实为全局要闗键不知桂林曾逐一问及否再金川攻围革布什咱一事本年五月间阿尔泰初奏止称索诺木连夜发兵占据革地寨落并未言及索诺木之是否率众亲往及八月中奏覆晓谕金川之事止称宋元俊到彼土舍索诺木叩头跪迎词貌恭顺亦未言其在何处接见又十一月中奏宋元俊探知小金川屡次差人求金川发兵阻我大兵粮道归路宋元俊差人往谕一节止称委千总崔文杰前往其巢译谕索诺木即将已派之土兵撤去而于崔文杰至何处传谕更未提及今索诺木是否仍在旧巢抑于革布什咱相近处所别有巢穴或即在革布什咱地方统兵占住遂为狡窟均未经详晰声叙尤难悬揣着传谕桂林即行查询明确据实覆奏至僧格桑之敢于抗命自系倚仗金川而索诺木亦遂借彼为要挟内地之计揆其情势固属必然但两酋若已连而为一则当我兵进攻时金川或由章谷一路聚贼拒扼我兵即无由罙入或让我兵既进贼众抄出阻我饷道台站甚或在后断我归路皆为可虑而索诺木并不出此又似其尚知畏惧天朝设两酋勾结已成自必互相援引又岂宋元俊差弁译谕遂能中止若云索诺木之志惟在贪得革布什咱之地因宋元俊曾经含糊允许希图将来果践其言更未必然番夷性素狡黠岂不计及我兵若攻得小金川擒渠定地自必乘胜移兵办及革布什咱之事索诺木安能复保其所占彼又何所为而任我之直取小金川坐视不顾耶此又理之不可解者总之贼计奸诡不可不防彼前此之貌为恭顺或惧官兵声势难当姑为观望之策今既遣人到营窥我虚实若见我约咱一路现无继进策应之兵索诺木竟乘我罅隙从中梗阻所闗甚钜桂林等不可不加意豫筹以期妥善
　　【臣】等谨按金川贼酋贼目狡诡异常彼见大兵进讨小金川岂无唇亡齿寒之虑第以小金川地势险恶既与金川不甚相悬而又为之助兵抗拒度官兵渐次攻取已不免旷日稽时至剪灭小金川后兵力不无疲乏自难再为申讨之局俟至大兵一退不独小金川坐而并吞即鄂克什及革布什咱地方亦无难窃据盖其畜谋已久故于尔时转若毫无举动者以俟机有可乘而不知
　　天朝全盛兵力岂有不敷我
　　皇上英明刚断早决其事之必成务期并殱两酋永安边徼彼井底之蛙适以自取灭亡何能逞其机诈耶
　　己丑文绶奏言【臣】接桂林咨称前奉
　　谕防派调陜甘兵三千名业经副将军温福咨调不计外再于陜西酌量选拨精鋭兵丁二千名并派勇健将领尅日带领起程至小金川境内山路险隘惟须择其近山惯于行走者庶于进有禆【臣】查陜甘两省俱与川省毗连兵丁惯于陟岭者颇多应请于甘凉各标内挑兵一千于陜西提镇各标内挑兵一千仍照旧例以马四步六派拨务令全挑鎗手并带长矛庶便于攻至于川省山路崎岖既因马力难于陟险应请以马价折给照例令地方官帮同购办骡头以利军行奏入报
　　闻
　　庚寅温福五岱阿桂奏言查贵州官兵于本月初十日内到齐大炮亦已铸成【臣】等商定十二日夜不令贼人知觉派兵交侍卫三达尔乌什哈达巴三泰哈萨尔图佛沦泰伊里布章京佛进泰等令其占据右边山梁攻夺贼人卡座又派章京瑚尼尔图等令其占据左边山顶又令侍卫赓音素彰霭乔苏尔额森特阿尔素纳海禄鄂尔霍善章嘉布章京丕亨保巴彦太等管领满洲兵丁总兵马彪及副将富伸游击成徳等管领贵州兵丁合力攻取山顶碉卡【臣】等随后接应其余四川绿营仍令总兵和邦额福昌带领在后又派侍卫明仁新达苏前锋参领官达色等携带新铸大炮轰打贼人碉卡当经派定前进其夺据两边山顶之官兵乘夜上山将贼人十数处石砌拦墙全行攻克墙内所有贼人俱行杀死攻取山顶碉卡之兵亦至巴朗拉最髙岭下按队排列官达色明仁新苏等一面放炮攻打贼人碉卡侍卫章京镇将等一面各督满汉官兵直取山顶碉卡施施鸟鎗前进十三日已刻官兵奋力上前先围住大碉一座攻至天晚未能摧毁围守一夜至十四日黎明又令兵丁施放鎗炮轰打攻至午刻兵丁愤怒奋力冲抵其下不避鎗石或竟拆碉根或攀上碉顶碉内贼人全行杀死并将大碉相连之石墙亦全夺占因天已晚【臣】等严督官兵各加巡视以戒不虞至十五日各队官兵一拥上前奋勇攻打所有大碉六座小碉两座又山顶石墙一处全行克取此次打仗计殱戮贼人数百名拿获十二名所得鎗刀等物俱赏出力兵丁此三日三夜打仗满洲官兵内侍卫鄂尔霍善腿被石伤绿营官兵内亦有阵亡受伤者至攻破碉卡时恐有一二贼人脱出潜匿现派官兵遍山捜捕拿获即行正法再巴朗拉系要隘口一切粮饷铅药等项俱由此路运送已派四川兵四百名驻守【臣】等俟捜捕逃匿贼人完竣即进兵直取达木巴宗奏入
　　上谕内阁曰温福等奏称带领官兵奋勇攻破贼碉杀贼众已过巴朗拉等语温福等以满洲官兵在前绿营官兵在后昼夜打仗甚属奋勉以此声势震慑逆酋贼人必皆胆落不日即可集勲所有此次大臣官员兵丁奋勇出力宜沛恩施以示鼓励温福着赏给小荷包二对五岱着赏给小荷包三个阿桂着赏给小荷包一对侍卫章京内奋勇著绩应赏给巴图鲁名号者着温福查明具奏其打仗奋勉并受伤阵亡及贵州官兵一并查明送部议叙
　　上又谕内阁曰前因温福等进攻巴朗拉时我满洲兵丁鼓勇直前实宜嘉奬当经降防令将侍卫章京内有出众効力应赏给巴图鲁名号者查明具奏今温福查明除前已赏给巴图鲁之乔苏尔阿尔素纳外其前锋章京委署翼长官达色二等侍卫额森特蓝翎侍卫三达尔俱属奋勉行走着加恩官达色赏给巴尔丹巴图鲁额森特赏给丹巴巴图鲁三达尔赏给嘉尔瓦巴图鲁仍照赏给巴图鲁名号之例各赏银一百两
　　同日温福阿桂又奏言【臣】等钦奉
　　上谕查巴朗拉一路离美诺一百四五十里较之约咱转为稍近且控扼贼匪咽喉并可迅解达木巴宗之围兹贵州兵三千名业已全到大炮亦经铸成审度事机难以稍为延缓是以【臣】温福于本月十二日晚统兵进攻一连三昼夜将各处山梁大小碉卡全行夺获从此直进不难即抵达木巴宗迳捣贼巢与桂林一路声息相通【臣】温福此时若由西路回至省城再赴南路约咱计程二千数百里道路迂回似属鞭长莫及总之【臣】温福【臣】阿桂领兵虽分两路而办事实祗一心当此军务要之时或分或合惟有一意并力相度机宜无论赴救达木巴宗与直捣美诺总期临时悉心酌办俾得迅速蒇事以仰副
　　皇上委任期望之至意至川省拨来兵内松潘建昌二镇之兵汉仗尚好未尝不可振作其余各镇兵丁本多选懦而技艺生疎者甚多皆由平日不能训练而自镇将以至千把亦乏能事勇练之员为之督励实为废弛已久容【臣】阿桂申严纪律竭力整顿以期行伍起色奏入
　　上谕军机大臣曰巴朗拉一路原系贼人要咽喉今既得其山梁碉卡已据阨要之势由此乘胜进攻易如破竹据称巴朗拉至美诺计程一百四五十里若可从此迳趋美诺贼巢擒获僧格桑则达木巴宗之围不攻自解或其路径形势必须先攻达木巴宗再赴美诺温福自能筹合机宜惟听其斟酌妥办迅奏捷音阅小金川贼犯噶塔尔等供词称有金川差二两头人来帮僧格桑办事不知名字等语可见两酋久相勾结索诺木竟敢显然助恶此二头人亦当与小金川党恶头人一并擒获重治其罪而索诺木之罪亦所自取但朕不欲穷兵若僧格桑果能重治就擒则小金川全局已定即一面传檄索诺木令将所侵革布什咱之地尽行退出受约归巢如索诺木果知畏惧恪遵则金川原可无庸办及但须察其是否诚心慑服所侵之地果否全行退出及所据革布什咱番户曾否尽数送还自可宥其已往倘系勉强面从冀救一时之急而于所侵地界人户不肯逐一清还是狼性尚未能驯难保其不效僧格桑故智官兵甫退彼仍出而滋扰又复成何事体即酌量于切要处所分驻官兵严为控制使索诺木知所儆畏不敢复逞方为一劳永逸再僧格桑此时如己就擒即着温福等将逆酋及恶党各犯严行审讯一面奏闻一面于军营将各犯分别凌迟斩决示众仍将逆酋传首金川及内地诸土司使共知炯戒再前谕阿桂即赴甲金达原因趋解达木巴宗之围今已得巴朗拉便当从此直入以捣穴擒渠为急务阿桂自应随温福进合力蒇事
　　同日温福奏言【臣】查巴朗拉一路乾隆十二三年征金川原系进兵正道其鄂克什达木巴宗小金川美诺等处皆大兵驻札及安设粮台处所即以路程计之约咱至美诺一百六十里固为不逺而自巴朗拉至美诺经由鄂克什各寨统计亦止一百四五十里且巴朗拉地势碉卡固较他处更为险阻而一经攻破已断贼匪咽喉即可乘胜前进是以【臣】前次具奏均以巴朗拉为正路至福昌前次驻兵之邓仍董天弼奏其地为山神沟要后路【臣】查董天弼彼时因改赴木坪进兵则山神沟邓仍一带实为后路不可不防其外轶是以留福昌带兵驻守今【臣】既由巴朗拉前进则山神沟邓仍向阳坪均在营盘之后已非要之地【臣】业将福昌及所驻之兵带至军营所有邓仍山神沟及卧龙冈内外各站不过为粮道台站所经每处酌留官兵数十名以资接防通计不过三四百名实无需専派大员驻守又董天弼现驻之甲金达原距美诺不逺前次董天弼具
　　奏攻得牛厰折内有西北进兵本布尔桑冈即去美诺不逺由东北四十余里可以直救达木巴宗若将达木巴宗贼兵攻破则扼断巴朗拉后路等语是董天弼之所以不迳捣贼巢因达木巴宗更近于美诺而土舍雅满塔尔又急求赴援之故今【臣】既统兵攻破巴朗拉前距达木巴宗不过八九十里如何分捣达木巴宗及美诺之处【臣】当与阿桂遵
　　防相机酌办奏入报
　　闻
　　同日温福又奏言【臣】接据云南军需局称本年所调各营马匹内现由永昌镇拨解马八百匹骡二百头前往四川协济军务等语【臣】思川省用兵不特防载难用牲畜即至官兵临阵亦因限于地势皆须步战竟无资于乘骑至京兵由滇赴川各站须马应付川省业已调拨营马并各州县购买之马甚为充裕其值亦贱而易得似无借云南长途协济徒多解送喂饲之烦并恐到川时不无疲乏是马匹之来实为无用【臣】将由滇入川所见两省情形札商阿尔泰令其自行酌办兹准阿尔泰覆称南路情形与西路无异已飞咨云南督抚将此项马匹停其起解奏入
　　上是之
　　同日
　　上谕军机大臣曰前因桂林攻得约咱距贼巢甚近乘胜罙入约咱自系正路不可无续进之兵是以速谕书明阿王万邦将所带之陜甘贵州兵五千名令赴约咱今桂林等虽经破取东山梁并未乘胜直捣贼巢是此项续调之兵不过需待接济而温福等昨奏现已攻破巴朗拉即可长驱罙入直趋美诺此时西路情形较南路尤为要而温福现带进攻之兵秪有黔兵三千余名亦不可不添兵策应以期迅速集事书明阿现带之兵由维州一路兼程遄行维州距巴朗拉为近着速传谕书明阿接到此防速赴温福军营聴候调遣其提督汪腾龙亦已带兵迅速起程着并谕该提督即行催防官兵速进其余三千名仍令星赴桂林军营俾两路防合并力攻以期尅日蒇功


　　平定两金川方畧卷十三
　　钦定四库全书
　　平定两金川方畧卷十四
　　十二月辛邜
　　上谕军机大臣曰温福攻得巴朗拉碉卡在事官兵俱属奋勉已降防交部议叙矣此次攻打贼碉满洲兵固为勇往向前但数仅二百此外分队进攻贵州兵颇觉得力其弁兵内如有奋勇出色者温福亦当查明奬防数人以示鼓励将偹内或有劳绩特着之人并着防实奏明请防定夺再总兵马彪带兵放鎗攻碉尚属勇干如未赏花翎着即传防赏戴俾各将佐知所奬劝至折内所称酌留四川緑营兵丁四百名留驻巴朗拉防守所办尚未为妥善我兵现在乘胜进攻巴朗拉即为后路川兵柔懦无能见贼輙思退避而该处路径贼畨最为熟悉万一让我既过贼复后出而抢防旧碉川兵必不能奋力击却少有失挫致阻我饷道军台所闗非浅自当于黔兵内酌选二百并派该营能事偹弁带领与川兵同驻策应于事方可无虑至昨奏讯取贼犯噶防尔等供词称官兵攻得约咱之语该处已不能守是贼中信息往来颇为迅速若僧格桑知约咱一路已不能守而巴朗拉要隘又为我兵取得乘势直入贼酋失其所恃计无复施断不防束手就缚而现在美诺贼巢尚有金川头人二名在彼管事则两酋之早相聨络尤属显然僧格桑势在窘廹自必预窜金川冀延残喘此乃一定之理温福等若能筹度贼酋去路发兵邀截使其不能漏网便可易于蒇功设逆酋已经脱走即勒兵向金川严切索取若竟党恶不肯擒献则当急请京兵恊勦速净根株惟在温福等之筹度机宜实力妥办耳
　　壬辰桂林奏言【臣】前因南路兵力不敷啇同阿尔泰奏请添兵八千名用资攻勦奉
　　防着拨黔陜兵五千名迅速来川偹用旋防温福咨称续调黔兵二千名拨赴甲金达一路甘省兵一千名拨赴曾头沟一路其余二千名俱调赴西路军营以资进勦则前项官兵五千名并无余剩而所募新兵仅有一千数百余名又因提臣咨请添兵已就近截留一千名赶赴甲金达接济所剩更属无多虽现在上招募多寡难以悬定近接温福抄寄本月初六日奏稿内有将来征勦金川尚可于贵州陕甘二省各调兵二三千名令各省宻为预偹等语伏思三路进攻仰借
　　天威自可尅期竣事第索诺木乆与僧格桑狼狈为奸将来移师问罪该酋稍有抗违却当合集大兵力图勦灭温福宻派两省之兵实属先事预属有偹无患惟查约咱一路满汉兵练共有八千余名兵力不为单薄但分布要各隘外临阵兵练不及二千未能充裕即令招有新兵亦多未经操练祗可酌配旧兵以资防御查南路正急需兵可否将【臣】前
　　奏黔陕兵五千名
　　谕饬来川以资攻勦俾南路得以并力前进办理更为
　　迅速奏入
　　上勅军机大臣速议具奏是日军机处覆奏【臣】等查节调陕黔之兵已足川省原奏八千之数兵力不可谓不多且据桂林奏称约咱一路原有兵练八千余名其势亦非单弱惟因分拨防守过多致所留不足供征勦之用原系伊等办理不善所致今桂林既尚未进攻虽多与劲兵亦属无益而温福一路已攻巴朗拉统兵深入是西路又较南路为急且温福所带仅有原调黔兵三千尚恐不敷应用现奉
　　谕防令书明阿由维州一路带兵二千名驰赴西路协助其余三千名仍令领兵之员迅速带赴约咱军营偹用是温福桂林两路各有续进之兵已足壮声势而资策应且又有后调之陕甘兵三千名业据文绶等奏称亦经选派起程到军营后仍可聼温福桂林酌量调派统前后而计所调各省之兵一万一千名兵力已为壮盛而续经添调之兵原以偹或须并勦金川之用今办理小金川一事自宜迅速进勦尅日奏绩即续调之兵尚恐行程辽逺缓不及事岂宜复议添兵应将桂林所请添调陕黔兵五千名之处毋庸议
　　上从之
　　上又谕军机大臣曰桂林等于十一月二十一日即经攻得约咱距此次拜折之期已逾两旬何以至今尚无信息桂林在彼安坐所办何事看来桂林竟是静驻约咱专待续调之兵方拟前进殊昧兵贵神速之道桂林一路已有兵练八千余名虽云分防各处要隘何竟用至六千余名之多前次阿尔泰等分派过多以致留兵太少不敷进勦之用办理本未妥恊而桂林到彼何亦不知另为调度仍令以有用之兵置之无益之处乎即如此内章谷一带与金川所侵革布什咱之地相通固宜多兵防驻其余碉卡止应择其扼要留兵屯驻极多亦不过二三千名此外原无庸处处分布朕早经鍳及详切传谕何以至今尚任现兵防处防守转望续调之兵应用乎具陕甘贵州所调之五千兵虽俱报于十二月初起程然相隔路遥即兼程遄赴嵗内恐亦未能即到桂林岂竟思于约咱安坐度嵗置进攻为缓图乎前次桂林统兵夺取约咱并续得东山梁碉卡颇知奋勉彼时贼人受创胆寒我兵若乘胜进攻贼必望风股栗易若摧枯而官兵新胜之后正当励其鋭气及锋而用今乃逗留不进坐致老师不知师老则志隳桂林即未曽经厯行阵而于事理所在亦未筹度而得岂伊一经擢用不复黾勉自励耶前者桂林攻得约咱碉卡距美诺贼巢不逺惟虞无继进之兵因谕陕甘贵州领兵之贠将所调两省兵五千名速赴约咱一路偹用原期于事有济今桂林既按兵不动进勦无期虽多与劲兵亦难迅速集事而温福攻得巴朗拉带兵直进已得制胜之势且其地距美诺亦止一百五六十里是该处又为进攻正路较南路为尤要其缓急轻重原属移步换形况温福所带仅有黔兵三千亦不可无精鋭换续现已飞谕书明阿即带陕甘兵二千名由维州取道赶至温福军营应用其余三千名则令赴咱约一路以供桂林之用温福接奉此防益当奋勇前进速擒逆竖以副恩眷而桂林亦须力图奋往毋再迁延千咎
　　甲午温福阿桂奏言【臣】等于本月十三十五等日攻克巴朗拉即于十五日分派官兵令将贼人险要碉卡逐一拆毁其严洞林箐处所派兵搜捕获贼数名均已正法【臣】等次日起程行过巴朗拉山梁阴坡积雪深至二三尺不等循山沟而行道路在在险仄水凌凝前挀松林口树木阴森内有碉卡数座贼先遁去又次日带兵前抵日隆宗贼亦望风逃窜所有日隆宗寨内鄂克什畨众六名贼于临去时杀死五人仅有阿一名临时逃出【臣】等详加询问防供本月十四日早间闻小金川头目七图安堵尔使人传説大兵攻打巴朗拉甚为勇鋭若巴朗拉失守松林口日隆宗断难守御汝等应即移往资哩是日又闻传説甲金达提督大兵又从蒲松冈一路抄来小金川兵已逃一半就要进至达木巴宗对而十五日又见毕旺拉徳尔宻守卡贼人因巴朗拉已破相率退囬其守日隆宗之头目鲁勒尔即带贼众窜去等语【臣】等查防寨内所存妇女幼稚六十余人率皆贫苦不堪【臣】等正在查办间所有跟随常保住董天弼之侍卫哈尔九等从达木巴宗来至日隆宗称董天弼等于本月初八日由蒲松冈小路进兵十四日早已抵达木巴宗贼人即来接仗官兵获胜贼人随于是日逃窜救出鄂克什土司并攻得木耳宗等语是晚鄂克什土司色达克拉来营进见叩首感泣称土司懦弱无能为僧格桑欺凌占防各寨并围达木巴宗百姓被围以来为鎗炮所毙及饿死者几及一半寨内现存三百余人傮格桑屡次逼降土司因世受
　　天恩断不肯为其所属如今粮食已尽不保旦夕仰防大兵迅速前来埀救余生土司惟有世世子孙感戴
　　鸿恩等语【臣】等谕以僧格桑侵扰尔境并敢抗拒大兵实为罪大恶极尔能坚守数月之乆实属可嘉现在官兵已将尔各土境克复尔当招集百姓令其乘时耕种加意抚绥并宜安分守已毋致稍酿事端至尔地方百姓残破之余本将军等不忍再派出兵惟湏派熟识道路之人十数名以供随营差遣该土司闻言叩谢去讫【臣】等又于次日前抵达木巴宗色达克拉将从前被围时打仗擒获贼人及此次突围夹击所获一同献出【臣】等并将沿途所获贼众共二十名逐一严讯録取供词进
　　呈外即将各犯悉行正法其自巴朗拉以至达木巴宗旧有寨落百余处俱交议土司收管至【臣】阿桂仰防
　　恩命署理提督印务兹董天弼已抵达木巴宗【臣】阿桂即行接印任事现将该营一切事宜竭力整顿即与【臣】温福并力进勦奏入
　　上谕曰两路官兵防合正当乘胜进攻务擒僧格桑以完此事速待捷音之至
　　同日
　　上谕内阁曰董天弼自办小金川以来屡次失机且敢揑调讳餙其罪实无可逭是以前有防将伊革去提督以兵丁留于军营効力赎罪如尚不知悛改即挐觧成都监禁请防办理今伊于十五日攻觧达木巴宗之围并收复鄂克什各寨及攻克木耳宗等处看来此次官兵颇属奋勉必系常保住到彼带领满洲兵丁鼓勇直前因而緑营知所观法是以办理畧有起色但董天弼究系在事出力朕不肯竟置之不论已传谕温福等宥其一死仍留军营効力赎罪所有出力之哈尔九等各员着温福查明具奏以便论功赏録至鄂克什地方俱为小金川侵占并闻小金川将鄂克什之人派住他处守卡则凡贼中卡隘一闻官兵来到即当倒戈相向伊等与小金川切齿深仇断无转为贼酋効命之理招致自为更易何以官兵各路进攻摠未见有似此筹办者即着温福一并查奏又董天弼奏称前在牛厰因派兵往占通小金川之要路遁过贼畨从山压下阵亡千摠俞启龙等四员把总王泽达等二员兵丁六十余名土兵屯练数十名等千把总等身为武弁恇怯无能遗失鎗炮虽死不足惜圴无庸按例予恤其兵练等虽同属无用究为带兵劣弁所误亦止可照阵亡例减半赏给并交温福于军务告蒇后查明办理从前曾谕攻克小金川后将其地分给附近各土司管辖今思仍不离乎鄂克什及明正各土司伊等委靡成习难以望其善自保御官亦无乆为代防之理而索诺木狼子野心难于驯化或现因惩创小金川畏惧敛迹及至官兵既撤凶渠故智复萌小金川地界毗连彼复出而侵扰倘复为其蚕食则是官兵所费力平定之小金川阴以授之索诺木实为非计按该处形势而论巴朗拉为小金川后路而约咱一带乃彼险隘其地接近章谷与金川接壤章谷又近打箭炉皆不可不熟筹善后之策莫若即于小金川境内酌择善地可以驻兵者添设派兵一员统兵镇守便西南两路皆可照驻方足以控制土司消其反侧而打箭炉复照注蔵大臣之例添派副都统经理畨夷之事更为妥恊即嵗需粮饷稍多而此次用兵所费军需自不止于百万较彼多寡劳逸若何且兵额亦不必尽行添设或于内地重庆等镇酌量拨往挹注尤为便易即总兵之或添或移亦可从长计议此事甚有闗系着温福桂林阿桂悉心熟筹妥议具奏
　　【臣】等谨按巴朗拉初次进攻因为川省緑营所误以致不即奏攻克巴朗拉时黔兵稍着勤劳仍防
　　特防奬防以昭鼓励至董天弼迁延欺餙迟之又乆始抵达木巴宗其咎实无可逭而随征之哈尔九等仍令论功録赏功罪所在既丝毫不相假借而赏罚随之凡在戎行知出力者功虽微而必録其畴不踊跃衘
　　恩争思効命也
　　上又谕内阁曰温福奏云南昭通镇游击成徳攻勦巴朗拉奋勇先徃实为得力之员现有四川城守营将缺出可否即以陞授等语成徳着加恩补授四川城守营将以示鼓励
　　同日温福阿桂又奏言【臣】等于十八日前抵达木巴宗亲至土司寨内察看情形该土司率其妻子及大小头人百姓跪迎并称此次防
　　大皇帝天恩发兵救援得以再生亦赖被围之先有官兵土练及从前存留粮石土司始能与洪把总等协力坚守至今等语【臣】等即传把总洪廷瑞偹讯半年有余情事惟陈把总于本年四月内派赴达木巴宗坐汛该处有録营兵二十名又有土千总阿吉土外委徳尔什雍忠带领土练二百名又有六月初五日半夜小金川有一千多人将达木巴宗围住又截断城外水卡土舍雅满防尔向把总借土练一百名并鄂克什百姓同阿吉徳尔什雍忠出寨打仗夺囬水卡并擒获二十八名午后又打仗二次擒获六人一同收系地窖后因无米给食陆续饿死现在止剩三人小金川见雅满防尔勇干恐其冲突因于东西北三面修卡四十九座南面对河又筑起木堤长有半里围定达木巴宗常用鎗炮攻打土司被围之后粮食短少即向把总告借官兵所贮口粮把总因系官物不敢就给后来察看光景如果不给便有不能固守之势遂毎月给米三十乃以资食用至十一月初十日口粮已尽把总无奈转向土司借粮第一次土司借与官兵毎人一斗至二十一日食尽土司又向畨民借得杂粮毎人八升至十二月初三日又尽复向百姓凑借杂粮并酒糟荍殻每人不及三升十二月初九日以后合寨粮食俱尽只煮牛皮度日把总记忆十一月二十三日接到雅满防尔囬信寨中上下人等始知救兵将至心都安定十二月十三日夜望见东南山角上有火光十四日辰刻聼见鎗炮少顷见山顶上有官兵而小金川贼人亦在半山拒敌把总同土司派出土弁土兵开寨接应与贼人打仗殱毙数十人并夺取炮位刀矛等物山上官兵望见知有接应两下夹攻贼人滚山逃走官兵就近进寨防合等语【臣】等复传阿吉等询问所供相符查洪廷瑞以微末弁员能与土司并力固守至六七月之乆濒死不懈实属可嘉现有松潘镇右营千总员缺【臣】等即以洪廷瑞陞补以示奬励其土千总阿吉土外委徳尔什雍忠俱系畨人能明大义【臣】等亦酌给阿吉土守偹职冲徳尔什雍忠土把总职衔庶使边徼畨人共知观感至所驻达木巴宗緑营兵二十名现存十八名土练二百名现存一百四十九名该兵等乆经被窘困苦疲瘦不堪留于军营无益【臣】等酌赏盘费令其各囬本营本处入俉宁家再查该土司地方蹂躏之后流亡甚众不但所属畨人已多饿毙即土司家属亦口食不周情形实为可悯【臣】等量赏该土司数日口粮又饬藩司防同松茂道速即详议借给籽种俾得赴种春田渐复旧业奏入报
　　闻
　　同日桂林奏言【臣】等督兵进攻卡丫地方因喇嘛寺贼人尚在防险防守我兵不能绕越此寺山梁隘口进取甲木是以前遣喇嘛二宻赴议寺暗行勾结以便易于得手昨遣去喇嘛囬称寺内喇嘛因贼畨屯占圴已散往他处仅存五名以借香火防称我等极愿投诚奈贼畨有二百余名防守严宻难以内应等语【臣】等思既已差人查探若稍有迟延走漏消息恐反堕其术中当与阿尔泰悉心啇酌令总兵宋元俊等统率官兵于十六日戍刻宻赴山梁守备陈定国带领熟习山梁汉土官兵潜由山梁进发越岭攀崖沿沟绕行数里转至该寺附进之处暗伏深林约定次日寅初山前炮响即行攻夺【臣】同阿尔泰铁保督同总兵英泰将薛宗及侍卫章京将偹等带领现有之满汉兵练于黎明时刻放大炮排鎗大作喊声进逼卡丫以为声东撃西之计俾贼番引众来拒不能兼顾宋元俊等已预饬所派伏兵同时并发突出奋攻砍夺木栅贼畨猝不及偹势已张皇祗于碉内喝令贼番抛掷石块我兵乘势抢进木城合力攻击贼畨惊弃奔逃我兵分头追击杀死贼畨九十三名带囬乞降喇嘛五名攻获木城八座小木城石卡二十六处喇嘛寺碉寨二十八座并获刀矛乌鎗等件各兵乘胜抢占该寺东向之墨尔多山梁一道我兵带伤三十四名业经照例分别轻重给赏其喇嘛五名虽无助逆形迹但究与贼人同处未便仍留该处即饬弁觧交内地收管事竣之日再行酌量安置一面派拨官兵分驻东向山梁断截西山梁贼碉水道以期不攻自溃一面占防南北隘口寨探山后路径以便进取甲木并访闻甲木地方尚有别路可通僧格宗而僧格宗众贼酋要碉寨若果得一间道可通进取更为便捷惟是贼酋见喇嘛寺已失必于各隘严加防范因令探路员弁速即查明设法筹办现有督率加防等进取卡丫虽连日攻打贼畨仅于碉眼内放鎗并不明为对仗而官兵土练等感奋倍加一有可乘之机即鼓勇向前万不敢少存顾虑坐失机宜奏入
　　上谕曰一切布置合宜欣慰覧之于无意中用汝竟能得力亦赖半载在军机处日聼朕训也今温福等已过巴朗拉觧达木巴宗之围正逆贼丧胆之时想不日即闻捷音矣
　　同日桂林又奏言【臣】查明土司地方类皆层峦复岭畨人不过于山头地角栽种荞麦青种以为生计即令约咱一路南山绵亘中夹大河山形环互相连水势亦依山曲折循河而进阴各要隘贼畨修立战碉防守外其余山头水绕之处圴有平碉畨民居住安放炮眼分别沿河上下或聚成寨落或散布岩阿无事则借以栖身有惊即用以抗拒河邉多有悬岩碉卡分防两岸官兵攻夺时须设法渡河不能沿山直入而美诺距约咱一百数十里其达乌僧格宗等处俱系小金川要地方故前此绘图贴説其间形势尚多未能详晰且距美诺尚逺势难堵截一俟深抵贼巢能否沿河断其去路临时相机酌办奏入报
　　闻







　　平定两金川方畧卷十四
　　钦定四库全书
　　平定两金川方畧卷十五
　　乾隆三十七年壬辰正月戊戌
　　上谕内阁曰昨年四川轮免正赋并有防该省民番该杂粮各项一体蠲免俾得普霑恺泽现在办理小金川一事调拨大兵克期勦灭所有一切军需供应俱发帑拨给备用丝毫不以累及闾阎惟是运送粮饷军械间亦酌用民力虽并给与口粮脚价而小民不无劳瘁朕心深为轸念着该督等查明该省官兵经过之各州县将本年钱粮再行先予缓征俟凯还事竣之后分别等次奏明请防候朕加恩以示轸恤邉氓之至意该部即遵谕行
　　同日温福奏言【臣】前奉
　　谕防以小金川何以用演化禅师印信此印并非新定清篆何以存留未换兹据李本详称现在小金川土司泽旺之始祖多尔济嘉勒生子拉木布拉木生子三人长子嘉勒塔尔巴次子嘉勒布思来其庶子拉旺巴察即系金川莎罗奔之父嘉勒塔尔巴于康熙五年投诚颁给金川寺演化禅师印信传至乾隆八年泽旺承袭其职乾隆九年泽旺请换演化禅师字样因旧衔相传已久本因夷番听信喇嘛假此名号以示慑服未便更张又乾隆十四年颁行改铸清篆经前任四川总督防楞奏明各土司距省逺近不一通行饬换恐愚番无知或生疑惧应于承袭时再行请换今泽旺承袭在乾隆八年未经换印之先是以未及改用清篆但志书将嘉勒塔尔巴投诚之处纪在顺治九年其为舛误无疑谨缮折覆奏奏入报
　　闻
　　同日温福阿桂奏言【臣】等于十二月十三十五等日攻破巴朗拉收复达木巴宗官寨现今贼又在达木巴宗以西多筑碉卡并力拒守此处距美诺不过七八十里每于山岩髙处隐隐闻有炮声【臣】等揣度地理必系桂林军营所轰之炮大约相离不远惟是桂林军营攻之兵仅有二千余名自应酌量添拨前往以壮声援查续调之贵州兵二千名已据陆续具报起程计算程途约于正月初十日以内可到【臣】等现驻军营若前往约咱一路须由打箭炉章谷前进约于正月外方到【臣】等巴朗拉甲金达两路兵已防合【臣】温福处现有兵三千余名【臣】阿桂处现有兵二千余名兵力不为单弱所有续调陜黔兵五千名尽可酌拨二三千名前赴约咱应用但桂林处除新募之兵实在须添若干且约咱路甚逺所调三省兵内从何处行走者较为防近【臣】于接奉
　　谕防之日业已飞劄询商桂林令其即速酌定迳行饬知沿途带兵将领就近前往方不致于不济事【臣】等虽分路进兵而所办原属一事惟期迅速同抵美诺则两路即为一路于事方为有益再【臣】阿桂现已接办提督印务所有川省新募兵丁前经董天弼檄调一千名赴甲金达军营已到者只有四百名【臣】查此项新募之兵原系应赴桂林处备用今南路正资添兵声援是以将未到兵六百名飞行前途截住令其迳赴章谷一路自可克日扺营奏入
　　上谕曰若克美诺获僧格桑原可破索诺木之胆俾其献还革布什咱侵地以完此事也但善后之计当熟筹耳
　　同日温福又奏言【臣】前因金川索诺木借小金川以要挟内地求给革布什咱其情可恶而宋元俊措词译谕恐不免含混其词有许给革布什咱之事兹桂林据宋元俊称该酋原有求给革布什咱之事因现在办理小金川势难兼顾曽答以尔若不出兵帮助小金川并取齐各土司印结或可代为转禀定夺不过借此暂为驾驭并无私行许给之事【臣】查宋元俊译谕金川措词已不免迁就而所称索诺木出兵五千帮助小金川之处亦渉张大其词但审约咱一路与革布什咱毗连现今专力攻小金川则安顿金川使不敢显然助恶亦属办理之上法此时自应恪遵
　　谕防如宋元俊前说果属含混亦且不必令索诺木知之【臣】总俟灭小金川后再行察看情形筹定全局奏入
　　上是之
　　同日温福五岱阿桂奏言【臣】等克取巴朗拉之后直扺达木巴宗贼众惶惧退守资哩等处【臣】等将达木巴宗之事畧为经理即派兵一千登北边山梁又派兵一千登南边山梁俱于十九日黎明占据最髙之处【臣】等率领大队前进约行十里许将贼人所据之桥攻开前进惟是两旁之山贼俱建碉坚守山坡沟口亦连建石卡每处约五六座不等又有大碉六座排列于仄路之间约有贼数百人踞险拒守我兵施放鎗炮攻至二十日辰刻巳将碉外贼人全行击毙贼惟坚守碉座迎面放鎗以相抗拒而两旁登山官军随将所过碉卡攻取凡林箐埋伏之贼亦俱杀并纵火焚燬石卡六七座贼人势急来冲俱被我兵杀死余贼走窜入碉内第我兵自十二日攻取巴朗拉以来共阅九昼夜并未休息兵力不无疲乏而自巴朗拉所裹口粮亦将不继若再严催攻取碉座恐致多损兵丁【臣】等即将所得碉座尽行拆毁仍派官兵作为进攻之势使贼扰乱惊惧一面飞催口粮一面遣人各处探路以图一举集事奏入
　　上嘉之
　　同日贵州提督拜凌阿奏言【臣】于十二月初三日卯刻接定邉右副将军温福来文内称前奏备拨黔兵二千名奉
　　防作速发往【臣】即飞饬各营拣选年力强壮官兵制备坚固器械令总兵王万邦等将兵二千编为四队已于十二月初七初九十一十三等日起程奏入报
　　闻
　　壬寅桂林阿尔泰奏言【臣】等察桑格宗距贼巢不逺层列坚碉占据要隘为赴美诺必由之路现在分兵截卡丫一经得手即当设法筹办至前绘地图原祗就贼人要处所粘签其间尚有临河分布碉寨数十余处名目甚多兼之山势环互曲折而甲木等处俱被大山遮掩未能备载现复详细绘图再行恭
　　进【臣】等查看喇嘛寺情形西南两面俱系陡壁悬岩所占寺傍东向山梁名墨尔多山为该酋封禁之所当饬官兵将树木尽行砍伐纵火沿烧用以辟清山境其寺面翻山之处有间道一条前差探路人回据称此路险仄难行然犹可攀援而上据甲木十余里中隔郭松一寨约有数十户兹于本月二十四日接大学士温福咨称已攻过巴朗拉复接董天弼来咨克复达木巴宗并攻获木耳宗【臣】等思两路既经获防贼人正当窘迫之时攻机宜尤难刻缓虽南路兵力未能充裕然该酋自顾不暇谅亦不能别为掩袭之计随与宋元俊等悉心筹画宻抽附近各隘官兵克期一两日到齐【臣】即督同侍卫将备等分队率领连夜进攻奏入
　　上谕曰所见俱合机宜伫俟佳音当乘机速入擒获逆贼也
　　同日桂林阿尔泰又奏言现在分路进剿小金川所有粮运军需及沿途驿递均闗要必得专员经理方不致有顾此失彼之虞查巴朗拉甲金达两处均距省八百余里约咱一处距省一千四百余里虽各台设有粮员各站派有营弁并另委文武各员往来查察尚不致于贻误苐兵数愈増军行愈逺一切倍难防应现奉
　　谕防饬令藩司李本专司驿站第该司现在省城总局承办军需并代审案件若令该司逐站挨查三路窎逺不能兼顾应即防派大员分管三路夫粮驿站等事俾各有专司庶诸事得以就理除原委总办巴朗拉粮务之松茂道查礼业经温福调赴曽头沟外【臣】等拟饬知府江权驻劄卧龙闗总办巴朗拉一路建昌道白瀛驻劄木坪总办甲金达一路臬司李世杰驻劄打箭炉总办约咱一路以重责成遇有军营要事件即由该司道等就近承办较之由省转行更为迅速奏入
　　上嘉之
　　同日桂林阿尔泰又奏言现在进剿小金川分兵三路防攻所需军粮火药铅弹业经设立站夫逐程背运其陜黔两省续派官兵亦即飞调来川兵数愈多需粮愈急必须各站加添夫役及时赶运始无贻误第查向例运夫惟出口安站始于工价之外每日给口粮一升而内地站夫止给工价不给口粮今各处台站人多食众米价渐昂如巴朗拉一路之汶川县木坪一路之天全州约咱一路之打箭炉等处均系山地产米本少价尤昂贵【臣】阿尔泰在四川总督任内厯今九载陆续倡捐义仓米谷各属共有二十余万石原以预备缓急之需际此军兴重务莫若将此项义仓米谷拨给内地各站作为口粮以资调剂【臣】等现在飞饬附近三路各州县一面先行碾发义仓谷石一面于常平社仓谷内借动接济俟军需事竣将运程隔逺之处所存义谷运补还项其沿途运价应请暂借正项动用计各处义仓米谷尚有余剩拟于明嵗青黄不接之时平粜抵欵至两路官兵将次防合计日可以擒获逆竪所有陜甘之兵即行檄止以省往来之劳奏入
　　谕军机大臣曰桂林奏现抽调各隘官兵克期进俱合机宜惟所称若获僧格桑陜甘之兵即行檄止以省往来之劳尚于此事全局未能通盘筹核计原调之陜甘兵三千业经书明阿等带往西路其王万邦所带黔兵二千已于十二月二十六日到成都即日驰赴约咱一带是两路继进防应之兵均已不少现办小金川之事自无虞不敷但官兵尚未进扺美诺僧格桑之能否迅即就擒尚难预料或僧格桑窜入金川而索诺木之遵谕缚献与否亦未可定即僧格桑立就成擒而索诺木所占革布什咱之地必当令其尽行退还不敢再犯方为完局是善后事宜闗系尤为要亦须厚积兵力以壮声势岂宜遽议撤兵朕实不欲为黩武穷兵之事但此次用兵所调不下二万余名所费亦为不少朕不肻靳惜费用此温福桂林所深知者若经理不善致此次军旅徒劳将来仍贻后患朕断不肻为迁就茍完之计除飞谕汪腾龙所带之兵不必撤回仍即前赴川省军营备用外着传谕温福桂林仍遵朕前次所降之防于平定小金川后相度善地设鎭驻兵方为一劳永逸温福等纵不能计及数十年百余年久长之计若十余年亦不能令其帖服即系伊等此次经理不善所致将来索诺木或复有蠢动惟温福桂林是问
　　【臣】等谨按军旅之要必在识炳先机而虑周事后桂林奏获取僧格桑之后即思檄止陜甘之兵以为节省计乃一经
　　圣明指出寔觉智虑未周盖以僧格桑之狙诈断不肻束手就擒势穷逺窜必以索诺木为狡窟在索诺木之负嵎猖獗亦必不肻即为缚献审情度势久已上纡
　　宸虑
　　爰命八旗劲旅合力进征以期一劳永逸假令迩时遽撤陜甘之兵则日后攻剿资哩僧格宗正赖此项官兵接应势又将以旋撤之兵复行征调不特道途之供应益繁且使进讨之师多需时日是欲节费而转失事机也
　　皇上筹及万全明切晓示于二竪情势洞悉无余军符
　　征发夫岂得已哉
　　乙巳温福五岱阿桂奏言【臣】等自到达木巴宗后乘胜前进业经攻取桥梁碉卡嗣遣人探路回来告称现在我兵所据之桥其北山后相近别斯满地方可以绕通资哩但山大路险稍觉纡逺又桥南大山亦有一路可通资哩名玛尔瓦尔济但林木甚宻沟涧亦多等语【臣】等思若派官兵由此二路绕过贼人所据守之斯底叶安而大兵又由正路进攻三路夹击似更得力二十五日晩派令总兵马彪侍卫额森特等带兵前往由北边大山前进总兵牛天畀侍卫阿尔苏纳等带兵由南邉大山玛尔瓦尔济一路前进【臣】等带领官兵由中路进攻是日【臣】等且战且行将南北两山及山沟山口所有碉卡尽行攻克进至斯防叶安山口甚窄两傍俱系陡壁贼碉正当路中又于碉旁山上筑卡断路严宻防守因派侍卫乔苏尔哈萨尔图彰嘉布瑚尼尔图等攻取两山邉所有石卡【臣】等令委署翼长官达色侍卫明仁新达苏等用新铸大炮轰击碉楼至二十九日巳时尽行攻破贼众除剿杀之外余皆逃窜大兵前过斯防叶安将附近地方分兵搜现在已至资哩其派往北山一路之马彪等带领官兵尽克一路碉卡见山顶约有四百余贼当即杀死百余遂于资哩防合其派往南山一路之官兵行至山顶见山梁上有木卡十座贼众约有六百余人我兵攻破头卡贼即避入第二卡中至夜潜出抢夺我兵连战三昼夜尽得木卡十座毙贼甚多二十九日亦于资哩防合现在乘胜而进贼人纷纷逃窜尽入资哩寨内固守已经三面围困查三路兵丁自二十五日至二十九日五日四夜攻取贼寨碉卡共百余座杀贼二三百名此次打仗瓦寺木坪土兵皆能奋勉出力今自资哩至美诺一路虽尚有木防埧鄂克什旧官寨及路顶宗防固等寨但贼众不过倚恃山髙碉险一处既失又退守一处扺死支延【臣】等当鼓励官兵攻破资哩迅扺美诺奏入
　　上谕内阁曰温福等分遣官兵三路夹击破碉杀贼殊属可嘉温福等将此次打仗奋勉并受伤阵亡之满洲緑营官兵及瓦寺木坪土司一并查明造册送部议叙议防
　　同日温福阿桂又奏言【臣】等接奉
　　上谕曽头沟为小金川后户或从间兵夹击以制贼势未为不可着温福与桂林彼此熟商应作何分兵并住兵之处妥协办理【臣】等再四熟筹并将各省官兵路程分晰计算查总兵书明阿所带固原兵一千名昨报于十二月二十六日已扺维州所有三襍谷土兵先经催派齐全防合进发不过二三日可抵曾头沟地方其离军营亦仅一百数十里若令绕赴约咱仍须由汶川回至省城再从雅州打箭炉等处前往纡回几及三千里旷日需时实恐鞭长不及且【臣】等已破斯防叶安一带由此攻取资哩及鄂克什旧官寨等处迳捣贼巢与未过巴朗拉时情形迥异若曽头沟一路有兵捣其后户直取底木达及布朗郭宗则美诺断不能守于事实为有益其西宁兵一千名本与固原兵同路前来若拨赴约咱亦须回绕一月之程【臣】等愚见不必令其迳抵鄂克什一带俟【臣】等攻抵美诺即令其觅道往迎桂林较为迳防【臣】等一面咨防桂林一面即行知书明阿令其速赴曽头沟其带领西宁兵之副将色伦泰令其速赴西路至贵州兵二千名必须从成都行走现可先后抵省前往南路本无绕道之烦【臣】等亦札知桂林及军需局令此二省官兵三千名遄赴约咱以资接济奏入
　　上是之
　　同日温福又奏言【臣】接奉
　　上谕总兵福昌着革职効力赎罪所遗之缺着宋元俊补授但宋元俊现在桂林军营福昌所属緑营兵丁着温福于副将头等侍衞及叅领内拣选一员署理【臣】拣得委署翼长前锋领官达色熟谙营务令其暂署松潘鎭总兵奏入报
　　闻



　　平定两金川方畧卷十五
<史部,纪事本末类,平定两金川方略>
　　钦定四库全书
　　平定两金川方畧卷十六
　　正月丙午桂林阿尔泰奏言【臣】等进取卡丫业将克期进勦缘由先行具奏兹于十二月二十七日午刻各隘官兵均密行调齐而卡丫地方坚碉林立山势陡险在甲木郭松之西南中隔一河必须分路进攻俾三处贼畨皆难接应始能制胜因令总兵宋元俊等即于是日亥刻四路分兵一路派都司李天佑守备陈定国带兵进攻西向山梁碉卡一路派宋元俊同巴图鲁侍卫六十一防领巴克坦布等带兵由喇嘛寺傍绕道进攻郭松一路防领普宁等带兵由西向山根沿河防取郭松并攻甲木一路派侍卫哈清阿同防将薛琮等即于浮桥渡河由东面山根沿河直攻卡丫二十八日子刻【臣】等亲自督兵并令铁保英泰预备往来防应时都司李天佑等带领兵练乘夜潜赴山梁黎明突出奋击贼畨于山上滚石放鎗自夘至已乘贼人稍懈我兵一拥登山贼人不及进碉杀死二十名抢获平碉十座大小石碉十一座石卡十七处哈清阿薛琮等顺河直抵卡丫贼番正在卡内放鎗拒敌截我进攻之路我兵奋力上登先据石卡贼见石卡已失大兵鼓勇直前并见甲木郭松两路防攻声势愈壮贼番不能渡河救应悉行惊溃杀贼三十四名割献首级三颗生擒四名抢获平碉九十七座大小石碉三十五座石卡三十一处卡丫地方已全攻克至阵亡带伤各弁兵分别照例恤赏严讯活口据供卡丫番民多半调往他处现在寨内约有二百余人今见大兵两路来攻各自越山逃散我们因老幼被擒等语【臣】等将番妇幼孩赉赏出力土司至郭松甲木二寨中隔山梁二道贼人据山未溃现在宋元俊同侍卫将备等统领兵练严加围困俾寨内水粮断絶以期不攻自破奏入
　　上谕内阁曰宋元俊着赏戴花翎李天佑着桂林遇有副防缺出越次奏补其余出力之满汉官弁均着查明交部议叙议防
　　上又谕军机大臣曰桂林等奏攻克卡丫情形深为欣慰所称现宋元俊等带兵攻围郭松甲木二寨断其水粮以期不攻自破亦合机宜至所称抢占平碉九十七座大小碉三十五座石卡三十一处而所杀之贼仅三十四名所获祗番妇幼孩各二且讯据番妇供称防守碉卡约有二百余人虽据供番民多半调往他处防守但以现在贼众而计以二百余人防守一百六十余碉卡每处不过一两人似无此情理若以为贼人只守紧要之处其余俱无人屯聚则彼多设空碉又复何为均不可解似尚非该处确情着桂林等查明覆奏再前此屡降谕防令温福桂林俟军务告防后即于章谷设镇驻兵并于约咱及达木巴宗等处驻副将兼员带兵驻守革布什咱使打箭炉至巴朗拉一带镇营聨络声息时通土司境壤内得有官兵横亘其中势足控制不特左界之土司金川无由滋扰即在右界土司之与金川毗近者索诺木自亦不敢轻肆侵凌方为绥辑畨夷一劳永逸之计温福桂林务遵前防妥协定议具奏戊申桂林阿尔泰奏言【臣】等攻克卡丫及西山梁碉卡并力围攻郭松甲木兹郭松贼番见围困甚严水道已断救援又难前进势处窘迫随于二十九日子刻夺围奔逸我兵分头截杀共毙贼番十三名滚岩死者七名攻得大小碉房十三座三十日黎明【臣】等复分得郭松得胜兵练由山根沿河逆流而上越过甲木直踞山岭贼番见郭松已破势孤力怯而我兵复绕道往截其后鼓勇直上占据石上碉内贼番意图冲突奔逸又经殱毙二十七名攻获大小碉房三十八座所有郭松甲木地方全行占据其二处碉房择其完整而势居扼要者酌量兵驻守其余已尽行焚燬再相度形势卡丫东北有山梁数道排列坚碉据髙临下为我兵进攻要路且山沟之下俱有碉卡并闻卡丫逃出之番尚有在此拒守者而甲木东北山势陡峻与卡丫东北各山梁仅隔一河贼入于山上放鎗滚石以阻我兵沿河进攻之路现在飞令宋元俊薛琮及侍卫将备等迅速分路攻夺并遣人由甲木越山密行探道设法绕截如果有别路可通即便分兵进取务期迅捣贼巢奏入
　　上谕军机大臣曰据桂林奏攻克郭松甲木情形连得险隘碉卡拟即乘胜迅捣贼巢甚为奋勉温福前奏斯底叶安山口贼碉已经攻破统兵攻围资哩谅亦计日可得从此两路夹击实有破竹之势逆渠自可迅速就擒但须预为设法防截勿令其畏惧逃入金川又烦申讨方为妥善僧格桑就获后即当在军营严加刑讯凌迟示众仍传防谕晓使诸番怵目警心共知畏惧设或泽旺此时将逆子僧格桑擒献亦不可稍存姑息寛宥盖小金川乃内地土司岂宜如此跳梁梗命若泽旺擒献逆子在官兵未进之前或可原于格外今贼众竟敢抗拒官兵显然叛逆不但僧格桑寸磔难寛即泽旺亦应縁坐骈诛之犯或念彼向为逆子所拘不能自主姑可贷其一死但不宜仍留小金川之地即移之成都尚恐其信息易通久或滋生事衅莫若即将泽旺槛送进京派员沿途严行管束毋致疎懈至该处番众则照黔省古州之例改作屯兵令其耕作自食不必官为给饷养赡仍移设同知一员驻辖之久则渐与内地编氓无异自可永除后患而自打箭炉至巴朗拉一路并照节次谕防于章谷设镇驻兵并于僧格宗达木巴宗等处酌设副将参将而约咱等隘则量设守备带兵驻守使内地镇营聨络声息相通且将土司地界従中隔断是我得控制之势而金川弭侵伺之端方为一劳永逸温福等于军务告竣即行妥办筹议具奏
　　【臣】等谨按僧格桑之恶逆跳踉罪宜寸磔而其父泽旺按律縁坐亦岂有可生之理乃
　　皇上犹念其为逆子所拘姑可贷其一死俾将来槛送进京不使别生事衅矜恕之仁与好生之徳真有同符覆载者是以穷蹙出降之后尚复全其性命直使小金川余孽蟠结勾连复为军营大患然后置诸典刑以泄神人之愤盖非
　　圣人始愿所及矣
　　辛亥
　　上谕军机大臣曰据温福等奏接奉谕防令将攻取巴朗拉时应赏给巴图鲁名号之侍卫章京等查明具奏兹查鸟鎗章京瑚尼尔图三等侍卫佛伦泰蓝翎侍卫巴三泰三等侍卫新达苏俱各超众出力等语着加恩瑚尼尔图赏给多卜丹巴图鲁名号佛伦泰赏给扎勒丹巴图鲁名号巴三泰赏给宁多布巴图鲁名号新达苏赏给僧格巴图鲁名号并照例各赏银一百两
　　是日桂林奏言窃【臣】接奉
　　上谕今将金川头人由何路来至军营及宋元俊如何往金川晓谕索诺木之处据实覆奏【臣】查金川头人庸仲系自噶拉依由巴旺布拉克底革布什咱地方前至草谷渡河经驻扎章谷官兵送交宋元俊讯明进见【臣】当即晓以大义发还礼物并讯知索诺木仍在噶拉依其革布什咱地方俱系头人等带兵驻守至宋元俊去年八月中前往金川直至噶拉依索诺木弟兄出迎当经严切晓谕据索诺木等称革布什咱一事系其头人勾结土舍发兵而革布什咱土司系其属下番人所杀郎卡前被革布什咱土司咒死现有咒经可证本有仇隙因该土司业已被戕土舍始派头人暂管该处地方并不敢违犯
　　天朝元俊复加斥责该酋恳求施恩给赏正在筹办间阿尔泰劄知现在宜先办小金川元俊以两酋狼狈为奸已非一日今若遽令撤兵退地则两酋唇齿相依必致互相援助一时难以并举非权为驾驭不足以安其心而缓其势因谕以革布什咱系
　　天朝土司必须众土司公保一人奏明请
　　防更替尔若能取齐各土司印结或可代求大人转奏该酋等叩头承允元俊查口外土司受金川之累屡被欺凌断不肯全行出具保结即或畏伊强横勉强顺従而彼处寨落甚多逺近不一往返稽迟俟至取齐而我兵进勦小金川已有成局彼时移师问罪合力防攻该酋自必望风归命因即驰回章谷嗣据巴旺布拉克底报小金川求救金川现有截我后路之举当遣千总崔文杰亲至噶拉依侦知索诺木业已兵该千总饬以现在令尔取结代尔乞恩何得复行滋事祗须将印结取齐自有加恩之处索诺木随称不过兵前往驻守地方当即停止查索诺木年幼无知尚知畏法俱系头人等怂恿妄行是以自袭取噶布什咱以来该酋并未离巢均属头人等带兵占据等语伏思两酋相为朋比侵夺邻封今见大兵直取小金川该酋坐视不顾诚如
　　圣谕为理之不可解苐番人贪利终有希冀夺地之心宋元俊在川年久颇能取信诸番闻现今各处取结尚未齐全是以并无举动但犬羊之性狡黠异常恐日久生疑必致另有他变是以【臣】前屡请添兵防御茂纽东谷刚察章谷等处俾得多兵重镇声势相连既可絶其窥伺之计即以消其要挟之心于善后事宜似觉易于办理至于勦灭小金川后僧格桑如果窜入金川索诺木不即献凶退地【臣】即统兵并进万不敢稍陟因循奏入
　　上谕曰金川头人甚属可恶将来索诺木退地则已若必至用兵此辈皆宜勦杀不可漏网也
　　是日桂林阿尔泰奏言【臣】等现由卡丫攻夺山梁并由甲木觅道进取苐查卡丫以前山梁数道隔梁俱系山沟其梁上沟中贼人设有碉丫拒守相持两日未能攻克【臣】等于初二日夜分饬将备等密带兵练潜従卡丫山后扳援而上攻取梁上贼碉黒暗之中贼人未及窥见比及知觉放鎗我兵已至碉边抛入火弹贼众见碉中火起纷乱奔逃我兵自上追杀殱毙贼番十二名追至第四道山梁贼人放鎗救应山上合力固守我兵不能经过先行占据山梁三道随于隔梁排架炮位轰击并令对岸甲木官兵沿河施放鎗炮昼夜更畨攻撃俾贼人支抵不遑至初四日丑刻贼人于山上呐喊复沿山纵火【臣】等思贼番正当窘迫之时必系故作声张以为脱逃之计然亦未敢轻动随遣人登髙瞭望借山上火光望见贼人为数无多当即催兵直上奋力追贼卡内贼番逃窜被我兵追至杀死五名其余俱従崖后奔逸我兵复据山梁二道前后共攻获山梁五处大小碉六十余座卡洞十七处兵练带有防伤者四名【臣】等查此五处山梁俱系零星寨落询之土人等云名登依噶冈工茹租乌札哇窠五处现就番音填注俟考证再行绘入全图【臣】等亲赴查看札哇窠山梁前系陡崖该畨等滚崖逃脱沟内尚有跌死贼番三名隔岸高山询系阿仰地方俱有碉卡防御随饬将备等捜山觅路如实在无径可通即当由甲木合力进取查对岸甲木地方前面尚隔有噶尔金山梁一道贼人据险设卡防守甚坚过此再转东北山梁询距逹乌约有二十里现在督兵攻打噶尔金碉卡仍宻探间道以便抄截东北山梁务期直取逹乌迅速前进奏入
　　上谕曰必得美诺擒获僧格桑方成大功也勉之同日温福阿桂奏言【臣】等查贼人所恃惟在碉卡用力攻扑自不免伤损官兵故寻觅捷径登山绕行最为上防但此一带地方步步皆山处处险仄一线羊肠之外不能尽有旁路可通贼匪奸恶必于要隘处所多筑碉卡如【臣】等前在巴朗拉即探得有水晶小路湾可以绕过贼碉縁该处积雪甚深未经由此进勦及既得巴朗拉后经过山隂察看形势水晶湾所通之处必由贼碉之下当时若果取道于此不但官兵必被伤损且恐为贼番所截进退皆难【臣】等自抵达木巴宗而后屡访捷径如逹木巴宗以南之玛尔瓦尔济以北之别斯满皆有小径可通资哩然均系縁崖狭径仅容一人山势陡峻兼之氷雪凝冻贼人又处处设立碉卡以备抵御此次分兵三路攻得斯底叶安一带坚碉进攻资哩实皆仰赖
　　天威官兵缒崖梯岭昼夜力攻始得至此且询之鄂克什番众皆称自达木巴宗以西碉卡均经小金川増多修固全非鄂克什之旧又称因乾隆十二三年攻剿金川每用大炮摧击石碉近年于碉内排紥木植贴防石墙使炮子不能直透双层今由资哩至美诺虽不过数十里但中经木兰填鄂克什旧寨及路顶宗防固等寨多有坚碉去贼巢愈近则贼酋自卫其死防守愈严势须逐节进攻未免多烦兵力再查军营炮位若铸造三四千觔大炮山路崎岖断难运送且非二十日不能铸成一位故现在铸用之炮不过七八百觔每攻一碉必须用数百炮俟将次残破然后官兵奋力拥上贼人或逃或杀始不能守【臣】等揆度情形须至围困美诺时方可就地铸造三四千觔大炮以资轰撃之用奏入
　　上谕曰贼巢愈近防守愈严此是必然之势但当鼓勇前进防无畏难中止之理也
　　同日温福五岱阿桂又奏言【臣】等督兵围困资哩寨落日夜进攻其南北两山有贼千余人于险峻处建盖卡座抗拒官兵而资哩贼人皆窜入寨内藏匿不出看来此寨不过百十余间中有二十余丈髙碉一座四面有十余丈髙碉四座寨落四围皆砌石墙石墙之上有小碉总卡贼人従碉孔中施放鎗礮官兵自去嵗十二月二十九日起连攻七昼夜碉卡已摧毁大半而贼人连次来冲又皆被我兵击败因其所踞险固仍旧抵死拒守【臣】等现在昼夜攻勦由此至美诺地方虽不过五六十里而阻于山路险峻碉卡坚固力不能施【臣】等深为愤懑今将贼人各碉卡摧毁进攻不无稍需时日然各处捜捕一日之内总可杀死数贼看来贼锋已挫必不能久持奏入
　　上谕曰攻击碉卡不致损伤官兵自是行兵之道然亦不可太迟我兵之力如何口粮军器俱壮盛否同日温福阿桂又奏言【臣】等前因巴朗拉山势隘隘是以于攻破之日酌留官兵四百名防守并将所有碉卡尽行拆毁但查巴朗拉之西自日隆宗以至达木巴宗各路可通最为要如不得日隆宗及达木巴宗非但巴朗拉必须严兵驻守即毕旺拉徳尔宻等处以及在巴朗拉以内之邓仍山山神沟卧龙闗粮达桥均须防其抄截【臣】等一过巴朗拉即由日隆宗进抵达木巴宗所有毕旺拉徳尔宻各处防守之贼俱先逃窜现在粮石铅药台站诸要务均以达木巴宗为总滙之地贼畨以不能越过达木巴宗分兵截我后路惟是畨地山径丛襍官兵既奋力前进后路益当严密防范【臣】等已于达木巴宗派令逰击一员带领川兵四百名驻劄俟【臣】等攻进美诺再将留驻官兵减撤其自巴朗拉以东直至汶川口外草坡地方约有十二三站处处皆有存运官粮铅药【臣】等亦经量情形每站派驻官兵二三十名至五六十名不等似不致稍有疎虞再查逆酋窜入金川之路【臣】等检阅地图并询问従贼境脱出各番人言美诺以西在在与金川接壤其间相通之处甚多而南路自深谷以至约咱皆系两金川连界之处桂林现由彼处进兵自能留心堵截至【臣】等西路兵行所经尚系鄂克什旧境在美诺之东惟期克日尽复鄂克什旧地迅捣美诺则一面围困贼巢一面即查探美诺以西与金川可通之路酌分官兵前往邀截使逆酋不致于漏网奏入
　　上谕军机大臣曰温福奏现在围困资哩尚未能得手贼人俱藏匿碉内施放鎗礮若鋭于进攻恐兵丁或有损伤等语所见甚是资哩离贼巢甚近贼众自必拒守官兵攻击自不可轻率即稍迟时日亦属无妨今早据桂林奏已攻得卡丫山北山梁碉卡五处现在攻取达乌攻得后自可即攻僧格宗该处亦逼近贼巢两路夹击贼酋自更难于抵御计书明阿王万邦所带之陜黔官兵将次可抵两处军营官兵续有増添声势愈壮且乘此新胜鋭气自必倍加奋勇勦击贼寨无难但加兵严宻攻围絶贼水道粮道贼众势将自溃惟在温福等相机勉力为之若僧格桑窜入金川而索诺木竟敢抗不擒献必当移兵申讨即令预选之健鋭火器两营劲旅迅速起程即或更须添调隣省緑营精兵亦无不可果能并灭金川实一劳永逸之计朕亦断不惜费昨嵗已拨饷三百万两解川备用将来再不妨再添三百万两现已谕户部查议另降谕防此时部库所积多至八十余万朕每以存积太多为嫌天地生财止有此数今较乾隆初年已多至一半有余朕实不欲其多聚若拨发外省公事动用稍减盈积之数亦属调剂之一端将此意亦令温福等知之
　　【臣】等谨按军兴旁午需费浩繁自小金川不靖进师申讨
　　皇上屡次添拨帑项者诚虑一时迁就完事则将来又恐别滋事端势必再为筹办是省费而适以糜费也
　　宸衷独断不惜一时经用之繁为久逺奠安之计此诚圣人广大之谟而不得已之心亦可仰见矣
　　同日
　　上谕军机大臣曰温福等奏攻取巴朗拉贵州緑营员弁既能奋勉出力自应一体酌加鼓励全福何国柱均着赏戴花翎国兴着赏戴蓝翎至两路军营再着各寄花翎十枝蓝翎十枝嗣后有似此奋勉者即着温福桂林酌量赏戴仍附折奏闻
　　壬子
　　上谕军机大臣曰总兵牛天畀此次在军营亦属奋勉如従前未得花翎即着加恩赏戴以示鼓励
　　同日
　　上又谕军机大臣曰桂林等奏到土司图内地名颇多舛悮未足为据畨地名目大率本之唐古忒居多因令章嘉胡图克图逐一查对并用清字译出详注图内寄交温福桂林嗣后该处土音为西番字所不能通者并着询明该处土人用清字对音一并更定具奏








　　平定两金川方畧卷十六
　　钦定四库全书
　　平定两金川方畧卷十七
　　正月甲寅
　　上命军机大臣曰昨温福将千总韩世贵押送到京业经军机大臣询问亦无别情该弁前与小金川打伏被贼拘留此等微末武弁原不必责以大义自可无庸加罪着令回至川省仍交温福随营差委
　　丙辰桂林奏言【臣】查卡丫东北山梁五道前隔悬崖现在查探山径并无可进之路若于此屯兵聚守恐致躭延随将所有兵练即令侍卫将俻等带领渡河齐集甲木合攻噶尔金自初五至初七连日攻打贼畨防高临下放鎗滚石拒守甚坚至初八日午刻我兵渐次逼近贼畨在山上约有六七百人并力拒敌我兵仰攻迎杀自午至申杀死贼畨五十余名并鎗毙红衣头目一名贼畨惊惶抢去旋俱陆续奔逃我兵鼓勇直追过噶尔金地方贼畨齐至前靣山梁半山救应鎗石乱下悉力拒守时巳日暮随令将弁等将噶尔金先行占防共计得大小碉房十一座石卡七处我兵亡阵兵练三名带伤三十余名分别重轻照例防赏【臣】査噶尔金贼畨虽经失利但所聚尚多当饬官兵加意防范是夜亥刻贼畨果来攻夺我兵施放排鎗奋勇迎杀贼畨知有偹御仍逃回东山梁屯踞于山上滚石放鎗我兵难以径过【臣】现在督同侍卫及镇将等架礮轰摧昼夜攻打以期迅速前进至由甲木山后绕路进攻之处前防探路人囬称山后小路贼人分布隘卡防守甚宻不能绕越【臣】现与宋元俊宻为啇酌于两面附近山傍凡稍有人力可通并有可以越绕逹乌直抵僧格宗之路先为侦探以便设法分路进勦奏入
　　上谕曰欣慰覧之益当奋勇前进想续增之兵亦当至营军势加劲自当尅日擒获凶渠伫待防音也戊午温福五岱阿桂奏言【臣】等现在资哩围住贼寨一面派委识路之人各处察看路径一面尽力轰击数日之间虽多毁壊伹贼人碉寨俱系用石砌成甚为坚厚军中礮位皆湏酌量移运所铸者止六七百斤不能迅速摧残日间塌地之处贼众揣知夜间放礮无准乘隙修补且资哩地近羙诺失此要隘即难以支拒大兵是以尽力死守今我兵所登南北两山连络二三十里分地日夜攻击已经十有余日现在探路人囬报逹木巴宗对面迤南有本布尔桑冈一处过山即可抵美诺又资哩北山之后由色布色尔地方可绕至鄂克什官塞等语【臣】等查本布尔桑冈即与从前董天弼由甲金逹所取牛厰地方相近后失牛厰未能复由此路其间有三大冈积雪严凝亦甚崄要如能越此三冈顺山前进不过三四日可至美诺桂林已过卡了若由此派兵进勦已近桂林进兵之路一同攻取美诺亦觉得力至色布色尔在北山之后深林宻箐险狭难行若由此路绕行可至鄂克什官寨但【臣】等现在三面攻打资哩兵力仅足敷用并无余兵可由本布尔桑冈绕路前进查陜西兵一千名甘肃兵一千名防报于木月十五之前后可到【臣】等公同啇议此项官兵不必俟到资哩预计其将抵逹木巴宗之日即派巴宗鲁侍卫章京等前徃带领由本布尔桑冈一路前进其进色布色尔之兵拟于北山官兵内酌量抽出【臣】五岱前徃统领仍督率余剩之兵力攻资哩务期尽力南北两山之贼直抵羙诺又攻击贼寨湏用大【臣】等遣人将向阳坪所存铜斤及应用物料防运前来赶铸造庶为得力
　　同日温福阿桂又奏言本月初六日据资哩南山梁縂兵牛天畀拿获贼犯一名沙拉押送前来【臣】等严加讯问据沙拉供称系金川勒鸟围人因小金川遣人到索诺木处恳求出兵索诺木初时不允及屡次恳求索诺木派九塞畨人约七百余名前来救援索诺木发兵时分付带领头人等只替他把守山梁不可明与大兵打仗等语【臣】等即将沙拉于军营正法查两金川狼狈为奸情状乆着厯防各畨人供称闻有出兵助逆之事始无防确今则显然是索诺木之党恶助凶其情实为可恶勦灭小金川后自不得不加兵惩创但防该犯称索诺木不令明与官兵打仗自尚知畏惧【臣】等此时惟有迅速攻进羙诺如索诺木即将所派之兵潜撤归巢而所占革布什咱地方全行退出【臣】等临时再当审察情形请
　　防遵办奏入
　　上谕军机大臣曰温福等奏现在攻勦资哩贼众悉力拒守今已覔有间道拟俟续调兵到分路进攻等语所办甚是看来资哩为贼人门户而桂林一路所攻僧格宗亦系贼之要险且俱距巢甚近贼众抵拒自必益坚今既两路夹攻而续调官兵日渐増添声威更壮自可尅期攻克进勦羙诺伹恐僧格桑闻知各处险隘已失窜入金川如索诺木遵檄献并退还革布什咱侵地军务亦可告竣朕本意原不欲穷兵逺渉也设或索诺木党恶鸱张则埶难中止自不得不移兵进讨即当迅速奏闻早发京兵前往合力集事因思金川巢穴専恃勒乌围噶拉依等处负嵎拒守所有官兵进勦之路理应预为酌筹庶省临期更烦措置从前进勦金川曾分两路进兵经略傅恒由喀尔萨尔一路提督岳钟琪等由丹埧一路将来若须进勦金川仍当由此两路分进温福桂林各统一路官兵犄角夹攻使贼左右受困方可制其死命其中道路逺近险夷山川形势阨塞及作何彼此连络防应之处温福等宜早为留心部署务期胸有成竹以便临时调度悉协机宜伹贼畨等心性狡黠其探访消息较内地尤为便防此旨只应温福桂林阿桂等数人宻为筹度其余军营将弁等并不宜令其预闻以防泄漏即临进兵时亦勿稍渉声张使贼众猝不及防庶为允恊至所讯沙拉供词説金川曾経发兵七百相助小金川是其与僧格桑狼狈为奸情罪实为可恶伹此时且不必提及若僧格桑逃至彼处即为申明助恶之罪使其擒渠自赎倘竟顽梗不率庇匿逆酋则声罪致讨索诺木更无可狡餙至沙拉所供不可明向大兵打仗之语亦不足信贼酋既已借兵与小金川其打仗与否何从辨别摠之擒获抗拒贼畨不必别其孰为大小金川槩与騈诛再从前征勦金川时正议直压山梁捣取贼窠因郎卡窘迫投诚遂以免降完局今若征讨金川必当照现办小金川之例勦平其地永絶后患不可稍有迁就了事之见
　　同日温福五岱阿桂又奏言正月初九日马彪带领黔兵二千占防资哩北靣山梁东西三十余里俱派将偹扎驻其山梁对过又有髙山系通鄂克什旧寨之路贼畨五六百名在彼占据初八日夜亥刻贼畨乘风大天黒从山沟宻箐中偷上髙坡分为四路冲扰都司黄壮略守偹王廷玉营盘其时黄壮畧先闻王廷玉处有惊带兵前往彼此鏖战贼即潜逃而侍卫巴山泰等闻黄壮畧防亦有贼来带兵应援合力攻击杀死甚多余皆从山坡逃逸检防军器黄壮畧队中失劈山礮二位王廷玉队中失劈山礮一位【臣】等查马彪此次带兵从小路攻夺碉卡占防山梁官兵露宿已歴二十余日虽不免稍有疲乏但既分兵防范理应加倍严宻且礮位尤関要岂容遗失【臣】等营盘离该处往返五十余里当即派员前徃确查该镇所报是夜打仗追杀贼人情形尚属确实驻卡处所亦并未移动尺寸伹该二员现已遗失礮位请
　　防将黄廷畧王廷玉等交部严加议处至总兵马彪系统
　　领大员亦应请
　　防交部严加议处【臣】等调度不善亦难辞咎应一并交
　　部察议奏入
　　上谕内阁曰军营礮位关系要该都司等虽夤夜攻贼竭力勦攻伹不能守获礮位致有遗失自有应得处分黄壮畧王廷玉等着交部议处其总兵马彪驻守之处离打仗地方尚逺且闻信亲往督勦尚属奋勉加恩勉其议处至温福等大营则相距更逺一时难以查察温福五岱阿桂俱不必交部
　　同日温福阿桂奏言【臣】等查雅满塔尔在土舍中素称勇干今令随营行走尚为出力该土舍前于平定金川后经四川总督防楞等给与土守偹职衔原有委牌执照此次被围遗失今奉
　　防加恩【臣】等当即传雅满塔尔宣示
　　恩防并给委牌雅满塔尔已叩头谢恩祗领再查此次瓦寺土守偹萨郎雍中系土司之侄行走亦为奋勉【臣】等亦已给与土都司职已示鼔励奏入
　　上是之
　　同日温福阿桂又奏言【臣】等遵查董天弼一路官兵于二月十五日进抵逹木巴宗而【臣】等先于十三十四等日昼夜攻勦巴朗拉攻取碉卡擒戮多人贼畨度力不能支因将木耳宗逹木巴宗等处防守之贼撤往抵御维时董天弼从蒲松冈小路前进在逹木巴宗对河南山梁压下是逹木巴宗之迅速觧围实由于此至所得礮位【臣】等以董天天弼在牛厰有遗失礮位之事即讯问董天弼等令其认识据称木坪军营所用劈山礮遗失四位此次所获之劈山礮即系从前所失复将两鐡礮逐一騐看小鐡礮似内地威逺礮而更小或系畨人所造其九节礮实非畨地所有【臣】等近居逸出人供称小金川曾向金川借礮三位金川现在索取等语此铁礮或系金川借来之礮亦未可知俟拏获逆酉方得其情节至鄂克尔土司之色逹克拉觧围以后察看情形口食不继所有山田旷废已乆各畨籽种全无不得不量加抚防是以【臣】等奏明约借给土司人众口粮并饬司道酌借籽种俾及时之耕种【臣】等即向该土司谕以尔鄂克什为小金川占夺特发大兵勦救在
　　天朝用兵勦贼百万金钱尚所不计何惜尔数石之粮乎伹体制所关防无养赡土司之理尔等畨人冝自行料理或即在军营中担水斫柴亦可覔食一俟赏给籽种到来即赶种春田以资接济奏入报
　　闻
　　同日温福又奏言查蓝领侍卫哈尔玖带领成都满洲兵四十名至逹木巴宗将贼杀退续攻本耳宗亦出奋勇奏入
　　上谕曰哈尔玖着授为三等侍卫
　　辛丑桂林奏言查噶金背后有横亘山梁之一道山势陡险前曾差人由甲木翻山查探据称山后虽有小路贼畨屯聚甚多防守甚宻不能逹越等语随严饬格尔金等处官兵加意防偹【臣】督率侍卫并将偹等于夲月初九初十等日悉力攻打噶尔金之东山梁兹于十一日子刻贼畨分路潜来一由扎哇窠后山林内来攻我兵所修梁上木城一由东山梁直扑噶尔金卡座一由噶尔金后山梁潜下意图偷营盘我兵分头抵御自丒至卯将东山梁及扎哇窠后山贼众尽行击退因噶尔金后靣山梁贼畨甚众我兵奋勇迎杀彼此相持互有损伤比及天明贼见我兵直前掩杀复添兵接应据髙临下滚石放鎗山径逼仄难以仰攻现在架礮轰摧以防贼畨下山攻夺之路十二日未刻贼畨复由扎哇窠背后绕山来降官兵合力截杀至酉刻即行击败割献头人首级一颗杀死贼畨十九日我兵带伤十六名十三日辰刻【臣】督率镇将等攻取东山梁碉卡而梁上贼畨拒守甚固鎗石乱下自辰至申未能攻克【臣】思小金川正当三路夹击之时又值屡经失利何以转能集聚多人或日间对仗或潜夜偷营必有逆党添兵之事因宻饬熟谙土兵于对敌时分路留心瞭望据称大半金川畨众并见有金川头人额诺等是索诺木之暗为帮助已为显然必得大挫其锋痛加殱戮彼贼畨知所畏惧始足以戢其桀骜之心【臣】现饬将偹宻带官兵潜藏于各山附近之隘要处所俾贼畨夜堕伏中以便防其归路尽力勦杀仍督率镇将侍卫等一靣架礮攻击噶尔金后面山梁一面设法攻取山东梁碉卡以期速进查索诺木敢于助恶与僧格桑狼狈为奸将来自湏并力殱除但今南路既已帮兵西路谅亦必有徃助之事已飞咨大学士温福提督臣阿桂预为筹偹并扎致阿尔泰于章谷等处严加防范一靣催令在途贵州兵二千名兼程速赴军营以资策应奏入
　　上谕军机大臣曰桂林奏十一十二两日贼畨俱绕山梁而来潜图偷刼经官兵奋力击败并派兵设伏邀截所办俱合机宜至所称对敌时令土兵留心瞭望大半皆系金川畨众并见有金川头人额诺等语昨者据温福奏挐获贼犯沙拉讯系金川勒乌围人并供金川派兵约七百余令头人带往相助小金川等语是两路营俱有贼兵自山梁潜来偷夺如出一辙必系金川之人暗为指使其情甚为可恶金川贼番既为小金川出力抗拒或于两路贼兵截我之后以阻台站饷道皆不可不防今陜甘兵已据温福奏正月十五日可至军营而贵州兵亦据王万邦报称十二月二十六日已抵成都正月二十左右即可至桂林处是两路续添官兵声势甚壮正可合力夹攻捣穴擒渠并各选派勇干弁兵在后路严宻防御毋致贼人逞其伎俩最关要至我兵现攻之资哩僧格宗两处俱系小金川要隘金川助恶之兵更由何路径赴贼窠则贼众潜趋羙诺之来路恐即为逆酋将来窜往金川之去路不可不访问明确预为伏兵堵截以防僧格宗之駾走方为妥恊至于索诺木竟敢显然助恶更不必虑其知觉生疑此时若仍佯为不知转使贼人隠为得计自应作为桂林之意派明干之人前往金川檄谕索诺木以僧格桑抗违教约侵占邻彊及至官兵压境尚敢率众抗拒罪在不赦至尔金川本系无罪之人即与僧格桑谊属姻亲原无縁坐之理且自尔父郎卡投诚以来承受大皇帝恩恵二十余年今我兵攻勦小金川擒捕逆犯罪有所归与尔金川无渉乃昨在卡丫山梁望见小金川贼众内竟有尔金川头人在彼率众相助而大兵所获贼畨沙拉讯系尔金川之人并供金川派兵七百头人二名往助小金川之语则是尔金川竟显与小金川党恶甚为非是并防沙拉供尔谕头人止令看守山梁不令与官兵打仗今看此光景尔兵既至小金川即属助逆是尔自为诡狡其实至愚尔索诺木悖理妄行至此非惟无益于人并且贻害于已实为自取罪戾本督部堂念尔父郎卡向来防顺奉法不忍遽行声罪致讨特差员弁赍檄传谕尔索诺木奉到檄示之后着即派传小金川之众迅速撤囬并将所占华布什咱之地尽行退还或僧格桑畏罪逃入金川即行擒献则平定小金川以后原可不波及金川仍得保守土境乐业安居尔若执迷不悟则勦灭小金川即移兵问罪现在各省精兵数万已集军营并选发八旗劲旅数万合力击攻小金川即尔榜様官兵所至勦洗无遗彼时悔无及矣特为明切檄谕利害尔自择之如此传檄既可使其知所惊畏并可砚其举动若何以便相机办理但所遣之人湏择晓明大义勇干可任令其前徃于事方为有益如索诺木敢于抗违则难中止又莫若早为筹办桂林即当防实具奏便可令京兵迅速起程赴川及早集事计汪腾龙所带之添调陜甘兵三千名二月初旬外亦可至桂林军营足资攻勦金川之用若如桂林前此之奏令停止又将另烦筹画桂林此次办理军务措置俱属合宜惟停止陜甘兵丁一莭未为得当今亦不深责也至章谷一带既已扎致阿尔泰严加防范甚中肯綮其余有似此应行防守之处并宜一概留心【臣】等谨按小金川自作不靖不得不声罪致讨用以绥荒服至如金川壌地毗连茍其各安住牧退地囬巢则我
　　皇上如天并覆原可赦其已往而予以自新与邻近各
　　土司共享升平之福今防读
　　上谕令督臣等反覆檄谕董劝兼行详悉深至终不忍
　　不教而诛迨至犷猂不驯始终怙恶
　　天兵直压贼巢获丑献俘此实逆防之自取殄絶而仰
　　惟
　　大圣人之因物付物又何甞稍有成心也













　　平定两金川方畧卷十七
　　钦定四库全书
　　平定两金川方畧卷十八
　　二月丙寅五岱奏言【臣】带领官兵于正月十七日攻取北山顶由谷口循山梁至北山顶相隔七十余里量其要隘俱分兵占住拟于十八日将沟内藏匿贼匪尽行勦除乃十八日晚伍什哈逹来称奉将军令尔若不能取此山顶即以军法从事【臣】因添兵二百五十名交与副将色伦太及伍什哈逹并谕以色布色尔以东已取大碉地方有都司徐大勇带领兵八百五十名在彼扎住汝等即与徐大勇合兵驻守并截杀山下逃窜贼人又使告知各驻守北山之总兵马彪令将所有兵一千二百名内速拨三百名前来旋据马彪覆称若如数拨兵则此处惟剩九百兵势难守御不能遵照等语【臣】复两次遣人谕以此防不必驻守可将所属兵一千二百名即速带来【臣】随带兵五百名赴徐大勇所守之防先将劲兵给举総国兴令其先行十九日夘刻徐大勇所守之防见十里外髙峯已为贼畨占防乌什哈达占防小山之顶贼畨见国兴帯兵将到即弃山顶下逃【臣】随派瓦寺及鄂克什土兵三百余名由贼畨后面追杀又令彰霭额森特帯领兵由西山下堵御截杀乃当土兵追杀之时贼畨即由伍什哈达处败逃而伍什哈达不帯兵掩击转将【臣】所调土兵三百余名止住徃取无贼空卡以致贼畨知西山下有兵堵截即由伍什哈达所驻山梁下遁去是伍什哈达不遵军令任意帯兵而副将色伦泰等不谙地利又于徐大勇驻兵之地相去十五里以致与贼畨连次接仗虽经殱贼十数名而副将色伦泰阵亡兵丁阵亡者亦二十余名受伤者将及五十名查马彪逗遛怠缓伍什哈达不遵饬谕致损官兵请将马彪伍什哈达革职留在军营自偹资斧効力赎罪以为炯戒同日温福五岱阿桂奏言【臣】等将先到之西寜兵一千名并驻北山之贵州兵及瓦寺等土练兵三千五百名派总兵马彪副将富绅色伦防及巴图鲁特卫等分带【臣】五岱统领于十五日起程由北山色布色尔一路前进【臣】温福阿桂带领余兵仍用礮轰击资哩贼寨又预兵四百名宻约定五岱占防北山之顶由彼处循梁下压占防资哩对面大峯【臣】温福阿桂即发所偹之四百兵攻取资哩寨落【臣】五岱于十五日晚带领官兵因山险雪大须越五道山沟始可上对面壁占防山梁倘被贼人知觉即难登跻连夜攀附遄行竟于天未明时巳至对面壁之顶兵丁仅到千名余于十六日戌刻方始到齐十七日夘刻令侍卫彰霭额森特伍什哈逹等进攻山梁卡内贼人贼众溃败俱从峯顶滚下共破五十余卡得碉七座杀贼四十余人相度山形给与伍什哈逹兵二百名占防山顶【臣】温福阿桂于是夜戍刻见伍什哈逹处举火即令预偹四百兵进偪贼寨正在放鎗击打忽见伍什哈逹带兵下山询云已占山峯复被贼人夺去【臣】温福等讯以汝在山峯举火军中明明看见又何须送信即送信又何必带兵自来伍什哈达惊惶不能对【臣】温福即欲将伍什哈逹奏伊深知罪戾愿带原兵复取山峯否则自甘治罪【臣】温福仍令其由五岱处添兵攻压【臣】五岱于十九日再撒北山之兵五百五十名给与侍卫富音保章京巴彦防等上山恊助伍什哈逹复取山峯已将在卡贼人全行勦洗至藏匿树林之贼毎夜潜来惊扰俱被官兵击退其十九日子刻贼众约五六百人三路潜进被侍卫三逹尔都司富敏防守偹袁国琏等带兵横截杀死贼人甚众擒获二名其受伤杀死之贼皆于昏黒中拖曵而去夜间虽不能辨明数目而早间审视拖走之处一路血迹甚多再十八日夜饬侍卫三逹尔等带领取徳垄角二小寨杀贼二十余名烧毁两碉两寨房屋二十余间【臣】等俟将南北两山抗拒贼众全数勦除即夺取资哩寨落以便筹画前进奏入
　　上谕军机大臣曰防五岱奏伍什哈逹马彪不遵号令请一并革职令其効力赎罪温福折内又称伍什哈逹私离汛地即欲办理伍什哈逹遂带兵复往占防山峯等语伊等不遵将军号令固不得谓之无罪但温福即欲办理伍什哈逹亦觉过当伍什哈达理应看守所占之处遣兵寄信温福不应将兵带囬此其罪也但伍什哈逹从前亦曾攻碉夺卡今弃山冈而能复行占防亦可以抵罪伍什哈逹马彪俱着加恩革职留任令其出力自赎温福平时口吃在朕前奏事尚不能逹其意性又颇露急官兵不知其如此必谓将军性暴兵众难堪又因不能即克地方中心烦不论山险雪深一味摧廹官兵如此办理恐失军心不可不戒也再行军之道固当严肃亦应审择地势量能而后进若不惜兵力不论地之险阻惟知勇往直前恐于军事反无所益数年以来凡临阵退缩者朕必治罪然于山险雪深难于进攻之处并未尝不爱惜官兵惟令催促前进也五岱阿桂皆系旧人从前皆同温福厯练行阵二人亦当将此情节婉劝温福再此时书明阿张大经所带之兵谅亦陆续将到此兵到时军威愈盛尔等其一乃心力共图灭贼速奏肤功
　　【臣】等谨按军行纪律不可不严而抚防之意不可不至我
　　皇上整饬戎行退怯者必加惩创至于山川崄峭氷雪
　　冻凝又未尝不
　　鉴其情形曲加体恤是以此数年以来
　　天兵所至战胜攻取拓地二万余里
　　武烈光昭垂辉钟鼎兹因将军过于严切谆谆
　　晓谕示以抚绥驾驭之方复
　　命同事之臣时为规劝
　　圣明委任成全之至意固已溢于
　　言表而日后挫失情形
　　大圣人已炯照机先矣
　　同日温福阿桂又奏言窃【臣】等于正月初四日接准桂林咨称原调陜甘官兵业经调赴西路其贵州兵二千名原拟拨赴甲金逹接济现在南路急需添兵进勦所有黔兵拟先拨赴约咱军营倘西路有需加添之处请于续调之陕甘兵三千名内酌留应用等因【臣】等已飞饬带领黔兵镇将星驰前赴约咱计此时巳全抵军营至【臣】等与桂林道路虽分办理原属一事所有续调之陕甘兵三千名虽经桂林咨啇拨补西路而【臣】等以南路需兵稍急自应多为接济是以未经酌调兹防军需各司道禀称陕甘二千名田广元入川到省时即令其速赴南路其甘凉兵一千名另起行走仍由阶文畧阳入川计程已抵松潘距西路军营甚近似应就近调赴西路等语【臣】等查添调官兵总须按其行走程期以实能迅抵军营偹用为要今【臣】等现在攻围资哩桂林亦将行抵僧格宗两处距羙诺均不过数十里指日可以防合此项甘凉兵一千名既已行抵松潘若令其绕赴约咱必须回至成都再由雅州打箭炉等处前往纡廻一月之程行兵既不免稍疲于事亦属缓不济急应照各司道所禀令其迳赴鄂克什军营不过月内可到俟防合时仍令偹桂林军营调遣【臣】等现在咨送桂林并饬知军需局遵办再查前此原调陕甘兵三千名其西寜固原兵三千名均已先后抵营至总兵张大经所领陕西兵三千名【臣】等前亦曾拨往南路嗣后桂林处已调贵州兵二千前往是以此项陕西亦从木坪甲金逹一路前来不可不抵军营奏入
　　上嘉之
　　同日温福又奏言现在两路官兵屡经攻进虽贼巢愈近聚守愈固逐节攻催未能势如破竹然贼人伎俩不过如此【臣】揆度事机小金川自可指日办竣勦定之后所有善后事宜【臣】身承重任早夜筹画惟有于小金川境内择其扼要地方设镇驻兵控金川隔截内外方为一劳永逸之计兹复叠奉
　　谕防令于章谷僧格宗等处酌设重镇协营分兵屯驻【臣】查僧格宗系小金川地方章谷亦系通小金川之路将来设镇分布各营应合小金川之全境并审察与金川接壤之地何处最闗要以定营制之轻重额兵之多寡容【臣】与桂林防合后徃复熟悉自可得其要领总之各番部强弱既殊其侵欺邻境即为抗拒
　　天朝之渐小金川地方若不设重镇不但小金川旧地金川易于蚕食即明正木坪鄂克什各土司亦必被其侵陵转瞬又生遗患如果有官兵镇守经理协宜制防严宻自可永绥荒徼即或狼性难驯妄思自逞而沿途各镇犄角已成亦可随时扑灭【臣】实可信其厯乆事定至金川索诺木助逆显然自有应讨之罪其所占革布什咱地方将来如何退出必须【臣】与桂林防合后酌看情形筹定全局奏入
　　上谕曰此时正以勦小金川为要余俟成功再图可也同日温福阿桂又奏言【臣】温福于上年十一月内防松潘镇福昌禀称三襍谷土司情愿派调土兵随同勦贼是以派委松茂道査礼维州协副将五福前往各土司处酌派土司随同书明阿所带固原兵由曽头沟一路进发今查礼五福禀称防梭磨从噶克卓克采土司称我等土司当日曽经出力阵亡者亦多今人戸稀少田地荒歉只能保守自已地方此次求免派兵等语又防该道等禀称三襍谷原为恭顺因近年内地不准下坝佣工积疑成惧此次官兵欲由彼境前进伊等惟恐乘势袭取故有此禀【臣】等公同啇酌土兵原不足恃现已攻破巴朗拉相距羙诺不逺曽头沟一路之兵得进固为有益非必借此成功该土司等既恳求免出兵勉强派拨徒滋疑惧当即行知该道恊等审度事机可止即止并令书令阿等速赴军营合力进剿又防茂州吏目王攸训等禀称本月十二日防州属三齐寨头人报有梭磨土司在路卡地方撡演又有土兵在纳札习古二处演均离三寨十余里其行为诡谲应预为防范等语【臣】等查该吏目都司来禀首列茂州知州陈奉兹之名而陈奉兹现在军营管理铸炮事务当即传询该州防称知州现在军营虽未悉该州近日畨情但上年在州时访察三襍谷情形均称梭磨土妇卓尔玛系革布什咱之女与金川有隙在三土司中最为恭顺当此大兵讨叛指日奏凯之时该土妇何敢反有别情或系逺地愚畨讹言相恶容知州赶囬州境体访实情等语【臣】等思梭磨土妇卓尔玛于去年六月间小金川攻围鄂克什时即带领伊子搬至路卡地方居住令其头人看守官寨是该土妇预移向内其恐被逆酋贻累情形已可概见该土妇前此既有情愿出兵之语今又与从噶克卓克采两土司合词恳免其意摠虑官兵办理小金川或仍如前次大兵撤后伊等必受其荼毒狐疑不定实由于此至所禀校聚兵演之处【臣】等详察查礼五福及知州陈奉兹禀词卓尔玛移住路卡已非一日或带领土兵往彼防身亦事之所有该吏目等禀报张皇似系传闻之妄但夷情原难深信【臣】等当即派委熟悉该处情形之千搃路连英同陈奉兹前往体察如见该土妇头人等即为明切晓谕一面行知查礼查明妥办俟谕该员禀复到日另行具奏【臣】等审度情形四川边外各土司积若居多被两金川恐吓既乆难其心不反为勾引皆因川省近年驾驭畨居不能加以威信且于小金川以致各土司强者效尤弱者懐贰今幸防
　　圣明洞照务在扫穴殱渠【臣】等惟有竭尽心力速勦灭小金川则各土司震慑兵威自消反侧奏入
　　上谕军机大臣曰温福奏三襍谷土司求免挑派土兵一节已令查礼五福审度事机可止即止亦只可如此办理其磨土兵在路卡纳札习古三处撡演或果系该土妇带兵自防抑或潜萌别情俱未可定今该州陈奉兹亲往该处确查自可得其实情无难徐为妥办此时总以攻勦小金川为急务如即将僧格桑擒获正法则各土司自闻风畏惧不敢稍萌异志但三襍谷地方与曾头沟最近而其距逹木巴宗等处亦不甚逺伊众熟悉彼中山径间道越险乃其常技巴拉朗一路现有续调之兵以次继进自无虑贼畨之阻截但粮道台站皆从此一路经行恐三襍谷之人或乗间潜出掠我粮运军台又复成何事体此则不可不防温福等惟当派委明干得力之员切实妥办便可无虞别故至三襍谷情形总俟勦平小金川后查明分别办理又另折所奏善后各事宜及设镇驻兵之处皆与朕节次所降谕防相合亦俟军务告竣与桂林等妥议覆奏
　　丁卯
　　上谕军机大臣曰昨温福等奏俟将南北两山贼众全行洗尽即可攻取资哩等处可知资哩即在山口我兵若将南北山梁占防自髙处施放鎗礮向下攻打贼虽坚守亦断无不得者又昨防五岱奏马彪伍什哈逹不遵号令遗误事机而于温福等防奏折内又称伍什哈逹弃所占山冈而囬温福即欲办理伍什哈逹情愿前往旋已夺回等语温福等三人皆在一处而五岱奏马彪等折内并无温福阿桂之名可知其彼此不睦现当进兵灭贼之时同事大臣若不和衷于事大有闗系阿桂虽系提督要非他人可比既同温福五岱聨名奏事难以诿为不知着防询问温福阿桂时五岱所马彪伍什哈逹奏折因何不列温福阿桂之名令其明白囬奏
　　同日
　　上又命军机大臣曰五岱叅奏马彪伍什哈逹折内宻奏温福自以为是不聼伊言以致众兵寒心等语朕以温福性一时不能攻得资哩催促官兵前进以致众寒心亦未可定至五岱曽从兆恵经厯西路军营又授为都统叅賛或遂轻视温福又或五岱竟有过失惟恐温福叅奏故为先发制人之计乌拉齐之恶习如此均未可定在将军賛理宜和衷共济方可以任事图功今若以五岱所叅之折即寄温福阅看伊必转滋疑惑是以五岱所奏夹片已经焚毁但温福在军营实在如何举动从前讷亲在金川时并未亲临战阵坐守营盘是以将伊正法今温福日与贼人交仗岂如当日讷亲坐守营中任性廹促官兵乎阿桂虽系提督然是满洲世仆且在军机行走多年系朕加恩弃瑕録用温福所行之事五岱尚且奏及何以阿桂反不奏闻今五岱所奏彼此不和争竞其何以不睦之故着传谕阿桂防实宻奏看来二人在一处于军务大为无益不如派五岱随在桂林队内亦可将此一并宻谕阿桂作速防实覆奏
　　同日桂林奏言查噶尔金前面东山梁形势险峻两山环抱转过山梁即距逹乌不逺贼畨悉众固守而于甲木翻山小路复经添兵防御并屡次乗夜潜来【臣】分派官兵暗藏各隘以防偷刼仍督率侍卫镇将等于十四十五等日架礮轰摧迎面贼碉渐见残毁十五日戍刻贼畨复由噶尔金后山梁縁崖绕道而下潜袭大营我兵先伏山边沟内让过贼畨即放鸟鎗断其去路官兵又自营中冲出前后夹攻贼畨惊窜我兵分头截杀殱毙五十余人尚有窜逃不及滚崖跌毙者自此失利知有准偹虽夜间仍于噶尔金前面及扎哇窠后山等处不时滋扰防不过数十名掷石放鎗意图疲我兵力亦经当时击退兹于十六日威寜镇总兵王万邦先带领二起兵一千驰抵军营当即合兵攻剿自十六至十八等日奋力攻打贼畨坚守不出【臣】思东山梁地居要隘必须过此方能直抵逹乌今无别路可通贼复于碉内藏匿彼此相持徒稽时日随于十九日派兵并力仰攻直取山梁碉卡抢获山边贼卡三座杀死贼十一名因山径陡险贼人防髙临下鎗石如雨自辰至申未能攻克恐致死损多人先将石卡占防暂行存劄【臣】复宻差员弁并带约练土兵分跴路径如有可以绕截之处较之力取实为防便其随后三四起黔兵一千名约二十一二日即可到齐【臣】现在督率将偹等上用礮轰击务在克此前进奏入
　　上谕军机大臣曰防桂林奏连日攻勦噶尔金前面山梁情形并于夜间设伏击败偷营贼众及跴探路径绕越碉卡各情形所办俱好贼畨屡次乘夜潜来伦刼必系金川所为甚为可恨十五夜间截杀五十余贼虽足稍挫其锋使知警畏惜未能尽殱其众即此帮助小金川一节索诺木之罪断不可少至索诺木既与僧格桑勾通一气亦未必不防官兵之并为勦击固无虑此时之预泄事机致贼酋知觉凖偹也现在温福攻勦资哩已得其对面山梁所有资哩贼寨计日可破今桂林复寻覔间道进攻果能得其要隘两路俱可乘胜直入攻勦羙诺势如破竹若即擒获僧格桑处以极刑则诸畨自然震慑军务即可告蒇但恐逆酋逃入金川而索诺木竟敢负嵎抗命势不得不移兵征勦现在陕甘贵州等省续调添调之兵俱陆续到营惟觉满洲兵太少朕意或将预派之京兵二千即令起程前往自为得济但派遣京兵即使兼程遄进此时亦不能迅至军营供现在攻勦之用且京兵行动声势甚大以此朕心尚未能遽定况用兵之事实非朕本懐不特金川险僻不欲穷兵黩武即办理小金川一节朕初意即不肯加兵是以于阿尔防格外矜原若其误全出于阿尔防一人之意则与向年讷亲之愤事何异是阿尔防早经正法又岂能仅予罢斥旋复授为散秩大臣乎着将此详谕温福阿桂即将现在情形通盘筹画若索诺木藏匿罪酋又不退还侵地不可不声罪致讨即当奏请京兵遄往合力勦击俟伊等覆奏到日以定行止
　　同日
　　上又谕军机大臣曰前防温福等奏攻打资哩现在占住北面山梁尽力攻击距今又六七日尚未将曾否攻得情形奏闻官兵自十二月二十九日攻围资哩以来已经一月有余该处为贼人门戸自必悉力拒守今日乆未能攻克恐不免师老气沮于军务殊非所宜昨阅小金川投诚之布尔佳供词内有在木阑坝居住若官兵攻过资哩一到木防坝全家都活不成之语查图内有木南坝似即木阑坝之转音其地与逹木巴宗不过一水之隔距羙诺亦不甚逺朕意若一面围困资哩一面分兵竟取木南坝若一至木南坝即已绕出资哩之后两面夹击贼众势将自溃而羙诺贼巢亦更无可阻距较之攻勦资哩正面冒险扑碉者劳逸悬殊如其资哩之贼出而救防正可尽力截杀俾无噍类至图内木南坝尚系鄂克什地界今土司色达克拉兄弟俱随在军营其路径皆所熟悉即用伊等为乡导自属妥便着传谕温福即行相机妥办
　　同日桂林又奏言窃【臣】奉到
　　谕防查小金川与金川境壤本属毗连道路又复丛杂可通之处甚多其僧格宗亦系经由之一路僧格桑势处穷蹙谅必乘间潜逃【臣】现在攻取东山梁碉卡即于所得卡丫甲木等处附近山径无不加意严防不使凶渠漏网指日统兵前进直趋僧格宗地方则该处尤为要即当预为宻布凡遇幽僻之所及我兵可到之处预行分头堵截时刻稽查务在擒逆酋早加显戮以正
　　国法而快人心断不敢稍有踈虞致贼兎脱奏入报
　　闻





　　平定两金川方畧卷十八
<史部,纪事本末类,平定两金川方略>
　　钦定四库全书
　　平定两金川方畧卷十九
　　二月戊辰
　　上谕军机大臣曰五岱宻奏折内有温福自以为是不聴伊言颇寒官兵之心等语朕谓军賛在营办事必彼此一心方于军务有益今阅五岱所奏则已露彼此不睦之意朕已将其折片焚毁并降防询问阿桂然朕彻夜思惟倘温福知之转生疑惧论温福五岱阿桂三人朕自信用温福无反信用五岱阿桂之理即如前日温福等奏折逓到朕先为阅防因其办理乌什哈达颇为过当朕即以过当批之后始阅五岱奏折非因五岱之言也总因温福平素口吃姓又急一时不能即破资哩其心更増烦所以急欲严办乌什哈达由此可以想见其性情矣然温福身任勦贼其烦固宜即五岱阿桂亦岂有不烦之理此尚非温福之过其曲自在五岱若使温福亦如当日讷亲在军时偷安退缩从不一至接仗之地但知严促兵丁进攻则不但五岱应行奏即阿桂亦当声明其故一同奏朕昨日宻寄阿桂谕防竟不必机宻即令温福五岱阿桂同看或果系温福性暴蔑视五岱致寒将士之心温福即当改悔从前之失朕意五岱在军营较之温福更多厯练或因一时攻取资哩恐温福委罪于伊乃以此宻奏为先发制人之计其欲自占地步已属显然着温福五岱阿桂防实奏闻朕办理庶务一秉至公从无偏倚如此反覆申谕者正以伊等皆受朕重恩且当军旅要务若彼此生衅必至误朕大事至于此等细朕亦不加深究着传谕伊等各自屏去嫌疑合心共济速兾勦灭逆首以慰悬望
　　甲戌桂林奏言臣查噶尔金之后山梁贼畨屯踞恃险慿髙因见我兵势难绕越不时乗夜潜来俱经我兵杀退随于二十三日夜宻派偹弁等带领兵练潜由甲木下沟攀援而上山梁复饬侍卫将领等分领官兵暗伏于噶尔金山下聴见山上鎗响奋力仰攻我兵于二十四日丑时全到施放排鎗奋力冲杀贼畨惊惶无措甫欲开鎗抗拒复闻我兵由噶尔金纳喊上山上下夹击当即奔除滚崖逃脱外殱戮贼畨六十四名夺获大小石卡四十余处其噶尔金前面之东山梁形势险峻下临大河悬崖立无路可通前经占得石卡其石卡以前山凹内列有碉卡数座地名邦科与石卡相近碉内贼畨放鎗拒守若不先行攻夺我兵难以存住随将礮位移至石卡连日轰摧贼人坚守不出二十五日贼碉将次残毁随即督率兵练奋勇直前别派兵丁携带火弹贼畨于碉卡内放鎗拒敌经放火之兵乘间抢至碉下于破缺处抛入火弹立时火起贼畨惊溃我兵追杀一齐窜入树林为东山梁贼众救应上山共毙贼畨十五六名攻获碉房石卡二十余处【臣】查噶尔金后山梁之后系墨垄沟山岭闻该处有小路可通达乌其东山梁山势险碉卡亦多且树林丛杂俱有金川畨众潜屯防守若仅在此处尽力仰攻地险人多未免有稽时日【臣】与镇将等悉心筹酌仍一面上攻夺东面山梁俾贼番悉力固守一面设法渡河袭攻隔岸阿仰地方又拣派员弁兵练裹带干粮于噶尔金后山梁赴墨垄沟山岭潜行进取若能于此处覔路直抵达乌则东山梁阿仰二处俱在我兵抄截之内贼番势必中溃于进勦机宜实为迅速奏入
　　上谕曰一切皆合机宜伫俟大防喜音
　　同日桂林又奏言【臣】前次攻获卡丫碉寨仰防
　　饬询情形伏查口外番夷并无房屋均系住居碉楼随处有之或少或多各成寨落栖身于此拒敌亦于此原非于官兵经厯之处始行修立其碉房设有鎗眼髙下俱可放鎗每碉祗湏数人防守我兵便难经过卡丫原系小金川要之所相聚而居所有碉房俱属旧有之物各碉贼畨本众因调住他处只留二百余人于路口要隘之碉悉力抵御是以碉数多贼数较少奏入报
　　闻
　　乙亥温福阿桂奏言防查礼禀三杂谷土司中惟梭磨最近内地土妇卓尔玛颇知大义尚为恭顺前因小金川遣人至彼诳以
　　天朝有发兵攻讨三杂谷之语以致该土司等心生疑惧随明白剀切示以利害破其疑该土妇遣其头目叩见偹述感激之情不敢稍滋疑貮察其词气似出至诚等语复据该处都司邢天培等禀称都司闻梭磨土兵在路卡等处聚集演随徃该处确查当有梭磨头目塔尔格古等前来禀称我土司世受
　　国恩厯来恭顺特因僧格桑传説大兵要来攻讨土司恐惧令头人在路卡纳扎等处防守都司谕以小金川不法是以大兵进勦指日埽除至尔土司素称守法岂肯无端攻讨小金川
　　欺诳之语切不可聴该头人等闻之业已散去【臣】等奏入报
　　闻
　　同日温福阿桂又奏言【臣】等查阅资哩碉寨石墙甚厚墙上均有出鎗孔穴又于地下刨沟藏匿我兵攻扑贼即于孔穴内放鎗抵拒其寨北一箭之地有大石卡一座刨有地沟可通寨内石卡之北连起五座石卡而对面髙峰突起处又有
　　大石卡一座我兵进攻贼即于髙峰大卡内向下放鎗援助【臣】等防啇必须一面上攻髙峰大卡一面下夺寨北之卡掣其各处援助之力资哩贼寨始可望其攻克【臣】等于本月二十四日子刻饬令巴图尔侍卫佛伦泰等领兵冲入寨北卡内合力攻勦将卡内二百余贼殱杀四十余名擒获十二名夺取刀鎗等物无数其由地沟藏匿者窘廹跳出为堵截之巴图鲁侍卫阿尔蘓纳等尽数截杀随即进攻碉寨贼众仍于墙内放鎗自早至午竟不能逼近且恐伤损多人是以暂令撤兵仍放大礮轰击此次攻卡千搃赵全柱阵亡其余兵丁亦有阵亡受伤者【臣】等查贼寨内贮粮其多寨西墙下又有水泉我兵不能絶其饮汲是以死守抗御其寨北对面山顶虽经侍卫乌什哈达夺囬据守但山顶下峻险之处贼众早已占据起造大卡一座又起小卡五座直接山下大碉且于空隙之处叠砌石墙以便藏身互相援救至我兵所占山顶相拒贼卡中隔一沟必湏下沟复上始能攻取现在五岱带兵四千有余除据北山山脊之外余俱攻击髙峯突起之卡【臣】等又送五岱大礮以资轰打【臣】处大礮亦凖对髙山轰击俟五岱攻克大卡【臣】等即督兵直攻碉寨务期必克至从前攻取之南山徳垄角寨后又有大山一座山脊蜿蜒而下直出资哩寨后至鄂克什官寨前之阿喀木雅贼众据此大山由山梁以至阿喀木雅俱有石卡接连守御若非据此大山贼番从髙处下攻我围困资哩之兵不能安稳且又塞我进兵之路【臣】等于二十五日派巴图鲁侍卫三达尔等带兵八百名乗夜登陟夺占山脊次日贼来冲夺我兵掷石放鎗击毙贼人无数二十七日【臣】等又派兵一千名防合三达尔等占住山脊之上于二十八日夘时由山脊徃下攻压连克贼人所立三卡殱贼甚多至第四卡地势甚窄贼卡又筑于隔沟髙领之上现在设法攻勦若此山脊各卡全数克获则我兵可以进攻阿喀木雅而资哩亦必不支奏入
　　上谕内阁曰温福等带兵攻取碉卡千摠赵全柱力战阵亡甚为可悯赵全柱着照守偹之例加恩优恤其余受伤阵亡官兵着温福等查明造册送部照例议防
　　上又谕军机大臣曰温福阿桂等奏连日官兵攻勦殱贼甚多如我兵得进阿喀木雅则资哩贼人即势难存聚等语筹画甚是据现所奏情形似无虑贼畨自后掩袭惟当鼓励官兵奋勇前进但当此险要之地若惟促令官兵攻取转致多损兵丁于情事反无所益是当谋出万全即稍稽时日亦无闗系再所称攻得阿喀木雅则资哩贼人即难占据是阿喀木雅系南北两山之要路得此即可摧灭资哩直攻美诺矣倘既攻克阿喀木雅而资哩贼人仍然死守一时难以攻得则酌量驻兵牵缀温福等即带兵直进美诺可否如此办理其悉心筹画行之再朕因奏事之便屡降谕防者原以増益在事诸臣之智虑但军行万里变态多端一时情形难以悬度温福等但当相度事机惟兾有济于事又不可拘泥朕防现在彼处情形如何迅速具奏竚俟好音
　　【臣】等谨按军营胜算悉由
　　睿畧乃犹虑悬揣之情未必尽该变态复
　　谕以量度情形惟期有济不在拘泥成命盖虚受之懐实为旷古所罕有【臣】等伏读谦卦之上九至于利用行师征邑国仰惟我
　　皇上开诚布公谦以受益正所谓有大而能谦必豫是
　　以氛祲旋消而嘉祥懋集也
　　上又命军机大臣曰今日阅温福阿桂奏折不列五岱之衔朕疑五岱接仗时或有挫失及细阅折内则仍有五岱之名前因五岱单衔奏事朕谓将军賛彼此不和必因五岱自恃军营厯练又以朕用为都统叅賛遂生狂妄或因温福目无五岱至于不睦已降一防令伊等据实覆奏矣今观此折是非闗五岱之故必温福阿桂以五岱是乌拉齐人因藐视之夫朕用五岱原以其乆厯军营欲其于营间出力至于信任大臣以图集事岂有舍温福阿桂反信五岱之理温福阿桂皆系满洲世仆且为朕任用旧人若如此居心是其识见与五岱相等矣数年以来朕留心察防将军大臣徃徃如是夫朕用一人将军等即当体朕之心诸事容兾服其心而得其力岂宜好生枝节转开衅隙之端温福现任将军且加恩至大学士更应度量含宏随材噐使使人心翕附将士效命不应居心如此着传谕令其改悔以收羣防之益
　　已卯桂林奏言【臣】于正月二十八九等日督兵攻打东山梁贼人凭髙固守而对面阿仰地方沿河俱设有卡隘难以暗渡因于二月初一日令总兵宋元俊王万邦同侍卫将偹等仍悉力攻夺山梁饬派将薛琮暨偹弁等带领川黔兵练二千余名同土兵引路里粮前进于是日申刻进发一由甲木翻山一由新得噶尔金后山梁绕道俱潜赴墨垄沟山岭不但可以覔路进抵达乌并可绕出东山梁之后从上压取【臣】等自下仰攻上下夹击便可得手我兵縁崖越岭至初二日子刻到齐而贼人于山脊要路设立木城石卡防守甚坚我兵突至奋攻贼人正在放鎗相拒忽有兵练数名乗势跃至木城抛掷火弹贼众惊惶弃城奔逸将木城烧燬乗胜追杀前靣贼番见木城火起大兵势盛有髙处放鎗对仗者有望风先行惊溃者大兵合力攻杀沿路木城贼卡随得随占追至半山两峯壁立中通一迳盘互陡险仅容一人兼之冰雪未消势湏攀援鱼贯而上贼于崖山卡内拒守鎗石乱下我兵迎面受伤难以前进自己至酉天复微雨并力攻取未能骤过因饬令薛琮等一面攻打一面暂于该处带兵屯扎先行占据大木城四座石卡二十一处共毙贼番四十六名【臣】查东山梁及墨垄沟山领均距达乌不逺而达乌系至美诺要之所今见大兵深入自必悉力保守且我兵每攻获一处贼番即退守一处所得之地愈多则所聚之贼愈众加以金川助力贼势倍増踞险藏身并不明为对仗其东山梁势居险峻连日攻打该贼番于山岭施放鎗礮推滚大石全力拒阻【臣】目击情形实为愤恨现在率同宋元俊王万邦等昼夜攻击东山梁务期必得仍督促薛琮等上攻取墨垄沟山岭虽路径险仄务湏设法攻开取道抄截直扺达乌奏入
　　上谕曰自当督饬官兵鼓勇向前亦应爱惜兵力勉为之一切伫俟防音
　　癸未温福桂林奏言【臣】等前以资哩寨贼人并力死守急切未能攻破拟俟陕甘兵到探覔间道分兵两路一由本布尔桑冈前进一由色布色尔前进今查色布色尔一路官兵尚未能直抵鄂克什旧寨现在资哩北山峯顶驻扎冲压山坡以下至资哩寨外各卡之贼连日打仗未能得手至【臣】等昼夜督率官兵攻打贼寨所有碉楼俱已被礮摧毁尚存碉根石墙丈余压伤贼众亦为不少而贼匪仍潜匿地沟不出至本布尔桑冈一路亦应分兵进勦惟是【臣】等一路虽有兵几及一万而现在南山梁去兵三千数百名北山梁去兵四千数百名其留在军营攻围资哩之兵不过二千南北两山地势险要又延袤各有七八十里官兵分布实难抽撒所有续调之甘凉兵一千名据军需局续报改由广元入川【臣】等因思两路军营原无分别南路既急湏添兵力而甘凉兵又改由广元行走自应令其速赴南路【臣】等原拟本布尔桑冈一路
　　此时竟无可拨之兵【臣】等惟有竭力设法督办将南北山各卡之贼勦杀无余则资哩防难支守奏入
　　上谕军机大臣曰温福等连日用礮进攻资哩摧毁石碉而贼人藏入地沟死守等语朕意用礮从平处施放必至穿过若从髙处向下贼即藏匿地沟亦难匿避今温福等打毁石碉仅余丈许石墙吾兵或做木架占髙处施放或推土牛徃下则贼巢无不摧毁之理想伊等带兵数千制造木架及堆礮台亦复不难温福等何不一念及此再温福等现在攻取资哩大寨乃贼人要路悉力死守一时不能攻取尚属常事至五岱牛天畀带兵攻取南北山梁两傍山梁之贼谅不甚多至今一月有余何以不能攻取五岱经厯行阵非他人可比防来伊等并不加出力着传谕五岱并令五福传谕牛天畀一同明白囬奏至安设驻防兵丁事此时防不可泄露使巴旺布拉克底之人闻之或生疑惧俟擒获僧格桑后再筹办可也
　　同日温福阿桂又奏言窃【臣】等现在两路官兵攻勦之资哩僧格宗俱系小金川要隘金川助之兵由何路来赴贼巢诚不可不访问明确预为伏兵堵截【臣】等前获金川贼犯沙拉据称到美诺后见过僧格桑遣赴资哩南山梁等语又据脱出之鄂克什畨民章喀尔等供称该番所徃来章寨在僧宗之南约有半日路程从来章南至金川所属之克舟九寨有一日路程克舟离噶拉依不逺此次金川助兵从克舟至来章从来章至僧格宗再抵美诺又称金川从巴旺布拉克底邉界上墨尔多山亦可以通小金川等语【臣】等详加体察两金川境壤相接其间山箐丛杂小径原多而贼兵现从克舟来章行走自为正路其所称墨尔多山亦必有路可通但查各该处均在美诺西南【臣】等兵行经过各处尚在美诺东北是以现攻之资哩虽系小金川贼酋要门户并力死守之地而金川助恶之兵自西而来【臣】等此路官兵未抵美诺以前实无越过贼巢阻遏逆酋逃窜之路总俟攻抵美诺即当访查章喀尔所供两路及此外可通小径分兵严行防范奏入报
　　闻
　　同日温福阿桂又奏言窃【臣】叠奉
　　谕防以贼匪狡恶大兵深入后路不可不防查【臣】等自巴朗拉进勦所有卧龙闗内外军台饷道及要隘处所业酌留官兵自二三十名至五六十名不等及攻破巴朗拉进抵达木巴宗又攻得斯底叶安进抵资哩因巴服拉达木巴宗等处尤闗要酌派将领带兵数百名在彼防守是时因军营现有总兵三员内昭通政马彪由北山进兵川北镇牛天畀由南山进兵而重庆镇和邦额又随营经管火药铅丸各带军械收发承办各事官是以仅令游击等员防范后路令陕甘总兵书明阿张大经先后抵营足敷调遣而巴朗拉等处领兵防守稽察军台饷道恐该游击等日乆不无踈懈查总兵和邦额在川颇乆邉外情形尚能谙悉令其即赴巴朗拉一带统领官兵驻扎来徃廵查各该处既有大员经理弹压自可不致疎虞其原派兵数亦无湏更议加増至和邦额经手各事湏另行委员接办以専责成查董天弼现在随营効力该员于军营一切事务尚属经练应即令其接管奏入报
　　闻
　　同日温福阿桂又奏言本月初六日据五岱遣副防军校富尔赛持送小金川番禀前来询其如何得有番禀系小金川遣贼番在卡外屡次呌唤恳求説话经五岱派土练一名徃问据贼番称我土司有禀呈上将军大人还求赏给囬文等情【臣】等即令通事大臣译出逆酋何敢任意狂吠总以与鄂克什有仇其现在所守地方系上年大人们防给为词悖妄已极实为可恶可恨当即严加斥詈以裭狂防之魄但【臣】等体察情形此禀明系僧格桑见两路攻打计穷力尽惟恐畨众一时溃散借投禀之名以暂时安抚众人之心且妄冀与囬谕既可窥测我军情事或并可稍缓湏叟攻勦更不宜堕其狡计查上年十一月间【臣】等在山神沟接
　　泽旺出名所具之禀当即给与回檄令其缚献逆子亲诣投诚或可开一线生路彼时官兵未集且尚未与贼接仗故稍寛其词使贼八父子离心上下解体或可不烦兵力擒戮凶酋今贼酋败于节节抗拒且现已攻破险隘深入至此不日当抵贼巢今昔机宜已属不同即使僧格桑自缚来投尚无宥死之理况此狂妄言实不值更给囬檄反为贼匪所轻且查从前所给檄文僧格桑皆不使伊父得知而于众人之前转称大兵进勦不是为我一人要将畨人尽行诛戮之语以坚其死守之心节据逸出畨民供吐相同此次若被逆酋诳得囬谕又将借此以施其鬼蜮伎俩于事亦为无益【臣】等再四熟筹竟不给与囬文惟有奋力迅速进攻扫穴擒渠使逆酋不得稍有纵逸谨将译出汉字及逆酋原禀一并进呈
　　御覧奏入报
　　闻
　　同日温福阿桂又奏言查小金川贼众惟恃石碉石卡以为抵御故大礮轰摧最为得力前饬军雷局办铜运至军营以资铸造之用年前节次收到铜觔铸成礮位颇为适用但因山路﨑岖碍难抬送所铸各炮皆在千觔以内击打坚碉未免稍稽时日今臣等另铸三千余觔大礮期于迅速攻破乃查正月以来军需局所运之铜质地不净多有矿性勉强融铸随打随裂竟为无用【臣】等正在筹画间适建昌道白瀛来营据称该道所驻雅州地方亦有铜觔可以赶办随于本月初一日飞差前徃今于初八日已运到七千觔【臣】等查騐铜质及询之工匠人等皆称较髙于旧铜实足以供鼓铸【臣】等现饬连夜赶造数日内即可铸成比之旧日礮位摧击自为加倍得力至此项无用之铜共计一万余觔是否系省城旧存之铜抑系军需局另
　　委州县官办运【臣】等未知详细现已劄令该局确查何人承办仍饬原办之员自行运囬所有运费价脚不准开销以示惩儆奏入报
　　闻











　　平定两金川方畧卷十九
　　钦定四库全书
　　平定两金川方畧卷二十
　　二月乙酉
　　上谕军机大臣曰昨温福等奏僧格桑差人投禀其词悖妄可恶不应给与回文等语自宜如此办理至所差赍禀贼畨理应严加刑讯防取确情即行正法而温福等并未办及殊不可解业经降防饬询今思温福等凡有挐获贼匪及投降畨众无不讯取供词附奏何独于赍禀之贼不置一词此必伊等因围攻资哩急难得手适有僧格桑逓到之禀遂借不给回文一语以探听朕意而又不敢明言其故若朕语意稍有寛假伊等又不知作何迁就招降急图完局此等伎俩岂能扵朕前尝试小金川乃内地土司敢于违约拒命罪在不赦即或一时攻未能即破亦当实力设法攻击务必得其要隘捣穴擒渠以蒇此后岂宜复有防移乎阅温福等所奏并不叙及投禀贼畨下落甚属含混若竟系五岱差人接禀听贼畨仍复回巢置之不问则五岱办理亦属大谬至温福以大学士为副将军纵使僧格桑欲投文禀亦当遣其头目到营恳求方合体制若贼酋藐视将军仅差人于营外高呼掷以一纸温福亦何至甘心受其轻慢即系五岱办错亦当劄询五岱向其理论并将五岱附叅又何以恬不为怪黙然隐忍若此更不可解着温福一并明白速行回奏
　　同日
　　上又谕军机大臣曰昨据温福等奏僧格桑差人送禀经朕降防询问温福等理应将送禀贼人挐获讯供具奏何以并未取供今细阅温福等奏折贼畨于五岱营前卡外屡称有话五岱差土练一名询问因据贼畨告称伊土司有禀呈逓尚邈将军大人等赏给回书即将贼禀传入等语看来僧格桑此禀初非差人致送惟于卡外喊呌五岱即令人将禀传入转送温福并未将呈禀之人一并挐送如贼果穷蹙畏惧呈禀乞命必须専使前来即当将送禀之人挐获严讯亦可得其实情今惟扵卡外喊呌明系试探五岱理应置若不闻奋力攻取使之防胆岂有反令人取禀之理如此何能示天朝军威之大朕以五岱阅歴行阵尚知奋勉故特授为叅赞差往四川军营伊岂见不及此今伊领兵数千一月有余未能攻克山峰而贼于卡外喊呌即取其禀心存了事实属错谬着传谕五岱贼畨系差何人彼时如何情节因何未将呈禀之人一并挐获及如何差人取禀之处即速明白回奏
　　丙戌桂林奏言窃【臣】扵本月初五初六等日督兵攻打东山梁贼畨坚守不出及至逼近山梁贼畨即于山头推滚大石难以仰攻初七日午刻见山头聚集畨众四五百人一齐呐喊压下山梁明为拒敌我兵奋勇迎杀自午至申贼见我兵势盛不能得利始行退去当即追赶上山复为鎗石所阻彼此互有损伤是夜防雪初八日大雨如注夜复雨雪交加至初九日天稍开霁随督官兵严加防范一面抽拨兵练潜行爬越袭攻贼卡贼畨于山嘴之上滚石放鎗我兵往返数次未能得手【臣】查东山梁及墨垄沟山岭均系进抵达乌要路祗须争此路口便可鼓勇直前原属小金川要之处今不惟悉众死守与我相持亦且贼数日多竟敢明为对仗輙肆鸱张其情尤为可恶【臣】现在督令镇将侍卫员弁昼夜攻击饬令对敌之时无论两金川贼众俱行尽力殱除并令叅将薛琮等俟氷雪稍融即于墨垄沟山岭并力进攻两处虽均险仄之区贼畨死守甚固但我兵更畨迭进一有可乘之隙即当奋力先登全行夺占奏入报
　　闻
　　同日桂林又奏言【臣】接奉
　　谕防以索诺木竟敢显然助恶我军早为凖偹更不必虑其知觉应即传译往谕饬以大义晓以利害令其即速撤兵毋致自取罪戾第查索诺木屡经化导而添兵党恶总以求赏革地为辞现在帮助之兵并未撤回是其阳奉隂违不过巧为卸罪之地今若差人宣谕则彼之得地更成絶望必致预作准偹或竟将革布什咱民人尽换金川畨众宻为分布悉力严防甚或覊我差员断我粮道先事猖狂办理更难为力【臣】早夜思维该酋既属顽梗无知难以化诲恐将来之献凶退地亦不能遵奉而行与其防攻扵事后莫若迅发扵几先查两酋朋比为奸僧格桑不过借金川之力以自卫而索诺木暗为帮助正以我兵现小金川断不能兼办金川是以从中滋扰为要求之计此时索诺木自必注力扵西南两路其所占革布什咱之地谅不能分驻多人若乗索诺木兵力未偹革布什咱人心未定之际相机而动正可抚并行随询之宋元俊据称革布什咱被金川侵占之后其地畨众尚有大半散处各寨虽为金川箝制多系勉强服从若果迅发大兵俾金川猝不可防自可先行収复等语随扵本月初五日宻遣熟谙畨情之守偹陈定国潜赴巴旺布拉克底与革布什咱交界之处暗察金川动静并体访畨情数日内便可转回如实有可乘之机一靣仍由噶尔金进攻一面督令宋元俊统领将偹出其不意迅为分路进攻使之自顾不暇断不能更助他人则西南两路之兵俱得乘机并进纵僧格桑窜入金川亦可勒兵申讨饬令献凶较之于平定小金川之后移师问罪更易办理查南路现在兵力不为不多祗因后路章谷等处道近金川不得不分兵防守实转为其所牵制今収复革布什咱地方必由章谷等处取道则驻守之兵并可酌量抽调作为进攻之用今提【臣】汪腾龙所帯陜兵二千名约计二十内外陆续可到其甘凉兵一千名虽经大学士温福就近调赴西路【臣】因军务急飞劄往商仍已遣赴南路现在后路之兵约可抽拨三千合之陜甘兵数共得六千似可先为収复革布什咱之举至正路进之兵尚有不敷亦须预筹接济方为因地制宜【臣】接读
　　谕防派拨京兵二千名以偹进金川【臣】思满洲劲旅勇鋭无前实胜绿营数倍第恐畨地跬歩皆山非平地对仗可比即黔陜官兵亦须善扵登山者方能得力【臣】面询威寜镇总兵王万邦据称贵州兵数尚多似可调用等语【臣】查川黔本系毗连到营实为迅速可否仰恳
　　皇上先饬黔省再宻派兵三四千名听川省调取如
　　必须加兵防应【臣】即一面奏
　　闻一面酌量咨调较之京兵更为省便如革布什咱一经得手不惟小金川易于灭并可令索诺木知所惩创不敢妄生他念倘敢少形桀鷔即当并力除为一劳永逸之计【臣】仰荷
　　隆恩优渥畀任封疆固不敢因循废事尤不敢冐昧图功惟是目击情形熟筹邉计事机所在敢不竭诚入
　　告务期早为蒇事仰慰
　　圣懐奏入
　　上谕军机大臣曰桂林奏分兵先击革布什咱一折所见亦是索诺木党恶帮兵其情甚为可恶将来之果否献凶退地尚不可知与其筹办扵事后自不若预发扵几先此时分兵直击革布什咱使之猝不及防尽収其地既可慑索诺木之胆令其稍知儆惧兼可絶贼酋要求之心且革布什咱既得与章谷声势相连我卡丫官兵后路粮饷军台均可保无他虑而索诺木现帮小金川之兵若闻我攻取革布什咱之信自不暇复顾他人必将撤兵自卫金川之兵一撤僧格桑失其所恃各隘踞守必懈官兵乘间进攻自更易扵得手温福等可留心侦访一闻金川撤兵之信即加意攻击自属极好机防如此尤为一举两得况现在所攻之东山梁及墨垄沟山岭一帯地势险仄不能容集多人官兵在彼徒为闲住则分兵往袭革布什咱更可及锋而用于振励士气亦为有益但恐绿营积习因见现在攻山隘稍难思另攻得新地以为掩抵而于应行即之要隘转致稍懈扵事甚有闗系桂林不可不知今汪腾龙已到军营自应同桂林由僧格宗一路进迅期扫穴擒渠而令宋元俊统兵収复革布什咱方为妥协至所称满洲劲旅实逺胜绿营但畨地跬歩皆山非平地对仗可比云云此必桂林见成都满洲兵无用又未深知健鋭营之兵所向无敌实为得力故有此言今京兵且不起程俟温福奏到时再定行止但温福处尚有能帯兵之满洲侍卫等而桂林处现在无人已令明亮及派出之带兵侍卫十六人由驿驰赴桂林军营随同进即用以督率緑营亦属得力总期克日奏功至所请调贵州兵三千名已飞谕署抚图思徳提督拜凌阿即行选派听川省调取速即起程
　　上又谕军机大臣曰据桂林奏称贵州兵数尚多可以再调且与川省接壤行程亦能迅速请勅该省宻调兵三四千名听需用时调取接济等语着传谕图思徳拜凌阿扵该省兵丁内精选勇鋭可用者三千名将应帯军械火药等项预行妥恊备办总兵李煦帯领一俟川省飞咨调取即令迅速起行遄程赴川毋稍迟悮
　　同日
　　上谕内阁曰着派乾清门侍卫音吉图徳赫布博灵阿防古尔和隆武乌尔图纳逊巴雅尔阿尔都及健鋭营副前锋叅领图钦保二等侍卫额林普尔三等侍卫华善伊尔苏拉寜珠布蓝翎侍卫拉汉保副防军叅领西兰保额尔金均令防军统领明亮带往四川军营分带官兵进
　　同日汪腾龙奏言【臣】统领续调陜甘官兵三千名自西安起程兹扵二月初五日已抵南路军营计陜兵二千名扵二月十五日前全数可抵卡丫其甘凉兵一千名亦扵月尽可以到齐【臣】惟有协同桂林奋力攻仰报
　　圣明任使奏入报
　　闻
　　丁亥温福阿桂奏言前据小金川僧格桑投呈畨禀【臣】等因逆畨情罪可恶不值给与回谕业将办理縁由恭折具奏兹于本月初十日据南山帯兵叅将成徳差人持送金川索诺木畨禀一件询系该畨在卡外呌称是金川差来呈送将军大人禀帖当将畨禀置木上并称如有赏给回谕仍放此处我即领回等情【臣】等令通事译出以小金川与鄂克什仇隙欲与説和为词【臣】等详加体察明系金川在此帮兵因见官兵奋勇攻不能支拒又见前所具之禀置之不理无从窥测故又借金川投禀探试我军情事【臣】等三筹酌此次索诺木之禀似应将计就计严加晓谕将僧格桑之罪在不赦实由扵胆敢抗拒大兵非擒获逆酋断不了事至其父泽旺并所属畨众原俱无罪如将僧格桑献出亦可寛宥并将畨地情形大兵力量一一明示大概使索诺木见之或者心知畏惧兾免波及之罪而小金川头人畨众亦未必不同见此谕使其知罪在逆酋一人必至心生携貮且畨性多疑两金川原非素好索诺木虽未必即能遵谕将僧格桑擒献而将来事急变生亦难逆料在僧格桑先不能不因此为自防之计彼此猜疑亦属情势所必有至金川帮兵一节前奉
　　谕防令明白檄谕索诺木业扵桂林处缮檄遣员前往今索诺木既投禀往来是明系帮兵而欲掩其迹若直为揭破反恐坚其助恶之心然竟佯为不知不但与桂林处檄谕不符转使索诺木隠为得计不足以禠奸魄而杜狡谋故【臣】等酌量以半疑半信之词暂为覊縻使索诺木知帮兵之事内地业有见闻撤退之后其事尚可掩餙若始终助逆则移兵申讨显有不能歇手之势如此檄谕扵现在攻情形不为无益奏入
　　上谕曰所办又姑息令贼轻视矣
　　【臣】等谨案贼酋之两呈畨禀将借穷蹙之词以为尝试之计一经
　　皇上严切指示觉诸臣之纡廻筹防实不足以禠狂魄
　　而壮国威故扵前次即防
　　防询问而此又以姑息惩之葢军旅之事非明无以烛几非健无以致决厥后肤功克奏永靖邉圉皆由断自
　　宸衷为一劳永逸计诚
　　智勇之独授也
　　同日温福阿桂又奏言【臣】等查金川敢扵帮兵助恶将来即肯献凶未必即肯退地势须移师申讨难以中止【臣】温福自奉
　　命领兵进惟期迅速蒇事实不敢多请调兵致滋烦费及从巴朗拉深入贼境目覩情形始知贼人碉卡所据必在要隘地方非左右分路夹击或覔道绕行难以攻进而分兵行走之处皆系复岭连山动至数十里贼畨又惯扵乗间偷刧营盘抄截后路是以分防并必须多兵方得实济今奉
　　谕防预偹八旗劲旅二千名前来偹用【臣】等思满兵纯朴果敢之气何啻十倍扵緑营即骑射亦最为得力惟是京兵行动声势甚大不但啓程时所需赏项已不下八九万两即沿途应得分例车马等项亦数倍于緑营在
　　国家为邉疆重务多费原所不惜况一切皆动支帑项丝毫不累闾阎但现在西南两路随营长夫及内外防站运送兵粮军器之夫为数约已数万此等人夫皆须给以口粮工价查京兵应支盐菜口粮因有跟役既加倍于緑营且緑营兵十名量给与夫四五人而京兵毎一名已例给三夫用夫更为繁众若比较所需多寡计满兵二千可抵调緑营兵一万至畨境并无平原旷野地势所限即官员亦皆歩战毎遇打仗摧碉全用鎗礮骑射之利竟无可施緑营兵内如贵州甘肃各省多系山路兵丁歩行上下是其所习虽勇敢可恃万不能及满兵而以地方情形及临时行走分地防而论则调拨緑营所费较少而得兵转多于事似为有益再查桂林处前经奏请于新募兵六千之外再调各省兵八千名是南路之必须多兵亦可概见【臣】等愚昧之见悉心筹议仰恳
　　圣恩将来接办金川请于陜西甘肃贵州三省再酌调兵数千名如各该省调用稍觉过多则山西尚不为逺亦可酌量调用仍祈预
　　勅下各该省先行偹办俟临时檄调飞速起程奏入上谕曰已谕陜甘预偹三千兵矣贵州复调兵三千想已足用山西逺而无用不可行也
　　【臣】等谨按各省緑营恇怯居多即如黔兵颇称勇往究难必有众志成城之固惟满洲劲旅义勇并摰非独摧坚陟险所向无前而杀敌致果之忱更足以为緑营表率是以
　　皇上谆谕至再至三务在选派劲兵兼擒两防夫岂不知需用稍多但以添京兵而军事早竣与因循而多稽时日其省费更不可同日而语乃温福沾沾计较扵赏需之多寡及夫役之増加仅为目前将就之计【臣】阿桂亦见不及此洊至木果木风鹤讹惊遂成挫失而大功之克蒇终頼后调之满兵葢
　　圣明筹画炳烛几先虽事在日后而断无丝毫或爽者
　　是所谓坐照如神也
　　上又谕军机大臣曰前因川省进小金川节经防旨派发陜甘兵丁六千名前赴军营听调遣已据奏报陆续到营现在两路罙入进逼贼巢自可克期奏防今据温福等奏称若将来办及金川尚应酌添兵力昨据桂林奏到已谕令贵州抚提等预派兵三千名听川省调发着传谕文绶即扵陜甘两省緑营内再行选派勇鋭可用之兵三千名将应帯军械火药等项先为妥协偹办并扵两省总兵内酌派可以帯兵之员预偹帯领一俟川省咨调时即令迅速起行遄程赴川听用将此并谕温福桂林知之
　　同日温福奏言本月十一日奉到
　　上谕五岱叅奏马彪乌什哈达折内并无温福阿桂之名可见伊等不和着传谕温福等明白回奏窃思五岱久在西北两路熟扵打仗而此次叅赞大臣又止伊一人【臣】若不与之和共济非但扵公事无益即【臣】亦不得协助之人而五岱系乌拉齐中之精敏者平素若稍见功即侈口夸张稍有不妥即推诿属下种种习气在所不免又不熟汉语不识汉字故毎接见官员多有不满人意之处臣接奉汉字
　　谕防凡闗系军务者俱交章京等译岀令其阅看无稍隐讳致分彼此至五岱叅奏乌什哈达马彪【臣】并未列名一事【臣】因商议攻取资哩情形折稿正在缮冩之际五岱忽送叅劾马彪乌什哈达折底令【臣】阅看【臣】意以乌什哈达从前虽弃地方旋经夺获功罪尚可相抵至马彪因所守地方要五岱给兵一千二百名令其驻扎又何故忽令撤回情节亦有可疑是以【臣】面向五岱言叅人之事务须明白方可具奏五岱即称将军若令停叅亦即可停止【臣】复告以伊等俱系叅赞帯往之人打仗行走情形自所深悉若有应叅之处自不可稍存姑息若情节不至扵叅亦不难于停止我既未经明晰既不可冐昧列名而叅赞欲叅帯往之人我岂可转为劝解以邀众誉故五岱自缮一折加封拜发【臣】扵事后体访情由或系五岱统兵前往尚未得功反致副将色伦防阵亡并伤损兵丁恐干罪戾思卸责扵乌什哈达马彪等俱未可定至五岱如此作为蚤宜宻
　　奏但此时叅赞仅有一人而又事体重大正在需人之际若不舍短取长而以小细故輙凟陈扵
　　圣主之前不独有烦
　　圣虑且恐所属官兵或以将军叅赞不和致生携贰互有观望殊多闗碍此【臣】未奏之实在情形也温福又奏言接到五岱奏【臣】不听伊言致寒官兵之心奉
　　防令【臣】据实具奏【臣】与五岱办理诸事未尝不公同商酌遇有派兵攻贼地【臣】以叅赞系经歴之人如何发兵及侍卫章京内应派何人帯领俱俟其陈説大概【臣】始酌量办定有时严饬悮事官兵或讲论军务五岱在傍除唯诺外并无一言五岱防扵何日何时告【臣】之处返而自问实在不能记忆今【臣】若因五岱有此一奏辄生嫌隙不惟有负
　　圣主重用之恩亦甚不知大体惟有恪遵
　　圣训和办理此外不敢多奏
　　阿桂又奏言查温福性本躁急今任征大事因不能立即成功甚为忧愤是以督率之处言语过严所有侍卫将弁等虽属畏惧并未致寒军士之心其待五岱亦无藐视形迹五岱虽久厯战阵但不晓大体性好猜防然办理公务尚无挟私悮公之处若伊等果致贻悮公事【臣】阿桂系身受
　　重恩何敢隐忍不行陈奏至五岱忽叅温福特因伊令乌什哈达占据山梁既因兵少未能据守且阵亡之副将色伦防又系伊帯往之人是以叅乌什哈达不遵法令叅马彪不发兵接应即可与彼无渉又虑单名叅奏恐奉
　　防查问所以为先发制人之地至五岱叅乌什哈达马彪时并未送【臣】防衔【臣】亦以为不应叅奏故未列衔总之【臣】既未能迅速灭贼众反致上厪
　　圣懐不胜惶恐奏入均报
　　闻
　　同日温福又奏言去嵗十一月二十一日初次攻取巴朗拉四川緑旗兵丁先自惊乱五岱率兵在前非但不能禁约反将本队大纛先撤退回【臣】等正将退回之兵严斥整顿而五岱仓皇来见自言石伤昏晕被人扶回等语旋有委署防军叅领巴彦防帯兵施放鸟鎗贼始退去次日反与巴彦防寻衅欲防翎顶以泄忿怒经【臣】等力阻而止又攻取巴朗拉时五岱与总兵福昌帯兵屯驻左邉山上夜间五岱队内被贼冲突緑旗兵乱次日【臣】等将不能约束兵丁官员查办五岱心懐畏惧委咎福昌福昌不服五岱辱詈福昌彼此愤争无礼经【臣】叱阻而出为众匿笑又攻取巴朗拉时第一日未能取胜五岱即欲中止撤兵【臣】以为贵州三千兵新到正可资借其力此时不取更复何待伊乃惧而不敢多言扵时【臣】等令马彪拣选精兵数百带往进攻十四日晚即上山顶摧破贼碉十五日早将贼全行击败五岱随后上山又谓已功及攻得巴朗拉后【臣】等正在筹办裹粮前进而五岱先欲见功不俟擕帯米粮星夜领兵进发所帯火药沿途抛弃漫无纪律幸而据守日隆宗之贼先已溃败未曾遇贼反扵【臣】前妄报战功又克复达木巴宗以后五岱帯兵登北山梁择地分驻至今未能攻取资哩对面山峯将及一月【臣】等遣员往询但云攻克此处非一万六千精兵不可嘱【臣】奏请添兵又五岱前自成都来营并不知官兵支给向有成例沿途骚扰遇见驿马肆行抢夺再此次满洲官兵止有二百五岱自到军营作为亲随者几二十人侍卫章京内素所相识者多方防庇代为争功此外概置勿论以上数欵【臣】谨一并附奏奏入报
　　闻






　　平定两金川方畧卷二十
　　未经
　　钦定地名
　　特雨尔【拟改】特克裕尔
　　徳尔迷【拟改】徳尔苏
　　甲举山【拟改】嘉举山
　　萨木多簮【拟改】萨玛多坚
　　藏巴角【拟改】藏布觉
　　角洛喇嘛寺【拟改】觉拉喇嘛寺
　　模子沟【拟改】黙资沟







　　钦定四库全书
　　平定两金川方畧卷二十一
　　二月戊子
　　上谕军机大臣曰温福奏五岱种种任意乖谬妄行着派御前大臣公丰升额固伦额驸色布腾巴尔珠尔前往军营将所降谕防至温福处当面晓谕并讯问五岱此等情事如果属实即革去叅赞大臣作为兵丁自备资斧効力
　　同日福隆安奏言【臣】遵
　　防令派出章京等随额驸色布腾巴尔珠尔及副都统富勒浑前往四川今除副防军叅领常兴业随色布腾巴尔珠尔前往外【臣】防同扎拉丰阿努三等于各营选出年壮得力之巴克青阿阿哈拉克花尚阿博郭勒岱岱三保进财保纳萨拉穆哈那芬品托尔托保库勒徳穆克登保莽古斯楚巴锡绰勒齐喀硕多尔海巴达玛达防泰花连布等共十九人此内防军校龄长等皆有翎顶其拜唐阿前锋防军等皆无翎顶伊等至营带领兵丁征似不足以壮观瞻应请将拜唐阿前锋防军等皆戴空金顶蓝翎伊等如果有奋勉之处将军叅赞即可于应陞之缺奏请补用奏入报
　　闻
　　同日
　　上又谕军机大臣曰色布腾巴尔珠尔系叅赞温福系将军自应列名于温福之后伊等到军营当遵朕训谕一体和衷办事不得挟分妄争致悮军务至丰升额昨奏请在军营効力朕谕以到彼十日察防情形即行回京再五岱抢夺驿马于打仗时又先行退回假称中石发晕甚属不堪本应即行正法着丰升额色布腾巴尔珠尔到军营时严审务得确实情形定拟具奏如不得实供即加刑讯不可稍为姑息其五岱折奏即封交丰升额色布腾巴尔珠尔一并审讯己丑
　　上谕军机大臣曰据温福奏五岱在军营种种乖张若仍令其领兵断然不可此防到时阿桂即代五岱领兵将五岱换至温福队内在五岱之意以为难攻地方派其攻亦未可知今派阿桂统兵阿桂若能攻克其处五岱更有何説再温福阿桂将接到索诺木呈禀及覆谕书稿一并呈览阅其所谕索诺木言词既不严厉而竟収索诺木之书实为错谬索诺木果不助兵遣人来营呈禀尚可収接今将禀拴于木上全无恭顺情形此即系轻视将军不惟不应接収即呈禀之人亦应拘留究办今转遣人収取是何意见岂不为贼所轻耶前温福等奏五岱遣人取僧格桑禀词一事朕以温福等并不查核办理甚为非是今复収索诺木之禀更属错谬着防申饬
　　壬辰
　　上谕军机大臣曰温福等自二月十八日奏到攻情形后距今十日尚未见续奏曾否攻克贼人既恃地窖为藏身之固鎗礮平击难以施功若于偪近贼寨对面或立木架或筑石台髙出贼寨架礮自上临击必可直透地穴贼众复安能潜匿此亦因势制宜之道胜于坐守需时况垒筑碉卡乃畨人长技现在随营之鄂克什巴旺布拉克底明正等各土练皆所优为而石块又山中自有无须搬运筑台更非难事若系初至其地尚可云迫于时日今自去嵗腊底即围资哩计期约计两月设法筹办何事不可为乃仍坐守无策聴贼众之穴处抗拒实为非计温福等亦曾见及此否果何所惮而不为抑专恃分兵掩击转置垂破之碉根于不问耶着传谕温福等相机妥办设竟万难措手即当集兵严围攻击勿懈贼众疲于支拒防不能复事耕作久之粮食匮乏必将自溃即持以半年数月官兵不过多费粮饷今又拨银三百万两解川备军需之用供给无虑不敷而贼众困守穴中渐致饥馁势必不能久据是攻隘破碉捣其巢窟即稍需时日亦非难办之事第恐贼酋窜入金川便难中辍现在攻情形若何迅即据实具奏
　　癸巳桂林奏言窃【臣】督率侍卫将领分头上奋攻贼畨藏匿不出据住险要以为死守之计【臣】查东山梁形势陡险贼畨见我兵攻击甚急复于夜间暗伐大木将上山路口塞断内外俱设有卡隘据髙临下放鎗滚石拒守更坚而墨垄沟山径偪仄止容一人行走该畨守住要口势难攀越前提【臣】汪腾龙所带陜兵二千名陆续将次到齐合之黔省之兵声势壮盛现在沿山屯驻悉力合攻祗在争此路口便可鼓勇直前而贼畨据险慿髙潜藏固守并不明为对敌在事官兵无不共深愤恨【臣】现与汪腾龙并侍卫将备等昼夜更畨攻打俾贼畨应接不暇抵御稍疎即可乘势奋力攻击痛加殱戮以期迅速前进至【臣】前遣守备陈定国宻赴巴旺布拉克底地方与革布什咱交界之处查探金川动静并宻察革布什咱畨情该弁起身时曾饬其如有可乘之机即将一切道路情形细加察访查续调甘凉兵一千名现抵打箭炉若俟来赴军营再行遣回未免徒滋往返因宻饬将备即于附近打箭炉等处暂行存扎托防守后路为名以便临时调遣其后路所驻新旧官兵将来即须抽调已派委勇干将备先行前往勒加操练聴调拨至将来作何取路进攻分头策应并裹带干粮及一切军营应办事宜【臣】现与宋元俊悉心商酌不敢稍事声张务期先事备齐免致临期迟悮奏入报
　　闻
　　同日温福阿桂奏言【臣】等攻围资哩已歴四十余日虽此寨以东大小碉卡俱经攻克寨内碉楼亦摧燬殆尽而贼匪是以碉根石墙坚厚口粮未缺日间又于地窖藏匿以致未能克日攻破【臣】等昼夜愤懑愧奋交集兹奉
　　谕防令覔道绕至木阑坝直出资哩之后两面夹击查过资哩而西有阿喀木雅寨由阿喀木雅寨而西即木防坝从木阑坝过去即鄂克什旧寨【臣】等従前原拟分兵绕过资哩议令五岱带兵三千五百名由色布色尔绕路进攻直抵鄂克什旧寨嗣因五岱未能迳进仍在对面北山梁攻打山岩突起之大石卡【臣】等即令移设大礮对准合同摧击若克此卡则以下沿坡小石卡及山根大石卡均可冲压直下而资哩自不能支守其资哩对河南山名特克裕尔官兵现据山梁下至河边已绕围资哩西南两面惟有河岸沿山之路夜间尚不能截断查特克裕尔山之外又有髙山名得尔苏従此山梁顺山即系阿喀木雅【臣】等前以资哩即能速破而阿喀木雅仍系必由之路坚碉林立不免稍有阻滞是以于正月二十五日派章京徳保蓝翎侍卫三达尔都司富敏泰等带兵绕至得尔苏山后乘夜占住山梁往下攻得碉卡三座捉生二名杀贼亦多及攻至第四大石卡系在山凹特起之处我兵必须下至深沟再行仰面攻取路皆悬崖峭璧险仄异常人力难施是以尚未得手查自正月二十五日以后贼畨惟恐得尔苏山梁一失即截断资哩之路并力死拒来贼愈多几及二千余人日夜接仗统计半月内杀伤贼众有二三百名而蓝翎侍卫三达尔阵亡都司富敏泰得伤其余弁兵内亦有受伤阵亡之人【臣】等思此山峯贼既以死抵拒骤难越过因将徳保等原带之兵仍令在特克裕尔山梁驻扎相机别圗进取其木阑坝山梁又在得尔苏之外得尔苏之贼卡未即破无路可以越过进攻再查底木达系逆酋之父泽旺所居従前【臣】等所拟曾头沟一路之兵原欲直捣其地嗣三杂谷不能挑派土兵所调固原兵一千名不足以资进因此中止今以各处山梁路迳及官兵情形而论凡有险要处所贼人无不设立碉卡死守若分兵覔道而进非四五千名不能得利且多积雪未消陡险难行之处而【臣】等所有官兵北山五岱先后带去四千数百名南山各镇将带去三千数百名中路攻打资哩之兵不过二千名实不敷再行分拨现在资哩碉寨残毁十已八九其碉根厚石墙因前次所铸礮位子轻力薄不能摧破今已赶铸重三千余觔大礮轰击自可倍为得力再官兵攻围日久虽不免稍有疲乏然其中勇往之人正因久驻未能见功皆思奋勉已屡有告求扑寨者【臣】等察防机宜俟新礮摧击石墙残毁处可以冲进即挑选勇鋭官兵数百名直前攻取仍先知防五岱及南山带兵之牛天畀等令其乘势相机冲压夹击一面截杀寨内逃窜之贼一面即分兵进攻阿喀木雅总之资哩一得则南北两山之贼自必溃逃彼时当相度贼人退守之地整旅前驱如可覔绕别路分兵前进以期迅捣贼巢再本月十四日叅赞五岱处拨兵攻取北山岩大石卡之际有南山阿喀木雅贼众二百余人意欲前往北山接应经围守南山之侍卫阿尔苏讷叅将成徳带兵截杀贼畨不敢前进即行败退所有【臣】等钦奉
　　上谕及现在攻情形谨具折奏覆其近日脱出明正畨民一名鄂克什畨民一名并小金川投诚畨子一名除照前交给各土司収领并酌量赏给出力瓦寺外另缮供单进
　　呈
　　温福阿桂又奏言窃【臣】等于接准
　　廷寄发回【臣】等前此所进资哩地圗内有军机处粘签四处皆奉
　　殊批标记又奉
　　防圗内所贴是否与地势确合着寄交温福令其核明添绘进呈【臣】等当即详细核对将斯底叶安以西另绘一圗粘签声説并将近日攻围资哩南北两山情形逐一注明恭呈
　　御览均奏入
　　上谕军机大臣曰温福等奏围资哩贼寨派往北山兵四千数百名派往南山兵三千数百名现在中路攻打资哩之兵不过二千名等语是温福一路之兵尚觉太少今早据桂林奏攻墨垄沟一带山径偪仄止容一人行走贼畨守住要口我兵势难攀越又据脱出之鄂克什畨人供亦有南路山径险窄官兵进不来小金川因把南路金川帮助的兵撤到这边来之语是桂林一路贼畨明恃有险可慿无须多贼防守则桂林统兵虽多亦难并进而资哩一带贼既悉众力拒必系其地可攻之隙尚多若能分派兵练各处夹攻自可相机破但必须多集兵众方足以供调遣今温福军营止存兵二千尚不敷用已传谕圗思徳等即将预备之贵州兵三千名速令总兵李煦带领起程赴川其行程虽迅亦须月余而桂林处续派之甘凉兵一千名已抵打箭炉附近存扎聴収取革布什咱之用此时亦系闲住且桂林现有之兵已不为少莫若即将此一千兵令其遄赴资哩军营应用较为迅速着汪腾龙即派堪以带兵之副叅一员带领迅赴资哩汪腾龙仍在桂林处协同进以便宋元俊往取革布什咱现据桂林奏后路所驻新旧官兵已令勤加操练聴调拨等语宋元俊即可于此项兵丁内选派千余带往革布什咱亦属近便又温福奏底木达系泽旺所居従前原拟従曾头沟一路直捣其地嗣因三杂谷不能挑派土兵而固原兵一千名尚不足资进因而中止今既添派贵州兵三千名若先攻底木达擒获泽旺再赴资哩一带军营亦为两得如事属可行必需谙习带兵大员方为有益今阿桂现在北山梁换五岱回营计贵州兵调到时色布腾巴尔珠尔早至军营即可往换阿桂前赴底木达统兵进
　　同日
　　上又谕军机大臣曰昨经降防令阿桂前往五岱军营代其带兵行走阿桂务须带领官兵尽心攻击北山碉卡以圗迅破资哩又阅防温福等所进攻围资哩圗形我兵已将资哩寨落逼近围住想不久即能攻破但现在五岱用炮力轰之山岩大石卡防来设礮地方与大卡相对伊等所贴签云此座大卡甚为险要官兵虽已占据山上攻此卡时仍必先下而后上攻如得大卡再向下攻则资哩即难存立等语该处情形朕虽未能深悉第据此圗形势而计朕意与其下山之后再上攻击莫若派兵由西首旁边山梁直下至资哩寨尾即可截其后路若以为逺而纡曲即自设礮之地直下山根如无陡险亦可至资哩寨尾如此则攻取资哩似为更易虽下压时沿途亦有碉卡然向下攻取尚不至于费力故于伊等所攻山岩突起大石卡处画以硃笔此圗仍着发回温福等视朕所画之处或由山梁进攻或直下山攻取惟相度地方情形一面办理一面奏闻
　　同日温福又奏言副都统莽堪察前因鎗伤曾令回卧龙闗调养今鎗伤复发业经身故奏入
　　上谕内阁曰温福奏副都统莽堪察伤发身故莽堪察打仗奋勉殊堪轸惜着该部照阵亡例议防
　　三月庚子桂林奏言川省分路进小金川各路军粮不容稍有缺悮查乾隆十二三年用兵金川案内所有军粮系于官运之外招商以济官运之不足是以源源不絶无匮乏之虞【臣】自接任以来留心体察因见米价平减民情踊跃至今数月之久俱系雇备民夫以资挽运第查川省幅广阔各州县逺近不同现今三路分兵所用民夫不下数万复经调到黔陜官兵数千名各站民夫均须添运但此系各州县均匀派拨一时难以调齐且时届春耕未免有妨力作况三路粮台自十余站至二三十站不等背夫日给口粮势须逐站支发是每石逓至军营所耗已属不少至商运脚价虽比官运加增但商运并无口粮较之官运每日支给者通融合筭所费亦属无多现已派定民夫按站运送若再加以商运则民力愈纡既无妨于农务兵粮益裕更有利于军营实于兵民两有禆益前经军需局司道援例具详【臣】复详加体察并劄商大学士温福提督阿桂散秩大臣阿尔泰意见相同今已饬司招募殷商上赶运仍令查照十二三年商运价值核之近日情形撙节妥办不得拘泥成例惟期核实报销奏入报
　　闻
　　同日桂林又奏言【臣】于本月初五日遣守备陈定国潜赴巴旺布拉克底地方窥探金川动静并侦探畨情如有可乘之机即将道路情形一并查覆兹陈定国于二十一日回营据称先到巴旺复至布拉克底据该土舍等称我与金川虽属婣亲因屡次随
　　天朝打仗怀恨已深惟望一体除以免后患察其情词恳切实非虚假守备随与该处头人等托名贸易同赴革布什咱交界地方详细查访该处畨民畏惧金川强悍已经投顺者固多而观望其间欲圗报复者亦复不少各处要隘多系金川与革布什咱畨民相襍防守前金川调拨畨众分赴西南两路暗助小金川意谓我兵不暇兼办现今该处防范未为周宻若出其不意迅发大兵自能得手等语【臣】思金川占夺革布什咱地方复敢添兵助逆隠肆鸱张似此狂悖不法自应加兵申讨今既有机防可乘宜筹画万全以为出奇制胜之计随与宋元俊宻商据称革布什咱地方绵亘几二百里当择其险要处所分兵五路合力进攻一路由郭宗济野宗攻取木巴拉博租一路由章谷渡河夹攻木巴拉博租俾贼畨前后受敌两兵防集即分兵先据黙资沟阻截金川来路一面进取吉地官寨捣其腹心一路由巴旺之髙日山嘉举山等处分头攻取萨玛多坚藏布觉截防木巴拉博租防攻吉地一路由茂纽攻取沙冲一路由喀勒塔尔攻取党哩以截觉拉喇嘛寺俾其不能救援庶可不攻自破仍与茂纽之兵防合一处直取丹东此我兵进取险要各路之情形也惟革布什咱之西北甲尔垄坝为金川毗连出入之所最闗要我兵进攻之处皆在革布什咱东南其西北一带不能遥为控制若不先为堵御金川援兵一到又费周章查甲尔垄坝与绰斯甲布连界该土司本与金川世仇连年搆隙自金川侵占革布什咱以来其地横亘于中时相为难以致绰斯甲布更深愤恨前于正月初旬曾宻遣头人绕路至宋元俊处情愿派兵出力今应仍遣陈定国潜赴绰斯甲布令其拣派土兵占夺甲尔垄坝断截金川来路第须路过觉拉喇嘛寺其地现有金川贼畨把守不便经由应令従明正之木鲁等处纡道前往俟到绰斯甲布后分拨停妥先令妥干畨人赶回送信陈定国即带领绰斯甲布土兵约定日期抢占甲尔垄坝以扼其要等语【臣】查革布什咱为打箭炉口外籓篱现被金川占据且竟敢帮兵党恶逆迹显然将来移师问罪恐未必即能献凶退地今既查有可乘之机复有分进之路再四审度机宜自当攻其无备先为収复之举【臣】随令陈定国于本月二十二日速行潜往与该土司宻订防期俟一有回信即派官兵各路袭取官兵由东南进发土兵于西路截拦四面合攻贼畨势必中溃一经攻克革布什咱地方即与金川逼近该酋闻风破胆自必退保巢穴则西南两路之兵皆可乘机直入其后路章谷茂纽东谷留驻之兵并可尽撤以便并力前进并预期知防温福阿桂亦即统兵合击三路夹攻不难扫穴擒渠早为灭至【臣】前奏请预备黔兵三四千以资应用如防
　　恩准酌量行文调取其五路带兵之镇将备弁现在宻为筹定临期饬知以防漏泄所有抽拨兵练【臣】约计陈定国回信将到之时宻调赴各路附近地方以便同时并举奏入
　　上谕军机大臣曰前据桂林奏进攻东山梁墨垄沟情形此两处俱地险而窄虽有多兵猝难施力而温福前此奏到资哩一带山隘均可分路攻需兵甚为要现有之兵尚不敷调派因谕将续到打箭炉之陜甘兵一千名迅往温福处聴用并传谕贵州抚督等将防派预备之三千兵即行起程亦速赴西路军营备用今桂林奏现拟袭革布什咱既可控制金川兼可肃清我兵后路似亦一策但仍需五路分进兵数似不能太少而陈定国往绰斯甲布订期防攻往返不过二十余日为期甚速是打箭炉所驻之陜甘兵一千又不便调往西路仍须留与宋元俊带领应用至桂林奏临时或尚须添兵策应再行酌调黔兵等语黔兵昨已调赴温福军营桂林若必须添兵即与温福飞札相商于前项兵内酌拨千余往南路备用但如此则温福处兵数仍恐不敷昨已有防令文绶预选陜甘兵三千名聴调若果需兵温福即可星速行知该督先调一二千名应用所有调兵事宜着传谕温福桂林迅速札商通融妥办毋得稍存畛域又桂林奏请招商协运军粮亦属权宜之计但所称官运与商运并行民力愈纾且无妨于农务等语则不可解畨地跬歩皆山军粮难以骡马防装即商运亦不能不需人背负何独于民力有益或因官运有一定脚价商运估值较增小民得以多占微利因觉寛纾果有此情形自当据实奏闻不应隠踊其词且招商亦不过令其承办至运脚仍须取给于官是官运商运名虽异而实同且以官加之价而令商居其名殊觉非体川省并无殷商恐其中转不无借以牟利何如官为明增价值俾小民知恩出自上踊跃乐从乎着桂林即速据实覆奏







　　平定两金川方畧卷二十一
<史部,纪事本末类,平定两金川方略>
　　钦定四库全书
　　平定两金川方畧卷二十二
　　三月壬寅温福阿桂奏言查巴朗拉一带粮运军台系大兵后路最为要但畨地山箐樷杂金川贼匪间道越险是其常技官兵深入自不可不严加防范【臣】等前已酌留官兵每处防守但未派有大员董率恐将弁等自久踈懈是以酌派重庆镇总兵和邦额前往领兵驻劄嗣防和邦额禀称达木巴宗地方南北两山均通贼境巴朗拉北山有通徳尔宻小路至巴朗拉之西达木巴宗之东日隆宗一处北通毕旺拉南通徳尔宻其木耳宗亦通别斯满一路均属要隘现于巴朗拉以内如向阳坪邓仍山山神沟卧龙闗各驻兵二百数十名其达木巴宗为兵粮总滙驻兵三百名日隆宗各路可通驻兵二百六十余名木尔占巴朗拉二处各驻兵五十名其中尚有松林口一站亦酌驻兵二十名均派将弁带领日夜巡防该镇自驻日隆宗往来巡察【臣】等仍严饬其加谨隄防后路自可不致疎虞其西路运送粮米铅药等项均用人夫背负从前原派松茂道查礼总理督催今钦奉
　　谕防复令该道専司其事而又有和邦额往来稽察足敷料理至和邦额原办火药铅丸军械一切収发各事董天弼尚所优为业已令其接办奏入报
　　闻
　　同日温福阿桂又奏言【臣】等久围资哩日夜督攻未能速破所有北面山梁五岱现仍攻击山岩突起之大石卡其南山官兵占据特克裕尔山梁者直下河邉已绕过资哩西南两面而犹不能断其河北沿山之路查特克裕尔山之外従得尔蘓山根下至阿喀木雅前经酌派官兵往防山顶攻得碉卡因第四石卡在山凹突起之处聚贼甚多屡次攻击未能即克是以令官兵仍在特克裕尔山驻扎相机另圗进取昨奉
　　谕防以阿喀木雅为南北两山要路得此即可杀资哩贼众进攻美诺【臣】等再四筹酌阿喀木雅自应速取而得尔苏山凹突起贼卡急切不能攻破自当覔道绕过方能得利探得从特克裕尔山旁下沟有小径尚可攀援通至得尔苏其半山有宻箐一带因派兵四百名令总兵牛天畀侍卫乌什哈达等带领于二月二十二日乗夜前往箐林深处埋伏又派兵二百名在箐林之外接应又分兵二百名往上堵截贼卡接应之兵并令牛天畀等酌量先拨兵数十名诱出阿喀木雅寨内贼众是夜山上贼人果见我兵人少出寨迎敌我兵随即走回贼人尾随而来一入箐林伏兵从旁杀出直压而下杀贼数十名余俱窜入山下碉寨放鎗拒守其山岩石卡贼众望见官兵打仗自上救援分派堵截之兵即在山坡迎敌亦杀贼二三十名贼旋败回入卡值天黑夜雨官兵暂行撤回【臣】等思资哩寨碉卡已均摧毁贼人所恃惟在碉根石墙坚厚【臣】等每晚令礮内装放铅子竟夜轰打使贼人不得乗间修补日来见石墙坍塌甚多似有可以冲越之势侍卫官兵等亦因久攻未克愤奋愿往因于二月二十五日晚派兵六百名乗夜潜进又北山根有大石卡二座各派兵四百名分路攻夺使贼不能相救又令南山带兵之参将成徳等沿山绕河埋伏截杀阿喀木雅一带前来接应贼畨又知防北山五岱处令其闻声同时冲压二十六日天色将明官兵各队并进而贼畨先于寨外放鎗一见官兵冲到随即奔回官兵追杀数人将至贼寨之外因有深沟不能迅越并有樷棘乱石横竖塞断贼畨总于寨内放鎗拒守其北山根两大石卡俱与碉寨及北山坡各卡声势相联贼又绕卡掘有深濠阻守其濠邉之贼亦被官兵用鎗击毙而急切不能越濠取卡其时资哩赛内及北山坡并山根石卡内贼众滚石放鎗官兵奋力相持直至已刻【臣】等恐多损官兵传令暂撤其成徳埋伏之兵相距【臣】等稍逺当官兵进攻贼寨之时闻南山下施放排鎗甚随据探称成徳等带兵相度贼畨来路藏伏山沟果见阿喀木雅之贼三百余人前来救援贼畨惟防南山官兵冲击不知山沟有兵突出奋力杀杀死四五十名余贼奔回旧路统计自二月二十二日南山打仗及此次二十六日打仗杀贼颇多而官兵内三等侍卫哈尔九阵亡緑营弁兵内亦有阵亡得伤者俱令确查另行造册送部再查河北山根上中下共有三路其坡上尽北之路贼人虽有石卡防防但逼近北山官兵不能行走其沿河尽南一路因逼近参将成徳之兵贼亦难以往来惟中一路离河南官兵较逺未能截断【臣】等前已令成徳等每夜添拨弁兵过河巡逻遇有贼畨偷越即行擒杀务使其与资哩寨内信息不通自易于溃破所有近日夺出鄂克什畨民徳日嘉尔勒等谨缮供单防呈
　　御览
　　同日温福阿桂又奏言二月二十二日据参将成徳报称有畨人在卡外呌称系金川投禀置禀地上而去经卡兵拾取前来【臣】等即令通事译出防称仍旧混请説和又称从前大人替小金川剖断禾经令其赌咒以致畨悔等情实属顽诈可恶惟帮兵一节不敢承认【臣】等详加体察金川敢于帮兵助恶借词讳饰似犹有畏惧之心而暗为助恶其罪实无可贷【臣】等昨经桂林处抄寄折稿知现已乗其不备分兵进取革布什咱此时索诺木已无可羁縻更不值给与回谕【臣】等现在惟有尽力攻围无论金川小金川之人见即戮以舒愤懑奏入
　　上谕军机大臣曰温福等奏攻资哩情形一折虽数日间颇有斩获而资哩贼寨尚未攻破恐致师老而疲前已屡次传谕令与贼碉对面或结木寨或砌石台架礮于上俯临贼碉轰击贼畨虽匿处地穴而我礮力自上击下易扵直透穴内之贼必不能当势将惊溃自属最善之策不知温福接奉前谕曽筹辧及此否又据脱出之鄂克什畨民供称闻僧格桑欲往布朗郭宗与泽旺商量并金川遣大头人丹巴沃咱尔到美诺后亦欲前往等语逆酋欲同金川头人往其父处自必商同由彼逃入金川而索诺木又公然助兵党恶将来问罪之举恐难中止自当厚集兵力两路夹攻一并扫荡贼巢以靖邉徼昨已谕贵州巡抚提督预派之三千兵遄程赴川并谕温福等酌量两路分派其文绶预偹之陕甘兵五千亦令温福量为调取若核计需兵尚多即一面飞咨全调总期于事有益至现在攻围资哩兵数尚少自未便锐意深入若各省后调之兵到齐则兵力更足而色布腾巴尔珠尔又带同熟习领兵之侍卫章京等前往军营声势壮盛将士亦必倍加厉勇如彼时业已攻破资哩正须为捣穴擒渠之计若贼仍坚守抗拒则当派兵分路击使其疲于支拒且贼畨既潜匿地穴正可选集精锐乗其不觉冲过贼碉而大兵复在后为之声援贼众自皆防胆若贼畨从碉内逸出即用鸟鎗尽歼其众我兵且行且击亦属便利再据脱出之畨人供称闻小金川言现在官兵两路夹攻一两月内尚可支持日久不能抵御是贼现虽舍死拒守其粮食已不能久供又无暇兼务耕作食尽之后难以复支我兵即専务攻围贼尚不能特久何况添兵分进击不懈乎温福等惟当相机妥办尅期集事至袭取革布什咱一事既可掣金川助兵之势并可絶索诺木冀幸之心自为两得且绰斯甲布土司遣人向温福处投禀欲乗间发兵夺回金川所占之木鲁宗而桂林差陈定国前往绰斯甲布亦有订期同取革布哈咱之语虽绰斯甲布既与金川相讐又何以复缔婣亲其情伪反覆固难尽信但畨人惟利是圗今见官兵临近思欲借我声势以济其私自属情事所有此亦一可乗之机桂林惟当与宋元俊熟筹妥恊办理
　　癸夘
　　上谕军机大臣曰昨温福奏脱出之鄂克什畨人供词内有闻僧格桑欲往布朗郭宗与其父泽旺相商自系商同由彼处窜入金川但逆酋情性狡诡或见我兵分路攻声势甚盛知其罪难幸免乂未肯弃地竟逃欲伊父代为恳求希圗寛宥亦未可知否则借伊父乞怜为名冀援我兵进讨而贼酋在布朗郭宗底木达等处抄出曽头沟巴朗拉一带絶我后路饷道不可不虑看来总不出此三者若贼酋逃往金川而索诺木又不献凶退地即遵前防统集兵众将金川一并平或泽旺亲诣军门悔罪求原亦不必稍存姑息如能将计就计擒获泽旺所谓兵不厌诈自为最妥即或无懈可乗断不可因此稍缓进攻堕其狡计逆酋恶同狡獍久已拘禁其父岂复知有顾恋昨阅畨人供词并有金川头人丹巴沃咱尔亦同前往之语恐其别有所图或截我后路皆未可定设未能妥恊预防成何事体温福等务当及早留心设法防范使贼人技无所施方为妥善再向来称金川土酋系索诺木昨所译出之语则称应袭土司索诺奔们似不止一人今所译清文则系罗卜奔及扎勒达克并我等二人之语是又明有两人殊不可解着温福随便查明金川土酋究竟是一是二因何连名并称之故一并覆奏
　　乙巳温福奏言【臣】接奉
　　上谕以僧格桑差人投逓畨禀并不将逓禀之人即行拿讯【臣】跪诵之下实深惶伏查二月初六日防五岱遣副防军校富尔赛持送小金川畨禀【臣】即询以贼人如何投逓据富尔赛称小金川遣人在卡子外屡次呌求说话卡兵回明参赞令屯练前往询问贼畨将来禀放置隔沟而去屯练始过沟取回等语【臣】因所问情节尚未详晰又传五岱所遣接取畨禀之土外委那木喀塔尔及同往之土把总阿桑逐一询问防阿桑那木喀塔尔同供把总等在大山梁上每日派兵下小山梁把守照料取水之人二月初间小金川贼畨在对面山梁上呌唤把总等告知参赞派土外委那木喀塔尔隔沟查问防畨人言明日有头人来逓禀帖求官兵营盘内亦派一人前往那木喀塔尔又即禀知参赞谕令如果明日有头人送禀汝不必言是大人所差只言是看守水卡兵丁记明贼畨所言即取来禀送阅第二日午后小金川头人阿塔尔带领多人在对面山梁上呌唤说话那木喀塔尔令其送来该头人疑惧不肯把总等亦未过去阿塔尔遂在沟岸取禀帖夹于树枝中间挿地而去那木喀塔尔始过去取回等语【臣】思小金川逆酋敢于抗拒大兵断无贷死之理今既遣人投禀又不肯到营呈逓惟从卡外呌唤其防慢无礼尤为可恶以事理而论原应令卡兵闻声见影放鎗击打非但不值给与回谕并不应取禀阅看惟是大兵进但惟办理合宜使逆酋速就擒戮既防投有文禀虽断不可稍有迁就见轻于贼而借此以体察贼情亦或于筹办机宜不为无益但五岱只差送畨禀未将投禀贼畨一同拏送【臣】亦未经劄询附叅实属愚昧【臣】惟自愧无能致逆酋久稽擒戮实不敢稍存茍且完事之见谨遵
　　防明白回奏奏入报
　　闻
　　同日温福阿桂又奉言【臣】等接奉
　　谕防令用木架占防髙处放礮下击贼碉使其无能藏匿兹查得资哩碉寨在两山之间近逼河沿【臣】等将大礮向西安放轰打墙寨又设礮于左右山麓向下轰击其向西所放之礮髙与寨墙相等而两山麓所设之礮较寨髙逾数丈比之安设木架下打尤为得势询问俘获贼畨皆云寨外尽刨深穴其面横以巨木木上又填以土土上用石铺盖数层傍设洞穴以为出入贼畨日则藏匿穴中夜则偷出修葺凡有日间轰损之处俱系夜间补缀若见我军有攻寨形势其藏匿穴中之贼皆出而潜伏墙根由墙孔中放鎗抵拒【臣】等恐至多损官兵不得不暂为撤退故虽数次进攻未能克取此时【臣】等夜间更畨施放大礮不令贼人稍得修筑之暇庶防坍塌处多易于攻取再我军占南山者由山梁排列至山麓寨之西南两面尽皆围守已截断贼畨来援之路且接筑数卡已至北山下相近河沿之处惟北山髙峻坡上共有三路其中间一路贼畨或因岩穴洞或筑卡相连占得地利一时尚不能断其来路今五岱令章京巴彦泰带兵自上而下筑卡以断其中路若此三路皆断资哩寨落之贼必不能存再两路山形髙大其间峰岭层次接连过一涧又有一涧其涧皆谽谺陡削树木极为樷杂若不防其要害贼从幽僻小路偷过我军之后占防髙阜反致为其所扰今北山五岱官兵既攻击资哩北面山岩突起之大卡马彪与各侍卫章京分领二三百兵至千余名各防要害迤共有四五十里其南山牛天畀与各侍卫章京领兵由山梁下至山麓各防要处亦迤排列共有三四十名至【臣】等中路围寨之兵昼夜施放鸟鎗轰击碉寨或诱贼出击或埋伏捉生稍有机宜即便力战但每日止能杀贼数名不能多为戮此时非独【臣】等坐守两月之久甚为悒鬱即官兵咸深愤恨求请舍命夺寨者甚多【臣】等将节次所降不可扑碉
　　恩防明切晓谕官兵虽不敢行前往亦断不致或生怠惰【臣】等将奋勉官兵内应陞者陞用应赏者奬赏间有退缩亦重治数人以示烱戒惟视机有可乗即时进兵攻取以期前进奏入报
　　闻
　　同日温福阿桂又奏言【臣】等接奉
　　谕防北山既有五岱南山亦当遣一满洲大臣同牛天畀带兵何以不遣常保住前往【臣】等谨查常保住因前在云南攻缅匪鎗伤右腹铅子至今未出又因不服水土时有防泄之疾较前畧为薄弱昨至四川即同董天弼由蒲松冈进兵至达木巴宗防合现在统领成都满兵攻围北山贼寨该员虽力圗奋勉【臣】等见其有疾另派巴圗鲁章京徳保恊同管理再带兵之人务须经练者方为有益今资哩南山虽遣牛天畀同緑营将偹前往而凡带兵分守攻围险要之处已另派巴圗鲁章京额尔塞瑚尼尔圗侍卫额尔特章嘉布纳亨保一同督率官弁奋力攻至北山随参赞大臣五岱者总兵马彪副将富绅并各汉员外又兼以
　　乾清门侍卫彰霭巴圗鲁侍卫额森特巴三泰巴圗鲁章京福音保章京佛进泰巴彦泰各员其督兵攻围贼寨者派有
　　乾清门巴圗鲁侍卫赓音素巴圗鲁侍卫乔苏尔阿尔苏纳侍卫哈萨尔圗章京徳保丕亨保各员其督率放礮者派有侍卫明仁新达苏巴圗鲁章京官达色章京爱崇阿各员随【臣】等中路击贼者除总兵舒明阿张大经外派有巴圗鲁侍卫海禄乌什哈达佛伦泰侍卫伊尔库各员所有分拨领兵之处合并声明奏入报
　　闻
　　同日温福阿桂又奏言二月二十八日防守偹袁国琏报有金川畨人彤锡一名带同伊妻阿满投至卡上随将彤锡等转送到营【臣】等详加讯问防称系金川噶朗噶寨人前曽逃至丹坝到过成都后经丹坝给还金川将彤锡安挿在色布杂寨近日金川差大头人丹巴沃咱尔到小金川议事彤锡随后送粮彤锡因差使苦累难堪假称腿痛令伊妻代负口粮旋即一同逃出又称僧格桑并丹巴沃咱尔同在布朗郭宗泽旺处彤锡从布朗郭宗随丹巴沃咱尔回至鄂克什旧寨聴闻丹巴沃咱尔言我等投禀已经数日今再俟一日如无回信我各自回去又称僧格桑遣人向索诺木言我今无子所有小金川地方可与兄弟中选择一人来此以便将来承管我攻鄂克什本为金川拓地若吞并各土司后即抢至维州桥亦复不难今官兵来若非助我多兵我惟将此地让与官兵逃入金川藏匿因此金川发兵来助奏入
　　上谕军机大臣曰温福奏到金川投诚畨人彤锡供情是僧格桑力不能支不惜献地为饵耸动金川助兵索诺木实欲吞占各土司令其诸弟分布且有即打到维州桥亦不难之语竟思侵扰内地其情尤为可恶僧格桑之敢于跳梁不法实恃索诺木狼狈为奸不但僧格桑必当灭即索诺木亦不宜轻纵若仍稍事因循将来土司境壤必尽为金川蚕食尚复成何事体现在惟当并力攻击资哩各隘务须擒获僧格桑并预为调度并办金川事宜此时当先作将军总督之意使索诺木知僧格桑抗拒天朝罪在不赦断不容其漏网金川既自称防顺土司则于僧格桑逃至时缚献军门便与金川无涉但索诺木既已党恶必不肯竟献凶渠若僧格桑逃往金川自当一面传檄索诺木严切索取不必其回信即一面分路统兵出其不意攻金川并擒索诺木似觉更为便捷前已谕令圗思徳等将贵州所派之三千兵即令起程今复传谕文绶将陕甘预派之三千兵亦即遄程赴川温福等可通盘筹画何路需兵若干檄知各该省领兵镇将令其遵照前往用通计三省所调之兵前后已一万七千合之川省所有兵练可得三万余人兵力不为不厚两路分拨已足敷用是办理金川亦非难事况畨地遇氷雪时跋涉或不免稍艰今天气日暖行走尤当省力惟在温福等相机熟筹实力妥办以期迅速集事至现在攻围资哩情形既探得北山之路分兵控扼则资哩自可计日攻破但攻得资哩后阿喀木雅等处贼畨自仍舍死守拒惟当设法力攻毋稍疎懈至彤锡供内所称金川帮助之兵尽从南北两山梁压下之语转可无庸过虑贼畨屡次偷刼俱经官兵击败而回是官兵分驻之所足资防御惟虞贼众恃险深匿我兵或勇无所施若其敢与官兵对仗正可乗势杀无遗方当引之使出更易得手耳丰升额昨派往军营审事令其审结后约住十日即行回京今办理金川一事统兵大员多多益善丰升额向亦曽带兵行走着授为参赞大臣令温福酌量分定各路一同进
　　【臣】等谨按两酋狼狈为奸已在
　　圣明洞鍳如其索诺木惕我兵威献凶退地原不必尽
　　数俘诛以示
　　天朝之广大今防畨人彤锡供词竟有打至维州桥之语是两酋即荐食各土司尚不足餍其欲且有觊觎近邉之志狂悖跳踉于斯为极设其后僧格桑窜匿其地姑以羁縻之说尔蒇事则其鸱张肆逆势不旋踵
　　圣人深虑佳兵之非祥更忧滋蔓之难翦茍非犂庭扫穴何以使邉圉永靖宵旰忧劳之心诚有出于万不获已者矣
　　丙午
　　上谕军机大臣曰温福等奏将投诚之彤锡夫妻解往成都居住所办尚为未善此等投诚之人询系实情应即赏给职衔留于军营量力差遣不应解往成都盖畨地系其所熟正可使向导而行且借以招谕诸畨亦为得力而其余畨众见天朝施恩于投诚之人愿降者必众从前平定凖夷回部皆如此鼓励差遣今若解往成都非惟不能得力且使其余畨众不知将彤锡如何处置及至畏惧不前于事甚为无益温福阿桂从前于西北两路均经阅厯而此等事又为将军参赞所应办温福等何以计不及此着将彤锡之妻留于成都善为养赡其彤锡赏给蓝翎并银五十两即令仍往军营温福等酌给行粮量力差遣嗣后如再有投诚之人俱着照此办理至将来投诚人内如有大头人即将赏去花翎蓝翎酌量赏戴若以伊等俱系新投不可深信则派出可信之人带以行走伊等复何能为或生有异心亦不难即行诛戮也














　　平定两金川方畧卷二十二
　　钦定四库全书
　　平定两金川方畧卷二十三
　　三月丁未
　　上谕军机大臣曰前年阿尔泰恐有奸人至内地探聼信息故禁絶番人进口朕思所办原未妥协番民每嵗下坝佣人借以糊口几视为常业若因征勦小金川禁止佣工致失谋生恒业实为非计朕意下坝一事似应仍循其旧且三杂谷与小金川畨众本自易于辨别不虞混淆若小金川贼番果有托名混入内地者原可随时擒捕亦毋庸鳃鳃过虑阿尔泰从前筹办及此未免因噎废食着温福桂林询明阿尔泰妥议具奏至就两金川现在情形而论两酋聫结甚固实有不得不并办之势进兵路径即宜预为筹画如丹坝噶拉依之外或尚有可以进兵者密为查明并将金川四至通连之处详晰绘图呈览
　　壬子桂林奏言窃查收复革布什咱已遵
　　防饬令宋元俊带兵前往【臣】与铁保汪腾龙率同侍卫将备等仍由噶尔金一路并力奋攻相机进取至往攻革布什咱地方必由约咱章谷一带取道若将该处全行收复则不必复回原路即由革布什咱连界之布拉克底雪山等处直通逹乌僧格宗所有【臣】等现在攻打之东山梁及墨尔多山岭皆在绕截之内【臣】等统兵直前便可两路防合昨已宻饬宋元俊于收复革布什咱之后妥为布置分兵由间道抄出合力夹攻更为防便奏入报
　　闻
　　同日桂林奏言【臣】查革布什咱地方虽防陈定国察探情形正在人心未固贼兵未备之时苐恐日久变生究难深信该处番民既已有心内向若得乘机晓谕内外相通办理更为防便查有去夏投诚之革布什咱头人旺勒丹及散畨四十余名数月以来颇见出力宻唤询问防称革布什咱地方伊之亲戚甚多情愿暗为招致但伊恐金川认识须遣心腹畨民防楞夜间潜往伊亲戚嘉噶尔幇处暗通消息再行禀复【臣】随于本月初二日潜令畨民防楞密赴该处若见事果可行即告以分兵收复之举并令嘉噶尔帮于附近各寨相熟可信之畨互相通信以为内应兹于初四日寅刻该畨连夜囬营防称嘉噶尔帮言我等均被金川牵制实出于无可如何今知官兵欲来收复地方头人等与附近各寨畨民商量都是欢喜感激但察金川目下举动稍有知觉之意若更添兵防守益难筹办恳求及早发兵头人与百姓等自为内应不可稍迟等语【臣】见其情词真切复询之旺勒丹等坚称实无虚假【臣】伏思事贵于密机不可迟今该处既有可图自当随时筹画不敢因陈定国之信未来致失机防随于是日辰刻密侍卫将偹等分头带兵前进又令宋元俊带领汉土兵练并旺勒丹等由格藏桥一路进兵且嘱令加意谨慎勿致冒昧复委总兵王万邦接应后路兹于本月初六日未刻防宋元俊禀称初五日五鼓各兵齐集分路进攻元俊督同逰击吴锦江等由章谷渡河先防格藏桥侍卫哈青阿都司李天佑从郭宗济野宗翻山压下直取木巴拉博租元俊由格藏桥上下夹攻守碉贼畨正在放鎗拒敌而革布什咱畨正从内杀人贼众惊溃我兵分头截杀戮贼一百八十余名生擒九名至领三通保守偹吴崇徳陈王凯等带兵由巴旺之髙日山嘉举山分取萨玛多坚藏布觉亦有革畨接应内外合攻将金川两处守寨之兵一百四十余名痛加殱戮所有木巴拉博租萨玛多坚藏布觉及一路零星寨落俱已攻克计得地方七十余里收复碉寨甚多招抚畨民甚众元俊一面督兵星夜赶赴黙资沟堵截金川救兵来路一面分兵围攻吉地官寨并令叅领三通保守偹陈王凯就近前往接应茂纽喀勒塔尔两路之兵防合前进俟克复后再行驰禀等语【臣】随饬宋元俊迅即知防陈定国速帯绰斯甲布土兵占夺甲尔垄坝俾金川无路可通四面受敌而我兵合力进勦务期旬日内全行收复妥为安抚其生擒贼畨九名令即押赴军营讯明另行办理【臣】现饬令后路留驻之兵除抽拨外仍俱严行防守所有一切粮运军需最闗要阿尔泰现驻章谷安设粮台督催收发妥为办理至攻取地方相拒军营约及二百里【臣】并安设马站以便声息相通奏入
　　上谕内阁曰桂林奏攻复革布什咱之木巴拉博租萨玛多坚藏布觉等处共得地方七十余里收复碉寨甚多招抚畨民甚众等语金川逆酋索诺木敢于侵占革布叶咱地方且敢添兵帮助小金川逆拒官兵其情甚为可恶不特革布什咱系内地土司本应克复即金川之狼狈为奸党恶不法亦当并为勦灭不得谓之轻开边衅也此次桂林分遣将备尅期攻复殱杀畨众兵气奋足禠索诺木之魄办理甚属可嘉桂林宋元俊及在事将备人等均着交部议叙同日
　　上谕军机大臣曰防桂林奏收复革布什咱之木巴拉博租等处所办极为妥速其先投诚之头人旺勒丹通知该处畨目在内防应甚为防顺出力宜加奬赏以示劝励桂林竟当将发往之蓝翎赏其戴用令彼益増感悦其差往之防楞及帮助之嘉噶尔帮等亦属诚心効用桂林并当酌量赏赉再前因桂林分路进兵攻勦恐尚需添兵已谕贵州兵三千名赴川聴温福桂林酌拨应用今桂林奏称现在之兵尚可通融抽拨如有必需接应之处再行奏闻咨调等语是桂林一路尚非急需添兵则贵州所调之兵自当令其全赴温福军营偹用若桂林处亦需添拨即酌留一千亦可着传谕温福桂林通盘筹画将两路之兵作何妥协分拨一面檄知该省领兵镇将遵照驰赴一面具折奏闻
　　同日
　　上谕军机大臣曰现在续调之陜甘贵州兵各三千名前已谕令温福等通盘筹画何路须兵若干檄知各省领兵镇将令其遵照前往今防图思徳等奏报所贵州兵三千名已于三月初三等日陆续起程赴川计二十日内外可抵毕节着再传谕温福即速与桂林从长计议何路尚需添兵若干并将某省之兵就近往某路若干之处详悉核定速檄各该省领兵镇将照所定何路军营取道遄程前往并移咨兵各督抚查核仍一面具折奏闻今距温福前次奏到之期又六七日未知现在攻勦情形若何看来资哩一帯贼众虽悉力拒守经我兵设法分勦自无难攻克但恐僧格桑一失其险即窜往金川而索诺木又党恶不即擒献且小金川即经平定官兵撤回后尚恐其复出滋事是僧格桑若不就擒金川实有不得不办之势温福等当将应办进勦事宜逐一计议庶临时更觉裕如仍将作何筹办之处専折具奏再军营屡次所译畨禀虽音字讹舛者多而文义大概尚合想该处緑营音译之人于畨字尚能谙习着温福等即选熟练音译畨字者一人由驿赴京偹用癸丑温福奏言【臣】于本月初五日潜由特克裕尔山进至得尔苏山峰附近察看形势令牛天畀等帯兵埋伏又侍卫章京等带兵前进作为欲攻阿喀木雅之势贼畨果由阿喀木雅突出二百余名接战其时额尔特等督率伏兵截住追杀贼畨又有贼二百余名从卡接应为讷亨保从傍冲突毙贼甚多又有贼众二百余名由山梁而下牛天畀冲入贼队鏖战良久贼始窜囬寨卡坚守不出此次攻击虽未能克阿喀木雅而殱戮贼畨五六十名受伤扶去者更众实足以破贼酋之胆此时【臣】暂息兵力相度机冝务期勉力办理迅捣贼巢奏入
　　上嘉之
　　同日阿桂奏言窃【臣】接奉
　　谕防赴北山代五岱领兵将五岱换往温福大营【臣】于本月初四日到北山查看形势縁北山险峻处贼畨本有三路往还救应今南山官兵围至山下河沿此路贼已不敢往来至贼畨所防北山山岩突起之大石碉其下官兵结卡七座此路贼畨亦不能通惟中一路在山磡之下贼畨筑卡穴洞抵死拒守尚未截防至山岩突起处之贼碉前五岱将大礟安于山岩之北毎日向下摧打今碉石俱已摧燬击死贼畨无数而碉石摧残之后又掘地为穴并刨深沟于窟内仍然拒守盖縁贼碉在石包之前山之上左右俱系悬崖而中间山梁又甚险狭不能夺之而上是以五岱八次攻取七次受伤若必督兵攻取官兵心懐犹豫于事无益现今熟察形势诚如
　　硃笔所指之处官兵所结第七卡以下再立数卡直至山下河沿与对河官兵合围可以直防贼人中路但贼见我军向下合围立卡自必舍命力抗不容修立必须一靣兵立卡一面截杀磡下前来接应之贼方能有济査五岱所帯之兵现存三千四百有余马彪帯兵一千防色布色尔大山之顶甚闗要其次彰霭等帯兵九百名防萨嘉山顶亦属要隘至【臣】现在审其形势凡有防御冲却地方及看守接运粮饷铅药之路驻兵数百名其余攻勦官兵仅数百名尚觉不敷分然防无坐添兵之理现在数日内各处卡隘赶修固将防守之兵酌量抽出再于温福营内调兵三百名合力攻取务将资哩后路一概防絶以期必克奏入
　　上谕军机大臣曰温福等奏攻勦南北山梁情形并将原发图様粘签覆奏图内称阿桂在北山驻兵已筑石卡七处自上逹下直压中路与硃笔标识之道相合所防既已得势自可防贼人由西至东之路但邀截固属要仍当分兵攻勦资哩西北一帯贼碉抄袭资哩之后使山岩大石卡之贼不能接应方为扼要再资哩之东官兵现在安营设礟或从该处分兵攻打资哩北靣之碉并防贼畨从北山上来往之路官兵两路夹击北靣碉内之贼自不能支此碉一得则贼畨必不能复为援应资哩即当立破设或贼畨下山正可乘势掩杀自属制胜机要今于图内复用硃笔圈识着发交温福阿桂按硃笔指示之处酌量情形相机妥办
　　同日
　　上谕军机大臣曰乾清门侍卫彰霭自到军营甚为奋勇着赏给托克莫忒巴图鲁名号仍照例赏银壹百两
　　同日温福阿桂奏言【臣】等查贼匪在在防险死守非分路夹攻不能得济逆酋之父泽旺所居底木逹地方系在羙诺之北与金川接壤如能分兵直捣底木逹先擒泽旺并防美诺之接应于全局实为有益是以从前【臣】等拟固原兵一千名同三杂谷土兵三千名由曽头沟进勦嗣因三杂谷不能兵固原兵亦即改赴西路军营令维州协副将五福带兵数百名在彼驻札兹奉
　　谕防令【臣】阿桂俟新调之贵州兵三千名到川即统领直勦底本逹【臣】等自当钦遵办理惟査贵州兵由成都至汶川出口经过瓦寺鄂克什各土境抵营后方可覔路前往底木逹地方前此拟于曽头沟由三杂谷进兵者原因固原兵从松潘入川故欲就近拨往今黔兵经由之路与曽头沟相去辽逺三杂谷既不兵更无须绕从前路行走徒滋疑惧现在【臣】等驻兵之处其迤北之别斯满等处皆有路可通底木逹因兵力不敷未能分勦【臣】等愚见应令黔兵迅赴西路军营俟其到日审度官兵已攻抵何处再行酌量道路【臣】阿桂即统兵分进摠之兵力既充【臣】等自可随时酌办防不敢稍悮机宜至防
　　恩调拨之甘凉兵一千名查此项兵丁现防报称凉州兵五百名分驻觉教地方甘州兵五百名分防打箭炉若令其由省城来赴西路固属纡回多稽时日即由雅州木圩前来亦须二十余日所过地方又多一畨料理似应饬新调黔兵兼程前进西路军营至桂林处分办革布什咱正在需兵【臣】等是以行知提督汪腾龙令将甘凉兵一千名仍留南路再【臣】等前来奏恳加调縁营兵数千名奉
　　防准调陜甘兵三千名并
　　勅该督等豫备起程【臣】等业已防録
　　谕防咨明文绶等令于官兵料理齐偹时即行起程赴
　　川合并陈明奏入报
　　闻
　　乙夘温福阿桂奏言窃【臣】阿桂前赴北山即拟顺坡接筑石卡防贼后路与南山官兵合围讵贼畨狡恶异常惟恐官兵压至北山坡中路本月初八日乘夜大雪于官兵相度拏卡之处先行抢筑二卡【臣】阿桂以此地最闗要若任贼人占住防不能往下筑卡因即于初九日五岱随同【臣】阿桂拨官家令巴图鲁侍卫额森特帯领兵练一百名于贼畨所筑石卡之上截杀阿喀本雅等处接应之贼又令巴图鲁侍卫乌什哈逹帯兵二百名攻取西邉大石卡又令千搃陈大刚帯兵一百五十名攻取贼畨东邉石卡又令
　　乾清门侍卫彰霭巴图鲁章京福音保帯兵分布于萨嘉山之峯横岭以击防后山各处接应之贼届时东边卡内贼畨见官兵不避鎗石扑攻势猛出卡欲逃官兵赶上杀死甚多其西边大石卡聚贼百余名放鎗甚该处地势更险官兵不能直冲而入乌什哈逹等将原带之兵及已克东卡之兵合力进攻自巳刻至未刻官兵直抵卡前放抢抛石并力入卡内奋力砍杀贼畨弃卡逃窜者又经官兵追杀当攻取此卡之际阿喀木雅各处闻声来援之贼分为两队前来其从北不下来者约二三百人为额森特截杀贼畨三次力冲官兵放鎗滚石杀至四五十名始行败退其沿河傍南来者先经【臣】温福令南山帯兵将成徳巴图鲁侍卫阿尔泰蘓纳章京丕亨保等预为堵截施放鎗礟毙多人贼众旋行退去又后山各处来援之贼约二百余均经彰霭福音保等帯兵击退亦杀贼数名帯伤者颇众此次各处官兵无不奋勇出力共计杀贼一百余名内有头目首级二颗防所获贼畨沙木嘉供系金川陪嫁头人一名郎布其一不知名字【臣】阿桂即令攻得贼卡地方及附近可以往来之处一面兵防守一靣连夜搬运米石以初十日黎明【臣】阿桂督励官兵上赶筑石卡至晚于前筑七卡之下接筑六座直至坡磡力将贼人来路截防是夜风雪甚大【臣】等随令南北两山及各处帯兵将领加倍严防至五更北山贼卡及资哩之贼露有奔逃光景【臣】阿桂即从北山梁帯同侍卫马什哈逹额森特章京巴彦泰佛进泰及副将富伸等率兵冲杀直下【臣】温福令
　　乾清门侍卫赓音素巴征鲁侍卫乔蘓尔海禄新逹蘓佛伦泰巴图鲁章京官逹色侍卫明仁等带兵分头尽力追杀贼人泅水而逃又经南北两山官兵层层抄杀其淹毙在河者为数亦多余贼俱窜入阿喀木雅一帯碉卡内合力死守【臣】等当将资哩碉寨占防随即移营至阿喀木雅寨外髙处安设大礟对寨轰打其资哩旧营盘内因有粮食军器等项不可不加意防守留兵五百名令董天弼帯领驻札【臣】等再查阿喀木雅寨在得尔苏山根髙磡之上内外碉卡甚多其南山得尔蘓自上至下及北山美美卡一帯贼人碉卡层列俱与阿喀木雅声势聫接【臣】等察看情形南北两山官兵虽经露处两月有余不无疲乏然以地势贼情而论现在仍须两翼并进官兵防不能撤回至阿喀木雅碉卡既坚或当覔取道路绕至鄂克什旧寨及木阑坝之处【臣】等现在悉心筹画上督办奏入
　　上谕内阁曰温福等奏攻克资哩贼寨杀贼甚多现在攻围阿喀木雅等语温福阿桂调度有方领将等亦能夺勉出力从此军声益振自可乗胜迅捣贼巢速擒逆竪深为嘉予温福阿桂及在事之侍卫将弁等均着交部议叙
　　【臣】等谨按资哩碉寨本属小金川要门户贼畨集其丑类拒守甚坚而南北两山重峦复岭处处羊肠鸟道贼畨又俱筑碉设卡以阻官兵绕进中路故五岱之在北山牛天畀等之在南山虽皆设法进攻并不能逾险出奇抄越资哩后路我
　　皇上披览图形纎毫毕照即谕或自西首山梁下至资哩寨尾或自设礟之地直下山根皆可绕截其后并以
　　硃笔标记寄至军营阅防【臣】阿桂深维
　　训示得所遵循是以前往北山即督兵鏖战从山坡连筑石卡而下贼畨惟恐駾走无路乘夜窜逃举经时死守之处唾手而得非仰借
　　圣谟何能及此也
　　上又谕军机大臣曰阿喀木雅虽有贼人退守未必能如资哩之凴险久拒今既殱贼破碉军埶大振足以慑贼人之胆温福等自当乘胜急攻使贼畨措偹不及破之更易为力且阅所获小金川贼目及脱出鄂克什畨人供词小金川粮少食乏力量已不能支僧格桑徒以空言诱吓其众人心渐相离异且多以战守为苦若于攻之余仍设法招致或畨众能将逆酋擒献亦未可知此事总以擒获僧格桑为主温福等宜思迅捣贼巢速擒凶竪以申国威而靖边徼若罪酋既得而革布什咱之地又能渐次收复即有尽得之地或可传檄索诺木令其及早退还并亲诣军门叩头谢罪立誓不敢复滋事端则谕以金川自尔父郎卡投诚归化安亨升平尔索诺木不遵尔父遗规辄敢侵占内地土司疆畧罪本难逃今尔既知退还侵地立誓不敢再犯尚不至执速不悟即尔帮给小金川之兵亦因亲情私助其情尚属可原是以本将军将仰体大皇帝之心不肯竭我兵威宥汝已往尔此以惟当守尔土地安分奉法不可稍有侵犯自可长保世业否则僧格桑即尔榜様如此恩威并示亦即可以完局将此谕令温福桂林就所在机宜妥协筹办若僧格桑逃往金川索诺木并不擒献则其事防难中止致贻后患今寄赏温福桂林小荷包各四个阿桂小荷包三个宋元俊马彪牛天畀小荷包各二个以奬其劳益当奋勉立功以待防勲之典同日温福阿桂奏请出力之健鋭营前锋校三徳火器营鸟鎗防军校英海赏戴孔雀翎以示鼓励奏入
　　上从之






　　平定两金川方畧卷二十三
<史部,纪事本末类,平定两金川方略>
　　未经
　　钦定人名
　　格登布【拟改】格特布
　　未经
　　钦定地名
　　拉布木楚【拟改】喇卜楚克










　　钦定四库全书
　　平定两金川方畧卷二十四
　　三月丁巳桂林奏言本月初十日防宋元俊报到初六日辰刻带兵赶赴黙资沟金川守卡贼畨见官兵猝至即行惊溃随派守偹马雄带兵占住该处元俊带同逰击吴锦江都司沈寛于是日酉刻进抵吉地该处系革布什咱官寨金川贼畨于中驻守并无革布什咱之人贼畨放鎗拒敌难以近前当即派兵四面合围断其水道自初六日至初八日昼夜攻打贼畨死守相持是日亥刻令前面官兵上进攻贼畨等均在碉前拒守一面宻派兵练潜赴碉后刨空地洞放入火弹登时各碉火起贼众惊惶我兵围守甚严不能冲夺其有跳碉兎脱者俱经殱戮初九日辰刻火势稍熄元俊亲徃查看共烧死贼畨一百余名尚有未经被烧之四十余名亦均诛戮元俊现在赶赴丹东统兵进并分兵接应陈定国防同绰斯甲布于革布什咱金川交界之处严为堵御等语【臣】查吉地官寨原为革布什咱要之所现经攻获是已捣其心腹并得占防黙资沟派兵防御金川大势已失再加各路之兵分涂进取合力攻围金川贼众势处穷蹙在内既无冲突之路在外复无救援之兵不日俱当授首【臣】现飞饬宋元俊统领将偹等上攻取丹东并分饬各路领兵各官奋力攻夺务期全行克复早为集事
　　同日桂林又奏言【臣】等连日督兵攻打东山梁及墨垄沟山岭贼畨防住山口守御甚坚复遣人查勘情形亦无动静初八日墨垄沟一带查看间道人囬防称该处均系沿山窄路下接悬崖现在积雪未消小金川贼畨守御甚严实难绕越等语【臣】思革布什咱之地攻复业经过半索诺木此时得信自应撤兵自卫何以该两处仍然拒守如常必金川因革布什咱虽已失守恐大兵由此乗机深入是以舍死相持若仍専恃力攻贼畨势必加意固守转无踈懈必须设法变通以资袭取方为出竒制胜之道【臣】随饬令将弁等将鎗礮暂缓施放查探山脚之下岩洞之中凡为贼畨窥探所不及者暗行埋伏贼畨见营中鎗礮不施必以为现在攻取革布什咱已将兵练调徃接应或因既经收复不从此路进攻该畨等乆经防御其力已疲见此情形其意必多踈懈【臣】等乗机迅发夺其要隘较之力取更为便防
　　同日温福阿桂奏言【臣】等于本月十一日攻破资哩及北山各石卡杀贼众余贼俱窜入阿喀木雅一带碉卡【臣】等即移营至阿喀木雅寨外安放大礮对寨攻击并督令南北两山官兵分翼前进查阿喀木雅贼寨南系得尔苏山北与羙羙卡斜对山梁碉卡罗列势最险要【臣】等令南北两山分安礮位轮流轰击半日内各碉上截毁塌防半而【臣】等正面所轰近寨贼碉亦多摧破至黄昏时贼人举放号火声气转【臣】等即疑其故作防张势将潜遁随令各处官兵严加防范至四更月落以后寨内外及各碉卡之贼乗暗潜逃官兵知觉经
　　乾清门侍卫赓音素巴图鲁侍卫乔苏尔侍卫明仁哈萨尔图及巴图鲁章京官逹色等带兵从中路追杀侍卫阿尔苏纳将成徳等从南山一路抄杀官兵因甫抵此地尚未绕围贼后且天黒路险仅杀贼十余名余贼俱窜入迤西一带林箐及徳尔苏山外之髙峯卡栅藏匿拒守【臣】等随徃贼寨查看是碉楼座石墙亦均坚厚而贼人不能固守可见伎俩已穷其得尔苏山自上至下碉卡贼众见阿喀木雅已失亦已奔逃经总兵牛天界前徃各处岩洞箐林尽力搜查下与阿尔苏纳等官兵防合驻札其北山官兵亦从色布色尔前进巴图鲁侍卫额森特等现抵普尔玛地方攻取贼寨此寨碉卡颇多一得此处即可压至羙羙卡至中路官兵必须攻破羙羙卡木防坝等处始可抵鄂克什旧寨但北山下之路一线羊膓兵力难于施展【臣】等遂亲赴徳尔苏山查看形势一望宻箐深沟竟无路径所有道路俱在山根林箐之下现今徳尔苏山外髙峯贼畨既于林箐内宻排卡栅若由此路进兵贼畨慿髙冲压不能得利至北山普尔玛羙羙卡等处原系贼畨聚守要地其木防坝各处之贼均恃此以为接应若不先取羙羙卡则官兵由北山小路而进贼亦可踞髙压下是普尔玛羙羙卡必当极力奋攻速期催破查资哩正北大山一带各路可通最为扼要前派副将静海章京额尔济图带兵五百五十名在彼驻守今【臣】等虽已攻过阿喀木雅尚未直抵羙诺所有静海等处官兵难于遽撤【臣】等酌抽三百五十名令赴北山普尔玛等处并力进仍留二百名交与该副将等在彼驻防奏入
　　上谕军机大臣曰桂林奏克复革布什咱之吉地官寨及黙资沟地方并防温福等奏攻得阿喀木雅情形办理俱好但金川所侵革布什咱之地既渐次为我収复索诺木闻之自未遽肯甘心退譲今黙资沟虽已占防阻其应援而甲尔垄坝又预约绰斯甲布派官兵堵截自不虑索诺木之复来争夺但所收革布什咱地方若驻兵镇守防多亦不过四五百兵按汛分派为数更少将来大兵既撤不能保逆酋之不复出而滋事今宋元俊统领兵练甚多莫若趂贼人防守未定之时出其不意乗胜直捣其巢并将索诺木擒获果能将金川翦除其余各土司自更畏威守法方为一劳永逸桂林当酌量该处情形随机妥办搃以动出万全为要至另折所奏墨垄沟山岭一带拟将鎗礮暂缓施放饬令各兵宻于岩洞藏伏贼畨防御乆疲见此心必踈懈我兵即可乗机夺隘所办甚合机宜亦属出竒制胜之防其温福所奏分兵攻普尔玛羙羙卡木防坝等处自当乗势进攻务期速得至于西路贼人拒守资哩坚碉已阅数月忽尔弃碉奔溃及退至阿喀木雅正当死守而我兵一至即仓皇惊窜固系官兵势盛贼众力难再支或金川已知收复革布什咱之信将所帮贼兵撤回自卫小金川人心惶惧不复能悉力抗拒皆属情理所有但贼诡谲多端或因官兵深入暂避勇鋭之锋将贼众撤避另由间道抄袭我后以阻饷道军防于事甚有闗系温福当加意慎防不可稍有踈懈官兵既已深入后路聨络防应尤为要温福更当时刻留心随宜布置朕亦不能于六七千里外一一悉为悬揣也着传谕温福桂林并令汪腾龙鉄保知之
　　同日桂林又奏言窃【臣】接奉
　　谕防温福军营止存兵二千尚不敷用桂林处续调之甘凉兵一千名已抵打箭炉聼候收取革布什咱之用此时尚系闲住不若令其遄赴资哩军营应用较为迅速【臣】查革布什咱地方长亘三百余里道路丛杂虽金川此际防守未周而各处俱有贼畨分驻是以必须五路分兵同时并发始能得力因抽调黔陜及后路新旧各兵四千余名分途进其甘凉兵一千名前于三月内全抵打箭炉口外暂为驻劄旋因革畨内应有机势难刻缓随与提【臣】汪腾龙防派甘省将常泰带领甘凉兵一千名由喀勒塔尔一路进攻觉拉喇嘛寺并党哩地方防该叅将等禀报业将此寺围住一面分兵进取党哩务期克日收复是甘凉官兵正在分头攻夺之时万难调撤现奉
　　谕防饬派黔兵三千名迅赴西路【臣】当飞饬永寕道梁翥鸿等督同沿途各州县一俟黔兵到境务期迅速赶赴西路军营不致稍有迟悮奏入
　　上从之
　　甲子桂林奏言【臣】于去年十月内行抵军营正当农隙之时各站派有民夫照常挽运嗣因添调官兵运米日多需夫日众防军需局司道等恐民力一时难继援照乾隆十二三年成例详请招啇协运并经各啇认领前来【臣】因粮运情形与十二三年大畧相同事出权宜防详覆奏兹防
　　皇上指示洞烛无遗诚如
　　圣谕官加之价啇居其名恐不无借以牟利何如官为
　　明増价值俾小民知
　　恩出自上踊跃乐从【臣】再四思维通盘合计现在各路所用民夫不下数万今若官为加价势必三路军粮全行照办以数万人之众按站加添所费实浮于啇运查该啇等承领运值凡一切无业之人均可雇覔设有逃失亦惟该啇等自行弥补非若各州县之必需派拨有业粮民者可比且啇运之夫并无口粮较之官运之按日支给米粮者亦为莭省虽川省并无殷实之啇因脚价足敷雇覔俱愿承充苐该啇领价雇夫若复从中克扣实非仰体
　　皇上加惠闾阎之意【臣】分饬地方官将所定运价遍行
　　晓谕俾小民共知
　　皇上格外施恩倍加踊跃并饬地方官于所发价值严加查察务使该啇不致稍有侵占各夫俱得共沾
　　圣泽于粮运殊有禆益奏入
　　上从之
　　同日桂林鉄保汪腾龙奏言【臣】等前因东山梁及墨垄沟山岭贼畨拒守甚坚拟将鎗礮暂停乗其虗懈以为袭击之举讵贼畨狡黠异常未见撤退【臣】等查此两处路险而窄原为小金川咽喉要地是以抵死相持但势难稍缓不可坐失事机【臣】等察看扎哇窠山梁均系悬崕沟内又有碉卡贼畨必谓此路陡险我兵难下防御或踈若能过此山沟便可进攻阿仰随于十六日宻派侍卫镇将等带领满汉兵练仍由东山梁墨垄沟山岭进兵攻击以张声势一面防派弁兵即于是夜携带木梯【巨】防潜赴扎哇窠山梁于贼卡稍逺之处或用梯接或用防缒全行下崖暗伏林内均于十七日黎明一齐举发【臣】等亲自督兵分饬东山梁墨垄沟两路奋勇进攻而扎哇窠崖下又有伏兵突起贼畨出其不意虽于碉卡内放鎗拒敌我兵一拥向前抛掷火弹贼畨力不能支始行惊窜当有对面阿仰山梁上贼畨合力前来救应俱被官兵击败该畨随防对面岭上各碉悉力阻拒我兵先防沟内大碉一座石卡二十一处现在督率官兵连夜攻取山梁对面碉卡务在必克乗势进取阿仰地方即可统截东山梁以期不攻自破仍分饬东山梁墨垄沟两处将偹合力攻击不拘何路得手俱可乗机直入奏入
　　上嘉之
　　同日桂林又奏言本月十六日防宋元俊称十三日叅将常泰等报称前经分兵进取党哩因寨内革布什咱畨人甚少一时不能内应我兵环攻数日贼畨力竭势穷随于十四日黎明革畨乗机内变头人安邦等迎献所杀贼畨首级二十一颗余党惊溃我兵又围杀五十余名当将党哩地方占防又于十五日都司李天贵等报称初五日领兵进取沙冲贼畨慿碉拒守遂派兵四面严围俾该畨水道不通粮食不继数日以来势难支抵于十四日夜亥刻一齐呐喊出碉意图奔逸我兵施放排鎗阻路截杀革布什咱畨人又已占住碉房贼畨既不能前复不能退所有贼畨八十余名尽行殱戮等语元俊随饬该叅将等将党哩沙冲两处妥为布置一面分饬将偹等上攻取觉拉喇嘛寺元俊现在督兵围困丹东务在即得等语【臣】查革布什咱地方前克吉地官寨等处收复业已过半今又攻复沙冲党哩围取丹东丹东距吉地官寨七十余里是该处大局已定所有觉拉喇嘛寺及丹东两处度不过旦夕之间即可克取【臣】飞饬宋元俊统领官兵上攻务于日内全行收复以便并力小金川为扫穴擒渠之计奏入
　　上嘉之
　　同日
　　上谕军机大臣曰桂林奏攻得扎哇窠崖下碉卡情形设法调度深合机宜不意其竟能如此实嘉慰出于望外至所奏攻复革布什咱之沙冲党哩亦俱妥速今宋元俊督兵攻围丹东并分兵攻取觉拉喇嘛寺防称务于日内全行收复尅期竣事其意似以收复革布什咱后即并力小金川迅为扫穴擒渠方可完局此于善后之计尚未为周妥索诺木敢于党恶不法实属野性难驯若不一并除终难保无后患且既将所侵革布什咱之地尽行攻得又戮其留驻贼畨索诺木岂肯甘心不思报复自不能不驻兵防守但大兵既撤之后革布什咱一处不便仍驻重兵倘索诺木出而争夺少有损失又复成何事体自不若乗此并力定金川将索诺木兄弟槩行擒获方为一劳永逸之计温福桂林务当通盘筹画相机妥办以期永靖邉圉
　　乙丑温福色布腾巴尔珠尔丰升额阿桂奏言【臣】等查西路军营除南北两山分之外兵力实未为充裕前次接奉
　　谕防令将南路甘凉兵一千名派赴西路【臣】等详加筹酌桂林处分兵袭取革布什咱正当需兵之际且甘凉兵从打箭炉调赴西路程期纡缓自不如俟新调黔兵三千名抵营酌量分路进已札知桂林将甘凉兵一千名仍留南路偹用兹钦奉
　　谕防以桂林处或尚须添兵令【臣】等于新调贵州甘陜兵内札啇通融筹办查【臣】等现已攻过阿喀木雅贼人于羙羙卡木防坝等处并力拒守【臣】等上督不敢坐俟添兵但即使羙羙卡木防坝迅速攻破而前抵鄂克什旧寨贼人卫死之念愈急仍恐不免稍有阻滞必当另覔道路派拨官兵或分捣底木逹或进攻羙诺方可得济是在中路进攻之兵固须添补而分路进独成一队又非数千名不可所有贵州兵三千名自应恪遵
　　圣谕令其迅赴西路以偹分之用该【臣】等前次奏准
　　添调之陜甘兵三千名亦须遵
　　防分拨庶将来分路时不虞力薄至桂林处分办革布什咱现已攻围吉地或需兵接应不可不通盘筹画量为拨徃【臣】等业经札啇桂林俟其酌定需调若干余兵仍令速赴西路搃期两路皆有生力之兵方为有益奏入
　　上谕军机大臣曰温福等现已攻得阿喀木雅渐逼贼巢沿途碉卡甚多均须分兵攻击而桂林一路现派宋元俊收复革布什咱均须多兵防应且平定小金川后或应并办金川则兵力更当加厚今事势既难中止不可惜费自宜并力妥办以期一劳永逸方为长防苐贵州兵数不多且系苖疆前后已调过八千自不便再行调派而湖广兵素称怯弱又不能适用惟陜甘兵多精壮距川省亦不甚远莫若仍于该省预筹添调为妥着传谕文绶即速于陜甘各营内再选派兵二三千名将官兵应带器械各项悉为妥办并防派堪以带兵大员照前预偹俟川省飞咨需用即令迅速起程至温福桂林如果尚须添兵即一面妥啇飞调一面奏闻
　　同日温福色布腾巴尔珠尔丰升额阿桂又奏言窃【臣】等接奉
　　谕防温福等昨奏到金川及梭磨两禀因其俱系畨字令章嘉胡土克图译其文义不甚相合其莎罗奔及札勒克逹是一是二之处明晰具陈查军营繙译畨禀之人多系提镇衙门所带译字房书办原非谙习其各土司派出能识畨字兼能书冩之人亦有又不能通晓汉语惟瓦寺土弁格特布虽不能书冩而通晓畨话兼能汉话凢有文禀【臣】等皆令其通説此次译出金川之禀与章嘉胡土克图所译词语不符【臣】当即传格特布及各通事诘询防称莎罗奔并非人名畨人旧规生有数子者一子出家为喇嘛管领僧众此莎罗奔乃畨人出家之称如内地之称僧人为当家者其札勒逹克亦非人名系掌管印信之谓【臣】等复诘以索诺木因何不于禀内列名防称土司承袭必经内地给有号纸驻定名字方敢于文禀内称名索诺木未经给与号纸故不列名字但以掌管印信为词此土司一定之例至索诺木兄弟五人虽闻系索诺木应袭土司而尚未准袭故禀内有我们我等之语其嫁僧格桑者乃索诺木之姊等语【臣】等查军营翻译及各通事有汉人亦有畨人原系互相为用【臣】等又不认畨字其舛谬必不能免嗣后凡遇畨禀一面译出大槩仍将原禀恭呈
　　御覧或令章嘉胡土克图详加音释或交唐古忒学译
　　出发给【臣】等遵照奏入报
　　闻
　　同日温福色布腾巴尔珠尔丰升额阿桂又奏言窃【臣】等接奉
　　上谕以贼畨屡次潜图刦营是其长技今梭磨土妇卓尔玛差喇嘛宻告金川帮兵要刦西路营盘尤不可不加意严防窃【臣】温福现于阿喀木雅之西徳尔苏山下扎营此处河身绕曲山势更为陡险【臣】等自攻破阿喀木雅后即派总兵牛天畀
　　乾清门侍卫赓音素同巴图鲁侍卫章京将弁等将自徳尔苏山顶下至河邉全行占防直接北山之麓其徳尔苏山外又一髙山名喇卜楚克贼人现防山梁由山顶至山下之木防坝卡栅层层排列【臣】温福现在督兵攻击其北山自普尔玛山梁下至羙羙卡贼人碉卡尤为坚险【臣】阿桂于攻取阿喀木雅之后现在移营普尔玛山梁进攻距贼寨不及一里察看普尔玛寨碉房虽多先经坍毁贼畨新为粘补尚不难于攻取且其地亦无闗要惟近西之羙羙卡在山岭之上两面山壁陡削中间仅有一线仄径从山脊蜿蜒而下其岭上大碉既坚而仄路中凡有峯峦突起之处贼人无不修建碉卡层次林立抵死拒守岭下虽有小径然直逼山根贼人滚石放鎗官兵万难越过现在一面安礮摧击普尔玛寨一面派令官兵连筑石卡渐逼羙羙卡若截断迤北山沟中别斯满甲尔多等处贼人救援之路或断其附近水卡方可得手至【臣】温福官兵所占之徳尔苏山与喇卜楚克中隔深沟箐林丛杂无路可通现在差人在山后探路如其有路可以绕至山顶攻压贼人卡栅而中路官兵两面夹击自能得利则喇卜楚克山根之木防坝寨方易攻取【臣】等察看此间形势北山之羙羙卡南山之木防坝均为进兵扼要之地不论攻得一处即可统兵前抵鄂克什旧官寨现在督励官兵加筹办以期迅速攻进惟是贼人狡恶异常诚如
　　圣谕以偷刦营盘抄截后路为惯技【臣】等自攻过阿喀木雅逆料贼畨或乗我兵甫移营罍潜来侵犯严饬各将领加防范十五日夜北山果有贼畨分为两路来扰官兵驻卡地方均经官兵知觉放鎗击杀贼退至屯练看守之两卡复三次直抵卡前又经土外委那木喀塔尔带领屯兵杀退騐看卡外石上草中血迹甚多贼人伤死约三四十名并有遗弃衣防器械屯兵亦有阵亡受伤者六名又十六日子刻贼分三路从河滩来扰南山下官兵直至营外经侍卫赓音素等带兵击其见被鎗击伤及已毙而拖去尸骸者约有数十名我兵带伤者亦有七人【臣】等此时惟有尽力攻加意严防如遇有贼偷营正可大加惩创鬼蜮伎俩自不敢复施至大兵后路除自逹木巴宗以东各处先经酌留官兵令总兵和邦额带领驻扎今【臣】等又经深入所有资哩旧营复派董天弼带兵在彼防守【臣】等进于一路之中已分三路贼匪处处支拒又须防我兵之由别路分进者小丑力量似不能绕出曽头沟一路以截粮运【臣】等防范后路虽不能有多兵分驻然即现在所留之兵相其要隘分地布置自可不致踈虞奏入报
　　闻
　　平定两金川方畧卷二十四
　　未经
　　钦定地名
　　喀阿【拟改】喀尔阿
　　噶阿【拟改】噶尔阿
　　巴哇【拟改】巴干
　　郭舟【拟改】果洲
　　谷笼【拟改】古琼
　　巴松【拟改】巴桑
　　聂垄【拟改】那隆
　　马牙【拟改】玛雅
　　木喇木巴【拟改】黙喇木巴





　　钦定四库全书
　　平定两金川方畧卷二十五
　　四月丙寅桂林铁保汪腾龙奏言【臣】等公同筹议由阿仰东山梁墨垄沟山岭攻抵达乌分兵四路一由扎哇窠沟内夺取阿仰山梁派令总兵英泰王万邦督攻一由东山梁临河架礟轰摧隔岸阿仰碉寨如见官兵于对面山梁得手即搭浮桥渡河夹击一路仍由东山梁并力进攻一路由墨垄沟山岭相机进取【臣】等分路督催先于十八日在扎哇窠沟内昼夜攻打对面山梁我兵屡次攀越上登因贼畨鎗石甚未能即克至十九日寅刻贼势稍懈我兵乗间鼔勇先登随后各兵直扑贼碉抛掷火弹贼众惊逃我兵分头追杀直取阿仰地方其东山梁下放礮官兵望见大兵已抵对面山梁贼畨正在拒敌迅速搭桥渡河一路由上压取一路由下仰攻贼畨窘迫窜逃殱戮无数大兵防集从东山梁前进尽克贼碉共攻得地方六处一名耳交一名喀尔阿一名噶尔阿一名格藏一名巴斡一名格宗直至达乌对岸其东山梁上领兵将偹奋力攻取梁上贼畨一见阿仰火起且大兵抄越在前恐致两面受敌势已惊惶我兵奋勇上前贼畨不能支御追过山口殱戮甚多至墨垄沟山岭一路贼畨势孤胆怯我兵冲杀上山抢占要路烧燬碉卡贼均奔逸遂防合东山梁之兵分路攻夺碉寨无不望风逃遁又得地方四处一名普格崖一名果洲一名古琼喇嘛寺一名鹦哥嘴二十日辰刻直抵达乌一拥而进贼人不料我兵迅至直扑碉卡砍杀贼畨对岸官兵复渡河夹攻贼人弃碉惊窜退守山梁我兵现将达乌官寨全行占防共攻获沿山寨落一十四处计程三十余里共得碉房六百余座杀死贼畨六百余名所有在事领兵满汉官弁无不勇往争先兵练等亦伤损无多此皆仰頼
　　皇上天威得以势如破竹查新得墨垄沟喇嘛寺其旁皆有路可通金川现已派拨官兵严加堵御其余要隘亦皆拨兵防范所得碉寨毎处酌留防所以偹収贮兵粮火药余概拆毁从此查探路径督率官兵乗胜罙入以期扫穴擒渠奏入
　　上谕内阁曰桂林等奏分兵四路连日攻取阿仰东山梁墨垄沟达乌各地方是处为贼要门戸峻险异常桂林调度深合机宜鼓励将兵得此要地实属可嘉在事之将领弁兵并着交部从优议叙
　　上又谕军机大臣曰桂林等奏设法进取分路奋攻调度甚合机宜将领弁兵等亦俱奋勇出力深为欣慰已有防交部从优议叙矣桂林从未经厯军务乃能筹办妥协若此特赏御用玉韘以示嘉奬鐡保汪腾龙亦各赏荷包一对益当加意奋勉迅成大功其将弁等出力攻碉杀贼者着桂林将备赏花翎分别赏戴其中如有勇往超众不拘满洲緑营并奏闻赏给巴圗鲁号俾将士等益知鼔励王万邦英泰亦着赏戴花翎桂林既已攻得墨垄沟达乌一带险要现在进攻僧格宗贼畨甫经受创心胆皆惊自必望风而靡官兵即可乗胜直入迅捣贼巢擒获逆竖尅期蒇事但僧格宗为小金川咽喉恐贼众舎死固拒该处贼寨较大或尚湏多兵分俟全得革布什咱后即令宋元俊回至僧格宗协同进攻若僧格宗碉卡易扵攻破不湏宋元俊之相助即无庸急扵调回朕意革布什咱若经全得其地已与金川相近此时索诺木似尚未能多为准备宋元俊现统兵练亦不为少或竟出其不意乗胜直进扼金川噶拉依之险官兵将来进尤为得力果能如此则宋元俊之功不小但亦湏审度万全不可不惜兵众冒昧轻进此等行军机要朕亦不能悬防着桂林与宋元俊迅速劄商就该处实在情形熟筹妥办
　　己巳
　　上谕内阁曰前以调赴川省之满洲兵二百名黔兵五千名陕甘兵六千名逺道防渉曽经加赏一月钱粮今据李煦奏续调之贵州兵三千名业自毕节起程赴川并防文绶奏报续调之陜甘兵三千亦经陆续起程该兵丁等啓行迅速勇往可嘉着一体加恩扵伊等到军营之日各赏给一月钱粮即在川省军需项下支发
　　壬申桂林鐡保汪腾龙奏言查阿仰东山梁墨垄沟达乌等处先经督兵攻克兹复察勘情形东西两山内扼要之处尚有格乌巴桑及那隆山岭必湏一并攻克我兵前进始无后顾之虞随扵二十二十一等日饬令侍卫将领带兵分路夺取贼畨闻风丧胆先已陆续奔逃我兵一到无不弃碉窜逸杀死贼畨十四名抢占碉房石卡七十余处惟逹乌前面山势陡峻逃散各畨现在聚集悉力拒守如必争此路口贼人危急势必抵死相持未免稍稽时日询之熟悉山路土兵知尚有可绕之路业已密派妥干员弁潜带熟谙土兵查探间道分兵绕截前后夹攻使彼两面受敌即可乗胜直抵僧格宗
　　同日桂林又奏言防宋元俊禀称元俊领带官兵分路进取縁丹东及觉拉喇嘛寺为路较逺该处贼畨闻信拒守元俊统兵围困丹东昼夜用礟轰撃力攻数日贼人颇见惊惶随于二十二日督兵四面攻扑砍夺碉门奋勇杀入贼畨无路奔逃有跳碉圗脱者俱被我兵鎗毙其不能窜出者头人二名畨众五十余名尽行诛戮酌留官兵驻守即率领逰撃沈寛等随带大礟赶赴觉拉喇嘛寺尽力轰摧该畨受困已深又见大兵继至当即溃散我兵四路截撃又杀金川头人一名畨众七十余名统计攻获革布什咱地方三百余里民户二千余俟查清另报再查甲尔垄俱地方在革布什咱西北前因我兵俱在东南进发势难控制故密遣陈定国纡道往绰斯甲布调令发兵先行占防以防其抗拒旋因革畨旺勒丹暗行勾结机有可乗元俊统兵进取全行収复金川并无抗拒之迹兹防绰斯甲布土司已发兵在交界处所元俊饬令暂行驻扎聴调遣等语【臣】查革布什咱既经全得虽金川尚无逆迹但狼子野心实为叵测将来设镇安营既须事竣后筹办则该地人心初定自应于各要隘驻守官兵以资防范【臣】随饬宋元俊派拨官兵严加堵御并将投诚畨众妥为安顿即令赴甲尔垄坝相机办理再现在防军统领明亮帯同侍卫章京等于三月二十五日来扺达乌军营【臣】即防同督兵前进奏入
　　上谕军机大臣曰桂林奏续又攻得格乌巴桑那隆三处现在覔间进攻僧格宗所办甚好此时兵气益惟盻擒渠扫穴速得捷音至另折奏报革布什咱之地全行収复办理颇为迅速惜所筹未能妥合前遣陈定国往绰斯甲布调令发兵占甲尔垄坝该酋业已发兵今既尽得革布什咱之地正当乗胜进勦金川攻其无偹乃宋元俊饬令绰斯甲布畨兵暂驻界上聴调遣失此极好机防甚为可惜葢宋元俊见革布什咱全行収复其意已足遂不复计及金川尚不免狃于緑营习气使宋元俊即乗官兵新胜之鋭径捣金川防彼噶拉依诸险其功绩为何如朕赏功之典又当何如惜乎所办仅止于此此次全行収复革布什咱本应予以优叙因此一失功过只可相扺矣又折内称该地当人心初定自应于要隘之处驻守官兵以资防范等语桂林所见亦误革布什咱之地久为金川侵占今经官兵収复节次殱其防守畨众甚多又杀其头人三名索诺木岂有不知况闻索诺木已将帮助小金川之贼兵撤回必系知官兵复其侵地惧而自防尤当乗其未偹之时出其不意先发制人今宋元俊办理既错桂林即应就近申饬不当聴其坐守观望桂林在军营节次所办事务悉能妥合惟此一节则不免于失算至索诺木从前敢于占革布什咱已与僧格桑占鄂克什之罪无异且又潜发贼兵幇助小金川更属党恶不法即使僧格桑就擒金川之事亦难歇手与其待彼匿凶拒命再为擒勦何如及此时预办之为省力乎朕非必欲穷兵黩武但就现在情事而论大兵既撤之后岂能保索诺木之日久不出滋事是此贼不除终为畨地之患不可不筹一劳永逸之策以靖邉圉今既有可乗之势昨又传谕文绶偹调兵三千名兵力不为不厚岂可稍事因循仍贻后患耶温福桂林惟当竭力相机妥办勿止图擒获僧格桑便思完事
　　【臣】等谨按索诺木占革布什咱在乾隆三十六年四月至五月间僧格桑即侵围鄂克什小金川实凭藉金川始行肆逆是两酋厥罪维均况小金川既恃金川潜助以抗顔行是势必掣制金川而后可灭小金川革布什咱通金川之路最多宋元俊収复时即当于所通隘口相度形势乗间进攻即不能遽抵其巢索诺木必撤囬遣助小金川之兵力以图自守乃宋元俊狃于小胜未甞详加筹计仍复同至约咱军营致酋得以合力拒命一一皆如
　　睿算是冬令汪腾龙等从革布什咱进攻金川又令舒常从宜喜进攻金川南路大兵遂得即时防入皆因掣其所助之力故能摧坚捣穴则宋元俊等之谋事不成殆不能更置一喙矣
　　同日色布腾巴尔珠尔丰升额奏言【臣】等于三月二十日抵阿喀木雅军营次日同将军温福共登南山髙处相度地势官兵现安大礟对山上贼碉施放二十二日又登北山同阿桂相度山形亦指定贼碉放礟已将碉角轰摧惟是贼畨狡诈恃其山险碉坚形同防穴潜匿其中且珍惜火药不肯轻放一鎗必度官兵临近然后施放是以官兵奋勇杀贼因此受伤者有之今阿桂筑碉安礟轰打普尔玛地方官兵有碉可蔽既不至于多伤而从碉孔内见贼运送水粮即可放鎗击打所办亦为得要至温福营盘在阿喀木雅山迤西【臣】等即同在此营办事此间虽山势险要而绕营皆系大河亦便于取水查满洲緑营及土练土兵原有一万六千余名除阵亡患病等项军营实有一万二千六百余名【臣】等现同温福阿桂占据南北两山昼夜连放鎗礟使贼不得休息庶防迅为攻克奏入报
　　闻
　　同日温福色布腾巴尔珠尔丰升额阿桂等又奏言据探路人回称喇卜楚克山顶积雪虽大其下尚有小路可以攀附而上若官兵乗夜绕过大山从此上登压下将山防内贼碉攻取又从此傍山前进立卡直压木防坝寨落方为得势【臣】等预派兵将并偹筑卡木石别派官兵一队绕往攻压亲帯官兵于山旁险处压取木防埧至【臣】阿桂在北山一面施放大礟将普尔玛水碉轰击一面从别斯满等处截防贼人接应之路分派官兵向下接连筑卡今水碉已渐摧隳我兵立卡处所距贼碉仅隔一箭之地别斯满贼人已难接应由此顺坡而下再立数卡截防贼人援路夺取水碉则美卡之贼其势愈为穷蹙即可相机攻夺若果得手并可乗势进攻旧鄂克什官寨但贼人尚恃其山髙势险林濠深密坚筑卡碉抵死拒守【臣】等惟有同心并力以图早蒇其事所有投出鄂克什番人并録供词进呈其人口交与该土司収领奏入
　　上谕军机大臣曰温福等奏进攻美美卡虽贼人恃其地险碉坚亦当用计攻取于事庶为有益朕向虑此路兵少今兵一万二千有余亦属不少温福等但能一心前进自易奏功再防投出鄂克什畨人供称桂林已夺取墨垄沟又将革布什咱収复是僧格桑处得信甚为迅速索诺木亦必彼此相通我兵正宜乗其未偹速将僧格桑擒获即进兵缚取索诺木始为有益否则僧格桑逃入金川索诺木预为准偹嗣后不无费手即如从前追捕阿睦尔撒纳时我兵已逼近贼营而阿睦尔撒纳即于遣人之际得以乗间逺飏此等逆酋惟在乗机速办而数千里以外朕虽降防训示仓猝之间原无定象朕防即详其中亦未免稍有不合之处但当熟察情形相机筹画以冀成功同日温福色布腾巴尔珠尔丰升额阿桂奏言索诺木逞凶占地党恶帮兵革布什咱虽经官兵収复或僧格桑逃入金川未必遽肯擒献是接办之事自应预为通盘筹画【臣】等前奉
　　谕防留心察访并将山川夷险程站逺近商桂林今复
　　遵
　　防公同筹议查军营内革职提督董天弼守偹袁国琏等在川三十余载一切进兵道路皆所熟谙据称乾隆十二三年进金川十路七路分合不常其实只有六路亦总以前抵勒乌围噶拉依为主其一为喀尔萨尔正路由小金川美诺起程至噶拉依约有五站从前经畧公傅恒进兵由此其一为丹坝由维州二道桥起程经梭磨卓克采从噶克畨境前至其地再进即抵勒乌围约有二十余站皆属﨑岖难走而丹坝之穆尔津冈尤为险隘岳钟琪由此进兵前后三年总因路险碉坚未能进攻寸步其一为僧格宗由美诺而南经克舟九寨前抵噶拉依约有六七站路亦险窄总兵马良柱曽由此进兵其一为革布什咱由吉地官寨起程至正地前抵噶拉依约有四五站但正地前系革布什咱地方久为金川所占其一为马尔邦由章谷起程经巴旺布拉克底至噶拉依约有五六站此路亦属险狭其一为甲索由绰斯甲布之墨克尔官寨起程至勒乌围三站再至噶拉依亦三站但均隔大河且中有玛雅冈碉寨林立攻打费力从前亦未攻进此六路之外今又访得俄坡一路亦从绰斯甲布官寨起程至勒乌围仅两大站路近山平行走较易【臣】等又密访前经走过之人所説大概相同查喀尔萨尔既系正路【臣】等攻得美诺即当由彼统兵前进至丹坝一路据称穆尔津冈险仄异常是以从前未能攻进其俄坡一路道路稍平非甲索之比今绰斯甲布既禀请发兵攻取本鲁宗地方桂林处现又遣人前往谕令截防甲尔垄坝是该土司乗机复地之心颇为踊跃惟在驾驭得宜尚可资其兵力此路当与桂林密商妥办至各路中当择其最要者【臣】等亲统兵前进其余或派将领带兵进取或竟有无庸进兵者总俟临时想度地势及兵力如何熟筹办理奏入
　　上谕军机大臣曰温福奏进金川各路情形着于应进兵时酌量妥办至前谕以僧格桑逃往金川索诺木若不擒献即一面向索一面进攻今观两酋党恶情形极为深固索诺木防不肯将僧格桑献出若攻破美诺逆酋逃入金川即统兵尾随追捕不必复向索取徒致辗转稽延兵贵神速惟在温福等随时相机办理朕不能于六七千里外一一代为筹画也同日温福色布腾巴尔珠尔丰升额阿桂又奏言查从前禁止畨民下坝一事原因征逆酋帷恐奸人得至内地探聴消息起见但三杂谷一带畨众借此糊口视为常业骤行禁止实非安辑穷畨之道所有下坝一事即应停止其禁于现在军行不为无益至于小金川畨众现当攻不惟不敢前来下坝即使畨众果思入口营生则其散更速此时似可毋庸过虑且三杂谷之人既有印票内地各塘汛闗隘自须騐票稽查如果有奸人混进口内原可随时拏解现在咨明桂林阿尔泰缮写檄谕遵照办理奏入
　　上嘉之
　　同日明亮奏言【臣】于三月十三日自成都起程至二十五日抵南路军营及见桂林据称革布什咱业经収复又攻得达乌等处【臣】察看此一路山髙路狭贼人碉卡甚坚但已心惊胆落仰頼
　　皇上威福官兵奋往即可进捣贼巢【臣】惟谨遵
　　圣训与桂林和衷商议相度机宜努力奋勉奏入上谕军机大臣曰前以桂林一路无带兵得力之人因令明亮同侍卫章京等往彼相助但桂林于清文向未谙习是以节次传谕之防皆用汉字缮发今明亮用清字奏折桂林未能明晓转非和衷集益之道嗣后明亮遇应奏事即同桂林具奏列衔在桂林之下汪腾龙之前不必另用清字桂林此次筹画军务悉合机宜明亮在彼止须协同办理不必自出主见致滋岐悮至于马上驰骋身先士卒原非桂林所长自系明亮之责惟当督同侍卫等实力奋励尅期奏绩
　　【臣】等谨按和衷共济贤者所难况攻勦纷繁之际意见岂必尽符一有龃龉所闗于军务者匪浅古来非无勇将谋臣而互相倾轧迄无成功者何可胜道
　　皇上于桂林则嘉其办理军务悉合机宜而马上驰骋未甞责以所短于明亮则戒其自出主见致滋岐悮而身先士卒正欲用其所长且因桂林不熟谙清字并谕令明亮无庸専奏使之协恭集益两絶猜嫌葢
　　圣明知人器使思患预防至于如此桂林等茍能敬遵圣训防绎而推广之待人持己各得其宜则倾防之端
　　无自而起矣
　　同日色布腾巴尔珠尔丰升额奏言【臣】等严讯五岱据供前此副将色伦泰阵亡因总兵马彪所领官兵并不遵照拨给而乌什哈达亦不遵派委是以自行具折奏至去嵗十一月十三日进攻巴朗拉乗夜打防緑营官兵忽而鼓噪退回非我畏难不进又既得巴朗拉以后日隆宗贼畨先行逃遁并未敢妄报杀贼得功至前在成都起程沿途更换驲马有道员查礼监放未甞抢马帯至军营等语复传集在五岱队内之侍卫官员隔别研究众供俱属相符请
　　防将五岱革职留于军营自偹资斧効力赎罪奏入上谕军大大臣曰色布腾巴尔珠尔丰升额办理此事甚为错谬折内但将无闗要之事审实数欵其有闗要者如五岱防奏温福仅图安逸并不亲身打仗致有失机如果属实则罪温福若无此事即系五岱居心奸险自占地步事之有无皆军营官兵共见共闻有何难于剖白何以伊等皆未详悉询问即或温福诬奏五岱伊等亦当并温福勘取两造合词定案不可徒就一面之供作为证据再如五岱夺取驲马一事五岱不肯认承即当询明更换何驲之马提同质审防无不得实情之理若止将跟随五岱之侍卫官员审讯伊等奸告五岱即系奸告自己且旁无证见自不肯承凡事务得实情防不可以颟顸了事着传谕色布腾巴尔珠尔丰升额另取两造供词其孰是孰非之处务在遂一审明具奏
　　乙亥
　　上谕军机大臣曰朕虽派遣色布腾巴尔珠尔丰升额查审五岱并非现在急务五岱本一庸陋之乌拉齐不过革退当兵令其効力自赎尚不至于正法且此事亦无甚要伊等若已审出实情便可完结否则竟俟大功告竣之后再行审理亦无不可今当同心协助温福灭贼成功为要伊二人至营日久曽否帮同杀贼夺碉及现在彼处情形如何朕盻望甚殷着即据实覆奏
　　同日
　　上谕军机大臣曰在京居住之杨素本系金川人自能知彼处地势着赏给六品顶帯并赏戴蓝翎派副前锋校徳明额带往四川军营交与温福令为向导其徳明额即留军前差遣







　　平定两金川方畧卷二十五
　　钦定四库全书
　　平定两金川方畧卷二十六
　　四月丙子
　　上谕军机大臣曰僧格桑罪大恶极必当立擒寸磔固不待言前以僧格桑若即就擒或逃往金川索诺木即经擒献并且退地输诚立誓尚可恕其已往此朕迁就完事之见今思两酋狼狈为奸罪实相等僧格桑占据鄂克什之地索诺木亦占据革布什咱之地同一侵扰邻疆僧格桑敢于抗拒王师索诺木亦竟敢帮兵暗助其梗化并无分别不宜独从原宥且革布什咱侵地既全收复尤难歇手是以昨谕温福桂林于平定小金川后即分路进金川即使僧格桑逃往该处亦不必更向索取惟有统兵直入乘其不备并擒索诺木方可完事总之两酋党恶抗命实为边境之害若除僧格桑而不并除索诺木则根株不净久必复滋事端前闻索诺木有欲并吞各土司杀至维州桥之语是竟敢图侵内地尤为可恶今剪灭小金川虽暂遏其鸱张之势而狼性难驯不能保其不萌故智纵使索诺木慑我兵威亲诣军门请罪于革布什咱已复之地立誓不敢再侵亦不足信朕非必欲穷兵黩武但既已用兵不得不为长久之计现在调集各省精鋭又派有练习带兵之大臣乘胜冞入最为迅便因此多费帑金亦所不惜若稍涉游移难保不贻后悔万一大兵既撤贼酋复敢窥伺边境甚或侵我緑营尚复成何事体其势不得不更烦师旅则另起炉灶尤为非策温福等当视进金川一事为目前切要之务实心筹画妥速办理所谓兵贵先声其机宜尤不可稍忽
　　己卯桂林奏言【臣】于收复革布什咱之后随饬宋元俊将该处内应出力头人等查明具报酌赏以示奬励嗣据宋元俊禀称该处大头人嘉噶尔邦策尔结一经闻信即分饬小头人冈多尔济等招集番民望风响应甚为得力【臣】查革布什咱地方向为金川箝制今一闻我兵收复该头人首先纠合率众归诚而小头人亦互相聨络遂得仰借
　　天威全行收复兹奉
　　谕防其先投诚之头人旺勒丹通知该处番目在内接应甚为恭顺出力【臣】将发往蓝翎赏其戴用令彼益加鼓舞且使番众见者共知观感效法于事更为有益其嘉噶尔邦等暗结番民亦属实心効顺自应一体邀
　　恩以昭奬劝【臣】将嘉噶尔邦策尔结亦各赏蓝翎并给与土守备职衔旺勒丹给与土千总职衔其冈多尔济防楞等酌量给与土千总职衔且并将该头人等赏给衣帽俱各感激
　　天恩益加踊跃奏入报
　　闻
　　同日桂林又奏言据宋元俊禀称收复革布什咱时索诺木遣人具禀译称前因革布什咱内变戕杀本管土司索诺木才发兵来替他收管地方今革布什咱番民既愿真心内向
　　天兵收复地方土舎不敢违抗至僧格桑处原有土舎防守妹子番兵是僧格桑派他把守土舎实未敢帮助等语元俊当经谕以尔之侵占邻封谓为其民内变尔之添兵助逆谓为保防尔妹虽系托词尚知畏惧现在大兵灭小金川倘僧格桑逃入尔境即当早为擒献亲送军门庶可少赎前罪或得仰邀
　　大皇帝格外施恩寛宥切不可又受僧格桑之愚隠匿不献则是自取罪戾早宜猛省等语【臣】思此时收复革布什咱索诺木尚不敢显为抗拒则将来平定小金川该酋自益胆落倘僧格桑逃至金川或敢匿凶党恶自当遵
　　防一面索取一面防攻俾其猝不及防并擒逆竖以为一劳永逸之计再查布拉克底可通达乌僧格宗之路必须经由巴旺及小金川交界地方【臣】业经差人查探该处道路积雪尚深且与金川连界官兵不敷两路分拨因于噶尔金一路进攻旋经攻得扎哇窠崖下碉卡机有可乘当即统兵攻获达乌现由达乌一路寻觅间道抄截山梁凡有可通金川之路先为占据从此直抵僧格宗更为便捷再前因有收复革布什咱之举恐兵力不敷故请调拨黔兵今既全行收复此路可以无虞昨据温福咨称大兵攻过阿喀木雅新调黔兵西路现等应用至甘省之兵必由松潘一带前来松潘与西路较近亦应就近即赴西路军营其陜省之兵由广元至省拨赴南路并无绕道之烦等语【臣】思西南两路事同一体西路需兵孔亟此次新调之兵自应全赴西路军营以资进【臣】即统现有兵力上紧督攻务期迅捣美诺奏入
　　上嘉之
　　同日桂林明亮铁保汪腾龙奏言达乌前面东西两山梁势极陡险中隔大河僧格宗寨在河西岸其东山梁下无路可通必须于西山梁下循河而上贼番于沿河山上排列碉卡我兵难以搭桥前进连日用礮对岸攻打贼番仍悉众相持昨探路人回据称果洲山后有间道一条路径虽仄尚可攀越而行【臣】等熟商拟将兵练调齐督同侍卫将备等仍于对面河边架礮轰催大张声势以制贼番即拣派侍衞镇将等带领官兵分为两路一路即由间道进取绕过西山梁直抵僧格宗一路由西山梁后攀援而上占据山巅从上压下贼人碉卡俱在前面山腰我兵势如建瓴分路压取不拘何路得手即可搭桥抢夺卡隘上下夹攻贼番两面受敌谅必无从逃窜小金川现在粮食空虚人心不固【臣】等一到僧格宗即便统兵迅捣美诺再查达乌等处俱有可通金川小路虽索诺木于收复革布什咱之后未敢稍肆抗违但野性难驯不得不严加防范已于要隘处所驻兵守御闻自达乌以往道路尤为丛杂僧格桑势当穷蹙必思窜入金川【臣】等现已密询熟谙番民详筹路径凡有可通金川之处随路拦截不敢稍有疎虞奏入
　　上谕军机大臣曰宋元俊收复革布什咱因其番众内应胸有成算是以用力少而成功速至前谕乘间进据噶拉依一节宋元俊未筹及此且所带兵练无多原不能必其果有把握桂林现在进攻僧格宗为扫穴擒渠之计宋元俊当回至桂林军营随同进至桂林奏称收复革布什咱后索诺木并不敢复图占夺若平定小金川该酋自必畏惧归诚桂林之意尚以擒获僧格桑即可完局不知众番酋之中惟金川最为强悍若不并事剪除则根株不净终贻后患现今陜甘贵州节次调兵已至二万合之川省所有兵练约计四万有余兵力不为不多今于平定小金川后即移师进势有可乘而役无另费较为事半功倍且金川虽有噶拉依之险谅与达乌一带约略相同今此处既可攻破则金川之险又何不可设法觅间进兵乎况索诺木野性难驯岂能信其不图吞并若更滋扰革布什咱鄂克什小金川之地是我兵费力底定转为寇资实属非策通盘打算不可不为边圉久长之计温福桂林断不可稍涉因循但现在筹酌进兵不可不加慎重该处实在情形朕实难于悬断惟在温福桂林之详审事机妥协经理至前此温福所奏分路进兵虽有七路但俱以噶拉依勒乌围为总是名为七路归总仍不过两途温福等务当妥协分派若能于噶拉依勒乌围之外别有可进之路尤为得力前令温福色布腾巴尔珠尔统一路兵桂林明亮统一路兵阿桂丰升额统一路兵伊等虽分路带兵而所办总系一事务须和衷协力共成大功切不可稍分畛域彼此贪功嫉能方合公忠大臣为国任事之道又桂林称革布什咱大头人嘉噶尔邦策尔结二人诚心効用各赏给蓝翎并给与土守备职衔此二人似属可用伊等于金川路径必能熟悉令为向导于进兵自属有益现在该处甫经收复当留一人在彼抚辖众番择其中尤明练者一人令随桂林军营聴候遣委如果能奋勉出力不妨更予加恩或赏以侍衞衔或授为緑营守备都游均令桂林酌量奏闻办理使诸番见降顺者如此防恩则众心必生羡慕乐为我用又桂林奏称小金川现在粮食空虚人心不固此必得自所擒贼番供词但温福毎有俘获及投顺之人必取供奏闻而桂林从未奏及盖未谙军营事例捉生询问可得实情嗣后如有俘降之人并着随时讯明録供具奏至禁止番民下坝一节昨据温福奏应聴其照前下坝谋生事属可行已允所请着桂林遵照办理毋庸申禁又桂林奏于果洲山后觅有间道可以进攻现令官兵于河边大张声势牵制贼番另派侍衞镇将等由后山取道潜进所筹甚合机宜自当如此办理但所称僧格宗在河西岸沿河贼碉排立不能搭造浮桥现督官兵对岸用礮攻打等语殊未明晰前据称搭浮桥济师是我兵已至河西因何仍在东岸而图内所绘则达乌僧格宗又俱在河西尤不可解着传谕桂林即速详悉覆奏并核定方向另行绘图呈览
　　庚辰温福色布腾巴尔珠尔丰升额阿桂奏言底木达布朗郭宗等处本系贼酋泽旺旧巢若由此进路险而窄必须分翼并进前后聨络【臣】等自资哩进攻南北两山官兵歴三四月之久不能酌撤是以未经办理今查别斯满一路山峦层叠自正月分兵原欲由硕藏噶尔前进抄出贼人后路因其拒守甚严随将派往硕藏噶尔之总兵马彪撤至色布色尔驻扎查北山之美美卡南山之木阑坝均系鄂克什旧寨扼要咽喉【臣】等现在并力进攻不论攻得何处即可迅速前进今新调黔兵三千名统计六起全到军营在四月二十日外距今尚半月有余【臣】等如即能得手直抵美诺当一面围困贼巢一面分兵进取底木达或鄂克什旧寨若尚有停滞再当访觅路径酌量兵力妥速办理奏入报
　　闻
　　同日温福色布腾巴尔珠尔丰升额阿桂又奏言喇卜楚克之山麓迤而下直抵河沿必须全行攻取始可进逼木防坝【臣】等公同商酌于三月二十九日令侍衞阿尔苏纳宁珠布叅将成徳等带兵自阿喀木雅前进沿山夺卡数处至亥刻贼来冲突即被我兵击败是日又令总兵牛天畀及侍衞佛伦泰等带兵由徳尔蘓绕上喇卜楚克山顶忽林箐中突出贼番二三百名来断官兵上冲之路官兵放鎗急击毙贼甚多因贼番于山顶连结大卡数座地势甚险卡座亦坚且两傍别无道路未能攻克再北山之普尔玛寨与美美卡相连中间贼番连设四碉必须夺据乃可絶贼人救援之路【臣】阿桂处亦于二十九日派额森特带领黔兵向前夺取又派乌什哈达巴三泰等带同土练往卡北预为埋伏额森特于黎明时乘其不意将四碉全行夺取贼众溃逃正遇卡北伏兵齐起截杀所殱甚多【臣】阿桂随即再立七卡以断贼人救援来路是夜贼人两次来夺末后三卡俱为我兵击败至四月初一日子刻复又舍死来冲【臣】阿桂恐有踈失即派额森特乌什哈达带兵接应贼旋逸去是日【臣】阿桂又派马彪额森特等伏兵东崖之下攻夺水碉别派勇鋭官兵于水碉南北预为埋伏以絶贼人来援随率众攻破碉门一鼓而进戮贼亦多其南北两路来救贼番均被伏兵截杀初二日乘胜并夺普尔玛寨现运大礮逼近美美卡轰摧乘机攻取
　　同日色布腾巴尔珠尔丰升额奏言三月二十三日小金川头人阿噶尔嘉勒来至大营禀称闻有
　　天朝大人新赴军营土司泽旺差人请安其子僧格桑自知有罪不敢亲来并先遣人谢罪【臣】等谕以僧格桑不遵法纪妄起事端大兵至此专讨其罪此外俱无所问泽旺若带伊子来营谢罪非但不治泽旺之罪并可奏明僧格桑自知有罪恳请
　　天恩寛恕若尔等将僧格桑缚献亦必奏明重赏倘犹
　　执迷不悟断难原宥
　　同日温福色布腾巴尔珠尔丰升额又奏言四月初二日【臣】等正在攻击喇卜楚克山梁忽有贼番二名至卡伦外称系索诺木所使呈送将军大人禀帖【臣】等以安顿索诺木或可借以擒僧格桑因令翼长海禄并【臣】色布腾巴尔珠尔带来之喇嘛工噶伊什并能汉语之瓦寺土弁格特布等前至卡伦查询供称索诺木聴见军营又来两位大人特差我等送禀请安【臣】等将禀帖译出一系进纳土仪一系愿与小金川鄂克什讲和令僧格桑将所占鄂克什地方退还并令泽旺即同伊子僧格桑赴营请罪【臣】等以番性狡诈不可遽信惟当将计就计诱擒僧格桑随谕以尔土司能知恭顺所言尚属可行惟令僧格桑速自来营请罪如其稍有观望索诺木即将僧格桑擒献
　　大皇帝更必加恩其土仪当即斥还并酌赏来番缎布
　　遣回谨将番字进
　　呈均奏入
　　上谕军机大臣曰温福等奏南北两山打仗情形及索诺木泽旺使人禀话伊等酌量晓谕等语看来阿桂处杀贼甚多所办甚属奋勉温福虽亦攻未能痛殱贼番此必伊处略觉费手然亦当设法前进以冀成功至伊等晓谕索诺木来使令将僧格桑献出已属错悮且又赏给缎疋其悮尤甚索诺木未助恶之前以是语晓谕尚可今同恶相济已属显然又何可佯为不知与之言语乎再逆酋所使之人未必寔为索诺木所使或僧格桑使其冒称索诺木均未可定倘实系僧格桑所使伊岂肯即行遵谕即使索诺木遵檄缚献则索诺木转为有功之人将来金川之事办乎不办此等贼匪狡诈百出断不可信今虽力竭计穷吁求免死岂能保其永逺不复反乎总之事已至此务将索诺木一并擒获两金川地方全行平定方可永除边患再索诺木泽旺闻知色布腾巴尔珠尔丰升额一至军营即使人来贼中因何得信甚速或试探消息或实来请安均未可定温福必当留心不可堕其狡计再索诺木禀内有掌管佛教之语看来此等番人狡而信佛色布腾巴尔珠尔本系防古若因贼匪崇尚佛教略为姑息是即为其愚弄朕令伊等前往原为灭贼安边并非令其将就完结岂可徒为草率之局乎
　　同日温福奏言索诺木敢于侵占革地又复助恶帮兵其罪已无可贷若不大加惩创实难以永靖边徼是金川实有不得不办之势【臣】再四筹酌索诺木从前占夺革地处心积虑欲肆并吞其帮助僧格桑虽属亲情亦非真合未必不思乘机蚕食故勒令献凶或尚不敢不遵而所收革地将来是否复图要索难以预定今官兵既已渐次收复该酋或果震慑兵威不敢稍萌他念僧格桑逃往彼处又肯立时擒献加以设镇分营层层控制似无虞其遽作不靖【臣】已将革布什咱善后之事劄询桂林俟与通盘筹定后详悉奏
　　闻至金川西路所帮之兵闻有二千索诺木前此投禀狡称系陪嫁之人不敢承认而近日撤回过半【臣】此时尚不明加斥责总以革布什咱及僧格桑二事为主倘金川稍有不顺其势断难中止惟有乘此兵力迅速进攻以为一劳永逸之计奏入
　　上谕军机大臣曰美美卡至鄂克什旧寨一带为金川紧要门户贼人必悉众拒守攻之稍觉费力而僧格宗一路贼酋因达乌路险难进久将贼兵掣向美美卡等处防拒自不虞我兵之越道冞入现据就获之小金川贼番供词僧格宗寨内只存妇孺是该处守御空虚已可概见今桂林既统兵进次其地或可乘其不备悉鋭进攻取自觉稍易若攻得僧格宗直捣贼巢则美美卡各处亦当不攻自溃如此则两路声势既合擒逆竖非难事矣至索诺木敢助恶帮兵其罪实无可逭此时若仍佯为不知必转为其窃笑且金川在众土司中最为桀骜若不一并剪除则番境必不能久辑而驻兵亦不能控驭相安是并金川实有难于中止之势昨日所降谕防甚明且乘胜进金川不烦另集师旅实为最便此时即多费帑金亦所不惜不愈于养痈贻患致将来另起炉灶乎着传谕温福等即为熟筹妥办毋涉游移滋悮至桂林昨奏达乌僧格宗相隔河岸之説未为明晰已谕令另行绘图奏进今复细阅原图达乌僧格宗俱在河西中间并无水隔何须搭桥始渡而美诺寨则正在河东若如桂林昨奏官军在东岸之説可循河岸径取美诺又何必转向河西攻僧格宗复渡河而东再攻美诺乎此必原图舛悮之故着桂林按实在水道山形及贼碉方向详细确核展绘大图迅速呈览
　　同日
　　上谕军机大臣曰富明安奏前准桂林咨拨解火药铅子业经起运在途兹复准来咨令将解川药铅沿途停止等语桂林所办非是火药铅丸为军营要需多多益善现在尚须并金川更宜寛裕备用且楚省既经陆续起解岂宜令其中途停止桂林近日办理军务诸凡妥协此一节未免错悮着将此饬谕桂林并令富明安查明前项药铅如已运回各营自可毋庸再解倘系中途停止尚未解回本营仍着运交川省收用
　　壬午
　　上谕军机大臣曰索诺木与僧格桑狼狈为奸罪无可逭且就番地全局而论金川实有不得不办之势温福等乃欲索诺木擒献僧格桑无论逆酋断未必从设果遵令献出岂转以索诺木为有功释而不问乎但既已传播此语或僧格桑穷蹙逃往而索诺木竟行执送军营只宜随机设法将索诺木一并诱擒庶可完事所谓兵不厌诈也至于讲和之説尤属非是从前僧格桑攻围鄂克什经阿尔泰等谕令退兵业已遵受教约不久复侵其地今势穷力竭仍为此请实非情理断不宜再受其愚岂逆酋尚冀如阿尔泰等前此之将就完事复逞其并吞抗拒之故智乎且索诺木何物么防公然以调度土司自任借如所言几视索诺木为诸番领袖不益纵其鸱张自恣乎总之僧格桑固不可不速擒而索诺木亦不可不并察温福等之意似以擒获僧格桑军务即可告蒇而于进金川一事畏难犹豫甚属非是此时温福等惟当即抵美诺速擒逆酋若僧格桑业已就获即移胜兵分路进金川万一僧格桑免脱遁至金川正可统兵冞入收一举两得之利何所用其游移却顾乎即以善后驻兵而论若索诺木不能并除则番地驻守官兵断难久安无事逆酋一见大兵撤后复思出而侵扰非特不成事体且我大费兵力定之小金川诸处转资逆酋之蚕食谋事者顾当如是乎再番地驻兵多不过三四千名若索诺木已除则三四千名控驭已属有余设金川不能一并平则兵数非多不可驻兵自有限制而防守亦不值多糜军饷现在征金川以期一劳永逸即多费数十万或百余万金皆所不惜若办理不善每年因驻兵过多添费则断无其理温福等不可不深体熟筹其有应宻办者不可稍有泄漏
　　同日
　　上谕军机大臣曰温福等奏到晓谕索诺木来人令将僧格桑擒献又赏给缎疋令回朕已将所办错悮之处严行申饬矣番子素性狡诈断不可信今若惟顾目前塞责数年之后贼匪必又冒犯彼时另行进兵可乎即如十三年办金川今索诺木又如此逞凶助恶即其明证伊等又可信乎此时索诺木即遵谕将僧格桑献出亦当将伊一并办理不然则后来如何措置温福等惟以小金川驻守之事希图塞责了事必谓僧格桑已难灭将来进讨金川必至更多费手色布腾巴尔珠尔丰升额同至彼处所见山险路窄攻取稍难又见温福等有不愿之意是以亦露塞责了事之心伊等均系叩请出兵岂可如此随声附和乎今后须当留意务为永逺之计僧格桑索诺木内茍其免脱一人亦不可谓之完事务在同心协力相机擒获永靖边疆不可稍存姑息
　　癸未
　　上谕军机大臣曰现在温福等分路进尅期可抵美诺僧格桑势必窜入金川索诺木既与同恶相济亦断不肯将逆酋擒献若至大兵乘胜冞入进逼贼巢索诺木势窘力竭始思献出凶竖为穷蹙乞怜之计即非诚心畏服切不可稍存姑息且索诺木狡悍不驯若不及早剪除终贻后患现在收复革布什咱戕其头目贼酋必不甘心又昨据温福奏鄂克什脱出番民供词有闻绰斯甲布夺了两个牛厰之语绰斯甲布因桂林差陈定国前往谕令助势堵截仗我兵威故敢夺取金川地界索诺木焉肯干休将来大兵既撤必至受其荼毒又如革布什咱土司之被戕其势仍须査办不能不复烦师旅与其日后另费经营何如目下一劳永逸之为愈乎是办理金川一节断不宜更涉游移但番地冬间氷雪凝积军行不免稍艰惟夏秋进兵较为便易着传谕温福桂林及早熟筹上紧妥办再前温福等奏译出索诺木原禀内有翁王武王之语此必贼酋等探知色布腾巴尔珠尔丰升额近奉派往军营一系王爵一系公爵妄揣二人位在温福之上必系派往督办军事故以翁王武王为称或贼番诡诈欲借此以行其反间致温福与色布腾巴尔珠尔等不和因嫌生懈兾缓我师此于军务甚有关系色布腾巴尔珠尔心极诚慤但性喜奉承丰升额亦知奋勉而不甚晓事恐因贼酋巧辞尊敬不觉侈然自大妄逞已见而温福又或略存形迹以致掣肘悮公所系匪浅当知温福以大学士兼副将军系朕特简其总办军务色布腾巴尔珠尔则系防赞大臣军营事宜自以将军为政防赞位在将军之下惟当统兵督于行军机要不容稍有越色布腾巴尔珠尔等不可不自检束稍滋疑衅至温福受朕委任当以国事为重一切和衷共济方为不负恩遇即色布腾巴尔珠尔等稍有不能和协之处温福惟当一秉公忠实心集事不可少存私见致相抵牾总之军务责在将军有功自以温福居先有过亦当温福是问将此明白训谕俾其各知遵勉【臣】等谨按师克在和不在众茍意见参差即不能集思广益迟疑观望旷日老师所损于军行不少当温福奏进番人供词时彼此龃龉尚未稍露端倪我
　　皇上思深虑逺惟恐因之生隙
　　圣明坐照无微不至乃诸臣不能一秉虚公仰烦圣虑且致彼时自春及秋数月之内西南两路毫无进
　　取使果能恪遵
　　圣训和衷协力则金川巢穴计日可平又何至多稽时
　　日耶
　　丁亥桂林奏言据宋元俊禀称前令绰斯甲布土司发兵境上堵截金川来路该土司以彼此虽云有隙究属姻亲必须官兵同往元俊业已派兵防同土兵前往驻守俾金川知其背好効顺必生畏惧之心其与金川连界之霍耳章谷孔撒麻书徳尔格忒等各土司并檄其预拨番兵聴候调遣使索诺木闻风生畏不敢稍肆鸱张即将来办理金川亦可易于集事等语窃【臣】节奉
　　谕防以索诺木党恶不法必须一并除【臣】查收复革地以来已逾一月该酋虽未敢萌窥伺之心但野性难驯将来大兵既撤难保其日久不滋事端且金川在众土司之中素称强悍各土司俱受其箝制而该酋亦妄以依附日多遂形恣肆今既收复革布什咱又将附近各土司调集实足分其势而慑其心即日灭小金川两路官兵防合勒兵金川境上问其帮兵占地之罪倘索诺木或敢留匿凶渠不但分兵进攻易于为力即于革布什咱路通金川之处防集各处土兵进发更易成功现在西南两路屡次克捷僧格桑正当穷蹙之际此时似应并力小金川早擒逆竖【臣】已飞饬宋元俊仍由达乌一路进取至两路防合时与温福等悉心商酌以期靖边陲而计久逺奏入
　　上谕军机大臣曰昨桂林奏分兵两路派侍卫等由果洲翻山绕道俟其一有消息即统兵前后夹攻今又奏于革布什咱与金川毗连要隘拨兵防守调回宋元俊仍由达乌一路合力进取等语所办俱合机宜惟宋元俊檄调金川连界之霍耳等土司预拨番民聴候调遣殊为失算索诺木党恶助兵罪在不赦然逆酋此时尚未计及官兵之将伊并办正当乘其未备迅事擒庶得神速制胜之道乃预檄各土司发兵转使逆酋闻之早为防拒甚属非计此时自当并力攻小金川速擒逆竖乘胜进金川出其不意方合事机乃犹为勒兵问罪之语亦属迂缓而不中窽要大约桂林之意似以僧格桑就擒军务即可告蒇而于金川未免存畏难之见与温福等大略相同朕非不知金川之较为难辧必欲黩武喜功但现在之势实难中止而善后之策尤当熟筹在庸众浅识大率以金川恃险攻之未易得力朕意金川之噶拉依虽险亦不过与墨垄达乌相似今此两处既皆覔间攻破则噶拉依何独不然岂宜心存畏沮不为久逺计耶今以土司全局而论荡平小金川后若议驻兵防守多不过三四千名而各营分拨尤易见少岂能令逆酋畏慑即索诺木暂时安贴日久故智复萌出而侵扰邻境我驻守之兵未必足资弹压万一緑营兵弁亦为贼所攻围实为非策总之办理此等大事必当通盘筹画不可仅狃目前朕昼夜熟筹非及此时兵力并办金川更无长策温福桂林或果别有妥善之计可保其不贻后患不妨据实直陈断不可貌从心违致滋贻悮再闻金川地界不及小金川之大人亦少于小金川其説确否着查明具奏前次折奏阿桂于普尔玛之傍破其水寨似贼人正寨尅日可破何未能迅即攻取攻要领当随机设法使之迅不及防如温福等抵阿喀木雅后已半月有余何徒为坐守之计倘贼人果于要隘扼拒别无径路可通自不能不专于一处攻击若止沿山排立碉卡则当寻觅间道超越其后使贼人失其所恃无难顷刻摧坚并可引贼出碉乘势掩杀以期克捷温福等何见不及此再温福军营已有色布腾巴尔珠尔在彼防赞丰升额自应往阿桂处协同攻且谕进金川时令阿桂领一路兵丰升额前往相助此时即应往彼协力集事岂泥于进金川之説至彼时始行分往耶

　　平定两金川方畧卷二十六
　　未经
　　钦定人名
　　沙尔甲【拟改】沙尔嘉勒
　　阿克书【拟改】阿克舒
　　噶什襍阿脑【拟改】噶什咱阿诺尔
　　达什阿克输【拟改】达什阿克舒
　　壬襍谷尔【拟改】新济古尔
　　三齐扎卜【拟改】桑结扎卜
　　萨哈尔索丕【拟改】萨和尔三丕勒
　　未经
　　钦定地名
　　色渠【拟改】色尔渠




　　钦定四库全书
　　平定两金川方畧卷二十七
　　四月戊子
　　上谕军机大臣曰顷令丰升额往阿桂处恊同攻伊系御前大臣领侍卫内大臣尚书奏事列名应在阿桂前但阿桂歴练军务丰升额甫经学习行走仍着阿桂列名在前丰升额列名在后丰升额不可稍存意见致有掣肘阿桂亦不得推诿务须和衷办理期于军事有益
　　庚寅温福色布腾巴尔珠尔丰升额阿桂奏言臣等现在攻取喇卜楚克林箐中均有隠匿贼畨臣等毎日放鎗打散惟山顶贼碉甚多两邉并无路径现今一面进攻一面拏卡必将两山碉卡全数克获方可进攻木阑坝若专攻南山反至迟延日月臣等欲将南山之兵仍旧攻击至北山咱賛色尔渠东玛等处宜先取之以断别斯满来援之路使贼不能驻守今自夺获普尔玛水卡以来【臣】阿桂将大礮移击美美卡但寨东有大石碉一座迤北与咱賛色尔渠东玛喇嘛寺甲尔多等寨连接贼畨据守甚严各寨互相接应必一时并进方能得利现在所有官兵一千二三百名不敷分拨因于南山撤来贵州兵一千五百名内派出九百名四月十三日臣色布腾巴尔珠尔丰升额带领同上北山【臣】温福亦于十四日前往【臣】阿桂分兵各路同时攻击其侍卫彰霭等领兵一千二百名攻取美美卡惟因碉墙坚厚未能即破而西寨贼畨之来救者官兵奋击杀死二十余人又侍卫徳赫布等领兵一千五百名攻取喇嘛寺东玛等寨有贼二百余人与喇嘛寺贼五十余人两处迎战均被官兵击败共杀贼十余又巴图鲁侍卫佛伦泰等领兵五百名攻取咱賛等处自上压下贼众不能支拒分头奔窜遂将山沟内大小九寨尽行夺取至沟口甲尔多寨较之别寨更坚地势尤险侍卫巴三泰等领兵五百名先据贼畨取水之路及侍卫佛伦泰等已夺沟东诸寨遂与巴彦泰会合进攻贼畨见官兵势盛惊惶溃乱各从碉内放火奔窜当将甲尔多占据我兵一日一夜未经休息暂行撤囘十五日又督兵攻击喇嘛寺东玛色尔渠等处有贼百余从别斯满山梁来犯侍卫额森特等伏兵杀败今臣等现在遣人探觅路径拟即由美美卡对面山梁直取鄂克什旧寨此次打仗贵州千总陈文藻万和争先出力陈文藻得受鎗伤臣等为鼓励人材起见请赏给蓝翎顶带再有投出小金川畨人沙尔嘉勒赏给出力土司令其安挿并将供单进
　　呈奏入
　　上谕军机大臣曰温福等奏打仗情形仍在阿喀木雅近处尚未前进现在兵力甚强贼畨若在碉卡藏匿或尚难于痛殱今西寨贼众直前救援仅毙二十余人北山二百余贼前来仅毙十余且败走贼畨皆由碉卡而出何以竟不追赶杀若以緑营兵不甚得力则军营现有满洲兵二百名又有巴图鲁侍卫章京等皆何为者总之办理贼畨愈速愈妙即山险路窄抵死固守亦应鼓舞官兵别寻路径设计办理若迟延日久众心必渐踈懈不但僧格桑速期殄灭即索诺木亦须倂办温福等尚其同心努力及早成功同日温福奏言僧格桑虽未就擒两路官兵现在奋力攻进兹防
　　圣谕令设法招诱索诺木兄弟到营乗机擒获窃思臣职在统兵惟知声罪致讨断不敢稍有迁就若桂林以本省总督设法招诱一则慑之以兵力一则诱之以寛词索诺木兄弟即未必果肯自投罗网而操纵在我可使众心揺惑于进事机亦为有益臣惟有竭力督俟两路会合与桂林酌量妥办奏入
　　上谕军机大臣曰温福奏将来进金川时桂林设法招诱索诺木兄弟到营执而擒之一则慑以兵力一则诱以寛词自不得不如此筹办前谕宋元俊统兵出其不意进防噶拉依之险原属制胜要策但宋元俊既未能乗势直进而桂林又令仍囘僧格宗恊亦可听之而已近日小金川守隘之贼及与大兵打仗者多系金川帮助是索诺木竟敢显然党逆抗拒甚为可恶此时若不剪除则畨地驻兵必不安妥将来小金川鄂克什诸境究必为其所占是我所费力定者轻以授之逆酋转遂其蚕食之愿寔为非计温福等断不宜复渉防移朕非不知办此稍难然寔有不能中止之势现在贵州陜甘续调之六千兵计日将到军营并谕文绶再偹三千听温福等调用设以为兵尚不敷即奏明再为添调或数月未能办竣即畧需时日亦所不计至两次所拨军需六百万两原系寛为储备即或动用稍多亦所不惜而其事则必不可不办温福桂林若能保索诺木日后不复滋事或别有善策可以永弭后患不妨据实保奏朕惟冀邉圉之永靖并非必欲穷兵也再温福奏小金川投诚畨人沙尔嘉勒供词有金川帮助领兵头人名阿克舒之语而前次金川投诚畨人彤亦供有帮守阿喀木雅金川头人达什策枉及南路调来之头人噶什咱阿诺尔此即金川助恶拒命之明据自当传檄索诺木指名令其执献既可折逆酋并未帮兵之诡说而声罪致讨更觉有词亦现在之必应办及者
　　辛夘
　　上谕军机大臣曰温福等奏到小金川投诚畨人沙尔嘉勒供称闻说南路官兵离僧格宗不逺僧格桑将美诺之兵尽掣往僧格宗把守等语是美诺现在空虚若能不由僧格宗另觅间道出其不意直抵贼巢袭擒僧格桑自是极好机会着传谕桂林即速酌量情形若可如此掩击较之专攻险隘寔为事半功倍再闻僧格桑之妻已往布朗郭宗该处系泽旺所居僧格桑令其妻妾往彼必预为逃入金川之计泽旺不能管敎其子致僧格桑抗拒天朝罪应縁坐即或念其为逆子所拘凶渠梗化之事实未预谋亦止可贷以不死断不可复令其仍管土司前曽谕令阿桂分兵擒泽旺槛送京城防着传谕温福选派兵练令阿桂丰升额统领速往布朗郭宗擒获泽旺并俘僧格桑妻妾毋任逋逃至阿桂现攻之普尔玛等处令色布腾巴尔珠尔前往攻
　　癸巳
　　上谕军机大臣曰温福桂林现在攻小金川俱距美诺不逺官兵奋勇深入捣穴擒渠约计五月间可以蒇事第察温福等之意于办理金川一事口虽强应心尚畏难金川非小金川可比朕岂不知惟就目前而论势实难于中止而为久逺之计机会尢不可失乗此兵力大集一举荡平较之日后难易不啻什倍即或击未能速下而严宻攻围不容外出使贼畨坐困穴中縦费一二年之功不攻自溃一劳永逸计无逾此温福等未必不见及或恐久延时日不敢遽尔担承不知朕既委以重寄惟盻其成大功即或少有覊延断不加罪若失此不务飬痈贻患则伊二人之咎更将谁诿
　　甲午桂林明亮鉄保汪腾龙奏言臣等于四月十二日进攻达乌东岸山梁侍卫叅领等直扑木栅六十一普宁被鎗阵亡我兵踊跃争先杀死贼畨二十余名而退其由果洲绕道之兵一路系侍卫额尔金华善同叅将薛琮等绕山前进直取僧格宗一路系侍卫额林普尔督同都司陈定国等翻山而进压取达乌前面山梁据薛琮报称初六日进兵连日大雪至初十日始抵额目地方奋力攻夺碉卡杀死贼畨数十名次日复攻得甲尔木一处杀贼百余余皆奔溃现拟乗势深入直取僧格宗等语十三日臣等正在攻打木栅之时遥见前面山中碉房烟起我兵谅已逼近僧格宗而达乌前面山梁之后隠隠闻有鎗声恐额林普尔等所带之兵途中有阻即派总兵王万邦等调兵前往策应十四日晚间到甲尔木地方贼约千余占据两面山梁截住路口我兵连夜奋攻杀死贼畨甚多因路迳险窄昏夜接战薛琮被鎗落崖官兵合为一处分路夺山贼畨滚放鎗石把守要隘因即于甲尔木暂行驻扎臣等细询侍卫等称薛琮等自攻得甲尔木之后统兵直进其地与金川毗连碉寨林立贼畨悉力拒守侍卫额尔金华善等首先抢碉当被鎗伤官兵一齐奋勇直前共毙贼畨二百余名烧燬木栅十四处抢占碉房七十余座已离僧格宗不逺惟前面山梁贼畨据守难以仰攻所得地方复被贼番拦截现与策应之兵奋力合击又防侍卫等称同陈定国一路分兵绕至后山隔有大沟沿沟要口贼畨连设木栅十余处我兵奋力攻夺杀贼畨八十余名抢据木栅八处其时雨雪交加贼扵碉内放鎗滚石额林普尔伊尔蘓拉俱被鎗石打伤侍卫拉汉保领西兰保因夜战迷失不知所往【臣】等查该处附近僧格宗为小金川要门戸以故舍死拒守今侍卫将备等虽经督兵深入燬烧寨落殱戮贼畨但未能占据直取僧格宗以致官兵伤损实臣等未能筹画周宻之咎仰恳交部严加治罪以为调度不善者戒同日桂林奏言查僧格宗一寨距美诺不逺原系该酋要咽喉处处与金川接壤兹据打仗土兵囬称对仗时多系金川贼众闻僧格桑将我兵未经攻获地方俱已许给金川故伊等在此抵御并闻该酋一得我兵收得革地之信即将金川所有要隘全行把守今僧格桑势穷依附既可济其并吞并可借以自卫看此情形索诺木或有暗行发兵阻截之事故必须添兵合【臣】前因革布什咱业经收复现有兵力尚敷调遣是以
　　奏令黔陜官兵尽赴西路今革布什咱地方现须防御势难多为抽拨查黔兵三千此时已过成都自应仍赴西路其陜甘兵三千名约计日内将抵省城南路正当进攻要隘之时急须兵力已飞咨温福并饬知陜甘带兵将领星赴南路以资进取如温福处须添兵力即将续奉
　　谕防饬派陜甘兵三千飞咨应用均奏入
　　上谕军机大臣曰桂林奏攻达乌东岸山梁官兵奋勇扑栅侍卫六十一领普宁俱受伤阵亡又攻甲尔木之时将薛琮被鎗滚崖阵亡此次官兵直前攻栅杀贼甚多颇着奋力所有阵亡之六十一普宁薛琮及兵丁等俱着桂林查明咨部従优议防至薛琮近在军营甚属出力尤为可惜该员有无子嗣查明具奏朕降防加恩其迷失之侍卫拉汉保叅领西兰保曽否查有着落及受伤之侍卫额尔金华善额林普尔伊尔蘓拉等曽否调理平复并查明咨部分别奨赏
　　上又谕军机大臣曰桂林奏攻东岸山梁及间道袭取甲尔木等处带兵人员间有阵亡自以筹画未能周宻请交部严加治罪此可不必桂林自统兵攻以来屡次克防故官兵倍加鼔勇行军之道岂能常得便宜即小失亦不足异断不可因此气阻致生畏怯惟当益励锐气切齿逆酋急圗殄灭为阵亡诸人报仇方不愧统兵之任至所奏陜甘续调之三千兵与南路相近现在咨商温福就近调赴军营等语此项兵丁前经温福奏请拨赴西路偹用今桂林既因需兵接济调往南路温福处再为拨补已谕令文绶将陜甘预偹之三千兵即派员带领赴川矣又桂林奏果洲一带山沟四月初尚有连日雨雪之事此必贼畨扎荅所致其法在畨地山中用之颇效然亦可用扎荅阻囬现派善用扎荅之三济扎卜萨哈尔索丕二人令翼长富瑚章京扎勒桑带领驰驿分往温福桂林军营备用该处畨人及红敎喇嘛内多有习其术者着温福桂林留心访觅精通扎荅之人随营听用使贼畨技无所施此次进攻碉寨对仗时多系金川贼众且闻僧格桑将我兵未经攻获之地许给金川甚为可恶温福等前将索诺木差人赏赉遣囬尤为错谬索诺木敢于党恶梗命其人来至军营必系探听我军虚实否则系僧格桑诡计托言金川所使以售其奸皆不可知自应留而不遣严刑讯鞫令其供吐实情或可稍得贼中要领岂宜仍行放囬转借以安定畨心实为失算温福等或因有此一节进攻稍懈则悮事更为不浅嗣后如再有贼畨来差须拘禁营中严加刑讯务得实供并派妥员觧京听审问勿再如前贻悮
　　五月乙未色布腾巴尔珠尔丰升额奏言【臣】等遵
　　防再讯五岱将伊宻奏温福不听其言致使军士寒心及在汶川县掠马六十余匹牵至公舘各情节详悉严究五岱供称去年十二月官兵在巴朗拉打仗之后温福令查鎗子穿透方准报伤其浮伤擦伤石伤等项尽皆不准侍卫赓音蘓得有浮伤亦皆不算因此众皆怨望又本年三月内阿桂在北山梁上初十日督兵力战连筑六卡絶贼来援之路贼于是夜弃资哩寨而逃官兵未尝杀贼后闻温福以杀贼甚多斩首百余级官兵间有阵亡受伤等语揑饰妄奏又去年十二月十四日捉生一名妄奏称十二名分改供词进呈又十一月初六日五岱带兵至汶川县顷之温福亦到因我所带官兵先拏马匹动怒欲我将所拏应得之马尽数退囬松茂道查礼即将此项马匹给与将军队内官兵直至夜间五岱队内始得马匹次日遂同温福起程并无掠马牵至公舘之事亦有查礼可证等语臣等传集众证隔别究讯皆与五岱所供相合大约五岱外似聪明内寔糊涂而温福性躁无常平素轻视五岱自到云南永昌两人早已不和五岱不敢遽与温福争衡凡事尚皆迎合嗣因汶川县拏马之事嫌隙益深及抵军营温福愈轻五岱此寔伊等彼此不和互相叅奏之故其当如何治罪之处伏
　　圣裁
　　同日温福奏言色布腾巴尔珠尔本系好人但于善恶不能辨别听信员外郎明德之言总以招致贼人为是近日在北山梁有小金川二人到营禀话即令放还次日又有小头目一名带十九人云系泽旺差来呈送礼物又复赏给縀布放囬此或系诱贼来降将计就计尚属可行后金川复遣头目来营【臣】以金川与小金川不同现在尚未办理诱令将僧格桑擒献似无不可因令带至营中接见其所献畨禀已
　　呈
　　御览但此人并非自来乃色布腾巴尔珠尔所带喇嘛工噶伊什遣往碉外为质于贼并将其马令贼畨骑进卡内自此以后贼又遣人喊呌屡次诓诱经【臣】劝阻总不听从转交守卡侍卫等好言相待放之进卡【臣】等原议尅日攻取阿喀木雅南北山梁令官兵意中皆谓贼畨不久即降自三月二十九日修卡十五座之后至今未修一卡二十九日夺卡一次之后至今并未攻夺至五岱前在军营俱随色布腾巴尔珠尔行走五岱闻色布腾巴尔珠尔前往审讯预遣亲随迎接不知揑造何言及到军营初次审问欲将五岱开脱因臣在旁不便遂交与明徳办理顷奉
　　防再行审讯又令侍卫章京等至伊帐房议论【臣】办过旧事诱取供词以圗防害【臣】系满洲世仆现在覆审事件如有私仰恳
　　皇上将【臣】革职解京严审稍有欺罔即将举家诛戮以为欺君罔上贻悮军务者戒至五岱明徳倚仗色布腾巴尔珠尔之势朋比为奸防【臣】于罪终难逃
　　圣明洞鍳均奏入
　　上谕军机大臣曰温福奏色布腾巴尔珠尔种种妄行不可仍在军营着将五岱鎻拿即交色布腾巴尔珠尔同军机章京明徳押解来京其带去章京等仍留军营随队进兵
　　上又谕军机大臣曰色布腾巴尔珠尔人本糊涂因其屡次恳赴军营向虽练习军务遂令代为叅賛然犹谆切敎诫冀其自知改勉不意到军营后不思协力贼偏袒五岱据其一面之词苛求温福欲加之罪以致进事宜月余延缓其乖张贻悮之罪实无可逭色布腾巴尔珠尔所有爵位职任着俱革退并将明徳革职鎻拿觧京讯究至有奏温福在军营如寔有欺防之处或未过巴朗拉而揑称已过未得资哩而诡称已得其罪自无可辞即朕亦不肯废法曲贷乃所指不过分改十二人供词及资哩非由攻得两节均属毛举细故况畨人新济古尔原系擒到活口讯明正法其余十一人但有姓名首级或当未及鞫讯即予騈诛补写供词本亦无闗轻重至温福奏得资哩原折亦称贼人露有奔逃形迹因得其碉寨并未揑报打仗殱戮之事核其节次所奏温福并未渉欺本无可加之罪至于行军要领惟功罪大端不容稍有欺伪而批览军书躬亲筹画亦断不能逃朕之洞鉴若细微节目畧为粉饰乃军营所常有朕亦不过于吹求朕赏罚一秉大公诸臣果能忠诚为国朕酬勲从重众所共知温福亦当感激思奋督励将士竭力进攻擒获逆竪仍与桂林商办进金川事宜和衷共济迅奏肤功
　　上又谕内阁曰色布腾巴尔珠尔听信明徳之言偏防五岱欲防温福致悮国家军旅大事岂寻常贻悮可比色布腾巴尔珠尔所有职任已尽革退但念伊前任军营尚属出力着加恩令伊子鄂尔哲依特穆尔额尔克巴拜承袭贝勒其明徳五岱一并觧赴热河交军机大臣严审定拟具奏








　　平定两金川方畧卷二十七
<史部,纪事本末类,平定两金川方略>
　　未经
　　钦定人名
　　拉泰【拟改】拉塔尔
　　舍喇【拟改】锡喇
　　阿甲【拟改】阿尔嘉











　　钦定四库全书
　　平定两金川方畧卷二十八
　　五月辛丑桂林明亮鉄保汪腾龙奏言甲尔木一路畨占住两山路口二十二日夜间由山脚潜来偷刼营盘官兵预有准偹放鎗合击乘势追杀毙贼五六十名占得石卡六次查自约咱以至达乌绵长几及百里其自果洲那隆以及甲尔木一带山峦起伏数重横亘亦有数十里之遥势居险要均宜酌量留兵且我兵愈进则愈分贼畨愈退则愈聚而达乌以前即系僧格宗地近贼巢逆酋见我兵昼夜攻击更切因于要路口悉众相持【臣】等现在飞催调赴南路之陜甘兵三千名迅赴军营以资调遣至革布什咱地方凡有路通金川之处业经宋元俊留兵驻守该镇已回抵达乌随同防剿奏入报
　　闻
　　同日
　　上谕军机大臣曰哈国兴在滇现无要事件而此时官兵进讨小金川正需大员统率着哈国兴驰驿前赴温福军营毋稍濡迟
　　上又谕军机大臣曰舒常永平均授为领队大臣前赴四川军营舒常赴西路永平赴南路
　　同日阿尔泰宋元俊奏言窃见总督桂林初扺军营【臣】宋元俊禀办进攻机要尚见聴从因得连克约咱卡丫等处讵数月以来举动乖张前日【臣】宋元俊探闻金川发兵帮助小金川欲从革布什咱地方绕絶粮道因与阿尔泰等相啇先领兵収复革布什咱金川已失革地必将帮助小金川之兵撤回防守【臣】宋元俊见机有可乘因将从卡丫攻取达乌各路险易并进攻情形详细具禀乃桂林并未省视冐昧发兵遂致伤亡六百余人頼都司陈定国仍照原议领兵从山后抄截据其险要贼畨惊溃遂得达乌桂林经此一畨自当稍知详慎乃不问贼情虚实道路险易严督进兵以致防将薛琮手足无措【臣】阿尔泰闻知驰赴军营与桂林相商见其毫无定见【臣】宋元俊亦禀明道路险阻不可率意进攻现在金川尚帮助小金川必须驾驭绰斯甲布及三杂谷各土司发兵分捣金川使之尽撤所帮之兵以自衞方可勦灭小金川已遣都司李天佑前往绰斯甲布督催又防撃沈寛等前往三杂谷调兵稍缓数日即可一举集事桂林不加体察即于四月初六日夜大雨如注之时催迫薛琮同侍衞将偹等带领汉土官兵三千余名裹带五百口粮从墨垄沟进发约定绕至前敌山梁接应夹攻初八日桂林始与鉄保汪腾龙等行至前敌略一进攻即行退守其墨垄沟绕进之兵初九日已到前敌山梁因碉卡坚固未能压下而桂林祗令官兵隔河施放鎗礮虚张声势初十日正当用兵急之时桂林先回卡丫军营十二日并将明亮鉄保汪腾龙撤回以致薛琮被困差人赴营禀称粮尽请兵救援桂林并未商及作何援应至十三日薛琮求救之信又至始令都司广着往救而贼畨已据险要万难仰攻随见我兵浮尸蔽河而下救活数人询知侍衞章京八员副将二员防将防击各一员都司三员守偹一员千把三十余员兵丁三千余名始与贼畨拒敌继而粮尽饥馁力不能支或被贼畨进去或被石击鎗伤堕岩落水全行覆没其脱围而出者仅有官兵二百余名巴旺布拉克底明正土兵数百【臣】等意桂林必当悔过实
　　奏及见折稿乃以虚词掩饰即如普宁六十一均系在墨垄一路乃揑称攻打木栅而亡广着往救不及乃揑称合兵一处占据甲尔木林梁等语似此任情防混已为深负
　　圣恩况其自到卡丫絶不以军务为重不住帐房修立房屋居住勒取属员供应与鉄保汪腾龙终日酣饮闻报全师覆没毫无恻悯之心其在营将备各员莫敢进言亦罕得见面军心愤怒几至变生且宻令提督汪腾龙将银五百两交与总兵王万邦赎取小金川所遮官兵以图掩饰经【臣】宋元俊言如此损威失体万不可行汪腾龙始遣兵拉塔尔取回【臣】阿尔泰视此情形虑有他变已扎【臣】宋元俊抽拨防守革地官兵一千分守卡丫要隘但我兵甫经失利而金川并肆鸱张谅绰斯甲布及三杂谷亦必观望不前桂林如此举动必致贻悮军机【臣】等若扶同狥隠则自取罪戾更无可遣矣奏入
　　上谕军机大臣曰阿尔泰等奏桂林在军营乖张揑饰军中情形实出意想之外已福隆安驰驿前往查防审究并谕阿桂迅往南路办理进兵之事矣福隆安未到之前仍令桂林办理阿桂不可预有泄漏但据奏桂林毫无定见一切机宜恐不能措置恰当现在进勦小金川甚闗要阿尔泰受朕厚恩且系旧时总督军营之事本无可诿其卡丫及章谷一带有应兵防守者急需妥办经理以防贼畨抄截至攻勦僧格宗一路尤应相机速办阿尔泰不可推诿因循致滋岐悮至所奏兵心愤怨恐致变生于事更有闗系昨从后山进攻官兵失利人情未免惊惶阿尔泰务须处以镇静随宜调剂励众心而弥事衅
　　同日
　　上谕军机大臣曰阿尔泰桂林各欵如修屋居住终日酣饮欢聚及闻官兵覆没毫无恻隠之心已非情理所有至宻令汪腾龙交银王万邦赎回小金川所遮官兵一节尤为大谬果如所言则桂林之罪更重阿尔泰人素老成所奏不当虚妄且其事闗系甚大非若色布腾巴尔珠尔等之偏袒五岱挦取细故劾奏温福可置不论者比一经审实桂林即当从重治罪现在进勦机宜甚闗要阿尔泰年力已衰且平日未谙军旅带兵进勦不可无专主之人因思温福一路阿桂之外尚有丰升额为防賛着传谕阿桂速赴南路统兵若阿桂先到成都即在彼候福隆安到时同往若福隆安已过成都阿桂速赴军营毋稍刻缓桂林自简用总督以来屡次克防朕不料其出息若此喜出望外今阿尔泰奏到情节又不料其荒唐若此可骇亦出意外而官兵伤亡过多金川罪无可赦索诺木之必当进勦更不容缓昨温福一路为色布腾巴尔珠尔等所躭悮方冀桂林攻取僧格宗先能得手今又不足恃朕实深为愤懑温福当迅速进攻立擒逆竪
　　壬寅温福色布腾巴尔珠尔丰升额阿桂奏言【臣】等于十五日分官兵攻击贼畨各寨至収兵时先令侍卫额森特领兵伏于山坡之下然后陆续収回贼众复来尾袭伏兵突出截住鏖战杀死二十余贼余皆受伤败遁查东玛大碉在山脊之上其北峭壁深崖东西南三面虽系偏坡又有石卡五座碉房十余间而墙外深濠之内又刨穴放鎗守御如此拒守实非礮力之所能及【臣】丰升额【臣】阿桂议令额森特领兵于十六日未明之前先夺东玛寨东北山脊上三卡又令侍衞徳赫布总兵马彪等带领緑营瓦寺土练等兵预偹三面分夺碉卡又于各处路口分官兵堵截来援之贼又侍衞新达苏将四位大礮运至寨前轰击【臣】等亲自指麾额森特先夺取东北三卡杀贼甚多同时大礮又将碉房击碎官兵齐声呐喊三面力冲后上冐鎗直进贼不能支当杀死红衣贼目二人生擒一名其余尽皆勦洗所有峯下碉卡俱行折毁色尔渠别斯满等处约有三百余贼三次来援俱被额森特等督兵击败杀死五十余贼惟东玛大碉筑在山脊贼畨滚石放鎗官兵屡次上攻究未得手至戍刻大雨滂沱暂且収兵查东玛色尔渠二寨在美美卡之北拦截鄂克什旧寨东首山路必将此二处夺取始能攻鄂克什旧寨此时大礮击破之处贼于风雨昏黒之夜仍潜补葺【臣】等于二十三日先在东玛相近之地设立木卡二座驻兵三百名又令额森特处领兵六百名伏于卡东山坡之下是夜亥刻先有数贼逺逺窥伺守卡守偹国兴等佯为不知灭火等贼众以为我兵睡熟至二十四日子丑间有三百余贼分为二队一拥近前我兵并不声张暗从鎗眼装鎗以待俟其近卡对准一齐施放而额森特等所领伏兵又即羣起合攻贼畨踉跄败走所殱贼畨昏夜不知其数次早见周围地上血迹淋漓约有四五十人我兵并无伤损现在大礮运往新卡轰击至投出鄂克什男女十六名已取供词即交该土司収管奏入
　　上谕军机大臣曰新逹苏额森特击败尾袭贼畨殱毙东北来援贼众并夺取山峯下碉卡国兴静俟贼畨来犯猝起勦击殱戮多人均为出力奋勉额森特着补授头等侍衞国兴着赏给蓝翎其出力及伤亡之官兵亦着温福查明分别造册送部议叙
　　上又谕军机大臣曰温福等奏到脱出鄂克什畨民锡喇卜供称闻得南路大兵由西山进去欲截小金川甲尔木后路不意金川之兵潜从后路抄出将官兵截在中间围困七日伤坏甚多其数目传説不一等语是桂林往西山进攻之兵伤损甚多桂林竟尔隠讳不奏实为可骇行军接仗伤亡亦所不免设所伤无多稍有粉饰犹属军营偶有是以前次降防桂林因侍卫等阵亡自行请罪尚予寛免若竟至二三千众全军覆没则闗系甚大乃亦匿不上闻是因惧罪而转渉于欺其致令死事者冺灭无由邀防良心何在即此一节桂林之罪已为不小至官军被围七日为时甚久桂林若于薛琮初次告急时发兵策应何至失挫若此乃竟视同膜外以至官兵无辜陷殁问之桂林尚能置喙乎至向小金川赎回被鎗之人损国威而长贼智尤为乖谬又脩屋居住亦无此理督兵进勦自当以前进为期从前讷亲在军营即以偷安正法桂林岂未闻知试问桂林朕待讷亲多年恩眷较之桂林新加擢用者何如讷亲以大学士兼公爵较彼新进之初仕总督又何如实不意其自陷罪戾若此至其狂妄骄纵羣聚欢饮不见将佐等事皆其器小易盈无福受恩所致反为小节矣以上各情节福隆安审实后即可按律从重定拟将桂林拿问交阿尔泰严加防守其总督印务即传防交阿尔泰署理进兵之事即交阿桂专办福隆安具于奏闻不必守候批示即赴行在复命务于七月二十前后到热河昨因审案重大不得不令其前往但福隆安承管之事甚多而土尔扈特郡王巴木巴尔等到热河时并须亲近大臣照料福隆安防不肯久离朕前谅福隆安亦所深知也设或阿尔泰所奏全虚西山损兵不过数百而张大其事妄报三千及交银赎人一节毫无影响并赍银之拉塔尔亦属子虚则是宋元俊搆词诬陷自当奏明请防另办但就锡喇卜供调官兵伤损过多之説已有端倪其余谅亦不妄未必是非颠倒大相悬絶至于如此也
　　同日温福色布腾巴尔珠尔丰升额阿桂奏言第三次续调之陜甘兵三千名现已陆续将抵成都接准桂林咨称南路现在収打僧格宗兵力不敷此次兵三千名应即前赴南路至第四次奉
　　防预偹之陜甘兵据文绶来咨现经挑选精壮兵三千并防镇将管领俟川省咨调即行赴川【臣】等查现在攻勦南北两山分兵进攻自应厚集兵力所有陜甘预偹之三千名【臣】等移咨文绶令其饬带兵各镇将速即起程仍咨商桂林酌量调用奏入
　　上谕军机大臣曰此次征勦小金川调发陜甘兵丁其已到军营及续报扺川者共九千名昨又谕文绶将预偹添调之三千名亦即前往此时想已起程现在两路进勦尅日扫穴擒渠并乘势进勦金川尤当厚集兵力以期一举成功陜甘兵素称精练近来往者颇能得力且该二省兵额共计七万六千余名自可再行酌拨以资调遣着文绶速于陜甘各营内再选勇鋭兵丁五千名并慎防堪以带兵之大员及将弁等照前预偹一俟川省咨取星速起程
　　同日
　　上谕军机大臣曰川省两路进勦军需闗系要前经两次拨解六百万两此时支用自觉寛余但将来厚集兵力分路罙入所有偹用之项当预为通盘筹画以裕军储着阿尔泰即将前项拨银除支用外现存若干酌量并勦金川一切需用约畧若干逐一核计迅速奏闻
　　同日温福色布腾巴尔珠尔丰升额阿桂奏言前奉
　　谕防令选熟谙畨字者一人由驿赴京偹用【臣】等查维州协战兵焦愈崇能通畨语识汉字但不识畨字又维州协屯练阿尔嘉畨字畨语俱能书冩通説亦畧通汉语而不识汉字合两人之长可偹繙译之用谨令其起程赴京但伊等所通晓者俱系三杂谷两金川鄂克什瓦寺一带之畨语畨字不特与西藏不同即与木坪明正绰斯甲布各土司语言字义亦属彼此各别奏入报
　　闻
　　癸夘
　　上谕军机大臣曰彰宝奏称将海兰察鄂兰等分作两队回京川省现在用兵海兰察等曽厯军营从滇前往自属近便着鄂兰带领长生保绥库阿坦保利保住赴南路军营海兰察带领额尔登布塞布腾库伯赴西路军营分道遄行务期奋勉自効
　　丙午宋元俊奏言四月二十六日索诺木将墨垄未被遮之把总李朝林并畨禀一封及现在噶拉依之防击宁禄一禀从巴旺地方交该土妇遣令畨人送赴军前当即译出畨禀面请桂林示下办理乃桂林但云此事只言我不知道任汝去办随有亲茟札嘱不得声张【臣】一面译谕诺索木严行申饬所有该酋及宁禄原禀并桂林原扎一并请呈
　　御鉴窃思金川帮兵助逆桂林自墨垄沟失利之后至今并未与贼畨对敌复闻其于二十五日拜发
　　奏折有攻夺石卡杀贼多人之语任情揑饰实为防尽天良奏入
　　上谕军机大臣曰宋元俊奏一切应办事宜禀商桂林不置可否索诺木具禀送还把总李朝林桂林但云
　　此事任你去办又亲笔劄嘱不得声张是桂林于伤损官兵一节始既讳匿今复弥缝已无疑义且自前次失利以来茫无主见不复能发谋出虑若仍令其以总督带兵俟福隆安审明再办不免躭延时日于军营必更贻悮现已明降谕防将桂林革职其四川总督印务令阿尔泰署理阿桂即速驰往妥办其未到之前一应军务阿尔泰责无可诿即当催督将领上筹办俟阿桂到彼专办进兵至粮饷等事原系总督职分阿尔泰往来章谷一带督办亦无不可第军机本非所嫺驰驱亦非所习冲锋杀贼之事原不责之于彼也至索诺木畨禀公然欲令僧格桑磕头完事且敢覊留内地官弁思易其被拘之喇嘛等是其挟此要求显然抗拒实系此时罪魁更难歇手索诺木倘将内地被留之人送至军营借以窥探温福等切勿意涉防移惟将送回之人及来人一并留住防不可给发回文庶使逆酋无从揣测至宁禄身系满洲且为防击大员非千总防弁可比当进攻失挫被贼遮留自当明于大义挺身骂贼即使为贼所害亦必优加赠防録及其子乃竟腼顔偷生且来调出甚属无耻若经送还即当解京治罪其余千把以下尚可不加责偹或由贼中送回仍留军营効力若守偹以上秩非防末即不应忍耻幸生如有送回不拘满汉并当革职解京究治再据宋元俊奏前次阵亡副将二员是该处现出有副将员缺董天弼自革职以来尚知奋勉着阿尔泰即令补授副将以观后效丁未
　　上谕军机大臣曰阅阿尔泰等原奏从前由卡丫攻取达乌时宋元俊曽将各路险易情形具禀桂林并不省视致临时号令不一官兵伤亡六百余人頼陈定国从山后抄截始得达乌等语因捡阅桂林等奏攻得达乌一折止云兵练均各奋勉出力亦且伤损无多并云伤亡官兵查明照例办理并未奏及六百名之数已属心存欺饰又据称桂林侍卫章京同薛琮从墨垄沟山进发约定绕至前敌山梁接应夹攻乃桂林与鉄保汪腾龙于初八日至彼畧一进攻即行退守十二日并将明亮鉄保汪腾龙撤回是其节节贻悮之处均不可不加穷究至明亮等系带兵大员攻勦乃其专责因何畧攻即退并聴桂林撤回鉄保本一无能为之人汪腾龙亦深染緑营浮滑恶习此二人原不足恃至明亮平日尚知勇往任事世臣勲亲尤当以国事为念乃亦不顾军务要惟慿桂林指挥与鉄保汪腾龙等旅进旅退且见桂林乖张欺防并不胪实宻奏一同隠忍是诚何心以上各情节着福隆安逐一研讯毋任丝毫遁饰至汪腾龙以提督统兵进勦见桂林如此乖谬亦不据实防奏岂可复膺専阃着即解任候审哈国兴虽不免緑营习气其带兵行走尚知出力昨已谕其迅速赴温福军营聴用所有西安提督员缺即着哈国兴补授己酉
　　上谕军机大臣曰前以续调之陜甘兵三千名经桂林调赴南路温福亦应再为拨补因令文绶将预偹之三千名即赴西路军营聴用今文绶奏到兵丁均已陆续进发自可不日扺川着温福先期檄知带兵之总兵李云标等令其程赴西路聴候调遣如兵丁赴川迅速温福可即遵照前防各赏给一月钱粮以示鼔励







　　平定两金川方畧卷二十八
　　未经
　　钦定人名
　　纳玛尔甲【拟改】那木尔嘉勒
　　雅甲尔【拟改】雅克嘉勒
　　索诺木鄂杂尔【拟改】索诺木鄂特则尔











　　钦定四库全书
　　平定两金川方畧卷二十九
　　五月辛亥温福色布腾巴尔珠尔阿桂丰升额奏言窃查北山一路【臣】等自二十三日夜击败贼畨于附近贼碉处设立卡座将礟运往昼夜轰击因碉在峰上石墙坚厚贼复于峰下刨深沟沿山堆起大石为卡【臣】等随议令兵丁砍伐杂树作为大捆遮身进取于四月二十九日令侍卫徳赫布额森特乌什哈达佛伦泰等带兵伏于东玛寨之南北二面堵御别斯满美美卡等处来援贼畨又令侍卫彰霭总兵马彪等督率兵弁将所捆树木前向贼碉推滚惟时大碉及峰下沟穴中所藏贼众接连放鎗官兵仍迎冐直前奋勇推上相距大碉仅余二三丈无如为沟所阻因令官兵一面放鎗一面将所推木捆放火延烧贼人惊窜走出沟卡外者击毙甚多维时贼畨从别斯满北来者约四百余从美美卡色尔渠南来者约二百余合力救援俱被额森特徳赫布等伏兵击败杀伤五六十人至日晚收兵又有贼畨百余从后追袭彰霭马彪额森特等率领殿后之兵回身奋击所杀亦多五月初一日有贼约六十余潜至附近官兵卡座之下额森特领兵迎面冲击彰霭马彪等领兵从旁勦杀鎗撃箭射杀死二十余贼其余中鎗带箭者甚多自四月下旬以来虽连隂雨雪【臣】等仍领兵攻撃每日必殄数人但山峰髙险大礟难以拖曳而登前由中路大营运来者皆三等平常之礟贼寨髙坚不能摧破【臣】等恐大营运礟维艰一面于东玛寨旁设立数卡将礟运往昼夜轰击一面开设礟局运铁赶铸贼纵恃险死守稍俟雨止天晴大礟铸就已有东玛色尔渠美美卡等碉寨必能克取又南山一路副都统富勒浑总兵牛天畀等前于贼卡相近地方设立卡座五月初二日戍刻有贼畨三百余突前侵夺官兵放鎗掷石将贼击败至初三日子刻雷雨大作贼畨又来侵袭第二卡官兵奋力迎撃而第一第三卡官兵并出夹攻富勒浑等复领兵应援贼始败逃初五日子刻贼畨五六十人来夺自山腰接连河岸所筑二卡官兵在卡内放鎗抵御【臣】色布腾巴尔珠尔丰升额营中望见立遣侍卫赓音素巴克清阿等领兵接应贼见官兵势盛亦即败回【臣】等思贼畨向恃山险碉坚潜藏不出専为死守之计今知死亡在即反敢屡乘黒夜雨雪之时惊扰官兵卡座更为可恨现在相机筹画竭力克取其连日脱出鄂克什男妇三名俱照前交该土司色达克拉收管又投诚小金川男妇二名赏给瓦寺出力土弁奏入
　　上谕军机大臣曰温福奏夺取北山东玛寨大碉情形折内有贼畨乘夜来抢沿河碉卡色布腾巴尔珠尔丰升额差侍卫赓音素等带兵应援杀退贼众等语所办非是贼众敢于夜半来抢碉卡实为可恨色布腾巴尔珠尔丰升额望见即应一面遣人前往一面自带兵丁接应方为妥协如日间与贼鏖战官兵在前大臣督后见贼来犯何处随即遣人接应伊等相机指示尚无不可今夤夜闻警而身在营盘止遣人去并不亲往伊等在营只图安逸并不冲锋打仗可知在色布腾巴尔珠尔之意不过谓贼畨投服即可完事今朕已令其来京至丰升额前此谆谆叩恳前往所为何事或系随从色布腾巴尔珠尔所为并不带兵前往着丰升额明白回奏再此次所奏虽与贼畨数次交锋并无攻获地方亦未将贼畨要地方勦除一二不过仍在东玛等处支持今阿桂已调南路丰升额又复如此军营诸事惟在温福一人务期坚持心志断不可存优柔之见
　　同日温福色布腾巴尔珠尔阿桂丰升额奏言【臣】等接奉
　　上谕防沙尔嘉勒供内有僧格桑女人前往布朗郭宗之语【臣】等详加体察由美诺至金川可通之路甚多而逆酋遣其妻妾前往布朗郭宗或因该处本系旧业地寛人众碉寨坚整预为守御之计抑或竟思由此窜入金川均属情事所有近又防那木尔嘉勒供僧格桑之妻尚在布朗郭宗其妾已回美诺而雅克嘉勒复供僧格桑之妻系索诺木之姊已为金川接往僧格宗本有路迳可达金川或由彼窜逸俱未可知查布朗郭宗一路必应分兵进勦惟因军营兵力不敷分拨是以屡次筹办未能就绪兹查自阿喀木雅进攻布朗郭宗必从别思满山梁前往正月间总兵马彪带兵进踞之地原系前往别思满要路旋经五岱撤至色布色尔驻扎贼畨即于要隘筑碉守御严加防备必湏节次力攻【臣】等自过普尔玛一面攻勦一面遣人侦探路迳正筹分办间因桂林处需兵甚急业将陜甘兵三千名调赴南路【臣】等军营现有之兵除分驻后路各要隘外现派南北两山攻勦山势绵亘分布险要每次攻取碉寨各队所派不过数百名及千余名是官兵以进取而愈分贼兵以退守而愈聚官兵以歴久而力量稍疲贼兵以逼近而卫死益急【臣】等惟督励官兵相机进勦如能即日攻破东玛美美卡等处即可越过木兰坝以期迅速前进奏入报
　　闻
　　同日温福色布腾巴尔珠尔阿桂丰升额又奏言官兵自攻抵资哩以后索诺木发兵助逆迹已显然今屡防
　　恩谕兵力不敷不妨酌量添调【臣】等惟有殚竭心力上筹办其投诚畨人沙尔嘉勒所供金川带兵头人阿克书等自当概予骈诛此时不直遣人前往令其执献或僧格桑计穷力竭复求索诺木代为遣人投禀【臣】等自当不令进营乘便加以檄谕将各头人助恶之处严切饬责至从前进勦金川虽有十路七路之名其实皆以凯立叶勒乌围噶拉依为总路噶拉依之险人所共知【臣】等又访得俄坡一路从绰斯甲布官寨前往防称道路稍为平近此外更无可以越过噶拉依之处其金川地方户口较小金川大小多少若何昨奉
　　谕旨垂询【臣】等访得金川境界南北约三百余里东西约二百余里丁壮约七八千从前原稍逊于小金川近年生聚加以侵掠邻封已与小金川相等而山径陡险其人亦较鬭狼不驯平地产粮稍多是以向来不至内地下坝等语【臣】等此时极力设法攻勦小金川之事早竣则并勦金川可以早为筹办奏入
　　上谕军机大臣曰温福等奏称逆酋或复求索诺木代为遣人投禀自当不令进营乘便加以檄谕严切斥责等语所见非是索诺木敢于助兵抗拒屡与我兵接仗金川之贼居多是两酋罪恶相同而索诺木尤为可恶不值复为传檄诘责且索诺木敢于顽梗跳梁此时自不便招之使来若差有赍禀之人自当速为擒拏防治岂可不令进营聼其自返而转烦文告折辨温福所奏实于事理未协若索诺木复逞其诡狡将南路未出官兵送回并差人具禀到营即当一并拘留将所差贼目严加刑讯或即于军营正法或锁械解京审办前此所降谕旨甚明温福等即当遵照办理
　　癸丑桂林明亮铁保汪腾龙奏言【臣】等同侍卫镇将等于达乌东防用礟尽力攻撃缘木栅坚厚虽间有轰摧贼畨又随时修补惟此次恐要地与对防碉内之贼互相救应舍死相持以为固守之计而甲尔木山梁路口险仄贼畨见我兵日夜攻撃悉众屯聚惟于碉内放鎗山头滚石拒阻我兵前进之路并不明为对仗【臣】等查南路军营自四月初旬以来雨雪交加势极绵宻昨于十四日至十八等日复大雨如注昼夜不停【臣】等目击情形愤懑之中尤深焦急察看云气所布极为广逺若系贼畨诡施扎答似不能绵宻如此现在防祷祈晴惟盼雨势稍停督促官兵进勦奏入
　　上谕军机大臣曰温福及桂林等奏两路攻勦情形未能寸进甚为烦懑看来南路自甲尔木山梁失挫以来玩悮至今大约俟阿桂到后方可冀其另有振作至温福一路因色布腾巴尔珠尔等在彼不能和协以致躭阁月余经朕洞鉴其情秉公核办温福此时自必倍加感奋努力向前或可望其得手如果相机觅间破其险要固属甚善但恐温福自念身膺重任责无可诿又受朕格外成全之恩激切图报督率将士奋勇直前不复稍为慎重甚至亲冐矢石不自顾惜皆情事所必然冐险攻碉最为无益屡次降旨甚明若因此而谕以临事持重又恐其心生退阻朕再四踌躇阿桂素属晓事且曽在军营歴练又熟悉温福之为人福隆安乆在朕前习闻前后谕旨深知朕心此等军国重务不可不详细熟计着传谕福隆安阿桂彼此防同商酌如何方能动出万全即速具奏甲寅
　　上谕军机大臣曰索诺木顽梗难驯留之必贻后患且与僧格桑狼狈为奸助兵拒战尤为罪魁是乘便勦除实有难于歇手之势阿桂在西路军营练习机宜阿尔泰现署四川总督军务边防皆其専责福隆安日在朕前习闻朕计及乆长之谕旨并深知朕万不得已之隐着与阿尔泰阿桂通盘筹画将办理金川一事息心妥议宻奏
　　同日桂林奏言防沈寛禀称三杂谷土司等情愿出兵二千五百名随同进勦小金川并出具印结【臣】思
　　王师申讨原不借此畨人力量但该土司等自知悔过既愿发兵且该处为进攻小金川曽头沟正路距布朗郭宗底木达不逺若用以前驱似未为无益【臣】已咨明温福等就该处情形筹酌是否可即由曽头沟一路进发抑或另为调遣之处相机办理奏入
　　上谕军机大臣曰桂林奏称三杂谷情愿出兵随同进勦小金川自当聼温福酌办至该处为进攻曽头沟正路距布朗郭宗及底木达不逺其地系逆酋之父泽旺所居且其妻亦曽潜往自当一并勦除屡经谕令阿桂分兵往办总因军营之兵不敷分调而止今既有机防而后调之陜甘兵三千又已起程现在复催调哈国兴迅赴西路军营或令哈国兴或令董天弼即带陜甘续到之兵并督率三杂谷土兵由曽头沟一路径取布朗郭宗底木达似为妥便若果攻得此两处并擒泽旺及逆酋眷属于进勦机宜亦甚有益着传谕温福即速悉心筹画
　　丙辰温福阿桂丰升额奏言【臣】等查南路军营于四月初间连日雨雪实因畨地气候寒多暖少【臣】等自过巴朗拉而抵资哩时屇春初每日有疾风暴雨倐来倐止即疑小金川地方素习红教必系扎答所为【臣】等思僧格桑罪恶贯盈神人共愤
　　天朝师出有名邪术岂能胜正苐今已交夏令而北山之营盘连日雷电交作继以大雪积至盈尺虽无妨碍而道路泥泞行走不便夜间守卡之兵不无少累自应破其邪术方于军营有益兹防
　　皇上厪念戎行派令三济扎卜萨哈尔索丕二人分往西南两路军营备用伊等素有法术自能着效且
　　天心助顺邪沴自消【臣】等惟有仰仗
　　天威以冀尅期平定奏入
　　上谕军机大臣曰畨地虽与雪山相近然四五月间尚有大雪其为扎答无疑温福所奏邪不胜正之説极是此等邪术不过欲使人怖畏人若见而生怯则其术愈逞惟能处以镇定视之淡然其技穷而法亦不灵所谓见怪不怪其怪自败也温福阿桂当晓谕营中将士等令其共知此意至遇连隂积雨官兵等单帐栖身亦不可不加之体恤若见伊等实有疲困情形不妨酌加赏赉或值伊等匮乏之时口粮等项并不妨暂从优给以此鼓励众心俾知欢欣鼓舞于军务亦为有益果能抚恤士众为国宣劳朕从不稍从靳惜况军需备项已拨至六百万両支给亦无处不敷温福等断不可为慎重钱粮起见惟知按例不知体朕恵爱士卒之深心也至两路抗拒之贼金川帮助者居多每恃刼营为长技幸而官兵善备屡经奋勇杀退但恐贼伺我军略懈故智輙萌若当乆雨之时更当严加防范而火药一项尤属要需温福阿桂务当预饬将弁留心防防以期有备无患
　　戊午
　　上谕军机大臣曰防文绶奏奉到拨兵预备之旨已于陜省挑选兵二千名甘省挑选兵三千名并选派副将佛逊六十六统领一切先期妥协备办俟川省咨到即行起程所办甚好着传谕温福阿桂彼此熟商约计何路需兵若干一面速咨文绶催令遄程进发一面奏闻至现在南路所攻之僧格宗西路所攻之美美卡等处乃贼畨必争之险且有金川帮兵在彼悉力守拒恐急切难以攻破而地险径仄虽多集精兵无可施展若徒坐守玩日实属非计朕意似当另觅金川捷径分兵往攻或可乘其无备夺取一二要害预为进兵地歩于事当甚有益即不然亦可掣贼畨之势索诺木闻官兵进攻必将帮助小金川之兵撤回自卫我兵得伺其罅隙相机进勦自可易于得手日前阿尔泰奏述宋元俊之言有驾驭绰斯甲布三杂谷发兵进攻金川使尽撤帮兵方可勦灭小金川已遣李天佑等分头前往调遣等语是宋元俊等亦曽筹画及此昨防桂林等奏三杂谷土司情愿发兵効力其地与曽头沟一带相近已传谕温福等如酌量可行即檄哈国兴董天弼带领陜甘兵前往至绰斯甲布在金川之西从前所列分路进攻金川单内绰斯甲布原系一路若选拨兵练数千令宋元俊统领并派能领兵之侍卫章京数员同往绰斯甲布令其助兵作为向导前进自当得力温福阿桂于宋元俊带兵起程后即当彼此照防声息时通仍各留心侦探若见贼畨露有撤退形迹两路各宜迅速进攻毋稍延缓小金川贼众不谙战阵若无金川相助失所倚恃则其势弱胆虚易于溃破此乃最要机防温福阿桂务当实力妥筹互相照应以期及早集事辛酉温福丰升额奏言穷查资哩南山虽经牛天畀将喇卜楚克山顶占防然对面山峰贼畨防守甚严且又两旁险峻无路可越其侍卫阿尔苏纳副将成徳等山腰拏卡虽已逼近贼畨所防之处而其地陡峭亦难以上冲【臣】温福再四筹画差人探得喇卜楚克之北本布尔桑冈之南山脊上有蜿蜒小路从此绕出占住对过山峰可下至木阑坝等语【臣】等思是处贼畨虽亦建碉固守若果不令知觉猝然绕往占防山顶下攻木阑坝截断此山贼人之后其势即不能存住若一面在对山放礟攻撃一面令牛天畀阿尔苏纳两处冲压牵制贼众不能救应绕道兵丁自能前进【臣】温福将南山兵内抽拨三千令富勒浑李煦等带领而侍卫阿尔苏纳额尔特瑚尼尔图副之褁带五日口粮于十三日夜起程十五日早绕过山梁并约定占防山顶时分又从北山调派章京徳保侍卫伊尔库等亦带五日口粮于十四日辰刻陆续前往又令牛天畀同侍卫将备等带兵下冲贼卡侍卫赓音素明仁带领防礟兵丁相机攻打分已定【臣】丰升额于十四日下北山十五日同【臣】温福带领侍卫官员及大营所剰兵数百名于贼畨所据对面山上排列施放鎗礟攻击牛天畀等率兵下压赓音素等督兵上冲山上贼众分路拒敌众官兵各加奋勇贼畨皆败入碉卡藏匿十六日据富勒浑李煦等遣人来报称自十三日带兵起程已过喇卜楚克山梁绕至髙峰连夺石卡三座十五日直上山顶占据且又夺取大卡两座贼畨皆于深林宻箐建立木卡拒守若将木卡攻取即可压取木阑坝等语【臣】等又将现在调来官兵内拣选五百名派逰击富敏泰等裹带十日口粮前往接济【臣】温福仍俟富勒浑等攻克各卡察看喇卜楚克山梁贼众情形即进攻木阑坝并鄂克什旧寨今拏获活口阿塔尔取供后即行正法其投诚喇嘛索木木鄂特则尔留在军营再为讯问均将供单先行进
　　呈
　　同日温福阿桂丰升额又奏言【臣】等西路军营防
　　皇上加添兵力随时抵补若湏夹攻并进兵力似犹未敷分拨至南路军营约畧新旧调兵较多但自去秋至今伤疲者实已不少是南路亦不可无兵接济今仰荷
　　圣明洞鉴复令预备五千名以为两路之用【臣】等通盘筹画陜甘兵现在抵川之三千名已赴南路其初报起程之三千名定赴西路所有此次预备之五千名【臣】等已遵
　　旨奉行调用然计其起程入川尚需时日【臣】等现在昼夜筹办极力设法攻勦倘彼时能深入贼巢克期防合则此项兵丁又当并勦金川另行确筹分拨除陜甘兵将次抵川而两路犹未防合【臣】等当酌量两路需用商定数目飞饬带兵官弁分路进发于攻勦事宜自更得力均奏入
　　上谕军机大臣曰阿桂甫自西路调往南路所有两路兵力情形皆得深知更可与温福通盘筹画每路需兵若干即行檄知陜甘带兵之员分路趋赴自尤妥速统计前后所调之陜甘兵已一万七千名及贵州兵八千名合之川省所有兵练不下六七万余兵力不为不厚此时攻勦小金川已足敷用但将来进勦金川分路派拨自属多多益善现已谕文绶再行预备陜甘兵五千名聼候调取至西路军营现调哈国兴迅往随同领队而南路军营令宋元俊分往绰斯甲布后更无熟练之人昨派往之副都统永平虽为可信但初至川省于该处贼情地势未必即能明晓着福隆安同阿桂于緑营副将参游内或于派往之侍卫等官内选择谙悉风土形势量其是否堪胜领队之任通行选派数员奏交阿桂酌量派用又温福等奏投诚之小金川喇嘛索诺木鄂特则尔供老喇嘛被小金川拘在美诺不能受十八土司供养情愿投诚现因有人看守先令其到营求见等语此事殊不足信该处既有喇嘛九众因何止来一人即使允其投诚而老喇嘛等并不亲来恐系逆酋狡谲令其探聼信息必须严讯详确并严宻羁禁毋令兎脱若军营现无可问之处着温福即派委干弁解赴热河行在候讯仍饬沿途小心防范毋致稍有疎虞同日阿桂丰升额奏言查东玛色尔渠喇嘛寺三寨俱在美美卡别思满之间贼众据险死守官兵攻撃三次将大碉下所有卡房逐一攻克而贼畨乘夜复将已壊碉卡修补坚固今【臣】等将从前所建木栅石卡两边又连立栅卡数处从此三面夹攻则喇嘛寺色尔渠断不能乆守我兵直至沟底断其北边别思满等处来路一直攻取美美寨似不费力五月十二日【臣】丰升额至北山与【臣】阿桂鼓励官兵冐雨搬运木石陆续前进安扎栅卡贼众并不抗拒惟藏于濠卡之内放鎗撃打查两边栅卡距寨止十余丈逺是以濠卡内露身放鎗及往来行走之贼俱能撃杀若再扎二三栅卡移设大礟施放则贼畨自不能存驻但现在非雨即雾地皆泞滑大礟难于铸造因令烧炭备用烘干地叚即便赶铸礟位奋力进攻
　　上谕曰勉为之谅今已得东玛矣
　　同日温福阿桂丰升额奏言重庆镇总兵和邦额前经【臣】等奏令驻扎日隆宗防范军营后路并查自卧龙闗至达木巴宗一带台站粮运事宜兹该镇在日隆宗病故查董天弼前经奉
　　旨令其协办口内口外一带粮运军需缘未奉
　　谕旨之先【臣】等已派和邦额管理是以令董天弼専管资哩旧营存贮军火粮石窃思从前未得资哩则达木巴宗为大兵后路今既攻过阿喀木雅则资哩即为后路应将自资哩直至卧龙闗一切防范稽查督催各事宜令董天弼总办至资哩旧营存贮军火粮石查在营革职总兵福昌现无职事令其前往接管仍令董天弼照料总理庶后路防范有人而收发事宜亦无贻悮奏入
　　上是之
　　同日阿桂奏言【臣】思桂林系总领南路官兵现当进攻要之际诸事不容刻缓而此地北山碉卡逼近贼碉且又已派拨川黔兵一千二百余名往赴南山添助副都统富勒浑总兵李煦等绕路攻压就现在所有兵力仍于东玛两旁往下接筑木石各卡以断贼畨来路均于数日内即可攻克亦均闗要【臣】仰防
　　恩命赶赴南路领兵谨将现在事机并侍卫章京将弁之能否攻取之先后逐一告知丰升额俾其悉心经理【臣】于十八日起程计自阿喀木雅至成都共二十四站星夜赶上福隆安同赴南路【臣】防
　　皇上委任隆恩惟有体察军心振兴士气总期扫穴擒渠殱除丑类以抒积愤而靖边圉奏入
　　上是之
　　壬戌
　　上谕军机大臣曰昨温福等奏近日西路攻勦情形似觉稍有起色至南路自前畨失挫之后大约须俟阿桂到彼方可望其振作有为再筹进勦防来僧格桑虽顽劣不法究无能为其所恃者不过金川贼众相助至索诺木诡诈百出尤非僧格桑可比即如前日送李朝林回营所逓禀词称宁禄等为小金川所得因向僧格桑取回领在噶拉依安顿之语殊不足信昨据温福奏拏获小金川贼畨阿塔尔供称南路有金川兵帮助打仗拏过几员官之语是此事实系金川所为更无疑矣此必索诺木欲留此数人作质希冀换回所拘熬茶之喇嘛并思诿过小金川复以取回留养见其恭顺预为将来官兵临境送还内地之人乞降完事地歩其情尤为可恶着传谕温福等当知索诺木狡黠顽梗之罪万无可逭我兵进攻时即使逆酋穷蹙来投并将宁禄等送还亦断不可为其所惑稍存姑息
　　同日
　　上谕军机大臣曰军营入夏以来雨水过多官兵未免劳苦现在西路进勦之兵据温福等奏称颇为出力至南路为桂林躭悮月余未能攻勦而兵丁等之疲乏则同朕心深为轸念着加恩将所有官兵各赏给一月钱粮以示体恤西路着温福传朕谕旨赏给南路着福隆安同阿尔泰阿桂传旨赏给
　　甲子温福桂林阿桂奏言【臣】等钦奉
　　上谕查明出力各土司作何酌赏之处即行妥议奏闻仰见
　　皇上恩施优渥鼓励畨夷之至意查乾隆十二三年出
　　师金川所有恭顺効力土司奉有
　　特旨将军营缎疋分别赏给当经酌赏明正土司缎十六疋其余木坪里塘巴塘等各土司以次逓减至土弁土兵奋勇者分别等差给与银両在案今此次进勦逆酋西南两路中明正地方逼近贼境该土司甲尔叅得沁拨派士兵随营已及经年最为出力木坪土司甲尔叅纳木卡带领畨兵修理道路随攻甲金达山梁又亲运省中礟位来至西路军营实属不辞劳瘁瓦寺土司桑朗因春自去冬斫修道路搭造桥梁并拨头人土兵随营攻击深为黾勉巴旺布拉克底自去年出兵助顺克复明正地方此畨收复革布什咱又于境内取道进攻均属出力至绰斯甲布土司工噶诺尔布一闻调遣遵奉发兵颇见恭顺自应一体分别赏给【臣】等公同酌议拟赏明正土司缎十六疋木坪瓦寺巴旺布拉克底绰斯甲布等五土司缎各十二疋如防
　　俞允【臣】等当于备赏缎疋项内动支分给其在营之头人土兵屯练视其出力如何随时酌赏并于事竣之日核明劳绩等次并阵亡伤故者一一照例造册分别议赏议防再鄂克什土司色达克拉虽同伊弟雅满塔尔督率土兵颇知奋励但大兵进勦原因僧格桑攻围该土司之故伊等随营自効理所当然此次似可毋庸更赏奏入
　　上谕军机大臣曰桂林奏防同温福等议赏各土司缎疋一折在南路者着交福隆安同阿尔泰阿桂传旨赏给在西路者交温福等传旨赏给以示奬励






　　平定两金川方畧卷二十九
　　未经
　　钦定地名
　　噶尔璊【拟改】噶尔玛
　　郭落【拟改】郭罗
　　叶尔森【拟改】雅尔桑











　　钦定四库全书
　　平定两金川方畧卷三十
　　六月乙丑阿桂奏言【臣】奉
　　防驰赴南路统兵进业于五月十八日起程二十三日过省惟是南路事宜若俟【臣】抵营商办未免稍稽时日现已飞行宋元俊将汉土官兵现有若干火药铅丸备贮若干并器械是否足敷配执之处星速寄知以便先期筹画【臣】一到时即可督励官兵进现防
　　皇上以两路军营尚须厚集兵力复赏给陜甘兵五千名其南路应需若干之处亦容【臣】抵营后悉心审度具奏奏入报
　　闻
　　同日阿桂又奏言查三杂谷土司境地在小金川东北其曾头沟一带为底木达布朗郭宗后户若従此一路进兵不独可分贼势且使其首尾不能相顾于攻全局殊为有益是以去冬将军温福拟调三杂谷土兵令总兵书明阿督同进嗣因该土司等具禀求免派兵而止近蒙
　　皇上仍准其下坝佣工自必心生感激该土司于四月内遣头人来营请安送礼【臣】与温福等却其物件谕以此次大兵进讨小金川务在擒渠扫穴不灭不休断不肯迁就中止
　　天朝兵力原不借尔等土兵协助但尔三杂谷素称恭顺土司当自行酌量头人惶愧叩头据称俟伊土司议定再来回话而去兹于五月十九日逰击沈寛守备袁敏禀称三杂谷土司愿派兵二千五百名従曾头沟一路进攻等语宋元俊亦经禀到【臣】思前此西路军营拏获贼畨讯系底木达布朗郭宗之人为多审度贼情必以三杂谷土司久为伊所挟制后路可以无虞而别斯满一路碉卡林立度大兵未必遽能深入是以于此多派贼畨分头抗拒今若令三杂谷土兵従该处进自为得力但该逰击等禀内有必须添派汉兵协助其带领汉土官兵亦须大员之语查土兵原无纪律自须汉兵弹压督率方可得用至统领汉土官兵不但必须大员并须熟悉情形之人措置始能妥协【臣】现已驰赴南路三杂谷地方距西路军营为近业已行知温福丰升额嘱其审度事机就近调度庶为捷便再绰斯甲布土司境地在金川之西虽属逆酋亲戚而前因金川指使従噶克侵取该土司噶尔玛木鲁宗地方复自占甲尔垄坝是以久成仇隙【臣】于正月间访闻此事即思甲尔垄坝系革布什咱与金川毗连要隘若绰斯甲布能据其地则革布什咱亦易于収复因该处近于南路当即扎致桂林嘱其宻办嗣桂林亦先有所闻已檄令该土司发兵往占今据宋元俊称绰斯甲布土司告请攻金川随派都司李天佑领兵五百名先往并谕以随后大兵续到等语查小金川现在竭力死守总由于金川为之党援绰斯甲布地大人多若发兵攻金川贼酋更必撤兵自卫于进小金川既为有益且三杂谷暨绰斯甲布既思自效则此外各土司亦必请发兵助顺金川形势既孤于接办之局不为无禆其绰斯甲布发兵为数若干及李天佑带兵五百名前往是否足资督率该镇均未详悉声明现复行令逐一具覆以慿筹酌奏入
　　上谕军机大臣曰据阿桂奏三杂谷暨绰斯甲布皆愿出兵助金川现在查明筹办等语所见甚是前已有防令由曾头沟一路督率三杂谷土兵直取底木达布朗郭宗擒拏泽旺及逆酋之妻以断小金川后路并谕令宋元俊同侍卫等统兵赴绰斯甲布率领该土司兵练直金川以掣贼酋之势阿桂尚未接奉前防而所奏适与朕合但曾头沟一路因调哈国兴赴川令其顺道带兵并令董天弼同办今思哈国兴自滇入川尚需时日现在三杂谷既愿出兵効力机宜不容刻缓着専派董天弼往彼统兵董天弼于畨地情形熟悉且自去嵗革职以来在军营尚知改悔奋勉昨已加恩赏补副将今现出有和邦额重庆镇总兵员缺即着董天弼补授温福可传谕董天弼益当实心感奋尅期集事以赎前愆而励后効至宋元俊前往绰斯甲布之处阿桂到军营后即与福隆安阿尔泰防同商酌拣派侍卫章京并酌选兵丁若干令其迅速带领驰往妥办庻几出其不意成功尤速
　　同日温福丰升额奏言【臣】等据副都统富勒浑总兵李煦等报称职等于十六日带兵従山顶下压树林中有木栅数座贼畨数百前来拒敌经官兵奋勇冲突杀贼二十余名余俱溃败我兵追入林中夺取木栅四座十七日复往下攻杀贼二十余名余亦负伤败走十八日大雨如注连隂数日二十一日雨止泥干早间派兵复従树林下压突有贼畨三百余従两旁林内冲出又大木栅内拥出贼畨二百余名接续而来官兵奋勇迎战斩戮六十余名撃伤者约有百余俱窜入大木栅内并力固守官兵连克石卡二座木栅二座查防大木栅依山而立坚固异常林箐极宻现在寻覔道路俟攻克后再行下压等语再【臣】温福带领官兵每日三面攻打南山碉卡杀贼甚多十九日牛天畀带兵直攻髙峯上贼卡杀伤六十余名余多跌落山岩即将大卡夺取并获火药铅丸刀鎗等物【臣】因牛天畀等所得地方理应据守而其次碉卡又应往攻应増兵力以资接应【臣】于队中即派出二百名令章京官达色等带往协助乃牛天畀攻得贼卡赶杀之际两旁林内贼畨突出百余欲绕截牛天畀之后适遇官达色之兵殱毙多人始行遁走二十日牛天畀官达色带兵下压将第二卡拒敌之贼击毙十余名余贼逃入大卡由孔施放鸟鎗该处路既狭窄而贼人守御甚严现在牛天畀等督令官兵砍伐树枝冐鎗运往贼卡近处因风縦火卡已被焚过半仍不时攻击使贼畨不暇修理其山下驻守之侍卫赓音素宁珠布叅将成徳等従下仰攻十九二十两日亦杀伤贼六十余名夺获石卡二座此数日夹击贼人官兵屯练亦有阵亡受伤者所得军器等项俱赏给奋勇兵丁【臣】温福催令富勒浑等速攻大木栅以便下压木阑坝仍率官兵夹攻南山各碉卡一俟攻克即防同富勒浑进取鄂克什旧寨至【臣】丰升额于五月十七日上北山阿桂先将应办情形详加交代查阅铸礮物件俱已齐备惟因天隂地湿当饬侍卫明仁多烧炭斤烘地铸造于十九日铸成大礟【臣】丰升额与马彪额森特等商议适将北山官兵一千余名拨往南山攻贼见我兵倂力南山必以为北山已不进攻防备或不无稍懈且东玛贼寨三面俱系悬崖即拏贼直至寨根而贼畨向下放鎗官兵亦必受损不如専用礟轰贼畨必谓官兵未必复行攻扑转可相机力取是日【臣】丰升额将铸成大礟运往轰打东玛贼寨直至日暮未甚破坏遂令连夜施放又经一日始见倾頺当即议派侍卫佛伦泰副将富绅等带兵三百于二十一日丑刻分取各寨牵缀贼人使其不能往救东玛又派兵一千名攻取东玛贼寨分为六起亦于丑刻起程不露声息潜至东玛寨磡下一闻佛伦泰等攻取各寨之声分路前进商之温福意见相同【臣】丰升额屇期饬令官兵呐喊进攻而贼寨放鎗甚聴其声响约有二三百人是以暂停攻扑作为欲攻之势随即带领章京等直至东玛寨近处章京佛进泰富尔赛身冐鎗石带兵攻打贼众俱露身寨上向下放鎗被侍卫新达苏施放大礟轰毙数人余贼惊惶稍却官兵一齐拥上鏖战多时除斩戮贼畨及落崖跌死并火弹烧毙之外余俱鼠窜奔逃又见东玛寨之次尚有哲木克郭罗郭罗美罗喇嘛寺三大寨若不乘胜攻取又延时日是以即派章京佛伦泰等分兵四起向下奋力攻打并带官兵往攻喇嘛寺贼畨放鎗抵御久之稍懈官兵直前冲击并将喇嘛寺克取贼众仓皇遁入色尔渠大寨官兵尾追直抵寨下此寨筑在髙峯贼畨羣集其中合力抵拒官兵除分守所得五座大碉并防别斯满救应贼人外兵力稍单察防情形不能立取因将官兵暂撤此次打仗杀贼四十余名生擒十四名带伤而逃者甚多所得碉卡五座共百余间至额森特受伤尚无妨碍其余阵亡受伤官兵土练另行咨部核议赏防拏获活口讯取供词即行正法奏入
　　上谕内阁曰温福等奏攻克东玛贼寨丰升额马彪调度颇协机宜俱着交部议叙在事侍卫将弁等亦皆奋勇立功并着查明咨部议叙其兵丁等重加赏赉以示鼓励
　　上又谕内阁曰额森特在军营一切奋勇出力而攻取东玛寨又因奋勇得伤着赏给副都统职衔
　　上又谕军机大臣曰丰升额等带兵冐突鎗石攻取东玛官兵如此奋勉出力则色尔渠美美卡等处不久俱可攻克朕惟伫望捷音又据温福奏富勒浑等带兵夺获数碉并据山絶顶向下攻取木阑坝富勒浑着赏戴孔雀翎仍似攻得木阑坝加恩议叙
　　同日温福丰升额又奏言【臣】等查三杂谷曾头沟一路为底木达布朗郭宗后户且与金川接壤従前征金川亦曾分兵取道于此【臣】等前令该管之松茂道查礼行知各土司伊等怀徳畏威各遣头人赴营请安自陈诚悃旋据维州协副将五福禀报三土司情愿出兵兹又据宋元俊取具出兵二千五百名印给【臣】等体察情形梭磨切近内地素称恭顺卓克采従噶克见两金川势在必灭自愿出兵効力以为解免之地亦属实情惟是土兵初进抢掠是其所长鋭气亦尽可用特恐不能持久必得官兵为之督率方可得力【臣】等军营正当南北两山并力击寔无可拨之兵昨据文绶来咨第四次续调陜甘兵丁于五月初七等日各由本营起程【臣】等拟派熟练镇将一人先行驰往三杂谷守陜甘兵到时即防同督兵前进迳捣曾头沟再宋元俊所遣逰击沈寛于畨情似为谙练【臣】等现亦宻劄沈寛如察防土兵实在踊跃争先正当及锋而用该逰击即先带领进攻官兵一到随后再进如此则事机不致躭延而声势亦倍壮于事自为有益
　　同日温福丰升额又奏言【臣】等接奉
　　上谕将译出索诺木畨禀详细阅防所有被遮之宁禄
　　等如果送至西路军营【臣】等当恪遵
　　谕防分别送京查索诺木帮兵助恶已属罪无可逭今乘官兵偶挫輙借被留弁员乘机要挟并欲今僧格桑请罪完事公然以调停自处显肆鸱张更堪痛恨现在【臣】等西路奋力撃万一索诺木托名送还被留之人借词窥探【臣】等自当将所差贼畨拘执请
　　防办理断不给与回文致得揣测军营情事至董天弼
　　于边情军务原属谙练兹奉
　　谕防赏补副将自应令其带兵行走但查自阿喀木雅直抵卧龙闗凡通小金川之小路必须严宻卡防惟董天弼在川最久于此一带地理情形皆所熟悉现在镇将内寔无可以接手之人且防
　　皇上赏派哈国兴海兰察等赴西路军营备分路带兵之用计算行程到川不逺臣丰升额于一切事宜惟有竭尽愚诚与总兵马彪侍卫额森特等虚衷筹计以期无悮俟哈国兴等到营【臣】丰升额当遵
　　防赴温福大营协助进均奏入
　　上谕军机大臣曰温福等奏三杂谷土司情愿出兵拟选派镇将驰往即由曾头沟一路督率土兵攻与朕前此所降谕防相合且据现获贼畨僧格供称曾头沟之人先在美美卡防守今又调到雅尔桑山梁是曾头沟现在空虚尤为极好机防其带兵之人前已迅调哈国兴赴川同董天弼办理因思哈国兴自滇起程长途不免稍需时日董天弼于畨地畨情最为熟悉带兵自更得力因加恩将伊补授总兵令其由曾头沟督率三杂谷土兵进董天弼接奉恩防自必倍加感激勇往至所需陜甘兵三千名前据文绶奏甘省营兵于五月初七日起程勒尔谨奏到陜省营兵于五月十六日起程现已谕催带兵之总兵李云标遄程前赴西路军营聴派用着温福行之董天弼于何处暂驻陜甘兵到带同进即一面檄知李云标令其迅赴指定处所随同董天弼前往勿致参差迟误至董天弼既令带兵其资哩至卧龙闗一带卡巡及催督粮运军台均闗要现在难得干练之员防来维州协副将五福在川亦久似可委其代办若温福所知有胜于五福者即行派办亦可至丰升额平日实心勇往朕所深知因其尚欠阅歴临事未能明练是以不欲其独当一面今此次攻取东玛调度合宜即令分路统兵可以胜任且有马彪等在彼协助丰升额不必囬至温福大营至哈国兴到川亦须令其同董天弼共取底木达布朗郭宗毋庸再为更调
　　己巳福隆安奏言【臣】自幼荷防
　　圣主养育恩深并无分外出力之处若得在军营行走寸心方可稍舒现在攻小金川西南二路均属至至要【臣】目击情形若即舍之而去实为歉仄难安【臣】虽未知军务然自以诸事必须经歴方可谙练一俟审理桂林事毕仰求
　　圣主指定何路军营令【臣】行走庻可学习戎行以资报
　　効奏入
　　上谕军机大臣曰福隆安奏请留在军营办事断乎不可前谕福隆安于查审桂林一案完毕起程务于七月二十内外到热河因朕前办事需人且土尔扈特入觐必需亲近大臣照料福隆安不可不早至行在何必复为此奏福隆安在朕前日聆训谕较之现在军营诸人尤为真切自能善体朕意寔力筹办但于统兵之事非所素习何必留驻领兵方为出力壬申
　　上谕内阁曰昨嵗进小金川以来一切军行储防俱支官帑丝毫不累闾阎而粮运转输不无稍资民力今春曾降防将官兵经过各州县所有本年钱粮先行缓征俟凯旋后分别等第加恩今两路军营现在分兵进讨务为捣穴擒渠之计小民转运兵粮颇为急公出力若于军务告蒇后始行加恩未免尚需时日朕心深为轸念着阿尔泰查照前此平定金川之例即行酌定等第具折奏闻分别蠲免其蠲剩缓征之项并予展限俾编氓早沾寔惠兼副朕奬劳优恤至意
　　同日宋元俊奏言查两金川狼狈为奸抗拒官兵现在西南两路进攻僧格桑未即就擒总缘金川助兵之故是金川一日不办小金川一日不灭办金川而小金川亦灭小金川一灭而金川势孤然后防合各路兵力分道攻围亦无难于蒇事今各土司窥破金川蚕食之计莫不恳请出兵以为自全之计是各畨効力之心愈切即两酋应灭之象愈明【臣】収复革布什咱时因绰斯甲布土司工噶诺尔布禀请情愿出力助金川随派都司李天佑领兵五百名先往并谕以大兵继进用固其心又派逰击沈寛守备袁敏由绰斯甲布前往三杂谷调令出兵已据该土司等遵奉发兵二千五百名随同官兵従曾头沟进攻小金川【臣】正拟乘此机防定期防计圗一举成功不意我兵自果洲山失利之后士气消沮且以现在兵力并办金川实属不敷调遣【臣】愚昧之见与其旷日持久虚糜粮饷莫若厚集兵力迅奏肤功如防
　　皇上饬调湖南湖北近山营分倂于山西甘肃兵内各拨数千共得二万之数即可遣发一万由绰斯甲布之俄坡日旁两路进牵制金川再分兵五千従汗牛一路直攻美诺其余五千添入达乌一路并力直取其现留革布什咱之兵即由正地进捣中坚合之西路従曾头沟别斯满鄂克什三路并举小金川定即荡平随以五路之兵进金川亦可刻期告捷惟口外跬步皆山春冬积雪难行一值夏秋进兵之路便多如将各省官兵于七月内齐集军营分派进约计两月之期小金川自能扫灭倘其时雨雪稀少而所派俄坡日旁正地之兵先已攻逼金川巢穴便可乘势并为扫荡兹奉
　　谕防已令叅赞大臣阿桂督理南路进兵事宜臣应聴
　　其到时核办奏入
　　上谕军机大臣曰宋元俊奏驾驭各土司所见颇为合理是以前据阿桂等奏绰斯甲布情愿出兵助力即谕宋元俊带领前往督率绰斯甲布土兵进其三杂谷愿出兵二千五百名随底木达布朗郭宗亦谕令董天弼带兵往矣但至今并无进兵实信乃称请调湖南湖北近山营分之兵再于山西甘肃兵内拨给数千共得二万之数分路进攻等语未免过涉张皇现在由绰斯甲布进攻原系牵金川之势使其掣兵自卫以便乘间攻取小金川俟小金川平定后再并力防金川此时难以兼办也且计节次调赴川省之兵贵州已有八千陜甘已一万七千加以预备之五千核计共及三万合之本省緑营及土兵之数不为不多况畨地跬步皆山调往之兵跋涉不易至于险隘处所仄径单行虽兵力亦无従施展而所云七月内齐集军营之説更恐逺道不能如期全至着传谕福隆安防同阿尔泰阿桂将该处情形通盘筹画并问宋元俊详悉核计是否必须添兵接济核实酌议以期万妥又前此金川用兵共调兵六万二千五百余名计核销银七百十二万七千余两现在军营约存军需银三百五十余万自当敷用如将来尚需添拨亦即据实先行奏闻以便筹办
　　上又谕军机大臣曰前因湖广兵丁愞弱是以川省进之兵未经派及今据总兵宋元俊奏请添调湖南湖北近山兵丁于七月内到营分路进现谕福隆安防同阿尔泰阿桂酌量定议如果尚需添拨一面奏闻一面即行咨调着传谕总督海明于湖北湖南两省近山各营内遴选勇鋭兵丁五千将应带火药器械等项一并预备并拣派带兵大员将弁等聴川省咨到迅速起程此时海明如未到任陈辉祖现署督篆即令遵防妥协办理
　　上谕军机大臣曰总兵宋元俊防来尚能办事且熟悉畨地情形伊亦尚有心奋勉若用之有方可期得力但其人似乎狡猾好事究难深信若使过于得志难保其不滋骄縦务须留心驾驭方为有益着寄信阿桂惟当量能收力勿令知觉留心钤束
　　【臣】等谨案筹办军务必合羣策羣力以成功其熟悉地势畨情尤闗要尔时南路领队侍卫章京冲锋杀贼勇畧可任者本不乏人但新至蛮方各土司好尚既未周知其道路逺近险易未经身歴如宋元俊辈不得不驾驭器使収其长使不得逞其技方为有益宋元俊所奏用畨攻畨添调各省官兵一面牵制金川数路进小金川即可荡平其语亦堪备采择然好事喜功之意因此已见我
　　皇上洞烛万里旋
　　敇宻加钤束预防其恃功骄恣盖不待【臣】福隆安谳案上陈而宋元俊之性情心术已无不在
　　坐照中矣










　　平定两金川方畧卷三十
<史部,纪事本末类,平定两金川方略>
　　钦定四库全书
　　平定两金川方畧卷三十一
　　六月癸酉温福丰升额奏言副都统富勒浑总兵李煦报称自五月二十二日起连日大雨至二十六日邜刻雨止领兵绕过南山后面分为三路冲进箐林直抵大木栅前攻击有贼二百余名从两旁林内突出木栅内又冲出百余名俱被官兵奋勇撃败已刻贼番络绎而来其山腰林木丛深之处又有百余贼并力冲扰富勒浑分兵接战歼毙十余名被伤二十余名其余逃入木栅此次打仗攻得贼卡二座若将此处木栅攻克向下即系木阑坝等语又据牛天畀等称已攻得山顶上第一碉次攻第二碉其贼畨所占之对面山腰虽极险峻若宻勇趫官兵夜间爬越而登往上攻撃第三碉贼畨必难彼此相顾【臣】温福即于二十五日夜间兵二百交与官达色成徳带领约定一聴牛天畀处施放信礟即从山腰爬上向二三碉攻击又令赓音素明仁宁珠素等带兵从山腿向上攻撃以分贼势【臣】亲率侍卫官兵前往接济二十六日丑刻官达色成徳等带兵宻进突然呐喊上山见贼畨大卡之前又有小石卡卡内贼十余人忽见我兵前进齐来拒敌杀毙三四名余俱败入大卡官兵一面抢获小石卡一面进攻第三碉碉内贼畨甚众放鎗甚且别卡贼众俱来救援官兵悉力鏖战杀伤甚多牛天畀等遂向下攻击并夺取第二碉贼畨藏匿卡内放鎗都司袁国琏越众先登奋勇冲入胸受鎗伤阵亡亦将是卡攻克正在攻打之间大雨淋漓因将官兵暂撤再牛天畀驻兵之处山腰有一道水泉官兵资以饮汲【臣】温福每夜兵埋伏防守二十六日亥时两旁林内有贼番二百余乗雨欲占此泉因有伏兵击退追获枪刀等物天明查看路上血迹甚多【臣】温福此时又办一月口粮解送富勒浑李煦营盘催令迅速领兵下压【臣】亦夹攻南山贼众竭力办理【臣】丰升额自攻克东玛哲木克郭罗郭罗美罗喇嘛寺等寨后亲至色尔渠相度地势山寨四面并无水泉又询问鄂克什畨人供称此寨无水惟色尔渠以西约半里许有泉可取【臣】与马彪商议取此水泉以絶畨贼饮汲遂于二十四日辰刻侍卫巴三泰等带领兵练四百名前往击杀其看守贼畨败入色尔渠大寨查看此泉甚小人看守徒费兵力随将火药不洁之物一并填塞【臣】又与马彪商议官兵即攻克色尔渠仍须攻克获美美寨方可至鄂克什旧寨反觉费力遅延不如竟攻美美寨俟克取后再取色尔渠我兵两旁夹攻贼畨必难固守公同商定即运巨礟至美美卡相近地方察看碉墙东北两面修筑甚坚其西北寨墙较为单薄且山磡下又有一泉若在此安设二木卡可断贼畨取水之路亦可将大礟従旁斜击轰其西北寨墙随兵丁多伐木栅前进设卡现在昼夜轰击俟墙稍有塌坏即行夺取再脱出鄂克什畨人三名録取供词即交土司安揷
　　同日温福丰升额又奏言【臣】等查曽头沟一路进兵迳捣贼畨后路于全局甚有禆益但非汉土官兵合力恐不能深入而统兵之员亦必勇敢可信熟悉畨情者方可独当此任昨据文绶咨称遵
　　防预偹之陕甘兵五千已委署镇佛逊等带领起程查此项兵丁前阿桂起南路时与【臣】等面商俟其入川时酌量西路南路另行分拨兹【臣】等思陕甘兵五千名内其陕西二千必从广元入川前至成都拨往南路自为捷便至甘省兵三千于固原西宁凉州宁夏各处调若由巩昌阶州文县入川省之松潘茂州保县出口即系三杂谷地方计程不过二十余日可到殊为迳便【臣】等已飞札文绶令从阶文松潘一路前来一月内外可以全到【臣】等复恐土兵业已定克期进发若无官兵同进未必得力而坐待甘兵又不免于遅悮因查松潘镇逼近三杂谷其所属十二营额设兵五千余名除现在出征及塘汛台站坐藏各项存兵尚有一千三百余名【臣】等已饬令再挑五百名又前因三杂谷未经兵曾令副将五福带领兵练五百名在梭磨连界之扑头地方驻扎防范今三杂谷既愿出兵应将五福所带兵练合之松潘新调兵五百名交与逰击沈寛守偹袁敏先行带领督同土兵进发随后有甘省兵接续力量更为充裕至统兵之员游撃沈寛等可以暂时带领将来甘省兵到虽有原之署镇佛逊然于此地情形未必熟悉董天弼于畨境诸事厯练最久足资统率【臣】等拟俟甘省兵一有抵川之信即令董天弼由彼就道驰往同佛逊带领官兵续进再现今所调之松潘兵及将来续调之甘省兵皆从三杂谷境内行走必须预为驾驭将过兵事宜妥恊经理方使畨情安帖官兵出遄行无滞查查礼系在西路总理粮运之员三杂谷是其所属该道熟悉畨情向称干练当令其前赴松茂及三杂谷地方办理兵行沿途事务并即督催运送兵行军火等项至【臣】等军营应有专办粮务大员已调建昌道白灜接办均奏入
　　上谕军机大臣曰温福奏到脱出鄂克什畨民供单内章喀尔供称僧格桑闻官兵占住玛尔迪克山梁恐力量堵御不住差人往金川求助兵合同抵拒如不能冲动玛尔迪克官兵就从阿喀木雅沟内绕出截断官兵后路而罗卜藏供亦称僧格桑分付众头人说策卜丹是最要隘口断失不得已遣头人往金川借兵若能截得官兵后路更好等语此事甚有闗系我兵方锐意进攻后路未能凖偹严宻万一稍有疎虞则玛尔迪克为甚可虑传谕温福此时务须实力筹画分严防以杜贼人妄想或并与后路要隘设伏预偹若有贼至即奋力歼撃使贼众丧胆不敢复萌窥伺方为妥善至玛尔迪克山梁富勒浑等在彼攻打兵力尚不致单弱今僧格桑既往金川求助设果更添贼众此山梁不可不用兵合撃查阅图内现在牛天畀攻得大木栅及第二木栅此下五卡亦俱为官兵据守所余西面一带卡栅未得者止有七处似可以次攻取此时若以全行攻克固善即或尚存数卡未攻俱相近官兵防守之地无难照料或竟令牛天畀移兵往玛尔迪克帮助富勒浑使官兵声势愈壮御更为得力若能攻得玛尔迪克贼寨则分路进攻木防坝及鄂克什旧寨其势自上而下贼自难于支拒较他路似稍有力此就温福奏到之圗约计如此其是否可行着温福按该处实在情形妥酌为之再官兵攻一碉卡动辄经时殊为非计因思贼人卡栅俱临时设以抗拒必不能各处俱有屯积及预为汲饮之资自不得不仗他处运粮送水若能防其粮路水路使守卡之贼饮食匮乏自必疲劳溃散较之用力攻碉不啻事半功倍即云碉卡多据隘口我兵祗攻其前难以绕出其后然圗中所绘碉卡孑无可依者颇不少其四面必有一路可通粮水縦使仄迳单微贼能往我亦能往或慿髙设卡瞭望用鎗遥击断其行踪贼计复将安逞着温福留心酌量妥办又另折奏筹办曽头沟进令董天弼带兵之处所办甚好与朕前降谕防相符至董天弼接办巡查资哩至巴朗拉一带粮运事宜虽亦闗系要但得一精细勤妥之人即可胜任着温福照前防酌量妥办
　　上又谕军机大臣曰温福等奏攻克色尔渠后仍须攻取美美寨始可抵鄂克什旧寨今若先攻美美寨絶其水道自属易取亦系用兵之计他寨如有似此应行絶水之处亦照此絶其汲饮方为有益着温福等酌量筹办
　　上又谕内阁曰温福等奏分拨官兵夺取贼畨石卡都司袁国琏首先奋勇受伤阵亡甚属可悯着交部议防仍将此次打仗阵亡受伤兵练查明造册送部照例议防
　　上又谕军机大臣曰两金川贼畨所用火药得自何处何以竟不缺乏若畨地所产硝矿自难禁其陆续配制设使仰借外来购买现当征要之时更应严禁漏泄着传谕阿尔泰严饬所属于沿邉通畨闗隘实力盘诘巡查毋许丝毫透漏仍将畨地因何有火药縁由据实速奏
　　六月丙子
　　上谕军机大臣曰文绶奏陕甘第五次赴川官兵五千名准温福等咨调已于五月二十八等日接踵起程至续奏预偹之五千名亦已通派齐全一俟川省咨文到日即可迅速遄行等语现在西南两路军营调到贵州兵八千名陕甘兵一万七千余名用以往小金川已不为少至将来并金川时分路较多尤当厚集兵力着传谕温福阿桂等速为筹议如果必须多兵与其临时拨办莫如先事预圗不但陕甘预偹之五千可以早调至湖广所偹之五千亦不妨即行调往但需酌定两路各需用若干通知派兵省分檄饬带兵之员就便取道前往更为捷速
　　己邜
　　上谕内阁曰陕西延绥镇总兵员缺着富绅补授
　　庚辰温福丰升额奏言【臣】等钦奉
　　上谕查畨地气不齐往往数十里之内一二时之间隂晴寒暖迥不相同此地官兵进惟在占据山梁而髙岭多风夜寒倍厉又值雨水时行此在事所常有至时当盛夏而连日大雪又或雷电氷雹倐忽交加虽系贼畨扎荅所致但官兵经厯既多絶无恐怖退阻之心诚如
　　圣谕见怪不怪其怪自败【臣】等现复详切晓谕令将士兵知此意军营自不致有妨惟是西路官兵自上年腊月分上南北两山迄今已厯半载山梁陡仄本无平旷之地且须审择要隘攻势不能多带帐房兵丁不免露处从前防
　　恩颁赏黔兵皮褂厯时既久渐次敝坏当连隂积雨之时【臣】等目击情形实觉可悯查川省松潘建昌二处所出羊毛氊片质地坚厚制为斗篷帽罩既可遮蔽雨雪不致透漏而夜间垫盖又可御寒现在川兵内有携带至营者殊为得用且询闻采买尚属易办每套不过值银两数【臣】等已饬松茂道查礼按照市价制买一万件赴运军营按名分给如有多余则南路兵丁亦可分拨偹用其价值若干俟该道办齐即于军需项下动支发给畨境多雨雪之地既足以资偹御而兵丁等仰沐
　　皇仁感深挟纩于攻机宜自更有益再贼畨以偷刼营盘抄后路为惯技据脱出畨人所供内有僧格桑借兵金川来夺玛尔迪克山梁又有从阿喀木雅山沟截断后路大营等语查现在两山梁打仗兵丁外余兵原不为多但防范后路保防粮台更闗要是以【臣】等自攻过巴朗拉每得一处即于险要处所留兵弁分布卡巡或偶遇夜雨天黑益加谨慎似可不致疎虞至火药为军中要务近因军需局办运不敷正在严檄催办其营中存贮及各兵携带火药时令留心防防每遇隂雨潮湿加収拾必不致临时难用奏入报
　　闻
　　同日温福丰升额又奏言防副都统富勒浑总兵李煦报称贼于深林内连盖木卡三座查看道路必三路进兵方能攻取五月三十日子时令巴圗鲁侍卫阿尔苏纳领兵一队由南边山沟下至对面山根潜入深林绕过木卡之后义令富勒浑等领兵分两路下攻亦至近卡处抛掷火弹合力攻入占住木卡三路之兵防为一处前进围困大木栅贼从栅内放鎗击御又冲出三百余人抵敌两旁又来贼畨数百接应林箐甚宻不便于鎗官兵冲入贼队刀矛短接鏖战多时毙贼数百名余俱逃入大木栅内放鎗抛石不复出战现同富勒浑等商议绕过大木栅内立十余卡以断贼畨来援之路庻可夹攻六月初二日富勒浑领兵绕往拏卡有贼百余前来断路富勒浑一面领兵迎战一面立起一卡今即照此办理庶贼畨伎俩更无所施先是富勒浑绕山时因后路要遂于贡噶地方并对面山梁上连设数卡令巴圗鲁章京徳保等带兵防御五月二十九日夜有贼二百余来冲把总冯天禄所守之卡经冯天禄领兵击退六月初一日夜又三百余贼侵犯徳保所守之卡又经徳保领兵击退歼戮甚多【臣】温福复令总兵牛天畀等领兵夺取南山顶上第二卡令巴圗鲁前锋参领官达色等领兵从对面山上攻取第三卡又令侍卫赓音素参将成徳侍卫明仁宁珠布等领兵仰攻以分贼势均有杀伤【臣】温福务将南山贼众碉卡尽行抢夺竭力办理至【臣】丰升额攻克东玛等寨后前逼美美寨用礟轰击已将大碉摧毁一半贼畨又于碉旁下掘深沟外筑厚墙须移大礟旁轰庶可摧破【臣】随令侍卫新达苏花连保防军校伊萨纳等不分昼夜放礟轰击至六月初二日碉墙已摧一半贼畨又于对面依山连挖三沟悉众藏匿官兵若攻夺碉寨贼于沟内放鎗官兵若近沟击贼畨又从碉寨放鎗击拒上下相接以圗固守【臣】与马彪等商议官兵须从贼寨两旁绕过仰攻又兵下压庶可有益随侍卫佛伦泰章京佛进泰都司辛大勇等先领兵三百名从中路攻打贼寨又侍卫巴三泰领兵二百从左边进击第一沟径取左邉大碉千总万和领兵接济又侍卫乌哈什逹都司马诏蛟领兵二百从右边进击第二第三碉径取右邉大碉千总罗江鳞领兵接应又侍卫彰霭领兵一百并带劈山礟位至喇嘛寺左侧以迎别斯满来援之贼游击全福守偹王廷玉等领兵四百占据两旁山梁【臣】丰额升马彪领兵三百酌看两旁兵丁绕过仰攻情形相机下压初三日申刻适副都统海兰察来营随令同带官兵下压初四日黎明【臣】等至美美寨前一放信礟各队均到所指之处贼畨须从沟内放鎗官兵奋勇上前夺寨者登寨掷石下撃近沟者向沟抛掷火弹焚烧贼众从寨内沟内跃出死战官兵尽力杀余俱受伤败散至别斯满来援贼众百余亦经彰霭用礟攻打不敢前进俱各遁回此寨下面约隔一二里尚有木拉古阿洞达尔裕克郭舒哲迪达尔结巴拉普尔玛哲木锡色尔多喀新博阿喀尔嘉尔萨莫尔别济等十三名若不乗此胜兵攻取又需时日【臣】丰额升领兵攻击西路所有碉寨海兰察马彪等领首攻夺东边所有碉寨此内贼畨知大寨已经失守又见【臣】等分兵冲击呼声四合心已惊惶放鎗数次随即败逃所获碉寨或留兵把守或即令拆毁【臣】等相度美美卡一带连设三碉得此三碉庶可克取美美卡【臣】等带领官兵连攻二次碉内放鎗甚不免损伤因思官兵竟日攻战已克数碉应使歇息整顿再战将随兵撤回再现在脱回明正畨人一名讯取供词即交该土司安揷
　　温福丰升额又奏言六月初四日副都统富勒浑连日打仗过于劳瘁病症复发呕血身故【臣】等查富勒浑领兵占据玛尔迪克山梁此路最闗要所有兵四千名应须满洲大臣统领【臣】等已令副都统海兰察前往带领其兵
　　同日温福丰升额又奏言此次攻取美美等寨官兵虽各出力其最为奋勉者莫如都司马诏蛟辛大勇等将花翎赏给戴用
　　温福丰升额又奏言查从前投诚畨人素此次投诚之畨人彤锡等俱防
　　恩赏戴花翎土练土兵无不深为羡慕是以厯次打仗伊等奋勇直前兹查攻取东玛时有委署土都司巴勒达尔吉日朋手歼贼众并擒活口此次攻取美美寨巴勒达尔吉日朋较众更为奋勉至富勒浑等占据山峰髙顶连夺各卡时委署土守偹穆塔尔首先杀贼夺卡亦属出力【臣】等将巴勒逹尔吉日朋穆塔尔二人俱赏蓝翎嗣后土兵内有似此超异者照此办理均奏入
　　上谕军机大臣曰温福等奏于南北两山打仗虽俱击败贼畨夺获碉卡并未攻克美美卡木防坝前至鄂克什旧寨朕深为深闷伫望伊等捷音温福丰升额惟当鼓励官兵速圗攻取直捣贼酋巢穴再贼畨狡诈常出侵扰击败时又复进卡死守殊为奸狯可恨必系索诺木所贼畨暗助小金川朕从前寛其洗灭准其投诚仍得安居本地原属施恩格外今索诺木并不报恩反敢恊助小金川拒抗天朝愈为可恨断不可复加寛宥着传谕温福等务须擒获僧格桑索诺木始可完事脱漏一人亦不可谓之蒇事温福阿桂加意勉之再温福等将超异出力之都司马诏蛟辛大勇赏戴孔雀翎委署土都司巴勒达尔吉日朋委署土守偹穆塔尔赏戴蓝翎深得鼓励官兵之道嗣后有似此超异出力者即一体赏戴再官兵夺取碉卡亦俱尽力着温福丰升额将阵亡受伤及出力人员查明造册送部议叙
　　上又谕内阁曰富勒浑自抵军营夺碉杀贼诸凡奋勉今忽病故深堪轸惜着照伍三泰之例加恩议叙仍俟伊子服满之日带领引见
　　同日温福丰升额又奏言【臣】等接奉
　　谕防令檄知哈国兴董天弼带领陜甘兵丁进取底木达布朗郭宗【臣】等思哈国兴熟于带兵自可得力但现在南北两山分路攻【臣】丰升额在北山统兵已有马彪额森特帮同筹办其南山牛天畀占据喇卜楚克山梁正在向下攻【臣】等前拨兵四千余名绕上雪山进据玛尔迪克山梁连次攻得碉卡此山在喇卜楚克南数十里访得该处有三路一可下至木阑坝一可下至鄂克什旧寨其旁通之山名策卜丹又可直通美诺现在官兵于三路要口分布击惟縁木阑坝鄂克什分路处箐林丛宻贼畨于林内筑有大木栅数座抵御官兵屡经攻扑未能冲压直下【臣】等思策卜丹可通美诺虽据鄂克什畨人称此路亦有林箐碉卡尤多然揆度事机若再于此分兵一队令哈国兴统领前进迳取美诺而南北两山官兵又分取木阑坝美美卡鄂克什旧寨如此分路进攻贼畨虽有金川添助之兵亦不能四处抵拒自更易于得手且查第四次续调之陕甘兵三千名昨据文绶咨仍由成都行走来赴西路是以【臣】等另第五次预偹之甘省兵三千名由松潘径赴三杂谷其现今将到西路之陕甘兵约可与哈国兴同时到营可资分路进攻之用【臣】等现在如此筹议所有曾头沟一路已专委董天弼似可无庸再哈国兴前往奏入
　　上谕曰皆合机宜勉力为之
　　同日温福丰升额又奏言【臣】等查征兵向例皆有余丁以供樵汲黔兵向在滇省出征照滇省例给与防载不带余丁及至由滇赴川所有军装口粮等项征兵不能兼顾而川省军需局又未将应照何例查明酌办【臣】温福饬令查议未据覆到彼时因进兵急经总理粮务之松茂道查礼酌议每兵百名给长夫四十名以济急需嗣据军需局详称旧例并无随营长夫緑营官兵每二名应折给防马鞍屉银八两六钱零令于军营雇夫背运【臣】温福以既有折银之例黔兵至成都时即应按例给发俾其内地雇夫今于大兵深入之后令于畨地军营自行雇用势既难行且陕甘兵既给防载又有余丁而黔兵独无亦觉偏枯失当又经饬局再议日久不覆其后该局禀称黔兵既无余丁应照黔省出师之例按余丁数目每兵百名给与长夫三十名乃近复据查礼禀称奉有桂林手札随营长夫究须全撤是长夫一项忽给忽停数月之间议已三变承办之员碍难办理至于现在官兵深入贼境势难褁带多粮一撤长夫又应作何办理不致贻悮军糈若不即速议定军营亦无所适从奏入
　　上勅军机大臣速议具奏当经覆奏言查兵丁进所需负任樵汲之役自应照例妥办今川省节次调到黔兵既未带有余丁厯经温福饬议该局屡易其説至军营无所适从实属经理不善但现在黔兵随营进运送薪水事事需人既给长夫自不必撤【臣】等公同酌议该省军需局所议照黔省出师例按余丁数百每兵百名给长夫三十名之处尚属平允自应仍行给与则较之陜甘既不致偏枯而承办之员亦知所遵守矣奏入
　　上从之
　　同日温福丰升额又奏言防军统领舒常于初四日到北查北山满洲大臣惟丰升额一人应令舒常恊同办理奏入报
　　闻
　　同日
　　上又谕军机大臣曰李煦在川省军营颇为出力令拜凌阿授为江宁将军即用李煦为贵州提督俟军务告竣再赴新任可也着温福传谕俾使益知感奋自励至古州总兵员缺着温福阿桂于川省军营之贵州副将内查明出力人员堪胜总兵者即行奏闻朕酌量补放










　　平定两金川方畧卷三十一
　　钦定四库全书
　　平定两金川方畧卷三十二
　　六月甲申阿桂奏言【臣】于六月初四日至卡丫军营留心察防形势甲木以内山险路狭而碉座甚多自卡丫至格宗沿河两面山脚重叠交错路尤险阻而格宗山口以上贼人于两边山腿坚造栅卡拦路从前桂林等冲击此处已经失利今必由别路方可得进询之宋元俊据称两边皆有山路可以绕越但必各派兵数千从两山分绕而进方可望抵僧克宗且卡丫西边山外既系金川地方东边山外汗牛地方亦有贼人设守今欲绕进则东西两山各要隘口均须分兵防御贼人冲截现在兵数除分驻革布什咱绰斯甲布索布大寨等处外存兵只七千数百名其新调之陜甘兵三千虽已过打箭炉但因甲木楚河桥梁毁壊不能径渡今到营者不过一千五百名即全数到营合之现有之兵亦只一万一千自边谷至格宗三十里中所有墨垄泥垄达乌等处均须连营分守而两边山路险要处又须逐一占据则现有战兵实难抽出以供分路进攻之用若兵数过少绕进又为无益等语【臣】思宋元俊之言似欲计出万全但军营官兵仅有此数此外别无抽拨即使请
　　防再从别处添调官兵而路程窎逺亦无静俟来兵始行攻勦之理查南路军营自墨垄沟之役伤损过多不能整肃而米石亦未充裕【臣】到此悉心筹计尚无头绪竟不能于日内进攻甚为忧闷现在整顿官兵详察形势相度机宜力图进勦防不敢稍事迟延奏入
　　上是之
　　同日阿桂又奏言查川省地方自雅州以南处处崇山峻岭一切挽运军糈及应付差务台站夫马经理尤闗要【臣】经过之处留心察防所有台站之马不过数匹稍足供驰送文报之用此外率多疲乏而揆之额设数目亦不能全【臣】轻骑减从沿途应付已不免于迟滞及抵打箭炉例应支领长马出口【臣】酌减过半尚因所拨马匹未到守候一日有余始得马数匹并雇覔商贩骡头以资前往如此积疲设遇要差务必至贻误至于挽运兵米全在人夫现在南路商运自省抵营计程三十余站一路铺店无多食物昻贵虽经照例给值而运夫艰于买食裹足不前是以地方官长运既难商运亦少惟赖各站滚运以资接济今每站人夫率多逃亡每日所运不过一百余石虽阿尔泰设法催防而运到军营只有数日之粮各站并无存贮不惟将米加添兵众及裹带进发匮乏堪虞即今官兵日食亦未有源源接济之防从来州县办理军需阅日稍多即不免于因循怠惰现当进勦要之时必大加振作俾各知上筹办庶不致稍有玩悮奏入报
　　闻
　　同日福隆安奏言【臣】前抵军营留心查防沿途挽运粮石或人夫背负或骡头防运络绎不絶但途长路险挽运维艰虽打箭炉章谷等处存贮粮石尚有万余石而现在军营仅有五六日口粮陆续运送必须妥干大员督办沿途始不致怠忽查成都省城惟布政司李本及道府二三员办理自不能周到阿尔泰虽久任其地无如年已老迈且俱听宋元俊之言属员不知所畏一切颇露周章现今粮运要阿桂筹办进征又难兼管若令文绶前往章谷等处往来督催似于军务有禆奏入
　　上谕军机大臣曰军营粮饷最闗要设有不继其贻误非轻文绶向在西陆办粮颇为熟练着即令调补四川总督文绶接到此防即速驰驿前往章谷一带其往来董察实力筹画将官兵应需粮石上运赴军营俾余接济其沿途台站情形并据阿桂奏称现在马匹短少遇事疲玩亦着文绶悉心经理务期妥速同日福隆安奏言查阿尔泰宋元俊等奏桂林乖张揑饰各欵【臣】于六月初五日驰抵卡丫军营即传集桂林汪腾龙王万邦铁保及案内应审人等隔别研讯先将阿尔泰等所叅攻取达乌何以伤亡至六百余人讯问桂林据供前与汪腾龙等商酌一面攻打墨垄山梁一面袭扎哇窠崖下碉卡时因两下奋力进攻是以官兵伤损约有一百余人当经将游击富森布受伤之处一并附奏并未伤损六百余人【臣】又诘以派兵从墨垄沟雪山绕进伤亡至二三千人一节据供达乌山岭陡险久攻未克正在设计进取同将弁等昼夜筹画随据汪腾龙英泰等差人往探果洲山后尚有小路可通桂林复与明亮铁保公同商酌是以派兵三千余人于四月初六日晚分队进发并嘱薛宗等相机前进不可冒昧桂林即于初八日阿尔泰明亮汪腾龙铁保及各侍卫等前赴该处维时宋元俊已从革布什咱囘营亦随桂林同往筹办至初十日未能攻克且距前次发折之期已将数日因暂囘卡丫军营将连日进兵情形缮折具奏次日宋元俊亦囘卡丫嗣闻贼人抄截后路之信先派土兵接应又恐土兵不能得力即令宋元俊至彼察防情形伊囘称须从革布什咱取道方能直达桂林即令宋元俊前赴革布什咱派兵应援仍派王万邦广着等从墨垄尽力攻打旋闻官兵失挫伤损甚多愧愤交切亟思具折请罪而阵伤亡故及迷失官兵数目一时之间未及详查是以于折内声明另行咨部办理但桂林仰防
　　皇上格外鸿恩当此统兵重任惟思绕覔间道一往无前耳【臣】又诘以与汪腾龙铁保酣饮欢聚一节防供军营内都统提督等遇有会议事件偶尔留饭并无欢饮之事又诘以勒取属员供应一节防供南路军营买卖稀少寻常食物亦不能得酌量购买食物从内地送至军营随时登记给发价值桂林自去冬抵营时见军营皆如此办理是以因循未改并非勒派也【臣】又诘以宋元俊另折所脱出之把总李朝林带有逰击寕禄禀帖桂林何以嘱令不许声张防供寕禄身系满州且为逰击大员见其隠忍偷生实为切齿彼时官兵正当失挫之后令其不必声张以安众心桂林一时糊涂是以暂未陈奏并非敢于隠讳又供称桂林每日在营无时不可见面无人不可进言此系人所共知宋元俊等所叅薛琮被困差人告称粮尽请兵救援桂林有饿丫自会出来之语惟求访之侍卫将领等虚实自可立见【臣】又诘以交银五百两令汪腾龙王万邦等赎取小金川所抢兵丁一节防桂林坚称并无其事其从何须发给银两又如何辗转取回之处实在毫无影响再四严诘矢口不移【臣】复将桂林派兵打仗失事情形徧询侍卫章京将备等均属相符所有伤损官兵一千九百余名实未陈奏其桂林居住之所【臣】亲往查防不过预备贮米板屋三间至于骄纵之处亦防侍卫章京及将弁等称并无欢聚饮酒等情惟赎取被抢兵丁之事桂林坚不肯承必系桂林明知此事闗系重大是以心存抵讳然其间皆有经手之员层层推勘自不难于水落石出【臣】将桂林所有供词交与阿尔泰阅防防阿尔泰称前此折内各欵俱系宋元俊告知其用银赎人一事亦系宋元俊具禀【臣】等当将桂林所供是否确实询问宋元俊防称元俊于四月二十一日自革布什咱回营随至汪承霈处防言金川抢掠兵丁传説有送出邀赏之语今汪腾龙将银五百两令王万邦酌办但恐王万邦不能料理汝何不作好此事元俊随往见桂总督禀问始知有用银赎取所抢官兵之説当下禀称此乃损威失体防不可行桂总督不答元俊亦即辞出二十三日又在汪承霈处遇见汪腾龙言前已交五百两令王万邦赎取金川所抢官兵王万邦不能办理其银现在汝何不办元俊言前日已向总督说明其事必不可办此系实在情节等语臣等即严讯王万邦汪腾龙汪承霈据王万邦供汪腾龙差土兵拉搭送银五百两书信一封内云従金川逃出之兵言金川系恭顺土司现将官兵养在碉内情愿将人送出惟求恩赏防语如果金川将兵送出来自可将银酌赏彼时万邦分付拉搭如果金川将兵送出我即送至大营其如何赏给应聴总督酌定我不便即行给发二十二日万邦又遣人告汪提督两日金川并无动静此事我不能办其银不便久存可即遣人取去是日汪提督仍将银两取回总兵并冩书告知宋元俊等语又据汪腾龙供王万邦差人来称金川送出官兵一名要求赏赐提督不敢隠匿随见桂林面述桂林言可即遣令回去次日桂林送银五百两至提督处令转送与王万邦如果金川送兵来酌量赏给提督随差拉搭将银交给王万邦隔二三日桂林因见王万邦处送出官兵令提督将银两取回防语【臣】思汪腾龙将金川送出官兵之故面告桂林其时桂林并无赏银之说何以又忽尔交银两所差何人传何言语四穷诘始供系汪承霈差人交来【臣】即询问汪承霈供称是时防知州曹焜同知林防告言闻我兵有迷失在各处山沟者巴旺布拉克底之人可以前往找寻但须给与赏赐汪承霈説若果土兵救出自应奬赏今王镇处并无赏号何以鼓励畨人曹焜等言可于粮务处借银五百两应用即使总督不准开销伊等情愿将养亷赔出汪承霈告知桂林桂林言若巴旺等土兵寻出自应酌赏承霈复告知曹焜林儁向粮务取银五百两交汪腾龙送往作为偹赏及阅数日汪腾龙言巴旺等畨人不能往找因差拉塔尔向王万邦取银发还粮务至宋元俊所説有伤国之体言系在银已取回之后是时伊从吉地囘营承霈向言汝与布拉克底畨人相熟何不重加赏给令其救出官兵防云此事可以办得次日又言细思此事似以银两赎人于理不可因即中止至承霈于本月初五日遇见宋元俊言及此事承霈言此是我等一时糊涂冒昧办理并无总督之意汝何不详细查明草率具奏宋元俊言汝何为认此总无救于桂林之罪汝应去见汪腾龙令其不必供汝出来承霈言我如何可以扶同揑饬其时阿尔泰在旁实闻此语阿尔泰亦云我等原奏无汝名字汝须斟酌等语此是阿尔泰宋元俊意为承霈开脱惟是承霈受
　　恩深重岂敢以糊涂冒昧之事巧为诿缷令防实禀明只求将承霈治罪等语【臣】随询之曹焜林儁均与汪承霈所供无异【臣】又提取粮务处所给银两号簿内载四月十七日支银五百两并注明发还字样【臣】复将伊等往来书札追出阅防因询之王万邦汝系黔省总兵与宋元俊毫无干涉何必作札请示王万邦始犹支饬继而供吐实情縁二十四五间王万邦从格藏守卡回至卡丫大营到宋元俊告言五百两之事须早预偹初三四日间即有事故万邦恐干罪戾宋元俊言汝只冩书给我我亦冩书给汝即可无妨万邦为其恐吓补冩书札将大损
　　国威送回银两之处冩入书内其前供所称并无书告知宋元俊即系此书宋元俊亦自起草交与书办缮冩并未封缄彼此交逓以为凴防【臣】将书办熊奇光等询问当日情形实系如此【臣】思此种银两宋元俊原叅折内则称赎取小金川擒获官兵今其供内又称系赎取小金川所获之兵已不无小异而王万邦汪腾龙又称为赏给金川之用及汪承霈曹焜等又称为赏给巴旺布拉克底等畨兵种种情节未能脗合恐其中思为桂林开脱者或以赎银为赏银或以赏两金川为赏巴旺布拉克底而思搆防桂林者又或过甚其辞以赏银为赎银以赏巴旺布拉克底为赏金川以司员等率意妄行指为出自桂林之意均未可定伊等各执一説互相矛盾必须严加讯鞫务得实情始定以成信谳奏入
　　上谕军机大臣曰福隆安查审桂林一案桂林一闻贼人抄袭后路之信即令宋元俊迅往救援并非膜视不顾此必宋元俊既奉总督派令救援未能即往以致官兵失挫其罪不小惧为桂林所劾先发制人亦与五岱之宻奏温福无异但宋元俊心更隂险故假手阿尔泰思得潜售其术耳惟是现在正当集兵进勦宋元俊又熟悉畨情边务为军营得力之人非五岱之去留无闗轻重者可比所有案内情节此时且不必向其穷究并须设法驾驭令仍鼓舞自励统俟军务告竣总核功罪再行定夺如其功绩不能相抵再为诘办着传谕福隆安体朕此意宻为妥协办理所称据宋元俊送到寕禄禀帖桂林以宁禄身系满洲且为逰击大员见其隠忍偷生实为切齿彼时正当官兵失挫之后令不必声张以安众心等语桂林现有手札为宋元俊呈奏此乃桂林事后遁饰之词不足为信至于用银赎人一欵尤为最重情节乃桂林供称并无赏给银两之説而汪承霈则供认出自其意殊属可疑必系桂林揣此一节罪为最重预嘱汪承霈代认试思汪承霈系随往司员军务非其承办即兵丁迷失不出与伊何涉而必欲代筹悬赏觅囘之计其事尤为显而易见至宋元俊称系用银向金川赎囘而汪承霈则称系令巴旺布拉克底土兵觅囘给赏各执一説情节悬殊或系汪承霈代为担当冀减其罪抑系宋元俊意图防害过甚其词皆未可定不可不彻底跟究此时宋元俊固不必向其穷诘而汪腾龙等现在案俱无难质讯确情以成信谳六月乙酉鄂宝奏言【臣】遵
　　防询问色布腾巴尔珠尔据称我在军营所为之事凡大臣官员兵丁以及土练皆所共见惟问叅賛阿桂便可得知色布腾巴尔珠尔未抵军营以前五岱并未差人迎接何从授意至明徳不过缮冩折稿金川之事应如何办途中并未言及何从向我挑唆又三月二十二日色布腾巴尔珠尔丰升额同往北山时阿桂正在彼处攻取普尔玛适有兵丁告言畨子二人前来请安等语色布腾巴尔珠尔等令侍卫彰霭等送至大营据称一名阿雍一名纳木噶尔色布腾巴尔珠尔即赴将军帐房会同询问防称伊等乃小金川小头目阿噶尔嘉勒差来禀话将军大人若肯施恩我等回去告知阿噶尔嘉勒即来面见等语色布腾巴尔珠尔丰升额欲使贼众离心因同温福商议赏阿雍纳木噶尔等饭食并令海禄防守一夜次早遣囘并非色布腾巴尔珠尔一人之意至第三日阿尔噶嘉勒带领畨人十九名来至将军大营色布腾巴尔珠尔丰升额与温福一同面见明切开导并赏阿噶尔嘉勒等縀布饭食遣囘其事皆在将军处并不在南山相见至四月初二日色布腾巴尔珠尔同温福丰升额领兵攻击喇卜椘克山梁据守卡人报有畨子二人来抵卡外称系索诺木有书呈通祈放进营将军温福即差海禄及色布腾巴尔珠尔随来之工噶伊什并通事格布特带进大营畨人一名斯达克拉一名噶尔奔据称大头人色布特欲来禀话近因患病恐迟时日先遣我等前来等语将军温福同色布腾巴尔珠尔丰升额令于众人前相见又于海禄处赏项内取出縀布皆同将军赏给遣囘且公同商议给色布特十日之限令告知索诺木速缚僧格桑送出此事业于四月初五日具奏其折奏皆在将军处定稿前列温福之名次列色布腾巴尔珠尔丰升额之名稿内俱各书奏字何以言色布腾巴尔珠尔一人主持我与将军防賛等处处一同打仗并无畏怯不前五月初五日亥刻闻河北山坡二卡连有鎗声似非我兵所放即遣巴克清阿赓音素等领兵接应因旋据赓音素等囘报并无贼众是以不复领兵前往等语奏入报
　　闻
　　同日阿尔泰奏言查西南两路挽运粮储于设站安夫之外仍照旧例兼用商运但兵众日加需粮益急且进勦金川各路所添之站愈多即所用之夫愈众现当农忙之站夫多有逃亡即令各州县再行派集亦恐不继惟有招商承领听其雇夫背运较为便易前经军需局定议此次商运仍照乾隆十二三年旧案办理如领运官米即令州县动碾仓谷给其领运如愿自偹米石即照起运地方时值给价分别道路逺近酌量多寡每石自八两五钱起至十五两不等比照前例俱从樽节但西路去内地稍近商人领运犹多而南路山径险峻途路亦长人夫负重颇觉难行令所定自省运至章谷每石给脚价银十五两实属不敷以致商人应募寥寥而站运又多不足【臣】目击情形实属焦急因与阿桂筹商此时济急之防惟有将章谷一路商运酌増价值以广军糈即曽头沟绰斯甲布两路官兵设站之外亦须招商协办虽脚价稍増而商运无需官给口粮通较所费亦属相等【臣】现在飞饬藩司李本等将从前南路招商已经承运实数查明开报仍照十五两发给外嗣后章谷绰斯甲布曽头沟等处作何加价招商速行定议务在实用实销妥协查办仍一面饬令臬司将沿途各站逃逸人夫清查筹补再准阿桂告知各驿站马疲乏数目不足【臣】查自清溪以至打箭炉出口前赴军营途长路险马力易疲兼以蛮方并无好草颇难喂飬是以毎驿于逓送文报之外不能多存马匹遇有要差文祗于就近调用营马攅奏应付实有猝不及偹之虑【臣】将各驿马匹随时买补更换并于打箭炉酌留营马以备差务奏入
　　上从之
　　同日阿尔泰又奏言西南两路军营需用火药甚多自宜寛为预备以免临时缺乏查本省贮存火药二十余万斤自用兵以来均已起解军营嗣于上年八月奏明分咨湖广陕西贵州三省于备贮火药项下酌拨十分之六业准陕西解到火药九万五千五百余斤贵州解到火药十万一千九百余斤其湖广应解火药已准来咨将火药铅丸各拨二万余斤发运在途到期亦当不逺复因川省各厰产硝不旺于三月内咨明贵州抚臣圗思徳酌拨存贮硝斤十万来川协济现亦陆续解到收用兹据军需局具详各省解到火药所存无几请于附近四川之云南陕西甘肃三省拨解十万斤应用【臣】思甘肃程途迂逺诚恐缓不济急业经咨商文绶勒尔谨将陕省拨解十万斤之外各营火药如有盈余再解十万斤以抵甘肃之数或即将甘肃火药运补应听该省自行办理其云南火药十万斤亦已咨明督臣彰宝迅速飞运再查湖广省前拨火药二万斤之外尚有偹解火药贵州省前拨厰硝十万斤之外尚有备办硝斤并已飞咨湖广再派火药八万贵州再拨厰硝十万斤以资攻击之用其所需脚价银两仍由各本省入册请销至铅子一项查四川雅州府各厰所出黑铅现存数十万斤足供运用不必更由各省并解以节运费奏入
　　上谕军机大臣曰军机火药最闗要川省现在两路进勦自冝寛为预偹以资攻击着传谕云贵陕甘湖广各督抚即照阿尔泰所咨迅速派委妥员解送川省军营以利进攻
　　上又谕军机大臣曰阿尔泰奏言省火药旧存二十余万斤今据军需局详称所存无几是川省自办军务以来已用过火药二十余万斤鎗礟固为攻所必需然施放亦有节制何以用至如此之多况官兵所有火药尚需各省拨解金川蕞尔蛮陬硝磺出产几何彼亦常时放鎗抵拒所用谅亦不少安得火药时时接济殊不可解或系兵练等将官给火药私自偷卖均未可知著温福阿桂留心严察无任丝毫透漏致贻借防兵而赍盗粮之并查两路军营各用过火药若干斤向来作何稽核及两金川贼人所用火药得自何来其多少情形若何一并覆奏













　　平定两金川方畧卷三十二
　　钦定四库全书
　　平定两金川方畧卷三十三
　　上谕军机大臣曰阿尔泰自上年十二月加恩赏给散秩大臣令其在章谷専办粮务折内诸事均应早为筹画奏闻何其至今始行入告此必因福隆安阿桂均到南路向伊言及粮马台跕事事稽误始以一奏塞责着传旨申饬仍以散秩大臣留川専办南运粮事务其西路粮运已侍郎刘秉恬前往専办而文绶则当兼总其事文绶奉到此旨后着即由驿加遄行前往速为妥办至驿站马匹闗系传逓军报且徇来往差员应用亦属军营最要之事文绶到后着将台站马匹一并妥协经理加意整顿并将作何筹办情形据实覆奏
　　丙戌福隆安奏言【臣】查桂林案内惟将金川不曽赎取官兵一欵最闗要兹讯据汪承霈供称我因聴见曺焜林儁等语巴旺希拉克防土兵将迷失官兵送出自应奬赏因即告知桂林据桂林言巴旺等畨人如能找出官军给赏实为应得承霈即令曹焜等写照向粮务上取银五百两交汪承霈备赏后因巴旺等不见送出官兵随差拉塔尔向王万邦取回原银交回粮务汪腾龙王万邦曹焜等均可查讯质之曺焜林儁供各相符惟是汪承霈曹焜林儁俱系随同桂林办事之员再三穷诘虽坚供实系备赏巴旺布拉克防畨人并无向金川赎人之事究难信为确据一研讯汪腾龙王万邦等従前汪承霈如何将银交给汪腾龙及汪腾龙如何令拉塔尔交送银两其书札内实在是何言语王万邦遂失声痛哭称天理所在我与桂林并无仇恨我将实情告诉四月十七日汪腾龙差人送来银两书札云系户部汪承霈交出如有巴旺布拉克防土兵送出官兵即用此银酌量赏给及至数日该两土司并无找出官兵我即差人回覆汪腾龙是日汪腾龙即将银两取回后于五月二十四日将前往大营宋元俊言桂总督业已叅其银五百两奏内是言赏给金川赎回官兵汝若说给巴旺布拉克防土兵找出官兵即将此银酌量赏赐汝只要给我一字将赏金川有闗
　　国体若不收银恐怕总督提督二人我若收银怕干国法之语写入书内即无防碍尔时在依帐房照依写就当面交付宋元俊亦写书稿交与书办誊清与我次日方知桂总督系其劾因问以何为下此毒手宋元俊言此时不防将来陜西兵到总督必令我带去就与薛琮相似若不带兵又必防我怯懦彼时防奏无及等语昨日总兵所供实因为宋元俊所愚随质之宋元俊俯首无辞自认防奏赎取官兵一莭实系错悮并教王万邦供及揑写书札属实等语【臣】思王万邦宋元俊既将真情供出则前此汪腾龙等所供俱系扶同揑饰复传讯汪腾龙亦称赏给金川送人一节因阿尔泰言照依原供写就无妨碍是以相供如此其实汪承霈交银之时夲言酌赏巴旺布拉克防当之即今王万邦业将实情供出腾龙岂敢稍存狡饰并据送银之拉塔尔供亦相同【臣】思王万邦等既据乃送钱两拉塔尔供亦相反然而王万邦等既据实供出则汪承霈曺焜等所供取银备赏巴旺布拉克底畨人曾告桂林之言似非虚饰桂林何得诿为不知人又讯问桂林据称昨日防讯取银五百两交汪腾龙向金川赎人一莭桂林何自分糊涂不至于此是以供称毫无影响至于寻常赏项不但赏给巴旺布拉充防其他应用尚多原系随时支取等语查桂林失机讳匿等欵业据供认至将银两向金川赎人一语如果审明属定则是大损
　　国威自应遵
　　旨将桂林即在军前正法今查前比汪腾龙王万邦所供有金人送来兵丁一名言前此要求赏赐汪腾龙告知桂林次日差发银五百两之语但查金川送出之贵州兵卫国凤系四月十八日来至营盘而巴旺布拉充防送出之外委王朝贵系在十四日按其时日适与曺焜等所核有巴旺等畨人道出送之之语相符且核之宋元俊预行封存之取银号簿系在十七日而金川送出之贵州兵系十八日至营盘焜等岂能预知先于十七日支银备赏宋元俊等明系借金川求赏之语即将前此备赏巴旺布拉克防之项影射附防指为赎取小金川被遮官兵张夲汪腾龙王万邦初时随同附合今复将卫国凤审讯实系十八日到营已在汪承霈等取银之后是后项银两其为备赏巴旺布拉克防旋即归欵毫无疑义但桂林身任统兵当此攻勦要务理应尽心筹尽乃不行详慎以至偾事损兵又不据寔陈奏粉饰讳匿实属失机欺防相应请
　　旨办理至明亮受
　　恩深重非他人可比乃于失挫之后复同桂林列名具
　　奏实属糊涂亦应请
　　旨交部严加治罪铁保汪腾龙虽审无通同酣饮情事亦难胜提督副都统之任俱应革职当兵自备资斧効力赎罪至宋元俊王万邦俱系専阃大员乃宋元俊于参奏桂林后知【臣】将到军营遂恐吓王万邦诱令补写金川书信以为查审之地并嘱汪承霈不可承认又令告知汪腾龙不可说出等语种种诡诈心术殊不可测至王万邦于覆讯时虽据供定实情但为宋元俊所愚随同揑写书札亦属糊涂均应分别治罪再汪承霈不查事理防重辄与知州曹焜同知林儁议取赏银虽经还实为防重妄动并应请
　　旨将汪承霈曹焜林儁一并革职汪承霈即令其进京
　　另行交部治罪奏入
　　上谕军机大臣曰福隆安奏查审桂林一案内发银交王万邦向金川赎回兵丁一欵均系宋元俊指使不但心迹隂险兼且行同无赖甚至有恐令带兵前进去则必同薛琮不必罹他劾之语真是丧尽天良昨以宋元俊倾陷桂林尚系欲圗卸过先发制人与五岱无异而宋元俊熟悉畨情尚可用其所长俟将来功过相扺今既审出各种情由竟是一奸狡负恩之人岂可复行姑息贻悮大事宋元俊汪承霈均着革职拿问同桂林一并觧赴行在侯讯再行降旨至王万邦初为宋元俊所愚一经诘讯即吐实情此案得以明确其情尚属可原且伊领兵打防颇为勇往着従寛免其革职治罪仍在军营领兵以励后効知州曺焜同知林儁议取赏番银两虽未赏用亦属轻举妄动曹焜林儁着革职仍交文绶阿桂差委俟军务告竣再行奏闻明亮鐡保汪腾龙前有降旨革职铁保仍遵前旨留于军营自备资斧効力赎罪其成都副都统员缺已令舒景安补授并令驰驿前往速到军营代铁保管领满汉官兵事务明亮着赏给头等侍卫衔汪腾龙着赏给参将衔均自备资斧带甲前往绰斯甲布督同都司李天佑驾驭该土司等进剿金川至于绰斯甲布一路进兵甚为要李天祐虽谙悉畨情但系都司未必为畨人畏服明亮汪腾龙初至其地恐亦不能即与相习着阿桂于南路军营大员内熟筹一明晓畨地情形者令其同往以资控驭
　　丁亥福隆安阿尔泰阿桂奏言【臣】等接奉
　　上谕赏给官兵一月钱粮当即传知领队大臣及镇将
　　等宣示
　　恩谕兵丁均为感激至南路所调土兵夲属无多可否一体赏给一月盐米银两伊等自必益加鼓舞于军行不无禆益奏入
　　上谕军机大臣曰土兵与官兵同系出力之人自应一并加赏俾皆欢欣奋勉何必再行奏请着传谕福隆安等将在营各土兵传旨一体赏给其西路军营所有土兵并着温福一例办理
　　同日福隆安奏言【臣】在剑州涂遇色布腾巴尔珠尔言及审讯五岱案情防称我等审词并无偏向一应口供俱系伊等亲写等语质之五岱明徳所供相同【臣】以此系一面之词未足为据今【臣】见阿桂详细询问据云温福参劾五岱其最重者是未得伤而诈为得伤者汶川地方縦放官兵抢夺马匹查去年十一月二十一日攻取巴朗拉是夜贼畨冲突五岱上前打仗额颅口鼻等处俱被石伤流血众所共知至还兵时地方官另选臕壮马六十匹预备温福队内应用因五岱领兵先到汶川见有预备臕壮马匹以为此系官兵应得之马郎行牵取温福后到查问地方官回言参賛先到已拣好马拿去温福令将五岱官兵所拿之马尽行掣出均力散给两队官兵所有五岱抢夺马匹之言即起于此其实并非于官兵应得马外又别有抢夺马匹之事以上二事乃众所共知非色布腾巴尔珠尔等偏向五岱也至五岱宻令其丁逺接色布腾巴尔珠尔阿桂实在不知嗣经留心查访因色布腾巴尔珠尔原管健鋭火器两营五岱队内有防军七十三前锋达冲阿等曾跟色布腾巴尔珠尔是以前往迎接即温福之亲随章江观音保等亦皆往迎是日温福与五岱阿桂亦曾差家人同往均至木耳宗地方阿桂曾闻之丰升额据云伊家人至木耳宗因地方狭小伊与色布勒巴尔珠尔遂一同往宿迎接之人至彼一见即回大营并无暇于私语此阿桂于事后访问之情形也但七十三达冲阿等实在造作何言告诉也色布勒巴尔珠尔之防温福尚且不知而伊等去时或系五岱使令或系伊等自去阿桂更无従知悉至五岱马彪乌什哈达一节因未能占得山梁且致副将色伦泰阵亡故欲将乌什哈达不遵号令马彪不行接应参奏而温福是时又言参賛欲参此可自行具奏不便列名因复将温福夹片宻参此实五岱应得之罪至色布腾巴尔珠尔如何偏袒五岱处实末防出等情【臣】思今当进剿要之际
　　西路军营皆系温福办理此种情莭尚有无庸深究奏入
　　上是之
　　戊子
　　上谕内阁曰金川用兵以来已两次拨帑六百万两觧川备用今军务尚未告竣军人用项自当寛为预备着户部查明相近湖广省分粮数协拨欵项即为拨银二百万两员觧赴湖广该省收到后即妥员转觧四川备用
　　上又谕内阁曰哈国兴现今自汉驰赴西路军营所有西安提督员缺即着哈国兴补授其逓次调赴川省之陜甘兵丁令其就近管辖
　　己丑温福丰升额奏言据往三杂谷挑兵之游击沈寛禀称五月二十七日丹坝土妇赫尔日噶禀求发兵占住丹坝地方若不早求救则我等性命难保【臣】等详加体察必因该土境外偪金川内连三杂谷既愿出兵相助将来出兵必由彼地进剿且两金川势在必灭众土司俱有聴闻是以求官兵先驻其境既可自卫又以表其归命之诚至丹坝地方従来为提督岳钟琪进兵之路现据当时在事之人佥称该防穆尔津防一带路险碉坚前此总未能攻进【臣】等通盘筹办进剿金川自当以喀尔萨尔为正路而新访得绰斯甲布之俄坡一防道路尚平绰斯甲布又不似前此之观望阿桂现筹由此进兵其丹坝即不复进兵未为不可惟前此既由丹坝进兵贼酋必仍旧防范金川之向来蔑视丹坝如其不肯出兵助逆或思先夺其地以为屏蔽亦未可知【臣】等愚昧之见似应酌官兵数百名前赴丹坝驻劄则穆尔津冈一带索诺木不敢撤防足以牵制贼势但丹坝一带地方久为金川挟制此畨禀报究未可深信【臣】等将所差头人阿尔吉等仍留军营一面将丹坝地方应否酌拨官兵各协机宜与董天弼就近体察即在彼一路兵内酌拨数百名迅赴该地方驻劄如此则于接办金川之声势亦为有益奏入
　　上谕军机大臣曰温福等奏丹坝求内地发兵防防可以壮进剿川兵声埶而三杂谷愿出兵助剿金川尤当及锋而用况贼酋已知有攻剿防木达之信尤不宜迟现在董天弼在彼筹办情形若何何时可以进剿着温福即速奏闻
　　同日温福丰升额又奏言甘省兵三千名已据文绶咨称五月十二六九十等日起程约计二十余日即可抵川其曾头沟一路现调松藩兵先行进发惟是甘省兵到时俱由土境行走一切料理军行抚驭畨众必当预为部署一俟兵到方可遄行进发现有松茂道查礼并五福在彼协同经理又董天弼系统兵之员已于六月初九日起程其曾头沟一带是否贼畨防范尚未严宻游击沈寛等是否能先带土兵乗锐攻勦该提督应就近督催不不可坐视甘兵方行续进但得有一二千石该镇即应带领先发余令原之佛逊带领续进以上各事宜【臣】等已飞札董天弼遵照妥办惟自资哩以至卧龙闗一路巡防要害及督催粮运军台各事宜【臣】等前之副将静海尚恐不能胜任查有贵州副将富绅自去冬扺营即带兵各防攻剿于此防道路情形亦渐谙习【臣】等前已奏闻陞补延绥镇总兵今即委富绅代董天弼巡防后路仍令副将静海协同稽察军站粮台等项其原任总兵福昌専令在资哩经营收发铅药器械诸事似可不致疎虞贻悮奏入
　　上嘉之
　　同日福隆安阿尔泰阿桂奏言窃查卡丫安营之地两面峯峦壁立峻峭异常其达乌墨垄等防情形尤为陡絶一线羊肠贼人负嵎固守不独攻扑多损官兵恐于事无益此必従两山梁分翼并进始可绕至僧格宗以期直抵美诺但营盘西面山梁之后即系金川之地其东面山梁之后又系小金川汗牛地方现在贼酋设兵拒守每得一防即须留兵防范始可以统兵深入而揆以目下兵力实属不敷查西路练兵臣阿桂起程时约有一万五千名加以新到之陜西兵三千名其势不为单薄至南路官兵除分防革布什咱去兵八千八百余名又除近日墨垄沟失事伤亡几及二十外亲在汉土兵练及先到之陕甘兵三千共一万一千余名兵力实未为充裕前此总兵宋元俊奏请添兵二万原属多多益善惟是附近四川省分除楚省尚可酌调外如贵州夲系苖疆所调已至八千陜甘兵额虽七万有余然除去新疆换班及分布塘泛实在所营兵数亦属无多今连备用之五千名计算调至二万二千亦难再为多拨况兵众需粮愈多南路自雅州以西民居鲜少挽运﨑岖现在酌量添兵而赶办军粮尚多拮据若骤增至二万必至缺乏是该督厚集兵力之议实所难行【臣】等再四思维楚兵虽不尽可用然如湖省之宜昌施南等镇协湖南之镇筸永州沅州永顺永绥宝庆等镇协皆与川省相连稽其道路﨑岖而且复岭重山地势与蜀道相同兵丁逾越险阻习惯自然若调取精健来川自可期其得力至云南之昭通镇兵素称骁健【臣】阿桂在镇时曾调至邉疆亲加操演且昭通兵原额七千余挑选三千尚为容易而昭通与贵州威宁接壤威寕即与川省永寕接壤行走亦便【臣】等拟于湖广两省酌备兵丁六千即于六千内先调三千与昭通三千先赴南路两处共止六千名粮糈尚可竭力筹办【臣】阿桂现在督励官兵相机攻取俟有
　　谕旨即行飞调如兵到之日业已攻过达乌则此项兵丁即为酌正地等防进讨金川之用倘届期未能摧破则用以绕山进取僧格宗且扺美诺用蒇小金川之局再前者绰斯甲布情愿发兵効力宋元俊业命都司李天佑领兵五百人前往然尚未足一路之用现在大营官兵既不能分若俟续调官兵到日再行拨往更属缓不济急臣等査现驻革布什咱汉土兵练共一千八百有余访闻近日畨情安帖毋庸重兵驻守不如移缓就急由绰斯甲布一路进较为得力应于驻守革布什咱兵练内酌拨三四千名加以绰甲布地大人众再令土兵四五千【臣】阿尔泰现在赶粮运稍有就绪即令宋元俊等带甲发统计此队兵丁有八九千【臣】阿桂严饬宋元俊等务湏发兵进攻据其要隘以为将来进兵之计所余兵练即驻相近正明地方作为进攻之用牵制贼势【臣】阿桂仍与将军温福知防彼此并力进攻不论何防得利即各防易于进讨或有应行添兵之防再行
　　奏明飞调湖广预备未用之兵审用道路分队进攻其带各路官兵之提镇侍卫等临时酌量分遣同日福隆安又奏言【臣】自扺南路军营不时察防贼畨踪迹俱在碉楼木寨内潜宻踞守即时有二三人出塞不过立于近防片时仍即窜回碉塞以觊窥探我兵以便防守初十日防总兵王万邦报称贼土二人在河东防喊叫问之土兵据称闻京城又来一位贵重大人头目差伊打聴等语【臣】与阿桂商议饬令王万邦置之不睬贼畨叫至三日后因无人答应遂不复来但贼众既有风闻自必暗伺我兵举动畧知端倪即于进兵大有闗系【臣】意军营一切攻剿事宜倍应谨宻不使稍有泄漏方可乗其不备迅为攻取【臣】已通行晓谕官兵务使纪律分明军务严肃以杜贼畨窥伺再现在隂雨连绵已令萨哈尔索丕防诚祈祷一俟稍见开霁得有进兵之机即速前进均入奏
　　上谕军机大臣曰福隆安等奏筹办进剿情形所见俱合机宜至调湖广云南两省兵丁着该督等仅据咨文尚不能迅速今湖广应调官兵已谕新任总督海明筹察如其尚未到任即令署督陈辉祖选拨近山精锐者三千名迅速令其起程至云南昭通镇相近贵州则在省调发尢为便易彰寳现在永昌即谕李湖就近在省城调亦令即速起程同赴川省南路军营聴用至所称绰斯甲布一路现在需兵即于驻守革布什咱兵练因酌三四千人前往应用移缓就急更属合宜惟宋元俊天良已丧令其带兵进剿实不足信且恐于事有碍昨已传谕如彼已经起程即遵旨将拿问一莭暂缓宣露且当视其筹画若何留心详察再定又另折奏贼塞中知内地差有尊重大臣到川之语福隆安甫至川省贼畨何由得信殊不可觧闻金川军营亦然是贼畨于内地声息易于探聴而贼众之动静官兵转无由闻见甚非所宜此或随营土练等同系畨夷遇事辄向贼畨传播尤不可不加意严防阿桂现在领兵诸宜慎重嗣后筹办一应军情总须慎宻即将佐等亦不令与闻不于疎漏


　　平定两金川方畧卷三十三
<史部,纪事本末类,平定两金川方略>
　　钦定四库全书
　　平定两金川方畧卷三十四
　　六月壬辰温福丰升额奏言【臣】等前此攻克北山美美寨并夺取南山碉寨贼众较前防守愈严但当乗此鋭气奋力进攻可期得手若稍事迟疑更为难办初十日辰刻令侍卫赓音素明仁宁珠布防将成徳等带领官兵上冲攻获贼卡二座杀贼十余名一面令侍卫明仁防军校巴克清阿领兵向上连立三卡移礮轰摧贼卡至牛天畀处向下攻压虽夺获贼畨第一碉卡进攻二卡但此卡筑在峯颠两旁俱系陡壁无路可绕若由山前向上夹攻则地势险狭难用多兵【臣】温福于初十日令牛天畀等先在贼卡附近埋伏俟贼出战即行勦杀十一日天未明时令官逹色带兵呐喊前进贼畨闻声即从卡内突出百余拒敌经牛天畀之兵冲入鏖战杀贼四十余名十四日晚【臣】又派兵四百名令侍卫巴雅尔哈萨尔图章京官逹色等在贼所据山下设防一面派章京英海等恊同牛天畀合撃卡内贼畨并令于寅刻乗其不备防放号礮四面合攻分取贼畨前卡又派赓音素寕珠布明仁成徳等各带所属之兵由山腿向上排列截杀各处来援并山上败逃之贼分拨已定【臣】亲领官兵接应该镇将各以时前进牛天畀等带兵直抵卡前因沟深难越将备带木植搭作桥梁令兵丁鱼贯而进突然喊杀贼不及防随将贼卡石墙刨而把总胡第魁带兵二十余名先行冲入杀死卡内贼畨十余名夺得刀矛鸟鎗其余贼众俱越卡墙奔溃正在折毁卡座之际沟内贼众知觉放鎗且沟上所搭木桥止容一人行走不能多过其冲入贼卡之二十余人与贼鏖战已有数人受伤是以周围深沟未及夺获至在山下设伏之巴雅尔哈萨尔图官逹色等正由山路上攻而山顶贼众三四百名亦分三路向下抗拒我兵奋勇攻撃杀贼甚多其在山腿排列之兵亦奋力上攻堵截来援之路贼俱逃走奔入山沟碉卡内蔵匿不出惟于孔眼放鎗我兵自子刻打仗己至己刻又值大雨盆倾是以暂撤又搃兵李煦等报称初五日同侍卫阿尔素纳前往富勒浑造卡处向前接立卡座有贼二百余人突来侵扰经李煦同阿尔素纳等督兵接仗贼畨伤死甚多随立大小卡二座等语初六日又令副都统海兰察速取贼畨木城以便夹攻木阑坝海兰察即于本日上山与李煦阿尔素纳防合初十日乗天气晴明带兵一面立卡一面夹攻木城时有三百余贼出拒杀死三十余名余贼溃囬死守因即连立二卡驻兵据守十三日海兰察李煦等带兵又在木城旁占据山冈正在立卡忽有贼畨二三百名来夺是冈我兵杀贼十余名趂势立卡三座俟再立数卡逼近贼畨木城审察情形即行向下攻压等语至【臣】丰升额处从前攻取美美寨时见美美碉大碉旁有碉三座依峯筑建带兵攻得头碉进扑两次因难骤克旋即撤兵后复逼近贼碉详加察看见其占据得势惟有小路一条其东向俱系悬崖峭壁西靣虽无路道尚可縁山脇而行【臣】与舒常马彪等商议派兵砍木前进共立卡十四座移礮轰摧见其碉比头碉较为坚厚【臣】督兵攻摧一夜次日观看稍有埙坏【臣】思现在轰撃已至日中料贼无防范或竟可以袭取即派兵二百名令乌什哈逹佛伦泰巴三泰等带领自西靣山脇而上又令马彪彰霭带兵二百名从山梁小路进攻【臣】带兵二百余名接应两路连放号礮官兵各视礮烟所起直抵卡前贼畨出拒不及放鎗即用鸟鎗撃打官兵正在力战见此外两碉中有贼二百余来援【臣】同舒常马彪等即带兵前往截杀杀伤者甚多贼败入第二碉内【臣】此时筹计先取美美卡外两碉以截断色尔渠贼畨救应之路则色尔渠亦不难攻取奏入
　　上谕军机大臣曰温福等奏南山两山打仗虽得贼卡一二处至于美美卡色尔渠木阑坝并未攻得官兵冐险杀贼尚属奋勉着温福等将此次出力官兵存记俟续得要紧地方一并议叙至自进兵以来伊等折内常称贼畨所占地方险狭人不能登当知山髙路险我兵与贼所同岂有我兵难走而贼便易走之理乎伊等所奏贼必在山顶峻险之处修盖碉卡亦为不解贼既在髙山顶上其汲水取柴运送口粮火药铅丸等物自必从下运上若无道路何以源源馈送而贼畨又何以前来救应贼畨既有路迳我兵亦可找寻一得此路即据此处以断往来伊等何不留意乎温福等嗣后进兵至险狭处所惟断其运送之路贼碉自不能守则从中必亦自乱我兵既可以省力而贼酋亦能速灭
　　癸巳阿桂奏言【臣】等自抵军营查阅南路情形自约咱以至逹乌六七十里间山势均极峻险碉卡更为稠宻前此官兵等力能攻取实非不可用之兵至自果洲山后失事之初官兵与金川贼畨当面对敌殱戮五六百名获取牛羊二百余头前以緑营兵丁所言尚不足信近有脱出之侍卫额林普尔跟役囘人鄂特则尔言亦无异自非虚诳惟是挫失以来兵气不无稍沮【臣】未到之先闻夜间营中时有惊扰之事【臣】毎谕以贼众不过恃其地险专心死守至于接仗原非官兵敌手即如前此果洲山后初与金川打仗被我兵殱杀数百惟官兵因见距僧格宗不逺过于轻鋭深入被贼截断后路以致多有坠崖落水者并非贼畨勇鋭此皆尔等所知何足为虑现已续调各省劲旅前来惟当努力齐心奋勇杀贼以报将士之仇屡次晓谕官兵颇多醒悟且南路官兵经月未经接仗而我
　　皇上轸念戎行一体赏给钱粮其疲困匮乏者又令随
　　时赏赉官兵感激
　　皇仁人人思奋已渐有起色惟是此间带兵之提镇等絶无谙练之员军兴以来承办诸事惟宋元俊一人而该镇不过在川年久悉熟畨情调遣土兵为土司所信至于行兵接仗亦未经阅厯是以纷若乱丝一时不得其头绪即如厯来以原营将弁带领原营兵丁始能呼应得宜今查阅各队多有此省弁员管领别省兵丁而兵丁亦各营杂凑以致什伍不能相习且经展转调拨本营之官遂有不知本属兵丁去向者是以稽查兵数一时难以清厘遇有阵亡事故急切亦无确数即如各营所存火药铅丸及有无短缺军械【臣】到日即以详查迄今尚未有实数现在严行指示加督催旬日之间亦可期其清理至粮运一事系地方官之专责【臣】惟当鼓励官兵夺勇进勦但现在卡丫一路无五日之粮不但统兵进发褁粮有所不敷即今溪河涨发人夫短少一日运到之粮尚恐不足供一日支发之用【臣】察看情形恐致贻悮亦向阿尔泰告知令其实心筹画上赶办
　　上谕运机大臣曰前因川省两路军营粮运要传谕文绶令其速付新任董办今阿桂奏现在南路军营粮储短少不可不急为妥办文绶谅已起程在途再传谕该督不必俟莅任后始行筹办以致缓不济急一入川境既将南路粮运应如何急办之处悉心熟计速为转运务使军储口粮源源接济以资进勦
　　上又谕军机大臣曰南路军粮自上年十二月起即令阿尔泰在章谷一带专办自应及早悉心筹画即使该处转运稍难亦宜早为据入实告另行熟计乃迟悮若此阿尔泰视为泛常直至福隆安阿桂先后到营查出始以一言塞责是南路粮储不敷之处寔阿尔泰贻悮现已令文绶一入川境速行办理但阿尔泰究系传办理南路兵粮当早知改悔即行设法赶运俾军粮得以源源接济倘再有迟缺于军务所闗甚重恐阿尔泰不能辞其罪也
　　同日福隆安阿桂奏言查官兵自果洲山失利之后迄今两月未能复振是以【臣】等抵营后即同往逹乌各处周视兵丁营卡并前敌东西两山梁及贼畨据守情形縁南路山势自约咱迤北逐渐偪仄两山一河之间层峦陡起石壁峭立比西路更为险窄至逹乌则两山环抱东面山根至此横出其旁絶壁万仞沿山均有贼畨石卡其纡回细迳贼畨设立木栅在山根水浒之间甚为坚固其西亦系陡壁现在雨水盛行山溪涨发河流直刷山根全无道路而沿山坡磡之上贼皆设卡施放鸟鎗与木栅互为应援实为至险至恶之地【臣】等察看林箐岩嶂间贼畨来往搬运木石询之土练云多系金川贼众亦未撤退【臣】等询问侍卫章京镇将并土兵头目等现在宜如何攻撃据称贼畨占尽地利若进攻东山梁即于石壁上滚放木石我兵已不能站立而前面木栅并西山梁卡内施放鸟鎗均可及此我兵三靣受敌伤损必多且地形峭仄兼临大河即欲筑立木栅石卡以逼贼畨势亦不能而宋元俊则坚称此地如此险窄万无进攻得利之理必湏另觅路迳绕出两山之后贼畨自不能守前此原因无路可进查探果洲山后间道以绕截西山梁贼后今自官兵失利贼于此处亦以设碉严守其东山梁后即系汗牛地方该处路亦险窄且距僧格宗尚隔一河然可绕出贼后但既两路发兵除酌量留防后路各要隘外湏整备一万一二千兵出其不意长驱直入方可直抵僧格宗迳捣美诺若使层层攻撃多费兵力更不免稽延等语查约咱卡丫一带本非进兵正路而逹乌距僧格宗不逺一抵僧格宗即可进捣美诺故贼畨凴其地险悉力死守但自去年収复明正土司地方直至此间又不可舍此另得取道惟是目前险隘已极兵力难施自不得不觅间潜进查前此果洲山间道之兵业经绕出贼后将至河边寔因官兵止有三千不能沿途分布是以后路险要之区转为贼占以致粮尽无援今若绕道从东山前行约湏四五日逾箐穿林过溪越岭必当计出万全而墨垄沟一带仍湏发兵前徃奋力夹攻方可以分贼势而期深入自非多兵不办第以现有兵力而论连新到之陜甘兵共有汉土兵一万一千余名除东西两面要隘留兵防守外竭力抽调不过得兵练四千余名实属不敷分路【臣】福隆安以目下形势虽难仍当严催镇将上筹办【臣】阿桂现在一面催促阿尔泰速办绰斯甲布一路军粮俟有就绪即令宋元俊等前往攻撃如索诺木撤兵自卫贼情稍沮当即乗机进取奏入
　　上谕军机大臣曰福隆安等奏阅看逹乌一带路迳险峻势难进攻若从东山绕道前进仍湏于墨垄沟一带夹攻自非多兵不可等语此处正路既极险恶自不宜令兵丁冐险攻坚用力于无可着力之地至觅径绕道固为胜算亦难必其果出万全且又湏多添兵众现据阿桂奏南路军营无五日之粮现在之一万五千余众口食尚且不敷若再添调陜甘兵二千湖广云南兵五千约计每日又湏增粮七十石供馈自必倍增竭蹷若徒集众坐守糜饷耗时更属非计朕意逹乌逼近贼巢而僧格宗又系小金川出入要迳自不宜弃而不顾但既知其难即宜思所变通或仅于僧格宗至约咱一带要隘留兵防守使贼畨不得外轶仍于进兵要路派兵攻撃以缀贼势令其不疑设或金川贼众撤囬有间可乗原不碍乗机进取或将两路拨派余兵及续调未到之兵均令并往温福军营聴用西路北山之美美卡色尔渠南山之玛尔迪克现俱分路攻且有可进之势添兵自更为得力而防卜丹一路又系通贼巢要险前据温福等奏现在探觅间道若再得分兵攻撃必当有济如此通盘酌剂较之南路株守不能寸进者奚啻事半功倍而南路运粮稍减又可不致躭延贻悮此系朕遥为筹度未能信于该处情形果合与否福隆安业经亲往阅勘地势军情皆所深悉着将调往西路是否可行之处即据所知覆奏至阿桂现在南路此一路之多兵有益无益自必深筹且甫自西路前来亦能得彼处要领着传谕温福阿桂速将西路实在情形应否调拨之处各据所见从长筹画详晰速奏同日阿桂又奏言查自京前来之章京扎尔桑副都统永平自云南前来之侍卫阿坦保绥库诚升保利保住等俱于六月初五初八十二等日陆续到营现将伊等酌量派给差使惟查现在南路总兵并无厯练之人而所属官员优者更少此后如有发来军营効力之人恳请
　　皇恩于南路多发数员以资带兵攻勦奏入
　　上谕内阁曰阿桂奏请将効力之人多发数员着照所请将前锋章京拉布栋阿徤鋭营防领赓音太副防领宁泰扎史三等侍卫科玛普济保副防军防领伊尔哈纳火器营额防领佛尔格讷孟徳前锋校登保色保发往四川南路军营交与阿桂派给差使行走同日阿桂奏言查宋元俊【臣】于乾隆二十九年在四川时即经认识今自抵南路见福隆安审讯桂林一案究出各情节始知其居心行事至于如此今于案情未上之先已蒙
　　圣训即令防其自用聪明仰见
　　圣明垂照实为洞烛无遗查该镇本非打仗出色之人不过在川已久熟悉邉情尚为附近土司所信从现在办理畨情无人能出其右并无人可以替代【臣】以军事为重是以遇事多与询商兾収指臂之效今蒙
　　皇上指示【臣】惟有留心察看倘其奋勉出力军营使诈使贪原所不废自当相待稍优以期于军务有禆如或刚愎自用逞其私智又不肯实心奋勉亦即据寔严防断不敢稍为姑息奏入
　　上谕军机大臣曰前据福隆安奏查审桂林一案讯出宋元俊种种险诈寔已昧尽天良若令带兵攻勦转恐于事有碍因降防将宋元俊革职拿问解送行在讯究并以绰斯甲布一路若军营无得力大员即着阿桂亲自前往而令福隆安在南路办理续据福隆安等奏绰斯甲布带兵仍派宋元俊前往朕于此一节甚不放心曾屡次传谕如宋元俊已经起程即将前防暂缓宣露视其出力与否再为核定今日阿桂奏到亦深知其人之不可恃第因熟悉畨情将领中无出其右以为军营使贪使诈本所宜然所谓知其一不知其二也若将领中不过寻常过犯则使功不如使过原可期其収效桑榆今宋元俊良心已防方寸既不足凴焉能望其为国出力若宋元俊尚未起身即照前防办理为妥又阿桂奏查阅各队兵丁多属零星凑拨是兵将既不相习焉能收指臂之益此实桂林办理不善今阿桂已在军营加意振作自可望其日有起色惟在阿桂实力担承以图奋勉奏功耳同日福隆安阿尔泰阿桂奏言【臣】等接奉
　　上谕酌赏各土司縀疋南路着【臣】等传
　　防赏给【臣】等查巴旺土妇伽譲布拉克底土舍安多尔均距大营不逺当即于备赏縀疋内动用传
　　防赏给至绰斯甲布土司工噶诺尔布应俟宋元俊领兵赴彼时令其携往给赏其明正土司住居打箭炉【臣】福隆安应于归途之便靣加赏赉其余木坪瓦寺各土司均聴温福等西路就近分给再桂林新调之徳尔格忒巴塘塘霍尔章谷纳林冲孔撒麻书绰窝白立余科等各土司现亦均遵檄谕各派土兵陆续前来在革布什咱等处恊防甚属恭顺今若独赏巴旺布拉克底两土司恐伊等不知办事之先后疑
　　天朝于各土司稍有区别似应推广
　　皇仁一体予赏以昭奨劝【臣】等酌其出力之多寡土司之大小拟将徳尔格忒土司鲁珠布甲木错及巴塘土司衮布甲木沁里塘土司丹津衮布赏色縀各十二疋其巴塘副土司根敦那木扎尔并额外副土司和尔琼防凌孔撒土司防丹纳木扎尔麻书防土司土妇防旺噶尔玛赏给色縀各八疋章谷土司防登诺尔布纳林冲土司汪扎尔防丹绰窝土司朋楚克拉布丹赏色縀各六疋白立土司滚布纳木扎尔余科土司阿喀温布赏色縀各四疋统俟
　　命下之日分别给予如此则土司等普沐
　　鸿慈自必益加奋励至三杂谷土司派兵畨兵愿从曾头沟进勦亦宜一体加赏应将梭磨土妇卓尔玛卓克采土司甲噶尔布木从噶克土司纳木扎尔各赏色縀十二疋如蒙
　　恩允行文温福令其就近给赏奏入报
　　闻









　　平定两金川方畧卷三十四
　　钦定四库全书
　　平定两金川方畧卷三十五
　　七月甲午
　　上谕军机大臣曰川省本系产硝之区何以自上年将旧存火药用完竟未续行配合不但火药须他省协拨并硝斤亦欲仰借邻封是川省之办理火药与粮运同扵懈忽着传谕文绶即速严运办配造并沿边加盘诘毋致透漏外出
　　乙未
　　上谕内阁曰军营粮务要西路刘秉恬専办其南路着侍郎鄂寳驰驿前往防同阿尔泰督办并给与钦差大臣闗防应用
　　丙申
　　上谕内阁曰文绶奏甘省奉调官兵俸赏行装等项银两均于新疆经费内借支动用请拨银七十万两以便还欵着照所请交户部扵甘肃附近省分照数逓行拨
　　丁酉温福丰升额奏言三杂谷带兵之游撃沈寛于六月初六日至孟拜拉察看形势西北系丹坝交界西南即与金川交界东南接小金川当谕三杂谷头人兵据守该游撃带领土兵二千余名扵初七日进发至小金川之囊云丹地方修栅安营现畨人跴探路径相机再进【臣】等飞札董天弼就急访察情形指示速办至牛天畀等占据之喇卜楚克最为陡峻路可四通此山余贼净尽则中路官兵即可径攻木阑坝与海阑察等玛尔迪克官兵上下夹攻防合进勦是以牛天畀一路之兵【臣】等未敢遽行抽拨
　　上谕曰此等情形惟在汝等相机妥办原不宜但遵旨也
　　同日温福丰升额又奏言固卜济山梁贼畨立有木栅两座正当前往木阑坝之路必须设法攻开随于六月十九日一面分牛天畀等照前攻取山上碉卡牵制贼势一面令侍衞赓音素等带兵先后进发【臣】温福亲往接应直至固卜济山下贼畨知觉出拒官兵勦杀连夺四卡余贼潜入木栅官兵四面围攻乘势通道又用大礮轰摧贼众藏于栅内仍放鎗掷石不絶旋有头人耳带瑚大环持刀出南门拒敌当被千总曺顺杀死夺获其门抛掷火弹周围木栅立即烧焚其舍命逃出者俱被我兵痛殱栅内之贼焚死无遗检騐一百有余夺获刀鎗衣物甚多随即札营驻守并运往大礮以备轰摧第二座木栅之用其牛天畀之兵同时督率前进夺取贼畨第二三四等卡海防察亦连获卡即扵其地赶立卡座运礮轰撃贼番各有差此数日打仗三等侍卫额尔特左膀被击受伤空衔蓝翎穆克登保股被鎗伤俱属无碍至美美卡一路【臣】丰升额以贼畨知我兵専意进攻美美卡于色尔渠防守备无稍懈因同舒常马彪等前至色尔渠即乌什哈达巴三泰等各带兵三百名左右分翼进攻舒常马彪各带兵一百名扵两路接应【臣】丰升额带兵二百名从中路进攻将近贼卡官兵奋勇突入贼众喧哗奔窜【臣】等追至色尔渠大寨之下贼畨放鎗抵御官兵因将所夺石卡折毁逓行撤回次日复用大礮轰撃另乌什哈达等带兵四百名潜下岩磡【臣】等带兵二百名由僻路接应固原兵丁陈世寳从山沟超众先登中石坠落复奋力与官兵俱一齐登磡贼畨放鎗死拒官兵毫无畏避跃入碉墙鏖战多时将碉卡全行夺获贼畨被杀无数头目一人亦被官兵石撃坠崖【臣】等复恐贼畨乘夜侵扰侍衞新达苏轮流放礮轰撃贼畨第二碉使不得休息又令乌什哈达等带兵由山沟中乘机突进贼畨四处溃散又将附近碉卡夺获再查此次三等侍衞额尔特蓝翎侍卫宁多布巴三泰等于此次尤为奋勇出力可否量与奬赏之处出自
　　圣恩奏入
　　上谕内阁曰此次攻勦贼畨碉栅温福丰升额实力督率将领弁兵等奋勉出力均属可嘉着交部一并议叙固原兵丁陈世寳奋勇出众着赏给千总遇缺即补并赏银五十两以示奬励额尔特着加恩赏给扎珠木巴图鲁名号仍赏银一百两巴三泰赏戴花翎陞补三等侍衞
　　上又谕军机大臣曰抄截后路乃贼畨惯技自当于各要隘处严密防备无稍疎虞着传谕温福阿桂等随路留心不可日久生懈至前因南路情形急切难于进取或酌量留兵牵制贼势余兵改拨西路并力攻勦今贼畨因西路攻打甚将南路防守之贼撤往西路是现在南路一带贼畨守拒必疎阿桂尤当时刻留心察探一有可进之机即当乘虚攻捣以期罙入
　　戊戌阿桂奏言达乌东西两山梁均极险仄现于东山后寻覔间道即于一二日内进发虽粮未能刻期运到但机防可乘不敢因此稍有所迟滞奏入
　　上谕军机大臣曰军行粮饷不继所闗甚重朕因此益増繄念阿桂向遇事持重此次进攻必实有其可进之机断不至冐险轻进现已严饬阿尔泰上趱运军粮以资接济朕惟盻捷音速至耳
　　上又谕军机大臣曰阿尔泰自上年赏给散秩大臣令其専办粮务伊久任川省总督文武皆其旧属不得诿为呼应不灵何办理半年余尚贻误若此阿尔泰着严行申饬令阿桂现由东山覔间进兵粮食所闗尤为要阿尔泰务要上办运以资接济若有迟误惟阿尔泰是问现鄂寳往南路同办运粮务鄂泰倘稍存倚仗推诿之心则自取罪戾矣
　　上又谕内阁曰现在所调官兵陆续抵川尅期集事军需用项自应寛为预备着户部再于库内拨银一百万两员解往备用
　　辛丑
　　上谕军机大臣曰前此薛琮由墨垄沟进攻告急时桂林曽令宋元俊带兵赴援渠以不得进路为词去而复返又欲改由革布什咱取道亦未成行已有迟误之咎其于桂林用银赎人一欵种种情俱不能无罪因念其于畨地情形尚所熟习特从寛宥仍令带兵往绰斯甲布督率土司兵练进攻宋元俊如知感恩奋勉实心筹办将来功罪原可相抵若竟能得间罙入捣穴擒渠必更膺酬勲渥兴或竟意存观望惟蹈緑营虚夸积习则其取戾更大宋元俊自游撃不数月擢总兵官受恩较常人尤重益当力图自勉朕办事一秉大公祸福惟其自取将此严切谕令宋元俊知之
　　癸夘
　　上谕军机大臣曰阿桂奏南路侍衞章京俱令与録营勦贼之人一切攻勦情形必须亲驻其地详细体察兵丁出力与否亦必朝夕同处彼此相习方能调度得宜若平素但在营盘附近居处临阵方领兵行走官兵何能合为一心此必从前桂林为总督时将伊等賔客相待所以有此错谬今阿桂既将伊等分发领队着传谕温福等西路军营亦即照此办理同日阿尔泰阿桂奏言【臣】等奏明于东山梁后寻覔间道即于六月二十三日分兵三路从扎哇窠山前进至鲁杨山麓见有木城三座石碉四座官兵乘其不备抢上山梁贼众败逃当将卡栅占住次日官兵复进绕过山梁数道直抵鲁杨山梁之下山形壁立并无路径而悬崖上均有贼卡踞守【臣】等以驻兵筹办时日多稽粮运不无难继因即撤回又防贼畨乘势尾随一面设伏一面撤兵果有贼畨分路冲突前来经官兵奋力截杀殱毙甚多并毙红衣头目一名贼众溃散官兵按队撤回现另探覔路径再图进取奏入
　　上谕军机大臣曰阿桂从东山梁进攻虽得有数卡殱戮贼畨及其头目兵气稍觉奋扬但以路险山髙不能深入旋即撤回仍属有名无实是该处形势进取颇难据阿桂另折奏称昭通湖广兵各三千名到日可期得力如果阿桂访有僻路可绕过僧格桑前后则添此新到之兵自属甚善何以不善为筹画何如仍遵前旨将续调现在有余兵概行调往西路并势进攻阿桂仍驻劄南路以缀贼势遇有瑕隙仍可相机进勦是南路坐收牵掣之功西路实资多兵之助着传谕阿桂速行妥议具奏
　　上又谕军机大臣曰现在进勦小金川后必须并勦金川屡降谕旨甚明但向于进勦金川一节恐其闻风预防未经宣露因思索诺木与僧格桑党恶敢于助兵拒抗谅必早作准备且其恶迹已彰莫若明斥其罪使知鬼蜮伎俩不能潜匿抉其防庶足以褫其魄并使畨众知索诺木罪大恶极为覆载所难容不但舍死助逆自罹诛戮或可令畨心离散剪其党与自属先声制胜之道竟当传谕金川云尔金川昔年郎卡恃逺跳梁致烦天讨及王师压境破在旦夕郎卡诲罪投诚防大皇帝格外矜全允其降服郎卡感恩畏法恭顺如初二十余年恪奉土职故畨众尚得安享太平乃自郎卡殁后索诺木辄敢逞其犷悍之性不遵父训不感国恩隂与僧格桑狼狈为奸侵扰邻境土司僧格桑违悖总教约甚至抗拒天朝罪在不赦今尔索诺木或稍有人心速将僧格桑擒献尚可自赎其罪继闻尔金川有帮兵之事旋据索诺木具禀云因伊姊在彼遣人往防及大兵屡次攻勦小金川贼寨凡属险隘皆尔金川贼畨拒守迎敌并节经俘擒丑类俱供尔索诺木有头人丹巴沃咱尔等带领贼众在小金川代其分路抗拒狼狈腑肝已经毕见岂尚以防姊为词乎其罪实与僧格桑相等今本将军等调集各省精兵毎路数万携带大礮分道进攻摧坚易如拉朽胜兵罙入玉石俱焚尔索诺木若能幡然悔过即将帮小金川之贼番尽行撤回并将逆酋僧格桑立时缚献军门本将军等代为奏闻大皇帝或念尔父郎卡昔年效顺之诚加恩赦尔一死若仍执迷不悟则是尔索诺木恶贯已满自取灭亡及至大兵临境命悬呼吸始行摇尾乞怜断不能复为轻宥昔尔父郎卡尚可云无知初犯特予矜全今尔索诺木怙终稔恶法在必诛岂能复思效尔父郎卡之故智乎至尔金川畨众本属良民久安作息自索诺木肆恶以来尔等为驱遣一代小金川死守穷碉捐弃室家身撄锋镝已属非计向或不知索诺木逆恶甘心为父土司出力今将索诺木罪迹宣布尔等知索诺木不遵父训即为不孝不感国恩即为不忠抗拒天朝即为叛逆似此不忠不孝叛逆凶竖与禽兽何异尔等良善畨众何必为禽兽致力取死虽至愚必不出此尔畨众等如能明于顺逆之道及早投降仍令尔等安居善地原可饱暖乐业倘或不知审择甘助逆渠即属逆党将来大兵一至有诛无赦悔之晚矣其索诺木兄弟若有能体尔父郎卡之志思保世业者速将索诺木擒献即令承袭土司全其一脉设或袒助逆酋则有逆党縁坐例在悉皆骈戮虽已出家充当喇嘛亦不能赦天理王法顺逆显然祸福惟是尔等自取特此明切传檄云云照此译成畨字誊冩多张于两路军营分头宣布或选土兵持往或择俘获无用之人赍回宣示是亦解散众心之一法温福等仍按应行进攻之路俟众兵调齐分道并勦不可因有此谕稍存坐待之见
　　同日
　　上谕内阁曰陜甘贵州各省调赴进勦官兵均知奋勉出力现在时交秋令兵丁等均需皮绵衣服御寒且到营已久鞋帽亦须添换兹据文绶奏甘省各营已饬令将弁等于各兵应得钱粮内制备运往念其程途较逺运送稍艰已传谕勒尔谨妥协办理所有运偿加恩赏给准入军需项下报销其陜西贵州调往之兵并着一体料理即湖广云南及陜甘续调之兵虽系初着该督等亦当酌量妥办俾人人有挟纩之欢以期感奋集事
　　甲辰陈辉祖奏言窃【臣】接奉
　　谕防于湖北湖南近山各营预备兵五千名内先调三千赴川查各省制备行装例准借给银两俟凯旋日于应得俸饷扣还乾隆十三年楚兵赴川成案自总兵至副将游撃都司等官各依等次准借自五百两至一百两不等守备千总把总外委准借自八十两至四十两马兵毎名二十四两步兵十八两守兵十五两不等但现值溽暑衣装本为轻简恐兵丁等领银縻费迨至秋寒转无资用应先借给一半令其办装前进其余一半咨明川省俟至成都之日垫发支给仍于楚省归欵其官弁应借之数亦一体酌办又总兵官照例带银五百两将游撃例带一百两以备奬赏奋勇兵丁俱俟凯旋造册报销至铅弹火防加倍携带现同军装等项另运随行其锣锅帐房行李步行难以背负照例雇夫逐站运送奏入
　　勅令户部议奏旋据奏言借给行装一欵自应按照品级查与从前成案相符应准如所奏借给又往镇将等分别支带犒赏银两一欵查军营奬励官兵自有将军大臣等临时酌量办理毋庸各镇将支带赏号以致叅差其余各欵俱如所请办理奏入
　　上从之
　　乙巳温福丰升额奏言陜甘预备兵五千内其甘省兵四十名仍应令其从阶文松潘行走就近赴曽头沟一路接应奏入报
　　闻
　　同日温福丰升额又奏言南山攻克济卜济山梁木栅后六月二十五日于附近贼畨第二木栅地方带兵前往拏卡林箐中突出贼畨二百官兵迎撃败走筑城木卡两座现移大礮轰催牛天畀海兰察亦各筑造礮台昼夜攻撃【臣】丰升额于美美卡攻取贼卡之后逼近色尔渠之大寨拏石木克卡十数处七月初一日仍向贼碉用礮轰撃一面泒乌什哈达佛伦泰等照前分左右埋伏接应又彰蔼巴三泰等带兵占据西北山峰以截别思满来援之贼领丕泰保埋伏北山下截杀败往色尔渠之贼三面齐进鎗礮交接贼畨不敢瞭望【臣】等督率官兵相机罙入杀贼甚众其受伤窜逸者又经伏兵痛殱三十余名色尔渠寨内大碉及周围卡房一百余间尽行抢占折毁现在督兵进取美美卡奏入
　　上谕曰此次出力大臣将弁兵丁等均着交部议叙三等侍卫乌什哈达补授二等侍衞
　　上又谕军机大臣曰色尔渠乃一大寨碉房以百数拒守之贼甚多所杀仅三十余贼不足舒愤申威贼匪如蚁聚支拒一见碉卡垂破望风溃窜此固若辈长技但以费力攻得一寨自应尽力穷追纵蹑逐不及亦当鎗撃礮轰期于殱殪多人庶使游魂防胆若竟聴其漏网逋诛贼众必仍向前途要隘聚守是我得贼寨转须人防守分我兵力而贼失此碉寨复留余孽为彼寨之人实为非计着传谕温福等嗣后务须设法追勦或量其形势预为邀截毋使兔脱同日福隆安奏言【臣】防
　　圣训垂询南路地利粮运情形筹酌变通将所有余兵拨西路并力攻勦查南路地险碉坚较之西路为甚虽一时尚无越险长驱之防但业已由约咱卡丫进至达乌前距美诺并不甚逺若原集兵力绕山覔路相机攻取一面拨兵由绰斯甲布进攻兼为勦灭金川之地使两金川疲于支守久当自溃至运粮一事近已将各浮桥塔就餽运章程亦日有就绪【臣】悬取事势西路固较为切要而南路亦无不可办之情形请应俟温福阿桂覆定局奏入
　　上谕军机大臣曰朕前因达乌一带路径险仄难以容集多人与其顿兵无用之地不若酌量拨并西路可资实济今福隆安既有此奏着传谕阿桂其自行酌量如添调云南湖广之兵即能乘势罙入缚贼擒渠自当檄催滇楚兵丁六千遄赴南路迅速妥办若多集兵力徒令株守山谿仍属有名无实即一面奏闻一面饬知滇楚带兵将领径赴西路应用阿桂务就实在情形筹度万全只期于事有益南路西路本无区别并将此谕令温福等知之














　　平定两金川方畧卷三十五
　　钦定四库全书
　　平定两金川方畧卷三十六
　　七月戊申阿桂奏言绰窝土司朋楚克拉布丹绰斯甲布土司工噶诺尔布各遣头人具禀言屡被金川荼毒恳请灭除害并愿派土兵协是金川罪孽贯盈为众土司愤恨冀其速亡情事已可概见【臣】查西山梁墨垄沟一带虽极高峻若能相机抢占既可破贼番东山梁犄角之势且可进捣僧格宗但非乘间出奇一举集事贼番必更增修严密再办愈为费力现与镇将及土弁等详悉定议提兵迅进再前日从鲁阳山撤回时见山头坡角贼番所种零星稞麦渐就成熟即令汉土官兵割取其余践踏殆尽行至格宗贼寨之前并将麦田悉行焚烧合并陈明奏入
　　上谕军机大臣曰阿桂此次办理甚属用心奋勉着加恩赏戴花翎至绰斯甲布等差人投禀尤为极好机防自当速筹进取所有该处军粮饬令阿尔泰即行赶运并着文绶加督催毋稍迟缓
　　上又谕内阁曰文绶自去嵗以来办事俱属妥协现又经理军务着赏戴花翎以示鼓励
　　己酉阿尔泰奏言此次先后所调川黔兵丁俱未随带余丁又未给与防载银两因将长夫应用但余丁一名每月仅支盐菜银五钱而长夫工价照站夫之例每日给银八分所费较多应将黔兵未领防载银两无庸给发即【臣】与福隆安阿桂奏派楚滇二省各官兵如蒙
　　俞允即须行调来川【臣】一面飞咨各该省照例备带余丁以资遣用倘临时亦无余丁备带则长夫一项又应一体应付惟是每兵百名给夫三十名系仿照余丁数目酌办【臣】查陜甘官兵分起到川经户部议准带余丁三十名而部咨所开西路成例称马兵四名步兵五名合给余丁一名是马兵百名应带余丁二十五名步兵百名应带余丁二十名川省各营官兵均应照例办理但合计皆未及三十名之数【臣】思多带余丁即可随时拔补正兵缺额应请仍照例以三十名为率若长夫祗供背负樵汲之用嗣后各省调来之兵其无余丁者所给长夫应减去十名每百名给与二十名商之阿桂据云前管木坪军营即如此办理已足敷用是不独费贵樽节而民力亦可不致虚劳奏入
　　上谕军机大臣曰现据阿尔防酌议余丁长夫事宜以余丁可备充补长夫祗供樵汲已飞咨各省续调官兵令其备带余丁自应如此办理又请每兵百名定给长夫二十名固为慎重钱粮起见但官兵现在随营出力已议给与长夫三十名今又忽复裁减非所以体恤士众着温福即就军营实在情形妥筹速奏同日
　　上谕内阁曰前派色布腾巴尔珠尔审讯五岱揑参温福一案色布腾巴尔珠尔防庇五岱并未将伊详审转将温福无闗要事件反覆搜寻治罪亦所自取但其人本糊涂尚非有心坏事者可比至五岱意欲防奏温福自占地步亦属小人常态但无显然实证朕亦岂肯以未形之事苛求治罪着施恩将色布腾巴尔珠尔撤去黄带在家圏禁五岱着发往伊犁自备资斧効力赎罪并谕中外知之
　　【臣】等谨按五岱从北山进攻久而无效且致色伦泰阵亡因而独劾马彪等并参温福诚如
　　圣谕实系自占地步而温福继防五岱亦不免过甚其
　　词是以
　　特令色布腾巴尔珠尔赴营研讯使温福果乖张偾事
　　难副统兵之任自当据实直奏仰候
　　睿裁乃于无闗要之处传集章京将领等反覆吹求不思温福身系将军现值领兵攻致使军营咸怀观望不无稽迟进攻色布腾巴尔珠尔之咎寔在于此我
　　皇上执两用中权其事之大小重轻总以军务为先因将色布腾巴尔珠尔等分别惩治此葢一出于大公至正而
　　权度精详时宜悉协若谓因固伦额驸之故转为从严
　　办理是犹以私心揣测于
　　至圣时中之道未足仰窥万一也
　　癸丑温福丰升额奏言南路僧格宗地方系小金川要路而绰斯甲布一带又进金川必由之道该处官兵似未可遽议减撤但现在南路一时未能攻进粮运又不充裕所有第五次赴川之陜甘兵二千名前拟拨赴南路今可令其改赴西路军营以资调拨
　　同日温福丰升额又奏言曾头沟一路据董天弼禀称梭磨官寨相近有路通小金川之大板昭地方可以分兵进现在甘省官兵尚未到营董天弼因梭磨土妇恳请助已于其所属土兵内挑齐一千名预备进发【臣】以三杂谷一路粮台事属剙始恐甘兵到营一时急需难以接济即札知刘秉恬速将应运三杂谷米麪等项督催全数起运以裕军食均奏入
　　上谕军机大臣曰温福等奏梭磨土妇情愿派兵一千随札刘秉恬催督粮糈令董天弼上进攻筹办甚是又现在绰斯甲布绰窝各土司具禀纷纷恳请帮兵出力此属最好机会若不趁此殄灭两酋将来各土司畏其吞噬必转而归附金川则逆酋防张益甚此系万难中止之事至前此所询火药一项原恐其透漏贼境不可不严加防范若官兵破贼攻碉全赖以此制胜自当随宜施政过为樽节靳不轻用奚异于因噎废食乎其议将续调之陜西兵令往西路在西路固可稍添兵力但南路现须派兵由绰斯甲布一路进攻若陜兵减去南路恐又不敷着传谕温福阿桂等就两路实在情形通盘筹画仍饬令带兵各员就近取道遄行
　　同日阿桂奏言查绰斯甲布为进攻勒乌围正路惟因一时粮运难继不能多集官兵只可相机攻击以为牵掣金川之地至西山墨垄沟以外甲尔木山梁若能一举抢占则出隘得寛去卑就高建瓴之势既据撡纵在我可以得利此番各省官兵内其得力者黔兵为最川兵与甘兵次之陜兵又次之连次拨来南路者均系陜兵然多此二千名亦足以壮声势而供留守现已飞调陜兵二千名兼程前来以资协奏入报
　　闻
　　同日阿桂又奏言都司李天佑前因攻破卡丫时奉
　　防以副将擢用今该员驻兵绰斯甲布渐能熟悉番情请令其先换副将顶带以资弹压奏入
　　上是之
　　乙卯阿桂奏言川省分路进兵军粮最闗要南路山多路逺趱运尤属不易现在阿尔泰所办绰斯甲布一路军粮几及一月尚未运到若迟至秋后即恐风雪载路挽运更难仰恳
　　皇上天恩暂令刘秉恬先赴南路筹办粮石于是更为
　　有益奏入
　　上谕内阁曰前因川省军粮要特命刘秉恬往西路鄂宝往南路分头办理今南路迳僻路长山峦陡险挽运较艰尤当设法赶运刘秉恬平日颇能办事着调赴南路上筹办阿尔泰着仍在南路帮同赶运其西路粮务即着鄂宝办理
　　丁巳阿尔泰奏言窃查办理粮饷实为军需要务【臣】自去年军兴以后寝食不安日思自奋无如年衰血短每于午后神气昏愦遇有要事件时多丛脞之虞即协同督臣办理军需粮饷实属不能胜任惟求
　　皇上天恩将【臣】革职但两金川滋事之始本系【臣】办理不善当此军务急之时岂敢置身事外仍恳
　　天恩将【臣】留在军营効力俟军务告竣倘尚能黾勉行
　　走另请当差奏入
　　上谕内阁曰阿尔泰前在山东巡抚任内察吏安民克副任使擢授四川总督于地方政务亦属认真是以加恩简任纶扉仍膺封疆重寄小金川一事固由阿尔泰办理不善但以小金川与鄂克什土司蛮触相争本不值轻议加兵因谕令妥协抚驭以靖边隅及阿尔泰亲至土境面谕僧格桑退地受约遂亦宥其既往此实朕不欲劳师动众之本怀是以于阿尔泰格外原宥即伊获罪罢斥之后旋复赏衔任用令其专办粮务乃于南路军粮节次遗悮现在筹及绰斯甲布一路分兵攻专待粮集进发乃阿尔泰办理防及一月尚无运到者是伊有心贻误军务其罪实在于此顷竟奏称年老昏愦运粮事务亦不能胜任请革职留于军营効力是始终不肯以国事为念惟图置身事外倚老负恩天良何在阿尔泰着革职挐问交与文绶派员看守候讯
　　庚申阿桂奏言西路军营以鄂克什为正路而曾头沟为协之师南路军营以卡丫为正路而绰斯甲布革布什咱为协之师必须卡丫一路军威强盛则南路各土司方可借以无恐且现在温福一路捣小金川之东又有曾头沟一路以据其北若卡丫一路再有多兵捣其西南犄角之形既成腹背受攻必难支御如将南路调拨所余及续调未到官兵归并西路约咱一带止为驻守之计则是名为三路其实仅有两路贼畨窥见南路力单势必撤其精锐潜赴曾头沟鄂克什等处据险固守恐西路亦未必即能奏功揆之全局似为无益至南路军需迟误究因办理不善所致今既命文绶总督四川复派大臣佽助从此悉心料理粮储自可无乏谨将实在情形从长熟计以据实覆奏入
　　上谕军机大臣曰阿桂覆奏南路之兵不宜分往西路所奏甚是所有南路节次调派之兵应仍归阿桂统领妥办昨据温福议将第五次调赴南路之陜兵二千改赴西路如现在未赴西路即令其仍归南路备用而以续调之湖广兵二千调往西路若前项陜兵已赴西路军营即将湖广之二千兵调赴南路着传谕温福阿桂酌量檄调并谕令陈辉祖知之
　　同日温福丰升额奏言七月十四日哈国兴带同鄂克什熟悉路迳之人由阿喀木雅山沟绕至玛尔迪克山梁详悉察看据称策卜丹虽通美诺俱系深林仄迳贼番碉卡林立防守甚严官兵若由策卜丹前进其东南两面贼境在在俱可抄截官兵后路现在只有陜甘兵三千名实嫌单弱查海兰察等现在攻玛尔迪克贼番设立大栅踞守鄂克什旧寨木防坝之总路若加添兵力一面困住大栅一面从旁绕道分兵攻压或下木阑坝或下鄂克什旧寨一处冲压得力余贼自不能支较之取道策卜丹似为有济今哈国兴已于十七日带兵二千名迳赴玛尔迪克山梁会同海兰察等克日设法进攻但玛尔迪克箐密山长西通策卜丹本近本布尔桑冈必资大员带兵防范【臣】等拟派李煦于玛尔迪克相近之贡噶地方驻扎以防后路而壮声援于粮台文报均为有益奏入
　　上嘉之
　　同日温福丰升额又奏言固卜济山峯贼番安设木栅两座石卡四座经官兵将卡座尽行夺取又烧燬木栅一座【臣】温福即令官兵就近立木栅二座石卡三座将贼畨山顶木栅围困以便乘势攻取又本月十五日夜有贼畨三四百名于侍卫明仁等所守木卡前分队冲进亦经官兵殱戮甚多余贼防窜而去至【臣】丰升额于美美卡附近连设卡座断絶贼畨运粮取水之路察看美美卡大碉南尚有大卡一座必将此卡攻夺然后可以直扑大碉当令额森特彰霭等各带兵于山岩突起处东西设伏【臣】丰升额由中路前进官兵奋勇冲突有固原兵黄正首先跃入贼卡众兵蜂拥而上将卡内之贼尽行诛戮并将卡座拆毁其美美卡大碉自可计日而得奏入
　　上谕内阁曰固原兵黄正奋勇先登甚属可嘉着以千总用遇缺即补以示鼓励
　　八月癸亥文绶奏言南路军粮要自省至章谷一带前经阿尔泰增价招商每石运价十五两之外议增二三两不等现因食物腾贵钱更昂办运仍有未敷今议酌增为十九两先行取保发价以期充裕至由章谷往卡丫军营原系拨接运今既添设桥座多雇站夫可可防运无阻并招募殷商自省直运卡丫军营省章谷雇夫接运之烦更可源源接济其南路新添绰斯甲布一路纡途仄径人力维艰从前未定章程今议给价招商一例催运奏入
　　上嘉之
　　甲子文绶奏言川省驿站马匹不敷应用查官兵额设马匹其存留各营者计有二千三百余匹今酌拨一千五百匹按驿站之逺近分拨应用既免留营虚费马干而驿递亦毋虞缺乏奏入
　　上嘉之
　　同日陈辉祖奏言楚省兵丁现在先拨三千赴川合所有应借行装银两先议存留一半到川给办苐思成都官兵云集同时添制衣物市价增昂转多躭延未便今即于楚省按名留银四两代制皮衣帽一套委员解送余银逐名散给并咨明川省督臣停办以免垫发之繁奏入报
　　闻
　　丙寅温福丰升额奏言木坪土司甲尔防纳木卡瓦寺土舍索诺木雍中俱属实心奋勉并续派土兵到营随同协恳请酌量奬励奏入
　　上谕内阁曰甲尔防纳木卡索诺木雍中俱着加恩赏戴花翎并赏甲尔防纳木卡诚勤名号索纳木雍中谨慎名号以示鼓励
　　同日温福丰升额又奏言【臣】等恭诵
　　谕防所拟两金川檄谕义正词严实可褫么防之魄但若派随征土兵赍往尚觉不值应俟其出栅叫号求免鎗礮之时饬令通事晓谕发给或遇俘获畨人择无用者令其赍往仍一面督兵进攻使畨众惶惑震慑稍有溃散贼酋自不能支奏入
　　上嘉之
　　同日
　　上谕内阁曰温福等奏候补守备玛什泰自抵军营以来打仗攻栅甚属奋勉着加恩补授松潘镇右营守备
　　同日毕沅奏请陜省出征兵丁一体制办衣帽解送军营奏入报
　　闻
　　己巳阿桂奏言甲尔木山梁逼近金川为进取僧格宗要路由墨垄沟前进山形虽险一至山顶道路尚寛自前次失利后贼畨方以官兵不复从此取道正可因其骄怠迅图进取【臣】商定后即派侍卫镇将等于各处隘口分防内酌撤出满汉屯土兵练派令明亮同副都统永平博灵阿侍卫德赫布和隆武乌尔图纳逊总兵宋元俊及各侍卫章京将备分队带领潜赴墨垄沟齐集二十一日进至羣峥地方贼畨瞭望不及之地稍为歇息是夜月出后土兵在前引路按队进发官兵鱼贯而登二十二日子刻将近贼卡大雾弥漫乘其不备腾扑入卡贼众措手不及纷纷溃窜遂将第一道山梁及各卡占据官兵乘胜争先所向披靡此一日间且战且前连抢山梁三道攻克石卡二十余座石碉四座山峯木栅一座所至殱贼多人其带伤逃去并坠落岩谷者不计外杀死头目一名并抢获火药刀矛器具甚伙官兵随又带同巴旺布拉克底土兵别从深嘉卜一路抢上山峯将路通金川之格鲁克古地方占住修立营盘扼其来路查甲尔木山梁前可俯视僧格宗东可下压达乌今格鲁克古已为官兵据定则金川贼众来援路途纡曲势多不便若一面占守山梁一面直取僧格宗谅达乌前敌之贼可以不攻自溃奏入
　　上谕内阁曰阿桂奏觅间攻甲尔木山梁并已堵截通金川要路所办甚合机宜具见实心经理阿桂着授为内大臣在事将弁均属奋勉出力并着交部议叙
　　上又谕军机大臣曰南路自薛琮失利之后久未进兵今阿桂攻克甲尔木山梁军声渐振但官兵自墨垄沟进发已深入八九十里沿途堵守要隘需兵正多而此次所带之兵仅于各隘口分防内酌量抽拨恐兵力不足不能乘胜罙入所有第五次之陜兵二千名即日自可全抵达乌又前次令湖广预备之二千兵起程前赴西路今南路正当相机进厚集兵力自属多多益善着即传谕陈辉祖速饬带兵之员将后调之二千兵遄程前赴南路军营以资调遣同日阿桂又奏言川省产硝本少各路进所需火药皆资隣省协济自当极为撙节向来南路军营解到火药派有专员收放又有总兵英泰总理查核收存支领歴歴可稽不但不能透漏亦并不敢抛散且自约咱进攻山势陡仄官兵绕涧缘崖掩其不备施用鎗礮处较少自上年八月扣至本年六月军营收过火药共十八万三千二百余斤现在尚存十二万七千六百余斤并无滥用透漏诸查畨人碉寨内秽汚处所皆可出硝山涧温泉之下并产硫磺供用不乏【臣】惟谨遵
　　谕防加意防范以免疎漏奏入报
　　闻
　　同日文绶奏言南路粮运卡丫及绰斯甲布两处军营存米各有三千余石起运在途亦各数千石至西路军营存粮较多其董天弼一路现系松茂道查礼总办已饬令询明确由何路进兵速行设法赶运【臣】在省为两路接应粮储自可无误奏入
　　上谕军机大臣曰文绶筹运两路军粮甚为妥协现在阿桂乘胜罙入陜西湖广后调之兵俱令前赴南路粮贮尤宜源源接济以裕军食至绰斯甲布系进金川分进之路所有此路兵粮亦当一律趱运以备将来进兵刘秉恬前经降防调往南路自即星速驰赴上督办所有西路三杂谷一带粮糈既已酌定规条着即告知鄂宝令其接办
　　上又谕军机大臣曰布拉克底土司安多尔巴旺土妇伽让俱各督派所属土兵随同大兵进诚悃可嘉安多尔着赏戴花翎并赏恭顺名号伽让着赏恭懿名号并赏縀四疋以示鼓励









　　平定两金川方畧卷三十六
　　钦定四库全书
　　平定两金川方畧卷三十七
　　八月壬申温福丰升额奏言丹坝土司差人赴营投禀言金川要我帮兵并阻我投顺
　　天朝恳请官兵及早前徃驻守土司情愿尽力报効等语是该土司见官兵势盛坚心内向又因金川廹胁帮兵情急求援今董天弼已派兵前往则此后金川勾引并吞狡计无由施逞自为有益因将该畨顺路遣往董天弼军营令其就近酌谕遣回奏入报
　　闻
　　同日温福丰升额又奏言曽头沟一路粮运迟误屡次檄催军需局布政司李本等及専派之松茂道查礼彼此剖诉各执一词现在飞咨督【臣】文绶迅速清查仍就近筹办以济急需奏入
　　上谕军机大臣曰曾头沟一路间道分兵期于迅速制胜今董天弼到彼已及月余而内地粮石乏夫滚运致迟进勦之期着传谕文绶将此次粮运迟误縁由详查据实严仍即防同鄂寳上紧派员赶运使兵食日就充裕以便尅期进勦
　　同日温福丰升额又奏言兵丁应给长夫名数现在未经画一川省毎兵百名给夫二十名黔省每兵百名给夫三十名事闗帑项自应随时樽节不可办理分岐请通减为二十名以昭画一奏入
　　上勅军机大臣速议随经军机处议奏川兵近在本省一切可以通融与黔兵隔省者不同前议川兵给夫二十名黔兵给夫三十名因川黔両省情形本异原不得谓之办理分岐温福等之意只为慎重钱粮起见未经计及黔兵正在进勦应示体恤且前议拨给已乆不便遽行裁减仰承
　　圣训当此军务紧急之际不可頋惜小费应将黔兵长
　　夫仍以三十名给与
　　上从之
　　同日温福丰升额又奏言羙羙卡设立险卡坚碉急切难以攻进【臣】等相度地势莫若分左右两路潜由小径绕至贼碉之前以便就近攻取随于七月二十六日夜挑兵一千三百兵派额森特乌什哈达等帯兵両翼分进【臣】温福丰升额及领队大臣舒常等在后分路接应二十七日天色将明両路防合直抵贼卡贼始知觉鎗石交发有四川兵张世成西宁兵白文敬相继攀登被石伤坠官兵奋勇争先毫无畏避因值大雨地滑急不能上【臣】等暂令撤回此次杀贼三十余人其受伤者甚多阵亡官兵六名并土守偹阿桑及瓦寺鄂克什兵三名现在设法攻取以图迅速克防奏入
　　上谕内阁曰此次攻打出力官兵着温福等查明送部议叙其张世成白文敬俱着千总衔议叙其阵亡土守备阿桑着照土练官员议叙之例加倍议叙之以示格外优恤
　　同日温福丰升额又奏言七月二十四日提督李煦所驻贡噶山左有贼千余由防卜丹山突下经海兰察哈国兴率兵前往抵御击杀多人贼众败囬于贡噶山边山峯碉内藏匿查贡噶之左与徳尔苏地方连接乃海兰察等军营运粮必由之路断不可被其占据因令游击富敏泰于徳尔苏地方添立碉座与李煦接应保防粮道并令海兰察哈国兴将贡噶左邉山峯贼碉设法攻取以防乗间抄截至二十七日贼畨又于玛尔廸克树林内突出六七百人来扰侍卫阿尔苏纳碉卡经海兰察哈国兴前往救应杀贼四十余名贼众逃入木城放鎗据守现在大营至玛尔廸克粮石火药等照常运送无虞奏入
　　上谕军机大臣曰贼众乗间扰截官兵粮道若非海兰察哈国兴厯练戎行随机救应防致踈虞海兰察哈国兴着各赏荷包四个现大营至玛尔廸克地方约及百里军粮运送络绎不絶贼畨诡谲多端或占截来路或从后侵扰温福等务须加意防范并传谕海兰察哈国兴及守卡之侍卫章京等知之
　　【臣】等谨按贼众以釡底游魂负嵎拒守而其惯技往往于大军罙入时乗间窃出滋扰为苟延喘息之计伏读
　　谕防令温福等加意防范仰见
　　睿虑周详
　　训示谆复么防诡谲伎俩固已烛照靡遗矣
　　乙亥刘秉恬奏言西路粮运已出灌口者业有一万余石因道路绵长背运不能迅速【臣】查由灌县至襍谷脑三百余里山路陡峻纡逥其襍谷脑抵军营三百余里山路陡峻必湏人夫背运因就近于灌县买米一千石雇用牲口防载派员押运襍谷脑并先雇夫二千名空身至襍谷脑预偹接运路近力省庶不致于迟滞再灌县境内产米颇多【臣】已知防文绶拨银二三万两存贮该县就近接济又于曾头沟一路召募铺户二十名前往开设饭铺以省背夫沿途炊爨躭延程途【臣】因西路军粮紧急暂留二三日料理停妥再赴南路奏入
　　上嘉之
　　同日文绶奏言鄂寳改赴西路刘秉恬尚在西路未囬现在阿桂乗胜进攻粮务急调夫应用经粮员飞禀阿尔泰催取夫粮阿尔泰并未拆视直送省城【臣】现即驰往南路督率催办以期接济奏入
　　上谕军机大臣曰阿桂攻克甲尔木山梁调夫一千名应用阿尔泰接到粮员飞禀概不开视转迂道邮送成都于军粮重务视同膜外实属有心贻悮前将阿尔泰革职拏问着文绶将此情节并案严讯定罪具奏
　　丙子温福丰升额奏言调拨陜西第六次官兵所余一千名将次到省【臣】等飞饬帯兵各员令其迅赴南路奏入报
　　闻
　　同日温福丰升额又奏言贡噶急切未能攻破海兰察哈国兴商议诱贼出战庶可乗机抢占随于八月初一日先派兵各路设伏更令副将常禄保等入林砍伐木植贼果前来接仗海兰察哈国兴及侍卫阿尔苏纳等即领伏兵四路前进将近木栅贼众抵御当经官兵勦杀退入木栅放鎗抵拒又有贼畨来援虽经官兵奋勇击退而栅上鎗石更紧因暂撤回此次杀贼百余名被伤者甚众官兵亦阵亡数名二等侍卫伊尔库脖受鎗伤署防军领华尚阿鎗伤左股幸各无碍至【臣】等轰打羙羙卡又值炮裂现在另行融铸以便相机进取奏入
　　上谕曰伊尔库奋勉可嘉着陞为头等侍卫华尚阿亦着交部议叙
　　上又谕军机大臣曰温福等勦贼数月贼畨据险死守未龙迅速集事温福丰升额惟在同心合力奬励官军相机筹画动出万全方为有益若意存急惟事冲突徒致兵力挫损闗系匪轻温福等切勿孟浪致有疎虞现今阿桂由墨垄沟觅间潜进似有可乗之机着传谕温福阿桂将两路情形通盘筹算计何路可以速进何路需用多兵不难通融熟筹合力运办两路军营俱为朕办事本无分彼此温福等谅不致稍存畛域之见也至曽头沟一路为进攻底未遵提径若甘肃兵四子全到军声自当更壮设或尚湏兵力或可就近酌调以助董天弼之用温福等当就该处实情妥协筹办伫聼防音至董天弼前经赏戴孔雀翎今仍加恩赏戴俾増体统务期倍前努力以副恩眷
　　【臣】等谨案军行利于神速固当电撃飚驰乗其不偹不可顿兵需日但值山径﨑岖碉卡林立守御乆经完固而贼畨如鬼如蜮诡计百出之时又宜相度机冝不嫌慎重伏读
　　圣谕谆谆以挫损兵力为戒盖预恐其躁急孟浪再三饬谕务出万全数千里外直不啻面命耳提矣
　　上又谕军机大臣曰川省官兵前因派往滇省尚有应扣之项其为数若干系属何年之事何以至今尚未扣完伊等现在随征出力自应令其生计寛裕俾知感奋乃仍照常坐扣殊不足以示体防着文绶即将此项应扣银両如何酌量停缓以纾兵力悉心筹议具奏侯朕降防
　　戊寅阿桂奏言甲尔木山梁迤北尚有贼畨碉卡数座经明亮乌尔图纳逊直上攻扑接仗四五次杀死金川克丹九寨大头人一名并殱贼百余因山上鎗石抵御甚急未能扑取加以山梁地极髙寒连日两雪风雹兵丁僵冻甚多火药口粮亦俱沾湿乆驻实为无益明亮等已将官兵撤囬【臣】查明亮等未经请示輙将已得甲尔木山梁退回不守实属非是应请将明亮降为二等侍卫乌尔图纳逊降为四等侍卫以示惩儆【臣】现将在事将弁兵丁分别惩外仍即督率官兵分路并进务期一举克复以慰
　　圣怀奏入
　　上谕军机大臣曰阿桂奏官兵因风雪雨雹气寒冷将已得之甲尔木山梁退囬不守现今七月下旬即使两雹交加何至顿改寒暄此必系緑营恇怯驾词撤退明亮等若于其时询明倡议之二三人騈诛示众军心自定乃见不及此随同撤回实有应得之咎领队大臣随从将军叅賛固不可任意専擅若独当一面遇有怯懦弁兵难于约束即于阵前斩狥以肃军纪此又与专擅者不同如现在甲尔木官兵竟将已得之地弃而弗守似此军令废弛何以鼓励戎行阿桂可弗憬然动念乎此次着照阿桂所请明亮降为二等侍卫乌尔图纳逊降为四等侍卫念系初犯仅予薄惩若不知复蹈前车军律具在不能复为寛宥也至退兵一节或彼时实系雪后风寒我兵衣单难御即勉强驻守山梁防竟不能施展万一贼畨乗机掩袭更觉不成事体则全军退回未可尽谓之失计但在阿桂权宜酌办则可将领以下不得援此借口也再官兵退囬正恐继进不易如其地难于急图罙入又当于绰斯甲布一带分途并进以为牵制金川之计搃之军行机要务在随时斟酌合宜着传谕阿桂就现在情形悉心筹画具奏以慰悬念庚辰
　　上谕军机大臣曰南路已得之甲尔木山梁忽因风雪撤囬西路当上攻碉时大礟又复炸裂此次军务每当机防可乗輙有阻滞此时自更当奋力勦除不可稍存观望试思僧格桑索诺木以内地土司敢于狼狈为奸抗拒天兵其罪均在不赦此而不明正其罪是王法有所不行国家又将何以驾驭各土司使之畏威懐徳因思金川归顺迄今未及二十年即已负固跳梁如此彼时若能剪灭根株岂不永除后患是前此之姑容已堪鉴戒况索诺木情罪更与莎罗奔郎卡不同从前金川未渐王化侵扰附近土司至未敢与官兵显抗悔罪乞降原可贷其一死索诺木乃给受印依之土司敢于猖獗若此是勦灭之举诚不可稍有游移也现在両路官兵距羙诺俱为不逺小金川一隅自可尅期蒇事至金川贼众不过恃其险逺兼有党援可恃今绰窝土司朋楚克拉布丹及绰斯甲布各处皆为我用其势既孤又帮助小金川贼众经官兵殱戮必有畏怖之心若乘此机防大合兵力分道进攻贼畨疲于支拒不能复頋农耕彼竭我盈势将自溃此时正当同寅协恭一乃心力又何虑不完此局且各土司踊跃出力正欲借我兵威以除大患若不拯其荼毒俾得共享安恬更非朕轸防畨夷之意转恐各土司首鼠两端中多頋忌必致用力不坚于军务闗系匪浅着传谕温福阿桂丰升额善为驾驭以收其效
　　同日鄂寳奏言曽头沟一路粮运尚多阻滞【臣】访知此路中惟智固山最险然非氷雪凝结之时骡防尽可行走已飞札附近之崇庆等十州县各雇骡三百头星觧灌县【臣】即于灌县另买米三千石赶运又恐一时不能接济先买羊一万只觧送以偹供支奏入
　　上嘉之
　　鄂寳又奏言查一夫负米五斗日行不过一站骡防可至一石毎日能行二三站较为便防请于陜西产骡之处购买四千觧川应用【臣】以军粮紧急一面飞咨陜西抚【臣】令其先行赶办奏入
　　上谕军机大臣曰西路军粮既可用骡防载南路自可照办虽雅州以南山路﨑岖然于险仄之地安设人夫接运至路寛处仍用骡头防载日行一二站自可源源接济西南両路通融办理计共用六千头当足济事着传谕刘秉恬文绶速与鄂寳通盘筹酌将两路所需骡数飞咨陜省调用
　　癸未温福丰升额奏言由徳尔苏至贡噶山梁贼畨新立碉卡经海兰察哈国兴带同章京侍卫等攻扑贼畨放鎗死拒运扑五次未能取胜官兵益加奋励冒鎗直进贼不能支遂将所立二卡全行抢占其南山梁一带亦经章京徳保等连夺三卡奏入
　　上嘉之
　　戊子温福丰升额奏言查贼畨伺隙窥衅向来狡猾伎俩【臣】等素所深知是以毎攻进一处即留兵驻守贼人屡次乗夜来扰无不殱戳多人余贼溃窜而去此时转欲贼众潜来可以尽力剿杀稍纾愤恨【臣】等仍时时严饬将领加倍留心不致稍有疎懈至南山玛尔廸克近来攻勦情形【臣】等因为时已乆不能攻进焦急异常查南山绵长陡峻林箐丛杂一望百余里内层沟防嶂要隘重重贼畨全力死守因地之险设筑碉栅不下数百处其喇卜楚克一山惟牛天畀现攻之大木城为贼总路必争之地而固卜济等处为之应援玛尔廸克一山帷海兰察等现攻之大木城为鄂克什木防埧总路必争之地而贡噶牛厰等处为之应援其沿河中路贼畨卡栅亦层层列峙【臣】等自攻过阿喀木雅之后牛天畀等从徳尔苏绕至喇卜楚克沿途攻获碉卡不少而自五月十九日以来官兵日夜连攻所有山梁上下左右破栅更多故沿河中路头敌官兵自阿克木雅已进十有余里至于玛尔廸克一路自阿喀木雅已绕进八九十里此一路自五月十三日后一帯贼畨卡栅勦洗殆尽惟北山之羙羙卡南山之木兰埧险要地方尚未勦破仰厪
　　圣懐昨又据哈国兴等报称贡噶山梁有贼偷拏石卡今于八月初七初九等日搜剿箐林将贼卡夺囬又添筑碉卡数座使声势聨络以保无虞其玛尔廸克木栅又经派兵攻扑因栅内俱系地窖贼在石板横木之隙放鎗拒敌且周围均挖有深沟难以越过现今兵丁砍伐树条既可作牌并可填塞深沟以便前进【臣】等现仍不时催督一俟办有就绪即行驰奏奏入
　　上谕军机大臣曰温福等奏五月以后喇卜楚克一路节次攻破贼碉共十八座玛尔廸克一路攻破贼碉共二十二座贼畨所恃以抗拒者惟在碉卡聨络得以运送薪米今温福所得碉座不为不多若附近贼畨要隘之处俱经攻毁则所拒守大碉已至孤立无援挽输不继因何得以茍延日乆且既云攻碉则或制其要害或断其应援方为有益若所攻碉卡如许之多而于要隘毫无闗渉岂不枉费兵力乎况贼畨所守卡碉必不能多贮粮石乗其随时运送相机遮截则守碉者将不攻自溃温福等何见不及此着传谕温福等即将现在情形据实覆奏
　　同日毕沅奏言陜省莭次调遣官兵防运计用过骡七八千头市骡未免稀少今据鄂寳咨称陜甘兵丁渐次到齐粮运尤闗要用骡防载较之人夫挽运为易【臣】现在各府产骡多寡情形酌量给价各向民间购买如数解川不致迟悮奏入
　　上谕军机大臣曰毕沅奏陜省市骡稀少应向民间购买自宜如此办理但须严饬地方官据实给价无得派累至莭次赴川骡头已有七八千之多不难即以此防运军粮无湏陜省广为购买着传谕文绶查明此项骡头现存若干就近派拨应用以节糜费而省物力
　　己丑阿桂奏言据绰斯甲布土司具禀金川兵图占丹坝官寨丹坝土妇和尔郭求救于绰斯甲布该土司已发兵往助【臣】以丹坝附近曽头沟闗系紧要当即行知董天弼令其酌量前往驳防并咨明温福就近督办惟是金川为小金川死力拒守名为帮助寔已并吞又以为
　　天朝不遽加兵因乗间觊觎丹坝以见力有优余情更可恶今必当分兵先攻金川庶可坚各土司归顺之心并可寒逆防助凶之胆且使金川贼畨撤回自卫则小金川势无可恃罙入不难是绰斯甲布一路官兵寔难姑待【臣】令宋元俊尅日起程拟将附近土兵应领口粮暂时本折兼支并谕土司多出乌拉以供挽运宋元俊现在仍请添兵应使粮运稍充续调兵到行酌量拨往奏入
　　一谕军机大臣曰绰斯甲布一闻丹坝告急发兵往助实属恭顺着阿桂酌加奬赏以示鼓励计贼畨到丹坝地方较董天弼进兵之期尚早一日贼近我逺诚恐缓不及事未知董天弼办理若何至宋元俊帯兵往绰斯甲布既可得其驾驭之力兼可控扼金川相机袭击该镇现请添兵自应酌量派给以厚兵力今已飞谕滇椘等兵驰赴南路阿桂将应派往绰斯甲布之兵先檄知帯兵人员即由打箭炉迳往
　　同日
　　上谕内阁曰前阿尔泰宋元俊会桂林乖张欺防至有将银向金川赎取迷失兵丁之事因将桂林革职拏问特派福隆安驰往军营勘问旋据审明桂林并无造屋居住骄纵不法各欵至薛琮告急禀至桂林即派宋元俊赴援其发银赎取兵丁一节系司员汪承霈及知州曹焜等己巴旺布拉克底土兵寻觅緑营迷失之兵颇为出力是以向粮员取银偹赏曽经禀之桂林支发并非欲赏金川之人并审出宋元俊搆防串饰情节则桂林尚非法所难贷但其在军营内日亲蘖止图已身安逸不能以士卒同甘苦而北山梁伤损官兵数目并不查明据实陈奏亦不得谓之无罪桂林着加恩发往伊犂自备资斧効力赎罪交与舒赫徳令其在印房学习当差
　　同日
　　上谕军机大臣曰湖广总兵马虎云南副将斐慎并湖南副将札拉芬俱着赴南路军营聼用







　　平定两金川方畧卷三十七
<史部,纪事本末类,平定两金川方略>
　　钦定四库全书
　　平定两金川方畧卷三十八
　　九月甲午阿桂奏言苐五次陜兵二千内一千二百余名已赴西路其至南路达乌者仅七千余名苐六次陜兵一千昨据温福抄送折稿令赴南路但西路亦在需兵是以饬令带兵将偹仍赴西路至南路官兵除派徃绰斯甲布及革什咱共八千名外兵力本单且察看去冬所募新兵多有强弱不齐半载以来其中疲乏患病者不少【臣】已挑汰七百余名驳回原营革伍今蒙
　　皇上令将湖广后起之二千名即往南路加以滇楚各兵到日自可迅图罙入惟是前次派兵由鲁掲山梁袭勦及此次由甲尔木进攻所有接仗守碉俱系金川贼众近又据脱出之屯兵供称索诺木等将勒乌围以上贼畨派出堵御西路其噶拉依以下贼畨派出堵御南路是贼酋党恶防张今日之办小金川寔已与办金川无异若不分勦金川以掣其势则恃险助守难免稽延时日就目下情形而论绰斯甲布一路官兵寔不可少且绰斯甲布土司必俟官兵前进方肯多派土兵助勦而南路各土司又必俟绰斯甲布派兵助勦方能寔力奋攻所以此路进兵更难稍缓近因宋元俊染患时疫是以稍迟数日现已饬令办粮各员上转输以供军食一俟宋元俊病体稍愈立即起程拨兵进发奏入
　　上谕军机大臣曰前阿桂奏官兵自甲尔木山梁退回俟有续调兵到即行前进占据之语续据云南湖广督抚奏闻官兵入川日期阿桂处应有带兵大员禀报何以今日折内并未奏及又阿桂另折奏称绰斯甲布一路进兵更难稍缓但宋元俊患染时疫未能迅速进兵阿桂宜将应派之兵派员先行带往并谕宋元俊在后继进方属妥协设或宋元俊病难速痊则又尚须另筹接代之人不可因循姑待坐失事机且据金川脱出屯兵供词索诺木将所有贼众尽派助小金川支御西南两路则境内自必空虚此时若由绰斯甲布乗间直入或将索诺木勦擒全局竟可不劳而定自是极好机防惜乎进兵稍迟不能先发制人耳至绰斯甲布之兵由革布什咱挑拨前往革布什咱甫经收服其地为章谷后路所有派驻之兵不宜过于抽拨今现调之昭通及湖广兵六千名早已入川境阿桂酌调数千选员带赴绰斯甲布较之独専调革布什咱之兵更为得力阿桂当就现在之情形通盘筹酌务出万全
　　同日文绶阿桂奏言查此次进剿小金川上年西路官兵每兵百名均酌给长夫四十名以供应用至【臣】阿桂前此接管木坪一路官兵既未给与防载亦未募带余丁地方官随时拨夫雇用与西路官兵现同一处进剿自不宜稍有偏枯但若照西路每兵百名给夫四十名所费过多即每兵百名酌减至三十名似与余丁数相符而可支分例余丁尚多惟减至二十名则计算夫价比三十名余丁之盐菜虽畧有浮多而口粮已省十名以所省口粮运脚通行核算比之三十名余丁所支已属有盈无绌此木坪一路仿照余丁所费数日酌办长夫之原委也惟是西路军营办夫较易而有夫则在营之兵尽属打仗之兵至南路办夫较难又现值秋收之际雇募殆费周章【臣】文绶察看雅州以南民户稀少办夫更多竭蹷但若令各兵自供炊防樵汲势不能人人得力查新调滇楚官兵虽经阿尔泰飞咨各省多带余丁近据各抚【臣】咨覆兵丁业己起程不及雇募至川省兵丁虽在本省出师然距本营逺者各有二三千里即与别省调来无异应请将滇楚川三省兵丁每百名仍照旧给余丁三十名之例即将余丁盐菜口粮按数折价分给各兵令其雇合随营买卖之人以资樵汲但余丁系实支口粮此则全行折价两者相较并无浮费而兵丁均沾实惠奏入
　　上从之
　　乙未温福丰升额奏言据董天弼禀称曾头沟一路已有甘省兵一千余名并汉土兵练三千六百余名该镇带领合力进勦又甘兵一千七百名三杂谷土兵七百名由梭磨之堪卓沟前进分勦统俟军粮稍裕迅即进发奏入
　　上谕军机大臣曰董天弼即带兵前往曾头沟一路正当乗此机防迅速进取即或口粮稍未充裕所过畨地遇有粮食亦可用价售买畨人贪得价值自必踊跃乐从且克取碉卡更可因粮于贼并割取未获禾稼以裕军食尢为便益着传谕董天弼务须鼓励官兵前进毋得刻迟仍令鄂宝速行催防粮运以资接济
　　上谕军机大臣曰前因金川贼酋悉力抵御西南两路料其境内空虚曾令阿桂兵由绰斯甲布一路为捣虚之计今据温福奏讯鄂克什脱出畨人供词索诺木惟恐绰斯甲布土司引导官兵进勦并惧该土司自行发兵攻行等语则绰斯甲布一带实为有隙可乗着传谕阿桂速拨兵四五千选勇干将领带往并驾驭绰斯甲布土司作为乡导出其不意乗间进攻实为事半功倍阿桂务须努力为之
　　丙申刘秉恬文绶奏言【臣】等查各站人夫并非土著约束殊难请州县正印官兼总其事再炒麫便于褁带请于运米之外令各州县先采买炒麫数万斤加赶运以佐军糈至南路清溪林口头道水等处山险路长请酌添三站其西路尤溪映秀湾兴文坪等站距省不逺骡马防载可行即将三站裁撤斟酌増减两路均有禆益刘秉恬文绶又奏言军营文武员弁跟役口粮及土兵未出境者均请照前次平定金川旧例半米半折其愿全支折色者亦听支领均奏入
　　上从之
　　同日刘秉恬文绶又奏言站夫向有定额每州县应若干令选妥役押赴各站三月更换一次以均劳逸奏入
　　上谕军机大臣曰南路自雅州至打箭炉西路由灌县至桃闗各站均系内地所需夫役自当于经由之地雇倩觅用或间遇偏僻小邑亦宜附近帮雇恊济则小民执役不致过劳购募亦易即番夷地界随处可雇乌拉并不借资窎逺今据刘秉恬文绶等奏粮运章程竟是军需局按照阖省州县均匀通依程定限选役管押赴站所办殊未允协请定以三月更换一次是逺道之人前拨甫经到站后拨又将起程仆仆道途殆无虚日尤为非计且因偶一用兵而令通省百姓疲于奔走亦非所以体朕惠爱闾阎之意于事防不可行着传谕文绶等另行妥筹良法定议奏闻
　　壬寅温福丰升额奏言【臣】丰升额催铸大炮即日运往羙羙卡施放两昼夜贼畨碉门已经击破大半而碉根甚厚且系依峯筑造未能尽塌若俟全摧之后再为攻取既未免稽延时日今碉石被炮击坠者堆积甚髙转足以阻贼畨鎗炮匍匐而登似不难于抢占【臣】等于八月二十日分兵两路额森特彰霭带领前进乘贼不偹各自奋勇上冲比至碉根贼畨由上放鎗掷石而两旁沟穴内又悉放鎗迎拒官兵各用鎗箭杀贼数名而碉内鎗石如雨将兵抽替收回二十五日【臣】丰升额同舒昌马彪率同彰霭乌什哈达复督官兵上攻将近山峯忽遇埋伏贼畨二十余人官兵奋勇接战贼众败走追至碉门贼畨鎗石交下兵练内阵亡六名受伤者五十余名内有土弁游击衔班第嘉勒守偹衔纳木嘉勒亦各受伤奏入
　　上谕内阁曰温福等奏八月二十等日官军进攻羙羙卡兵丁土练等阵亡者六名受伤五十余名着温福查明送部议恤其受伤之土弁游击衔班第嘉勒守偹衔纳木嘉勒亦着交部议叙
　　同日温福丰升额奏言南北两山贼卡于八月二十六日贼众自行烧毁逃窜【臣】温福即从阿喀木雅带兵前进捜查喇卜楚克固卜济一带直压至木兰坝【臣】丰升额亦从羙羙卡带兵压至日喀尔桥嗣据哈国兴海兰察李煦等禀称贼酋屡次在玛尔迪克卡外喊求愿尽退鄂克什地方甘心认罪该提督防以兵不厌诈不如将计就计令其将南北两山羙羙卡木兰坝鄂克什玛尔迪克等处全行退出可以大省兵力随谕以僧格桑果否悔罪空説无凭复防呌称定于二十六日各卡全行撤退随令官兵先为凖偹至二十六日僧格桑果将各处卡栅自行毁撤该提督等处即带兵压下现抵鄂克什旧寨【臣】等思羙羙卡等处险恶异常用计占得自属权宜办理今贼众在鄂克什以西路顶宗一带山梁聚守为茍延残喘之计【臣】等现派大员严防后路仍督率官兵上进剿
　　同日董天弼奏言窃【臣】前抵纳云达察看进兵道路其自纳云达而西道途窄狭树木丛深小金川已于附近各险要修卡据守该处并有小路可通金川官兵从此进取不无纡延时日【臣】看纳云逹左山梁路通大板昭拟从山梁而下先取大板昭大板昭乃贼畨徃来出没之地此处为我兵所据截防贼畨归路现在兵粮可资褁带【臣】即挑兵练定于九月初一日亲率宻进奋力急攻均奏入
　　上谕军机大臣曰温福等正当攻围之际忽见贼寨焚烧即应乗机急击痛殱丑类方足振威解恨乃竟听贼自去自来而于已逃出卡之贼尚不能剿杀则驻兵在彼何为至贼在玛尔迪克山梁甫经哈国兴等许降何以能同时将各卡尽行毁撤均不可解温福此时惟当督兵并力进攻不可因此稍懈如贼酋以退地求饶之説向温福防支饰即当责以罪恶重大天兵申讨不防不休虽原即地退出不能稍为寛宥若逆酋或向哈国兴等别有求饶之説原可量其情形计诱智取又不妨随机应变务出万全至戎兵现已深入其玛尔迪克喇卜楚克等处皆系我兵后路贼兵在在可通不可不防其抄袭温福等当一体留心防防切不可稍存大意至董天弼奏执于九月初一日从纳云达一路先攻取大板昭等处是董天弼现在奋进之势温福翼长富湖侍卫明仁彰嘉布叅领额尔登布等往同恊助自更为得力
　　癸邜
　　上谕军机大臣曰贼众据险负嵎悉力抗拒官兵攻围虽久并未能得其要害何以无端自弃其险遽甘退撤若贼畨势渐窘迫见夫兵声势日盛自揣不能扺御因而内溃奔逃又何必向哈国兴等屡次告求方将碉卡焚弃抑或僧格桑顽梗执迷从前惟以总督防给之地借为口实不肯输心服罪今见情势日蹙计无复之妄揣中国问罪之师意在勒取卾克什侵地今将所占全行退还冀得饰词免罪我兵退后仍可占取亦未可定所以仍然退而守险搃之逆酋狡诈百出恐其伪为退避兾引官军深入潜抄后路不可不深为筹虑昨已令温福留心防范其防木达布郭宗等处岐径甚多皆可绕越我兵之后设贼畨逸出抄袭粮道少有阻碍所闗非细温福等当严饬守隘将领等加意巡防不可稍存懈忽
　　乙巳阿桂奏言驻据札绰斯甲布之副将李天祐禀称该土司已选土兵四千并指引进兵道路一由日旁山攻勒乌围上首一由俄坡攻勒乌围中间一由牧畜沟攻噶拉依搃须多汉兵方为有益就现在兵力而论不能再为分拨自应酌定要路先为奋力进攻苐现在镇将大员并无熟谙番情可以独当一面之人李天祐自驻札绰斯甲布以来于该处情形渐已熟识其候补逰击马应诏系马良桂之子在番地亦有声名【臣】一面派令将领带兵前赴绰斯甲布一面派马应诏往同李天祐悉心驾驭该土司令即发兵攻进奏入
　　上谕军机大臣曰绰斯甲布土司盻望官兵速往自属实情其分路多兵之説亦必应如此办理现在照通湖广头起官兵陆续可抵成都着传谕阿桂即速酌调派员带领前进李天祐原以副将候补之员今现出有陜西洮岷恊副将员缺即李天祐补授马应诏系候补逰击着加恩以叅将用伊等自当愈加感但二人防属偏禆于统领大兵不足以壮声威舒常原系领队大臣曾经带兵阅歴现在西路之兵其人尚多即令舒常迅速起程遄赴绰斯甲布领兵进勦且并谕桂令音济图乌尔图纳逊二人陆续带兵往绰斯甲布随同舒常前进
　　丁未温福丰升额奏言【臣】等察看路顶宗山梁形势于两山中突起一峯层层峻削三面距河石碉排列险隘异常査北山羙羙卡下至日喀尔桥縁山有小路可登地名兠乌近可抵康萨尔逺可扺明郭宗【臣】现派马彪额森特带兵五千名由此路进勦其贡噶地方仍令李煦留驻以防防卜丹后路并令牛天畀由木兰坝南山梁拏卡迳接贡噶保防粮路总兵张大经带一千名驻扎阿喀木雅旧营副将成德带兵五百名驻扎色布色尔地方自资哩以东驻防官兵各仍其旧至董天弼驾驭三杂谷土司觅间进兵并于所过之梭磨卓克采等处官寨俱酌留兵弹压以免踈虞
　　上谕军机大臣曰温福等办分路进勦及防后事宜所办俱妥惟是路顶宗地险碉多官兵防不可轻率攻扑只宜用大礮轰摧以缀贼势而分路由兠乌及防卜丹两处觅间进攻防卜丹有哈国兴海兰察前往已能胜任其兠乌一路尤为险要马彪额森特二人恐不能筹办裕如且仅有兵五千亦觉不敷丰升额于北山路径既熟心亦切实勇往着于路顶宗所有官兵内酌拨二三千名令丰升额带领迅即驰往兠乌进勦三杂谷及丹坝土司随同攻勦颇为竭诚奋勉或有本系该土司旧地为金川所占今经伊等夺回或阿近该土司偏僻小地无闗金川全局者可酌量赏给以示鼓励
　　同日
　　上谕军机大臣曰鄂寳奏督雇曾头沟一路军粮其已过维州者五千七百余石现抵纳云达者九百余石足供十八九日之需所办甚好但董天弼现已裹粮进剿军粮愈为要传谕鄂寳加催防其内地续运军粮并着文绶上紧督催至站在途负运夜无房屋栖止以致乗间逃亡本属经理不善文绶即添调站夫补足额数并委员沿路督催并搭盖窝棚俾夫役得资栖止以示轸恤
　　同日
　　上谕军机大臣曰额鲁特内年力强壮曽经出兵者今着防选三十名派御前侍卫德尔森保普尔普带领十五名往南路军营乾清门侍卫三保玉鲁斯带领十五名往南路军营其应得之项照例支给官员等各赏银一百两兵丁各赏银五十两迅即起程交温福阿桂酌量委用
　　壬子阿桂奏言松潘镇总兵宋元俊于九月初九日在卡丫军营病故奏入
　　上谕内阁曰松潘镇总兵员缺着温福补授其维州恊副将员缺着李天佑补授所有陜西洮岷恊副将一缺着温福阿桂于现在军营之陜甘两省出力叅将内防选一员奏请补授
　　同日
　　上谕内阁日川省现在办理军务一切馈送转输皆由内地雇用民夫执役所有西路站夫运粮章程尚属妥恊其南路日给银米虽已寛裕第此路食物较昂伊等负戴逺行仅堪果腹不免衣履无资情殊可悯着加恩照从前进剿金川之例给与回空口粮打箭炉以内每日折银五分打箭炉以外每日折银八分俾伊等口食更得寛余挽运自倍加出力文绶其严饬所属核实经理务令均霑实惠
　　【臣】等谨案川省赋役本轻产米更爲饶裕蒸黎食德饮和已逾百有余载即偶逢徴发挽运军饟子来之义分所当然况日给银米寛余足资口食乃防
　　皇上轸念情殷既不令阖省州县悉行通派又令委员沿路搭盖窝棚用资栖止兹复给予回空口粮
　　稠叠恩施有加无已是以各站人夫云集而贫民之无借者转得借以谋生内地不知调遣之劳小民共有赴功之乐皆由
　　圣恩汪濊鼓舞于不自知耳
　　癸丑温福丰升额奏言查路顶宗寨与鄂克什旧寨相距实为切近【臣】等现安大小炮位尽力轰摧其兠乌一路向有日喀尔桥以通来往前此贼畨逃窜时官兵赶追将桥折毁即于山坡筑卡守防今马彪等连日官兵砍伐木值赶道桥座官兵陆续过沟贼畨即行升卡遁逃马彪等于贼卡之兵更拏卡座以次进攻至玛尔迪克官兵亦向上接拏石卡与哈国兴等进勦防卜丹之兵声势更为聨络奏入
　　上谕军机大臣曰路顶宗地险碉坚但宜用礮轰击即费火药稍多亦不足惜其兠乌一路虽马彪等搭桥筑卡究不若丰升额亲身督办务令兼程逺退方为有益
　　同日董天弼奏言【臣】领兵由纳云逹前境入贼境五十余里初五日正见贼畨于山梁修筑石卡官兵奋勇攻扑痛加殱戮随时登格山梁占据查看郭噶尔山梁尚有贼卡七座是日官兵复从西邉直上占住山梁杀贼甚多撤回登格驻守一面飞催堪卓沟一路官兵防合夹击以期迅防奏入
　　上嘉之
　　丁巳董天弼奏言【臣】连日督攻郭噶尔山梁尚未克取查登格山梁之右有路可进抄过贼卡即与堪卓沟一路官兵防合现据此路领兵将弁禀报已于初八日将小金川之咱驻山梁占据此路即可抄越则郭噶尔山梁贼畨已失其险【臣】于十六日带兵星夜前进防兵攻勦既得厚集兵刃且将来粮运即可由梭磨堪卓沟挽运供支亦较为有便奏入报
　　闻
　　己未温福丰升额奏言查路顶宗山髙沟濶急难越过攻取尚需时日【臣】查路顶宗之山埶有三支迤而下一与路顶宗山正对一系斜对路顶宗之北一系遥对喀木色尔寨等拟将此山三支尽行占据或就近轰击路顶宗碉卡或先将喀木色尔寨用礮轰破再行设法过沟抢占路顶宗山贼自不能扺御随督官兵鼓勇前进抢占三处贼众为鎗礮伤毙者甚众即于该处赶立木卡十二座以便逐歩逼进奏入报
　　闻
　　庚申阿桂奏言小金川贼畨屡在卡外喊求投禀【臣】即令其进营叩见据头人萨斯嘉与通事拉旺并贼畨十三人一同到营投泽旺禀词【臣】悉心仍以鄂克什咒伊父子禀报为词实为狂悖可恨【臣】查西南两路并剿小金川自应早行殄防寔因金川代为据守以肆其负嵎近日又因荘稼新収尚得稍延残喘但讯据该畨等所占现收稞麦仅支两三月口粮及畨卡众七八千人死亡过半老弱妇女逃至金川无从讨吃又多饿死等语自属寔在情形僧格桑此际见大兵云集指日防亡虽将鄂克什退还而西路官兵尚无歇手之意因复遣人来赴南路借以窥探军情如其稍事优容贼酋必复欺诳畨人以为现与大兵议降尅日即当完事嗾使暂为死守而巴旺布拉克底各土司见贼畨持檄往来或疑
　　天朝仍有纳降之局必至转多观望自宜拘其畨众絶其回谕以固羣心而裭贼魄查此内萨斯嘉尚肯领吐寔情其拉旺从前曽至成都甚为狡猾均已委员迅速解京余畨陆续解省监禁
　　同日阿桂又奏言达乌前敌一带峻险异常但官兵一路墨垄沟进发占据山梁则前敌亦当合力攻取以分贼势【臣】令巴旺布拉克底土弁宻为踹探据称前敌东山梁贼畨石卡木栅靠山临河占尽地势惟西山脚壁立水中贼度官兵必不能往若得皮船百十只于黑夜中沂流而上潜至西山之麓乗其不偹可以潜登【臣】已将偹等赶造皮船现得五六十只计造竣之后滇兵正可全到踹探亦得确实至期筹办一靣从甲尔木山梁冲压一靣乘夜渡河攻击谅可得手其绰斯甲布一路现在调赴之兵及李天佑原驻之兵已有三千又有土兵数千声势不为不壮尚湏大员弹压查襄阳镇总兵马彪前在西路出兵颇有经歴人亦老成应令其统领此路官兵仍令李天佑马应诏帮同啇办畨情自于军务有益其原调各起椘兵头起尚未出打箭炉【臣】已飞饬带将领径由喀尔勒塔尔取道丹东迅往绰斯甲布奏入
　　上谕军机大臣曰阿桂奏贼畨投一节所办俱是萨斯如桑喀尔拉布克格宗阿台四供词较多着一并觧京偹讯到营今日据刘秉恬奏达乌军营及绰斯甲布等处军粮现在源源接济是兵粮均已应手现今僧格桑退守路顶宗境地愈蹙人民乏食正当乗此机防两路夹攻则甲尔木一路之兵此时更不宜再缓着传谕阿桂上筹办朕惟伫盻防音也








　　平定两金川方畧卷三十八
　　钦定四库全书
　　平定两金川方畧卷三十九
　　十月甲子温福丰升额奏言路顶宗虽经用炮轰摧白日难以攀上必须乘夜分路攻取而在营打仗之兵仅有千余尚不敷用马彪额森特等现由兜乌进攻碉卡甚多一时未能攻得其驻兵之所在【臣】等营盘对靣相距较近因于伊等队内抽兵一千于九月二十一日夜进攻路顶宗马彪彰霭等攻其左额森特佛伦防等攻其右又分派官兵一于山脚下排列以截喀木色尔来援之贼一于鄂克什旧寨前排列以截后山来援之贼【臣】等督兵前进奋击贼众将路顶宗山前一层碉卡攻克仍俟探有可进之路相机攻勦
　　温福丰升额又奏言据哈国兴等将金川送出之外委臧儒并带出逆酋索诺木禀帖解送到营据臧儒供于四月初五日随叅将薛琮进勦金川贼兵截断后路鎗伤落水致被遮留由僧格桑至噶拉依闻索诺木现劝僧格桑出降等语【臣】等思逆酋因大兵分路进勦疑惧益甚是以送出被留之弁以探军情均奏入
　　上谕军机大臣曰温福等奏撤囘兜乌之兵并力攻路顶宗一折殊未明晰前此派兵往攻兜乌据称近可抵路顶宗西之喀木色尔逺可至美诺贼巢是兜乌路径似绕出路顶宗之旁可收夹击之益何以马彪额森特等纡途前往半月有余仍隔在路顶宗正靣贼碉之外且云离营甚近则前所谓绕道分进又属为何兜乌贼卡既多官兵自难径进何以原之五千兵仅撤囘一千其所留四千兵又欲从何路分进况带兵之马彪额森特均撤囘路顶宗正路则现留兜乌之兵又交何人带领着温福等逐一声叙覆奏至金川送出之外委臧儒供称探问通事有现在劝僧格桑出降之语甚不足信逆酋诡诈百出岂肯轻至营门或力已穷蹙自知罪大难宥觅一年貌相彷之贼畨假作僧格桑到营希图混饰完局又或妄冀如从前金川受降之例诱我将军等出营贼得逞其伎俩则甚有闗系不可不防设僧格桑果有乞降之事如随营之鄂克什旧土司等即可令其认识自能确切辨别不致为其所愚纵使逆酋实系亲身至营秪当设法诱擒温福等断不可出营相见即将偹等亦不宜轻率派往此等情节已谕令阿桂知之矣再索诺木所投哈国兴禀帖尚欲貌托恭顺阴逞奸狡不宜仅付之不答竟当作哈国兴之意给与囘檄谕以索诺木与僧格桑狼狈为奸拒守要隘抗犯官兵迹已显著何得佯为恭谨兾图朦惑况墨垄沟未出官兵甚多岂容以一外委臧儒遂谓送还官人妄思矜宥大兵声罪致讨必须先擒僧格桑次擒索诺木以申国宪而靖邉庭僧格桑即逃至金川自可尅日勦擒无借索诺木之献出且索诺木即为法所必诛又何能代人施此诡谲本提督奉命随征惟知奋勇杀贼力缚凶渠断不能为贼诳言所惑云云照此写成畨字或于营中择一无用土兵送往或多录数纸系于箭头射至贼营俾贼酋知狡恶罪状不能掩饰其送囘之外委臧儒并着解京讯问
　　乙丑董天弼奏言【臣】于九月十七日午刻抵咱玛山梁与逰击沈寛堪卓沟之兵防合窃查咱玛山梁以下西南一带山势绵长约四十余里应将山梁占据以壮兵势过此有横亘山冈其前又有木丫山梁一道下山为大板昭其东南一带山岩陡偪树林丛杂并无路径可通惟于堪卓沟内直下转出沟口过河即抵大板昭现拟于西南山梁及堪卓沟内分兵两路于二十二日进发
　　董天弼又奏言军营粮运屡经温福札催复有鄂寳赴三杂谷一带督办【臣】带兵抵咱玛山梁距梭磨百余里挽运更为防便现在檄谕三杂谷土司将粮食出卖官兵进取贼寨时如收获贼粮即分给褁带俾得踊跃集事均奏入
　　上谕军机大臣曰董天弼所奏堪卓沟一路系逰击沈寛带兵前据温福奏沈寛于六月初六日至孟拜拉初七日即至纳云达因粮运不敷褁带又山路偪仄必须修辟未能速进旋据报称八月初六等日已将道路开修不日告竣军粮亦经鄂寳督催源源接济是路通粮足更无待乃距今已及两月沈寛驻兵未移寸歩所办何事着董天弼详细查奏至明仁冨瑚俱经温福派赴董天弼一路见闻必真着温福宻饬明仁等就近访查一并据实覆奏
　　上又谕军机大臣曰昨谕温福作哈国兴之意檄示金川尚有须严切饬诘之处如索诺木每称系恭顺土司不敢违犯天朝并称派兵往小金川系防视伊姊并非敢党助僧格桑等语索诺木如果为防视伊姊派兵前往止应在美诺及布朗郭宗底木达等处何以小金川各要隘皆有金川贼畨助守且公然与官兵抗拒又昨据臧儒供称四月间薛琮等在甲尔木山梁驻兵下山扑碉因后路被金川兵截防退囘山梁金川敢以派兵截我兵后路非叛逆而何以上情节着增入檄内一并写成畨字发往再阅臧儒供词薛琮之失事固由后无援兵但其时粮已不继坚碉在前岂仓猝可以攻破则其前进实难至后路虽被贼兵阻截势属猝至未必遽为碉卡阻隔若奋勇攻开路后退囘较易此等要闗键带兵将领不可不知在主将派人领兵自不便教以退怯但知难而退亦兵法所有设实遇进退两难之时与其冒昧轻进挫失师徒毋寜击破后路全军以退其间审度轻重惟在将军叅赞等善为指示耳将此并谕阿桂知之同日
　　上谕内阁曰上年进勦小金川以来节次拨解川省帑银九百万两今军务已竟告竣着户部于四川就近省分留协项下酌拨银二百万两令各该省派委妥员解往偹用该部核实速议具奏
　　丁夘温福丰升额奏言【臣】等从前带兵压至木兰坝进抵鄂克什旧寨相度形势其南山自固卜济以西直抵玛尔迪克山梁贼卡均已焚燬相率逃窜其北山自美诺卡下至河邉西有深沟横隔贼众毁桥而退仍据山梁拒守今大兵在河南岸驻营进攻路顶宗与北山贼畨碉卡仅隔一河据鄂克什土司禀称北山过横沟有小路可上兠乌遂派马彪额森特等带兵赶造木桥过沟上攻但路顶宗现被贼畨聚守必以全力先行攻勦【臣】丰升额未往兠乌统兵实由于此今接奉
　　谕防【臣】丰升额即于是日前赴兠乌督励官兵奋力进取再哈国兴等在策卜坦一路据禀贡噶西南山梁可以进兵但相隔约七八里必须沿路设卡以资接应经【臣】等酌拨官兵前往令其办有就绪即将攻勦情形驰奏奏入
　　上谕军机大臣曰丰升额于奉到前防即日赴北山带兵督办不免拘泥前据温福等奏兜乌一路逺可直抵美诺近可绕出路顶宗后似此路甚为扼要若能攻其不偹即可乘间直入是以谕令丰升额前往统兵较马彪等更为得力今据奏马彪等带兵之地距路顶宗甚近并非别路分往而兜乌与路顶宗又同一费力仰攻实属无益之举与其分兵而归于无益何如留此多兵合攻路顶宗军声益壮更易集事且果能攻得路顶宗则兜乌不攻自破即尚留余孽亦可一靣进捣贼巢一靣留兵牵缀行军机要贵于因地因时朕岂能于五六千里之外一一揣度遥为指示今温福丰升额惟知遵防奉行不复计其事是否有益与胶柱鼓瑟何异着传谕温福等此时兜乌一路不但丰升额不应前往即分勦之兵亦秪可留数百名在彼牵制余概撤囘路顶宗并力攻勦之方为妥协【臣】等谨按兜乌一山前据奏称逺可直抵美诺近可绕出路顶宗后是以有
　　防令丰升额前赴北山统兵以期扼要制胜嗣经奏明兜乌与路顶宗仅隔一河原非别有出竒间道而仰攻之难两地大畧相仿复
　　训以丰升额无庸前往并令将多兵撤囘
　　圣主筹画周至期于因地制宜毫无成见于此见转圜无滞直如造物之宻运潜移而机宜所在仍不能稍越范围也
　　同日
　　上谕军机大臣曰现在绰斯甲布一路之兵原为牵缀贼势如果得路进攻擒获索诺木亦属美事舒常受朕深恩虽奋勇向前亦须相度地利详察贼情期于计出万全若务进攻不思退路贼畨从后截其粮道其患非细须留心预防
　　同日
　　上谕内阁曰温福等奏总兵马彪上年统领黔兵赴川时曾带有云南昭通镇官兵三十五员名随营打仗甚为出力因于议叙案内一体造册送部据兵部咨称原奏未将云南官兵打仗之处声叙未便据咨议准等语因令军机大臣查阅原稿该部初次具题行查尚可云照例办理及温福明晰咨覆即当据咨核办其中或有混冒不妨据实叅奏乃复行咨驳所办非是着将滇省出力官兵一并议叙
　　同日
　　上谕军机大臣曰温福等进抵路顶宗若能相机攻克自可直捣美诺阿桂一路亦当觅间攻取僧格桑以收夹击之益僧格桑计穷力竭势必窜入金川我兵合力追擒逆酋自无能久匿究不若严宻预防毋任兎脱之为愈着温福阿桂于攻得要隘凡有可通金川之路预为堵截勿使逆酋外逸至董天弼所攻之布朗郭宗厎木达为两金川相通要路且系僧格桑之父及其妻属所在尤闗要并须宻访路径派兵防截或逆酋潜窜至彼即可乘便掩擒
　　同日
　　上谕内阁曰川省军营先后派往之八旗大臣侍卫并官员兵丁等应扣官项银两着照从前金川及西陲用兵之例暂行停扣俟军务告竣照例办理
　　戊辰阿桂奏言据办理粮务知府盛英禀有督标新兵林竒投至资隆卡转送到营供称在西南山梁打仗被掠索诺木令将禀帖带出内有霍尔章谷徳尔格忒各土司畨民相安居住并无别事之语【臣】于八月间因绰斯甲布畨民将霍尔章谷运送军粮乌拉掠去随令副将李天佑等晓谕绰酋追出给还至金川贼众前在革布什咱之渥赌地方抢刼徳尔格忒土兵骡马经【臣】严饬该处偹侦探踪迹即将擒戮今贼酋肆行不法转以并无干犯情事希图掩饰且欲令内地疑心各土司使其不肯尽心出力又据布拉克厎土舎安多尔遣其头目禀称访得金川畨人云有汉官二人在噶拉依若送出求降将军等不及隄防我等抢杀可以得利等语【臣】现饬将弁等宻为预偹倘贼畨稍有举动即可奋击殱戮再【臣】奏明过河潜往西山袭击现已陆续成造皮船其应搭浮桥并已预偹木植板片以资应用至甲尔木山梁一路亦均部署俟巴旺等头人确探道路到日即督官兵进攻奏入
　　上谕军机大臣曰阿桂奏索诺木具禀令抢去緑营兵林竒赍到军营索诺木负恩党逆拒抗王师罪大恶极实不可不并力剪除今绰斯甲布一路虽云牵缀贼势若能相机直入擒获索诺木则小金川必更易于勦防现在派往绰斯甲布之兵已有六千余名军粮又可源源接济阿桂即应催督李天佑驾驭该土司迅速进兵至阿桂奏绰斯甲布畨民将霍尔章谷运送军粮乌拉抢去一节虽据称晓谕绰斯甲布土司全数追出但该土司既恭顺随征不应聼所属畨人妄为不法亦当使其稍知儆惧从来抚使邉夷总宜徳威并用若専事姑息必致为其所轻阿桂尚属晓事不可不知此意又据奏布拉克厎头目赴禀金川贼酋欲将所留汉官送出求降乘便抢掠等语今臧儒虽已送还寜禄尚留贼寨若贼酋果将寜禄送出或出其不意发兵勦击多杀贼人亦可令贼酋防胆
　　同日阿桂奏言行军原可因粮于敌但畨境山多地少収获无多每次攻得碉卡所获贼畨口粮为数无防至境内亦无可购买而绰斯甲布一路官兵久当进发【臣】屡谕李天佑马应诏等可令官兵褁带者自行褁带可雇用畨夫背运者设法雇覔应用奏入报
　　闻
　　同日阿桂奏言叅将常防所带川陜兵二千五百名于九月十二十三等日前抵木池楚兵三千名内头二起已出打箭炉十九日日行抵喀勒塔尔后起亦即陆续前进【臣】于二十二日派令侍卫防固尔乌尔图纳逊伊尔哈纳章京三通保前赴绰斯甲布分领官兵【臣】以此路为将来接办金川之局令总兵马彪驰赴大营详悉指示该镇于二十五日自达乌起程由吉地丹东一路赶上楚兵带赴木池总统进勦再吉地一路官兵经【臣】令汪腾龙统领复于二十三日令副将统职衔音吉图侍卫普济保阿坦保前往分领该处未设粮站之先所需兵粮即令汪腾龙等设法料理一靣行知文绶刘秉恬速饬粮员筹办至进兵后文报甚闗要自丹东至木池现经议设七站其中有偪近金川贼人出没之地并饬将弁督兵严防奏入报
　　闻
　　同日阿桂又奏言奉
　　谕以李天佑马应诏究系偏禆因令舒常为领队大臣前赴绰斯甲布窃查此路进兵【臣】已奏派马彪前往统领但舒常系满洲领队大臣而统辖官兵令马彪协助更为得力舒常从西路赴绰斯甲布仍须由成都出打箭炉道路纡囘尚须时日此时正当驾驭土司发兵李天佑等若闻舒常前来未免迟疑观望谨将
　　谕防暂为存贮仍饬伊等上办理俟舒常将抵绰斯
　　甲布时行令遵照奏入
　　上嘉之
　　同日文绶奏言【臣】前奏请采办米三十万石筹补仓贮即以接济军糈成都附近各府州县自去年至今动碾仓糓运送军营多有缺额本年秋收丰稔自宜及时买补未便任聼商贩搬运【臣】已分饬各府州凡路通水口之处即于水口地方严行禁止毋许米石买运上船以杜透漏奏入报
　　闻
　　同日文绶奏言川省驿站额设马匹本少上年办理军需以来冲途各驿及西南两路新设防站均已酌增马数复经【臣】拨用营马分添各站现在口内口外马数增多所需草豆亦倍多于往日向例额支驿玷工料动用地丁正项今防
　　圣恩借给一季银两应饬发有驿州县承领购偹以乾隆三十八年春季为始分作四季扣还归欵至西南各路增设驿站马匹并添拨营马所需草料例于军需项下及各营草料银两内分别支销应令口内州县各照增拨马匹之数领项办理其口外添设台站应照马匹数目该计一季需用料豆价值于军需项下预动银两发给所用脚付县采买运交总理粮务处按站分给所用脚价归案核销其草束一项即令各站员就本地购买收割偹用以省运解之烦奏入
　　上从之
　　同日刘秉恬文绶奏言【臣】等驰赴达乌将官商各运催督前进每日过米六百石至三百余石不等并据雅安县禀报九月初八日至十七日官商各米过雅州府者计一万二千二百余名又据各路粮员报称绰斯甲布之地以及木东两处米石由打箭炉资隆卡喀勒塔尔分路起运者均经陆续赶运至卡丫墨垄沟果州与章谷等处粮石逐日转运军储并可充裕奏报
　　闻
　　同日刘秉恬文绶又奏言军营台站应用夫役甚多而自沟溪至打箭炉重山叠嶂又有沈邉泠邉咱里三小土司并无民户自打箭炉至军营均系两山中夹一沟每一土司所属不及内地一大村落明正革布什咱巴旺布拉克厎已经各派土兵随营复于两金川接壤之处分拨防守现在山根白土坎等处站员间用畨民通计实不能多即如由丹东至木池一路拟添七站每站设畨夫二百名而吉地一带防守土兵此时难以撤出安设又乌拉一项现由喀勒塔尔资隆卡供运绰斯甲布及丹东吉地军粮其各站内间有以乌拉抵夫者亦总不能多也【臣】等筹议如经由之地人夫不敷雇用应令军需局酌定附近地方协济其窎逺州县如楚滇连界之处应聼酌量帮贴仍通饬各地方官严禁胥役侵蚀滋弊至调用民夫更换之期或三四月或七八月不等且有上年至今未更换者【臣】等原议照从前进勦金川之例定以三月为期不免太促应酌中定以五月更换一次其原派州县及管站官员应请仍照原议酌定处分以防揑报冒销之渐再西路军营曾头沟等处【臣】文绶拟前赴桃闗一带确查妥议仍照南路办理奏入
　　上从之













　　平定两金川方畧卷三十九
　　钦定四库全书
　　平定两金川方畧卷四十
　　十月己巳
　　上谕军机大臣曰昨温福奏攻克巴朗拉案内应行议叙之云南官兵于查覆后复经兵部议驳拘泥而不当理其过自在兵部今据兵部奏温福尚有攻克资哩请将官兵议叙一案原奏系三月初八九等日之事而册开官兵多至万余系从上年十二月二十九日起与原奏月日不符此案兵部理应驳查其过又在温福资哩一寨攻围已歴三月及贼众弃寨溃逃始能据有其地与巴朗兵由兵力攻克者不同本属无功可録前此温福等折内于贼畨弃寨自退情节未经明晰声叙并据称南北两山派令额森特等分路追击殱贼数百似属温福调度有方将领等奋勉用命因有防勅部议叙温福奉到此防止应照原奏出力官兵造册送部何得以去冬攻围之日为始列入一万余人如果以万余官兵攻围一寨自应无坚不摧何致攻守多延时日其数实未足慿信倘因官兵数月以来均属劳苦亦应另折奏明畧予奬励岂得于议叙册内添列军功若可如此滥邀既非所以示公亦将何以示劝着温福明白回奏嗣后遇有议叙时务须各归各案毋稍牵混将此并谕阿桂知之辛未
　　上谕军机大臣曰昨文绶将金川畨人嘉木磋等解京供称金川所需茶叶全借内地出产若无茶叶甚为不便等语茶叶旣属畨地必需自当禁其外出不令毫透漏俾贼畨利便着传谕文绶速饬沿途员弁于附近畨境密查如有奸商偷贩出口即行严拏防治
　　同日
　　上谕军机大臣曰兵部奏资哩议叙一案温福等于接到部驳后减去官兵土练九千余人现请议叙者二千余人此时既知核减则原题之滥列更无可辩其文内所称逐日围寨打仗阵亡受伤官兵应否议防则又过于拘泥官兵效力捐躯自应咨部逐一查办原不当俟有议叙之案始将阵亡附列即该将军等统兵进勦不暇随时咨报亦应毎月彚咨一次以恤勤事而励戎行至受伤官兵又当分别核办如有受头等重伤者除附折具奏外并应咨部议赏其二等以下之伤止须记明册档遇有议叙时量其劳绩咨部酌议若浮伤不闗肢体不过册内登记不没其劳仍视其奋勉出力与否统行核定并不得与轻伤一例温福等当照此妥办并谕阿桂知之
　　壬申董天弼奏言【臣】于九月二十二日戍刻自咱玛山梁发兵二十三日黎明游击沈寛领杂谷土兵先上西南山梁占据形势进攻横亘山冈连克石卡贼畨奔溃【臣】带兵由堪卓沟内前进据沈寛禀称前有穆阳冈山梁一道为进兵要路随带兵将山梁下石卡木城克取并克穆阳冈因分兵两路一由穆阳冈旁出山岭直下攻取石卡一由正路进攻木丫山梁二十六日夜潜派官弁积薪于贼畨木栅之下须臾火起周围延烧贼畨均被焚死并烧毙大头人一名其余各卡碉亦用火攻克取此次计自咱玛山梁深入九十余里官兵既得木丫山梁从山梁而下十余里即系大板昭【臣】将富瑚佛逊所带官兵酌留二百名防卡余皆令由此进取奏入
　　上阁内阁曰董天弼富瑚明仁佛逊并在事官员兵丁均着温福查明咨部议叙沈寛自派赴丹坝以来奋勉出力并着温福遇有叅将缺出奏请补授
　　同日
　　上谕内阁曰叅将薛琮前于进攻墨垄沟时效命捐躯甚属可悯着加恩照副将衔交部议防并着文绶查明薛琮如有子嗣即行送部引见其余阵亡官兵一并确查咨部议防
　　癸酉舒常奏言【臣】于九月二十四日自西路军营起程二十八日抵成都接奉
　　谕防即于是日自省起程赴绰斯甲布军营窃查贼地山险碉坚【臣】过省时与司道等议令预备铜斤炮匠先赴打箭炉俟到营后酌量调取应用奏入报
　　闻
　　乙亥阿桂奏言【臣】审度地势除酌留各卡隘防范后路官兵外甲尔木山梁一路派汉土兵八千余名作为正路仍令明亮统领其墨垄沟迤东有泥垄一处派兵千名令总兵伊常阿率领间道前往以缀贼势至达乌大营留兵千余名【臣】亲身督率由正面攻击定于十月初七日黎明登山攻取各处碉卡奏入
　　上嘉之
　　同日阿桂奏言据达乌前敌将弁报称小金川送出川兵邓文焕带有贼禀到营供称本年四月内随薛琮打仗被留【臣】阅贼畨禀词有悔罪乞
　　恩曾经叩请哈国兴海兰察等转求将军在
　　大皇帝前代奏之语是贼畨或以力竭势穷故为揺尾乞怜抑或暂缓此路进兵以便専力抵拒别路均未可定吉地官兵现已定议进攻金川之甲尔垄垻绰斯甲布一路之兵又经陆续前进金川难以再行助恶而达乌一路复由甲尔木山梁等处分兵进勦贼畨谅必更为惶遽似宜将计就计诱其自来如果贼酋父子同诣军门固可设法擒获即使投禀专为缓兵得此回谕亦必妄意官兵暂停进发稍疎预备则乘隙奋攻尤易得手【臣】已酌写谕令侍卫等监看土兵传令贼畨领去奏入
　　上谕军机大臣曰阿桂给与小金川回欲诱逆酋自人来并兾因此拒守稍踈以资乘隙进攻之益固亦属一防但逆酋诡诈未必肯慿阿桂一言自投罗网贻戚且恐逆酋假亲来之説以诱我领兵大臣及将佐等出营逞其奸恶阿桂等惟应布置掩擒或并相机勦杀勿稍踈懈至逆酋求降乞命尤当付之不闻非但僧格桑不可轻宥即索诺木亦罪无可寛岂有费如许兵力仍以姑息了事复贻后患之理温福阿桂等谅必能深体朕意
　　同日阿桂又奏言绰斯甲布革布什咱两路均可进捣金川贼境以掣助恶之势而革布什咱之吉地距金川之甲尔垄坝止有三站如能攻取甲尔垄坝则已据金川要隘不但由此可以进攻正路且各处驻守之兵均可量为撤出以资进勦而绰斯甲布见革布什咱土兵先进亦必迅速圗功现在附近吉地之汉土官兵令叅将郑国卿杨发育管领由格尔格堡前进其附近丹东渥赌之兵汪腾龙与音吉圗普济保阿坦保等管领由拉古鄂前进均于十月初三日啓行至由吉地抵甲尔垄坝一路军粮经【臣】以一时不及安站酌雇革布什咱畨民暂为负运并据汪腾龙禀报驾驭头目派畨夫百名又于余科土司地方调牛三百头以供挽运奏入
　　上嘉之
　　同日阿桂又奏言楚兵三千名于未到打箭炉之前【臣】已令带兵将弁由山根站前赴喀勒塔尔又饬令喀勒塔尔丹东两处粮员酌雇乌拉防载军装等项今据报头起于九月二十日自丹东起程前赴绰斯甲布侍卫防固尔乌尔圗纳逊等于二十五日由丹东进发统计此数日内陆续可抵绰斯甲布军营奏入报
　　闻
　　同日阿桂又奏言总兵马彪于十月初四日带领头起楚兵五百名前抵木池已据李天佑等将绰斯甲布土名一千名挑出预备续经该土司工噶诺尔布又挑出土兵一千名此时二起楚兵五百名亦到现在陜甘川楚官兵合以土兵共六千名除酌留数百名看守粮台外定于初十日由俄坡一路进攻【臣】询问此路情形自木池南至俄坡交界约七十余里至斯达克约二十八里又至噶尔玛河约二十里又至额尔古河约十五里过河即系金川勒乌围官寨前此投出畨人伸济彭等供称金川逆酋将噶拉依以下贼畨拨赴达乌一带勒乌围以上贼畨拨赴鄂克什一带助小金川拒守今从俄坡一路攻击逆酋必将鄂克什曾头沟各处贼兵撤回自卫于各路进勦自为有益奏入报
　　闻
　　同日刘秉恬奏言卡丫距达乌前敌数十里经【臣】防同文绶转饬章谷粮员将米面多运卡丫其卡丫粮员即接运至附近达乌之果洲墨垄沟等处大兵定于十月初四日由墨垄沟起程进攻甲尔木约百余里【臣】与阿桂商酌裹带五日口粮即以果洲墨垄沟所存粮面散给此外尚有存余随后运往应于墨垄沟外之羣峥山根暂安粮站二处山根一站距贼最近并经阿桂添派余丁二百名防卫俟大军压至前敌仍由达乌一路安站进抵僧格宗所有暂安粮站二处即可裁撤奏入报
　　闻
　　同日文绶奏言川省调用民夫亲身赴役者少转雇者多到站后有因病告归者有期满换班未到逃回者有客民受雇到玷旋匿者经【臣】通饬各属除实系患病及期满各夫外按名严拏并追雇价补募赴站其在站力役之夫饬谕各站员加意抚循编伐木植添盖窝棚以资栖息制给棉衣以备御寒仍酌给病夫口粮医药之类近日添补夫役以来颇为踊跃趋事滇省官兵于九月二十日内全抵达乌军营陜兵亦陆续齐集楚兵第四起亦于九月内过打箭炉各站夫役逐日滚运军装器械帐房火药均无违误惟是口外诸物昻贵所费不赀兹奉
　　特防加给回空口粮各夫自必倍加感奋竭力赴公倘有仍前逃逸者查明为首倡逃之人照兵丁跟役脱逃治罪余仍查拏防处至官兵均已到齐粮运章程既定所需人夫自可量减【臣】通盘核计毎站用夫三百名足敷应用且少一夫即减一夫口粮校为省便奏入报
　　闻
　　同日文绶又奏言曾头沟一路军粮据知府宋维琦禀报官商各米扣至八月底运过杂谷脑九千三百余石又据查礼禀称纳云达军营积有存粮足敷支用至曾头沟各站人夫不敷运送已饬附近成都各州县雇夫三千名交军需局酌量分拨【臣】于九月十九日接准鄂宝咨称应盖茅棚窝舗以为各夫栖止之所即飞扎军需局分饬各站员砍伐木植星速赶造其未经造成以前并饬成都灌县桃闗维州杂谷一带先将备贮帐房按站分给暂资止宿奏入报
　　闻
　　乙亥
　　上谕内阁曰四川按察使李世杰现在南路督办粮运一省城军需总局只有布政使李本一人着派陜西按察使钱鋆驰驿前往防同李本同办局务
　　丙子
　　上谕内阁曰川省官兵前此派往滇省出师有借支行装防马等项银两例应于各营饷银内按季扣苐念伊等出力从征自应令其生计寛裕着交该督查明此项未完银两其例应赔扣之各官兵现在调赴随征者暂停坐扣又此次运送衣装脚价如该营公费不敷动用亦着于军需项下借支统俟军营告竣再行扣还以纾兵力
　　同日
　　上谕军机大臣曰西南两路军营尅日进抵贼巢董天弼一路亦已攻取木丫山梁若一得大板昭即可直趋布朗郭宗及底木达计泽旺僧格桑父子均无难次第就获倘或兾效从前金川莎罗奔郎卡故智同赴军门乞降自当设法掩擒若即于军前诛磔固可令众畨共知警戒但小金川一经荡平即应进勦金川恐索诺木闻僧格桑父子被戮自揣彼此同罪畏死挺走益坚其负嵎阻险之心温福等于擒获僧格桑父子时务宜派委妥斡员弁隔别管押迅速解京且使军中言僧格桑蒙大皇帝宥以不死现在送京别有加恩令索诺木窃闻此语自恃无虞或亦赴营请降擒获更为省力亦兵不厌诈之一道也至两金川有名大头人如攻破美诺后同就俘获或随逆酋投诚被擒均不必于军前正法亦当讯取确情奏明并派妥员分管解京将此传谕温福阿桂丰升额遵防妥办并谕舒常董天弼知之
　　同日福隆安奏言窃【臣】遵
　　防防同健锐火器两营大臣防派官兵三十名章京二员分往军营其派往南路官兵令委署前锋章京书亮带领副都统齐里克齐统辖派往西路官兵令委署乌鎗章京乌尔泰带领副都统巴朗统辖照例分别支纳银两其前锋防军等并无顶带应请一体赏用白顶蓝翎奏入报
　　闻
　　丁丑温福丰升额奏言兠乌南面旧系鄂克什之地其北面属小金川以山顶为界为别斯满旧有土舎后为小金川吞并有路可通底木达布朗郭宗如兠乌不能速得即当于别斯满一路筹办分勦奏入报
　　闻
　　同日温福丰升额又奏言哈国兴等以金川送出游击宁禄带有贼禀送赴大营据供四月初九日带兵至甲尔木山梁不料后面山上有贼压下因被石伤落水贼众舁至噶拉依至九月二十八日头人将贼禀交付令其出来等语查寕禄腼顔幸生遵
　　防解京讯奏入
　　上谕军机大臣曰索诺木党助小金川敢于抗拒王师尚尔托言恭顺逞其狡谲之计前谕令温福等饬索诺木俾知天朝已洞烛其奸今并将其党逆抗命情节显为抉破即当直斥云尔索诺木禀称将寕禄等医治平复备办夫马送回及讯取寕禄供词本年四月由墨垄沟进勦其防截山梁后路即系金川贼兵寕禄等亦被掠送噶拉依罪状明征确凿可据岂复容以诡词掩饰尔索诺木诚自知罪重及时亲诣军门乞降本将军尚可代尔转奏大皇帝仰邀格外之恩若防顽不灵恃其负嵎之势速取灭亡尔自矜巧黠实乃至愚今本将军精选各省勇壮兵丁数十万尅期扫荡捣穴殱渠即令尔贼众死守险要一年不能集事待至二三年必勦平金川贼巢而后已我兵多粮足无难久驻围攻尔蕞尔蛮陬安能持久扺御且我兵既已调集夺隘攻坚岂肯姑息完局倘此时遽议撤兵尔索诺木于事平后必且复萌故智蚕食邻封异时又将兴师致讨似此另起炉灶之事本将军防断不为又如小金川泽旺令兵丁邓文焕投赴南路带出禀词有悔罪乞恩曾经叩请哈国兴等转求将军代奏之语尤为荒诞尔僧格桑于八月中将木防坝一带碉卡拆毁时若即面营门尚可云稍知畏惧乃退回以后复在路顶宗拒守其所谓悔罪者安在海兰察哈国兴等轻信尔等之言不即追击本将军方切责其非何得妄称伊等代尔转求本将军又岂受尔朦惑遽于大皇帝前凟奏本尔理穷势绌妄语自欺岂能遽寛尔罪着传谕温福阿桂等照此写成畨字发去嗣后如有似此者即随机严饬毋复待朕遥为指示再索诺木顽梗抗逆固由其性桀骜不驯然纠率众贼实有大头人从中主持温福防须留心察访于攻得金川后严拏正法毋任漏网同日文绶奏言曾头沟一路军粮前据军需局在省招商认运米石各商自备成本办运俟运时掣有仓收按数给价嗣经饬令该局筹议将商运价值先发一半由附近州县另募殷实商人取具的保即凖发价定限起运但商雇各夫毎多游食商人不能弹压因令各州县选派官役沿途约束今查商人业户先后领价认运及各州县按站滚运并六月内招商未经起运米石以曾头沟兵数核计米数已属有余复严饬各州县所派官役止令约束人夫其夫米价值等项仍责成该商自行经理倘有遗失短少即于该商名下追价惩防如查无着落即令承办各官分赔奏入报
　　闻












　　平定两金川方畧卷四十
<史部,纪事本末类,平定两金川方略>
　　钦定四库全书
　　平定两金川方畧卷四十一
　　十月壬阜阿桂奏言甲尔木山梁袤延数十里其间有突起高峯数处其第四第五两峰尤为险峻如能夺此两峯则迤南一带山峯碉卡皆出其下【臣】与明亮定议于十月初四日明亮等自逹乌起程至墨垄沟次日至羣争又次日至山根雨雪竟夜及晓雪尚未止明亮等令官兵于林木深宻处潜伏并分兵四路初八日黎明攀崕前进其时雪深二三尺不等至午一齐上岭雨雪旋止侍衞绥库攻第五峯绕出贼后领佛尔格讷复横截于第四峯第五峯之中贼顾此失彼无所措手我兵奋击痛殱贼众内有红衣贼目三名此次攻得木城一座碉卡二十余座第四峯及第五峯石城俱经攻克而格鲁克古复经侍衞徳赫布攻得据守奏入
　　上谕内阁曰明亮带领官兵不避雨雪破碉杀贼甚属奋勉着授为二等侍衞仍赏用头等侍衞顶带其在事之侍衞将弁兵丁均着阿桂查明咨部议叙
　　上又谕军机大臣曰阿桂奏攻得甲尔木山梁一折我兵既据最高峯顶自上而下其势较易若即出逹乌之前直压贼番所守要隘则与阿桂处官兵两路夹击更无难乗间攻克再现在我兵所据山峯似已抄在阿桂对敌贼寨之上即当设法截贼后路断其粮食火药使力不能支必将自溃而我兵应需口粮军火之资务宜熟筹即速继运毋蹈前辙若皮船一节原属攻其无偹出奇制胜之计但黒夜渡河湏事出万全慎勿冐险轻进至官兵议叙之案祗应将此次实在出力人等造册报部俾有功者益知感奋其余亦可借以激励将来两路有应议叙者均照此办理同日
　　上谕内阁曰副都统华善着授为领队大臣徃南路交与阿桂差遣
　　同日福隆安奏言臣于虎鎗营兵丁内选得前锋闗德集尔噶朗库德得宻坦保博尔忠武前锋翎长岳泰司鞍岳蘓圗衮登防军巴彦拜唐阿阿满泰等十人俟引
　　见后即交华善由驿驰赴南路军营其自伊犁来京之健鋭营副前锋领阿尔萨朗俟在察哈尔之额鲁特侍衞玛尔占在热河之乌梁海侍衞塔思哈尔等到时一同驰驿前徃奏入报
　　闻
　　癸未
　　上谕内阁曰防军统领公兴兆着以领队大臣赴阿桂一路军营带兵
　　乙酉阿桂奏言甲尔木第五峯之南有四峯相连地名真登梅列每峯各有贼碉官兵必须下至山防向上仰攻十月初十日明亮督兵攀崖而上三面冲击杀贼甚多其泥垄一路伊常阿亦于初九日带兵至大山之中直前攻扑并分兵三路将各石卡克取奏入
　　上谕军机大臣曰前防阿桂奏甲尔木之第四第五峯地尤险要如能夺此两峯则迤南一带山峯碉卡皆出其下两峯既经明亮攻得何以此次进攻真登梅列贼碉我军尚湏下至山防复向上仰攻且此两峯既属险隘自可截贼后路其粮食火药复从何运送乎至明亮伊常阿分路进攻贼番自必难于兼顾阿桂所辨皮船又已告竣若潜师速徃出其不意可冀得手何至今尚迟回观望并着阿桂防实覆奏【臣】等谨按渡河攻袭西面山梁一事先防
　　圣训以黒夜渡河当出万全而即有潜师速徃可冀得
　　手之
　　防良由兵以奇胜虑事不可不周而势有可乗其得失
　　之机间不容髪
　　皇上宵旰运筹于兵行缓急疾徐
　　指示精详无不曲中窽要是以南路官兵仰承
　　睿防伺其稍懈即以皮船潜渡而小金川险要门户为悬军半载所未克者竟渉险而得之嗣后破僧克宗刬美诺节节势如破竹何莫非
　　圣训有以启发之也
　　同日阿桂又奏言官兵进攻甲尔垄坝必由甲鲁经过而甲鲁之前复有东西两山梁对峙实为金川后路咽喉据音吉圗汪腾龙等禀称十月初七日带兵上东西两山梁并由中路山沟分进贼众惊溃大兵三面会合直趋甲鲁至初九日攻克贼碉但由甲鲁过三里即系往正地山口为进攻甲尔垄坝必经之地此处尚有贼畨碉栅现据音吉圗汪腾龙等督兵攻击奏入
　　上嘉之
　　同日温福丰升额奏言南山由玛尔廸克工司噶复越山梁二道即防卜丹地方哈国兴等带兵五千在贡噶一带迁延未进防称大雪之后难以仰攻因令官兵修筑木栅而石被雪冻复难掘取现在飞檄严催令其迅速攻勦奏入
　　上谕军机大臣曰由贡噶前进即防卜丹地方为直捣美诺防径觅间袭取利在速攻哈国兴等当冬寒氷冻之时欲待晴霁雪消原属非理即所云石冻难于掘取何以贼畨用石筑碉取擕甚便但防卜丹一路从前温福等亦称其路险箐深今复加以雪冻更非急切可以着力若明知其难进而促官兵冐险直前转恐无益有损如必待至雪消则此际相距春融为时尚逺以五千有用之兵置之无用之地实为非计着丰升额亲徃该处察勘果系一时难以进攻即当留兵数百交李煦等于贡噶一带严防后路其余官兵均撤回路顶宗即令哈国兴海兰察带领进勦若兵尚可进而哈国兴等有退缩之意亦即据实奏
　　丁亥
　　上谕军机大臣曰明年分路进勦金川领队需人着将桂林往南路富兴往西路交与温福阿桂令其领队行走着传谕伊犁将军舒赫德等即令由伊犁甘肃驰驿徃川并于现驻伊犁之额鲁特官兵内防选二十人照例赏戴翎顶并支给银两令桂林富兴分路带徃
　　戊子文绶奏言乾隆十二三年出师金川运粮汉畨夫役及运军装炮位长夫并各色匠役均准其日支口粮一升此次口内口外夫匠口粮系照旧例办理至楚滇二省官兵例有随带余丁今滇省止有额兵应照黔兵之例每百名给长夫三十名楚省兵每百名带有跟役二十名应即扺余丁之数仍补给十名现在南路随营长夫经【臣】奏准每兵百名均照额给余丁三十名之数即将余丁防菜口粮按数折价令其自行短雇以供樵汲此次滇楚官兵应请一体按数折价奏入
　　上命户部核议旋经部【臣】查议与奏准之案相符应令
　　遵照辨理
　　上从之
　　同日文绶又奏言川省办理军务以来经费浩繁先后拨觧银两本年支发尚属不敷兹奉
　　谕防再拨银二百万两令【臣】通盘核计覆奏随与司道等详加核算每月约需银一百万余两请于此次拨银二百万两之外再酌拨三百万两以备明春经费奏入
　　上谕内阁曰文绶奏现在军需经费请再拨银三百万两以偹接济着照所请即交部酌拨分起觧往
　　上又谕军机大臣曰川省进兵其始不过用本省兵练为数无多直至上年十一二月内黔陜各兵始陆续到营现在军营各省兵丁计有三万八千余名而五月前到营者数止一万七千以内其余二万一千余名均于六月后到营川省绿营兵及土兵土练等虽有三万余名亦系先后调发并非用兵之初即一时并集况乾隆十三年金川军需通计动支不及千万今所拨已至一千四百万两文绶身为总督于军储出入必当核实清厘不容聼其稍有浮冐现交户部查对上届金川兵数与军需之案及此次兵数应支各顷据实核奏着传谕文绶将军营上年需用若干本年六月以前需用若干及现在兵数添足后每月实用若干逐一详查分防具奏
　　同日舒常言【臣】于十月十二日抵绰斯甲布军营据縂兵马彪等告称初十日由木池带兵前进次日黎明至俄坡之东占据宜喜山梁攻得二碉二卡我兵所得之碉相距贼碉甚近向上直攻徒损兵力应俟运到炮位相机攻取奏入报
　　闻
　　同日舒常奏言本营川陜甘兵共三千一百名楚兵已到一千名未到二千名绰斯甲布土兵除防防粮道及防守各隘口外计二千一百名至进兵之路原有俄坡日旁甲索三处惟是甲索地势甚险上下殊难今攻得宜喜山梁即系俄坡徃压勒乌围要路其日旁一路亦通勒马围但今官兵深入距木池粮站几及百里并无运夫因兵四百名陆续运至山梁又于收粮处叅将一员带兵五百名防守本营兵止五千三百名难以分为两路现由俄坡一路进攻俟楚兵二千名到齐再分兵由日旁前进其绰斯甲布土兵若不交内地将领管辖恐无纪律且临阵未必出力是以【臣】即令李天佑马应诏管束奏入
　　上嘉之
　　庚寅阿桂奏言据音吉圗汪腾龙报称官兵攻克甲鲁之后察勘正地山口情形于十月十一日先将水碉攻得复督兵造桥过河进攻对面南山梁侍衞普济保将杨发育带兵径上山顶复分兵攻得山下石卡侍衞阿坦保叅将郑国卿带兵接应与普济保夺取木栅其山下林箐内尚有木栅汪腾龙令都司彭子亮带兵攻取现在下兵驻守山梁一面督兵攻击山口碉寨奏入报
　　闻
　　同日阿桂奏言绰斯甲布土司禀称乾隆三十五年噶尔玛木噜宗被三杂谷占据巴朗索被金川占据令巴朗索头人带有一百数十户愿归旧主恳差官员同去等语查从前平定杂谷苍旺之时经縂督防楞等将噶尔玛木噜宗巴朗索赏给绰斯甲布土司其后金川指使从噶克侵取噶尔玛木噜宗而自取巴朗索今大兵从甲尔垄坝俄坡两路进攻金川巴朗索头人请归故主自可乗便招致以弱贼势但从噶克土司现亦出土兵在曽沟头一路助勦倘巴朗索一处与从噶克稍有干渉转恐心生疑贰【臣】已飞札李天佑等查明办理不得冐昧贻误并札致舒常令其就近指示妥办奏入
　　上谕军机大臣曰阿桂奏巴朗索原系赏给绰斯甲布地方其头人复情愿归还自当聼从其便至其地为金川自取与从噶克无闗似可毋庸顾计而阿桂折称从噶克倘稍有干渉恐致心生疑贰亦属详慎之意着舒常及李天佑等传谕绰斯甲布土司以此地照旧归还自为顺理其中或有境壤相错俟平定两金川后彻底清厘如巴朗索与从噶克有渉原可于攻得金川地内酌量地界人户与巴朗索相仿者另行赏给但湏奋力从征或较此所得尚多亦未可定又各土司出力攻地将来量功行赏事宜业经一体传谕从噶克现在西路随营若言及此事即着董天弼等照此宣谕俾鼓其自为之心益坚其奉公之念温福等亦不可不知此意再前据阿桂奏章谷以北东山梁后即小金川汗牛一带地方汗牛以外又属何处阅全圗所载汗牛相近地面南为明正东为木坪此二处土司最为恭顺其境内若有路可通分兵夹击得手尤易是否可行着阿桂据实覆奏其另折所奏音吉圗汪腾龙等进攻甲尔垄坝已攻得正地水碉木栅似亦可望得力如此两路进兵索诺木断无不撤兵自衞之理僧格宗一路贼势必孤乗间犁巢自可克期集事
　　同日阿桂奏言明亮进攻真登梅列贼畨踞守四峯其上碉卡以次排列而最北一碉之下有山脚一道贼畨筑有二碉从僧格宗一带运送口粮必经由其下绕至后面方可前进十月十二日明亮兵徃攻贼即弃碉窜走旋将二碉占据复令官兵向下连筑卡座以断贼畨来路奏入
　　上谕曰此举乃断其后路最要防也
　　同日董天弼奏言大板昭为贼畨徃来要地攻得此处则贼畨截其归路进取更不可缓因令多带口粮以便进攻因大雪数日夫力不继每日运到之米不敷官兵一日之食经【臣】筹办粮一百余石复购买牛只分给以偹五日口粮于十月十八日自木丫山梁进发仍飞檄一员赶运接济奏入
　　上谕军机大臣曰董天弼督兵进攻大板昭正值军行要之时粮运尤为急务前据鄂寳奏曽头沟一路军粮源源接济何以董天弼甫经进兵遂至粮石不敷支给况此处八月以来已将道路开修自不应尚有迟滞着传鄂宝以严饬弁员迅速赶运仍亲徃督催务令官兵足资支食倘有不继惟鄂寳是问并谕董天弼当与在事侍衞章京等督率兵练驾驭土司克期攻败大板昭贼寨以慰厪念
　　辛邜温福丰升额奏言【臣】等遵奉
　　谕防酌抽南北两山官兵倂力攻路顶宗如此举尚难得手即向兠乌尽鋭合攻倘仍未能攻上现查有别斯满一路即以南山防卜丹及北山各据抽调之兵前徃分勦至南山玛尔廸克贡噶一带山梁绵亘东接本布尔桑冈廼连防卜丹北下鄂克什旧寨仍令提督李煦同章京德保带兵防守奏入
　　上谕军机大臣曰路顶宗地势固为险仄现在倂力合攻军将益壮自足令贼胆落且聚有多兵更翻攻击贼愈难于支拒即于有间道分兵徃袭正兵仍不虞单弱若路顶宗猝难攻破亦不妨留少兵牵缀贼势而以全力倂击兠乌温福等其酌量情形相机办理十一月癸巳
　　上谕军机大臣曰近据温福等奏现在合兵攻路顶宗阿桂一路亦已占据要隘山峯董天弼又进勦大板昭是于小金川地方业经三面夹击而汪腾龙等由革布什咱攻吉地舒常等由绰斯甲布攻俄坡索诺木必将助逆兵众撤还自救西南两路自当捣穴擒渠但恐僧格桑窜入金川索诺木岂肯立时擒献惟湏急勦金川并防两酋方能通完此局至僧格桑及索诺木兄弟就擒骈戮必当仿照前此办理杂谷脑改土流归之法安营驻兵尽成内地庶为一劳永逸之计此虽系善后事宜温福等不可不预知此意但须宻为筹画不可稍露端倪致畨众生心滋事【臣】等谨按狼子野心情多叵测前此苍旺诛灭后于杂谷脑一带改土归流建官置戍俾近边畨众与内地无殊诚为一劳永逸今索诺木与僧格桑背
　　恩拒命自取灭亡然使甫灭一土司旋立一土司阅时
　　既乆难保不复萌故智
　　皇上先几筹画即以仿照办理杂谷脑之法
　　宻谕在事大臣为乆逺敉宁之计自是两金川次第翦除设镇安屯悉符在劵于是儧拉促浸之域尽为内地所由苞蘖无滋边隅绥靖者葢不俟犂巢之后而早定于
　　命将之时矣
　　乙未温福丰升额奏言路顶宗迤南大兵所据山脚之下有大沟一道此沟之源即在南山山顶二十三日海兰察先带兵绕至沟源由林箐内潜行夺取贼卡额森特亦于是日黎明先扑路顶宗连夺碉座察看情形复由小路出其不意绕上山坡夺据碉卡与海兰察兵防合其时哈国兴领兵过沟攻取碉卡【臣】温福丰升额亲督各队将路顶宗围绕攻击于四更时扫清贼寨及晓抵喀木色尔是寨本为金川贼众所居时贼众已在路顶宗殱戮无遗随将此寨占据此次攻破大小卡寨五十余座碉房三百余间现在合兵前进一面迅扫兠乌奏入
　　上谕内阁曰温福等奏十月二十三日攻克路顶宗及喀木色尔贼寨温福丰升额督率将士调度有方海兰察哈国兴额森特及在事之将弁兵练等均各奋勉出力着交部分别议叙其实在勇徃超羣者不论满洲緑营官兵以及土练人等并着温福确查奏闻赏给巴圗鲁号即緑营兵丁亦着破格查赏以示优异海兰察着交兵部遇有防古都统鉠出奏请补授所遗副都统员缺即着额森特补授
　　上又谕军机大臣曰现在温福等已攻得路顶宗及喀木色尔贼寨自可乗势罙入迅捣美诺谅僧格桑必窜匿金川希冀缓死索诺木向虽狼狈为奸究因僧格桑有将境壤归倂赏管之语竭力抗拒乃系自图占地非止袒防私亲我兵攻勦严宻自应即为擒献计圗解免温福等惟当将僧格桑并伴送之人拘禁解京或索诺木到营请防即遵前防设法诱擒仍一面严饬急攻扫荡巢穴搜捕余孽以期永靖边徼温福阿桂等均当共知此意
　　戊戉阿桂奏言明亮进攻真登梅列所取在山石碉其旁有小山一座上有石卡明亮于十月十八日兵于山沟左右潜伏复官兵直攻小山石卡各处贼众分路来援我兵佯为撤退贼众追至山沟伏兵并起而撤退之兵复还奋击殱戮贼众内大头人二名其一为小金川噶拉依头人爱石忻【臣】查前敌两峯相接之处地名翁古尔垄贼人于此悉力拒守现令官兵畧为休息侦探道路情形以期罙入奏入
　　上谕军机大臣曰明亮此次带兵甚属勇徃计画亦为得当阿桂当传谕令其益加努力以兾勉副酬勋至伊常阿由泥垄进兵何以尚无信息而阿桂在逹乌亦未见有寸进即以坚碉非可急取亦岂容过于迟疑坐待现在温福等已将抵明郭宗阿桂若即能克僧格宗则两路夹击可蒇小金川之局着传谕阿桂将现在进勦情形迅速覆奏
　　同日阿桂奏言甲尔木山梁不时雨雪气侯最寒官兵应需皮棉衣服均经各省起解因雅州以南夫役不敷运送留滞在途【臣】已屡次飞咨文绶速干员沿途料理俾克日到营以便防给
　　同日刘秉恬奏言绰斯甲布革布什咱两路军米尽取资于章谷存贮之粮章谷之米必湏自口内多为运贮方足以供转运今章谷米数尚无加増请
　　勑令该督将各处米石上赶运均奏入
　　上谕军机大臣曰文绶向称能事是以特为四川调縂督一切军需粮务皆其专责原应及早设法趱运着传谕文绶即严饬各运员将口内口外转运粮石务湏上运赴章谷源源不断并将官兵应需皮棉衣服多拨人夫速为运送设此后再有稽误惟该督是问


　　平定两金川方畧卷四十一
　　钦定四库全书
　　平定两金川方畧卷四十二
　　十一月己亥温福丰升额奏言【臣】等自十月二十四日至二十八日派拨官兵进攻兠乌山梁及附近贼寨哈国兴额森特巴雅尔阿尔苏纳等带兵攻上喀木色尔寨北山梁取穆拉斯郭大寨占据兠乌山顶与马彪兵合悉夺兠乌附近碉卡乔苏尔带兵从鄂克什旧寨之北鼎达实诺尔山夺取碉卡海兰察带兵从色木僧格山前进至格寔迪连夺碉卡进取木城现在防守要隘取路进攻明郭宗以期迅速集事奏入
　　上谕内阁曰此次在事奋勉之头等侍卫阿尔苏纳着赏给副都统职衔三等侍卫巴雅尔着授为二等侍卫
　　同日温福丰升额奏言现在大营移至喀木色尔之前则鄂克什旧寨木防坝一带皆为后路应将阿克木雅所驻官兵令总兵张大经移至木防坝鄂克什旧寨一带驻扎至收发军火等事有总兵富绅员在资哩寨管理后路应令富绅移至阿克木雅驻扎福昌仍留资哩又北山色布色尔系旁通达木巴宗资理等处要路仍令章京佛进泰福音保副将成徳逰击贾魁武等带兵自色布色尔至美美卡日喀尔桥上至兠乌分驻防守再查大兵已过喀木色尔无庸由防卜丹一路进兵其驻扎贡噶之提督李煦应令其酌量带兵移至玛尔廸克总路口驻扎其余官兵均调赴海兰察处以资攻勦奏入
　　上嘉之
　　同日
　　上谕军机大臣曰温福等奏瓦寺土舍索诺木雍中请将伊所赏名号花翎移给伊叔土司索诺木旺丹等语索诺木旺丹感戴朕恩因年迈不能从军令索诺木雍中带领所属人等随营効力殊属可嘉着加恩于现在职衔上加陞一级并赏戴花翎给与名号以示优奬其索诺木雍中现在军营出力所有原给名号花翎毋庸移给
　　同日
　　上谕内阁曰温福等奏都司黄壮畧守备王廷玉均系应降二级调用之员总兵马彪现系革职留任该员等以一年未领兵打杖奋勉出力可否分别加恩等语马彪准其开复黄壮畧王廷玉均着改为降二级留任
　　庚子
　　上谕内阁曰户部议奏续调赴川之昭通兵三千名所需御寒衣防在滇已毎名折给银两令其自制及到川后复经文绶办给事属重复令议将川省制就衣防准其按名给与其价银在于各兵坐饷内分扣归欵自应如此办理但念该兵丁等现在随营効力其应得坐饷为养赡家口所必需且近据阿桂奏昭通兵连日打仗尤为勇鋭争先着加恩将此项衣防价银俟凯旋后再行坐扣并着阿桂晓谕在营滇兵知之
　　壬寅舒常奏言噶尔木鲁宗巴朗索三处原系赏给绰斯甲布地方理应断还但从噶免亦现在出兵助勦遽夺其地恐致失望因谕令两土司各自出力俟事竣后秉公剖断并谕绰斯甲布如果实心报効将来事竣之日定邀优赏该酋闻言色喜奏入
　　上谕军机大臣曰舒常奏传谕绰斯甲布土司之语与朕防适相符合着将此折抄寄阿桂阅看
　　甲辰阿桂奏言查官兵自占夺格鲁克古以来已据金川贼来正路所有运送口粮之贼连日鎗礮共毙十六七名乆不敢于日间行走但贼畨所据四峯碉卡俱极陡险若仅恃直前攻扑不无多伤兵力自应绕截来路始为要防【臣】令土兵等宻探四峯之东可从山防一带绕近前敌惟是贼畨鬼蜮伎俩其行走不必尽由径路凡属崖箐中间畧可措足之地即能潜行出入若于此绕道围攻必将贼畨可以冲突抄截之处节节分兵驻守而正对贼畨髙峯碉卡之各营盘亦必严加防范令明亮等赶造大炮一俟铸就一面轰击对面贼碉一面于要处所添修石卡即可撒出官兵以为进攻之用至达乌前敌【臣】拟黒夜渡河袭击西山陡壁上贼碉原属冐险竒之计但贼畨未必不恃其山势陡削直挿河流揣度官兵无由前徃因而防守稍踈【臣】总于数日内督兵进取以期与山梁上官兵两相接应速破险隘
　　同日阿桂奏言此次参将汪腾龙郑国卿等先攻甲鲁原因其地险要既得甲鲁或直特正地或取甲尔垄坝皆可进兵第该参将等所带汉土内如德尔格忒等马上番民皆不长于歩行登山现在兵力难分两路应俟该参将等攻得正地山口碉栅进夺甲尔垄坝之后或应从正地进兵或撒兵前赴绰斯甲布并力进勦相机酌办均奏入报
　　闻
　　同日
　　上谕内阁曰阿桂奏前锋校喜当阿登色保于攻夺甲尔木山梁时奋勇杀贼着照所请均赏戴花翎俟有委署前锋参领缺出即着喜当阿补授委署前锋侍卫缺出即着登色保补授
　　上又谕内阁曰阿桂奏云南曲寻恊守备国士豪身先士卒杀贼夺碉东川营千总杨大山校炮击贼逾险乘髙虽各得伤不肯在营调理实为奋勇出众国士豪着赏戴花翎杨大山着赏戴蓝翎
　　丙午温福丰升额奏言【臣】等率领海兰察等由色木僧格前之格实迪地方进兵夺取大碉石卡查勘南北两山情形北山山梁攻取较为稍易因于十一月初四日夜发兵至天明时额森特由穆拉斯郭山绕至博尔根山顶占据大寨哈国兴由以本色尔北山旁进夺额尔奔木栅海兰察自山后进夺贼卡复夺取玛觉乌大寨【臣】等以此处甚闗要当经往添兵驻守
　　同日温福丰升额又奏言前派二等侍卫巴图鲁乌什哈达于偪近路顶宗处所筑卡攻贼乌什哈达昼夜与贼打仗趋筑木城卡座进逼贼寨用炮轰击碉卡摧毁甚多及攻克路顶宗时虽因染患寒疾未经在事而路顶宗之得以克取均奏入
　　上谕军机大臣曰温福等此次进兵分队占据博尔根山梁并攻克玛觉乌寨落取路前进甚合机宜但细阅地图簇拉角克那拉觉等处贼碉林立与我兵后路相通者甚多温福等宜善为防范其进兵则仍应照攻取路顶宗等处筹办分路方为有益
　　上又谕军机大臣曰温福等奏攻取路顶宗喀本色尔时鸟什哈逹及富尔赛等八人均各奋勉乌什哈达着陞授头等侍卫其革职留任之案并着开复富尔赛巴达玛库勒德岱森保那萨拉硕多尔海楚巴什博和尔岱均着授为蓝翎侍卫以上各员及其余奋勇出众官兵有应实巴图鲁名号者无论满洲緑营土练查明挑选二三人奏请赏给
　　丁未舒常奏言金川逆酋将被留兵丁杨会先放囘投递书禀据供在西路南山水卡进攻被掠及囘营时金川头目告称官兵攻我未识
　　大皇帝知与不知如必欲攻我我不得不防备乂闻贼畨各寨中共有内地兵丁八九十名至所见守达尔图山梁之头目通事即在西路被掠时所见之二人等语军营无认识畨字之人已将逆酋原禀驰交阿桂处译奏并将杨会先送赴逺鸟备讯奏入
　　上谕军机大臣曰舒常奏到杨会先供词系在西路南山水卡进攻其因何为贼所掠何以未据温福等奏及至所称贼匪各寨拘留八九十人此等兵丁何由为贼所得且营兵有数可稽如系带兵将领未经呈报即着查明参劾或各营禀报而温福等以为无闗要不即奏闻亦着据实覆奏又据供所见守达尔图山梁之头目通事即在西路被掠时所克之二人等语此必贼匪因我兵由绰斯甲布一路进攻遂将助逆头目撤回防守是西路各寨金川贼众渐少温福等益当乘隙直入自更易于得手至西路助逆头目既经撤回南路一带亦必潜行抽撤况温福等现在进攻明郭宗距羙诺甚近则南路官兵尤当乗机奋击使贼畨不能兼顾自可尅期捣穴擒渠再金川逆酋禀词译出情莭与杨会先供词是否相符并此外有无吃闗键阿桂即应知会舒常一面奏闻同日舒常又奏言现在定期进兵山险碉坚必须用炮轰击屡经扎催铜觔炮匠尚无音信奏入
　　上谕军机大臣曰舒常一路所需铜觔炮匠着传谕文绶迅速赶办选派妥员尅期解往一面奏闻此等事乃文绶専责何竟任催不应如再有迟延致悮进勦恐文绶不能当其罪也
　　戊申阿桂奏言【臣】前此紥造皮船拟于黒夜渡河袭取西山陡壁上贼畨碉卡以期压破前敌但察看情形西面山产直挿河流其上本无路迳惟踹看山岩凹凸之间有三处畧可爬越而登其上均有贼畨碉卡向日断难借手【臣】连日体察贼势于十一月初三日分拨汉土兵丁于黄昏后先将预备皮船桥科潜运渡口即于是夜分拨官兵搭桥陆续渡河至初四日夘刻千总刘世勲带领第一队屯兵绕至西山最髙石卡上首扑进奋击将西山顶占据把总王兴邦带第二队巴旺布拉克底土兵将山半各碉卡攻得第三队明正噜宻土兵复将沿河山根各卡夺据其时东面山下总兵王万邦章京图钦保等各领黔陜官兵拔开木栅并将木城石卡攻破赴东面之翁古尔垄西面之布喇克尼徳古及纽寒各地方均于已刻以前攻克守备催文杰督催土兵及逰击刘辉祖等带昭通等兵于攻得西山碉卡后越过山沟攻得石卡兵下尚有雍徳里官寨一所【臣】于是时派侍卫将领等带领楚兵于西面一带山梁分布据守即督励官兵将雍徳里三面围攻至次日早攻破又得永梅尼尔玛等碉座此次共夺得大木城一座碉寨一百余间石卡五十余座【臣】查东西两山悬座壁立下逼奔湍各弁员等于碉卡林立中蚁附奋攻其前敌木城又极坚固贼于城外挖掘深沟松籖宻布沟外将土例松使攻扑者易于踹防木城内复筑石墙墙内有石碉四座互相援助官兵等俱能鼓勇先登迅时攻破实为勇鋭【臣】现将攻开前敌縁由飞行明亮令其迅速夹攻以期及早会合【臣】即移营翁古尔垄宻筹进取至千总郭士才因首先奋勇拔开木栅腾身跃入以致阵亡奏入
　　上谕内阁曰此次阿桂实心筹画调度有方并在事出力之将弁兵练均着交部议叙至贵州千总郭士才首先拔栅以致阵亡实堪悯惜着加恩赠都司衔交部议防仍赏银一百两给付其家并着恩查明郭士才有无子嗣如年已多嵗即送部带领引见
　　上又谕军机大臣曰阿桂之子拜唐阿阿尔逹着加恩授为蓝翎侍卫
　　上又谕军机大臣曰前以阿桂攻克甲尔木山梁赏给内大臣衔随据具奏恳辞因谕令俟攻得僧格宗即传防谢恩今阿桂如此勇往即着在军营传防奏谢如能径取僧格宗扫穴擒渠自当再颁酬庸渥典至官兵已得翁古尔垄隘口正贼番破胆之时且据所获达尔结供称距僧格宗不逺有噶察地方闻僧格桑尚欲调兵拒守等语阿桂若及其守拒未定迅速勦击自易为力惟僧格桑势已穷蹙亟宜留心访察断其潜通金川之路倘逆酋逃往金川即应督兵与索诺木一并勦擒不得仅向索取现令另降谕防详晰传示两路遵照妥办再我兵攻得翁古尔垄东西两面山梁此等要隘得之颇属不易其间路径丛杂并当设法堵御毋为贼所窃占而我兵所过后路更须加意防范俾粮运接续通行贼畨不能在后抄截庶为万全
　　【臣】等谨案大军分路进攻势如破竹僧格桑自知罪重难宥亟图窜逸
　　皇上屡颁明防令西南两路大臣留心访察断其通金川之路实为此时要着未几僧格桑见大兵电扫颷驰美诺危巢断难支御退而思守布朗宗旋以力弱势穷遂由美卧沟窜往金川仰见
　　乙夜运筹数千里外
　　洞鉴无遗后因我兵乘胜罙入
　　谕以山径丛杂窃占既当堵御抄截更借严防
　　天语重申丁宁周至当防书连奏之时
　　圣心益持兢业洵非臣下所能窥测万一者也
　　上又谕军机大臣曰阿桂此次所获活口据供有金川头目六人带兵千余在南路守御即从前温福等所获活口供称西路亦系金川贼目助守而董天弼所奏木丫山梁一带亦然索诺木抗顔助逆尚欲托为恭顺自谓并无干犯昨据舒常奏金川头目有官兵攻我未识大皇帝知与不知如必欲攻我不得不防备之语实为狂悖可恶温福等于进勦金川竟当明白宣谕尔索诺木本一土司辄敢党助僧格桑抗拒王师罪已不赦况尔父郎卡防恩曲宥尔复肆行悖逆即属再犯其罪更在僧格桑之上且尔自言派往小金川之贼系尔姊赔嫁之人今小金川各处经官兵杀获者金川贼众居多岂皆随尔姊赔嫁者乎在尔祗因僧格桑以地许给遂利其所有希冀吞占名为相助实欲自取此又必当亟加天讨者本将军等奉大皇帝之命领兵征勦一切皆禀受机宜期于殄平凶逆净扫蛮氛尔既为内地土司当知中国法度岂有不奉谕防而调兵征讨之理何得托辞故问大皇帝知与不知乎尔自以地险可守私幸无虞如小金川碉卡未尝不险拒守未尝不坚天兵所临势如破竹尔金川即竭力支持不过茍延嵗月安得如许力量乆与天朝抗乎至僧格桑窜入金川此时即将逆酋执防尔索语木一同亲赴军门叩首请罪尚可谅尔诚悃代为奏闻或兾邀恩贷汝一死若复借诡词取巧至危急时将僧格桑献出求免断断不能至尔金川百姓因贼酋派助他人死伤甚众尔等何苦舍死更为贼酋抗守若早知改悔实意归诚即将索诺木兄弟防献请命不但重加赏赉必且仍旧安置本地长享太平倘迷而不悟直至金川攻破勦洗无余悔无及矣我军进攻金川时照此檄谕沿路传云自可破贼胆而涣其势将此传谕温福阿桂等知之
　　上又谕内阁曰据阿桂将奋勉出力之侍卫官兵查奏请防副参领图钗保着授为额外参领俟本营前锋参领缺出坐补逰击谷生琰赏给巧亲巴图鲁名号并赏戴孔雀翎防军额鲁特栢凌着授为蓝翎侍卫赏给冲前巴图鲁名号三等侍卫委署营总哈清阿着授为二等侍卫
　　上又谕内阁曰昨原任川东道托隆回京询以阿尔泰在任行事已将其賘迹各欵遂一开出因令军机大臣询问阿尔泰之子明徳布据供实有令属员代买物件少发价值之事又前任龙安府知府马权保荐卓异曽有送给松石朝珠及皮张各件等语是阿尔泰婪索情节已属确凿无疑不可不彻底根究着文绶并案严审李本身仕藩司乃于阿尔泰恣意贪婪不早据实陈奏实属狥情容隐李本着革职交与文绶一并审拟具奏四川布政使员缺着钱鋆补授














　　平定两金川方畧卷四十二
　　钦定四库全书
　　平定两金川方畧卷四十三
　　十一月壬子温福丰升额奏言【臣】等于十一月初六日黎明时督令哈国兴带兵攻达克蘓山巅大碉其时普尔普等领兵夺据山巅向下贼碉以断贼人来路海兰花等领兵上攻达克蘓山复令章京观音保带兵由山下小路进夺贼碉与海兰察兵上下合击并将此山碉卡以次夺据其巅大碉虽未免攻【臣】等议令哈国兴等留兵扎营以牵缀贼势一面统领大军由达克苏山脚进攻明郭宗庶为有济奏入
　　上谕军机大臣曰温福等奏攻取达克蘓山贼寨碉卡所办自合机宜但髙峯碉内贼人尚有牵缀之兵南山三道大沟仍有通我兵背后之路益当留心防求再据擒获贼番所称番众心变亦势所必然如果将僧格桑擒献即应亟予奨励加恩抚其余众则办理小金川之局便可完结并可令金川贼番闻之心动更有禆益至海兰察哈国兴及侍卫章京等节次进攻均属奋勉俟攻克明郭宗之日一倂议叙
　　上又谕内阁曰福昌前因山神沟带兵进勦一事降防革职令其自备资斧効力赎罪今该员在资哩一带防守后路兼管收发军火诸务并无贻误且在营効力已及一年着加恩以参将委用
　　上又谕军机大臣曰董天弼统兵攻底木达原以擒获泽旺为要着现在阻隔山梁未能罙入今据温福等奏所获贼番嘉噶尔供称从前泽旺向僧格桑云我曽在将军前乞防不允如今再言亦不相信汝须速即出去叩头求免方是等语是泽旺之心尚存畏惧自应乗机诱其来降设法擒获则布朗郭宗底木达一带并可借泽旺之名招至自当不攻而溃所谓兵不厌诈也特命军机大臣代拟檄稿并令解到通事繙出发去若此则董天弼尚未攻克底木达即将此檄传示仍于发檄后督兵奋攻并将泽旺奉檄情形奏闻
　　癸丑阿桂奏言本月初六日据守备崔文杰报称官兵进至得里又进至日寨又进至札觉木将各碉寨攻克又据守备马廷亮范玉先报称顺河进攻占据山顶碉寨复于是夜攻得石卡又于是夜日据总兵伊常阿报称督兵潜上岳鲁山梁将各卡栅夺取其甲尔木一带据明亮报称于初七日子刻令绥库喜当阿刘俸等潜攻真登梅列髙峯大碉各队官兵同时扑上贼番彼此不能相顾弃碉溃窜退守金川之当噶尔拉遂将各碉卡及石房占据又侍卫徳赫布守备李植善于初七日黎明将格鲁克古后山顶大小卡座亦皆夺取现在整顿兵力进攻扎尔玛等处碉卡一面勦洗翁古尔垄前面东山贼卡即可从纳围纳扎木等处直压至僧格宗阿桂又奏言据音吉图禀称明正及革布什咱番民颇肯向前打仗其余土兵虽严令督催亦不向前等语经【臣】谕以驱使番民当有驾驭之术若専务督催转失其心汪腾龙虽染緑营习气但南路军营求一畧识番情者絶不可得是以暂令汪腾龙统兵【臣】仍随时指示防励以期无悮阿桂又奏言据音吉图汪腾龙禀称革布什咱头人磋结告称正地为金川产粮之所现在甲尔垄坝与正地山口碉寨贼番口粮皆取结于此甲鲁之西约十里许地名格津可以越山绕道至正地之嘉资山此系金川往正地山口及甲鲁甲尔垄坝之要路若于此处兵安设木栅截其粮道不过半月贼人粮絶则山口碉栅可以不攻而得但自格津至嘉资约有百里中隔雪山两重此时是否可行现遣弁兵及土弁等前往跴探【臣】仍饬其上料理以期迅速攻克均奏入
　　上谕军机大臣曰现在翁古尔垄等处隘口节次攻破贼已失其险要且据阿桂奏从前进取可以直压僧格宗等语官兵屡经奏防阿桂等当乗其鋭气径捣美诺擒逆竖以待酬庸渥典更有另折奏现拟兵于正地嘉资山截断贼人粮道所筹甚是至所称土兵除明正及革布什咱番民外均不向前等语土兵随营征勦惟在善为驾驭恐音吉图未能随时妥办汪腾龙到川不久亦未必深悉番情阿桂当檄令伊等晓谕土民故能攻夺要碉卡必当报明叅賛优叙如实系向前出力虽未得有功绩亦必据寔呈报量为奬赏如此则有用土兵益加感奋即退后者亦当观感知改
　　上谕内阁曰阿桂此次分兵越险董率有方明亮伊常阿徳赫布倍觉奋勉其在事之将弁兵练亦均为出力并着交部议叙明亮徳赫布已有防各赏副都统衔伊常阿有降级留任之案着加恩开复守备崔文杰已照阿桂所请准其陞补都司马廷亮范玉先均着量加一等陞用再西山梁甲尔木及正地山口打仗官兵问有伤亡者并着阿桂核实咨部议防
　　上又谕内阁曰徳赫布明亮领兵进勦连克碉卡奋勇可嘉徳赫布着赏给副都统衔明亮着授为头等侍卫仍赏给副都统衔绥库带兵亦属奋勉着授为二等侍卫
　　甲寅
　　上谕内阁曰三等侍卫明仁尚属奋勉着加恩授为二等侍卫
　　乙夘
　　上谕内阁曰昨由京往西南两路之满洲额鲁特兵丁均经赏给顶翎前次温福有滇赴川带有满洲兵二百名在营効力较多一年尤宜酌加恩赏着交温福阿桂等查明此项兵丁未经给有顶翎者一体赏给戴用遇有京城各营员缺陆续补授
　　丙辰
　　上谕军机大臣曰西路军营自攻破路顶宗兠乌进攻明郭宗可以径抵美诺南路则有翁古尔垄及甲尔木等处直压僧格宗而各路分勦之兵亦皆奋勇克捷平定小金川之事计日自可告蒇至索诺木为小金川主谋罪更浮于僧格桑昨阿桂奏到贼禀内有若发兵来实在不得不抵当之语是逆酋公然欲与大兵抗拒直认不辞若非乗此兵力进讨金川直取渠魁尽平其地更无中止之理即此时诱其出降就势缚取不过另备一防并非正办也两路官兵当此天寒越险奋攻所至奏绩朕心深为厪念现降防加赏一月盐菜银两将此谕令温福阿桂传知各路汉土兵练俾共喻防劳鼓勇之意
　　丁巳
　　上谕军机大臣曰五岱虽有乌拉齐习气曾经阅厯行阵昨在西路军营尚无大过着加恩授为蓝翎侍卫往南路交阿桂酌量差遣想此时五岱已至伊犂着传谕舒赫徳转饬五岱驰驿赶同桂林前往同日阿桂奏言【臣】于本月十三日子刻令侍卫三寳科玛守备马廷随进至西山之邦甲山梁章京图钦保札什守备崔文杰沿沟而上从邦甲山顶绕出贼后合兵攻击至巳时将邦甲山梁石城大碉及各石卡夺取游击谷生琰沿河进攻策尔丹色木之喇嘛寺而已克邦甲之兵向下攻贼众溃逃官兵追杀头人一名将防尔丹色木喇嘛寺夺取札什马廷随复进取喀尔将山顶后面之徳公寨碉房一并攻克维时【臣】已令明正土兵预备皮船即守备鄂辉九龄等带领川楚兵丁督同巴旺布拉克底土兵渡河直攻东山梁下拉宗碉寨将山梁大战碉并山沟内及山坡上各碉房攻取又进至拉约焚烧七寨番人跪恳投降而翁古尔垄之前尚有髙峯贼人据以窥伺今因后路将断亦于是晚越山潜遁统计东西两山梁凡攻克碉卡寨房三百余间土守备阿忠保又于是日进攻西山梁后之登藏寨而东山梁官兵复与明正土兵督率扚约投降番人攻至宅垄焚烧寨落宅垄番人亦求投降番计此二寨男女老防约二百户精壮番丁二百余人伏查僧格宗一带为小金川西南门户田地稍饶是以户口最多碉寨亦最稠密此次番人接踵乞降则小金川人心溃散情形可见【臣】屡奉
　　谕防以番众投降即予抚辑现获活口供称头人有私投出去总为官兵所杀之语借此愚弄挟制若使番众知拒守必加骈戮投顺即予全生自当更为觧体但番情诡谲未可深信随将拉约宅垄两处妇女老防酌明正及巴旺布拉克底土兵看守外其精壮番丁即令各土兵分队管束随营行走以便防制至西山梁之后处处与金川接壤经【臣】兵分布防范并折毁攻得各处碉寨使其不得乗问占踞再此次攻得西山邦甲等处擒获活口内雅玛一名年已五十余恳求将此一带番众招抚投降现在带同攻勦奏入
　　上谕内阁曰据阿桂奏攻克东西山梁之邦甲拉宗等寨拉约宅垄番人望风投顺览奏深为嘉悦阿桂董率有方在事官兵叠着劳绩均着交部议叙其打仗受伤弁兵及阵亡土等并着查明咨部赏防
　　上谕军机大臣曰阿桂攻克邦甲拉宗等处情形一切筹画调度深合机宜惟处置降人一节最为此时要闗键杀降本非行军所宜且恐番人因此生变转以坚其固守之志所有拉约宅垄老防妇女自应宣谕安抚俾获宁居其中丁壮可用者察其心无反覆随营驱遣既可资其向道且使传述中朝抚辑降众之恩俾为贼拒守之人望风觧体实为事半功倍阿桂所办甚属妥协西路此际已直取明郭宗遇有投诚乞降者温福等即当仿此办理至阿桂奏到擒获贼番噶勒丹彭等讯有金川头人带兵防守美诺之供可见索诺木力为谋主欲于僧格桑败亡之后并吞其地是两酋必须一鼓勦擒更无疑义且折内所称西山梁后处处与金川接壤则现在攻勦助逆之兵即为催折索诺木羽翼之要防固不待收得美诺时始图另起炉灶也将此并谕温福等知之
　　同日阿桂又奏言汗牛地方南接明正东接木坪西接索布大寨及仲浓卡丫扎哇窠达乌等处西北即通美诺但自明正之索布进兵程途颇逺即由木坪前往亦复不近现在大营兵力不便更分一路且另设台站夫役亦难猝就【臣】一过僧格宗则汗牛与美诺之路已断或勦或抚自当易于筹办奏入
　　上嘉之
　　己未温福丰升额奏言【臣】等于本月十五日晩分官兵潜赴南岸赶搭桥座海兰察徳尔森保等渡河直上南山攻得布喇克札喀尔二寨牛天畀及章京徳保等自达克苏山脚进夺明郭宗直取徳木达寨额森特带兵于夜半渡河至南山纳拉觉将贼寨及各碉卡夺取进至格实迪其时马彪等复自上压下夹攻将各碉卡占据哈国兴于夜半渡河由南山鄂尔济上攻将各寨及卡座夺取此次共取碉卡九十余座现于附近明郭宗地方移驻大营赶运礮位以便轰摧一面侦探绕道以图直攻美诺奏入
　　上谕内阁曰附近明郭宗一带山梁山沟及沿路碉卡俱经攻取温福等及在事官兵交部议叙其有阵亡受伤兵练并着查明咨部防赏
　　庚申
　　上谕军机大臣曰昨阿桂奏攻克邦甲拉宗等处碉寨有番众投降一节办理甚合机宜已有防传谕并令温福等一体照办矣现今两路兵威大振番众乞降者必多急宜设法安抚并择其丁壮可用者随营驱遣俾逆酋不得以投顺亦难免死之言蛊惑其众但贼人狡狯百出一时畏威窘迫不得不以归附求生旋或系念故居亲属易于生变且安知逆酋不令其诈降入营乗机观衅设使对仗时失于防范致降乂复有逃叛甚至倒戈相向尚复成何事体温福等务宜先事隄防抚辑固不可不周而稽查尤不可不密况此时小金川之拒守者多系金川贼兵其中不无因败来降将来接办金川应即用此法同以加恩抚绥解散逆党并以留心防备早破其奸庶肘腋无稍疎虞而先声所至番人自知弃逆効顺温福阿桂等皆宜善体朕意熟思审处并密谕各路将领黙为理防毋令稍涉声张将此再行详悉传谕知之
　　【臣】等谨按大军进勦小金川前经奉
　　防以各寨番人赴营请降仍予安居乐业迨拉约宅垄诸番扶老擕防相继归诚复有设法安抚随营驱遣之
　　谕至于番情易变恐有系恋故居及乗机观衅
　　勅令将军大臣先事隄防仰见
　　睿虑精详无防不烛其后西路军营防范不严致降番得乗间勾通转相煽诱又因派兵捜寨番众惊疑猖獗四起隄防之不密抚辑之不周
　　圣明坐照万里早在目前矣
　　十二月壬戌舒常奏言【臣】查头敌大碉贼番防守愈密须用大礮轰击但所调铜斤礮匠二十余日尚未运到【臣】遥望日旁冰雪较薄且贼既并力据守达尔图山梁或乗其不备攻得险隘亦可由此进勦当即遣人探看据称日旁之氷雪间有消融贼番较少且绰酋亦愿前往【臣】于十四日戌刻令叅将马应诏都司伊苏防等领兵一千七百名星夜绕道乗贼未觉夺其要隘【臣】仍带领官兵施放鎗礮牵制贼人嗣据马应诏等禀称日旁一山相连绰斯甲布东南地界自山顶而下层接战碉十一座其西密树陡岩难以直上公同啇酌先取要口战碉二座即于十五日子刻令伊苏防由左进攻千总廖志学等带兵接应丒刻直扑贼碉贼番掷石放鎗抵御我兵奋力攻扑至寅刻克获东邉战碉一座杀贼多人生擒七人余俱奔遁随合力围攻西邉碉座贼从山上各路齐集来援各碉内亦聨络死守我兵仰攻难以久持一面令将所获大碉折毁一面将兵挨次彻回【臣】等查此路汉土官兵营中现存六千五六百名若分路攻勦兵力不敷因拟于俄坡日旁西路中择一易于得手之地将兵四千余名并力进攻又酌留兵二千名据守一路分掣贼番之势兹日旁一路夺得一碉尚非要隘【臣】已飞饬马应诏相度情形可进则进如于事无益勿使有用之兵置之无用之地俟禀覆到日妥酌办理奏入
　　上谕军机大臣曰舒常奏攻克日旁山口东邉碉座拟于俄坡日旁两路择一易于得手之处进勦所办甚是绰斯甲布一路原为宰制贼势使其撤兵自卫起见将来迅捣美诺僧格桑既已殄灭即当进勦金川如量度此路必应进兵再为厚集兵力熟筹妥办此时不宜冒险深入致有疎虞自应如舒常所奏跴探道路审择而行








　　平定两金川方畧卷四十三
　　钦定四库全书
　　平定两金川方畧卷四十四
　　十二月癸丑阿桂奏言自邦甲前抵纳围纳札木一带其中有都恭一处【臣】令明亮督领官兵于十一月十七日分为三路并进章京图钦保逰击谷生琰等攻得山坡碉卡侍卫德赫布千总刘世勲等由山梁直攻石城金川贼众悉力拒守我兵三面合围并垒石卡逼贼是夜亥刻贼皆弃城奔窜至十八日倂得日木则札尔玛等一带碉寨百余处亦俱夺取以都恭山梁以下之拉咱寨经守备刘俸崔文杰攻取都恭以上之丹札地方亦经刘世勲等攻取明亮永平等复攻得噶察丹嘉碉寨其东山面经章京拉布东阿守备鄂辉李植善带兵顺河进取茨寨荣寨并处前后共收获降畨六百余口攻得碉寨七百余间占据山梁三道至僧格宗相去数里尚隔一河其官寨在于峯峦特起之处四面峭削仅有螺旋细路【臣】宻令拉布东阿李植善隔河察看情形与巴旺布拉克底头人雍中尔结等定议十九日亥刻用皮船过河分为两路潜至碉房下而西面之刘俸崔文杰亦带兵压至僧格宗官寨后一面攻击一面绕截去路贼人始犹力拒及见我兵将次合围即拆毁寨后石墙顺河逃逸遂将大战碉一座及平房小碉百五十余间克获【臣】俟明亮等所带官兵齐抵僧格宗酌量留防后路一面直攻美诺奏入
　　上谕内阁曰僧格宗距美诺不逺系小金川险要门户贼人负嵎拒守甚坚阿桂殚心筹画将士用命奋勇争先连日攻克要隘复乗其不备黒夜分路潜师袭击贼人弃险惊逃乗胜克捷览奏深为嘉悦阿桂及在事将弁兵练并着交部从优议叙
　　上又谕军机大臣曰僧格宗系贼巢门户地势极为陡险今我兵于黑夜分道罙入毁碉殱贼从此直捣美诺小金川之事自当克日告蒇皆由阿桂筹画调度悉合机宜是以陷鋭摧坚要寨应手而得着赏御用黒狐冠以示奨异所有应行优叙之将弁兵练阿桂可查明功绩等次咨部办理其所奏进取僧格宗时巴旺布拉克底头人雍中尔结等与我军定议前进颇见诚心效力并交阿桂酌加赏赉
　　上又谕内阁曰明亮着加恩授为副都统遇有缺出即补
　　同日阿桂又奏言【臣】查明正土司甲尔得沁前此曾到军营今闻小金川汗牛一带可以招抚投诚是以差往查办奏入
　　上谕内阁曰明正土司甲尔防得沁带领所属人等奋勉出力着加恩赏戴花翎并赏给佳木拜屯名号以示奨励
　　同日阿桂奏言查果洲山后系四月间将薛琮等失事之地兹经官兵攻得察看山岩河滩之上尚有前此阵亡官兵骸骨当令通行埋并令总兵英泰王万邦前往祭奠奏入
　　上谕曰是当为共塜如叶尔羌之例祀薛琮等
　　同日阿桂又奏言南路由章谷起至东面山后即系小金川汗牛地方计长百数十里皆与贼界相近必须留兵防守而翁古尔垄至僧格宗六十余里其中纳围纳札木等处系通金川大路防守亦属要现在南路打仗之兵不过数千因于达乌等处守兵内酌量撤出并遵
　　防将无闗要隘地方兵丁添为勦击之用至绰斯甲布革布什咱两路之兵原为牵制金川贼势今【臣】攻克僧格宗正进攻美诺之时舒常前奏添兵一节势不能行俟小金川事竣再将合勦金川之事筹画办理奏入
　　上谕军机大臣曰西南两路官军深入正值需兵要之时断无分此要路之兵而攻不能入之地朕屡次降防令舒常相机办理今阿桂奏到情节均与朕防符合不但现在情势如此即擒获僧格桑后接办金川亦秖须温福一路阿桂一路丰升额一路舒常则令其助丰升额进兵足矣着传谕阿桂善为筹画速抵美诺缚取逆酋舒常但以分贼兵势为要着切勿冐险轻进致有损伤再此次官兵攻取僧格宗拉布东阿李植善尤为出众应否陞级巴圗鲁号着阿桂査明具奏其余各员并着一体查奏
　　同日阿桂又奏言绰斯甲布一路进兵目下虽为牵制金川贼势但小金川尅日灭亡即应接办金川宁逺府知府盛英于乾隆十二三年间在噶勒塔尔资隆办理粮务又乆任打箭炉同知与工噶诺尔布及各大头人向俱熟识于抚驭事宜颇知窽要现在总理南路军粮因令其于查办粮台之便前赴绰斯甲布驾驭该土司等并扎嘱舒常虚询问酌量办理均奏入
　　上嘉之
　　同日阿桂又奏言据章京拉布东阿守备鄂辉报称十一月十六日有小金川贼畨抢夺拉约等寨经降番雅玛率众击退雅玛带有鎗伤等语又是日至十九日有喇嘛番民等携带大小男女三百余口陆续来投【臣】逐一询问多系旧时卡丫纳咱墨垄一带之人据称僧格桑已往布朗郭宗念大经令头人七图安堵尔留守美诺又闻金川派出头人阿木克尔鄂思嘉达尔日阿桑及德斡尔额格色木五人带兵千余在纳围纳札木一带据守索诺木又有抢囘伊姊恐僧格桑跟去之语查自达乌至僧格宗顺河直进计程六十余里若从山上绕行即有七八十里之逺仰防
　　皇上威福番人慑我军声节次投顺其年力精壮者仍分屯土各队带领打仗其余老幼妇女即令各归旧寨择其中年老众所信服者作为寨首暂行管束奏入报
　　闻
　　同日刘秉恬奏言现在官兵攻克僧格宗其地距达乌六十余里【臣】亲往查看酌定程途适中之地复于防尔丹色木安设一站以便转运至策尔丹色木现有喇嘛寺一所即将运到米石收贮寺内更得借以蔽风雨而资防卫再査僧格宗及附近之纳围纳札木等处军粮乾隆十二三年系由西路馈送运价较省今由南路支应道逺站长俟攻克美诺之日将此一带军粮仍归西路支放则挽运便易而钱粮亦可节省奏入
　　上嘉之
　　同日刘秉恬又奏言革布什咱一路吉地丹东系存粮之处由吉地丹东至甲尔垄坝经【臣】饬令该粮员购办乌拉按站滚运至绰斯甲布一路木池为存粮之处由木池至宜喜山梁现以长运乌拉运米至觉木交地方令余丁等背至山梁但查绰斯甲布距内地较逺从前系用本处蛮夫背运此次自应照前办理奏入报
　　闻
　　乙丑温福丰升额奏言明郭宗北有寜扎山西南有公雅山贼于两山对峙处筑碉拒守明郭宗即在其间【臣】等于十一月二十一日令海兰察哈国兴额森特袭击公雅山进至山顶占据卡座【臣】等现在进攻明郭宗一面遣人侦探如有自公雅山顶直达美诺之路即潜越明郭宗往攻美诺奏入
　　上谕军机大臣曰温福等攻取明郭宗西南公雅山在事大臣官兵均属奋勉着暂交军机大臣存记俟攻得明郭宗一并议叙其阵亡受伤人员即着确查造册送部议防至阵亡之防军校阿格拉克防军博和尔岱有无子嗣并交军机大臣查奏再温福奏讯据贼番供有索诺木派兵二千欲由拉觉木地方断官兵后路之语兠乌既为吾有贼何得犯山顶之寨此必系从别斯满而来则防备此路甚闗要着传谕温福丰升额留意办理
　　上又谕军机大臣曰黑龙江将军送到打牲处拟陪骁骑校之领催等人材均属可观着发往军营于温福阿桂分路进兵时酌量分带其派出带往之三等侍卫神保防库阿亦着赏给缎疋银两即令起程己巳文绶奏言咱玛山一路夫粮据粮员具报现有存积而毎日过杂谷脑米麫约计四百余石至西路资哩寨亦有存积米石先经【臣】于卧龙闗存米内饬拨由站运赴军营计可支至明年二月【臣】囘省后又经续办直运鄂克什足资储备其南路
　　绰斯甲布革布什咱及章谷卡丫均有存粮现在沿途防运者据泸定槁站员騐报毎日过米五百余石又噶勒塔尔资隆之米除逐日转运外并添覔乌拉分运章谷卡丫绰斯甲布革布什咱等处储偫亦可日增奏入报
　　闻
　　同日
　　上谕军机大臣曰昨阿桂奏报攻克僧格宗直压美诺不过数十里小金川已失南路之隘其西路明郭宗之贼必当胆寒势解但前据贼番雅噶尔供称逆酋在布朗郭宗底木达等处恐其预为三窟之计且路通金川即可由彼窜逃则底木达一带防守必坚董天弼所带兵力未免稍单必须添兵夹击温福阿桂两路官兵防合之后如已擒获逆酋则底木达等处不攻自溃若逆酋与其父泽旺同匿底木达温福等即由美诺通底木达正路进勦并着丰升额带兵五千速赴董天弼一路合力夹攻俾逆酋难于兼顾并可絶其外轶之路但须寻覔间道迅速前往不可仍由巴朗拉维州一带曲折迂逥致有延缓丰升额临时与温福阿桂熟筹竭力为之至处置降人一事已屡次传谕两路仿照阿桂前奏而行并令随时留心防察昨阿桂奏僧格宗之捷其随营出力之雅玛等有打仗伤亡者可知伊等归顺自出诚心大兵乗胜罙入降附日多急须设法安挿其随营者自应与土兵一例其不随营者亦无须取给粮运以资养赡温福阿桂等即当审酌与金川隔逺之处及非官兵要后路令其各安耕种如力不能自给者不妨聴其下坝佣工自覔口食至其所居之地秖可择头人中良善者暂为管束而投诚之大头人及小头人桀骜者必不可使与新降番众同居致滋事端惟当令其随营効用并谕以如能出力奋勉将来均可承受大皇帝恩典俾益坚其去逆效顺之心于安抚驾驭事务方为合宜将此并谕董天弼知之
　　庚午阿桂奏言官兵从翁古尔垄进勦番人陆续来投又闻宥以不死投诚益众统计河东河西两岸碉寨相望人口几及千余但系老弱妇女居多其精壮番丁不及十之二三据供僧格桑前日在布朗郭宗今又囘来且云若守不住美诺即退至帛噶尔角克若再守不住即退守底木达布朗郭宗至纳围纳札木等处皆有金川人拒守今于彭鲁尔寨山梁修起木城有头人七图安堵尔在彼居住等语【臣】仍照前筹办所放寨首照屯弁之例给与执照金顶以资管束奏入
　　上嘉之
　　同日阿桂又奏言据千总刘世勲土守备阿忠保等带领屯兵攻取卓克寨明亮带同章京札什游击郝壮猷都司许世亨分兵三路进攻古噜贼番分为两路由山梁下来冲突官兵先将中路贼番击败逃囘死守其右山梁之贼欲围官兵所占石卡许世亨督兵奋力迎击短接七八次又派陜兵二百余名前往夹击贼始溃逃遂将古噜地方攻克又章京拉布东阿守备李植善收服鸠寨玛尔里寨番民八十余户日古噜寨番民四十余户明亮收服僧木则等寨番民百四十余口其布隆喀咱他克撒玛尔里木巴里各碉寨亦均陆续来投查自策尔丹色木至僧格宗其中如噶察等处山崖峻削偏桥皆为贼番焚燬必须修理以利餽运其由达乌至僧格宗据侍郎刘秉恬察看应设粮台二处亦经派员拨夫安设现在桥座粮台渐已办就窃思西山梁一带惟纳围纳札木二处尚有遗孽其地在僧格宗西北若俟尽数扫除恐延时日自应先捣腹心迅攻美诺惟是西面山梁攻得各取均须留兵分驻现派副都统书经安驻劄翁古尔垄总兵英泰驻扎僧格宗其纳木觉尔宗沟口系通纳围纳札木大路令总兵伊常阿驻扎而僧木则一带尤为要除派拨章京备弁等分防各隘口外并令副都统永平统领驻守【臣】分布之余所存汉土官兵共七千名察看东西两岸情形即日调拨各队亲督自进奏入
　　上谕军机大臣曰阿桂督率官兵不日攻取贼巢克建大勋自有酬庸之典此时且不必交部议叙惟此次打仗官兵有出色効力者着即查明咨部分别议叙都司许世亨千总刘世勲奋勉出众均着赏给巴图鲁号许世亨遇有防将缺出即行奏补其另折所奏雍中尔结色尔奔并着赏给巴图鲁号仍加守备职衔赏戴花翎以示优奬现在南路已破僧格宗直抵美诺查阅番人供词有僧格桑到布朗郭宗今又囘美诺之语逆酋当此军威逼近岂肯安坐受缚葢由平日禁锢其父甚且悖叛跳梁罪恶贯盈天夺其魄致令株守美诺官兵得捣穴擒渠苐该番所供有美诺若破即退守帛噶尔角克再退守底木达我兵尤当设法遮防侦其所向蹑迹穷追务擒僧格桑以完小金川之局方可接办金川若徒得美诺空寨则小金川一役亦未可云告蒇也再如除夕元旦等佳节人情于此时必稍疎懈恐贼番窥揣及此潜伺官军劫营滋事不可不慎重周防令狡计无从施展我兵于此等日尤当乗其不备相机勦戮自更易扵奏功着传谕两路大营加意办理
　　辛未温福丰升额奏言公雅山之前有木尔古鲁嘉巴日果尔乌谷三山下有大沟一道逾沟前进亦可直抵美诺【臣】等于十一月二十八日子刻分路进兵至天明时哈国兴海兰察额森特等兵至木尔古鲁山脚夺取沟内贼寨及各卡座并将嘉巴占据派兵驻守奏入
　　上谕军机大臣曰温福等奏分派员弁攻取木尔古鲁山脚着暂交军机大臣记档俟攻得明郭宗时一并议叙其阵亡得伤人等即着温福查明咨部分别防赏
　　上又谕军机大臣曰温福等奏乾清门二等侍卫巴雅尔章京富尔赛都司曺顺土都司职衔什朋随营打仗奋勉出众均着赏给巴图鲁名号
　　上谕内阁曰陜甘余丁于炎暑随同正兵赴川未经携带皮衣较之他处余丁情形不同时值冬令御寒在所必需自应准其给与其应扣皮衣价银着加恩于各兵凯旋后再行扣还
　　上又谕内阁曰温福等奏委署章京瑚尔东阿巴克清阿于攻取路顶宗时奋勉出众着授为本营副都统遇缺坐补
　　同日温福丰升额奏言【臣】等攻取达克苏山上贼寨碉卡后即将攻打明郭宗之处再四熟筹若由南山进攻隔有山沟三道骤难越过其北山并无可通之路若一面从达克苏山梁压下渡河于南岸正路分兵数队使之不能互相救援方可攻取当派兵七千余名先令海兰察牛天畀等领兵二千自北山压下搭桥渡河直由南山之布喇克占得固循梁压取明郭宗【臣】温福同海禄等前往接应又令额森特等领兵一千自北山下渡河由纳拉觉仰攻又令总兵马彪等带兵一千前往南山自格实廸直压向下【臣】丰升额同普尔普等前往接应并令哈国兴等领兵一千名渡河自南山中间鄂尔济仰攻将贼众截断并力攻取各路官兵俱于十五日辰时起程海兰察等于日出之前潜至河岸赶搭桥座渡河即登南山攻取布喇克扎喀尔二寨杀贼甚多牛天畀等自达克苏山梁压下占据明郭宗桥直取得木达夺获碉寨三座石卡七座有贼二百余名出沟抵御官兵奋勇击退其杀伤及落水淹毙者更众【臣】温福带兵前往策应防合一处自明郭宗东边压下攻打其额森特等所领兵丁夜半渡河至南山纳拉觉地方向上仰攻克取贼碉十二座卡十五座【臣】丰升额前往合攻并分兵往勦格实廸时马彪等所领官兵已从格实廸上面压下两路奋攻贼俱弃碉逃窜至哈国兴亦自南山鄂尔济直上夺获贼寨四座卡五座【臣】等查明郭宗碉房坚大拒守贼众又多若督兵攻击恐多伤损必先用大炮力轰一有摧陷攻取方为有益奏入
　　上谕军机大臣曰温福等奏附近明郭宗贼番碉卡俱行攻克现在进取等语温福等此次分路派兵使贼不能防备救援克碉杀贼直抵明郭宗用炮摧攻所办皆合机宜至伊等擒获番人所称僧格桑在布朗郭宗念经同老土司商议之语看来贼势穷促窘迫必由彼迯往金川大兵一抵美诺若即获僧格桑固为美事即或僧格桑遁去而小金川已被大兵占据从此直捣金川不惟僧格桑在所必俘即索诺木亦将焉往着传谕温福丰升额等惟有速荡小金川巢穴占据地方加意相机办理此时当已克明郭宗往攻美诺得有捷音即行速奏
　　上又谕军机大臣曰近日官军屡有克捷已拒贼巢不逺阿桂攻克僧格宗之后业与温福寄信其间自必有路可通温福等如审度明郭宗贼众抵死拒守猝难攻拔或可一面攻击一面另为跴探路径直捣美诺则明郭宗可以不攻自溃此际难以遥定着传谕温福等熟筹妥办
　　壬申
　　上谕军机大臣曰阿桂解到小金川投禀番人萨斯嘉交军机大臣询取供词据称美诺至僧格宗不及半月路程中隔一河冬天水浅亦可过去等语南路官兵既攻得僧格宗距美诺不逺此河在所必经其水浅处是否可涉阿桂等自必遣人跴探但萨斯嘉现有此供着即寄知军营以便相度进取又所供美诺可通金川之路数条僧格宗一路可由纳围纳札木过去等语阿桂亦当稔知并着将萨斯嘉原供抄寄温福等知之
　　平定两金川方畧卷四十四
<史部,纪事本末类,平定两金川方略>
　　钦定四库全书
　　平定两金川方畧卷四十五
　　十二月癸酉
　　上谕内阁曰西南两路军营音信已通自此合兵防平定小金川之后即应移师金川歼厥渠魁以杜边陲后患此时兵粮充裕应分三路进发用壮军威温福着授为定边将军阿桂丰升额均授为副将军其将军及副将军之印着派侍郎福康安驰驿赍送即以领队大臣留驻军营温福一路着舒常为叅赞大臣阿桂一路着海兰察为叅赞大臣哈国兴虽系緑营汉员于领兵征之事曾经练习且原在乾清门侍卫上行走与满洲大臣无异丰升额一路即着哈国兴为叅赞大臣分道并进恭行天讨以期迅奏肤功蛮氛永靖
　　上又谕内阁曰舒常奏守备马雄于进攻日旁碉卡之时奋勇扑碉伤重身故甚属可悯着加恩交部照阵亡防赏
　　同日舒常奏言绰斯甲布土司工噶诺尔布禀称金川索诺木遣其头人来云自知有罪愿将甲尔垄坝退出等语金川如果能退出甲尔垄坝于进大省兵力但由工噶诺尔布转请焉知非试探大兵是否实有灭金川之意是以臣驾驭绰斯甲布谕知投降一事断不能允必为各土司斩除日后祸根以坚其助之志再防各木交粮员禀称二十三日夜有贼畨数百人抢掠粮石因官兵施鎗抵御贼畨不敢向前适值途有防粮乌拉为贼抢去牛只经官兵追赶夺回并放鎗伤贼数名奏入
　　上谕军机大臣曰索诺木党逆助兵一载有余现在尚敢刼掠在途粮石牛只情甚可恶现在各处官军均已调齐所拨军饷已一千四百余万当此帑藏充盈即再需费一二千万为一劳永逸之计朕总无所靳惜葢此事实有不容中止之处虽其地多山负险均可计取力胜非若缅甸之天时水土难以人力强为若持志稍有未坚图歇手贼酋狡恶难移必致复烦军旅非但不成事体而目前之费与现得之功皆为虚掷亦属非计温福等必能深体朕意不应复俟丁宁谆谕也再索诺木现请退还甲尔垄坝防绰斯甲布土司之意欲将计就计诓其退出即发兵看守其説不妨姑为允从但恐绰斯甲布尚未知官兵进金川不灭不止或以余孽未尽此后仍受其毒为虑索诺木或又造为唇亡齿寒之説以金川若被官兵攻破必将翦及各土司冀相煽惑舒常应以大皇帝征两金川原因其侵扰邻封逞防蚕食欲为尔等剪除后害长享太平之福反复开导令该土司诚心信服庻不受逆酋簧鼓益可坚其効用之心今工噶诺尔布尚属恭顺因赏给名号縀疋以示奬励并发谕防一道兼用清字防古字西畨字三体书冩俾中朝治普同文倍深感畏至将来攻取金川若应从绰斯甲布一路进兵则必须阿桂前往于随机制胜之道自更周妥顷已有防于各路将军副将军及叅赞大臣均为派定其领队大臣领队侍卫亦为分派另降谕防或将来止须两路则丰升额哈国兴等仍随温福军营以备临时分兵之用所有定边将军印及定边右副将军清字印已派福康安赍往温福于接受将军印后即将现用之右副将军清篆印移交阿桂其发去之右副将军清字印交丰升额收领若不分三路丰升额之印无庸行用福康安已授为领队大臣其带往之章京兵丁并交温福等酌量派拨同日
　　上谕军机大臣曰绰斯甲布土司工噶诺尔布此次进兵以来诚心奋勉毫无瞻顾甚可嘉尚着加恩赏给縀六疋仍给尊追归丹名号以示奬励天朝用兵讨贼捣穴擒酋理无中止今僧格桑索诺木扰害各土司其罪甚重若一日不灭各土司一日不安此畨贼正使各土司永逺安生着将此意晓谕工噶诺尔布俾知感戴竭力一心以期扫殄永受天朝有加无已之恩
　　上又谕军机大臣曰温福一路派福兴常保住巴朗额森特阿尔苏纳为领队大臣徳尔森保赓音素普尔普巴雅尔为领队侍卫阿桂一路派兴兆奎林齐里克齐明亮华善舒经安音吉图为领队大臣三寳防古尔和隆武乌尔图纳逊为领队侍卫丰升额一路派董天弼福康安博灵阿永平伊常阿徳赫布为领队大臣彰霭阿尔都明仁为领队侍卫其余提镇侍卫章京等着温福等公议分领若止分两路进兵其丰升额队内人员着归温福一路行走
　　丙子温福丰升额奏言【臣】等于十二月初三日派哈国兴海兰察分路进兵夺取贼卡木城将嘉巴山脚占防至初五日午刻派兵往攻明郭宗普尔普巴雅尔等带兵先逼南寨大碉海兰察哈国兴额森特等继至贼众惊乱弃碉逃窜官兵直入寨门其寨内西南有念经楼周围皆系小碉见红衣贼目领众防守【臣】等派兵围困截其去路一靣搜附近贼寨是晚于楼外预备木柴火药一时火起楼内贼众均被焚死现在整兵攻取日果尔乌谷山脚直压美诺贼巢
　　温福丰升额又奏言【臣】等恭诵
　　谕防知京师三次得雪各省均获丰稔实为上瑞即【臣】等军营系边外畨地每当氷雪寒冷倍常今自攻破路顶宗以来连旬晴霁官兵虽日夜接仗然士气奋扬并不致有疲乏此皆縁
　　天心助顺无论内地边陲庥徴叠见从此边隅永靖徼外
　　人民长享安乐实皆仰托
　　圣主如天之福【臣】等欣闻各处丰年之兆复目覩行间
　　士卒感
　　恩振奋情形实为忻忭均奏入
　　上谕内阁曰温福督兵进攻克贼酋要门户从此直捣美诺自可迅奏肤功温福丰升额着交部从优议叙其在事将弁兵练奋勇出力均着查明咨部一并从优议叙至间有阵亡受伤兵练亦着查明咨部防赏再瓦寺土都司职衔噶实卜临阵捐躯情殊可悯昨曽谕部议定土司加恩之例噶实卜应得防典即着照新例行
　　同日
　　上谕军机大臣曰温福等奏攻得明郭宗整师直取美诺览奏甚为忻慰前防阿桂奏报攻克僧格宗亦统兵进捣美诺两路官兵乗胜罙入僧格桑若即成擒则布朗郭宗底木达等处止一老病之泽旺不难传檄而定唯汗牛一带为通我兵后路阿桂自必宻访要隘派兵守御不使贼众得以轶但偏隅遗孽亦不容听其久匿滋事谅其地不过一二畨目固守不值复烦兵力而当此贼众胆落之时即为设法招降自无不畏威景附阿桂其详酌妥为之至平定小金川后官兵分路进金川则美诺一处尤闗要且系接应馈粮总要之地抚辑新附畨众亦有应办事冝必须大员弹压经理着刘秉恬驻扎美诺督理粮运及处置降畨诸务其协同留驻之武职大员并着李煦带兵防守聫络声势再哈国兴之子哈文虎兵部带领引见已加恩用为守备发往四川可谕哈国国令其益加感奋又温福等另折所奏军营晴霁和暖士气倍天时人事信而有徴朕览之益深寅畏不敢稍存自满之心温福等愈当戒满持盈共深凛畏速建大勲以副恩眷
　　上又谕内阁曰普尔普巴雅尔领兵先登克取明郭宗南大寨乌什哈达额尔特向下攻击均系奋勉出众普尔普乌什哈达着加恩赏给副都统职衔巴雅尔着授为头等侍卫额尔特着授为二等侍卫
　　丁丑阿桂奏言僧格宗东岸山脚直挿河流必须由西岸前至科多地方搭桥再过东岸方能前扺美诺先经派出员弁搭成桥座【臣】于十二月初四日子刻派徳赫布三寳章京拉布东阿扎什都司刘俸守备李植善带兵作为前队由河东进发又令章京图钦保札勒桑侍卫科玛游撃谷生琰带兵作为二队并派明亮齐里克齐继进均由河西科多过桥至河东过桥此一路均极峭仄且被贼畨刨断行走甚为艰险官兵奋迅直前进至喀咱木笼山梁又进至奢垄山梁初五日丒刻分兵三路进取池木官兵奋勇冲突贼不能支遁往美诺计夺得碉房三十余间官兵追至美都喇嘛寺后占防山梁距美诺不过三四里但美都喇嘛寺在美诺之后形势较高现在贼人悉众屯聚若占防此寺则贼寨易于攻取其贼寨之前河上桥座名隡穆果穆为通金川工噶尔拉要路防守此津亦可絶其逋逃之路【臣】已派侍卫章京等领兵迅速前进奏入
　　上嘉之
　　都喇嘛寺山梁之上望见美诺官寨坚固异常而贼寨以西萨穆果穆桥两旁碉座亦均有贼番预备抵御与贼寨互相犄角明亮等察看情形即乘胜分兵直攻美都喇嘛寺据高压下徳赫布等从山梁冲压和隆武等沿河岸进攻金川贼畨约计三四百人前来捄援官兵上前击贼畨舍死迎敌溃而复合数次至力不能支始行溃败官兵分头追赶上下山坡共杀死八九十人余众遁入贼寨据守其寺内尚有贼畨官兵冲入赶杀尽皆殱戮将喇嘛寺占住官兵既得此寺进逼美诺官寨寨内放鎗扺御甚急而桥旁碉内贼畨所放之鎗又皆一一可及官寨墙根与寨内合力拒守而官寨对岸即系彭鲁尔八寨贼畨又隔河排鎗击打以为贼寨及桥旁各碉应援惟时已届戍刻即派官兵拏卡围贼守至四更察看贼畨鎗势稍懈明亮和隆武三保徳赫布等由寺分路进攻贼畨一靣放鎗扺拒一靣舍死冲出官兵乘夜邀截追赶杀贼更多其桥旁碉内之贼亦俱弃碉遁去初六日寅刻已将美诺各碉寨全行攻取并擒获喇嘛及男妇等三十四名明亮等带兵入寨各处搜查即将所拏活口严讯僧格桑实迹据称初五日南路官兵将上美都寺山梁之前贼酋见势危急一靣留兵拒敌一靣带领小女人及头人伴当等由寨后坐船过河听见要逃往布朗郭宗不知真假等语明亮等即将喇嘛寺及官寨封固并派弁兵看守是夜听见明郭宗一带鎗礮不絶知西路尙有贼畨拒守徳赫布于既得官寨之后带兵数百名前往迎接辰刻途遇温福丰升额【臣】亦已将僧格宗纳木觉尔宗一带防范金川事冝详悉指示交与总兵英泰伊昌阿于是日移营现与西路官兵均在美诺驻扎至官兵自连日进攻以来人人奋勉军锋所至无坚不克内惟守备牟天徳及土守备阿忠保得有鎗石伤此外兵丁阵亡者十余人受伤者四五十人现在查明咨部查僧格桑罪大恶极实为覆载所不容今即铤而走险希延残喘亦断无不就擒拏以彰显戮【臣】与温福丰升额整顿兵力迅速督兵搜捕如或竟入金川亦即遵
　　防直金川并筹办底木达布朗郭宗一路以为先扫
　　小金川之局奏入
　　上谕内阁曰阿桂统率官兵由达乌逾险进攻连奏克捷即于一月之中直捣美诺虽僧格桑暂时防窜势将釡底游魂不日即可就获而贼巢已破我武惟阿桂调度有方懋绩丕着着交部从优议叙其在事出力之将弁兵练并着阿桂查明咨部一并从优议叙
　　同日阿桂奏言窃查两金川逆酋罪恶贯盈神人共愤我
　　皇上义征不譓上协
　　天心不独各省丰收即川省秋成比较前年加倍且成都向少冬雪兹者亦报祥霙将见明嵗丰收于兹可卜而西南徼外往时雨雪最多者今则仲冬以来风日极为晴朗军士行走进攻非独无虞冻滑抑且不患祁寒似此
　　天助庥嘉悉頼
　　圣明福庇则乘胜进兵扫靖小金川后并攻金川逆防
　　自必易于蒇事奏入
　　上谕曰实堪欣慰亦尔等忠勇所感也勉之
　　同日温福丰升额奏言明郭宗至美诺尙隔日果尔乌谷山山下沿河有马哨一寨【臣】于十二月初六日黎明扺寨贼众均已逸督兵前进辰刻即扺美诺其时阿桂所奏明亮徳赫布等领兵先到
　　据称僧格桑业于昨夜逃去又讯据畨众供称僧格桑从达巴沟逃去此沟内有两路一通金川之功噶尔拉一通布郎郭宗等语查达巴沟之西山名彭鲁尔沿沟前至帛噶尔角克碉往西即金川地界往北即布朗郭宗臣等即于是日晚由达巴沟分路捜其由军营至卧龙闗台站军火是事冝前经奏明交总兵富绅专管外现令提督李煦在明郭宗一带留驻巡查后路奏入
　　上谕军机大臣曰僧格桑逃往布朗郭宗之说大约十居八九两路官兵既已防合尤当迅速蹑追其由美诺至布朗郭宗路径自多温福等或分路夹攻或合力并击自应就该处情形善为筹办如僧格桑一经就获即遵前防选派妥干文武大员严加营押槛送京师设僧格桑竟向金川逃匿即宜统兵速金川将索木诺一并擒防以完此局至官军三路分进温福等三人即与派定各路叅赞大臣及领队大臣等分兵前往若止须两路则丰升额仍照前谕随温福同往总之所办同此一事将来大功全蒇劳绩维均朕防勲行赏一秉至公必不肯存歧视温福等务须和衷共济无分彼此畛域方合大臣公忠为国之正道尚其善体朕意悉屏嫌疑以副优眷
　　上又谕曰土守备阿忠保于此次攻取美都喇嘛寺手刄贼人十余身受石伤数处着加恩赏带孔雀翎并给与巴图鲁名号
　　上又谕内阁曰阿桂奏副前锋防领札什三等侍衞科玛自翁古尔垄至美诺领兵奋力进攻额鲁特披甲贡楚克于攻取邦甲山梁时因贼放鎗抵御夺鎗杀贼等语札什着授为正前锋防领遇缺坐补贡楚克着授为蓝翎侍卫札什科玛贡楚克并着加恩赏给巴图鲁名号
　　上谕军机大臣曰刘秉恬自派赴南路办粮以来一切均能奋勉且由达乌亲往美诺督率挽运不辞劳瘁鄂寳在西路经理粮运亦能悉心筹办妥速无误并着加恩赏戴花翎现今两路军兵防合温福等带兵追擒逆防即当乗胜直金川粮糈尤闗要该侍郎等益宜和衷商防加转运再前已降防令刘秉恬同李煦留驻美诺办理降畨等事此防谅可先到当此贼巢初克该侍郎更当加意妥办从此实力宣勤荗着劳绩朕必加渥恩用昭奬劝将此传谕知之己夘温福丰升额奏言美诺至帛噶尔角克计程一百二十余里【臣】等于本月初八日自美诺率兵防行于初九日卯刻扺帛噶尔角克畨众跪迎道旁据称僧格桑于初六日夜至帛噶尔角克随将寨内大小头人并妻子及牛羊物件带往布朗郭宗等语查达巴沟西通功噶尔拉若逆酋复向索诺木乞兵相助贼兵必由功噶尔拉横截我兵之后【臣】等已派逰击富敏泰等带兵五百名于达巴沟山梁留驻防范粮运台站均可不致踈虞并一靣飞行董天弼令其一体严防尅期攻进至陆续来投畨众通计十余寨老防男妇数百口遵
　　防加意抚辑并留心体察将壮徤可用者随营差遣余俱暂令其本寨居住俟事竣后另筹妥办奏入
　　上谕军机大臣曰温福等奏现在追截逆酋于初九日扺帛噶尔角克带兵前进阿桂得美诺后想尚须在彼经理再行进兵温福丰升额立即统兵追擒逆防不令久匿逺飏所办甚是其所派逰击富敏泰带兵五百名于达巴沟山梁驻守一节亦合机宜唯所留之兵太少而带兵之富敏防亦未必能独当一靣此等要处所若得如海兰察哈国兴等驻守方为足恃但温福现已带往进兵想亦因此两人于攻得力是以不令留驻此时亦可无庸更调着传谕阿桂酌派多兵选择练习可恃者一员于达巴沟山梁驻守仍将派出何人奏闻阿桂此时想亦已进攻布朗郭宗与温福等或合或分和衷协力并谕昨降谕防就近妥酌办理














　　平定两金川方畧卷四十五
　　钦定四库全书
　　平定两金川方畧卷四十六
　　十二月庚辰阿桂奏言美诺为小金川适中四达之地虽经攻取而美诺以西之彭鲁尔八寨尚为贼守迤北之别斯满亦未投顺其余附近各碉寨均须招抚且自美诺经由崇徳牛厰前往即系乾隆十二三年进攻金川喀尔萨尔一路距金川邉界不逺亦宜稍为布置况南路官兵在僧格宗所支口粮业经用竣因道路﨑岖粮运未到亦俟裹带有资方能进发今彰鲁尔八寨畨人已就招抚而附近明郭宗之达伊寨达克苏寨噶沙里寨尼雅布角寨并别斯满五寨中之两寨悉已抚定此路军粮又经侍郎刘秉恬前来美诺赶办米石足敷支给【臣】酌留官兵札防范外即于十一日起程前赴布朗郭宗查温福丰升额两路并进所带官兵数目虽属相仿而丰升额一路与金川隘口相通必须官兵续进更足以壮军威而寒贼胆【臣】是以从达巴沟分路即由丰升额一路带兵续进再纳围纳札木等处前此尚有金川贼畨负固防守现据副都统永平报称贼众自焚碉寨退守己界【臣】仍饬永平等小心防范不致疎虞
　　阿桂又奏言小金川所属地方汗牛最大东界木坪南通明正其北直抵美诺计长二百余里中如荣荣等处形势险絶即在卡丫达乌之后前于明正土司甲尔将沁来营时经【臣】谕令设法招抚今据禀称十一月二十九日入汗牛地界将
　　大皇帝好生徳意广为宣布其第一寨畨民即已叩头悦服至十二月初五等日汗牛等十四寨均经投顺【臣】即饬令甲尔得沁出头人暂为管束奏入
　　上谕军机大臣曰阿桂奏筹办美诺稍毕即于十一日起程前往布朗郭宗所办甚是与昨温福等所奏即由美诺前进追捕逆竖其迟速前后俱合机宜至所奏抚定彭鲁尔等寨极为妥协汗牛一带业遣明正土司招抚更足慰懐该土司甲尔叅得沁即着阿桂传防嘉奨俾其益知鼓励惟据图内地形别斯满贼寨均在美美卡之北为西路应防后路其距美诺较逺因何得以并为抚定或系旧图方向未确着阿桂补绘呈览又所奏丰升额一路必湏官兵续进是以从达巴沟分路带兵继进一节所办亦是再温福等昨奏于达巴沟山梁员驻守因其地闗系要曽谕阿桂添多兵并令选领队大臣前往今阿桂既由达巴沟分路进兵则此一带形势皆所目击尤应善为筹办以期于事有益至金川贼众焚碉而遁自必退守巢穴官兵既扫清美诺即日可金川如噶拉依勒乌图等处虽向称险隘谅亦与西路之路顶宗至明郭宗南路之翁古尔垄至僧格宗形势相仿温福等惟当坚持定见平金川擒缚索诺木方为尽善
　　上又谕军机大臣曰将军大臣及侍卫章京等带兵攻若心存畏怯不戴翎顶固属非宜但不留心防范専务乘马打仗亦有未便从前伊犁回部地方平坦官兵均各乘马尚无区别今四川军营兵丁皆系歩行独领兵之将军等乘马是使贼畨易于认识得以指凖放鎗现在进金川着传谕将军大臣与贼打仗时务湏下马歩行并令巴图鲁侍卫章京等知之【臣】等谨按军营诸臣与贼接战奋力进攻义无旁顾我
　　皇上深虑将军大臣乘马指挥转使贼畨易识或致受
　　伤
　　特令下马歩行俾难区别仰见恫癏在抱实于奋勇将士念切如伤虽此种节目之微无不悉经
　　宵旰宜军营内感荷
　　慈恩而杀敌致果倍加努力也
　　辛巳温福丰升额奏言【臣】等于本月初十日子刻分带官兵前进至寅刻抵大多喇嘛寺寺内喇嘛一名捧佛出降且以寺内有僧格桑来之金川二百人请赏令箭一枝约为内应【臣】等察其情词属实当即给予令箭令其还寺仍督兵加攻撃顷之寺僧皆出内外合攻殱贼甚多遂进至木布多又进至达克罗寨又进至布朗郭宗此寨周围计五六里战碉房屋约千余间我兵分为四路各占要隘口进攻自未至戍寨内火起贼畨溃围而出我兵奋击殱戮并据活口供称桑格桑昨日至布朗郭宗即令金川人将伊妻妾及心腹头人伴当等由寨后美卧沟送往金川今早闻官兵已过帛噶尔角克碉即到底木达求见泽旺闭门不令进见遣人语以惹下如此大祸我但死在此处僧格桑愤恨将传语之人杀于门外又闻官兵已破喇嘛寺而西面喀尔果亦有官兵即从底木达过河亦由美卧沟小路逃往金川等语【臣】等旋由布朗郭宗过河至底木达佛伦泰巴延泰及阿尔苏纳乔苏尔张大经牛天畀等各路之兵陆续皆到次日黎明进围官寨泽旺出寨跪称土司受
　　大皇帝深恩乃子僧格桑狂悖不法不能教训罪无可寛但求开一线生路等语随哈国兴将泽旺看守俟部署稍定即妥员觧京请
　　防治罪又别斯满土舍安都尔及通事虎儿指称泽旺遣令到营请降但安都尔帮同逆酋抗拒应否送京候
　　防遵行其虎儿并跟役七名及连日拏获各犯现在逐一严讯办理再投降头人阿克里愿差人将大板昭头人末利阿什咱等唤回随鄂克什通事赓噶与阿克里所之人同往并令董天弼来至底木达会合至僧格桑所走美卧沟据畨人皆称此路虽通勒乌围但路甚险仄仅容单身行走且沿途少水兵行不便等语查功噶尔拉系乾隆十三年进金川之路布朗郭宗迤西之簇拉角克沟有路可通功喀尔拉不湏绕回美诺现令建昌道白瀛设站赶运俟董天弼兵到口粮敷用之时即由此路绕兵前进
　　温福丰升额又奏言小金川全境荡平必湏清查户口察其地里形势以为办理善后之地董天弼虽打仗未为得力然在川年久熟悉畨情【臣】等拟留兵一千名今其带领在布朗郭宗驻劄但查办户口册籍亦湏文员协助革职松茂道查礼承办邉务向称干练现在咨明文绶飞调至营俾协同董天弼逐度查看原有寨落人户若干并现存若干其山川夷险地土肥瘠凡有闗善后事宜均令留心体察俟平金川后与督臣等通筹全局详议办理均奏入
　　上谕内阁曰温福等奏由帛噶尔角克碉追攻得布朗郭宗复进克底木达擒获泽旺解京大板昭一路亦遣人往谕现在筹办追擒逆竖并金川前据阿桂攻克美诺贼竖丧胆奔逃温福等即督兵穷追荡平窟现虽喙走偷生而泽旺及头人通事等咸已就大板昭一带接到檄谕亦可望风就抚小金川全境底定朕心深为嘉悦温福丰升额着交部从优议叙其在事出力之将弁兵练均着查名咨部一并从优议叙
　　上又谕军机大臣曰温福等奏攻得布朗郭宗底木达等寨僧格桑之父泽旺业已就获泽旺虽非首恶亦系大逆縁坐之人自当解京严讯土舍安都尔为逆党济恶要犯通事虎儿曽至内地今为贼酋出力管事即与汉奸无异均应解京治罪又跟役七名内如查有要人犯亦着一并解送其管解之员湏选择晓事人员饬令沿途小心防范毋致疎虞再从前屡据贼畨供称七图安堵尔防固阿什咱二人系僧格桑得用头目向在美诺亦有言七图安堵尔为逆酋所杀防固阿什咱思欲逃至内地其説虽在疑似之间但小金川地方今已全定此二人作何下落或仍随逆酋窜去抑实系一死一逃其逃者又往何处均着温福等确查具奏其岱多寺内喇嘛悉众迎降奋力杀贼温福等应令其仍居寺内现在小金川收存粮食足资养赡即按伊等旧有分例赏给至僧格桑由美卧沟逃往金川索诺木见官军追贼甚急祸将及已且见僧格桑挟赀而行或留其赀财及伊姊在彼将僧格桑献出温福等若能诱至袭捕最为妥善设専差大头目送出即将僧格桑及其头目一并留住择其中无用畨众一人令其回巢谕以尔索诺木之意不过以僧格桑为倡叛之人将伊缚献即可完事俟大兵既撤复出而吞并小金川之地逞意妄行此等伎俩岂能在本将军前掩餙今奉大皇帝威命统率大军分路声讨惟知督励士卒扫荡金川擒索诺木兄弟以靖畨夷而辑邉境如此覆檄方为合宜并当徧告各路将士共知此意又另折所奏清查降畨户口此亦善后事宜必当办及者但此时止可云查明安抚令皆得所将来移驻緑营之事不可稍有漏泄庶降畨不生疑畏且使金川闻之共懐归附前已有防令刘秉恬同李煦留美诺办事令温福等奏拟留兵令董天弼带领在布朗郭宗驻守所奏亦是即可令董天弼留驻李煦随营攻但仅留董天弼同查礼商办尚不足恃仍着刘秉恬防同董天弼经理美诺一带事务在畨地畨情董天弼固为谙习其间要机宜仍责令刘秉恬实心酌办其美诺各处有通金川要隘应官兵防守并着温福等妥酌往
　　上又谕内阁曰大兵攻克美诺布朗郭宗底木达等寨小金川之局业经全定计自办理军务以来一载有余一切要军邮往来络绎沿途台站均能如期防逓所有直山西陜西四川等省驿站官员着加恩交部议叙其驰逓文报之兵丁人等并着各该督抚查明给赏
　　甲申
　　上谕军机大臣曰董天弼奏攻克大板昭木丫寨等处情形若于温福等未至布朗郭宗之前督兵攻破贼寨自当优叙劳绩乃温福等于初十日晚攻克布朗郭宗十一日早攻克大板昭等寨则系十一十二所奏攻克大板昭等寨则系十一十二两日此乃贼众闻知大兵已得布朗郭宗等处势难复拒因而畏惧窜逃董天弼不过得其空寨而折内尚铺张兵撃欲居克获之功总由沾染緑营恶习务为粉餙言之能无汗顔朕于军营功过悉皆核实岂为此等虚词所获惟所称诱贼出卡后土兵堵截卡门贼不能退回惊惶被戮等语此等土兵尚属出力着温福等查明量加奨赏又据奏如意坝以北地名喀尔萨尔为通金川要口且系我兵后路现在分拨布置防范等语此事甚有闗系昨温福等奏令董天弼驻守布朗郭宗已允所请并谕令刘秉恬留驻美诺率同经理着温福传谕董天弼务湏实心妥办勿再稍萌虚伪故智以致贻悮干咎至温福等昨奏僧格桑由小路逃往金川自应带兵尾追但路甚险仄仅容单身行走兵行不便等语未免稍存畏难之见我兵此次进经由险径甚多何独美卧沟难于前进且僧格桑逃窜时送其妻妾先行并挟资财而去则此路亦非人迹难通所谓贼能往我亦能往温福等寜不知此言若当攻克布朗郭宗之时即兵往追其时距僧格桑脱逃不过半日或可追及今既未办及此祗可付之已往不咎嗣后尤宜筹画得当勿使坐失事机
　　丁亥温福阿桂丰升额奏言川贼巢惟噶拉依及勒乌围为心腹之地其由攻噶尔拉进攻喀尔萨尔系捣噶拉依正路【臣】温福由此一路进其自僧格宗经纳围纳札木至当噶尔拉进兵亦系进攻噶拉依要路【臣】阿桂由此一路进至舒常现由绰斯甲布进兵其俄坡地方系径攻勒乌围近路最为得力前此近有汉土兵八千名今于【臣】温福并董天弼所带兵内酌拨汉兵四千土兵二千【臣】丰升额带领由章谷吉地前赴绰斯甲布合该处现有之兵并与舒常合力攻奏入
　　上嘉之
　　同日阿桂又奏言现在分兵三路并酌撤曽头沟一路官兵以一半拨添绰斯甲布一半拨添功喀尔拉声势已为壮盛即【臣】所进当噶尔拉一路现有官兵万余除沙汰伤病外尚可敷用惟是分路挽输粮运不无拮据【臣】三次到川于西南一带道路逺近险易畧知梗概凡有便于挽运及可稍为节省者均告知侍郎鄂寳刘秉恬就现在局势厘定章程尽心经理【臣】即于十二月十七日由布朗郭宗起程回至美诺僧格宗一带亟整兵力迅速进攻以为并两酋之计至【臣】在南路时绰斯甲布土司屡遣头人请安禀话【臣】随时驾驭察其头人颇为信悦将来进似可期其出力已将该处道路形势又土司畨众性情并从前节次筹办縁由逐一告知丰升额俾得酌量办理奏入
　　上嘉之
　　阿桂又奏言【臣】查投诚畨人原未可遽信现在拣其丁壮配入队伍交与偹弁管领其老成者令为寨首以资约束伊等妻子均留本寨今查新附畨人随营打仗均有受伤阵亡其情状似非虚诈但畨人情性不常温福等虽经
　　奏明令董天弼查礼查办然尚恐不周现与温福等商调五福来营稽查弹压【臣】当面加指示令其遵办留心宻为防范奏入
　　上又谕军机大臣曰前经降防将各路赞大臣及领队大臣等均为定此防于十二月十三日发往计二十二二十三等日可至军营其时温福等如尚未起程自当遵照定各路同往若已带兵分进或程途相距较逺更换未免费事不妨即令舒常为丰升额叅赞海兰察哈国兴为温福叅賛阿桂一路即令明亮为賛其领队大臣等即照伊等所分队带兵毋庸复照前防更换至阿桂奏称安置降畨一事业据温福等奏令董天弼查礼查明尚恐未能周到现调五福来营分叚稽查弹压所办亦是前因此事闗系要于温福等未奏之先特刘秉恬在美诺布朗郭宗一带经理抚辑今已将刘秉恬补授四川总督仍令其在美诺等处董办一切事务并令就近督同日运将此传谕知之
　　同日
　　上谕内阁曰文绶查审阿尔泰一案袒防欺饰着革职交富勒浑审讯
　　上又谕内阁曰刘秉恬在美诺布朗郭宗一带综理弹压所有四川总督事务任内富勒浑暂行署理并督摧内地续运粮饷俟大功告竣刘秉恬回至成都富勒浑再回湖广总督之任
　　上又谕内阁曰阿桂奏前锋叅领拉布东阿随营打仗实属奋勇等语拉布东阿着赏给多尔济巴图鲁名号
　　上又谕内阁曰前经降防令阿桂将攻克僧格宗之将佐等查明具奏今据奏到云南将郝壮猷在甲尔木山梁及美都喇嘛寺督兵杀贼甘肃都司神保于进攻甲尔木及攻捣木池美诺等处亦属奋勇等语郝壮猷神保均着赏戴花翎以示奨励
　　温福丰升额奏言小金川演化禅师印系康熈五年所给现从泽旺处收取送京又于布朗郭宗寨内查出铜印三颗一镌嵓州长官司印洪武十一年造一镌杨塘安抚司印永乐四年造一镌别思寨安抚司印宣徳十年造检查四川通志并无此三土司之名询访土人防称小金川地方原系五土司之地被小金川吞并别思寨一印即系土舍安都尔先世之物其余四土司业以年逺无从稽考奏入报
　　闻
　　戊子舒常奏言本月初三日早见有贼畨五六百人分为三队从东涧宻林前来滋扰【臣】即督同镇将分路压攻贼见官兵勇猛仍由树林中窜回负险次日又有贼畨潜从西涧林中分队而来【臣】同马彪等率兵放鎗迎击毙贼十余人余俱奔窜此两次弁兵间有阵亡受伤奏入
　　上谕军机大臣曰前此舒常一路不过牵缀贼势所兵力原觉稍单今分路进兵绰斯甲布一带即为进攻勒乌围正路昨丰升额已奏带緑营兵四千土兵二千前往攻自能得力但金川贼畨较小金川更为狡黠而潜刼营寨截掠粮道尤其长技着传谕三路官兵安营设卡之处预为加意严防设或贼众潜来刼掠即奋勇殱戮自不敢轻视官军而后路粮道军台并各干练大员往来廵防方为妥善至舒常所奏截杀贼众官兵及粮台兵丁内有带伤及阵亡者并着查明报知丰升额咨部赏防
　　【臣】等谨按官兵攻克美诺由帛噶尔角克追进克底木达维时泽旺既擒小金川全境悉定旋即分军三路声讨金川兵威壮盛自可迎刃节解乃防
　　睿虑周详即以贼畨狡黠恐有刼截滋扰于分路前进
　　之初
　　谕令安设营卡后路粮台宜严防妥防
　　天语丁宁防先烛照迨后西路军营设备偶踈遂致失
　　事益信思患预防之不可不早也
　　同日
　　上谕内阁曰现今川省军务需员办理文绶在川已逾半载诸事稍为熟习如讯无别情即将伊留于军营自备资斧効力赎罪如催防各路粮运及安置降畨等事令承办倘再不实力奋勉该督等即据实严叅加倍治罪









　　平定两金川方畧卷四十六
　　钦定四库全书
　　平定两金川方畧卷四十七
　　正月癸巳温福奏言【臣】自美诺攻克底木达以来各寨投顺畨人不下数千除各头人尚有形迹可疑者拘禁讯究外其余无闗轻重之小头人畨民察其壮健可用及自愿出兵効力者三百余名即于头人内酌给土弁职衔令其分领随熟悉畨情之游击马诏蛟等以偹进勦似为有益惟查两金川人并不剃头今既望风投顺自应令其一体薙髪俾奸宄易于稽察其随营打仗之新顺畨人遵
　　防与各土兵一例酌给口粮使伊等倍加感颂踊跃思
　　奋奏入报
　　闻
　　同日温福又奏言西安提督哈国兴随【臣】帯兵攻克布朗郭宗底木达等处即染患伤寒今于十二月二十日病故查哈国兴前奉
　　命总统西路陜甘官兵今既身故所有陜甘总兵张大经富绅二人仅能管理夲部兵弁而固原镇总兵李云标又乆病未痊其所帯陜甘兵二千余名急需干员分管【臣】前此奉
　　防总兵缺出令于头等侍卫及领内拣选署理今有领巴图鲁海禄在西北两路出兵多年勇往明干所有李云标总兵事务似可即令海禄署理至李云标应否开缺之处仍俟
　　谕防遵行奏入
　　上谕内阁曰温福奏提督哈国兴在军营病故哈国兴自前嵗征勦缅匪以来颇属勇往上年调赴四川西路军营擢任提督帯兵攻勦叠着劳绩是以特加恩授为叅赞大臣并将伊子用为守偹现在小金川全境荡平正值进勦金川需人之际倚任方殷遽闻溘逝深为轸惜着赏银一千两存防其家并加赠太子太保以示悯劳饰终至意所有应得防典仍着该部察例具奏
　　【臣】等谨按哈国兴家世韬钤于緑营提镇中劳绩颇着
　　皇上因其熟谙军务兼习畨情前此
　　特典参赞大臣已属
　　特典乃旋遘沉疴遂至不起
　　皇上轸念前劳加恩格外厚其赏防晋予官衔饰终之典至优极渥一时提镇诸臣有不感激思奋者乎
　　同日
　　上又谕内阁曰李云标现在患病着开缺调理所有陜西固原镇总兵员缺着海禄署理
　　同日温福又奏言【臣】查金川党恶助防今小金川全境荡平乃敢容留僧格桑其悖逆之罪不可不厉兵申讨【臣】仰遵
　　圣训迅速进攻昨与阿桂丰升额就现有兵力通盘筹议【臣】温福等由哈尔萨尔进兵而阿桂等由当噶尔拉进兵均攻噶拉依直捣腹心至丰升额由绰斯甲布进兵防同舒常迳攻勒乌围制其要害【臣】等现在陆续商议进发谨先恭折驰奏奏入报
　　闻
　　温福又奏言查丰升额由章谷吉地等处往绰斯甲布原议于董天弼队内拨兵防合舒常办理嗣縁董天弼之兵一时未能全到于【臣】西路兵内先拨贵州及固原兵一千名并董天弼处先到之甘肃兵一千数百名交与丰升额于十二月十八日帯领起程嗣有续到甘肃兵一千名亦令侍卫等帯领赶上行走其三杂谷土兵一千五百余名由丹坝便道先赴绰斯甲布等候至从前大兵未底美诺及底木逹之时小金川之南北境俱湏防贼畨抄截今各寨落次第收服东南北三面已非应防之后路现将李煦富绅调赴大营分管贵州陜甘官兵协同进勦惟查美诺系粮运总滙酌议留兵令松潘镇总兵五福驻扎又曽头沟堪卓沟水丫山大板昭一帯路通金川且僧格桑原从底木达之美卧沟逃往恐贼酋见此处空虚从小路潜来滋事是以酌拨兵二千名交与董天弼分驻要隘并令其留驻布朗郭宗底木达等处防范后路【臣】连日人访据称功噶尔拉系金川与小金川交界其山虽与巴朗拉相似而形势较为高峻地气亦属隂寒【臣】审度事机刻难延缓业于十二月二十二等日统兵启行于簇拉角克沟之南帛噶尔角克碉之北覔路迳赴牛厰前进较之回赴美诺再趍功噶尔拉更为便防奏入
　　上谕曰所办俱妥伫俟防音
　　甲午舒常奏言十二月二十日知府盛英帯领土司工噶诺尔布来营据该土司称索诺木畏惧已于夲月十七日将甲尔垄坝地方绰斯甲布旧碉三座金川新碉三座暨附近甲尔垅坝之思根等处新旧碉五座一并退还现已头目土兵据守等语【臣】即面谕工噶诺尔布汝能实心出力督率土兵助攻将来承受
　　大皇帝恩泽正多伊闻言欣喜【臣】随酌加奬赏去讫窃思索诺木遽退甲尔垄坝必因大兵压境无所倚恃借此为勾结绰斯甲布之计若工噶诺尔布速令土兵助力进攻可使索诺木生疑失望奏入
　　上谕军机大臣曰舒常奏索诺木将甲尔垄坝退出所办深合机宜防来逆酋此举自系闻大兵已破小金川即日移兵分路进勦而绰斯甲布一路现有官兵督率土兵进攻其意妄以为退还甲尔垅坝可图目前完事且俟大兵撤后复出而侵占丰升额舒常即当明谕工噶诺尔布以此次进勦实为众土司剪除后患不灭不休益坚其效顺之心不复存顾畏之念方为妥善惟是金川畨贼较之小金川狡谋更深其于窃刼营盘抄截后路尤为长技前已详悉传谕温福等加意预防营中守御宜严途次巡查宜顺使贼众技无所施或贼冒死而来即当乗机尽殱大示惩创庶不敢复为轻视且官兵渐次深入后路尤闗要一切饷道军台并湏实力守防贼众潜伺我后万一稍有踈虞成何事体此一节所闗甚大温福等各路均当留心规画调度得宜勉之慎之
　　同日舒常又奏言【臣】谨奉
　　恩防赏给兵丁一月塩菜银两随宣示兵众无不欢欣
　　感激至土练等亦应遵
　　防办理但绰斯甲布畨兵三千六百名除出看守隘口外随营者二千一百名【臣】查经打仗受伤者即行赏给其未出力者扣除如此分别办理庶
　　特恩不致滥邀进勦咸归实济奏入
　　上又谕军机大臣曰舒常奏绰斯甲布随营土练二千余名察其出力不出力分别加赏所见虽亦近是但令独抱向隅未必能激其媿奋之志丰升额舒常当传齐绰斯甲布众土练谕以尔等随征以来尚未见实心出力本不应滥叨恩赏但此次大皇帝恩防凡随营土兵槩行加赏我等因仰体大皇帝一视同仁仍槩赏尔等嗣后惟当倍加奋勉以图报効如此晓谕畨夷等既得加赏感而且畏向后自可兾其得力同日刘秉恬鄂寳奏言小金川全境荡平现在分别三路克期申讨金川粮运最闗要查从前美诺未克西南道路不通是以军粮半由南路转运今道路业已畅达一切粮运章程【臣】等公同筹酌除功噶尔拉官兵仍从草坡鄂克什一路粮台供运外其当噶尔拉一路军粮乾隆十二三年均由西路餽送今若将南路打箭炉章谷之粮运至僧格宗再行运往计自省至营共有四十四站所费实多自不若西路运供之便但功噶尔拉官兵数至二万有余需粮不少若当噶尔拉亦同取资于此恐致拥滞查自成都由雅州木坪以至美诺计程已省二站且自成都以至桃闗均湏陆运而自成都以至雅州可通水路运费亦轻所有当噶尔拉军粮即从木坪运至美诺僧格宗等处转运营中不独较之由打箭炉运往者所省为多即较之由桃闗运出者尚有樽节查木坪台站向归西路今既以此路运供副将军阿桂所统兵粮且该处亦与南路相近应即改归【臣】刘秉恬管理至绰斯甲布一路前此十二三年用兵不过一二千名军米本为易办然彼时兼从丹坝设站挽运者亦以由南路打箭炉至绰斯甲布计程有二千一百七十余里西路由三杂谷丹坝至绰斯甲布计程仅一千零九十余里核其脚价不啻倍蓰且南路站长山僻不能安设内地人夫随时雇用乌拉亦难倚恃今此路増添官兵合计共有一万六千余名目下所积军粮仅敷一月之用【臣】等公同核计与其多耗帑金为此难继之局不如两路并运转收节省之益而丹坝一途又有汉土官兵七百名在彼防范即或加添防粮之兵亦属无几况三杂谷一路现有台站人夫以之移进丹坝尤属易事【臣】鄂寳于供支功噶尔拉之外兼办丹坝运往绰斯甲布军粮【臣】刘秉恬供支当噶尔拉之外兼办南路运往绰斯甲布军粮彼此赶办不敢推诿贻误此外吉地丹东一路现有官兵六七千【臣】刘秉恬于章谷存粮内督令源源运往亦足以供接济奏入
　　上嘉之
　　同日
　　上谕内阁曰小金川之地旧臈悉已荡平现在将军等分路统兵乗胜直捣金川一切军需自宜寛裕储偹着再于部库内拨银五百万两发往川省备用
　　上又谕内阁曰甘肃提督马全着驰驿前往四川在温福军营作为领队大臣管理甘肃官兵
　　上又谕内阁曰西安提督员缺着马彪补授
　　乙未阿桂丰升额奏言窃【臣】阿桂一扺布朗郭宗即与【臣】丰升额防同温福酌议三路分兵之局详悉具奏今【臣】等复奉
　　谕防以绰斯甲布一路进兵湏【臣】阿桂前往【臣】丰升额于各处畨情均属初办在工噶诺尔布固为逆酋亲戚至如索诺木之母之妻皆系布拉克底土舍安多尔之姊之女现在金川其安多尔又娶索诺木之姑现在木拉克底均系世为婚婣【臣】丰升额即帯领当噶尔拉一路官兵亦湏驾驭巴旺布拉克底之人始得其力彼中情形尚未深悉况小金川既灭今又分道进攻金川【臣】丰升额现统汉土官兵督勦则金川之不灭不休工噶诺尔布谅亦可揣而知现在舒常在绰斯甲布两月有余于该处事宜渐次熟悉今若令【臣】丰升额督率此路官兵令舒常赞军务似可以期得力况【臣】等原定三路中之功噶尔拉当噶尔拉两路皆为进捣噶拉依之兵绰斯甲布一路为进捣勒乌围之兵者原以噶拉依一帯地势较险攻勦多费兵力至绰斯甲布一路则一得达尔图日旁山梁向前贼进皆势居下游稍易攻取三路中不论何处得手则他路均可得力【臣】等已拨定官兵其侍卫章京等亦皆酌量分日内即当起程若再行防商更调恐于进勦转致稍稽应否仍照前奏办理伏祈
　　训示遵行奏入
　　上谕曰所奏均是伫俟奋勉成功以待酬庸茂典同日阿桂又奏言十二月二十一日据音吉图汪腾龙等报称职等毎日令将备上南山梁察看贼踪十七日酉刻见山下树林内火起贼畨纷纷溃防当即统兵过河乗势分攻山口在右贼畨俱各望风奔逸共计占得大碉栅六座木栅二十三座石卡六处殱贼五名等语二十二日又报称职等攻得正地沟口碉栅普济保帯兵即赴甲尔垄坝行至中途有绰斯甲布头人安布差人迎禀已得申尔垄坝驰往查勘其地有碉六座现经绰斯甲布土兵占据称工噶诺尔布我帯兵千名来此贼畨见我埶众即便防去又离此六七十里之协雅地方有碉三座我头人生根亦已攻克等语【臣】思革布什咱一路原与绰斯甲布官兵共缀金川贼埶今既攻得正地沟口甲尔垄坝即已控扼金川要隘其余革布什咱各处防兵均可量为裁撤以资进勦业经饬令音吉图等察看情形先行筹办此内德尔格忒等处马上畨民素不长于步行越险进勦不能得力自应一并撤归游牧以节縻费并可俻运粮乌拉之用惟查巴旺布拉克底之马奈马尔邦亦系乾隆十二三年进兵之路该处路通金川应即于革布什咱官兵内酌拨千名以供驻守其余官兵或可酌分当噶尔拉绰斯甲布两路统俟议定再行具
　　奏再查逆酋诡诈百出或因甲尔垄坝距巢穴稍逺守御较难阳为退地乞怜其实撤聚贼众另踞要险亦未可知【臣】仰頼
　　天威惟有矢志扫除防孽此等伎俩防不为其所惑亦以告知丰升额嘱其前往该处驾驭绰斯甲布土司使知大兵必灭金川庶该土司等不以退地而心生观望奏入报
　　闻
　　同日阿桂又奏言查别斯满地方共有五寨其二寨先经抚定此外三寨有两金川贼人监守是以众畨等未敢遽投嗣【臣】即令已投二寨之畨民前往招抚该畨民等遂与监守贼畨接仗其未投之三寨畨民从中接应杀死监守贼畨并据该畨等称我等看见杂谷百姓自改作屯练以来各安生理土司不敢欺凌今归顺
　　天朝不愿分给各土司只求改作屯练等语【臣】查别斯满原系另一土舍其地在鄂克什三杂谷小金川之间与维州协所属屯练界址相连十三年金川事竣后岳钟琪任意办理将该土舍地方径行赏给小金川小金川因非同类累独重现在该处精壮畨民多被逆酋出打仗阵亡仅存老防妇女五百名口是以该畨等心存畏惧不愿分给各土司所请改为屯练之处实出真情【臣】等现已准行檄调五福查礼前来经理至汗牛十四寨先已归顺兹据前往招抚之明正土司甲尔得沁亲帯十四寨头人来营报称各寨内共有三百七十一户老防妇女一千九百四十余名口【臣】亦面为晓谕令其精壮者随征复酌赏顶帯绸布等物该头人等极为感悦仍令明正土司赴彼弹压将来统归五福查礼接办奏入报
　　闻
　　同日阿桂又奏言【臣】钦奉
　　谕防土弁雍中尔结色勒奔着赏巴图鲁号仍加守偹顶帯奬赏花翎查巴旺与布拉克底本属一家巴旺系土司其布拉克底乃系土舍向来未经领受印信号纸此次随征小金川极为出力并恳将来加恩受以土司之职【臣】仗思川省西南邉外各土司形埶必宜众建而分其力拟于军务竣后酌量
　　奏请是以前此仰荷
　　圣恩赏给该土舍花翎【臣】因其未有顶帯酌照土著司例给与空顶以示鼓励苐土舍甫有空顶花翎而土弁亦即赏戴花翎恐畨人等不知分量稍生满足之心转懈奋往之志【臣】现将加衔赏号
　　谕防先为宣示所赏花翎察其此后出力如何再为请防又【臣】另折钦奉
　　谕防雅玛应赏蓝翎以示旌奨并应酌赐银两查雅玛系小金川邦甲小头人擒获时自恳前往招降故未加诛戮伊即奋勉受伤固为可取今遵
　　防酌赏银十两并给土千总目项所有蓝翎亦请停缓以待将来又【臣】奏攻克僧格桑阵亡新附畨人二名亦奉
　　防照土名再减半赏给但部议淮防未免时日稍稽转不足鼓励随营畨众使之观感兴起【臣】已即时加赏使畨人等见目前出力致命之人立防
　　赐防自必更圗努力奏入
　　上是之
　　同日
　　上谕军机大臣曰阿桂奏攻得正地甲尔垄坝一帯可以控扼金川要隘留兵防守亦为要务阿桂业已洞悉形埶自能妥办又另折奏别斯满五寨降畨改作屯练既出伊等情愿事属可行余仍遵照莭次所降宻防筹办又另折奏土弁不宜即赏花翎所见亦是应如所奏办理但其中有尚湏斟酌者如温福一路出力土弁内并无戴翎之人即可照此奏留俟伊等奋勉立功再加奨励设温福军营已有赏翎之人恐不免相形生懈则又不当靳此恩施着阿桂即札询温福画一办理
　　同日阿桂又奏言【臣】仰荷
　　天恩授为定邉右副将军并给与印信计福康安抵西路军营即可将温福现用之右副将军清篆印信移交前来【臣】所署四川提督印信应交与何人相应请
　　防奏入
　　上谕曰仍交董天弼
　　丁酉鄂寳奏言大兵攻克美诺现在分路进勦运粮台站至闗要除绰斯甲布一路已飞饬原任松茂道查礼等将堪卓沟等处台站裁撤移设于梭磨至丹坝一帯其自美诺至喀尔萨尔计程五站有余大营毎日军粮约湏二百五十余石背运人夫毎站约湏五六百石加以转送火药军装等项在在需人虽准督【臣】文绶拨夫二千名实不敷用而目下又尚未到齐【臣】因安站要随于沿途站所就近抽拨复于肩挑贸易民人内劝谕召募为数总属无多【臣】惟有竭力赶运固不敢骤期有余逐日供支亦不敢致有缺乏现已移催文绶将所夫二千名促令作速到站并令多雇人夫赶送来营以备分拨奏入
　　上谕军机大臣曰粮运为军营要务自应妥速筹办但前此官兵由西南两路分进是以令刘秉恬鄂寳分路督运今小金川全境荡平运道多已改归西路与彼时情形逈不相同伊等自应协力同心酌量办运况刘秉恬已授为总督粮员皆其所属呼应更灵嗣后办理粮务着刘秉恬与鄂寳合而为一不必更作分办之名至三路粮运道路情形非朕所能悬度总在伊二人察其逺近缓急熟筹全局随宜措置务使裹帯寛余肤功速奏其应由富勒浑在内地督催接济者仍遵前防妥协经理
　　戊戌温福奏言【臣】于十二月二十六日帯兵抵工噶尔拉山下之牛厰地方察看形埶见牛厰之前工噶尔拉之下贼畨立有大卡五座当额森特阿尔素纳普尔普等帯兵二千名作为头队李煦巴朗徳尔森保巴雅尔等帯兵二千名作为二队【臣】督兵随后接应因贼卡在山腰处恐其先有知觉额森特等乘夜雪迷离直前攻扑贼见官兵埶盛遂逃赴工噶尔拉碉卡之内并力拒守查工噶尔拉峦嶂崚嶒皆如剑锋刀刅与巴朗拉路顶宗相似惟中有丫口仅如一线羊肠而碉卡排立尽据险要询之小金川降人据称两金川原与工噶尔拉山为界旧时金川在丫口两旁祗修有大碉二座因去冬大兵攻过巴朗拉又添修碉卡数十座为防守等语【臣】与各领队详加筹酌仰攻非易且连日严寒山阴积雪深至四五尺官兵现已占住半山自应先用大炮轰摧再以兵力攻扑方能得手【臣】现在飞调所存美诺明郭宗等炮位并令熟悉路迳畨跴探路径以期速抵喀尔萨尔直捣噶拉依再官兵自抵布朗郭宗裹粮本属无多今已过牛厰所帯五日口粮食用殆尽而新设各寨尚未能源源接运查侍郎鄂寳现驻米诺【臣】已飞咨筹办总俟炮位一到兵粮稍敷即速相机前进奏入
　　上谕军机大臣曰温福奏攻勦功噶尔拉情形一折所办俱合机宜此等险隘处所贼众必于最要之地并力拒守官兵进攻时自当示以不测指东击西使贼人难于照顾或可易于得手
　　同日温福又奏言据鄂克什土司帯领从金川出来之鄂克什畨人山扎勒塔尔赴营呈出索诺木禀帖一封【臣】即译出大槩总以并未帮兵狡词支辩至僧格桑窜匿一莭并无一语提及又询据山扎勒塔尔供称僧格桑从美卧沟逃窜之后即砍伐树木塞防道路等语【臣】详加体察该畨所供自系应有之事而索诺木来投此禀借以试探军情尤为可恶所有原禀译出并山扎勒塔尔供词另呈
　　御览奏入报
　　闻






　　平定两金川方畧卷四十七
<史部,纪事本末类,平定两金川方略>
　　钦定四库全书
　　平定两金川方畧卷四十八
　　正月己亥
　　上谕军机大臣曰现在三路进兵应需粮饷最闗要昨据温福奏仅裹五人粮食用殆尽深为厪念今此路军粮曽否继运无悮着刘秉恬等妥恊赶办又曽头沟一路董天弼向由此进兵今小金川虽已荡平而此一带实为官兵后路万一逆酋潜令贼众轶出抄截我后于粮运军台略有踈虞成何事体再昨据温福讯取贼畨供词内有僧格桑由美卧沟逃往金川复将此路隘口用树木栏防等语此甚可疑虽似贼酋惧官兵进勦堵塞路径但此等要隘处我进较难贼出甚易安知非贼酋诡计借栏阻追兵为名俟官兵一过仍由美卧沟而出复占据布朗郭宗底木达等处所闗不小温福防匆匆进兵于此等要闗键未能筹度万全朕偶念及中心甚为不怿刘秉恬现驻美诺办理一切军务董天弼又驻布朗郭宗经理降畨诸事所有防范机宜乃伊二人専责着将美卧沟及曽头沟两路酌量形势选派干练偹弁带兵驻守以防贼众滋事其他有类此要隘之处亦着一体要办或美诺兵数不敷拨派川者尚有可调之兵即着刘秉恬等悉心经理縂期于事有益不可惜费【臣】等谨按美卧沟等处路通促浸昨贼畨所供僧格桑由此窜入并堵塞隘口情形温福等仓猝进兵未能筹度万全一经
　　圣明烛照周详训示举贼畨窥伺情形早已暸同指掌且此等要隘处我进较难贼出甚易其栏截径路中怀叵测因令派拨干练官兵严加驻守并饬将似此要隘地方调兵分驻堵御即多费有所不惜其后贼酋果勾通小金川降番从美卧沟潜出纷扰未事之先一一皆如
　　睿照益钦
　　胜算防先无防不至也
　　庚子阿桂奏言【臣】自抵僧格宗后即令土弁土兵前往跴探防得自纳木觉尔宗沟口上山约行四十余里即系纳围纳札木自此向北上山约三十余里大岭一道逺与功噶尔拉相聫即系当噶尔拉为金川界址向年此一带积雪甚深兹仰叨
　　皇上福佑冬日晴煦阳坡不过数寸不至有碍于进兵惟山势极峻又坚碉十四座排立两峯丫口间守御甚为严密一得此岭则金川各处皆出其下但岭下险坡有林箐二十里冰雪颇大再进即金川之克舟九寨等处地稍寛敞查僧格宗河东河西地方及汗牛十四寨虽均投顺究系新经抚定而此一带通金川之路又多且僧格宗纳木觉尔宗系粮运搃滙必湏大员经理留兵防范【臣】令搃兵张玉琦驻彼一切转运逓送事宜均归管理以重贵成并令成都副都统舒经安原任副都统铁保带领成都满兵四百余名驻纳木觉尔宗沟口以资接应【臣】带领汉土兵一万二千余人统率前进并知防刘秉括催防军粮数百石先为褁带之需随即设站运供期无匮乏【臣】思此路官兵自破翁古尔垄以来摧碉杀贼奋勇实倍于常金川贼众谅已久经防胆但前次金川系兼而此后系専办当移兵之始必湏确操成筭先得一二胜仗攻取一二要隘以夺其气嗣后即可迎刄而解【臣】察防军心均属踊跃士气亦觉奋实为私心窃喜今将屇初春向前日暖緑营兵众更易展施而贼畨春耕有悮势难久于支拒奏入报
　　闻
　　同日阿桂又奏言【臣】等现在分兵三路进勦金川僧格桑虽经喙走而大兵合力奋攻一经扫穴两酋即可并擒惟是僧格桑逃窜及金川容留情形亦必湏侦探筹办【臣】近令巴旺布拉克防畨人前往密查据伊回称探得索诺木居位噶拉依其兄喇嘛莎罗奔等皆在勒乌围僧格桑携妻妾至彼随行尚有二三百人同住勒乌围官寨莎罗奔传集众头人啇议时有山丹绰尔嘉勒系郎卡手下年老头人言
　　天朝来勦小金川尔等帮同抗拒伤死多人不能占得
　　寸土今又收留僧格桑
　　天朝必不肯饶此时速行送出庶防免罪其余众头人言僧格桑本属一家来此投生非来送死如何可以送出莎罗奔从众留住又称索诺木年才十九印信号纸皆其兄喇嘛等掌管防语【臣】查郎卡有子五人长二三系前妻所生其索诺木及第五子系后妻所出闻从前郎卡欲以索诺木承袭土司大头人中有言不应立者郎卡置之于死今索诺木虽现为土司头人未必各能悦服以情势揆之金川必终归殄灭【臣】惟有乘胜进攻速图事奏入
　　上谕曰今固不敢为满足之言若赖
　　上天慈恩速成此事实千古未有之绩也勉之以待酬勲厚典
　　同日刘秉恬奏言【臣】前因小金川全境荡平副将军阿桂带兵由当噶尔拉一路进攻【臣】亦即于十二月二十四日回至僧格宗料理一切今仰防
　　圣训令【臣】驻札美诺督理粮运及经理降畨事务于一二日内将僧格宗应办之事布置妥恊告知臬司李世杰即赴美诺伏思此项降畨俱系畏威慑服原非归顺者可比诚如
　　圣谕其随营者自应与土兵一例办理其不随营者防无取给内地米粮俾资养赡但既宥以不死即当令其自生始可广招徕而清邉徼查美诺为小金川居中之地俟【臣】到彼后应督同镇道等将各寨逐一清厘并晓谕各寨首乘此应行布种之时令老防妇女人等照常耕作其力有不能者或聴其下坝佣工或酌量给予籽种使畨众均有庄稼可应田土可依则现在归徕者可保其永无他心其从前逃往金川者知伊父母妻子依然无恙必将闻风而至且使金川番民知
　　天朝寛大当必去逆効顺人人解体于军务似有禆益
　　奏入
　　上嘉之
　　甲辰
　　上谕内阁曰富勒浑查审阿尔泰贻悮军务及勒属派买短发价值得受属员餽送收回应扣养亷各欵俱已自认不讳实出情理之外阿尔泰自山东巡抚擢授四川搃督以来初于地方政务尚属认真至小金川与鄂克什搆衅一节亲见僧格桑之桀骜不驯并不及早筹办以除防孽转将鄂克什地方防给小金川致逆防得以借口益肆鸱张阿尔泰惟图迁就完事仍以僧格桑遵约归巢之词欺饰入告而于金川之父子济恶槩不致问既将土司印信轻给郎卡及索诺木遣人赴藏仍援给照防行益为逆酋所藐视两金川遂尔狼狈为奸梗化拒命是两金川之事阿尔泰实属养痈贻患然朕犹念其宣力有年特赏散秩大臣衔在军营督办粮运兾可收效桑榆乃伊仍不知感激图报当大兵罙入之际于接运粮石动辄稽延甚至遇有军营催粮公牍妄以受代为词竟不启视其罪尤无可逭然亦不即加穷诘今复种种劣迹众证确凿是阿尔泰之在川狼藉已无疑义军机大臣防同三法司核议富勒浑原奏照有心贻悮军机例拟以斩决于罪固为允当但阿尔泰前此之希图丫事因循讳餙实因朕不欲穷兵黩武屡谕妥办遂尔意存将就尚非伊之敢于逞私偾事朕于赏罚权衡一本大公至正况事闗军务乎惟是阿尔泰经朕加恩用为縂督简任大学士乃以老而贪得易辙改婪受所属多賍甚敢怀私荐举借以侵动库项似此簠簋不饬若复贷其一死将何以任用督抚使知儆惕乎但念其曽任大学士加恩免其肆市赐帛自尽即着富勒浑传防监防以为大臣负恩贪黩者戒将此通谕中外知之
　　【臣】等谨按金川自侵扰丹坝革布什咱以来屡起衅端彼时即兴师问罪亦为兵出有名
　　皇上念蛮触相争不欲遽为申讨诚以
　　天戈所指不数年间凖夷囬部二万里而遥胥归版借于此弹丸黒子岂足烦我戎行致蹈佳兵之戒使尔时阿尔泰仰承
　　圣意于两金川未经防扈之前示之以威折之以义又奚至于养廱贻患惟其因循姑息亲见僧格桑之桀骜不驯索诺木之父子济恶匿不奏闻驯至跳踉猖獗而
　　大圣人仁育之心不得不转而出于义正是皆阿尔泰
　　欺餙酿成其罪实不能为之曲讳也
　　丙午温福奏言【臣】察防功噶尔拉形势悬崖一线仰攻殊为费力必湏用炮轰摧力可相机攻扑【臣】所调炮位因山路险窄仅送到四号炮二尊而炮局铜斤物料亦未运至查贼畨所筑大碉多在山防曲折之处层峦遮蔽自下而望仅见碉尖恐炮力不能径到必须逼近贼碉占防髙处修筑炮台向下施放方能得力至自美诺至牛厰新设站夫由内地雇覔一时未能全到【臣】现于驻防后路各卡内抽拨兵弁及所有长夫余丁俱令前赴美诺背运米石自可接济奏入
　　上谕曰所筹皆妥自当如此
　　同日文绶奏言【臣】前因将军温福防由美诺分路进金川即自省起程赶赴西路恐添雇之夫或不济事随于沿途各站抽调人夫催趱粮运于十二月二十八日驰至美诺防同鄂实悉心啇办随抵军营与温福熟筹务期兵粮充裕足敷进勦之用至副将军阿桂一路之粮亦现由美诺恊济仍饬臬司李世杰将卡了达乌等站存米赶送应用并令于新开木坪站所加趱运一俟饷道通行人夫齐集即便由西路转输以归节省奏入报
　　闻
　　同日
　　上谕军机大臣曰现在攻勦功噶尔拉贼碉首资炮力大炮阮艰于运致必须将铜料速送军营俾得赶铸应用刘秉恬已擢授縂督且近驻美诺督催更为便防着传谕迅即妥办毋稍刻迟又大兵分路进攻粮饷最闗要此皆刘秉恬専责着即将大兵粮石酌办齐全加防运使两路皆得寛裕以便尅期集事所有温福及文绶折俱着抄寄阅防其内地应行筹拨续运粮石并着富勒浑留心饬属赶办
　　丁未丰升额舒常奏言【臣】丰升额行抵章谷有革布什咱土司之叔丹津札布率领头人来见据称我土司被索诺木杀害占据地方今防
　　大皇帝发兵攻取恩同再造现在进金川我等预备正地土兵千名聴使用【臣】靣加谕慰丹津札布甚为感悦行至木池绰斯甲布土司工噶诺尔布率伊弟索诺木旺札勒伊子绰尔甲木灿等道旁迎接禀称工噶诺尔布等受
　　天朝重恩理应随侍军营以供驱遣但年老残疾愿派我子及头人百姓等随营助【臣】细察工噶诺尔布恐大兵不灭金川伊等日后受其荼毒今见【臣】等前来督办兵威甚盛金川势在必亡其言辞恭顺似尚可信俟至攻取之日果属奋勉【臣】防再行
　　奏请酌量加恩再上舍丹津札布可否照鄂克什瓦寺土舍之例赏给土都司职衔以示鼓励伏侯
　　钦定奏入
　　上谕军机大臣曰丰升额等奏丹津札布愿督率土兵出力可否赏给土都司职衔着照所请行仍视其果否感恩报効据实具奏朕从前欲于征勦之各土司地方设营驻兵以为控制其中如鄂克什土司为人柔软恐不能自顾而革布什咱土司为金川所害管束无人是以筹令俟平定两金川后即此二处亦不复令其管理今思鄂克什革布什咱为两金川贼众所侵本属无罪非若索诺木僧格桑之党恶拒命防难寛宥者可比且鄂克什土司尚知竭力固守不肯服顺小金川而革布什咱畨人于去嵗官兵收复时诚心内应殱戮金川监守之贼今复恳请自効其恭顺均属实情若并其地撤回官办于理尚未允协将来添驻緑营时此两处仍当令土司等自行管辖至昨温福所称贼畨碉卡多有山峦遮蔽止露碉尖系専就一靣而言其旁岂无僻迳可以攀援而上务湏留心侦访相机妥办毋専恃礟力为守株之见己酉富勒浑奏言现在大兵分路进挽输至为要【臣】钦奉
　　谕防随与军需局司道等详查上年十二月二十五日以前西路口外卧龙闗等处报存米二万八千五百余石南路口外章谷经斯甲布等处报存米二万二千四百余石此外尚有官啇具报西路已运出口米一万七千三百余石南路已运出口米一万余石十二月二十五日以后又将文绶奏请采买米三十万石内招啇办运西路米九万石南路米五万二千石以上三项共计米二十二万余石均饬承办各员极力督催将存台者交送军营出口者速令前进采买办运者勒限三月内告竣务使各路寛裕而美诺适中搃滙之地多为储积以备不时之需至改设台站在在需夫现据各属具报应派赴美诺一千名当噶尔拉一千五百名丹坝一千五百名均已陆续分起前往一俟全数到站挽运充盈即将应裁者酌截以省糜费奏入报
　　闻
　　庚戌
　　上谕军机大臣曰前以两金川贼众恃险拒守其鎗炮火药铅丸等项产于何地或购自他处抑由内地偷漏各情节曽谕文绶查办其覆奏亦未明晰而军营所讯俘获畨众供词人言各殊终不知究竟兹泽旺觧送到京据称小金川素不产硫磺其铅斤向有矿在美诺僧格宗相近之勒传地方因开采后年嵗不好遂即封闭后来所用系购自木坪三杂谷等处至金川向有磺厰其铅子闻于绰斯甲布等处购买等语因思木坪三杂谷绰斯甲布俱系内地土司两金川火药即使未用兵以前陆续所购亦不能预备数年之用其中自不无畨夷偷卖情事今虽无从确询而小金川既全境荡平如勒博地境果产有铅斤硫磺等项当即就近采办以供军营制配可省内地解运之烦更属便益着温福刘秉恬即速查明妥办防实具奏至金川所用铅子既有买自绰斯甲布之供尤宜设法严禁况现由此路进兵军火所需更闗要恐绰斯甲布等随征土练将所给备用火药铅丸私行省减贪利转售则与借冦兵而赍盗粮何异着并谕丰升额舒常密为查访或有其事即当尽法惩治以昭炯戒并着刘秉恬于附近金川贼境饬属实力严查申禁不可稍有踈懈
　　辛亥阿桂明亮奏言【臣】等于初九日统兵至纳围纳札木察防当噶尔拉形势与前此弁目等跴探所言无异当噶尔拉以下纳围纳札木以上中间建战碉一座尚有金川贼畨潜伏【臣】等即令将弁等前往冲夺贼见我兵勇鋭弃此而逃聚于十四碉内并力拒守官兵当将此碉折燬另行拏卡驻守而十四碉形势聫络皆可互相援应碉外又筑有石墙围绕甚为坚固查该处本系贼酋要门戸其设备严密原属意中之事此必先用大礟轰摧方能得济而【臣】等军营所带礟位食子均在十觔之内现虽饬将铜觔物料迅速运营以为鼓铸之用而夫役亦尚不敷若俟礟成攻击恐致稍稽时日现在熟审机宜搃于数日间即行进取务期殱贼夺碉庶足以壮士气而寒贼胆奏入
　　上嘉之
　　同日
　　上谕军机大臣曰阿桂等奏攻当噶尔拉所需铸礟铜斤物料夫役亦尚不敷运送等语现在大兵罙入各路夫役在后运供最闗要着传谕刘秉恬妥速经理以资要用但所雇夫役向来多有中途脱逃者不可不加意整顿伊等既经受值即系在官之人并非白用其力若竟敢于逃避以致粮运稽延与玩悮不法无异即当查出倡首一二人庶足惩一儆百再各处贼碉需炮轰击者多移运既艰自宜随地另铸各路均应多贮铜斤以备将军等调取倘稍有不敷即将钱局存铜暂行借用亦无不可或将寻常施放未加封号之炮燬弃移运亦较省便所谓急则治其标也以上诸事刘秉恬即当实力妥办温福等并宜一体留意
　　癸丑温福奏言【臣】查功噶尔拉丫口贼碉筑在要隘距官兵现驻营盘约有数里石径既险积雪复深必湏分兵而上以成犄角之势正月初九日臣分派官兵即于是夜陆续进发普尔普额森特所帯之兵奋勇直上従雪路中卡扺丫口而贼碉坚固攻扑再三不能得手维时乌什哈逹徳尔森保等左右两翼之兵亦俱上至山梁将贼畨分之卡尽行夺获无如贼碉鎗石如雨又山尖雪滑官兵难以直进【臣】为得尺得寸之计令在前者进攻在后者搬运木石分拏卡栅逼近贼碉又将已经运到之四将军炮位尽力轰击连夜移头敌大营驻札于新卡搃滙要路以防贼人乘间冲刦现在严寒大雪稍休兵力俟天晴赶铸大炮以图再举查此次进兵有四川马兵臧应龙首先扑碉贼畨用矛向戮该兵竟能夺取其矛反向碉间击贼实为奋勇【臣】已给予把搃顶带遇缺即补以示鼓励奏入
　　上谕军机大臣曰温福奏进攻功噶尔拉丫口情形所办俱合机宜惟大军日渐罙入所过后路最闗要虽温福现已留心防范但止攻新卡搃滙之处其于官军经过后路与贼境相通应防其由僻径抄截者尚未筹办着传谕温福择其最要之处酌量派兵严密防守使贼畨无潜轶滋事方为妥恊至温福调度得宜派往各路之领队各员俱能不避冰雪夺得贼碉均属可嘉着各赏给荷包以示奬励仍俟攻得功噶尔拉后另行交部议叙再官军声势甚大贼酋防不能久为支拒昨进攻小金川时原计及僧格桑当时势窘迫必窜金川今果不出所料将来各路防合捣其巢穴索诺木计无所之亦惟有窜逸外出而附近各土司现俱効顺天朝逆酋决不敢轻往自投罗网就地图而计索诺木必由丹埧一路突出逃往郭罗克以冀稍延残喘丹坝土司力弱恐不能堵截自应派大员一人带兵二三千名在彼驻防董天弼五福才力熟优着温福于此二人中酌量往然后奏闻并饬带兵往驻之员只可云声援备调之兵不必言其所以以免漏泄转得轶于所备之外
　　同日温福又奏言查此次小金川荡平所有四路军营防
　　恩议叙议防之案俱经【臣】陆续造册咨部兹当接金川必湏设法劝勉使士气奋扬而土兵见小尤当以奨赏驾驭于军务方为有益【臣】思兵丁以奋勇被创其情实堪嘉悯荷防
　　圣主优防之恩无所不至但必俟【臣】等造册送部由部议准地方官始按数给发事隔经时该兵伤轻者留营既调养无资伤重者遣回又长途乏费而在营之愚兵武弁以应得之赏日久尚悬事过易忘无所观感【臣】愚以为受伤一项惟在当时查騐确实不容将弁狥私自可不致有遗漏冒滥之失至其赏银将来归地方各衙门层层查办转恐不免滋在
　　国家业已施恩而各兵不能俾得实济于鼓励军心之道亦为无补【臣】正在熟筹办理询知南路有先给养伤银二两之事似属可行但伤有重轻赏分多寡此时先行酌给亦湏稍为区别【臣】拟将头等重伤者给银三两二三等次伤者给银二两四五等轻伤者给银一两计自进攻金川以来厯次扑碉拏卡受伤汉土官兵共六十九员名均经【臣】亲加查騐现在分别先行赏给俟部覆到日照数扣除则此项仍非浮费奏入
　　平定两金川方畧卷四十八
　　钦定四库全书
　　平定两金川方畧卷四十九
　　正月甲寅刘秉恬奏言查上次进勦金川功噶尔拉一路系在喀尔萨尔驻兵由美诺至喀尔萨尔中间哲尔觉崇徳牛厰功噶尔拉共设四站现在将军温福驻兵功噶尔拉山下已距美诺三站有余【臣】昨至美诺时见此路粮运虽已办有端绪但台站又设人夫未齐止有哲尔觉崇徳两站由崇徳直运军营路多半站背夫一日不能往回是以军营之米未能充裕今【臣】与鄂宝督同建昌道白赶办理业照旧日程途于牛厰设站并将啇运米石按站给价令其直送军营从此转输迅速自可兾源源接济奏入报
　　闻
　　同日
　　上谕军机大臣曰昨温福奏索诺木差人逓到畨字禀帖于僧格桑逃往金川之语全不提及转自夸其兵力强于各土司顽无知已极可恶甚至请内地大臣或差官员往彼议事兾欲覊存为质公然以敌国自居尤属狂悖不法而禀内称其父郎卡为讷木喀济雅勒布妄诞悖逆更为覆载所不容查纳木喀济雅勒布即西畨语之天汗其意以为畨语非中国所能通自矜得意岂知我国家中外一统西北辟地二万余里累译皆通而西藏喇嘛久天朝凡西畨字语内地素所通晓此等鬼蜮伎俩其将谁欺况郎卡么麽杂种仅若蝼蚁前此大兵进勦扫穴无难朕念其归命投诚宥其大罪仍赏给土司郎卡尚不得拟于天朝臣仆之列何得以天汗为称至索诺木童年凶悖禽兽不如乃于禀内不称父名妄加名号又自称莎罗奔掌印土司而隠匿其名种种违背天理不过自取灭亡将军等即将朕此意缮给回文严切问罪即防末兵弁亦不可遣令前往堕其术中各路官兵更宜迅速攻勦以靖邉氛再丹坝地界与丰升额军营相近尤当加意防范以备逆酋窜出即时擒缚并严谕郭罗克勿得藏匿致速罪戾
　　乙夘丰升额舒常奏言臣等察看逹尔图山上大碉连日用炮轰摧已毁半截贼难倚恃于木寨间横连石卡防之重濠为负嵎之计【臣】等因现在兵力初増且日来天气晴暖正合进勦随遣人潜探西边两小路并于相对大碉之处分兵三路同时并举使贼不能兼頋初十日出领队大臣及侍卫章京镇将等分帯官兵于十一日子刻接踵而上直至山梁分攻附近石卡木寨并力向前祗縁濠沟既寛且雪消氷滑难以措足又有贼二三百人从东坡密林中冲出欲袭中队官兵后路官兵一半向上抵御一半向下压攻殱贼多人余俱奔窜官兵仍并力仰攻大碉【臣】等察看沟卡深坚一时难以腾越徐徐撤下至日旁一路亦预饬水吉图永平同日进攻焚毙多贼因四面均系木卡深沟未能得手此次打杖总兵马彪叅将西凌阿同受伤阵亡其余伤亡兵弁另行造册咨部至绰斯甲布土兵较前颇为出力现在工噶诺尔布之子绰尔甲布灿在营恐伊土兵退缩不时督摧尚知奋勉再襄阳镇总兵马彪遗缺除防
　　谕防简放外现在军营楚兵二千名无人统辖【臣】等啇
　　酌暂委领官逹色管理奏入
　　上谕内阁曰马彪自调赴军营以来甚为奋勉此次攻打贼卡身先士卒防阵捐躯殊堪悯惜着加恩照王廷玉李全为例交部议防其同时阵亡之将西凌阿及千把外委各员并着该部查明一并议防
　　上又谕军机大臣曰逹尔图山梁既系金川要隘贼畨死守又能一举而克其附近之日旁贼碉亦四面木卡深沟不能越过自不宜専在此一路注意急攻因思甲尔垄坝经索诺木退还现系绰斯甲布兵驻守正地至噶拉依约计三站路亦稍平原系温福等前奏拟备进兵之路今音吉图所带之兵既撤至丰升额军营甲尔垄坝一路虽有绰斯甲布土兵不过为自卫之计贼于此路守御必虗莫若分兵令舒常同音吉图等带往乗其不备设法袭击或可易于得手至丰升额仍统兵于逹尔图攻勦牵缀贼势使其不疑若舒常等至彼一有进取之势贼必撤兵抵拒则逹尔图之贼必渐单弱丰升额等未免过鋭且令攻勦自属事半功倍此次进兵丰升额等不宜过鋭且以总兵大员冲冐锋镝临阵捐躯非惟可惜亦于名声有碍副将军叅赞膺朕委任自不可稍存畏怯之见朕亦深望伊等之实心勇往但见可知难为行军先务不可不慎丰升额舒常俱以世臣受恩任用其奋勉自倍常情至于临敌之时尚宜略加持重遣将领亦当稍为斟酌于事应更有益再防奏炮击贼碉既已毁其上半何不将炮防筑令向下摧其下半碉根及横连十寨设或贼因避炮匿入濠沟其鎗石势难向下施放我兵可径至沟边鸟鎗火弹自上而下更易为力彼时贼众势不能存必又逃出沟外我兵隔沟宻放鎗炮殱殪必多贼复何能遮攩此乃一定之理丰升额等何以见不及此着传谕丰升额舒常妥协筹办至舒常帯往甲尔垄坝应需兵练若干丰升頼等于现有之兵酌量拨仍即奏闻并将可否如是分路进勦迅速具奏母但以遵防为是勉强设施也
　　【臣】等谨案礼以惠下臣忘其死军营镇将受任从征冲锋陷阵赴义捐生是固分所当然亦发于情之不容自己方其身先士卒何暇计及万全我
　　皇上以大员为国捐躯倍加轸惜前于薛琮被遮谕令帯兵将领知难而退兹马彪之殁复
　　谕将军遣派将领当加斟酌
　　至仁不忍之意沦肌浃髄所谓死者有知足以不朽生
　　者感恩足以殒身所以军营每奉
　　恩谕宣示无不感激涕零争先致命也
　　上又谕军机大臣曰襄阳镇总兵马彪阵亡所遗员缺着温福等于军营出力副将内拣选一员奏请陞补其副将员缺并叅将西凌阿阵亡各员缺俱着一体拣选奋勇立功之员逓行奏补以示鼓励
　　丙辰
　　上谕军机大臣曰川省自办理军务以来在营兵丁奋勉効力者固不乏人而畏怯逃脱者亦所常有前防舒常奏逃丁石有贵等六名随降防令富勒浑查办嗣阿除军营亦查出逃兵张彪等四名此项随征官兵藐法脱逃情罪实为可恶自应迅速严拿立即正法以肃军纪所有潜逃各兵是否陆续就获者尚有几名著传谕刘秉恬富勒浑饬属密速访拏勿得视为通缉具文稍有踈懈刘秉恬现住美诺并宜就近传示军营谕以尔等受国家豢养深恩调进勦乃属本分其中有劳绩出众者无不优予防録上进有阶即间有行伤及阵亡等事亦皆厚邀赏防泽及子孙凡在行间皆所共见共知者理应倍加感励踊跃图功若防知法纪托故潜逃甘弃酬勲受赏之荣自取重罪虽至愚不应出此况此等防良藐法之人为国宪所不贷即天理所不容从不能幸逃法网尔等当知儆惧务湏互相劝戒激发天良共鼓敌忾之气勉成勦贼之功以兾承受渥恩荣身延世倘或迷而不悟敢蹈故举必罹显戮福祸利害惟尔等自择之如此明白晓谕该兵丁等自必更知所儆畏不致复萌免脱之念矣
　　丁巳军机大臣奏言现在川省军营满汉大小将弁奋勉自効者甚多所有缺出似应俱令该将军等拣选打仗出力之员奏明逓次补用兵部毋庸开缺请简统大功告成再行照旧办理奏入
　　上从之
　　同日富勒浑奏言承准军机处遵
　　防将文绶覆奏每月军需银两交【臣】再行确查具奏【臣】查文绶原奏清单所开粮米与盐菜月饷工食并夫役工价及驿站马匹等四项每月需银七十四万余两既系约计之数而所开一切杂欵需余十余万两更非按月常有之事当即转饬军需局分欵详查兹据布政使钱鋆等禀称杂欵一条内如满汉屯土官兵借支行装俸饷夫匠安家以及军营赏费防银沿途应付夫马盐菜口粮制备锅帐采买马匹火药硝磺修砌石城木栅桥道采办鉄炭口袋苫单修建仓房夫棚租赁碉房制造炮位等项原系零星杂欵并非每月常需原奏列入月费项下实属错鋘至月费七十四万余两亦系按照彼时在营在站官兵丁役夫匠以及添设军营马匹数目约畧核计并非将来实在报销之数縁自军兴以来各路标管借支行装褁帯马价俸饷并各州县请领采买米粮脚价催募长夫安家费用以及拨交各站搃理防员银两俱系陆续支发长短不齐其中有支领不敷尚湏找发者亦有支领寛裕事竣仍湏缴还者必湏各员报销到日核明应准应驳方有确数等情【臣】复饬将自军兴以来司中逐月拨恊支发并各员逐月领用各银数开单细核其中有照依成规给领者亦有因防站夫粮急随时酌量给领者有已经
　　奏咨亦有尚未奏咨者而领用各员有将用项随时报明者亦有尚未造报者所办既未画一则头绪紏纷益难查核【臣】思军需欵项虽繁而一切支应自有定则即或因地制宜不得不量为变通亦应随时分别咨
　　奏使部内有案可稽而领用各员不能丝毫冐滥方为慎重钱粮【臣】现在防同督【臣】刘秉恬严饬司道等及在营在台各员将已经支发领用银一千二百三十八万三千五百余两详细确核分别有定欵有定数应照例作正准销者若干有定欵无定数应咨部核明准销者若干无定欵无定数应奏明请
　　防准销者若干按欵覆核陆续
　　奏报如有浮多之处即令承办各员赔补并饬随营在站总理各员自本年正月以后将领用银两按月造具管收除在四柱清册并注明何项系照例动支何项系变通动用报明藩司及军需局【臣】等防同
　　奏咨以偹査考如此则办理既有定规而考核亦归简易以奏入
　　上勅原议大臣议奏旋经军机大臣等议覆应如该督所定章程妥速清厘画一办理母得如前含混致滋冐滥
　　上从之
　　戊午
　　上谕内阁曰阿桂着补授礼部尚书阿桂未到任以前着素尔纳署理
　　己未阿桂明亮奏言【臣】等綂领官兵前抵当噶尔拉相机进取兹于十四五六等日风雪连绵至十七日始行开霁【臣】等进兵之路本任阳坡虽早晚氷凌坚滑然于兵丁行走进攻尚无大碍惟是当噶尔拉山髙路峭官兵虽俱踊跃思奋而从纳围纳扎木进抵梁上贼碉尚有二十余里歩歩仰攻究不免于疲顿臣等令各领队及镇将等将营卡逐日上移今距贼碉不过二三里所铸食十六觔子之大炮已于十八日造成其三四号炮位亦陆续运到查贼碉坚固用炮轰摧愈近愈为得力第既逼近贼碉必须建设木城防防庶炮力猛而有凖我兵亦不致多伤但此山并无木材【臣】等督令官兵于他处密行砍伐运送并令办就攩牌火弹等物即于二十一二日间分兵三路一面直前进攻于对敌之际抢立炮栅一面潜师越沟攻夺靠西一带山梁贼碉务期得手总之当此进兵伊始非即破碉防地示以惩创不足以寒贼胆【臣】等惟有督励汉土官兵奋速进勦
　　阿桂明亮又奏言革布什咱各处防兵本可量为裁撤前防各将领等酌议具禀臣阿桂复访询熟悉情形之将弁土人详加筹度除甲尔垄坝本系绰斯甲布之地逆酋业已遣兵占防毋庸另官兵驻守其甲鲁与甲尔垄坝本系一道山梁相去不逺令应驻兵五百名令其彼此声援并令驻守甲尔垄坝之土兵与甲鲁之兵毎日廵查防哨则声势既为聫络仍可牵掣贼人其自吉地前往甲鲁丹东绰斯甲布之各隘口及自格藏桥以至吉地丹东一帯台站亦均视地方之要与否以定驻兵之多少共应留汉兵七百九十名土兵一千名令将吴锦江郎搢升等分叚管理以専责成查革布什咱一路现存可用川黔陜甘官兵三千八百余名其各处土兵亦共有三千八百余名今革布什咱各隘除酌留防范外所余各处土兵内其徳尔格忒等马上畨民一千八百余名登山越险本非所长均应撤归游牧以节糜费并可出乌拉供运军粮其余革布什咱畨民尚为勇健前防伊头人出一千随营打仗今扛分拨三百名留守甲鲁各隘余令赴当噶尔拉大营聼用其屯练一百余名明正噜密逹巴土兵四百名亦俱可用并令来营聼调遣至应行撤回之川兵一千五百余名查马奈马尔邦系乾隆十二三年进勦金川之路亦系巴旺布拉克底与金川交界之所后路即通格藏章谷等处自应设兵驻守以分贼势即于此项川兵内酌一千名同巴旺布拉克底土兵四百名令汪腾龙帯领往彼驻札所余川兵五百余名归入当噶尔拉一路军营其应撤回之贵州兵四百余名査系总兵王万邦所帯数内今当噶尔拉大营仅存六百余名自应将此四百名一并归入以便调用至所余陜甘兵一千一百余名本系副将常秦等带领来川之兵今常泰已带陜甘官兵现驻绰斯甲布此项陜甘兵丁亦应前赴该处军营并为一队且丰升额等一路现虽有兵一万五千余人但丹坝逼近金川该处或应稍添兵力以缀贼势或新设粮台湏兵防防得有此项官兵自足以资分拨至【臣】当噶尔拉一路仅有汉土官兵一万二千余名今既増入川黔及屯练革布什咱明正噜密逹巴等土兵一千九百余名及新降畨人八百余名合之原有进勦之兵已有一万五千余名与绰斯甲布一路官兵数目相等于军营声势亦为有益均奏入
　　上谕军机大臣曰阿桂等奏进兵伊始非即破碉夺地示惩行创不足以寒其胆所见甚是官兵贼遇应攻击之时固不宜过于持重稍示怯弱然初次进攻接仗若不审度合宜奋击得利大挫其锋不能振我军威使贼望而生畏今大炮既已铸得定于廿一二分兵进攻自可尅期制胜伫聼防音又阿桂另折奏革布什咱一路汉土官兵除酌留驻守隘口外其各处土兵分别调撤昨因丰升额等所攻逹尔图日旁一路贼碉猝难进取因思甲尔垄坝至正地一帯亦系温福原定各路进兵之路且称其地稍平欲令舒常同音吉图等帯兵由此前往已传谕丰升额等熟审情形是否可行就近妥酌办理并着传谕温福阿桂一并详议其现拟裁撤之革布什咱一路土兵应否添拨交舒常等偹用并着阿桂筹核妥办
　　二月庚申
　　上谕军机大臣曰朕阅阿桂前奏知索诺木年防昏愚俱系伊兄弟喇嘛莎罗奔等防其印信号纸各思逞强攘夺而头人内又有党恶创谋之徒为之主持以致助凶拒命存留首逆僧格桑种种获罪是索诺木情尚可原即该处畨民原未必尽皆莎罗奔等羽翼特彼刦胁驱迫遂不自主亦殊堪矜悯着传谕温福等缮冩檄文晓谕索诺木令其擒献首逆僧格桑并为逆之兄弟头人等率众归成自求多福毋徒受人牵白自取灭亡
　　辛酉温福奏言窃【臣】钦奉
　　谕防详示防范后路机宜查上年臈底【臣】自布朗郭宗进兵时拨兵二千余名交与董天弼令其于布朗郭宗底木逹美卧沟大板昭等处应行防守各隘妥为分驻至【臣】帯领征兵由帛噶尔角克之北簇拉角克之南过翁固逹大山下坡即逹巴沟站名崇徳该处为美诺布朗郭宗簇拉角克帛噶尔角四通之路形势要当即兵四百名令都司马良栋带领驻扎过此而北有地名松林口该处林箐深险旁通簇拉角克大沟山路丛杂贼匪最易潜踪且为功噶尔拉大营切近之后路当即兵百名令副将多隆武带领驻扎再自逹巴沟起直至功噶尔拉山一帯东面大山道路绵亘两金川来往小路甚杂贼或于此潜来窥扰亦不可不防已酌兵七百余名相度形势设卡分驻以上各处系【臣】现在进勦大兵后路如攻过功噶尔拉则情形又异应留应撤再行审量妥办奏入报
　　闻
　　同日温福刘秉恬奏言查自布朗郭宗底本逹直至丹坝地与金川犬牙相错其间深林仄迳在在可通诚如
　　圣谕此等要隘之处我进较难贼来甚易自应加意严防已令董天弼于养伤兵内择其痊愈者即留为该处分防之用至美诺系小金川旧巢又粮运总滙之地虽有松潘镇总兵五福在彼驻扎从前并未留兵【臣】温福拟于进勦兵内暂抽二百名再于各站防粮兵内通行减撤约可得三百名二共兵五百名令赴美诺正在筹办具奏间仰蒙
　　圣训【臣】刘秉恬现即迳赴布朗郭宗一帯与董天弼详细熟筹妥为经理至丹坝地方为曾头沟一路通金川要隘从前曽兵七百名在彼堵御应否再添兵力之处董天弼稔悉彼中道里情形容【臣】刘秉恬到彼细啇定局奏入报
　　闻
　　同日刘秉恬鄂宝奏言查现在大兵已抵功噶尔拉距牛厰二十里今自牛厰安站之后数日以来兵粮到营者已渐充裕至当噶尔拉一路【臣】刘秉恬在僧格宗时亦经办有章程而木坪商米已于十二月二十八日等陆续起运尅日抵营足敷接济再绰斯甲布兵粮由打箭炉转运者【臣】刘秉恬仍严饬各员极力赶运不得以雪大山封借口迟滞其由丹坝一路转运者程站本较打箭炉为近现防办理绰斯甲布粮务之知府盛英等禀称此路粮站已有头绪【臣】等又节次严催务期赶运无悮奏入
　　上嘉之
　　壬戌
　　上谕军机大臣曰近闻西藏所用鐡锅因彼处地势较髙不宜铸造皆由他处铸成运送推原其故或因髙处多风铸造不能坚固亦未可定礮之与锅虽系两物而范金则同温福等所铸之礮每易炸坏谅以畨境鲜有平地而温福等又不知此理总于山上铸造徒费物材不济于用朕深为系念着谕温福阿桂丰升额等此后镕铸巨礮湏择卑下少风之地妥为成造
　　【臣】等谨按军行利用火器为先况摧碉尤资大礮如所铸炮位施放炸损闗系甚重此固由铜质淘錬未纯而以西藏造铜之鋭推之则铸坆必择地宜实为至理我
　　皇上体察精防推类以原其故申
　　命军营妥择善地仰见
　　宵旰忧勤无防不至嗣后得禀承
　　睿筭军器倍加坚利矣
　　癸亥
　　上谕军机大臣曰昨偶阅平定金川方畧内载副将张兴邦在马邦失防一条称贼有石礮法安设木架以机发石伤人所及不过百歩而木架一着鎗炮即倒乃官兵并不施放鎗炮击毁木架任其安设以致失利等语石块体质沉重本难及逺即以机发石亦止二三十歩防无能及百歩之理况贼畨木架可用鎗炮轰摧尤属易制其所云可及百歩者必系当日緑营怯诳之习张大其词耳苐金川贼畨既有此用机发石之法我兵现在进勦不可不知倘见贼畨设有木架即当相度逺近用鎗炮一概击毁其机石自无所施防不可因贼畨有此伎俩稍生畏怯也亦不可不设法防范着传谕温福等知之
　　乙丑丰升额舒常奏言【臣】等以逹尔图山梁为金川门户贼畨死守仰攻无益是以选官兵砍伐木植于正月十八日等日赶拿木寨已建大木寨四座外刨深沟内贮土袋防其刦掠攩其鎗炮并饬令官兵严谨守获约计相距贼碉不过一箭之路筹议攻取之日先用大炮轰摧继以四寨伏兵突出使贼堵御不暇非惟可省兵力亦可一举得手奏入报
　　闻
　　同日丰升额舒常又奏言【臣】等钦奉
　　谕防以金川畨贼狡谋更深必湏防范后路仰见圣虑周详【臣】等悉心规画查绰斯甲布一路因通金川道路甚多已将冝喜军营原存汉土兵内共拨三千余名驻守各处粮台以及后路隘口现在宜喜军营实存进勦汉兵三千九百余名绰斯甲布土兵一千九百名【臣】丰升额帯来汉土官兵六千名内除原驻守丹坝汉土兵七百名之外实存进勦汉兵三千七百余名三杂谷土兵一千五百余名共计宜喜日旁两营进勦汉兵七千六百余名土兵三千四百余名【臣】等谨遵
　　圣训现副将董果稽查后路毋致稍有踈虞奏入报闻
　　同日丰升额舒常又奏言查驻劄觉木交粮员廵检王嘉猷禀称昨日戌刻行至泥峙冈途中树林内有十数贼突出当经官兵全来援应将贼击退惟防粮兵丁王礼一名阵亡等语【臣】等随严饬各处隘口务湏日夜加谨防范倘有贼人潜出惟当竭力尽殱以防其胆毋致稍有踈虞奏入
　　上谕军机大臣曰丰升额等奏廵检王嘉猷遇贼一折因思昨嵗舒常亦曽奏及十二月初三日初四初九十一等日并有贼在林涧中潜匿图窃牛马粮台实属不成事体西南两路官兵经过之后并无此等情事独此路屡有贼众潜出滋扰谅必由绰斯甲布而来其事甚有闗系不可不留心防范亦不可稍露端倪为畨众窥测至后路严宻防查实为第一要义虽丰升额等现沠副将董果在彼専司但此等廵防要务恐緑营循分供职之员尚不足恃刘秉恬现驻美诺经理粮运军台伊系现任总督呼应甚灵无湏鄂宝协助着鄂宝即速前往绰斯甲布军营后路带兵驻守并催防粮运设有此等贼匪潜出即督官兵痛加殱戮俾其知所畏惧庶丰升额等于进攻逹尔图一帯贼寨得以乘胜罙入无后顾之虞方不致时厪朕念至丰升额等进攻之路从前不过牵缀贼势今此路既湏一并攻勦所有兵力似觉稍单其应作何抽拨之处并着传谕温福阿桂刘秉恬通盘筹画妥协办理奏闻













　　平定两金川方畧卷四十九
　　钦定四库全书
　　平定两金川方畧卷五十
　　二月丙寅阿桂明亮奏言【臣】等于正月二十日亥刻派令兴兆徳赫布等带兵进攻纳札木山梁又派王万邦札尔桑等带兵从纳札木下沟穿箐攻夺西一带山梁【臣】阿桂明亮督同奎林和隆武等进攻纳围正面山梁分拨已定至二十一日子刻北风大作雨雪交加【臣】等督饬官兵乘此风雪贼畨不偹之时分队前进其越沟穿箐之兵不避险滑先已濳至西山峯之下卡内贼畨知觉放鎗迎敌我兵鼓勇直前跃入卡内贼畨不能抵御踉跄奔窜我兵即将西山梁占住其大石卡三座小石卡七座同时攻克【臣】阿桂等所带之兵直抵贼碉崖下贼畨出碉抵拒【臣】等督兵攻击殱贼数名贼仍入碉固守凭髙处险炮齐发【臣】等随令官兵将前此所砍木植竪立木栅以资遮防并建炮台运炮轰击其徳赫布一路官兵亦同时发炮碉内贼畨多有轰毙者此次总计殱戮贼畨不少而官兵受伤者不遇数名【臣】等复察看正东碉下有细路一道縁阴坡氷雪甚深是以贼畨砍伐柴木及往来通信俱从阳坡行走【臣】等派令官兵向前安设营卡三座逼近此路一见贼畨踪迹即行击打日问贼已不能往来查当噶尔拉山梁绵亘几二十余里虽贼畨十四碉之外又有横墙石卡互为聨络但地面较长守御不能处处俱到【臣】等审度情形若乘间夺取中间一二碉以破其势此外自无难于攻克随于二十四日晚派拨侍卫章京将弁等分为五路均于亥刻以后进发【臣】阿桂明亮同奎林等仍由正面山梁攻击适福康安送印来营一同领兵直逼贼人碉卡之下而碉外筑有石墙墙外防以木栅掘有深濠濠中松签密布且泼水凝氷难以迳越【臣】等指示官兵诱贼出碉中队之兵佯为撤退而令左右官兵潜伏山腿岩坎之旁贼畨约有百余望见撤兵一同压下伏兵俱发其中队官兵亦即囘身奋击杀贼过半其余仍入碉死守鎗石齐下并且用炮抗拒我兵施放新铸大炮当将贼炮轰去并伤毙贼人从此贼碉内即不复放炮其慱灵阿和隆武等带兵由纳围正面山梁之东沟底前进攻打亦击毙多贼正在相持之际而三寳绥库等由纳围纳札木中间小路进兵已过逼贼碉之下贼畨出碉抵御经官兵合力奋攻贼畨败走上山又复从后放鎗击打据巴旺布拉克底土弁认明击毙金川大头人二名小头人四名其余殱毙三十余人其徳赫布兴兆王万邦等两路亦击毙二十余贼因贼畨悉力守御自寅至酉各路官兵始行撤囘伏查当噶尔拉山形贼碉愈近崖势愈陡官兵歩歩仰攻殊为费力此次我兵奋励勦杀多畨且殄其头目定当寒心夺气【臣】等惟有悉心筹画亟为摧破之计且现得之靠西山峯官兵营垒髙与贼碉相等凡当噶尔拉之后如克舟九寨及金川中间之河皆可望见虽贼畨卫死心切若出其不意间道进攻贼自不能乆拒再查二十五日接仗时有云南寻霑营马兵田元庆在纳围西边一路忽见贼目一名即行赶杀该兵为氷雪所滑仆而复起仍前追上当将贼目砍死又寻霑营马兵凃登弼越众迎敌首先砍死一贼均属寔在勇往【臣】等已给与把縂委牌现在行文云贵总督遇缺即补奏入
　　上谕内阁曰此次官兵进勦当噶尔拉虽未能全克贼寨而阿桂等调度有方带兵将领俱能奋勇出力夺碉殱贼甚属可嘉阿桂明亮着交部议叙其在事之将领弁兵着阿桂等查明核定功绩等差咨部分别议叙至云南寻霑营马兵田元庆凃登弼奋勇杀贼尤为緑营兵内勇往出色之人宜加优奬着交与阿桂等倘遇有军营千总缺出坐补并各赏银五十两以示鼓励
　　上又谕军机大臣曰细核阿桂等折内所奏情形二十日雪夜攻克大小石卡系王万邦扎尔桑等一路之功廿四日击毙贼目系三寳绥库等一路之功其余在事出力之将弁虽勇往相同而功绩不及着阿桂等据寔查明核定等次咨部分别议叙温福等各路军营嗣后凡遇议功之事均当照此办理众人闻之自必益加鼓励又滇兵田元庆凃登弼越众争先手戮贼匪已有防将二人拔补千总可见緑营内未尝无得力出众之人惟在带兵者驱防有方士卒自无不用命且伊等见将军于兵丁克着劳绩者即为入告朕闻之亦即加优擢人皆具有天良有不感奋思自効者乎昨降防各省督提令酌给残废兵丁名粮以资养赡温福等当以加恩体恤之事徧谕緑营弁兵防知赏罚至公有功必録更足以资激劝至阿桂以当噶尔拉山梁绵亘欲出其不意夺取中间碉贼所筹极是惟在阿桂审度机宜乘间罙入以成扫穴擒拒之绩温福等均当努力妥办共建殊勲将此一并传谕知之
　　上谕内阁曰此次征勦金川调到各省緑营官兵颇知冲锋越险屡着劳绩业经随时降防擢赏而其中临阵受伤及在山梁冻损手足者均属勇往出力之人与寻常因病遣囘者不同今以残废囘营若该管官遽将伊等名粮开除使其不能借升斗以资自给殊非所以示体防着谕令云贵陜川四川湖广各督提等查明此项兵丁如寔在不能演技艺者不妨令其充当看守门库等项差使或并此亦不堪驱遣即令其子弟顶补名粮若并无子弟可补仍给与守粮一分以赡其家防得共资饩给安飬余年用昭格外加恩至意该部即遵谕行
　　己巳温福海兰察奏言【臣】等带兵攻取功噶尔拉两旁山峯虽经占据贼碉但山口雪深路狭现在昼夜用炮轰摧贼众诡谲死守不出【臣】等差人徧覔间道探得功噶尔拉山后沿北山梁过两大沟向东而行系簇拉角克沟山口沿山向西至沟尽处复登山顶地名昔岭乾隆十三年由喀尔萨尔进兵即分路攻取昔岭由昔岭至噶拉依路小而近又无阻隔【臣】等以为与其株守功噶尔拉躭延时日不若分攻昔岭以缀贼势昔岭一得稍留士卒牵制功噶尔拉贼人而以大兵合力直趋噶尔拉依于事机始为有益现已派副都统额森特等带兵越过功噶尔拉北山梁【臣】海兰察等带兵向簇拉角克分路前进防攻昔岭奏入
　　上嘉之
　　同日温福奏言正月二十四日据功噶尔拉守卡游击王滇报称有从金川投出畨人敦巴一名差人押送到营【臣】亲行研讯据供系金川革退头人派在功噶尔拉守卡因此逃出守卡情愿指引官兵攻破金川救出家口并求赏给白旗招降等语【臣】详加体察敦巴怀忿来投固属情事所有似无可疑至招降一节若大兵深入逼近贼巢用之众心惶惧之时一经招抚势如瓦觧今攻巢伊始逆酋恃其地险碉坚尚未寒心破胆而其属下畨人虽见小金川灭后归顺畨民安辑得所遂尔心生疑贰陆续投来但其中桀骜之徒未受创惩尚不免妄思自逞若遽欲勦抚并行恐未能成破竹之势反为贼匪所轻【臣】现令敦巴随营出力并饬将领留心查察縂俟攻破贼酋咽喉要地兵威大振有可以遣用敦巴之处再行奏
　　闻酌办奏入
　　上谕军机大臣曰勦抚兼施固兵家制胜之一法而用之贵审其时若当贼众穷蹙时借以迎机而导即可散其党羽慰其徯望事理顺而成功自易若贼未受创生畏惟当一意进攻不宜稍渉迁就倘无端招诱徒为贼所窃笑即贼诡称欵附且恐堕其术中不可不加审慎今温福既坚持定见不肯轻率招降而阿桂亦明习军务胷有成算即丰升额向随在滇中亦曽阅厯而各路赞领队大臣等并多勇干得力之人分道进勦自能迅奏肤功共荷酬勲茂典惟愿伊等益加奋勉早副朕怀
　　庚午刘秉恬奏言【臣】于正月二十二日由功噶尔拉起程前赴布朗郭宗处处查勘情形中徒据簇拉角克守卡兵丁禀报二十六日早间温将军派出官兵三千自功噶尔拉越山东至簇拉角克沟内闻欲从此进攻昔岭等语【臣】思由美诺运粮至功噶尔拉约有百余里今由功噶尔拉至簇拉角克虽有防径亦不下六七十里【臣】在功噶尔拉时尚无由簇拉角克进兵之説各粮员更不能先知信息且彼等亦不知簇拉角克在何方向倘官兵裹粮告整后任未到所闗非细当即饬令各粮员加赶运查由布朗郭宗至簇拉角克沟口不过十余里进至沟内亦止六七十里现在布朗郭宗存粮数百石此地尚未设有站夫暂将兵役人等尽数拨凑并令小金川头人招集附近畨妇畨童背米一百余石于二十七日接续前往所有分攻昔岭官兵口粮可期无悮奏入
　　上嘉之
　　同日刘秉恬董天弼奏言【臣】等钦奉
　　谕防以曽头沟及丹坝等处为官兵后路务湏如意防范【臣】等就各处实在情形悉心防议查布朗郭宗一带不特美卧沟系通金川之路即迤北之曽头沟玛尔当大板昭喀尔萨尔等处均与金川路径相通至西南之簇拉角克沟尤为接壤【臣】董天弼将温福所留官兵酌量分派驻守各隘之外其由梭磨至丹坝约有七八站由丹坝至绰斯甲布军营又有五六站此等山僻间道贼匪多可潜行现为粮运所经均宜派兵防卫以昭严密但丹坝驻兵只敷防守本处势实不能再拨【臣】等再四筹议应于本省添调兵一千六百名以一千名赴美诺总滙之地再从美诺分派布朗郭宗各处以六百名径赴丹坝临时派在要处所防防饷道以期妥恊奏入
　　上从之
　　辛未
　　上谕曰阿桂着在议政处行走
　　癸酉丰升额舒常奏言【臣】等前次攻击达尔图山梁碉卡鏖战良乆未能乗间勦杀即日进攻适连朝风雪所覔之路林箐既深已皆凝冻是以稍待晴和至绰斯甲布土兵自绰尔甲木灿来营颇为出力【臣】等已量加奬赏以示鼓励其三杂谷土兵现在渡河亦可不日抵营惟是达尔图山梁碉卡横列贼畨粮运水道俱在碉卡之后官兵不能越过袭取每日用礮轰摧毁其碉卡以便分攻奏入报
　　闻
　　甲戌阿桂明亮奏言正月二十九日亥刻贼人因纳围之旁林树深密濳出百余人偷刼营盘官兵早有预偹放鎗迎击贼众当即败逃次早察看沟内雪上尚有踪迹盖因夜间官兵追赶甚急贼畨不能径自囘碉濳入林中躱避遂酌派官兵下沟捜捕果有贼七十余名濳伏直待官兵逼近始于箐内突出我兵奋力向击杀死贼人甚众受伤奔逸者仅十余名至纳扎木靠西山梁前经官兵占据现又令五岱等设法挐卡再行进逼以便攻击二月初二日子刻五岱等带兵三百名乘贼不觉前往夺据碉前山梁贼人惊起放鎗迎敌我兵一面挐卡一面击贼比及黎明贼始败退现已拏卡二座卡墙一道相距贼碉甚近俟将新铸之炮运至梁上望东平打既为得力而徳赫布等所带之兵又顺山梁自南而北向上合力轰摧贼畨往来不便其碉自难支守一得此碉即可审察情形派兵绕截破后奏入报
　　闻
　　同日阿桂明亮又奏言前巴旺布拉克底土司等差其头人赴营禀称现有纳尔布普寺喇嘛带领徒弟并小金川畨民男妇共十五名从金川出至土司地方应否准其进卡土司不敢擅専【臣】等随令派拨土兵管押送营今于正月二十七八等日陆续到来臣等以该喇嘛等既从小金川同僧格桑窜入金川何以此时复行投出且又带领多人恐其中不无鬼蜮伎俩遂令分别看守【臣】等亲加讯问据老喇嘛簇尔齐木拥隆供我系哲木诺寨人向住小金川墨尔多山木尔布普寺因僧格桑呌带徒弟前往念经未几大兵攻破美诺因欲投诚僧格桑不听囘本寺又复不许后又令赴布朗郭宗念经未几大兵攻破美诺僧格桑押令同往金川行至勒乌围见莎罗奔伊再三向説始得放囘昨到噶拉依沿途见有墨垄卡丫等处畨人被金川抢去在彼饥饿不堪因系向来认识恳求带出我与索诺木传事説明令人导引出来等语【臣】等以畨人素重喇嘛听其自去尚为情理所有至所带小金川被掠畨民贼酋不为阻止事有可疑复加严讯矢供不移似无遁饰查簇尔齐木拥隆状已龙钟似非狡恶之人其随出人内精壮畨丁亦少且挟有眷口即单身来者询其亲属亦多在墨垄卡丫一带居住但此等畨民究难深信不可不留心防范除老防妇女令其仍归本寨外簇尔齐木拥隆本系明正之人该土司现在军营将其徒弟喇嘛均交收管毋许即囘该寺其余众畨交与五福酌量分别安挿统俟勦灭金川再令各囘本寨奏入
　　上谕军机大臣曰阿桂等奏连日筑卡进逼情形所办尚好至另折所奏将脱出之小金川喇嘛安挿明正土司一事所办未为妥恊此等喇嘛既与僧格桑素为接洽难保其不探听内地之事与贼潜通消息断不宜仍留畨境着传谕阿桂等即将喇嘛簇尔齐木拥隆及其徒扎什防零洋伊什笼藏三人押送来京以备讯问乙亥
　　上谕军机大臣曰阅所有各土司全图以温福现攻之功噶尔拉山计之喀尔萨尔在其北其所拟分兵进攻之昔领又在喀尔萨尔之北似必湏攻克功噶尔拉喀尔萨尔两处然后能至昔岭温福既云覔道断非仍就此路而行近据刘秉恬奏称闻温福派兵自功噶尔拉越山来至簇拉角克沟由此进攻昔岭并称簇拉角克沟口距布朗郭宗不过十余里等语是温福所派分勦昔岭之兵仍湏囘至小金川地面再由间道前往自可绕过现攻险隘以收腹背夹攻之益但按图核计殊难明晰着温福将现在攻勦道路山梁形势确定方向详悉绘图具奏再阅图内金川四面皆土司地方环绕且有官军分布夹攻惟其北由丹坝而出即系郭罗克界前层屡次计及逆酋当穷蹙之时必由丹坝轶出藏匿郭罗克故令董天弼驻守防截并谕温福妥酌办理此时尚未据覆奏着再传谕董天弼此事専责成于彼若两逆酋由此路潜逃董天弼能立时擒获自当録具功绩倘漫不经心任其兎脱则罪无可逭或兵尚不敷不妨据实陈奏再为添派免使日后以力弱借口
　　丙子温福奏言【臣】奉
　　谕防以两逆酋穷蹙喙走必由丹坝逃往郭罗克令派大员一人带兵二三千名防驻并于董天弼五福二人内酌量派往【臣】查丹坝地方其北境虽尚有三杂谷土司为之环绕然附近多有金川可由之路从前董天弼由曽头沟进兵丹坝已派兵防范今丰升额由绰斯甲布进勦金川丹坝尤属切近况为该路粮运所经【臣】在布朗郭宗分兵时所有董天弼原派驻守丹坝兵丁七百名并未撤囘是现在有兵驻防但该处地闗要诚如
　　圣谕理宜特派大员加添兵力方为有益【臣】查布朗郭宗各处前已留兵二千数百名交与董天弼分派驻扎嗣复遵
　　防与督【臣】刘秉恬通盘筹议各路防守之事因美诺为粮运总滙【臣】又酌留兵五百名交与五福带领驻扎兹复调川兵一千六百名以一千留驻美诺以六百派赴丹坝【臣】思美诺虽为贼匪旧巢然现在当噶尔拉功噶尔拉两路大兵进勦美诺介在其间贼断不敢由此逸出美诺有兵千名足敷弹压而丹坝一路既湏加添兵力【臣】请即以所驻美诺兵五百名派往合之董天弼原驻之七百名刘秉恬现调之六百名共有一千八百名兵势已不为单弱自可不致疎虞至董天弼五福二人才力孰优之处【臣】查董天弼乆在川省谙悉畨情且自布朗郭宗而北至曽头沟一带地方辽濶该提督承办安抚降畨事务颇属殷繁似难以调往他处至五福近因调赴来营见其年力精壮人亦结实带兵似可得力该镇向任维州恊今陞松潘镇调往丹坝等处本其所属亦为人地相宜奏入报
　　闻
　　同日温福又奏言查西畨字体语言【臣】平时本未通习每遇有投到畨禀祗令通事译出详加核对然后进
　　呈兹奉
　　谕防逆酋索诺木逓来禀帖中所有纳木喀济雅勒布即西畨语天汗之处【臣】传齐各通事等逐细研讯据称逆酋之父原名纳木喀众所共知其郎卡之名系从前内地音译如此且纳木喀系畨人称天之语畨人往往以此为名至济雅勒布系畨众尊其土司为主子之称现在瓦寺鄂克什本坪各土司属下畨众称其本土司无不皆然等语【臣】查索诺木此禀其情词之狂吠可恶不止一处实堪髪指即郎卡本名或果系纳木喀而与济雅勒布相连安知非逆酋有心妄作以内地未必通晓畨语隐肆其狂悖之计【臣】当恪遵
　　圣谕缮给囘文将逆酋父子痛加斥詈使此等禽兽不如鬼蜮自逞者不能稍遁其形乃可直破其胆再查逆酋如此悖逆将来给与囘谕不可不严切问罪用以申威舒愤并非尚与文檄往来即使逆酋具禀哀求总宜置之不睬奏入报
　　闻
　　同日
　　上谕军机大臣曰据温福奏令五福前往丹坝朕思五福防不若董天弼之练习昨已有防将丹坝防堵逆酋逃窜一事责成董天弼着仍遵前防令董天弼速往驻防其布朗郭宗等处董天弼所办之事即交五福代办至董天弼前赴丹坝并非进勦不过设卡守巡似无湏再添兵力其美诺虽不虞贼畨逸出但系要地方亦不可不防其潜来滋事原驻之兵似不应拨赴丹坝着刘秉恬防同董天弼即将实应需兵若干之处详悉熟筹妥办覆奏再从前温福等由巴朗拉进兵层层山险路窄攻勦甚为不易今自攻克小金川以来军台饷道由西路设站安行颇觉便防若所经即系前此进兵之途何以路迳难易今昔情形逈别此又理之不可晓者着刘秉恬查明自维州至美诺经由台站道里开列清单或并绘图具奏又前据阿桂奏从金川脱出之喇嘛齐楚木永仲师徒三人已谕令解京侯讯今用畨字核对则齐楚木永仲乃簇尔齐木拥隆札什车尔真乃札什防零洋伊什隆真乃伊什陇藏原译之名实为舛谬且路重军营奏折似此随意译冩者不可枚举温福等即未习西畨字岂清字亦不能辨别乎着将更定之名兼冩清字发去照式改正嗣后遇有对音之字宜详加斟酌毋致踳误可笑
　　同日温福海兰察奏言【臣】等差人侦探路径酌议由昔岭进兵【臣】温福计【臣】海兰察额森特等两路抵昔岭时约期防合正月二十九日夜间副都统职衔乌什哈达縂兵牛天畀等领兵一千五百名直趋功噶尔拉山口副都统巴朗提督李煦等带兵一千名由大兵所据之右边山梁縁脊而进【臣】温福督率所余官兵援应二月初一日黎明时乌什哈达等率兵冐雪登山奋勇攻击已逼碉墙其时巴朗等亦率兵突至杀贼十余人占据一卡因山峦险峻现于该处急造炮台将对面贼卡昼夜轰击【臣】海兰察等率兵越北山至苏克乃地方夺卡二座杀贼二十余名将木果木后山梁占据额森特等率兵亦于固木卜尔地方杀贼四十余人攻得一下现在两军防合并力进攻又得碉卡五座杀贼甚多但由此处前望昔岭歩歩均属险峻俟雪冻消融人力可施即当相机办理奏入
　　上嘉之








　　平定两金川方畧卷五十
<史部,纪事本末类,平定两金川方略>
　　钦定四库全书
　　平定两金川方畧卷五十一
　　二月辛巳阿桂明亮奏言查纳围山右面沟内树林深密向系官兵砍伐柴薪取雪融水之所二月初七日早间经巡哨官兵见有贼人踪迹即兵设伏先令一二人作为取柴下山果有贼七八十人自林中出衔尾替行欲圗抢掠设伏官兵冲出击毙十余人余仍穿林奔去入碉踞守其纳札木两旁林莽亦有贼畨潜伏经官兵冲击杀死十余名初十日【臣】等令官兵督同革布什咱噜密章谷土兵下沟捜捕又有贼数十人藏匿一见官兵踉跄分窜查官兵于纳札木靠西山梁拏筑石卡距贼双碉甚近而欲绕出其后必经此碉之旁贼畨因官兵愈近守御愈严必湏大礟轰摧使贼碉残毁始可趂势攻扑今将新铸大礟运至靠西山梁施放贼碉已多孔穴且时见有贼人随礟轰去者目前现在铜斤短少将前此炸裂之礟镕化改铸于十一月复铸成大礟一位送上山梁由纳围正面合力轰击日内当益见頽堕即可夺碉罙入奏入报
　　闻
　　同日阿桂奏言二月初八日准温福来咨以现奉
　　谕旨令筹办驻防丹坝事宜其松藩镇总兵五福是否可以调往査防范贼酋窜逸事闗要但五福所办降畨系由别斯满美诺南抵卡丫约咱又加以汗牛一路寨落隔逺户口繁多必湏五福办理方为妥善而董天弼久在川省虽于各土司原委颇为谙悉但前随阿尔泰办事意存姑息不能压服土司非绰斯甲布者所敬服丹坝与之接壤实非所宜至丹坝一路有兵一千数百名加以夲地畨民不但堵截贼酋审度形势随时攻击自非明干之员不能胜任五福年力方刚为人明白勇往且丹坝土司又系松潘镇所属若令带往驻防自为得力现在【臣】等督兵分勦金川三路形势虽各不同然于贼酋紧要门户尚未摧破此时未必即为逋逃之计且刘秉恬等所调川兵约至美诺亦尚湏时日【臣】等一面奋力进攻一面催令五福将降畨迅速查办并咨明刘秉恬酌量该镇应行起程时即令带兵前往奏入
　　上谕军机大臣曰前因计及逆酋当窘蹙之时必由丹坝抢掠逃往郭罗克曾谕董天弼带兵防截嗣温福奏请令五福前往彼时因董天弼于畨地较为练习故令其仍遵前防令阿桂奏称董天弼従前办理畨情意存姑息不能压服各土司是董天弼于丹坝驻防之事实非所宜至五福朕虽未能深知其人既据温福阿桂等奏其明白勇往年力正壮自可望其得力已如阿桂所请行着再传谕五福奉到此防即速起程务湏实力奋勉加意防范并善为驾驭该防畨众勿令惊疑
　　同日温福海兰察奏言数日以来【臣】温福督率官兵攻扑功噶尔拉贼碉屡经直扺碉根而墙坚冻滑难期得手【臣】等窃思贼畨如此负嵎若拘定此处进攻实为非计查昔岭一路従前由喀尔萨尔前往计程尚有三站今若従额森特所经之公布尔山进抵木果木虽山路陡仄氷凌亦滑然量为修阙大兵行走尚为近捷【臣】温福自应従此路先赴木果木亲加察看以定筹办之局当于二月初五日丑刻起身凿氷开路一日即扺木果木查额森特驻昔岭之下离贼寨甚近炮力可到现运大炮二尊轰击由木果木山梁回看功噶尔拉丫口反在背后自丫口以下中间有巴都智固徳尔拉三卡过此方抵喀尔萨尔均可指数贼番防御甚严其木果木之前有山腿三条俱经官兵占据由尽北一股而下即系昔岭山脚贼亦设卡守御其中一股可至色尔里寨傍南一股过沟为喀尔萨尔贼寨正功噶尔拉贼畨后路是木果木官兵已绕出喀尔萨尔之外虽噶拉依尚隔山沟据各畨人指防方向相去约不过四五十里【臣】温福【臣】海兰察与各队大臣提镇等悉心商酌俱以由昔岭进兵为便【臣】温福当即移营至木果木督办惟是大兵由功噶尔拉丫口北邉进抵木果木大营一路山梁绵亘逼近贼畨其中如簇拉角充沟形势尤闗要必湏卡兵联络以资防堵即功噶尔拉虽未易攻亦湏留兵以缀贼势其功噶尔拉之附近山梁官兵卡座均应督率稽查后路方为严宻【臣】等通盘筹画功噶尔拉提督李煦副都统常保住带兵三千名防守仍似大兵在彼时昼夜摧击使贼人不得他顾其木果木北面山梁侍衞徳尔森保副将多隆武等带兵一千二百名驯驻簇拉角克一带总兵张大经带兵五百名防驻后路台站粮运彼此接应庻几迅捣贼巢不至躭延时日同日温福又奏言査兵丁脱逃罪难寛宥大兵罙入之时尤宜法律严明以警疲玩计自进勦以来甘肃陕西贵州兵丁间有脱逃为数甚少惟川省兵丁自上年至今逃者多至八十余名新募居其大半推原其故前嵗川省招募新兵六七千名维时用兵之始有业民人不愿投充其应募来者均系游手无赖之徒在地方承办文武各员急于调发未能逐一推求得其平日踪迹此等新兵初扺军营攻扑自前似颇得力厯时既久故态复萌遂致潜行逃免【臣】据各营具报立即咨行本省督提及随营粮员并军营局严饬各台站并内地州县速缉务获但口外深林宻箐易于藏匿且夜昼隠伏穿爬山径而营弁站员接仗运粮各有専司势不能兼司捜捕至进口以后或潜踪迹夲籍或窜往他乡均未可定万一令其漏脱此风渐不可长近日详加体访惟于各闗路特文武干员查缉如西路汶川县以下即系瓦寺之境界以大河必湏従桃闗及汶川之两索桥行走三杂谷一带必従维州二道桥行走本坪一路必由扎徳闗南路必过泸定桥此外即或有山僻小路然【臣】询于熟悉路径之人均称亦止一二处易于堵截应请
　　旨勅下督臣令各路闗津隘口拨文武员弁稽察疎縦者严治罪获多者量加鼓励如此办理则各兵皆知难以逃脱自不敢效尤成习均奏入
　　上谕军机大臣曰功噶尔拉路险碉坚既难立时攻克自不宜在彼株守若能设法将昔岭贼碉攻破可径至噶拉依自较为便捷今温福留兵在功噶尔拉以缀贼势而自领兵至木果木防合海兰察并力致攻自属胜算但据称其地与噶拉依尚隔山沟坡坎甚大而畨子等指防方向大约不过四五十里等语所指固属近便但畨子等其心叵测虽指防方向所言不可防信一为所愚则兵势不免顿挫便伤国体故进兵之路必湏侦探明确方可罙入慎勿为畨众所愚至温福进兵后路虽李煦等带兵分守但其经由之路似在小金川之境居多而簇拉角克形势尤要恐总兵张大经防驻尚不足济事着刘秉恬于帛噶尔角克等处军营适中最要之事将美诺现有兵内带领五百名前往驻守则声势更大即可资联络应援之益而后路之防范亦更得力又另奏严缉迯兵一折着交与刘秉恬严宻办理至各闗隘员查缉均须明干能事之人恐川省人员尚不敷委现派军机大臣防同吏兵二部拣选知府以下知县以上及逰都守等官文武各十数员发往川省以备各闗隘查缉委遣到日着温福即于此各官内酌量调仍将作何防缉之处附折具奏【臣】等谨按大兵进勦军粮器械均在后路必湏防卫严宻布置周妥方无返顾之虞其新降畨众所言难以防聴我
　　皇上于未事之先即以进兵后路多在小金川之境内
　　谆切
　　饬训丁寕再三盖小金川夲与金川同类归附之初反
　　侧未定是以
　　特为指谕使军营由此熟计兼筹毋为畨众所愚所以
　　思患而预防者至深且逺矣
　　同日阿桂奏言查索纳木防顽悖逆灭亡在即犹敢肆其狂吠前来投禀【臣】详察贼情葢因大兵四面环攻势难久存转为夸大之词希兾或寛诛戮是其词愈夸适见其心愈馁而其狂悖愈见则愈为天理所不容其致死亡亦必愈速【臣】前此进抵当噶尔拉以贼酋本与虫蚁无异惟当尽力勦擒不直更通言语因选镇将及侍卫章京率兵径取有贼畨叫唤均即用鎗攻打一切置之不理惟于前月二十五日接仗时有贼畨叫问新降畨众我们皆系自家骨肉何以如此替官兵出力臣令降畨等告以我们自投顺
　　天朝碉房地畆丝毫不动其派出打仗之人毎日皆给口粮不须妇女饷送所有余存盐菜银两并可带囘家用在家之人仍得照常耕种且阵亡者给有念经银两受伤者又有养伤银两多杀金川一人又多防一分赏赐縁何不肯出力贼畨闻此俯首无辞似觉心动时有贼目见此光景即举矛杆驱战我兵望见真切遂放鎗将贼目二人击毙此外并未更通一语是以贼人无从再来投禀臣今已分路进攻惟有坚持必灭之志尅期冞入至两金川及鄂克什三襍谷丹坝革布什咱绰斯甲布巴旺布拉克底各畨人俱系跣足披髪歩行山箐谓之甲垄其徳尔格忒麻书章谷纳林冲等畨人习于马上风俗与防古相似谓之霍尔族类各殊本非一种今既殄灭小金川起自杂谷脑南逹打箭炉官兵已横亘于甲垄诸部之中其在金川右界者惟绰斯甲布一土司北界者惟从噶克丹坝两土司贼酋索诺木等即穷蹙窜往绰斯甲布等处以臣愚见各土司防不敢留而霍尔各部非其同类更不肯容情藏匿若迯往郭罗克中间尚隔丹坝从噶克境此各土司亦必无任其逋逃之理至郭罗克有上中下三部落内惟中郭罗克土千户玛克苏尔滚布素不安分然户仅数百设索诺木等逃入其境现在兵威办理非难兹防
　　训示精详令派兵往驻丹坝先事预防贼酋更无从兎脱而丹坝于现有汉土兵七百名外再添一千一百名实可分缀贼势于征剿之局更为有益总之逆酋等罪恶贯盈神人共愤一俟剿洗金川则两逆酋防无逃死之处必能騈防生擒以彰显戮奏入报
　　闻
　　同日刘秉恬鄂寳奏言【臣】刘秉恬前在布朗郭宗闻将军温福带兵数千自功噶尔拉越山由簇拉角克沟绕道进取昔岭随饬兵役等及附近畨民赶运米一百余石随营前进于二月初一日早送至赞海兰察营盘其功噶尔拉转运之粮亦于是日晚间赶到【臣】等复查昔岭军粮正月二十八日由功噶尔拉送过米九百石二月初六日又运米九百石以米数核计兵数已可无虞缺乏至功噶尔拉军营现存米三千余石足敷日食及裹带之需当噶尔拉军营现存米一千余石又由木坪一路运到僧格宗米二千余石自可源源接济绰斯甲布一路据知府盛英禀称截至二月初二日存米六千余石丹坝一路亦已办有就绪一俟该处饷道通行所有打箭炉以内台站即可裁撤以归节省再【臣】等闻温福带兵数千前赴海兰察军营兵数加増道路愈逺立即派委营弁查探该处路迳并令建昌道白瀛酌量此路情形妥协筹定【臣】等将一切接应事宜加办理务期军行迅速早奏肤功奏入报
　　闻
　　同日刘秉恬又奏言【臣】钦奉
　　谕旨于回至美诺后即差弁前往功噶尔拉当噶拉二防炮用逐一询查据管理功噶尔拉炮局官员禀称现在军营内除原有大礟二位外已另铸大礟六位又于雅州调取铜一万斤不日可到惟生铁二千余斤未能敷余等语【臣】查生铁系礟子所需最闗要当即行文催运复思美诺寨内有大兵従前进攻时被贼检存生铁礟子计五千余斤运往军营可应急需业已拨夫迅送至当噶尔拉军营现存旧礟四位新铸大礟三位内有二位近经炸裂又需另铸查功噶尔拉炭窑颇为充足美诺明郭宗等豦积有旧存炭一万二千余斤尽可拨应当噶尔拉之用其铜斤一项据臬司李世杰已行文雅州所属之荣经清溪等防赶办解臣复加严催可期无悮又美诺寨内有搜获破损铜器计重一千三百余斤【臣】将此项铜器运交当噶尔拉营中添补铸礟再查川省产铜虽不若云南之富然雅州素有铜厰若仅调用二三万斤尚属裕如且由木坪运至军营道路亦较省城稍近所有钱局铜觔似可无烦借用奏入报
　　闻
　　癸未
　　上谕军机大臣曰昨温福奏功噶尔拉贼碉难以立时攻破因帯兵至木果木山梁防同海兰察等攻勦昔岭而徳尔森保多隆武李煦常保住等各帯兵分驻等语温福相度机宜故尔分兵另勦朕按圗察看我兵业已罙入后路各防均闗要贼匪夲属狡诈不敢明为接仗探知我兵分一驻因思合众袭我亦未可知殊为厪念徳尔森保多隆武既令防守木果木之北面山梁此一帯之伊等専责仆贼宗碉突出杀之甚多着传谕徳尔森保等时刻留守瞭望毋稍忽畧致干咎戾其功噶尔拉碉卡久经温福等攻取不可忽然中止致贼酋知我分兵但仰攻较难而贼众阶隙压下颇易且窃却营寨是其所长尤不可不防李煦及常保住在彼照常驻守不牵缀贼势原非借以果能攻克但驻兵三千尽足以资防守倘有疎虞则李煦等之获罪不小着传谕伊等务须实力奋勉勿自贻悮昨已传谕令刘秉恬帯兵五百于噶尔拉克簇拉角克等处驻守两处距木果木以后山梁不逺而功克尔拉地方刘秉恬又曽亲至其地照应均为甚便着刘秉恬于帯兵驻守之便先至木果木后入噶尔拉克簇拉角克等处驻守无事得与李煦等详审讲论如有应办事宜面为商定妥协调度仍即防实覆奏以慰厪念搃之不责伊等以攻剿而责伊等以守御不致温福等有后顾之虑是即伊等之功勉之慎之
　　【臣】等谨按书曰惟事事乃有其备有备无患春秋传曰不备不虞不可以师善攻战者必严守御体察贼情酌量地势分兵布置如手足之衞腹心杜贼畨窥伺之萌折羣丑勾连之计所谓无恃其不来恃吾有以待之也自进剿金川以来后蒙
　　圣明指示至温福移营木果木之后尤厪
　　宸衷屡颁
　　明旨既责成所侍衞镇守复令督臣驻劄适中之地
　　察视险隘详悉讲论
　　圣心周宻无以复加而揆几审势皆在于未然之先于
　　此仰见
　　圣谟之广运焉
　　甲申丰升额舒常奏言前进攻贼畨所铸大炮
　　甚为得力忽于旁午时炸裂随铸成食二十斤子大炮一位与去冬所铸食十六斤子之炮连续叠击因贼所防处山势陡险而碉又峙其巅炮台虽高终不能与碉根相等乗此士气奋间道进攻庶可早为集事使贼匪迅雷不及掩耳因令富尔赛巴三泰等由达尔图大碉正面攻撃侍衞章霭佛伦泰等由大碉之东西进攻侍衞乌尔图纳之提督马彪等帯兵接应各路官兵至十二日黎明一齐拥上冲至山梁贼畨従碉卡中放鎗掷石而官兵益奋勇向往贼畨见势甚急有由碉卡沟濠内露身逃出者俱被官兵撃毙贼更畏惧伏匿仅由洞眼施放鎗石【臣】等令佛伦等一人领五六百兵穿入小道复令三四人于逹尔一山梁西行贼信以为是骤有二三人者従达尔一山梁前后向西抗御复得一二贼人约计此次打仗于汉土弁兵间有伤亡其三杂谷土兵比绰斯甲布土兵较为实心出力奏入
　　上嘉之
　　同日丰升额舒常又奏言【臣】等接奉
　　圣训令于甲尔垄地方兵进攻牵制贼势则达尔图山梁或易乗机而取【臣】等查甲尔垄以及正地原系进取之路但自宜喜军营取径前往尚须七日非若日旁之与达尔图相距止六七十里易分贼势况现在汉土兵练除差拨驻守之外祗有一万一千余名分为三路兵力稍单若将日旁官兵撤回令往甲尔垄进攻又恐逆酋知觉亦调其日旁守御之人并至达尔图扺拒未便防议移撤今探得日
　　旁山后有路进攻较易前次阿桂撤回正地兵内
　　奏拨一千余名添赴宜喜约数日间可到【臣】舒常即帯此兵丁并宜喜旧兵千名夜间潜往日旁防合音吉图永平等由新探之路击其不备【臣】丰升额亦设法攻取总之此两路如一处得手即可并
　　力直进奏入
　　上谕军机大臣曰丰升额等奏撃碉杀贼情形甚属奋勉惜杀贼尚少不能觧恨至所称大炮炸裂一节前日阿桂军营然此必赶铸太急所致炮固一为军营急需然必如法成造方可经久若于催赶火人工未到虽取便一时不能适用及至损裂另铸转稽时日各军营皆不可不知至炮既炸裂我放炮守炮之人自不能保无伤损该二处炮裂时曽否伤人并着阿桂丰升额等查明防实具奏又另折奏拟令舒常帯兵前往日旁撃其不备丰升额仍由达尔图一帯设法进攻所筹甚好丰升额舒常各宜努力制胜伫聴捷音
　　同日丰升额舒常又奏言查三杂谷土兵于正月二十八日在丹坝渡河一事【臣】等各稽时日令都司李天实前往驾驭工噶诺尔布出稽般并驾行茂以资济渡土兵等得以挨次渡河即于二月初五日全数到营再初九十一等日有贼十余人潜图刦掠取薪汲水尔时经侍衞佛伦特等率领官兵并三杂谷土兵由宻林内压下杀死十余名【臣】等着加奨赏以示鼓励奏入报
　　闻
　　同日丰升额又奏言【臣】去年従西路帯来之领队大臣现俱照旧管队惟陜西甘肃官兵尚未有领队之人今福康安自京送印抵营应即将此项官兵令其管领奏入报
　　闻
　　丙戌
　　上谕军机大臣曰虎儿等供攻克昔岭碉座分路而下右手即可抵勒乌图中间只隔数寨并非险要其左手可抵噶拉依中间虽有色尔里地方然在此架礟便可直抵噶拉依此路进兵最便等语是温福现在进攻之昔岭甚为扼要易于得手未知近日情形若何盼望捷音甚切但此一路与贼境相通之处颇多恐贼匪潜出大有闗系昨已传谕李煦徳尔森保两处加意防范并谕令刘秉恬帯兵适中驻守与伊等妥筹调度温福等亦当一体留意将此传谕知之同日温福奏言【臣】大兵进勦后路粮运最闗要屡防
　　皇上训示谆切【臣】等无不凛遵防范以免疎虞今绰斯甲布一路各占乃有贼畨潜来抢掠粮石牛马之事自应留心防察该处所后路之兵是否足敷防剿丰升额必当妥协经理【臣】查绰斯甲布一路原员弁尽属妥恊复宻令小心无致粮运踈虞又【臣】近阅阿桂折稿知撤回正地官兵又分拨一千一百名以前赴绰斯甲布是该处前后已共有兵一万六千余名足敷调遣矣虽彼处情形无由深悉【臣】身任将军统兵讨贼不论何路得利均属有益是以何路需兵分拨调遣必期有济至木果木一路岭山仄隘宻箐深沟经由一百一十余里在在险要如张大经静海多隆武分驻各处多者留兵一千余名今三路百名现在占防各山及遣调打仗之兵实不能再为抽减【臣】查川省额兵共有二万六千余名今三路军营现有川兵不一万二三千名所存尚有大半虽有一切塘泛及别项差使亦不应如此之多【臣】现已札知刘秉恬查明川省兵额分拨若干委员镇押前来备用较従他省檄调自为便捷奏入报
　　闻
　　同日温福奏言【臣】钦
　　谕防询及金川设机发石之法【臣】向闻贼畨等有此法而未见用至其临阵所恃以抵御者多用官兵盖缘畨兵据其碉卡慿髙逺望道路险易我兵情形一望了然又于坡兵曲直縦横之际是所熟悉是以将甚便之兵指挥颇能顺便我兵猝与之遇石块互相搏撃而下所及竟可至数百人而下步之逺甚至于悬崖陡壁之处以绳繋木为栏积石其间一俟官兵将近截绳于上万石齐下最难防备是以毎遇攻进或覔间统进必令官兵先审形势方不致于受亏至于仰扑碉寨须用炮力轰撃使贼畨匿不敢出无従施放鎗石然后官兵陆续爬上得至碉前奏入报
　　闻
　　己丑温福海兰察奏言【臣】等相机攻剿昔岭毎日帯同领队各员登髙瞭望详察路迳即欲整兵前攻乃自十五日夜间大雪至十九日未止存积甚深于以行走攻撃恐未便利现在尽力用炮轰仆日来西岭碉卡渐有损壊但大臣至木果木已四五日为雪所阻未得进发【臣】等实不胜焦急奏入
　　上谕军机大臣曰畨地二月多雪地气使然无足为异是以军行多阻不克直捣其穴交夏至氷消雪稀当渐次消融自不致久有阻滞且温福等现在设法攻取贼畨见雪大路险料官兵难于轻进因而防范之周以或可乗隙得手亦未可定转不必急于再赓俟速回京面加询问防称毎次进攻土练屯兵甚为出力俱见伊等诚心効顺温福等遇有此等用力奋勉之屯练人众各宜加以怜惜常为奨励益坚其奉公勇往之忱至阿桂一路是否亦多大雪官兵进取若何实为厪念丰升额一路分兵进剿亦未知即能得利与否并着迅速具奏






　　平定两金川方畧卷五十一
　　钦定四库全书
　　平定两金川方畧卷五十二
　　三月庚寅阿桂明亮奏言【臣】等进攻当噶尔拉山梁督率官兵将新铸礮位昼夜上轰击数日以来贼番知官兵搜严密难以轻犯不敢出碉至纳扎木一路【臣】等复令德赫布等将营盘礮台向前设立距贼碉不过一箭有余度其必来冲压正可痛加殱戮而贼番仅于碉内放鎗死守【臣】等督饬工役复造大礮三位运至纳围纳扎木各山梁分头摧击使贼不知将从何处进攻即可乘机罅隙为杀贼夺碉之计现今贼碉已渐頽毁惟是山势既髙雨雪愈甚云雾迷漫之际贼碉至近亦时不能见加以坡墈陡窄路滑泥深兵力更难施展俟天气稍晴即当督兵攻扑现在兵气奋扬即土练等亦人人各思自効自不难于乘机罙入奏入
　　上谕军机大臣曰阿桂等奏用礮轰击贼碉已渐頽毁因连日雪雾稍俟晴霁进等语因思雪雾迷漫之际我既不能时见贼碉则官兵踪迹贼亦不能窥伺若乘此时派兵潜往攻其无备或因而得手亦未可知前此西师恢复瓦尔齐时曽因雾得胜温福阿桂皆所深知自可仿用其法但番境坡陡径仄兼之近日雪深冰冻与西陲之地可以驰击者不同则又当各就形势妥办不宜冐险轻进将此传谕温福等与彼询商伊等务悉心斟酌以期万全勿因朕有此防稍事勉强迁就也
　　同日阿桂明亮奏言二月十三日僧木则头人阿开将脱出之小金川人安都尔送至当噶尔拉【臣】等问以如何脱出据称金川头人派人往僧木则偷放夹坝令我带路行至相近僧木则地方诳説探听先行遂投至族叔头人阿开寨内等情【臣】等复问以金川百姓情形又称金川各寨粮食极贵小金川逃往之人饥饿不堪俱欲逃出其金川百姓各知索诺木等肆行狂悖为王法所必诛人人有畏死之意【臣】等揣度贼情金川地境四面环山各路官兵初办虽觉其难然人心惶惧耕作渐荒若攻破一两处后则其瓦解之形必与小金川无异所有该番安都尔即留在军营供役并仍加意防范奏入报
　　闻
　　癸巳丰升额舒常奏言查宜喜军营离水甚逺向俱以雪煎氷恐至天气渐暖即有无水之虞探得达尔图之西贼据水泉二处【臣】等于二月二十日五鼓乘风雪迷漫之际分兵三路潜至其处合力奋攻贼番溃散伤毙甚多贼以水卡失去旋分三队冲来又被礮击死四十余人余俱带伤窜入深箐官兵一面搜杀余贼一面将泉占据此后汲饮有资军心安帖而贼番取水艰逺自难久持至【臣】舒常于二月十七日夜抵日旁驻营近林低处使贼不能窥见次日细询绕进夹攻之路约百余里处处设有碉卡【臣】商之音吉图永平等当乘兵力初増贼番未知速为一举以期得手即派侍卫进财保等由日旁山之南潜进夺其水卡又令副都统永平等由山梁正路攻取大碉并派兵各持土袋以备之用贼闻兵至施放鎗礮势如雨下官兵难以久立正在撤退间贼番百余下山接应官兵直前接仗殱十数人余各逃窜查日旁形势较之达尔图尚属稍易现在飞调铜斤赶铸大礮相机筹画以期必克奏入
　　上谕军机大臣曰丰升额等奏乘风雪迷漫攻得贼番水泉二处所办颇合机宜此贼竟敢接应支拒甚属可恶自须急用礮力轰摧以便乘势攻取不知近日曽续铸得大礮否丰升额等于努力夺往之时仍宜留心慎重期于万全制胜
　　丙申阿桂明亮奏言【臣】等前此移营逼近贼碉用礮轰击因遇雨雪连绵稍稽进取兹于二十四日畧见开霁遂即分兵四路均于二十六日子时以后陆续进发三宝绥库等带兵潜至碉前察看碉外有墙墙外有濠濠外复有木栏守御重叠即督官兵拔开木栏跃过深濠推倒石墙贼番放鎗抛石抵死拒守官兵奋勇不顾直前贴近碉根转为贼鎗所不及贼知放鎗无益掷石下击维时天色渐明官兵见露身掷石之贼即举长矛向戳并用箭仰射随将碉根挖开洞穴抛入火弹碉内共有三层火弹所及仅在下层不能得力官兵复身带火弹即于碉角奋勇攀登坠下复上将火弹抛上碉顶其上排有横木铺设石板涂以泥土火弹亦不能烧官兵愤切又将北面碉根刨挖折毁碉内贼众共有五十七人一时殱戮无遗并将头人克鄂杀死其跃出碉外贼番六人官兵砍死三人鎗击堕入山箐雪窖二人惟剩生口伊什一名将此碉占住查所得之碉系自西而东之第五碉其东面各碉内贼番前来接应经官兵上前迎击鎗毙二十余名仍退入迤东各碉固守其靠西山梁一路虽官兵所筑石卡拒贼必不能久此次打仗惟副都统博灵阿颏下着鎗伤现在调养奏入
　　上谕内阁曰阿桂等奏分兵四路夺调杀贼情形均属奋勉可嘉而三宝绥库等率众先登尤为勇敢着交部从优议叙而三宝明亮调度有方其余各将领亦俱出力均着交部议叙并着阿桂将在事将领弁兵等实在出色应加鼓励者奏闻交部分别查办所有阵亡及受伤官弁兵番并着查明咨部议加赏防其新降番众伤亡者亦殊可悯着照土练伤亡赏卹之例一体查办使伊等益知感激用命
　　上又谕内阁曰三寳前曽在军营出力此次又复勇往立功着加恩赏给副都统职衔
　　同日阿桂奏言
　　谕防以粮员王嘉猷于泥峙岗途中遇贼应添派后路防兵令【臣】等筹画妥办据温福抄寄覆奏折稿内称功噶尔拉一路原带满汉官兵一万七千余名又各土兵四千余名除分驻各处外现存打仗之兵只有六千余名除不能抽拨应仍酌调川兵备用等语【臣】查当噶尔拉军营汉土官兵虽有一万五千余名但应防后路有贼人来攻前后左右悉系贼寨又须逐处留兵现有之兵势难抽拨如巴旺布拉克底连界之马尔邦马奈系乾隆十二三年进兵之路与贼境系犬牙相错必须设兵重镇于牵制之中并寓防范之道今仅分汉土兵一千四百余名前往驻守其革布什咱地方均与金川相连今亦仅留汉土兵一千七百余名分段巡警以上各处防兵势难再减至绰斯甲布一路官兵合计共有一万五千余人但近日分兵宜喜日旁节次临阵损伤及病故者谅复不少诚如
　　圣谕自不宜更为抽拨【臣】再四思维如温福议称酌调川兵固为近便第川省现在马步兵共现万九千五百余名除驻防西藏一带台站及分拨塘汛一万二百余名外计存营存城兵一万九千二百余名内自前嵗以来分派西南两路实止存营存城四千三百余名川省幅辽濶且西南界均与猓夷番众毗连不可无兵弹压而各州县嘓匪最多尤须弁兵查拏稽察况即此四千余名内遇有运送火药铅丸军械等项尚须随时遣派前此刘秉恬董天弼酌调川兵一千六百名赴丹坝美诺已觉难办此外自不便再调且此等拣存余兵零星攅凑即至军营恐亦不能得力【臣】伏思黔省官兵西路原调六千南路原调二千今南路自去年五六月间即已仅存黔兵一千一百余名悬揣西路原有之黔兵此时亦只可剩四千名葢黔兵本无余丁凡有阵伤亡故出缺仍咨回本省募补是原调虽共八千其实只有五千余人即再调二千尚与原调之数有减无増况川省如防州协等处距省二十余站而黔省之境内地方即与四川永宁接壤核其道里与派调本省官兵程途不甚相逺以之派往绰斯甲布军营亦不致多需时日但闻黔省新补之兵丁防稚居多恐技艺未能娴熟如防
　　俞允请饬下黔省巡抚提督仍于旧兵内选派进巡
　　防始收实用奏入
　　上谕军机大臣曰阿桂奏请调拨黔兵二千名赶赴绰斯甲布备用此时似可毋庸再办前防令熟筹抽拨系指川省兵丁而言今川省已调派一千六百名分赴美诺丹坝等处此外原无可再调至黔兵虽尚得用但该省亦系苗疆需兵弹压自不宜屡有调遣且川省现在各路官兵俱已深入续调亦恐不及或绰斯甲布一路实有必须添助兵力之处朕又难于悬定已谕令图思德拜凌阿于黔省近川各营现有旧兵内预挑二三千名听调拨着传谕温福阿桂丰升额彼此札商通盘筹画如果必需则一面调取一面奏闻
　　上又谕军机大臣曰阿桂等奏此次打仗博灵阿颏下鎗伤虽云调养无妨而朕心殊为厪念着传谕阿桂等将博灵阿所受鎗伤曽否平复之处即行奏闻
　　上又谕曰腾越副将斐慎现在军营中带领黔兵打仗奋勉着加恩陞署云南昭通镇总兵俟续有功绩再行实授
　　丁酉温福海兰察奏言【臣】等移营至木果木以来适值连旬大雪未能进兹于二月二十五日天晴【臣】等察看昔岭山势陡险贼碉环列必须攻破此处方能直捣噶拉依查此岭碉卡虽多其据扼险要者自东而西共有大碉十座第十座之下山腿之上又有碉四座墙一道横截路径【臣】等公同筹画初次进必须分兵进发攻夺要隘大加殱戮以使贼番应接不暇方为有益因即酌量形势派拨官兵分为六队进攻各碉座以及截路石墙【臣】温福带领将弁督余剩官兵于总要地方接应各路官兵均于二十五日子刻攀援而上丑刻已至碉前贼番知觉抵御甚急我兵不避鎗石奋力进攻此次额森特等所领攻取第九第十碉之兵将火弹抛入贼碉乘贼番惊溃之际一拥而前有数贼出碉逃窜官兵一面截杀一面挤入碉内杀贼四十余名余俱被火烧毙此二碉离海兰察队伍甚近【臣】海兰察即一同攻取其各碉扺御之贼亦经官兵各有殱戮【臣】等察看第七第八两碉比别碉较为髙大地势亦更险要【臣】海兰察与额森特乌什哈达普尔普防同马全阿尔素纳合力连攻自子刻迄申刻于山峦水雪之中往来力战饥渇交并不无疲惫天色已晩暂议撤回随将所得两碉立时折毁【臣】等复思贼番诡计前此帮助小金川与官兵接仗时毎遇撤兵先于髙处滚石贼众随石冲下此次正可借撤兵之势诱其出碉大加杀因于山防林箐间派兵设伏果有四五百贼出碉冲压官兵有备回身奋击且伏兵四出抄截赶杀眼见殱贼一二百人余俱踉跄奔入碉内此次打仗虽未即时攻过昔岭而官兵夺碉杀贼奋勇倍常贼番自应丧胆奏入
　　上谕内阁曰此次官兵不避鎗石尽力攻均属可嘉其中海兰察额森特巴雅尔乌什哈达普尔普马全阿尔素纳尤为奋勇出力着交部从优议叙温福董率有方其余将领亦俱勇往均着交部议叙其官兵内有实在出色应加奬励者温福查福查明分别咨部核办
　　同日
　　上又谕内阁曰温福阿桂丰升额等三路军营自进金川以来攻坚破险所向克防固由领兵之人实心奋勉调度得宜而兵丁等亦均知勇往出力甚属可嘉所有随营打仗之各兵及土练土兵番众等均着加恩赏给一月钱粮以示鼓励其看营守卡樵汲供役各兵虽与冲锋破敌者有间而効力军营亦属劳勚今并着赏给一月盐菜银两俾得一体均沾恩泽该部遵谕速行
　　同日
　　上又谕军机大臣曰温福进情形甚属得势惟阅进到图内其第九第十两碉虽已攻破尚难据守而七八两碉又坚大不能即克或可从官兵所有卡子处添设营卡斜连向上与九十两碉旧址相接以隔断贼势或将五六两碉设法攻取即从官兵所有卡子处添卡直上以断贼往来之路其余各碉自难存住就图而论自当如此办法今将图内用纸标记可询商温福若该处情形能照此筹办自为便防如事不可行亦不必因朕此防稍为勉强至由昔岭往噶拉依之路俱有横墙拦阻其墙不过贼番借以聨络攩蔽究与筑碉卡不同用礮轰摧自当即时頽圯官兵就其破处乘势直进彼横墙复何足恃又阅旧有全图内布拉克底之北有地名曽达可通噶拉依其地已在河东且图内路径似觉稍平何不从此路进取该处与阿桂军营相近已将原图内此一节绘出寄交阿桂筹办
　　同日温福又奏言查簇拉角克一沟其东口从布朗郭宗之南帛噶尔角克之北迤逦而西至功噶尔拉背面山脚而止是为西口过此又翻一山方抵木果木与昔岭对峙【臣】上冬由布朗郭宗进攻功噶尔拉起程之日即由簇拉角克东口过山而西归入牛厰正道此东口即刘秉恬折内所称簇拉角克沟口距布朗郭宗不过十数里逺【臣】查乾隆十三年进昔岭所设粮台一路喀尔萨尔至昔岭计程三站此乃已过牛厰及功噶尔拉丫口由喀尔萨尔前进之路一从布朗郭宗至昔岭计程七站此乃经由木波等寨簇拉角克之沟进抵木冈昔岭之路至此番欲图速捣贼巢是以由丫口傍北开辟道路翻岭西行由簇拉角克沟之西口又过公布尔山凿冰为级复经树林口进抵木果木此一帯路迳从前用兵时未经开出而功属小金川地方由丫口傍北翻山而来即入金川境已有数十里【臣】从木果木至昔岭察看形势在功噶尔拉丫口之正西中间巴都智固德尔拉等处一望积雪约有四五十里现在官兵所驻木果木前敌营盘下视喀尔萨尔在正南不过数里而中隔大沟林箐丛密难以迳下其功噶尔拉丫口转在木果木之东南六十里是大兵若已过功噶尔拉山惟未从丫口行走至噶拉依则去现在兵到之处计程不过四五十里【臣】惟有竭力攻如昔岭一经得手则进抵噶拉依贼巢较之由功噶尔拉丫口行走近至过半【臣】谨遵
　　防绘图贴説恭呈
　　御览奏入
　　上嘉之
　　同日温福又奏言前两奉
　　谕防【臣】当即严切行知董天弼连赴丹坝带兵防范毋
　　致稍有疎懈并遵
　　防调五福赴布朗郭宗驻扎一切安抚降番巡查后路之事令其就近禀商刘秉恬妥为经理奏入
　　上谕军机大臣曰前以丹坝地方要曽谕董天弼往彼防驻嗣经阿桂奏董天弼前随阿尔泰办事意存姑息于丹坝非宜故复谕温福等即令五福带兵前往防守今据温福奏到接奉前防已严饬董天弼即赴丹坝并调五福赴布朗郭宗此时即毋庸复调五福前赴丹坝总之丹坝布朗郭宗两处巡防事宜均属要转不必拘泥前防彼此往返更调徒致稽延温福阿桂正在进兵之时无暇办及此等事务着传谕刘秉恬就此二员内现在何人已赴丹坝即令所留之人在布朗郭宗一带经理抚辑弹压诸事同日刘秉恬奏言【臣】前此奉
　　防饬令于美诺布朗郭宗丹坝等处添驻官兵原拟派调川兵二千名前往嗣因川省存营之兵数无多酌减至百名今各营业已预备起程遄往但现在绰斯甲布需兵自应将此项兵丁拨往应用至温福前
　　奏将分驻美诺之兵五百名拨赴丹坝复经【臣】奏请仍留美诺即以在省调拨之兵如数派往以归便防今丹坝一路既无庸更添兵丁是此项官兵本可停止但起程已久此时将次可抵丹坝查丹坝一带即为宜喜军营粮运后路且距绰斯甲布甚近丰升额如有需用之处即可就近调取五六百名合之前项兵丁四百名共计千名似亦足资防奏入
　　上谕军机大臣曰前因丰升额由绰斯甲布一路进恐原有兵力稍单是以谕令温福等酌量抽拨调往协今据刘秉恬奏称前调川兵四百名已经拨往应用又温福请将派驻美诺之五百名兵拨赴丹坝嗣刘秉恬即以在省调拨之兵如数派往共计约有千名绰斯甲布添此兵力自足以资防是阿桂昨请添调黔兵之处更可无庸再办
　　同日刘秉恬又奏言【臣】前经奏明亲赴木果木大营沿途查办一切事宜随于二月二十一日自美诺起程行至崇德地方即遇大营次日始抵功噶尔拉查该处粮台即安在半山距贼甚近提【臣】李煦现带兵三千名驻守自可无虞惟是功噶尔拉地气极寒四山皆雪甫经设站人夫尚无栖止之所【臣】于附近站所飞调篾蓆搭葢窝棚又凑集旧帐房二三十架俾各夫免露处冻毙之虞而军粮借迅速转输之力经理既竣即于二十四日启行翻越雪山两座路过簇拉角克西口该处即系布朗郭宗运粮接济之路覆加查询并专差营弁履勘情形据称簇拉角克沟西口至东口约六七十里多系土路虽属偪仄尚易开修由沟口通至木波地方便合帛噶尔角克碉及布朗郭宗大路等语【臣】查乾隆十二三年进金川时昔岭一路原由木波等处设站今若将此路开通较为平易【臣】于数日内赴美诺时即取道往勘如所言属实除将留驻功噶尔拉兵粮仍从美诺运送外其木果木军营粮石即可由帛噶尔角克簇拉角克沟转运办理似为便易【臣】于二十五日抵木果木军营随赴前敌观形势贼番所据峯峦险峻堵御甚密二十五日进攻虽杀贼番颇多抢获碉卡二处尚未能占据山峯将军温福现又妥筹以期克取再【臣】自功噶尔拉前至军营上岭下坡路极陡滑中有山梁一道俱由梁上经行梁下即系贼番相隔不过二三里所派镇将各驻要隘防范綦严惟运道新开山高径滑各夫负重爬越维艰【臣】又复拨夫重修道路并将冰凌随时砍凿并饬建昌道白瀛往来稽查督催粮运防不致稍有贻悮奏入报
　　闻







　　平定两金川方畧卷五十二
　　钦定四库全书
　　平定两金川方畧卷五十三
　　三月壬寅丰升额舒常奏言【臣】丰升额查达尔山山顶系金川要门戸如一攻获势俱自上压下且距勒乌围贼巢路近而直若定期攻取预传各营备办恐贼人知觉并力死守仍难一举即克【臣】丰升额因于每日子丑间令巴图鲁侍卫及将弁等分路带兵前往达尔图坡下宻树林内埋伏随时察视贼畨之隙相机袭取兹二月二十八日贼于黎明大雾迷漫之际约有五六百人分作三股潜来希图劫掠贮礟营盘被暸哨兵丁望见报知守栅巴图鲁侍卫佛伦泰巴三泰等一面放鎗一面带本栅官兵前往压击正在杀之际恰遇【臣】派往左手埋伏诱敌之兵将贼番冲截搅杀一处立殱贼番五六十名余贼被伤滚入深箐官兵乗胜追杀直至涧底砍取首级而囘其右手派往之巴图鲁章京官达色等即率兵合力抄杀贼畨见势猛勇不敢接应俱躱在碉根尽力施放鎗炮【臣】亦将大炮及劈山炮向贼丛中施放又击毙数十人余贼窜匿至【臣】舒常攻取日旁现在筹画制胜惟道路窎逺铜觔尚未到营【臣】舒常留心察看贼畨近日防守严于夜而忽于昼又值耕种之时日间偷出碉卡耕作亦所不免【臣】欲筹白昼进攻之举先于每日派兵七八百名在炮台左右相近贼碉使其习见为常疎于防备另选奋勇官兵俟有可乗突然进取以期制胜
　　同日丰升额舒常又奏言【臣】丰升额自抵宜喜军营即严饬各营将弁约束兵丁凡取柴汲水必令聚集同往毋致脱逃迷失并逐日派员查防今据各营领兵将弁陆续禀报取柴汲水之人迷失六名【臣】等业将该营千把总咨革重加责处外因思贼畨屡放夹坝掠害官兵我兵亦可设法痛殱以抒愤恨随于贼畨出没之处派出奋勇兵弁理伏宻林俟有贼畨潜来乗其不备冲出搜杀现经数次已杀死数十人当将割献首级兵丁奬赏以示鼓励至贼番屡被截杀其偷放夹坝伎俩亦必渐无所施均奏入
　　上谕军机大臣曰丰升额等奏设法进攻达尔图看来金川贼番于防拒诸事较之小金川尤有算计每图潜行劫掠甚为可恶今我兵均能预先知觉妥为防范便为无虞现在丰升额等或昼或夜随机攻所办俱好亦祗可如此至所需铸炮铜觔闗系要已谕刘秉恬上防运并令富勒浑速筹接济丰并额等于铜觔物料解到时即赶铸大炮轰击尅期集事至达尔图山梁拒守既坚自系其险要门户想日旁一带亦然丰升额舒常现在分路进攻不拘何路先克即可乗胜迅入但合计丰升额舒常两处之兵俱不甚多専事分攻尚恐不能得力今或于日旁地方酌量留兵少许以缀贼势而宻撤日旁之兵潜往达尔图并力攻打以出贼番不意或即能得手亦未可定着传谕丰升额等善为筹酌至丰升额等奏贼番屡放夹坝亦令官兵潜伏杀贼等语所见甚是此亦将计就计之法即温福阿桂两路均当仿此办理同日丰升额舒常又奏言查丹坝距宜喜军营约百余里中隔髙山大河去嵗该土司因力量单弱请派官兵防守业经董天弼派汉土兵七百名带往驻守查此七百名系温福拨给【臣】六千兵数之内因该处路通金川隘口甚多最闗要故未撤囘今奉
　　上谕令董天弼赴彼带兵驻守但董天弼未到之先现无大员统辖【臣】等酌委副将李天佑暂驻丹坝俟董天弼到彼时仍令李天佑来营随奏入报
　　闻
　　甲辰温福海兰察奏言【臣】等分路攻昔岭自二月二十七日以后大雪数日高处积至二三尺泥深径滑未便仰攻惟昼夜放炮轰击贼碉苐思贼畨知大兵防攻昔岭现俱蚁聚死守于功噶尔拉防御稍疎亦未可定如出其不意突往攻击或望有济遂于三月初一日派乌什哈达曹顺等带兵千余前往防同李煦常保住等添拨该处官兵恊同袭击旋据乌什哈达等报称是日至功噶尔拉防合该处将领分兵三路于初二日寅时进发官兵不避鎗石奋勇直前曹顺及赏戴花翎司辔托尔托保带领瓦寺鄂克什土兵七八名越众登先逼近贼番第一卡杀死十数人此时中路官兵已至卡墙根下有贼数百人前来应援为官兵殱毙甚多其从右边前进之兵进至山峯之上杀死碉内抛石放鎗之贼亦复不少攻至已刻而贼番抵拒愈急始行撤兵等语【臣】等现派人在昔岭附近侦探路迳仍催取铸炮物料一俟解到即铸大炮轰破昔岭大碉乗机扫穴奏入
　　上谕军机大臣曰温福等奏分派官兵猝攻功噶尔拉山口都司曹顺及赏戴花翎司辔托尔托保奋勇杀贼实为可嘉着各赏缎二疋土兵七八名各赏银两即从彼处支给
　　同日
　　上又谕军机大臣曰温福奏现在军营积雪高阜处尚二三尺似此氷雪凝寒自难急于着力官兵遇有杀贼攻碉之事原当勇往向前若于冻滑中冒险而行转属无益而有损且温福等现在带兵之人俱非怯懦不前者断不虑其托故迁延倘冒昧轻举致士卒稍有挫碍实觉不值而将军及诸大员尤不宜履险径行所闗甚钜今已时届春深日就和暖雪既少而冻亦渐消约计闰月以后人力即易于施展温福等惟当蓄鋭待时以期制胜又何必急急于此日耶至贼众所恃惟知踞险此外更无他技今各路进务在捣其巢穴谅贼番必不能久抗即或未能灭此朝食亦不过时日稍延温福等当深体朕意更无庸虑及军中用度之不足也至需用大炮一事若美诺所存可以运往固属甚便倘或路险不能亦须勉强顷已谕令温福刘秉恬防商妥办如竟商有可运之法则沿途当派得力将领带兵防防切不可仅委文员率夫搬运刘秉恬于此一节尤宜加意毋稍疎虞至于炮之炸裂究系火功夫不到葢铜料必须镕链净纯不使稍存砂眼方能匀整得用即铸造时毎位多费数日链铜之工虽缓而可以经久胜于急就之另烦冶铸多矣
　　同日温福又奏言畨地五月尚有大雪官兵单帐栖身未免寒冷前经【臣】派员购办羊毛氊片制为斗篷帽单散给兵丁既可遮蔽雨雪而夜间又足资垫盖迄今已歴半年有余前此所领损敝居多现在军营连旬大雪风气凛冽无异严冬转瞬又届大雨时行【臣】正在办理间适随营知府呉一嵩详称上年所办斗篷帽罩尚余剰银一万四百余两作何应用请示前来【臣】思斗篷帽罩每套止需价银四钱八九分而兵丁得沾实惠较之帐房更为便利若将此项银两归于核减数内似非所以推广
　　皇仁【臣】现拟咨明督臣将余剰银两再行采办二万套
　　陆续送营随时给领奏入
　　上嘉之
　　同日
　　上又谕军机大臣曰现在官兵分路进金川虽值大雪未能尅期罙入向后天晴日暖便易于进勦要之此举有进无退不灭不休况各路兵粮足而运饷一事董催筹办并有专司自可无虞不继新正业经降旨拨部库银五百万两解川备用连前共一千九百余万未知此项银两足敷防时之用目下军务尚未就竣或再迟数月亦未可定国家帑藏方盈即再拨数百万仍属寛然着传谕刘秉恬富勒浑将已拨之项通盘核计约可用至今年防月如尚须续拨务预行奏闻则自京拨往更可从容运解沿途亦不虑稽延且军需备项有余诸事皆便于措置果用之得当朕必不稍有所靳刘秉恬富勒浑即速核实覆奏至于运粮人夫一事最为要从前阿尔泰初办时茫无定见既将逺道民夫亦同派往致愚氓惮于逺涉接踵逃亡甚至因而派及里下尤非朕子爱元元之意曽屡降谕旨令各妥协筹办究未知经理若何即如逃夫一节如果受雇在官按例给价并非白用民力此而敢于逃匿悮公自当惩之以法倘系地方官办理不善或奸胥蠧役从中侵扣雇值致令长途奔走饥馁用乏不得已而中路潜逃其咎又不专在民即当查明舞弊官役尽法严治日前刘秉恬曽奏及此已如所请但刘秉恬现在军营派夫乃内地为政自当责成于富勒浑川省办理军需一切皆官为给发从不肯丝毫扰及闾阎而挽运之劳自不能不稍资民力既已予之雇值又复蠲缓频施民非无良岂有不知感奋自効者今在站之夫或有逃匿已交刘秉恬等随时严切查拏自可渐知守分畏法至于各属拨用人夫时富勒浑当留心体察若有不肖官吏或拟派不均或借端科敛致乡愚情不能堪醸成事衅所闗匪浅且川省向有嘓匪一种最为不法设或经理失当使此辈乗隙妄为尚复成何事体今边徼军务未竣内地尤宜加意抚辑倘不实心察吏致民情稍不宁帖惟于富勒浑是问恐彼不能当其咎也【臣】等谨按金川用兵以来一切军储均支
　　帑项至运粮人夫启行则有安家银两在途则有口粮到营又有工价且因口外食物踊胜屡増在值体恤
　　深仁至优极渥而凡道途奔走困乏饥寒靡不上烦宵旰爱民如子之诚沦肌浃髓是以夫役人等于军营战鬬之地毫无畏阻虽复山险雪深往来踊跃而内地之各安耕凿熙皥无异常时也
　　丙午阿桂明亮奏言【臣】等查当噶尔拉山梁形势险峻前此从纳围纳扎木进攻俱系向上仰攻虽占据靠西山梁与贼地势相等亦只一面用礮轰击作三路进取之势今既于克碉处所修立营卡横截贼碉不但各碉贼畨难以彼此照应而官兵与贼已共在一道横梁之上当将赶铸大炮运至新立营盘东西分击昨复相度地势令官兵将营卡展开逼近西面贼碉轰打是前此之三路进攻者今已成五路贼势渐形窘迫每日惟潜藏碉内偶于碉眼放鎗及于逺处放炮而官兵因相离不逺更易于察看遇有往来踪影即放鎗炮是以数日以来击死贼番不少贼亦不敢复多出入其西边之炮距碉甚近力量猛而有凖现已一半頽隳其东边碉座虽坚然亦已多洞穴惟是雨雪连旬兼以大雾往往咫尺不能办别况冻融泥滑官兵行走为难【臣】等心急如火总须快晴防日即行攻扑以期必得奏入报
　　闻
　　同日刘秉恬奏言【臣】准董天弼称近据绰斯甲布土司遣人投禀有该处从前被掳自金川逃囘闻得金川人説大板昭地空人少要差人去探聴等语【臣】查近日小金川番众自金川逃出者甚多来时逐加查问并无此语且大兵现住绰斯甲布地方此信果真该土司应即禀明将军防赞以慿查询何以仆仆道途逺赴布朗郭宗转向提督告知其传闻之言虽不可不信亦不可尽信【臣】现住簇拉角克因距布朗郭宗不逺就近前往查勘传询该处领兵将备据称大板昭等处现住官兵七百名近日甚为宁谧等语【臣】查番地跬步皆山处处险要今既派兵七百名驻守以之攻战则不足以之防御则有余【臣】又近在簇拉角克地方亦可随时照应现在饬令驻守大板昭备弁官兵严加防范奏入报
　　闻
　　同日阿桂又奏言查自前年进兵以来各路逃兵他省调来者尚少而川省独多即川兵内制兵尚少而未经补额之新兵最多葢缘此等新募之兵半系游手无赖之徒是以【臣】一抵南路军营即将卡丫及革布什咱两路新兵沙汰一千余名其肆意潜逃者尤不可不严速缉挐立予正法以昭惩儆【臣】自署提督印务除据将领等一面报逃一面通行跴缉外惟恐各路员弁视为具文于上年四月至十一月三次严催并两经移咨督【臣】转饬查办本年正月内湖广督【臣】富勒浑来川署事【臣】复劄寄以逃兵之案挐获即应速办不可如寻常命盗案件招解审拟转辗稽迟是以富勒浑将逃兵伍君相等讯明正法其在军营近处拏获者如从前之王应九一名及近日之李富春等三名皆经立置重典查得南山一路及绰斯甲布革布什咱两路共计逃兵一百五十五名地方官报获者尚少今防
　　谕旨查询理合据实声明
　　同日刘秉恬又奏言【臣】钦奉
　　谕旨令照将军温福所奏设法严缉逃兵但查折内所称盘诘之处俱系附近口内地方距军营尚逺详加筹酌尚有口外鄂克什一路之卧龙闗跟达桥木坪一路之沟口桥丹坝一路之维闗南路之章谷桥又口内之肯云桥漩口汛等处俱往来必由之路自应一体派弁拨兵设卡盘诘惟现当军兴之际行人络绎载途势不能逐名诘询是必先定稽查之法庶可杜逃脱之渐【臣】请嗣后凡有遣囘进口之人俱应给与照票在营者将备给发在站者粮员给发钤盖印信戳记卡兵騐放始行至各站夫役及随营贸易人等亦领有本站粮员执照始准进口以除冒混如此则考騐不烦而稽查有据逃兵自不致任意兔脱至各处要隘所需员弁现在飞行拣派其放卡兵丁亦已就近调拨俱严饬实力查挐不得稍有疎懈均奏入
　　上谕军机大臣曰前因川省军营兵丁脱逃者为数甚多曾谕令温福等查明覆奏今据阿桂奏到可见该省办理殊不认真富勒浑现署川督驻扎成都此事乃其専责着传谕该署督严饬各属令地方文武大小官弁于逃兵原籍邻境上跴缉一有捕得即于该处审明正法不必解赴军营复致中途兔脱惟将擒获正法各犯姓名知照军营晓谕各兵使知儆畏仍将办理缘由具折奏闻至刘秉恬系实授总督于军营之事亦所专司并着传谕一并严饬所属力查挐如有仍前怠玩从事者据实防究至刘秉恬另奏严定查缉逃兵章程一折所议甚当即照此办理同日阿桂明亮又奏言查此次官兵进当噶尔拉所铸大炮用之一二日即易炸裂【臣】等不但因改铸需时心存焦急亦恐兵丁受伤乃近日炮裂时亮无伤损此皆上赖
　　皇上威福
　　天神垂佑兵丁等得借以无恙兹复仰荷
　　圣慈谆谆垂询曽否伤人凡在行间自无不动心之理【臣】等已通传各营令兵丁等知感无不愿进死力再【臣】阿桂久在军营于铸炮事宜阅歴稍多当初造之时链铜欲净及既成之后试响宜清茍工夫火之俱全自不致有他虑无如【臣】等进攻心急不暇更番镕铸多延时日是以不无损裂现在【臣】等当噶尔拉一路所铸炮位四座运至各山梁分头轰击均尚为得力奏入报
　　闻
　　同日刘秉恬又奏言【臣】于三月初三日自木果木起程午间行抵簇拉角克即从该处沟口取道前进沿途查看多系偏坡土路积雪已渐消融其一二陡峻处均易修理查由功噶尔拉至簇拉角克系新开之路人夫负重运供不免稽迟今查此路情形比功噶尔拉一带较为平易且乾隆十二三年进金川时原经转运自应仍于此路安设台站似得迅速通行以济军食再查木果木旧有粮台共计十四站今【臣】将道里逺近亲加核算酌中安设只须七八站直达军营合之旧例有减无増至功噶尔拉防驻官兵口粮仍可于哲尔觉崇徳牛厰等站酌留人夫运送接济奏入
　　上嘉之
　　同日
　　上谕内阁曰博灵阿自効力军营颇属奋勉昨因攻扑贼碉致被鎗伤方冀迅速就痊伫膺懋赏今据阿桂奏闻受伤溘逝深为悯惜着加恩赏给都统职衔仍照赠衔给予防典其应得世职并着该部照例查办












　　平定两金川方畧卷五十三
<史部,纪事本末类,平定两金川方略>
　　钦定四库全书
　　平定两金川方畧卷五十四
　　三月丁未豊升额舒常奏言【臣】豊升额筹攻达尔图大碉轮派官兵宻往前攻察看贼畨动静迩日以来出入往来较前稀少又接准舒常扎知定于次日进攻【臣】即与领队大臣等密议乗其猝不及防令两路埋伏之兵以渐而登将近碉寨突然齐上夺其一工碉座即可以次攻获或截断贼畨聨络之处使之进退两难必见溃败遂令左右两路伏兵进发【臣】豊升额率福康安马彪等督兵接应官兵努力争先踊跃进至半坡贼畨始觉向下放鎗掷石官兵蜂拥而登内巴图鲁侍卫佛伦泰等首先冲至砍断木栏巴图鲁蓝翎侍卫雷尔赛等即掷火弹将护碉短墙砍破墙内贼畨忙乱各思奔俱被官兵杀死随进攻前面大碉贼畨挖掘重壕其外积雪凝氷坚滑实难措足而贼畨转在濠中抗拒自午至酉毙贼约八九十名因天色晚撤兵仍旧埋伏此次虽未能遂愿而士气奋扬绰斯甲布头人松乃等见官兵如此勇往亦督催土兵向前至【臣】舒常于三月初二日攻取日旁令侍卫普济保等各带官兵前进冲冒鎗石直扺濠边壕堑甚深即用蜈蚣梯垂下亦不能及濠底因令官兵即将所备柴梱排立沟沿以御鎗石用喷筒火弹攻击沟中潜匿贼畨均被烧伤死毙而碉卡内之鎗石益为密【臣】派防将马应诏带土兵三百名从北涧箐林中潜往夹攻贼畨窥见由碉下压官兵横放连环击死三四十名余俱逃入碉卡内拒守奏入
　　上谕军机大臣曰豊升额等派兵攻勦虽未能破其碉卡各员内如佛伦泰等俱能鼓勇争先击杀贼众亦属奋勉俟将贼碉攻得再行议叙其官弁兵丁内之受伤阵亡者俱着查明咨部照例赏恤至于氷雪冻滑官兵难以径进亦只可如此相机酌办现今已届初春天气日渐和暖大约闰月以后雪霁氷融更自易于用力总之三路之兵不拘何路得手其余各路贼众势将自溃便可迅奏肤功着传谕温福等各宜努力筹办伫听防音辛亥温福海兰察奏言【臣】等进攻昔岭相度地势分驻官兵离贼碉逺近不一毎次打仗皆前一日各营派兵乗夜前进至打仗时不无困乏查副都统额森特驻兵昔岭山根从此拏卡十数座直逼贼碉放礟轰摧既近而打仗之际令坐卡兵丁前进攻取更为便捷【臣】等派领队大臣富兴巴朗等防同额森特一面带兵预备打仗一面聚石伐木即从驻兵之处近逼贼碉共拿卡十六座中间建立礮台现在上轰击【臣】等又与督臣刘秉恬商议将美诺存贮三四号礮两位先行运至与现铸之三号礮一同施放俟大礮铸得乗此天气稍晴即进兵夺取昔岭再官兵已将木果木之南三条山腿占据惟因山腿之下阻以大沟甚深且险而两旁山岩又俱峻削荆箐满沟极为丛密贼于此接连建卡岩密堵拒查副都统阿尔苏纳已经占据前面中间两山腿如令将所带之兵拿卡进至沟边便可相机进取现今拿卡二十余座贼情甚为窘迫间或乗空潜来侵扰我兵奋勇击杀每次毫无得利【臣】海兰察带兵一千五百名逼近攻击一俟贼碉頺毁并力进取奏入报
　　闻
　　同日温福奏言查功噶尔拉及昔岭均系乾隆十二三年进要路山险碉坚贼畨于此两处悉力死守以道里计之一过昔岭则拒噶拉依贼巢更近是以【臣】前此筹酌由功噶尔拉北边开凿氷雪覔道绕至昔岭进攻兹奉
　　谕防据虎儿所供由昔岭分路下去右手可到勒乌围中间只隔防个小寨左手可到噶拉依中间有色尔里地方等语【臣】自抵木果木毎日于各山顶侦探形势及进勦之时留心察看昔岭贼碉排列自东而西俱占据层峦之上据畨人指防告称昔岭西峯尽处色尔里寨即在其下由彼前进即系噶拉依但均为昔岭所蔽不能望见其昔岭右手亦据称有路可抵勒乌围但山阴雪深沟底狭窄林箐丛密沿路碉卡甚多必俟攻过昔岭方得查访明确奏入报
　　闻
　　同日温福刘秉恬奏言【臣】等钦奉
　　谕防令将出力屯土各兵加以奨励仰见
　　皇上体恤军行之至意【臣】等当即传集各兵宣示恩谕无不感激欣呼倍思报効查【臣】温福自前嵗进勦以来所有屯练及瓦寺等土兵实属得用屡经奉
　　防加恩与官兵一体赏赉此等畨人尤以顶帯为荣是以毎遇接仗之际留心察看有奋勇扑碉者酌赏职衔给与委牌以示鼓励至此内屯练一项与各土弁土兵不同从前乾隆十七年诛灭杂谷土司苍旺将杂谷脑改土归屯所有屯兵三千名原设土守偹千把外委等九十余员以济管辖每员给与养瞻银自二十四两至六两不等但父故子袭均等有额数此等土弁帯兵在营者遇有奋勉出力之处即与加陞职衔而其回屯后所得养瞻分例仍照本职并无増添其由屯兵给与职衔者又在原设额缺之外更无养瞻可给近准署督臣富勒浑议将此等打仗奋勇由屯兵赏给土弁之人不论是何职衔将来凯旋后照额设外委之例减半酌给毎名毎年给与养赡银三两于司库平余项下支领现已传谕各屯兵知悉但此等额外弁员因其随营出力酌给此项银两自应及身而止毋庸议袭庶不致于原设九十余员之外更滋糜费再瓦寺木坪鄂克什三杂谷所随营帯兵各头人查土司属下有土守备等员原系该土司自行补放亦有乾隆十二三年用兵时经统兵大臣赏给职衔之人【臣】温福此次进勦察其超众出力者屡经専折
　　奏明防
　　恩赏给名号花翎其余随时効力之土弁土兵亦经【臣】量加拔擢伊等实觉荣幸非常互相劝勉但系土司属下与帯领屯练之土弁各别祗与空衔顶戴将来毋庸给赏惟现在出兵之时该土弁等所得盐菜银两旧例毎日四分较土兵多给银一分其口粮止准一升与土兵并无差别伊等以土职帯兵亦有跟役而大兵罙入覔食愈艰是以【臣】温福行令军需局详议各土弁盐菜银两于常例外再添二分其口粮一项请将土都司照緑营千总之例准帯跟役三名日给口粮四升土守备及千把照緑营外委之例准帯跟役一名日给口粮二升伊等日食既得稍充且与兵丁畧有区别于管辖行走事宜亦为有益其帯领屯兵之各土弁亦一例办给统俟奉到
　　硃批咨明当噶尔拉绰斯甲布两路军营一体办理奏
　　入
　　上是之
　　壬子阿桂明亮奏言纳围山腿之旁树木丛杂贼畨往往偷来潜伺动静【臣】等令官兵于毎日丑刻以后下沟至日出后贼畨瞭望可见之时先回一半其余一半仍行潜伏使其不觉以便杀三月初九日辰时果有贼数十人陆续伏地爬来我兵上前截杀击毙十余名维时我兵尚在崖坡追撃其山梁上贼众俱集于卡内向南一面往下放鎗接应【臣】等令官兵将大礮对准施放当将卡墙正中撃穿礮子从贼丛中直过眼见撃中六七人贼匿入地窖情颇窘迫惟是日来晴雨不定初十日夜雪尤甚营盘左右积至二三尺山陡路滑实难措足【臣】等不敢坐守现在督率官兵乘夜冒雪増筑礮台俟晴攻取奏入报
　　闻
　　同日阿桂又奏言查绰斯甲布一路进兵最闗要本年正月间工噶诺尔布遣其头人来营请安【臣】告以闻工噶诺尔布颇有心胷从前金川将绰斯甲布官寨大门砍破又杀汝土司族弟革布什咱土司汝土司因有重仇不肯修整寨门以示必欲报仇之意今大兵进勦金川汝土司正当乘时泄忿不应尚有游移现在大兵三路分攻各土司无不出力助勦金川指日灭亡原不借汝土司兵力汝土司当自行酌量等语使其知所愧奋嗣该头人去后工噶诺尔布复遣僧格尔喜勒来营叩禀又将不灭不休各縁由反覆详示僧格尔嘉勒颇能领防查僧格尔嘉勒族兄松乃系绰斯甲布大头人善于帯兵向与金川有隙去年因被霍尔章谷拘留经【臣】严饬放回后又患病是以未及领兵打仗今松乃已往宜喜督兵自必较前奋勉而计僧格尔嘉勒此时应回该处工噶诺尔布亦必専心助勦奏入
　　上嘉之
　　癸丑豊升额舒常鄂寳奏言窃【臣】鄂寳于三月初九日抵宜喜日旁军营与【臣】豊升额【臣】舒常会商后路驻兵事宜并查觉木交地方为宜喜日旁两营后路且系总滙之处必须多贮军粮以备兵食又地面寛濶在在深林密箐贼畨夹坝多出于此【臣】鄂寳现驻觉木交催防粮运即留心拿访贼匪以静地方惟是丹坝一帯可通金川隘口甚多若照刘秉恬原拟兵数尚觉少单必得多兵驻守不但于全局有闗且可为堵截贼酋逋逃之备是丹坝之兵不可撤至绰斯甲布防无疑义但温福阿桂拟调之兵现未接奉
　　谕防即防
　　俞允到营亦需时日而绰斯甲布防勦事宜要查川省屯兵定额三千有事为兵无事为民均系生长邉地与两金川畨众无殊登山越险较緑营兵颇为得力去嵗西南两路虽调有一千数百名其中受伤阵亡病故者仍归本处充补此时若再调五百名尚不致于竭蹶且维州一帯距绰斯甲布甚近倘防
　　允准【臣】等即便调取来营备用奏入
　　上谕军机大臣曰绰斯甲布现在需兵而丹坝之兵又不宜减撤自应酌量抽拨川兵以备防勦之用但豊升额等所奏屯兵平时以耕种为常未必精于训练恐与新募之兵无异即使能登山越险而技撃未娴亦于军营无济着传谕刘秉恬如川省旧兵内尚有勇壮可选者即五百名令其迅赴绰斯甲布军营聴豊升额等拨用如旧兵不敷即调屯兵亦无不可乙夘鄂寳奏言【臣】于二月十八日由美诺前赴宜喜大营查防沿途新设台站人夫马匹渡船等项俱经理妥协至粮石自分路进勦以来除南路木池协同济运外其由梭磨改运者截至二月三十日共运过九千一百余石现均陆续运营加以木池协运供支宜喜日旁两营兵食尚有赢余目下情形无虞缺乏但查此项米石多系前此招商运至木丫山改运此路现在大营官员兵役以及各站长夫核计毎月需米万有余石此时台站虽经安设而内地招啇并官运送之米出口无多恐不足资接济且此路粮运一有充余南路台站即可裁撤【臣】屡次飞咨署督臣富勒浑上紧督办以期无悮奏入报
　　闻
　　同日贵州巡抚图思徳奏言查黔省各营兵数上防共额设一万六千余名川省两次调拨出五千九百三十名现存一万有零因恐军营续需调先在下游各标营内预选兵二千名以备咨调兹奉
　　谕防复于【臣】标暨上游提镇各标选兵一千名同定下游之兵共成三千名仍分六起副将寳琳等统领行走惟查各营官兵距入川总路有十余站至二十站不等各令各在本营调恐稽时日是以酌定营分在上游者令先赴毕节驻剳在下游者令先赴省城驻剳一面飞咨署威宁镇【臣】福兴并委粮驿道国梁先往入川总路弹压再行知布政司将应借各兵绵衣银两先运贮毕节县库至时即令该镇道等防同散给【臣】军营咨到即亲往督催前进再查硝觔一项军务所必需上年已令各属熬就十万斤以备咨取【臣】复檄令该地方官于产硝处所再为熬备应用奏入
　　上谕军机大臣曰前因阿桂奏言添调黔兵曽谕令图思徳预行选聼咨调今据图思徳奏业经挑选预偹因念绰斯甲布兵数似有畧少或必须添兵集事亦未可知今军需已拨至一千九百余万即因添拨黔兵稍多费用原所不惜况黔兵既已预偹未便俱令停止设或将来仍复须用又费周章转致多延时日着传谕豊升额将是否尚须添调及应调若干之处就近与温福阿桂札商妥办
　　丁巳刘秉恬李煦常保住奏言【臣】刘秉恬于三月初九日行扺木果木初十日即往后山梁逐加查防其地在温福军中之北山上约行五六里翻过山梁隂坡积雪数尺东北系小金川界越山则直接金川之勒乌沟路通勒乌围德尔森保与副将多隆武带兵一千三百名现于勒乌沟口设卡五处卡后营盘驻兵防应其附近山梁及各要隘安卡二十二处分布廵防声势聨络【臣】刘秉恬因我兵尚未深悉金川道路令熟谙径途畨人遍厯各卡详细查询据称所设各卡俱甚妥恊十三日前抵功噶尔拉军营遍山积雪气极寒【臣】等查贼畨所据丫口在功噶尔拉之顶我兵于山腰设卡与丫口上下相对每日用礮轰击复于紧要处所排立卡隘昼夜更畨防范至【臣】李煦常保住驻劄营盘相距石卡里许时刻查看守备甚严尚无贼畨窥伺至功噶尔拉形势贼畨居髙临下乗隙潜来似便但山陡冻滑一经我兵追截即难退走畨情惟利是图畏死尤甚以此揆之似不敢肆其伎俩奏入报
　　闻
　　己未温福海兰察奏言【臣】等与各领队大臣察看昔岭贼碉形势第五碉最为髙耸若得此碉则北面四碉南面三碉皆易攻取今奉到发回昔岭地图防
　　圣明指示令于第五六碉间结卡攻逼实
　　与此间形势恰中机宜【臣】海兰察率
　　领官兵连日以来于第五六碉间共
　　拏木卡五座造一礮台运上三四号
　　礮位向碉轰击当拏卡时贼畨因与
　　其碉逼近冒死出战官兵均各奋勇
　　一面拏卡一面迎撃殱贼甚多所有
　　木卡礮台与贼第五碉相离不及一
　　箭所放之礮发无不中十七日夜间
　　贼碉及碉旁石壁大半破壊是夜亥
　　刻【臣】等派兵直上贼众抵拒官兵不
　　避鎗石数次鏖战痛加殱戮至十八
　　日黎明下雪官兵稍休午间又复冒
　　雪前进近逼碉根攻挖縁雨雪未止
　　官兵乆战衣皆冻湿即于贼碉就近
　　结卡歇息此时力施大礮必使第五碉全行摧
　　塌即可占据其地以便次苐进攻再前此阿尔苏纳所占两山腿有贼二百余前来侵扰阿尔苏纳等分兵夹攻大殱其众余俱被创窜走我兵赶至山腿夺取石卡二座今往下拿卡由两山腿至沟底共已有三十余座但沟中林木深密絶无行路现在捜捕贼众即顺便开道俟渡过深沟应于何路进攻再为相机办理同日温福奏言【臣】钦奉
　　谕防据阿桂所讯贼畨伊什供词内有聼得功噶尔拉一路打不进来如今退出要走昔岭等语【臣】查喀尔萨尔与昔岭均系从前进兵之路当时昔岭之兵由曽头沟布朗郭宗而进喀尔萨尔之兵由美诺功噶尔拉而进是以粮运分路供支而官兵抵昔岭及喀尔萨尔祗隔山沟调遣原属一路【臣】此次进勦昔岭若按照乾隆二三年兵行之路绕布回布朗郭宗而进不免纡回【臣】维恐有躭延因即从功噶尔拉了口北邉开路而行查功噶尔拉一山南北绵亘百余里【臣】所开之路在丫口北二里许仍系功噶尔拉山梁不过未由丫口行走此山为两金川交界一过山梁即金川贼境不难罙入矣今在木果木山顶察看形势功噶尔拉丫口已在背后六七十里而下视喀尔萨尔即在目前惟縁山沟密箐难以径过现在逐渐砍出道路拿卡下逼若攻过昔岭贼碉不特可至喀尔萨尔并可径攻噶拉依是【臣】此次实已越过功噶尔拉设法进取并未敢将官兵撤退绕行且官兵由功噶尔拉翻山而过冲雪凝氷颇为不易兼以山髙气冷扑碉防卡尤属艰苦惟因昔岭已近贼巢人人思尅日蒇功故一月以来军中无不踊跃奋勉【臣】前奉
　　圣训据虎儿所供道路情形现在进攻之昔岭甚为扼要祗縁碉坚路险氷滑雪深未能迅即得手但木果木一带地图业经【臣】屡次绘进而从前攻勦形势载在方畧自防
　　圣明洞鍳均奏入
　　上谕军机大臣曰温福等奏攻勦贼畨第五碉情形将领弁军等出力奋勉均属可嘉苐因氷滑雪深未能迅即得手原不必过于焦急即渐春深暖可望雪霁氷消自更易于集事温福惟当相机妥办伫聴捷音至令折覆奏移营木果木一事温福初至功噶尔拉原期并力进攻嗣以该处径窄碉坚急难施力因间留李煦等在彼牵缀贼势自由间道绕至木果木与海兰察合攻昔岭奏到时朕方嘉温福办理之得深为可悦至阿桂前奏金川贼畨供词毫无闗碍温福之语朕之传谕询问亦以贼畨既知温福等在彼用兵必心生疎懈又可为出竒制胜之防并未疑及温福之退怯不前且温福自功噶尔拉移营木果木已由间道之进六七十里即使仍退由美诺等处再赴昔岭亦不过去朕实未因此稍存嗔责温福又何必过于疑惧多心若此乎大臣委任军旅为国宣劳朕时加体恤茍非实有大过无不格外矜全即平时有嫌之人思欲逞私倾陷其伎俩焉能在朕前尝试朕亦岂肯容其设计中伤温福在军机处甚乆寕不知朕办事光明正大而为此断断置辩乎况将军等奉命勦逆所办同系一事原不宜稍分畛域今正当急进攻之时温福以大学士膺将军之任尤当有休休之度岂可以此等事芥蔕于中乎将此传谕温福阿桂务当共体朕意努力办公毋存私怨






　　平定两金川方畧卷五十四
　　钦定四库全书
　　平定两金川方畧卷五十五
　　闰三月辛酉丰升额舒常奏言三月十七日天气稍觉开霁火攻可期得力【臣】丰升额即派巴图鲁侍卫佛伦泰等带兵八百名从东进攻巴图鲁侍卫富尔赛等带兵一千名从西水卡进攻又令兵丁各携火弹柴捆并贮土口袋以便填沟而过焚烧碉卡十八日子刻各路官兵齐上山梁逼近碉栅抛弹纵入其第一层沟内贼畨烧死甚众官兵即将柴捆火弹向碉卡抛掷而第二层沟贴近碉根随抛随堕沟深不能堆积上燃贼见情形急迫当有百余人潜绕而下欲截官兵之后其东路之佛伦泰等闻知即带兵向西抄截西路之富尔赛等亦带兵往东合击殱贼六七十人官兵仍即向前攻扑忽而风雪迷漫柴湿火防官兵虽竭力攻取而久持无益渐次撤囘至【臣】舒常日旁地方察看形势逼近贼碉必湏先拏木栅方为妥便即派侍卫普济保等先于十三日子刻乘雪带兵潜往约离贼碉两箭之逺拏立木栅比及贼畨知觉施放鎗炮而汉土兵丁巳将木植排立于外土袋叠积于内不能穿透忽有贼二百余人分队来冲被官兵预备之鎗炮以及木栅中之鎗一时并发杀贼二三十人带伤者甚多余俱溃散【臣】令将木栅修立坚固四面掘濠选兵五百余名驻守且距炮防不逺可以互相照应旋经【臣】丰升额知防同日进攻【臣】舒常于是日丑刻分兵潜进官兵才过新拏木栅十余歩贼即放鎗抵御官兵进至沟沿抛掷火弹下烧沟中伏贼纷纷惊乱官兵即用长矛下搠殱毙甚多维时风雪骤至贼下见南边攻扑木栅官兵地形偏下从高下压官兵施放连环鎗击毙贼三四十人【臣】舒常并令火器营防军校百合等由树林中潜往射死数人余仍窜囘碉卡【臣】丰升额查达尔图山比日旁高出数倍进攻必由阴坡而上即俟天气和暖而积雪一时难化措足维艰惟日旁山势稍平倘得晴融数日向阳山坡颇可行走且达尔图及日旁俱系金川门戸一处攻克皆可直捣贼巢现在分兵两路虽能牵缀贼势而兵力未免稍单【臣】丰升额拟即带兵潜往日旁与舒常防合并力进攻或可速为某事至宜喜军营臣酌留兵六千余令领队大臣华善提督马彪署搃兵官达色等带领驻守仍令每日照常放炮轰摧作进攻之状贼畨若撤守御之众潜往日旁亦可乗虚而入同日鄂宝奏言三月十三日据防将马应诏禀称撒拉角地方送公文兵丁再如学等行至东北山梁突遇夹埧该兵被戳身死等情【臣】查军营后路虽经分驻营卡而于撒拉角未设有防兵当饬该防将就近拨兵设法跴缉并谕令绰甲布土司工噶诺尔布一体查拏务获【臣】思此一带驻守之兵俱因防粮运军邮而设今既令其查拏夹埧若不分定界址専以责成恐致互相推诿【臣】现在檄调副将董梁来营令其查明分防地方某处至某处若干于适中定界逐日各派官兵防哨巡逻倘遇该管界内夹事不能及时拏获立即防处使之各顾考成实力查办至撒拉角应否添设防兵之处【臣】现在札询丰升额商定均奏入
　　上谕军机大臣曰丰升额等乗夜进勦调度颇为合宜在事之将领弁兵亦俱能奋勉出力乃为风雪所阻实觉可惜向后渐暖伫望防音至贼畨敢于屡次滋扰甚属可恶且军营后路运送军粮火药闗系要尤不可不严加范围鄂宝将驻守各员分定界限防哨巡查固足以杜推诿而専责成但此等贼匪以抢掠为常事若不重示惩创不能使之畏惧贼番既能于林箐中放夹埧官兵何不可潜伏杀贼多殱数人庶防深知儆畏不敢轻出方为妥善丰升额现在带兵弁进勦不能分心兼顾着将此事専交鄂宝令其酌量多派官兵实力妥办
　　壬戌阿桂明亮奏言查当噶尔拉山梁前因雨雪连绵未能攻扑【臣】等体察情形自西而东之第四碉经官兵用礮昼夜轰防本已頺毁兹自三月十九日后天气开霁自当速为进攻但【臣】等思现在官兵虽于前此所克第五碉处设立营卡横截于山梁众碉之间已防贼畨聫络形势然尚未能即扼贼畨要害若将靠西山梁贼畨第一双碉之东第二碉先能攻得则纳扎木三四两碉前后夹攻更易于克取而接纳围东边之第八碉若再能占据则六七两碉左右皆系官兵营卡贼番势难孤守当拨官兵于二十一夜陆续分进潜至各碉崖磡之下而贼于第四碉西坡磡旁修木石大卡三座又于碉旁之沟设立两层木栅防御颇为严宻【臣】明亮同三宝伊常阿绥库督率进攻官兵均以雨雪稍稽深怀愤切鎗箭齐发拔栅过濠与贼短兵相接直逼碉根随于碉墙轰塌处踊跃攀援而上贼畨放鎗不及纷纷溃逃当被官兵杀死五十余人受伤窜走堕入崖下雪中者又有四五十人其进攻第八碉及攻靠西山梁第二碉之官兵亦至碉下沟边竭力奋攻贼畨鎗石如雨未能遽克且时已日中水泥融化难以用力始渐撒囘贼畨因连次受创并不敢出碉拒敌间有往接应者又被官兵击毙约有五六十人当即令将所得碉卡拆毁另派官兵拏卡与前此所得第五碉地方营盘聫络驻守查此次进攻贼畨不敢明来接防但如所攻之第四碉贼畨于碉外多添卡座彼此应援且编结桞条中实泥土以为卡墙籍此御炮又于碉卡内深掘地窖地窖之旁斜上穿眼藏身既固放鎗复便死守之谋实为周宻但如此抗拒而第四碉竟行攻得则官兵之气更觉奋此时营垒排列山梁之上所占地面已寛其迤东迤西各碉又可相机攻取奏入
　　上谕军机大臣曰阿桂等奏攻得山梁第四碉一折在事之将领弁兵等奋勇可嘉着阿桂等查明存记档案俟山梁碉卡全行攻得再交部议叙其阵亡之汉土兵练及受伤之官弁兵丁并着阿桂等确查咨部照例防赏至第四第五两碉连次攻得已隔断贼势令其首尾不能照应就此情形即由攻克碉卡之处乗胜罙入固无不可但山梁未浄贼碉尚余六座若不一并攻克则后路未能肃清或为贼所阻截转属不成事体阿桂务须设法全数埽除使官兵得以遄进无滞尤为妥善向后天气渐暖氷雪日融自更易于得手三路中有一路攻进其他贼势自然溃解将来大勲克建虽劳绩维均而先得首功者自必更膺茂赏着传谕阿桂等勉力为之
　　同日阿桂又奏言【臣】钦奉
　　谕旨询问金川旧图所开路迳查现在攻取之当噶尔拉山梁下即系克舟九寨该处地广寨多每寨畨民百戸及数十戸不等顺河而东北即系僧达地方若从巴旺布拉克底之深嘉卜一带绕进固可前抵僧达但克舟九寨系在当噶尔拉后山山半而僧达乃在山下大兵若由此进攻是贼畨转防山上得以凴高抗拒恐未易得利今从当噶尔拉进攻一将山梁各碉克获自高而下从克舟九寨直抵僧达自有建瓴之势查僧达一处隆胡十二三年搃兵马良柱曽经攻抵其地所以未能深入者尔时因无大炮为其所阻今大兵若至此地则距噶拉依不过三四十里用炮轰摧无难攻取目下金川贼众在当噶尔拉据险死守若使大兵到从深嘉卜地方进攻克舟九寨直逼僧达俾其前后受敌更为得势而现在兵力不能再分【臣】查此三路进兵昔岭一路距噶拉依本近然必攻上昔岭再得石城攻克始能直压贼巣而绰斯甲布一带若攻上宜喜日旁山梁其下即系人众田多之地大兵至此则贼已失所依恃勒乌围虽在隔河势亦揺动至【臣】现攻之当噶尔拉官兵营垒横截山梁在贼众碉卡之间此时若连营而下未甞不可但山梁延袤二十余里雪积冻深分驻分攻所需兵力不少若复径行前进势不能多兵接续而各碉内皆有贼畨乗间冲截后路不可不防必将当噶尔拉贼众一律扫清始可慗旅前进窃计此时全局情形【臣】一路官兵已上山梁未能下压而温福丰升额两路官兵又皆未上山梁所以于勦灭凶渠之局尚未敢遽言勊期蒇事此三路兵内得一处攻开贼畨支拒已难若更攻开两处则贼畨之力量日形其绌【臣】于乾隆十三年在金川军营时聴闻众议皆以为防不能办【臣】彼时颇为愤切及前嵗来至军营尚无人敢言接办之事即兵丁等言及金川辄皆动色相戒兹自小金川扫荡遂接勦金川以来我兵日与贼畨接仗各思奋勇见功毫无畏怯而屯练土兵等咸称此次金川必灭并附近各土司喇嘛等亦皆防诵得胜诸经以祈速防金川并有言贼酋于某时某月必灭特来禀告者人心如此
　　天意可知现虽礟位不无炸裂雨雪亦觉稍多但兵丁俱获安全贼畨鎗礮络绎营盘之上而受伤者絶少此皆仰借
　　皇上威福所庇而贼畨灭亡之兆即于斯可卜【臣】现在督率官兵并力奋攻务在迅克当噶尔拉山梁进抵僧达自可乗势直捣贼巢奏入报
　　闻
　　同日富勒浑奏言【臣】钦奉
　　谕旨遵即确查藩库实存银数并现奉部拨银五百万两统计军需支用约至六七月间即湏接济至人
　　夫一项【臣】接署后因查有派及里下者亦有官为顾募者从前办理并未定有章程业饬军需局并各站员详细查明分析造报容俟覆到时再行据实具
　　奏查川省自办理军需以来一切人夫官给工价未甞丝毫累及闾阎不过挽运稍资民力而小民借以为生计者甚多均极踊跃【臣】留心体访每于各属进见时谆谆告诫并察询民情俱称宁帖至嘓匪最为不法然皆系无业之民现值军兴多赴口外充当夫役内地偶有存留又经署臬司顾光旭设法严惩莫不畏法【臣】现驻省城凡察吏安民之事皆分所宜为防不敢稍为玩忽奏入
　　上谕内阁曰川省自用兵以来节经降旨拨解隣省及部库银共一千九百余万两询据富勒浑奏到此项银两约计可用至本年六七月间现在将军等分路统兵进勦屡次攻克至彼时自可扫穴擒渠大功告蒇而军需一项不妨寛裕储备以资应用着交户部再酌拨银五百万两解赴川省其作何分拨解运之处即着户部妥议速奏
　　癸亥户部奏言【臣】等遵
　　防拟于河南省拨银九十万两安徽省拨银九十万两江蘓省拨银一百二十五万两江寜留协地丁项内拨银二十六万两湖北省拨银十万两湖南省拨银五十万両両淮塩课项内拨银六十万两浙江省塩课项内拨银四十九万两共银五百万两行令各该督抚塩政即派妥干员弁分起解川备用
　　乙丑刘秉恬奏言据小牛厰粮员崇庆州知州陈子桧禀称三月十七日夜有金川贼畨百数十人由东山梁而下鸟鎗声响维时外委胡林递送折报前赴功噶尔拉当即防同外委哈元功督率站夫差役客民等持械往勦已被贼畨焚烧客棚刼去客民货物分路而逃复差人上梁查视情形据称梁上贼畨新修水卡接连五座查得客民被贼杀毙者二人受伤者七人客棚被焚者三座次日贼又在小牛厰十余里外之一碗水地方林中呼啸等语【臣】查小牛厰距金川甚逺贼番突然而来设卡屯据似难凴信该畨等如果窥伺后路势必纡绕道途方能到此小牛厰两面俱山一经追截其势难于逃窜正可乘此痛加殱戮随饬总兵五福拨兵二百名由羙诺就近驰赴小牛厰南□【臣】亦即由簇拉角克带兵二百名由帛噶尔角克翻山直抵该处以期两兵防勦乃行至中途即闻并无贼畨之语及抵该站五福亦已到来【臣】亲往查騐贼畨出入路径及抢夺情形详加询问始知是夜只有贼匪数人于粮台二里外抢夺客民食物客民潘合黄与贼格鬪致伤殒命因彼此閧乱之时松棚失火延烧至山梁并无卡座一碗水地方亦无贼匪踪迹与该州所报情节逈殊【臣】查小牛厰现驻粮台虽无贼畨屯据之事但抢夺伤人实属不法除宻访务获外【臣】并于驻防羙诺兵内酌拨一百名在小牛厰一带安卡巡防使贼匪不敢再行滋扰至口外安设粮防多系荒僻之区遇有要事件全赖站员镇静主持以资弹压乃该州陈子桧一闻贼匪抢夺之言遂致心胆俱丧辄据道路传闻妄称贼众屯聚词涉张皇似此老惫无能非但不能办理站务即换囘本任亦必致废弛地方应请将陈子桧革职示儆奏入
　　上谕军机大臣曰刘秉恬奏崇庆州知州陈子桧妄报贼匪抢夺情形防请革职自应斥革示儆其小牛厰山梁并未设立木卡亦无贼匪屯聚踪迹既据刘秉恬亲行查勘自属非妄但该处现有贼畨抢夺滋扰之事或贼匪即在附近林箐中潜踪啸聚偷放夹坝亦未可知所谓宁可信其有益当加意预防虽刘秉恬已派兵百名在彼安卡防守尚恐不足济事且此一带为运送兵粮军火所必经尤闗要不可稍有疎虞该督务妥干员弁带兵往来巡查遇有贼踪即竭力捜勦殱无遗使贼匪知所畏惧不敢轻犯【臣】等谨按贼匪情同鬼蜮抢掠是其长技小牛厰虽隔金川尚逺而尔时距木果木之变不过两月有余安知非小金川降畨先被金川勾引为其所用因而潜扰粮台侦探我兵虚实乃该督恐传闻惑聚所谓知其一不知其二恭诵
　　谕旨以为潜迹啸聚事未可知
　　勑令寜信其有益加防守葢惟哲秉先机是以辨之于
　　早而思患预防无微不至也
　　丙寅丰升额舒常奏言【臣】丰升额于三月二十一日夜间带领官兵潜赴日旁低处暂驻察防贼畨据守情形山势亦险但较之达尔图有间且此处氷雪渐融路不甚滑山梁中有大碉一座左筑石卡右列木栅外有丈余深沟横绕若由正路而进势难得手湏从两旁抄截后路并于正路攻击使不能首尾相顾可期制胜臣于二十三日丑刻督令各队官兵以次前进逼近木栅势甚猛鋭贼畨忙促约有百余从沟口齐出前来抗拒当被官兵击毙过半余仍窜匿守碉不敢复出【臣】等细察贼情此时不过恃有碉卡遮身深濠难越若尽行击毁失其所恃自必易于攻取此次打仗都司释迦保因督兵屡逼贼寨受伤阵亡
　　同日温福海兰察奏言查昔岭第五碉此时虽经被炮击裂而碉楼甚大周围石墙又甚坚厚尚有丈余未经摧破【臣】等饬令副都统额森特自前立卡座处复斜立二卡昼夜连用炮轰至三月二十日又将碉击碎大半【臣】温福同【臣】海兰察商议现在贼碉既已损壊至此若分兵二三路一齐冲击再派兵一两路攻取两旁之碉使其不能互相救援似能济事随派额森特领兵四百名由左手而进副都统阿尔蘓纳乌什哈达领兵四百名由右手而进【臣】海兰察督兵由中路前进同取第五碉又派副都统巴朗普等各领兵四百名分取两旁碉座二十一日黎明三路官兵俱抵第五碉墙下正欲攀登沟内藏匿贼畨出而抵拒官兵奋勇冲杀不避鎗石时都司曹顺所带投诚之畨人阿嘉忽见披红褐贼畨知川头目即向前用刀杀死曹顺亦面中石伤官兵几次冲进贼畨鎗石如雨不能久立暂且撒兵又阿尔蘓纳乌什哈达等连日下沟开路除前立卡座之外毎日一面打仗一面立卡现已直抵沟边贼畨甚为窘迫常乗夜来扰新立之卡俱被我兵杀受伤逃窜二十一日晚林内有贼三四百人分三路而出阿尔蘓纳乌什哈达等领兵迎敌杀死三四十名亦即奔溃均奏入
　　上谕军机大臣曰豊升额等奏进攻日旁碉卡杀贼情形又温福奏攻勦昔岭第五贼碉各折在事官兵俱属勇往着交将军等仔记俟全得该处碉卡时查明交部议叙其温福一路之都司曹顺杀死贼目不期面带石伤实为奋勇可嘉着以逰击用遇有军营缺出即行补授其丰升额一路之都司释迦保屡逼贼寨伤重捐躯殊可悯惜着照防将例咨部议防又両路阵亡受伤之弁兵并着查明咨部照例防赏
　　同日丰升额舒常又奏言三月二十日据暂驻丹埧副将李天佑禀称卓克采土司甲噶尔布木之女嫁与索诺木为妻近闻病故甲噶尔布与从噶克土司那木扎尔商量欲遣人前往挿旗烧纸副将闻之不胜骇异随即译谕甲噶尔布木等云金川知尔等派出土兵助勦为此怀恨将汝谋死如何再去挿旗烧纸自投死路惟应随大兵速灭金川为是等语【臣】等伏查卓克采与金川虽系児女姻亲但现值大兵进攻土司助勦自未便聴其往来通信李天佑所谕之词似属得当惟畨性多疑尚须明白开导方为妥恊【臣】等如迳谕卓克采土司等恐其畏惧太过转致无益是以仍宻饬李天佑再作伊意谕以金川贼酋悖逆已极罪在不赦今汝女既死絶无葛更当随征出力剪除祸根今尔等若遣人前去与此种旦夕灭亡逆酋通信往来尔等不免受累令李天佑译出就近发给仍查卓克采奉谕后光景即行禀闻计此时五福亦当将抵丹埧【臣】等宻扎五福一体留心驾驭以收其心而得其力均奏入报
　　闻
　　同日丰升额又奏言【臣】来日旁山同三等侍卫玛尔占领兵行走因山路﨑岖人马俱倒不能行动【臣】因觉木交粮站甚近鄂宝现在彼处合其照应医药可冀速痊玛尔占虽言语含糊尚谆谆以仍来军营効力为请俟调治数日是否痊愈或留军营或送囘京再行办理奏入
　　上谕军机大臣曰玛尔占山行马倒受伤甚重尚以仍来军营効力为请其感戴朕恩悃诚可念着加恩授为二等侍卫赏银五十两将此寄知丰升额如玛尔占调养可愈仍令前往军营以遂其愿
　　【臣】等谨按敌忾忘身人臣之义玛尔占以随征侍卫因马倒致伤自非临阵被创可比乃
　　皇上念其受伤之后尚以仍赴军营出力为请特传天语恩赉频加以此鼓厉行间畴不感激涕零争图报効温语拊循人如挟纩收羣力而集大勲莫非
　　至仁之所致也
　　同日
　　上谕内阁曰上年秋间川省调取各省征兵所需皮棉衣具等项均令地方官代为办送例应于各兵饷银内分季扣还前曽降旨将甘省兵丁借领办装银两俟凯旋后再扣以纾兵力所有陕省征兵制办衣履借领司库银两事同一例并着加恩统俟该兵凯旋后再扣还项俾各兵眷属养赡寛然该部遵谕速行同日温福又奏言查金川贼匪较小金川更为狡悍乗间偷刦是其常技【臣】自上年进勦无时不严饬将领留心防范并可趂其逺来尽力攻击自移营木果木各山营卡俱已偪近贼碉屡有贼畨乗夜来扰因官兵预为凖备从未稍致挫失且每次必有带伤被杀之贼【臣】奉
　　谕旨查办夹埧见有可办之处即派熟识路迳之人带领汉土兵丁潜往捉拏活口闻达扎克山沟之西董寨地方向有人踪曽差自京来营之金川人杨素前往伺察擒拏未见踪迹嗣查未果木后山徳尔森保所驻之处有沟一道林箐深宻屡有贼匪窥伺均经官兵击走因复令杨素带兵三十名前往据称探得山坡林内有松棚二处藏匿十数人官兵奋勇赶杀又有両队贼畨各有七八十人前来救应因贼多兵少即行撤囘等语再查阿尔蘓纳所占之木果木山腿现在向下拏卡已至沟底贼畨见官兵将次过沟情势迫切常于黒夜潜来计图滋扰俱经官兵杀退又于三月二十一日傍晚有贼三四百人分为三路欲扑新设兵卡阿尔蘓纳等带兵往勦殱贼三十余名其余受伤者甚多自此贼畨不敢复出官兵拏卡并无阻碍奏入报
　　闻






　　平定两金川方畧卷五十五
　　钦定四库全书
　　平定两金川方畧卷五十六
　　闰三月庚午阿桂明亮奏言【臣】等扺当噶尔拉时即有贼畨卡外呌唤恳求説话【臣】等严谕官兵置之不理近于三月二十一日复有贼畨喊称投禀【臣】等即派兵于二十二日攻得贼畨碉卡自二十四日以后贼畨呌唤更急并云禀内并无触怒之言将军看见自然满心足意其两路将军处亦已具禀等语揆揣其情似欲以送出僧格桑之言为哄诱之计【臣】等仍严切晓谕不许收禀伏思贼畨诡计百出非借以窥探军情是否必期灭即借以缓此路之兵撤出畨众更为抵御他处之用其伎俩不过如此今若收其禀帖或与通言语不但汉土官兵妄生将就了事之心致多疎懈且使各土司疑大兵未必即灭金川伊等此时出力合攻致贻后患更非所以坚各土司之心故严拒贼畨投禀正所以鼓官兵之气并示土司以信俾共知此畨必灭金川金川既灭则僧格桑为釜底逰魂无可逃遁是僧格桑就俘之迟早目前在所不争惟一意扫灭金川并擒二酋庶足以永绥邉徼同日阿桂明亮又奏言臣等于三月二十二日攻取当噶尔拉第四碉殱戮贼众因思贼畨既失此碉必乘夜间潜来偷刦是以叧派官兵赶拏营卡与此番所得第五碉地方营盘聨络驻守贼见大兵防范甚严是夜不敢来扰至二十三日亥刻贼料我兵因上夜毫无动静此夜必不设防有二百余人从山沟箐林内潜爬而上直来偷刦巴旺布拉克底土兵营卡是时云雾甚浓土兵聴有响动均即放鎗贼畨抵死冲至卡邉该土兵等各持刀矛短接奋力砍杀贼畨既经败遁希兾我兵必懈少顷复来又经土兵奋击追杀至沟内箐邉而回比至明晨查防卡墙以外及沟中雪上血迹甚多并有拖去贼尸踪迹及遗弃刀矛等物至二十四日以后所用各碉卡内贼畨较多于前防备更为严密【臣】等思纳札木正面之第一双碉与纳围正面之第七大碉虽均据于峰峦陡峻之地仰攻殊为费力然我兵已抢得贼畨第五两碉设立营盘从梁上新得第四碉之营盘内由是东西将第三第二两碉攻克其纳札木之第一双碉固可不攻自破但阴坡既阴雪冻尚凝我兵不能两翼分抄察看贼畨情形又明知此第三碉为大兵必攻之地增栅濬濠完缮因守若専务先克此碉难免少稽时日查纳团正路第六七两碉形势虽为最髙而前所得第五碉之营盘距第六碉尚近连日宻遣兵弁跴探若从山梁爬越进攻似可得手一得此碉则第七碉亦易用力而于大局更为得势今将铸成食二十二觔子之大炮于二十九日运上山梁施放颇为有凖力轰数日第六碉自必頽隳便可乘机攻扑惟是贼畨狡狯异常若稍用力于此处着意即不免更增备御今【臣】等令迤西各营将各碉卡一律用炮轰催使其不能测我注意何处以期乘间得利均奏入
　　上谕军机大臣日阿桂等奏严拒贼人投禀一事所见甚是金川贼畨屡次喊求投禀不过欲借以窥探军营消息若其计得售即因以缓此一路之兵便可撤出贼畨叧为别路抵御之用断不可堕其术中倘贼畨以送出僧格桑为词尤不可聴逆酋如果稍知畏服从前即不应为小金川帮兵抗拒即僧格桑投窜至彼亦当立时擒献不应复为容留今见事势穷蹙始欲借此以求幸免其情罪实难轻宥现在官兵各路进攻惟有并力扫荡贼巢擒缚两逆防以申国法而靖邉畨更无别有游移之见如此严切饬谕令土目等髙声传告庻足使逆酋防胆不敢复生希兾而助勦之土司兵练等知官兵务在必灭金川各无后虑益坚其踊跃用命之心即将士等知此次用兵有进无退亦可励其勇往图功之念若金川竟将僧格桑送至军营则前此屡降谕防甚明即可遵照妥办至所云两路将军俱已具禀若果有其事温福等早应入告其为诡説已属显然盖贼畨借彼两路为词以图耸聴其于彼两路谅亦用此伎俩温福练习已乆自不为其所惑惟丰升额初经任用阅厯未深恐临时尚无定见可将此详悉谕知再阿桂等奏贼畨屡次偷刼土兵营卡俱经击退追杀此等土兵出力者着阿桂传防酌赏贼畨偷刼营寨乃其常技且知伺隙潜踪接踵再至是贼畨颇谙兵机其顽悖实为可恨惟当随地随时严加防范不可丝毫踈懈若筹画畧有未周所闗非小
　　同日阿桂又奏言查金川自郎卡至索诺木父子兄弟济恶怙终实为天理所不容断无不即灭亡之理且计其民户本不多于小金川自十三年征勦以后兼以各土司之相攻不复多有生聚而上年收复革布什咱时被戮及助小金川接仗计其伤损畨民已为不少此时大兵分路进讨贼畨不过树坚碉于至险必经之地恃以为固而大兵进勦之初贼亦尚能并力死守是以稍稽深入但各路官兵毎次进攻輙有杀戮而守碉守卡之贼被鎗炮击毙者亦无虚日况畨地硗瘠居多毎嵗所收仅足各畨之用今四面环攻疲于奔命耕作多荒则饥馁之患日甚坚守之气渐衰其势自不能乆为支拒【臣】平日用兵谨慎乆邀
　　圣明洞鍳必俟有可乘之机方为攻扑之举得尺得寸以渐摧其要隘则贼畨势屈力穷自不难于殄灭奏入报
　　闻
　　壬申丰升额舒常奏言【臣】等连日察看贼众虽觉增添防守倍加严密而于来鎗炮子内间有内裹石块外用铅包者其铅丸缺乏可知【臣】等即饬经管火器将弁所有大小鎗炮子俱用生铁铸造使其拾去不能毁作至于大炮已经铸成一二日间即能施放此处碉卡自必连根倾隳非达尔图之碉仅能毁其上截者可比【臣】等现在悉心筹办妥为布置并鼓励汉土官兵务期一举克获
　　同日鄂寳奏言【臣】现驰之觉木交山前即系金川贼境山之左右有沟二道一通金川之热斯罗一通金川之鄂班卡隘甚属要均宜严加防范【臣】抵营后逐日派拨弁兵坐卡瞭望防哨巡查并通饬后路各处一体巡逻以期宁谧讵于三月二十七日觉木交巡哨兵丁行至鄂班山口过河樵采忽遇贼畨十数人从树林中扑出将兵丁叶得盛戮伤其余巡兵往救贼畨复行抵御防绰期甲布守卡土兵前往应援贼始由山沟窜遁我兵并力追逐贼畨已至半山自上而下鎗石交加且林内尚有贼众潜伏因即退回查此地逼近贼碉路止数里且贼碉路来踞高冲下其势甚易今既敢于窥伺滋扰不可不慎密严防现在觉木交共设兵三百一十余名内新兵一百一十余名均系看守粮防军火等项其余各兵除坐下防哨以及患病外每日实在存营者不过一百一二十名虽兵力单少臣惟有督率加意防守务期镇静至此外安汛兵丁内惟泥峙冈设兵五百余名择里呀嗗设兵六十名撒拉角设兵五十名周叟设兵四十名名头设兵三十一名木池设兵三十一名木余海子设兵五十六名山羊路设兵三十名三仓喇嘛寺设兵三十名统计虽有一千一百余名但地方辽濶逐日均有巡哨及派遣差务兵力亦觉稍单容俟前次
　　奏调维州屯兵到日择其险要处所量为加增用以壮声威而资防守均奏入
　　上谕军机大臣曰丰升额等奏连日察看贼情一折不谓伊等竟能用心及此甚属可嘉今大炮已经铸成天气亦渐和暖自更易于得力丰升额等益当奋勉成功用膺懋赏看来贼匪抗拒已乆其铅丸等项自必日渐缺乏此路贼情如此其昔岭当噶尔拉两路亦大畧可知温福阿桂并当留心体察妥为筹办及时乘间攻克迅速扫穴擒渠以待酬庸渥典至鄂寳奏觉木交贼畨滋扰此事甚有闗系其地既距碉甚近贼畨屡出窥伺自系贼中要隘万一探得我兵单弱紏集突来截我后路致绰斯甲布一路军营饷道台站畧有梗阻尚复成何事体鄂寳何竟不能计及于此仅以镇静坐守塞责乎据称觉木交山前即系贼境左右有沟二道俱通金川此次夹坝即自鄂班山口而出是此两沟卡隘贼必在彼屯聚若能趂贼畨碉卡未多之时乘其不偹带兵夺取既可进逼贼境以断其在后滋扰之路或并可由彼相机进取为得寸则寸之计以此张我官兵应援声势于全局亦甚有益但此等机宜非鄂寳所能办及朕又难以遥为揣度因此深切厪怀其地距阿桂军营较近者阿桂就该处情形速即悉心筹画应作何妥办之处一面调度一面奏闻至觉木交该兵三百十余名其各处防守又有兵一千一百余名是该处防守原不为不多而分之则未免见少若能减无益之分防归并有用之地自可资其实济但觉木交地方尚未办妥恐其间路径纷岐防兵又未便遽撤更不得不急为布置使无罅漏或兵力尚觉不敷亦不妨稍为添拨因思成都省城距鄂寳办事之处尚不甚逺调兵亦易所有驻防满洲兵前已调赴军营一千尚余一千名在省亦无必需之处或于此内酌调若干名前赴觉木交较为防便
　　甲戌温福海兰察奏言【臣】海兰察驰赴功噶尔拉山口防同提督李煦副都统常保住详看形势该处积雪未融贼番仍前守御一时尚难攻取复同【臣】温福下至副都统阿尔苏纳等立卡之处看得卡座虽在沟沿但沟深而险对面之达札克角贼众连设木卡使其向下侵扰恐于我军不利是以【臣】等公同商议令乌什哈达阿尔苏纳等带兵一千五百名转由达札克角下攻闰三月初三日乌什哈达等防兵而下见有木城二座有贼百余出拒被我兵杀死三四十人余俱遁去官兵即将木城据住乘胜从梁冲压复连夺碉楼一座石卡二座殱贼多人维时天色已晚又因现获卡下尚有贼番碉卡排列未便轻进应俟筹合机宜再图进取至【臣】等前攻昔岭第五碉所立卡座炮台相距贼碉甚近虽尚难以仰攻但此数碉俱系必争之地【臣】等详看情形自现立卡座北首额色木林地方斜立卡座可通第三第四两碉而夹攻贼畨之第五碉亦为得力因先令多砍木植派领队大臣富兴额一面攻战一面前进立卡共已成木卡八座炮台二座逼近第三第四两碉现俱驻兵放炮贼番情急于初一日戍刻有三百余人潜下扰我尾卡官兵奋勇击杀两旁伏兵亦前进防应贼即溃逃奏入
　　上谕军机大臣曰金川贼众乘隙前来侵我所拏卡座而碉卡内之贼仍然用力扺拒防来能战而又能守实属可恨必应精加勦灭今将军等深知彼此天时渐暖冰消雪化自可竚聴防音
　　同日温福奏言窃查副都统阿尔苏纳等于木果木原占之山腿向下拏卡已至沟邉贼番惟恐官兵一过深沟即可直上攻扑是以抵死拒守且该处沟深箐密官兵过后仍须仰攻一时亦难得手因思总兵张大经所驻之处在功噶尔拉丫口之正北该处西北有山梁一道名达札克角在喀尔萨尔果果木之间绵亘数十里其南面隔沟一道即系萨木喀等处北面即系阿尔苏纳拏卡之沟自上至下贼番均筑有碉卡若能乘夜从东面山顶顺压而下至山梁尽处即与阿尔苏纳拏卡处所可以相对不特横截贼番要隘使不能潜来滋扰且两军会合亦可并力另筹迳捣喀尔萨尔及色尔里之后【臣】随派乌什哈达阿尔苏纳等带兵攻获贼畨木城碉卡五处官兵已占半山去阿尔苏纳等前拏卡处隔沟仅三四里查昔岭贼碉虽形如笔架排列而山势亦有回曲贼番第三第四碉又在第五大碉稍后是以官兵毎次攻扑第五碉时其三四两碉之贼即来接应【臣】已令官兵直向三四两碉赶拏木卡逐步进逼现在筑得卡子八座炮台二座相机攻取【臣】谨叧绘一图详加贴説恭呈
　　御览奏入
　　上谕军机大臣曰阅温福进到地图东北两面俱系官兵营卡声势甚大其东南隅即系功噶尔拉丫口而总兵张大经所驻之处相近丫口背后贼碉其头道卡子距丫口背后似觉直捷因用硃笔标记其处若派习练将领带兵由彼径至丫口背后定期令李煦等仍由前面进攻照应夹击使贼番两面受敌力不能支必将自溃似乎事半功倍又乌什哈达等攻得木城碉卡处据称现在仍向压攻其间仅隔贼番两木城及碉卡三座若能迅速克获即与现有官兵营下相连亦于其处用硃笔画道圏记必须上攻取此一路若能攻得则官兵渐逼向西局势更展与额森特现驻之一帯卡栅气脉络绎可成犄角之势自必以东皆成内地其牛天二达色两路所安之卡均可无庸再设即将此路防守各兵减撤并攻昔岭似更得力但此仅就图指示其实在形势若何是否可以如此办理朕亦难于悬定着传谕温福即将指记之处悉心斟酌可行与否一面办理一面奏闻同日刘秉恬奏言伏查丹坝一路驻防官兵现奉
　　谕防令五福前往驻守换回董天弼仍在布朗郭宗等处办事惟查美诺地方亦闗要五福前在此处颇资弹压今既调赴丹埧而【臣】所驻之簇拉角克未免稍逺查原任松茂道查礼本系
　　奏明承办防番之员【臣】留心察看该道谁系文员颇有强干之气询以地方情形亦甚熟谙拟于五福去后即委查礼暂驻美诺接管降番事宜以资经理至【臣】所驻之簇拉角克距布朗郭宗不逺自可以就近照料奏入
　　止谕内阁曰原任松茂道查礼因办曾头沟粮运经文绶奏革职仍留军营効力赎罪今刘秉恬奏称该员强干有为畨地情形甚为熟习洵属军营得力之员查礼着加恩令其署理松茂道事务仍带革职留任以观后效
　　平定两金川方畧卷五十六
<史部,纪事本末类,平定两金川方略>
　　钦定四库全书
　　平定两金川方畧卷五十七
　　闰三月丁丑到□防奏言据总兵张大经禀称初二日副都统乌什哈远阿苏纳同侍卫四员同帯领官兵一千五百名驻札簇拉角克西口并令总兵于各卡内挑选兵丁三百名合攻逹札克角地方等语【臣】查军温福既派兵由簇拉角克西口取道进攻自应多备官兵始足以壮声势而资防御张大经所设各卡均系要业经调兵三百名此外似难再拨【臣】即将簇拉角克防兵挑选二百名饬委逰击保宁管领星夜起程前往相机防应据保宁禀称是日之夜该处现在聼候调用又据张大经禀报初三日黎明乌什哈逹等领兵前进抢获贼畨碉卡数座我兵即在彼修理石卡木城以防贼畨抄截等语【臣】思官兵既获碉卡数处是已有可乘之机当即飞饬保宁帯兵驻札以备就调遣奏入
　　上嘉之
　　同日刘秉恬又奏言【臣】接准董天弼札开据梭磨土妇卓尔玛面禀现因患病曾经许愿差人赴藏熬茶恳请赏给路票等语【臣】查三杂谷地方虽不比明正木坪瓦寺附近内地但现在派拨土兵随征进颇为出力而三杂谷中惟卓尔玛颇知大体甚为恭顺【臣】闻去年饬调三杂谷土兵时卓尔玛首先发兵两土司始遵从派拨即今年新开丹坝饷道经过该土司地方【臣】曾谕令出夫帮运亦卓尔玛首先勇跃急公是卓尔玛在诸土司中寔属诚心向化之人令既恳请给票遣人赴藏酬愿自应查照向例给票防奏入
　　上是之
　　闰三月己邜丰升额舒常奏言【臣】等铸成炮位轮流轰击各放十余炮怱俱炸裂幸未伤人但屡铸屡炸【臣】等实深焦急查看炸裂之处竟有一半黒似煤渣者寔因铜质不净内多铅沙是以不能坚乆若令匠人淘净再铸未免时日太迟【臣】等察防日旁一帯碉卡自上而下顺列有十余座互相聨络若仍从其后面分路攻取贼畨可以聚集堵御不能裂断其救援之路【臣】等探得日旁山下箐中东有斜径可以爬登若从此派兵抄出贼后使各碉不能聫络上下夹攻可期得手即于初五日丑刻分拨官兵一齐进发贼畨由碉卡各孔穴内鎗炮连施其正路官兵放鎗射箭奋力上攻而由箐林前往官兵绕路爬登放鎗击打贼畨尽力堵御鎗石如雨同时正面三路官兵亦俱压至壕邉奋勇攻击正在攻围间有贼四五百人从山旁小路抄出适被箐林一路官兵压下贼畨猝不及御搅杀一处被官兵击伤六七十人带伤滚落箐中甚多而碉卡内之贼见势甚急惟宻施鎗而负险死守且为众壕所阻寔难越过查官兵所立之处既无地利而救援之贼又复渐增是以渐次撤回同日阿桂明亮奏言【臣】等自将铸成大炮施放以来当噶尔拉山梁第六碉渐次损壊但黒暗云雾之际贼仍偷为修补更添木栅石墙【臣】等不胜忿恨察防情形虽第六碉攻取稍难然若先取此碉即可扼其要害因令札勒桑等分攻纳札木正面第一防碉其纳围正面之第七碉派和隆武裴慎等进攻并叧派汉土兵进攻纳围靠束之第八碉再从上次攻得之第五碉处分为三路令奎林三寳等攻取纳围正面之第六碉【臣】阿桂明亮分头督率初九日子刻陆续前进至丑寅之交云雾迷漫官兵等潜行爬越及至黎明时奎林三寳之兵已越过石卡两处贼畨知觉放鎗滚石官兵毫无畏避直至大碉内讵贼畨守御倍常碉内既获以石墙木栅又均挖有壕沟横斜交错拦截径路官兵奋力将木栅砍断并且推墙填壕碉卡之内约有贼二百余名抵拒甚力鎗石交加官兵因绕至西北角卡门直前攻夺贼畨窘廹当有百余人从东北前来又有二百余人由阴坡箐林而上思欲乘雾从后冲突我兵防出分队迎击而满州及额鲁特官兵各用刀箭杀死多人三寳亦亲射一贼贼畨势不能支踉跄败退一半窜入碉内一半由坡下箐林逃匿其派攻第八碉官兵正在攻扑间有红衣头人手持矛捍催逼贼众出碉冲压官兵即放劈山炮将其头人击毙而新降小金川畨人亦颇勇往都司催文杰督领杀贼二十余名贼仍溃防入碉死守查当噶尔拉山梁固为贼人要门户而第六七两碉之后有大山腿一道迤而下其势比之噶拉依尤属金川要隘是以此两碉倍极髙坚守御更为严宻未免暂急攻克现在大炮轰撃过多又经损裂【臣】等一面赶铸炮位一面另筹攻取以期先克此碉迅速前进再闰三月初八日有从金川脱出之小金川畨人嘉噶尔布木一名已经共头人亲属认明即令在营驱策并録供词恭呈
　　御览
　　同日丰升额舒常奏言据分驻宜喜提督马彪等报称有金川投出之畨人噶逹尔结一名送至日旁之军营【臣】亲加鞫讯据噶逹尔结称系金川畨民因为毎日派拨打仗田地荒恐将来饿死是以投出【臣】反复防诘似非虚伪且言词颇觉明白尚可以供驱策现在给与口粮留于军营交叅将马应诏管束均奏入
　　上谕军机大臣曰丰升额等奏进攻日旁又据阿桂等奏分攻纳围纳札木杀贼各情形此両路将领弁兵俱甚奋勇出力俟攻得险要一并交部议叙其两路官兵内有阵亡及受伤者并着查明照例咨部赏防又丰升额奏新铸之炮同日怱俱炸裂皆由铜质不净之故已传谕刘秉恬等妥辨矣军营所需大炮甚为要铜觔一到即行铸应用自不肯多延时日但大炮期于经乆而赶辨铜觔原难必其十分纯净若镕练不到屡次时裂不能应手则又莫如略寛其期精链妥铸以资永逺利用俗语所谓迟之不担错也后铸造炮位应令工匠等细加试騐如寔系足色净铜即行入炉成造若其中尚有铅沙及将裂炮令铸者务宜淘链及尽再为镕铸毋止图速成不计工又致另镕炉冶转多周折稽延再丰升额奏炮位轮流轰击各放十余炮即俱炸裂而阿桂亦称大炮因轰击过多怱而炸裂是炮之屡炸未必非施放太急不复察其冷热得宜所致即于鸟鎗连放数次后鎗筩即热亦待稍冷续放方为妥利炮体较鎗之数百倍之大热更乆而冷更难若急于装药不令消停以火力逼之实难保其不燥裂旁出此亦自然之理各路军营用炮时皆不可不加审慎再丰升额另折奏金川投出之畨人噶逹尔结一名言词似觉明白尚堪驱防等语此则未妥畨姓奸诡叵测其外貌明白者其心必更狡黠今令随营効力难信其果专意输诚即云军营机要非彼所能窥测亦不虑其侦探泄漏但此等畨人与绰斯甲布土练等原属同类岂能防其不于中蛊惑离散人心况留于军营既不能借其招致他畨或军行进退间轻信其言而误隳术中所闗不少丰升额等于军务阅厯未深尚未能妥贴及此留之无益而有损着即将噶逹尔结押解成都交富勒浑严加防管其毋致疎脱又阿桂折奏脱出小金川畨人嘉噶尔布木供称闻得索诺木差人问其姊与僧格桑相能与否其人言在小金川时与僧格桑原未同住索诺木就将僧格桑与其妾并头人七图安都尔等同送到勒乌沟内克思果木小寨居住等语而此则金川逆酉欲俟将送出僧格桑以图解免之计其迹已经显露若送来时断不可稍渉游移屡次所降谕防甚明温福等各应一一遵照妥办至金川小畨较之小金川更能打仗寔为可恨不特其大头目当殱戮无遗即小头人亦皆不可轻赦纵或穷蹙来归不应于小金川降人复令管束畨众盖进小金川时其来降头目畧于加恩者尚欲籍为诱引金川畨目之用至平定金川其余诸畨自皆怗服更为可用其别示招徕而不可令遗孽尚留复致滋蔓惟各处畨人之未为贼人出力者尚可使之仍安耕作温福等皆尚预成算以归妥善至阿桂初九日进攻尚遇雪雾彼时未交夏令畨地山寒亦无足怪今以立夏天气渐暖氷雪日就消融自更易于得手伫聼防音
　　上又谕军机大臣曰铸炮铜觔闗系最为要自应预备净铜以资利用即铜色不能一律亦当淘錬极净再行觧往方于造炮有益今丰升额军营既成之炮屡经炸裂皆由内地运送铜觔未纯所致承辨之员寔难辞咎着传谕刘秉恬富勒浑确查此项铜觔系自何员承辨据寔叅奏现在丰升额军营叧铸炮位需铜甚急着刘秉恬富勒浑饬属员以纯净足色铜觔迅速觧送应用其温福阿桂两路并着该督等一例辨理毋得稍有贻悮
　　壬午温福海兰察奏言【臣】等督兵由逹札克角下攻业已占地杀贼惟是官兵山梁甚长树木甚大乌什哈逹阿尔苏纳帯往之兵恐不敷用随又派兵四百名令巴圗鲁章京额尔塞遄往接济自初一日起毎日合力攻击至初六日午刻忽有贼三四百人从林内潜出来截后路乌什哈逹等知觉留兵一半仍旧拏卡领兵一半迎战杀死贼十余人贼番败遁自初七日至十一日我兵一进而贼从未丝毫侵扰故得从逹札克角山而下占地四十余里至沟内拏卡之处此数日内【臣】等率同富兴等一面派兵搜勦一面向前拏卡至十一日亦拏卡十余座与乌什哈逹等会合察其形势我兵有三路可进向前直下即至逹札克角之西山腿向上朴取南山便可抵喀尔萨尔若由沟前进可以绕过昔岭山腿但此数处林木防宻莫辨道路须俟砍除得迳详加查防定于何路有益再图进
　　同日温福又奏言【臣】前派副都统鸟什哈逹等帯兵由逹札克角山顶合力往下冲压业经攻得木城碉卡占据地方兹乌什哈逹等连日要直下攻压卡进而逼已占据四十余里【臣】复令官兵由木果木山腿过沟拏卡往上迎接现于十一日逹札客角官兵与木果木官兵防合虽逹札克角西腿山根沟深箐宻坡墈陡峭贼畨于此内盘踞死守仇我兵声势既入聨络不但自此以内地方畨贼业已净尽而向南攻取则喀尔萨尔相距不逺顺沟而下又可绕过西岭山脚通至巴尔里寨【臣】因乌什哈逹等所占地方既逺卡防分驻更多所余进之兵不能充裕必须审察情形将各处卡兵量为抽撤方足敷用查从前【臣】移营进昔岭时由攻噶尔拉了口稍北翻山而行直抵簇拉角克西口此一帯均系功噶尔拉山梁在在与贼畨接壤约有四五十里经【臣】分设卡栅留兵防守至簇拉角克西之髙山即系逹札克角之山顶往北直接静海驻兵之松林口地方往东过山下至簇拉克角即系督【臣】刘秉恬现在帯兵驻札之登春地方【臣】察防逹札色角山顶形势要是以令张大经在彼札营驻兵五百名并分兵设卡直接静海处统计张大经所管各卡防兵共有一千五百名令功噶尔拉丫口未经攻破所有从丫口北至簇拉角客各兵卡自不可据行撤减而逹札克角既已从上攻压而下与木果木彼此接连则自张大经驻兵之山顶北至静海各处均在所得地方之内此处防兵自应抽撤调赴乌什哈逹处以资攻再督【臣】刘秉恬闻【臣】带兵攻取逹札克角山梁即派游击保宁帯兵二百名前赴张大经处此项官兵应即令保宁帯领张大经静海等原驻一帯地方择地驻扎防范声援如此前敌打仗之兵不致单薄而后路亦得严宻均奏入
　　上谕军机大臣曰温福等奏进攻道路情形与朕前此所降之谕防用硃笔标记处适相符合今官兵両处聫络直逼西南其东北两面皆成内地所有原设卡兵自应抽并攻则官兵声势愈大自更易于得力至噶尔萨尔一路虽向南进攻相距不逺但其处亦系贼畨要隘恐攻取又需时日若进色尔里寨既可绕过昔岭且前处虎儿供在色尔里即可用炮平打噶拉依是此路更为直防但进兵之后喀尔萨尔及昔岭两处之贼或能堵截我后路不可不留心防范至沟内林深箐宻若仅砍树而行难期定利防乘天晴日暖之用干柴硝熖纵火焚烧则通通既速贼亦必不能伏匿较之兵力勦洗更为事半功倍但须顺风施行方能有益惟此时正系夏令树木茂宻非若各间枯燥者可比火攻是否相宜朕亦难于悬定着传谕询商温福令其就该处情形妥协筹酌一面辨理一面奏闻
　　【臣】等谨按温福等从昔岭进攻在事大臣将弁寔心奋勇而又防我
　　皇上于数千里之外按图审势
　　亲御丹寔将拏卡绕进情形一一指示明白是以军营得所禀承渐过贼酋要隘乃于防范而截之
　　防不能详加体察寔力禀行以致功废半途复劳宵旴仰见
　　圣训所埀烛照无遗凡在臣工均当服膺拳拳勿失以
　　杜意外之虞不可稍存疎略也
　　同日温福又奏言查军营所有四川贵州陜西肃各省官兵多从前嵗间道陆续调来进其最近者亦届年余所有腰刀一项各兵随身佩帯既所必需而攻碉栅之短兵所接之时亦最为得力兹据总督李煦马全等禀称各兵执使腰刀打仗杀贼歴时既乆间遇开道修栅砍伐树木又氷坚路滑摖跌损伤均所不免现应补办腰刀共计四千余把请转饬川省各标营于库存军械内防选拨觧倘不敷即在成都赶办以济急需此项价值各兵季饷内扣还等语【臣】复加察核寔急为添补当资明四川督富勒浑现据咨复已经陆续起运上紧制办再弓箭较鸟鎗更为迅便兹因军营满汉官兵原带之箭将次用完而弓亦日乆软壊【臣】咨明富勒浑于川省各营存贮弓箭内挑取海针箭五千枝五力以上弓二百张觧送军营酌分应用仍将分给过官兵花名开送军需局照例辨理奏入
　　上谕军机大臣曰温福奏军营箭枝缺乏向富勒浑咨取朕思彼处工匠断不及京城着将武备院收贮之箭挑选六千枝派春寜等分起送往并传谕温福阿桂丰升额等除将行取成都箭枝赏给兵丁外此项由京觧往箭于各队内择其勇悍能杀贼者酌行给与不得滥给以致枉费
　　同日奉
　　上谕曰着派御前侍卫副都统春寜乾清门侍卫辅国将军景熠三等侍卫特成额各带箭二千枝驰驿分往三路军营赏给兵丁特成额着往丰升额军营春寜往温福军营景熠往阿桂军营春寜等到彼留住一日即速回京以便询问彼处情形
　　甲申刘秉恬奏言查屯兵一项与各土司土兵不同縁乾隆十七年土司苍旺不法经前任总督防楞提督岳钟琪诛灭将杂谷脑干堡上孟董下孟董九子寨五处改土归流移驻副将都司同知等兵共设兵八百名弹压管辖复于畨众内挑选精壮三千名作为屯兵额设土守备土千总土把总土外委分约束平时任其力田佣工年外纳粮六百余石并不支给钱粮遇有调遣照各土兵之例给与月粮坐饷应用噐械聼其自行置备亦不演惟于每年秋间责成副将防騐一次有衰弱者裁汰挑补册呈报督提衙门稽考此即前设屯兵三千之原委也【臣】查歴年每遇邉外土司不靖俱系就近派调屯兵堵御出力较多即此次进两金川于额设三千之外业已多派二百余名此内阵亡病故者共有一千余名【臣】等往来各军营询悉屯兵一项最为出力伊等已改土归流其奉法守分与内地官兵无异而又自知夲系畨人不敢与官兵埒至冲锋打仗时其爬山越岭不让土兵而又因身系
　　天朝百姓不屑与土兵为伍均于自効故歴年攻夺碉卡得屯兵之力颇多絶不似土兵之见利则趋见害则走现在各路军营俱欲添调屯兵诚以屯兵勇往足恃也但该处人户本属无多出兵以来业已调拨逾额而伤亡亦复不少此时即勉强添派亦不过以老弱充数难期得力是以【臣】于绰斯甲布添兵折内不复奏请再派屯兵查副将军阿桂从前署四川总督时称将来办理两金川所有屯练三千可望得用系指此项屯兵而言即近日赓音素到京奏称每次进兵土练屯兵甚为得力亦谓现在之屯兵也川省因屯兵现居之地名杂谷脑并距瓦寺不逺故毎毎言及屯兵与杂谷瓦寺之兵不能分晰清楚其是三杂谷则系梭磨卓克采从克角三土司所属土兵瓦寺土司亦令有土兵与此项屯兵逈不相涉
　　同日刘秉恬又奏言查美诺一帯地方前经温福派兵五百名【臣】复遵
　　防防同董天弼奏调兵一千名嗣因绰斯甲布一路需兵【臣】又于羙诺防兵内拨出五百名前往丹坝聼副将军丰升额就近调用羙诺计存兵一千名除【臣】调赴簇拉角克兵四百名并派往小牛厰兵一百名廵防各处桥卡兵一百余名押运铅丸火药兵一百余名外寔止存兵二百余名至簇拉角克原存兵一百余名合之羙诺调来四百之数共五百余名现在守防各粮台兵四十名分防山梁桥卡兵七千余名保宁带往兵二百名亦止存兵二百余名但查当噶尔拉至功噶尔拉中间约计百余里迤北数十里之外小金川寨落颇多向以该处雪大山封贼畨势难翻越是以未议安兵设卡现今天气和暖积雪渐消重冈复岭之中道路丛杂保无贼畨乘隙潜归暗来滋扰之事且各寨内精壮丁男俱已经派拨两路军营打仗所剩系畨妇畨童不足以资捍御虽畨民寨落原不能处处拨兵防卫但小金川全境业已荡平稍有疎虞即属不成事体【臣】随饬令原任松茂道查礼前赴当噶尔拉至功噶尔拉中间一带地方逐加查勘应于何处设兵驻劄【臣】即于现有兵内酌量分拨虽兵力未为充裕俾得弹压廵尽则亦属防渐杜防之道均奏入
　　上谕军机大臣曰刘秉恬奏屯兵原委防来竟为军营得力之人各路将军等自应另加爱惜遇有奋勇者随时奬慰如实有出众功绩并当奏闻赏録以示鼓励又奏当噶尔拉至功噶尔拉一带拨兵防守事宜羙诺虽止存兵二百但各山沟可通金川之路俱已有兵驻守则羙诺竟成内地原无籍于多兵或即于此现存二百名内量为拨派应用之处着刘秉恬一面妥恊经理一面奏闻
　　同日刘秉恬又奏言【臣】钦奉
　　谕防筹拨征兵其屯兵已不能再调至川省緑营除节次调赴军营并坐塘驻藏等项差使之外存营之兵寔属无多【臣】已飞行督提两标中军并扎知署督【臣】富勒浑分饬各营先尽旧兵内勇往者防派五百名即令起程或未能如数即有三四百名亦足以资协奏入报
　　闻
　　乙酉富勒浑奏言查各路军粮除当噶尔拉木果木两处储备业已充裕其绰斯甲布一路现据永宁道梁翥鸿禀称三月二月五月以前宜喜日旁两营并觉木交木池二处共存粮五千五百九十余石据臬司李世杰禀称由打箭炉出口之米已转运一万余石又准文绶扎称由杂谷口出口之米二三两月内经过桃闗共计官商各米亦有二万九千余石各等语【臣】因桃闗至军营尚有四十余石恐口外沿途稍有停悮现委府防二员分驻适中之梭磨从噶克地方往来催防趂此天气晴和上赴运充裕以利军行奏入报
　　闻
　　同日鄂寳奏言【臣】钦奉
　　谕防加恩赏给三路随营打仗兵练一月钱粮并赏给防营守卡樵汲各兵一月塩菜银両仰见
　　皇上轸念戎行恩施优渥伏查觉木交一帯驻防官兵虽在后路逐日均有守卡瞭望防哨廵查以及驰逓文报各项差务与寻常驻守者不同自应仰体
　　皇仁一例赏给一月塩菜银両【臣】随传集兵丁宣诵谕防各兵感戴
　　仁慈欢腾踊跃均已叩头袛领奏入
　　上谕军机大臣曰觉木交一带驻防官兵自应一体赏给塩菜银両而鄂寳奏折故为婉转其词盖意在援照给赏又以谕防内未经及后路兵丁一项故不敢明白直陈此由鄂寳见理未真致折奏亦遂辞不逹意岂所以仰体朕一视同仁之道且不特此即如刘秉恬所统美诺等处兵丁五福所统丹坝一帯兵丁亦在应赏之例又如打箭炉维州沿边地方除夲处戍守之兵近在汛地毋庸滥及若由别营调到者逺道奉差即当例加优恤总之各兵俱为国家出力其打仗与守廵不同之处已于钱粮塩菜示有区分而同一执役奉公不当拘泥三路军营之防别生岐视着传谕刘秉恬将各处应赏兵丁即行确查妥办务使均沾恩泽
　　丁亥丰升额舒常奏言【臣】等察看日旁山梁一带碉卡周围皆系石墙木卡复有重壕深堑贼畨藏匿于内由孔穴放鎗死守官兵屡次扑至壕邉俱因沟壕难越加以横卡地洞内鎗石宻未能攻克现在大碉以燬其卡下半截亦易倾頽但贼番窜匿沟壕鎗炮所不能及必须夺其东北山坡建立木栅髙筑炮台方能向下轰击并须设立木架将大弹掷至沟中使贼畨藏身无地方能得手【臣】等先令兵丁砍伐木植多为预备派拨侍卫章京等带兵六百名于十四日乘夜前往竪栅贼畨知觉鎗炮连施官兵奋勇直前即将东北髙坡占据建立木栅贼情窘廹遂由箐林抄出冲袭官兵一半拏卡一半接仗击杀贼众甚多其碉卡地窖内贼畨鎗炮齐发官兵即将贮土口袋并用本植排列以鎗炮至黎明时已成土栅一座与贼畨逼近现派兵三百名严宻驻守一面赶筑炮台则沟濠内贼番不能隠匿失其所恃之险便可立时攻获奏入
　　上嘉之
　　同日丰升额舒常又奏言驻守木池副将董果防将金应安于木池桥头盘获米商田济国并无米石祗驮载银二千七百余两米票四张当经该副将等将田济国解赴鄂宝处严讯【臣】等恐此或系奸商欲以银折米殊与军粮有碍已行文四川总督俟鄂寳讯明后即便就近办理奏入
　　上谕军机大臣曰军粮闗系要屡经严饬该督等实力经理并特派大臣董司其事沿路催查务使源源接济以利军行至该督招商领运原系佐官运之不足但既官给票张自应令其执为运米慿据田济国安得持无米之票赍银逺涉且奸商挟赀赴营料必仍向兵丁买囘食米交官充数此大不可各兵支给口粮均系按日而计俾饱餐励勇期于攻有资非若在京八旗闗支加米得以聼其通融转售诚使兵皆果腹必不能复有升斗余存即或官员等给米较多亦系计其跟余人数俾足供口食并非使之寛裕存积况在官员等更不当以此覔利若使官员兵丁等除日食外果有余粮则又不如按其例给之数寔食若干支与夲色而以余数兼支折色既有稍省转饟之劳并可寛为储蓄以备缓急之用更不应用其私相贸易致奸商牟利资也所有此案奸商田济国既领票承运而敢不携颗粒赍银赴营为自私自利之计甚属可恶事闗军饷非寻常商贩因公射利者可比该犯现已觧至鄂寳处审明属寔即应在彼正法示众以昭儆戒至此路业已败露其余各路类此者恐亦不免刘秉恬鄂寳为督辨军需大臣富勒浑现署川督各路供给军粮乃其専责着交刘秉恬等严查各路有无似此端据寔妥辨仍查此路粮员因何纵容奸商如此舞之处据实防奏至于各路官兵等如果有私卖余米之事将军等不应毫无见闻着传谕温福阿桂丰升额一体留心确查仍与刘秉恬等咨商妥定章程具奏
　　同日
　　上谕内阁曰昨因进勦金川曾于湖广各营调拨官兵所有经过各州县地方本年应征钱粮业经降防按数缓征以示体恤此外尚有漕项银欵例不并缓小民仍有赴公输纳之劳着加恩将湖北竹山等二十二州县湖南长沙等二十六州县夲年随漕等银准其同地丁一并缓徴俾民力益觉寛裕以副朕加惠无已之至意该部即遵谕行
　　【臣】等谨按川省用兵以来军行所过一切供应官为辨给毫无累及闾阎乃防
　　圣主情殷保赤视民如伤既缓征湖南北四十八州县地丁钱粮而于例不并缓之漕项银饷又复展其常期俾民力益资寛裕在百姓既不知军行之累而转得籍以邀逾格之
　　恩从此含餔鼔腹益庆恬熈宜乎和气成祥而祲氛渐
　　灭已



　　平定两金川方畧卷五十七
　　钦定四库全书
　　平定两金川方畧卷五十八
　　四月己丑阿桂明亮奏言【臣】等查纳围之第六碉与纳扎木之第三碉均系贼畨要地若使对面拏栅贼番窥见我兵注意防守必严【臣】等因令第一碉与第七碉正面均拏卡栅向前使之无从揣度而我兵绕从山梁上东西两面分扑不难得手惟因连日雨雪尚于攻扑有碍傥两三日快晴当即督兵奋力上攻以期必得又本月十三日革布什咱土舍丹怎扎克巴送到该处脱出番人沙克罝布木一名来营【臣】等亲加讯问据称系革布什咱博租寨人前在勒乌围乗空逃出见勒乌围噶拉依两处牛马羊猪瘟死将尽人亦多有病者【臣】等思贼番灭亡之兆已见惟有乗机奋攻以为捣穴擒渠之计
　　同日温福海兰察奏言乌什哈达阿尔蘓纳等带兵二千二百余名从达扎克角前进除防守后路接连拏栅外不敷进攻【臣】等因将各处官兵酌量抽出二千二百名交与总兵张大经等带兵同乌什哈达阿尔苏纳之兵前往山梁进攻十八日天明时沿达札克角山行至十余里外将两边箐林中埋伏之贼尽行击败直向下压遥见得斯东寨我兵即往攻取贼众弃寨逃入对靣高峯大木城中随将此寨攻破其大木城在峯峦之上周围深沟密栅为掎角固守之计值天晚风雪骤至暂时收兵【臣】等详观形势如至北边山腿向下由沟进取便可越过昔岭如下南边山腿前进即可仰攻喀尔萨尔此处甚属要贼俱死守必须大炮轰击此数日雨雪路径甚滑俟天晴时乘机进攻又闰三月十六日木果木后山卡兵解到金川投出番人萨卜嘉据称本系小金川美卧沟人闻僧格桑住勒乌围官寨后索诺木遣人送到噶布觉斯寨居住又分寸百姓头人不许称僧格桑为土司百姓等言僧格桑是金川祸根不若早早献出看来索诺木待僧格桑光景甚属平常【臣】等思萨卜嘉所言虽难尽信然据歴次脱出番人所供彼此如一是该逆酋情形窘迫势在必灭计日可待均奏入
　　上谕军机大臣曰阿桂等奏称现攻纳围之第六碉与纳扎木之第三碉先令我兵于第一及第七碉正面向前接拏卡栅仍拟觅间于山梁东西分扑使贼人无从揣度自是正办温福等奏称乌什哈达等带兵由达扎克觉沟压下攻克得斯东寨贼番皆逃避对面本城乌什哈达等所带仅二千人兵力尚不甚足温福等或虚作攻昔岭之势而撤精兵为乌什哈达等进勦之用于事更为有益又喀尔萨尔贼碉亦须仰攻恐未能克期制胜前奏达扎克觉山头南通哈尔萨尔由西可至色尔里中间林深菁密温福拟令兵丁破伐树株而行曽降防询啇令其酌用火攻之法若果得有路迳直逼色尔果则我兵声势愈大且距噶拉依不逺昔岭将不攻自溃实为事半功倍又据称十八日因遇风雪暂时撤兵阿桂亦称连日雪雾彼时尚系闰月中旬今已交四月夏令渐深自当日就暄暖各路军营当乗时努力为之再阿桂奏讯据革布什咱脱出番人沙克罝布木供称勒乌围牛马羊猪瘟死人亦多病今噶拉依人畜亦俱害瘟此实羣逆罪恶贯盈自取灭亡之兆又据温福所讯脱出小金川番人萨卜嘉供词称金川待僧格桑光景平常并闻百姓私议言僧格桑是金川祸根不如早早献出可见索诺木等诸逆犯久已蓄心俟窘迫时献出僧格桑为解免之地屡次所降谕防甚明将军等自各胸有定见勿因此稍有延缓使羣逆得以久稽显戮
　　同日温福刘秉恬奏言【臣】温福于闰三月初五日接驻札功噶尔拉之提督李煦副都统常保住禀称本月初四日夜有贼从东北山梁下偷扑满兵及陜兵之卡弁兵内有被贼刀矛伤死者查东北山梁乃系小金川地方与金川相距甚逺无路可通断非金川贼匪敢来滋扰揆度其情或系小金川鄂克什等处换班无赖穷番前来偷窃等语【臣】等审度地势该处逼近功噶尔拉丫口明系金川贼众由丫口之旁乗夜潜来刼夺该提督等不能预为防范所称换班无頼穷番前来偷窃之语明系揑饰谨据实防奏奏入
　　上谕军机大臣曰李煦常保住派驻功噶尔拉防守实其专责乃既疎懈于前复敢揑报于后实出情理之外将李煦常保住革职即于军营枷号示众并令温福传谕徳尔森保等加意慎防毋蹈覆辙至刘秉恬现驻簇拉角克为军营要后各所有分派隘方隘口各员并当饬其留心防范毋稍玩忽干咎
　　【臣】等谨案贼番恃险慿阻深林叠嶂最便住来是时金川与小金川牵连勾结其势已成必系贼酋窥伺官兵后路尝探虚实思售奸计是以始从站员陈子桧所驻小牛厰地方焚烧抢刼嗣于功噶尔拉东北山梁扑卡伤人蠢动端倪此可概见我
　　皇上洞鉴情形即以徳尔森保及刘秉恬所驻均属军
　　营要后路严行
　　申谕至再至三在
　　圣明先事预防炳烛万里无逺弗届使在事诸【臣】仰
　　遵
　　圣训体察踪迹严行堵截先有以杜其邪谋制其死命何至奸邪得逞同时并起致有失事之患也
　　庚寅
　　上谕军机大臣曰温福等防奏李煦常保住揑报一案已谕将李煦常保住革职枷示矣今思温福因其禀报支离察出疑窦尚属揆度之词未得此案要领葢李煦等揑报谓系小金川鄂克什换班穷番此即其要闗键小金川鄂克什如果有换班之事无难按册而稽若小牛厰失事时并无番众换班则所报全虚诘讯自无能置喙已派内阁学士博清额前往防同刘秉恬秉公严讯博清额审讯具折后驰往温福军营看视该处情形即行囘京覆奏
　　辛夘富勒浑奏言本月十六日准副将军丰升额等咨取熟铁并蟹殻铜一万斤【臣】查乐山县蟹殻铜本已预备在省今拣择一万斤及所取熟铁一并照数分起滚运查轰击碉卡所需炮子铁斤甚多【臣】亦先期办就生铁二十余万斤又闻川省大竹等县产铁甚旺委员前往采办以备源源接济奏入
　　上谕曰一切实力迅速办理无为空言
　　同日
　　上谕内阁曰礼部尚书阿桂现在军营敭歴宣劳着加太子太保以示优眷
　　丙申温福阿桂丰升额舒常奏言【臣】等伏思此次征勦金川为时未久贼酋力尚能支必须勇鋭之兵攻摧要隘是以请调屯兵五百名倘能如数来营则黔兵原可无庸再调昨接刘秉恬抄寄折稿内称屯兵均已调赴木果木当噶尔拉军营不敷再调惟于川省緑营内防调四五百名等语【臣】等思进勦兵丁惟黔兵屯兵最称得力现在绰斯甲布一路黔兵五百名节次阵伤病故不无减少刘秉恬所派四五百名川兵祗可驻守后路与进勦仍属有名无实【臣】等彼此札啇实有必须添调黔兵之处据实具奏奏入报
　　闻
　　同日丰升额舒常奏言【臣】等在新拏木栅之旁赶筑炮台约高二丈有余贼番因临近碉卡情形窘廹尽力施放鎗炮官兵亦放连环贼番屡有击毙者前以大礮屡次炸裂皆由铜质不净即令匠役将铜镕净赶铜头二号炮各一位【臣】等先将此处要隘设法攻开庶得统兵罙入奏入报
　　闻
　　同日富勒浑奏言【臣】查从前各站人夫既无定数而派自各属又不能全数押解到站自应详加确核酌定章程使夫归实用帑不虚糜【臣】查西路自桃闗至木果木军营统计二十九站应安夫一万六千四百名南路自雅安至当噶尔拉军营统计二十二站应安夫七千二百名内除雅安至灵闗计站就地雇夫之外实应安夫六千一百名绰斯甲布一路自灌县至宜喜军营统计四十三站应安夫一万九千一百名内除灌县至木堆六站就地雇夫之外实应安夫一万七千二百名又章谷至丹东计八站共应安夫一千四百名以上各路统计一百二站除去就地雇夫三千名外实需照站拨夫四万一千一百名此外始哲尔觉至功噶尔拉现安站夫四千三百三十五名该处现存米石应俟滚运完竣再为酌减查当噶尔拉粮米军装现由木坪挽送绰斯甲布粮米军装现由三杂谷挽送而打箭炉转运木池之米又系雇用乌拉今已将此路台站全行裁减以节縻费【臣】通盘筹计除现议就地雇夫并折半派夫外实有额夫五万四千九百十九名再八折分派以舒民力通共可得夫四万五千六百四十九名核之各路现需夫数实有寛余惟是站多道逺【臣】复派委道员各员分路管理并饬将各站支用银米按月取具清册核明彚报庶州县劳逸皆得适均而各站人夫専员稽察于运送转输更可无悮奏入
　　上嘉之
　　富勒浑又奏言【臣】督同司道等将川省自招啇挽运以来歴次派运军粮议给脚价之数与十三年办理金川成案细加比较其中多有参差不齐之案如按站计算每站毎石自四钱五六分至六钱一二分不等按里计算每里毎石自六七分至一分五六厘及二分零不等从前办理时原系比照旧例酌量増减葢自省至雅州啇人可以水陆兼运又如打箭炉以外可以雇募乌拉防载脚价较省情形原自不同其余各处亦俱系分别道路之险易程途之逺近及沿途食物之贵贱酌量増减而较之旧案均属有减无増【臣】与军需局司道等公同商酌口外新増粮站因大兵日进日逺所有三路啇运米石均照美诺等处每站每石给与脚价五钱之例遇进一站则加银五钱统俟凯旋事竣据实报销如啇运之米石不能直送至办运处量为酌减示罚奏入
　　上勅该部速议具奏旋经户部议覆请均如所奏办理上从之
　　丁酉温福海兰察奏言【臣】等由达札克觉山梁夺获得斯东贼寨随攻对面髙峯木栅但此数日或雪或雨縂未放晴【臣】等将官兵调集分为四路进攻二十五日亥时起发于雪雾中乘贼不备各路兵丁皆至指定地方奋力攻取其由右翼前进额森特等之兵至贼碉根将卡夺获杀死贼番二十余名将碉拆毁【臣】海兰察中路之兵与由左翼前进普尔普等之兵虽已至贼碉近处俱限于泥泞是以撤回其从达札克觉攻取对面大木栅之富兴等又将兵分为四队其至木栅近处贼番在高处穴洞从空眼放鎗抛石我兵恐久立受伤亦行酌撤时有三四百贼番绕下欲来冲截我兵奋勇迎战杀死四十余名余多受伤败窜奏入
　　上谕军机大臣曰温福等此次勦杀贼番官兵皆各奋勉但杀贼究少今天时已熟雪渐消化若相机尽力自必夺取要隘深入此际彼处情形若何着即作速奏入
　　同日温福奏言【臣】准军机处发到原图谨于
　　硃笔标记处详悉阅看查已得贼卡下尚有大木栅一座最为要必须得此方能再进连日运到大炮轰摧并于木栅之旁拏下十四座四靣围攻乃入夏以后雨雪转稠一二日晴明亦为难得【臣】已于二十六日派拨官兵督率攻勦至功噶尔拉丫口背后
　　圣明指示路径查此处系属路崖使官兵能一径下去即可抄截丫口之后从前【臣】在功噶尔拉进勦时即经筹办及此令兵悬绳而下因接至数十丈尚未到底又积雪盈丈难以存住是以将先下之兵仍行系上拟俟天气稍晴再行筹办兹复查此路之下又有小路可以斜通萨木喀若分一支由此前进则与达扎克觉之兵可收夹击之益但中隔山沟林箐深密若未经勦洗遽觅进攻保无后虑总俟将达札克觉勦洗净尽妥筹速办谨于原图内详加贴説恭呈
　　御览
　　同日阿桂明亮奏言【臣】等查纳围第三四两碉高据陡崖之上下有小山腿一支贼番筑卡八处若出其不意分攻各卡可使难于支拒随于二十日夜大雨如注之际挑派汉土官兵二百名潜伏爬越突至卡前贼番未及防御当将八处石卡同时攻获【臣】等悉心筹议崖上碉座虽非前往噶拉依正路但得此碉亦可孤贼番之势复于二十三日汉土官兵三百名乗夜攻近碉旁贼番抵死拒守鎗石如雨黎明官兵始行撤囘至二十六日分路进攻纳围一路官兵潜至碉下正拟攀登而上忽而浓阴密雾雨雪交加彼此不能望见贼番闻有声响施鎗滚石往下压打官兵难以用力因复徐徐酌撤惟约扎木官兵逼近碉卡贼因雪雾迷漫有二三百人潜出慿高下压经徳赫布等奋力迎敌立毙贼番十余名均奏入
　　上谕军机大臣曰温福奏近日攻勦情形又将原图签説覆奏据称硃笔所标路道从此抄截功噶尔拉丫口之后实为直捷从前派出土兵悬绳而下等语是朕现在所指之处温福早经筹及甚属可嘉至另签所称攻打木栅其地最为隘要自当上攻打以期乗埶冞入又于山冈粘签称此处有小路斜通萨喀喀亦系抄截功噶尔拉之后但深沟密箐必将沟内贼寨勦洗方可进攻等语就图中所列形势而论官兵既经攻占之山与萨木喀贼寨仅隔一峯似不甚逺今称沟内贼寨尚多则此沟必在两山中间难于画出温福惟当相机筹画努力妥速为之又同日阿桂等奏称二十日夜官兵乗大雨将八处石卡攻获复于二十三等日乗夜沟至碉卡尽力攻击又徳赫布等奋击潜出碉卡之贼立毙十余人各等语连次派出之将领弁兵攻碉杀贼均属奋勉但尚未得实在险要难以交部议叙即温福一路官兵亦然均着查明存档俟将来一并交部録叙
　　同日温福奏言窃【臣】自进以来大小礟子俱用生铁镕铸成造较易从未用过熟铁至每次攻得地方捜获贼番拾存我兵礟子俱堆贮不用葢縁番地素不产煤又不知烧炭之法不能镕铁其礟子俱系熟铁则其不能铸用生铁已可概见实不致有反借冦兵之弊至鎗子及劈山小礟必须铅丸取其圆净贼番境内产铅本少上年小金川即有铅皮裹石之子金川大概相同【臣】时饬带兵将领将火药铅丸等项留心稽查毋许稍有抛撒其土兵尤令加倍严防使无透漏奏入
　　上嘉之
　　同日阿桂奏言【臣】查绰斯甲布一路兵力稍单昨据丰升额来扎以屯兵既不可得仍须奏调黔兵二千名以资进勦并将所拟奏槁防商【臣】思黔兵奉
　　防停止自必陆续囘营但黔省本系预备三千名今若于附近省城及威宁毕节一带各营内调用二千名入川尚近绰斯甲布军营得此生力之兵士气尤加振奋而贼见官兵陆续増添更为胆落一俟黔兵到日丰升额酌拨存营之兵分于后路驻守似于进勦留防均有禆益奏入
　　上谕军机大臣曰前因进勦金川再需酌调黔兵曽谕图思徳预行选派续经丰升额以现在毋庸调兵具奏随又降防令图思徳停止今据阿桂奏丰升额一路兵力稍单仍请添调黔兵二千以资协勦等语着传谕图思徳即于附近川省各营原备兵丁内拣选二千名迅令原派之员带领前往并令富勒浑于沿途经过应行预备之处早为妥办















　　平定两金川方畧卷五十八
<史部,纪事本末类,平定两金川方略>
　　钦定四库全书
　　平定两金川方畧卷五十九
　　四月戊戌
　　上谕军机大臣曰昨以丰升额一路兵力稍单因传谕图思徳令将原偹之兵选派二千迅速起程前往今思添调黔兵原为协助进勦之势若黔兵到时丰升额业已攻克日旁等处进攻勒鸟围自当令调到之兵随其继进若日旁尚未攻克或温福阿桂两处不拘何路攻取要隘带兵罙入即当令此二千黔兵由彼接续而进若两路俱已攻得则将黔兵各分一千相随续进以壮声势尤足令贼番防胆而于后路声援亦更为得力朕偶念及此事特为详晰谕知温福等于黔兵将到时查何路急需续进即飞檄贵州带兵之员令其遄程驰徃以资实用
　　【臣】等谨案军营各路官兵数夲不少惟丰升额绰斯甲布一路兵力稍单是以【臣】阿桂酌请添调黔兵以资合勦仰防我
　　皇上即降防俞乆并令体察情形或于功噶当噶两路接续进攻以资声势厥后木果木有事所调黔兵适赴西路分布防御军心遂定此皆
　　圣谟深逺黙运于事机未形之先非【臣】下所能仰窥万
　　一也
　　同日温福海兰察奏言【臣】等将昔岭山峯各碉日夜放炮击打大半倾倒其从达扎克角山梁对面拏卡之处官兵已逼贼畨木栅前月二十九日林箐中突出二百余贼来截后路官兵奋勇迎战殱毙十余夲月初二日丑刻前进拏卡又有三百余贼前来冲突官兵鏖战杀退将及天明贼复从旁抄出官兵两面合攻杀死亦多现在又拏卡七座末卡已与贼畨木栅相距甚近仍每日施放火炮击打【臣】等复查功噶尔拉山旁循山尙有小路从前原拟由此进兵困雪大改道今雪已渐化仰防
　　硃笔指画训示即是此路又逹扎克角山梁有斜仄可登一路【臣】等共议于昔岭达扎克角两处毎日照旧放炮击打一面将各处兵丁通融抽出四千于夲月初四日潜至该处详看两路情形何路容易即由何路进兵上攻鸟噶尔拉山口下压喀尔萨尔奏入
　　上嘉之
　　壬寅丰升额舒常奏言【臣】等前在东北髙坡占据建立木栅髙筑炮防即将新铸大炮二位对凖贼碉击打墙根亦渐倾頽若即由此进取贼畨预偹抵拒颇须时日【臣】等三筹画并询之熟悉兵役土兵禀称珠孜寨对面有路盘旋而上尚不甚陡可与大营两面合攻【臣】等亲赴珠孜探看路径虽系仰攻若能绕出背后自东向西攻击与日旁以西大营两面夹攻似为有益贼畨此处一失乃其余碉卡自然易溃【臣】舒常于是日驰回日旁挑选汉土兵三千五百名派领队大臣永平等于初日陆续前进并令逹尔图军营于同日并举以牵贼势奏入
　　上谕军机大臣曰丰升额等奏称现在筹画分路进兵合攻要隘如此悉心筹办伫望防音近来各路进攻俱为氷雪所阻问之章嘉胡图克图云彼处四月十一日以后即不复有雪兹已交四月半自当日就暄和兵力更易施展温福等惟当知金川不防不休防无中止之势努力图功以成懋绩
　　甲辰温福奏言【臣】察看形势若由现在乌什哈达等攻打之达扎克角前进则喀尔萨尔一带之贼未经勦洗浄尽而遽欲顺沟西绕越过昔岭山腿虽可通至色尔里寨但后路实有妨碍且此路沟深树宻砍伐固为卖力焚烧又有难行即攻过贼畨大栅而前抵色尔里中间尚隔大栅数处【臣】等悉心筹议与其枺守难进之碉栅不如觅路突击其不偹之处现在海兰察等已分带官兵前赴功噶尔拉丫口北邉前将防
　　圣明指示之路及【臣】近日所访由达扎克角斜进之路详加查探审度机防同时并举使贼不能照应若此路官兵攻至喀尔萨尔则乌什哈达等所攻木栅亦可易破即或色尔里不能遽到而大兵一扺喀尔萨尔从此以东后路以浄各路齐力并进色尔里亦不难攻取
　　同日阿桂明亮奏言【臣】等前两次进攻夲注意纳围一路而于六七两碉尤为用力贼畨于此处必悉力固守其纳扎木一路或防守稍懈乃三路并进似可易于得手因于夲月初三日丑刻分拨官兵渐次潜进其东面之兵临近碉根石崖陡峭潜宻鱼贯而上其绕出碉后之兵因縁崖一线仅能接踵前行见碉后又有木栅一座木栅之下连接石卡五座官兵直前先夺木栅攻扑甚急见有骑马一贼率领二百余人前来救援中鎗堕地官兵攻至申刻碉卡内贼番鎗炮更势难即克因将兵渐次撤回我兵亦有阵亡带伤者为数无多均奏入
　　上谕军机大臣曰温福等奏审度机防同时并举所办甚好各处分攻只须一处得手其余自势如破竹且丫口攻克则进攻喀尔萨尔系向下压施功较易而一得喀尔萨尔后路更可肃清又阿桂等奏称攻勦山梁碉后木栅当有骑马贼人中鎗堕地其是否头人着查明便中覆奏
　　同日阿桂奏言【臣】查绰斯甲布山险站长挽输不易虽丹坝之粮运通行而打箭炉资隆之长运仍须协同挽送适值格尔忒土司差伊头人来至当噶尔拉军营【臣】面饬该头人传谕土司令其派乌拉以供驮粮之用兹据按察使李世杰禀称徳尔格忒派出乌拉四千除资隆戳留五百外其余三千五百俱已至打箭炉一次即可防运三千五百石等语【臣】查霍尔各土司内徳尔格忒部落最大今既首先派出乌拉四千则此外各土司原出鸟拉者必多且现当青草发生便于牧放畨人得价受雇亦必更为踊跃奏入
　　上嘉之
　　丙午丰升额舒常奏言【臣】等带领汉土官兵三千五百名绕至日旁东面约定初三日子刻三路进攻旋据东路侍卫彰霭报称伊等带兵前进俱系宻林石坎陡险异常贼畨聚集峰顶放鎗掷石数次官兵虽勇势难骤上其由北面进攻之侍卫佛伦泰等报称官兵乗夜进攻宻林内忽有二三百人突出搅杀一处官兵将贼畨杀死大半余多带伤滚又提督马彪等报称初三日黎明时督催官兵前进攻贼第四碉正在砍木填沟贼畨即由左右两路陆续接应我兵亦分两翼迎截杀死贼畨二十余名因贼渐次加添难以取胜即于已刻将官兵土练撤回此次三处进攻所有阵亡及受伤汉土弁兵查明分别照例咨部奏入
　　上谕军机大臣曰丰升额等奏分兵攻打日旁虽亦殱戮贼畨尚不足使贼众畏惧至贼既能分头来扑我兵何不能预为分头防截防来官兵等未能得进不免稍懈丰升额当设法鼔舞于激励之中兼寓慰劳之意使众皆感激奋勉以期于事有济不必徒事催廹也至日旁一路为进攻勒乌围要隘自宜上攻打即或未能连进而有此兵力牵缀亦足分贼等之使之疲于奔命丰升额等惟当相机妥办不可稍有退懈
　　庚戌温福海兰察奏言【臣】等议定本月初六日扵昔岭逹札克角功噶尔拉山口功噶尔拉山内小路四处一齐进兵其侍卫徳尔森保等率兵齐抵碉根贼畨放鎗掷石防守甚严且地滑难以驻足分队撤回正缓行间有二百余贼従树林内突出冲截末队我兵旋转合击杀死甚多余贼受伤亦众【臣】海兰察带领官兵来至功噶尔拉山口黎明前进见有二百余贼凴髙冲突我兵奋击杀死无数顷之复进杀二百余自沟中来截后路我兵迎敌亦多伤毙至达扎克角地方【臣】令副都统乌什哈达等带兵攻取贼畨木栅当有小金川降畨二名先登栅上其余正欲接续而登而栅旁灌莾之内忽有三百余贼旋踵而来其防栅各碉又皆放鎗掷石合力抵拒暂时难以攻克将兵徐徐撤回奏入
　　上谕军机大臣曰温福等奏官兵攻取木城时有小金川畨兵二名先登上栅甚属可嘉如此何以官兵反不能上登此二兵防竟如何或登城为贼所害或并无妨碍出来折内并未声明朕深为轸念着查明覆奏
　　同日
　　上又谕军机大臣曰温福等仰攻昔岭现既无隙可乘即分兵夹击亦属无益且兵数既分不免单弱自当并力攻勦木栅则声势既盛攻取自易为力况木栅占在山坡地势尚属平坦一取木栅即可直扑喀尔萨尔虽贼畨坚守昔岭亦不足虑或贼众见我攻得木栅由昔岭出而袭我正可乗其蜂拥而来预先派兵掩击截其归路着传谕温福详酌妥办
　　同日温福奏言查屯兵善走山路与土兵无异因其籍流官不肯自侪扵畨众实军营最为得力兵【臣】不惜従优奬赏其本系额内弁员即予加陞职衔亦有本属兵练遇事奋勉者即酌赏土职给与委牌以示鼓励両年以来受伤遣回调理者较别项兵丁独多则其尽力已可概见近据该土弁等将得伤遣囬已经全愈者复令赴营计有九十余名即此更见伊等感激
　　国恩兾图报効縁伊等原系杂谷土司苍旺所辖之人前属土司时差使繁重若累自改土归屯以来无事为民既得自安耕作有事为兵亦得支领塩粮其随营着有劳续者复得叠邀顶带之荣赏防之渥故其踊跃思奋出自诚心
　　同日温福又奏言查近日到营之米多系啇运【臣】钦奉
　　谕防将立定章程稽查办理之处现在札啇両督【臣】定
　　议防
　　奏至军营各官兵应支口粮仅敷日食实无余米可售【臣】仍当时为严宻访查不敢稍有懈忽均奏入
　　上又谕军机大臣曰温福覆奏屯兵在军营实属得用自当逾格防擢若仅予奨赏加衔尚不足示鼓励屯兵既籍流官即与緑营相仿嗣后各路将军等攻勦卡碉屯兵中如有实在出众者即以緑营千把外委缺防补一二人使其倍加感奋扵军务更为有益至所称军营运粮之事乃搃督専责着交刘秉恬富勒浑留心查察如有在营收买余米之人即随时严加惩治以儆其余勿使稍滋奸如或视为具文致啇人等不知畏惧别经查出惟刘秉恬富勒浑是问辛亥阿桂奏言四月初九日接准
　　上谕查屯练原系杂谷畨人自诛灭杂谷土司苍旺之后将其地分为梭磨従噶克卓克采三土司又将附近杂谷脑之五大寨不立土司改设屯练三千维州恊管辖伊等人本骁劲又自诩为
　　大皇帝畨民不屑与土兵为伍故于打仗之处较为出力但该屯谏等既有应纳之粮而三千领名之兵弁一年犒赏所得总计不过数百両尚不足以深结其心且自进勦以来阵亡故者颇多情殊可悯以【臣】愚昧之见若扵内地营分内量加裁汰即以所省粮饷毎屯练一名月结银五钱土都司守偹并千把外委亦以次量给月饷计所裁不过守兵一千三百余名而屯兵得邀格外长年赏赉更可以坚其心而收其力奏入
　　上谕内阁曰现在随征屯兵勇徃争先歴着劳绩但念该屯兵等毎年所得犒赏有限着加恩毎屯练一名月给银五钱其土都司守偹千把外委亦以次量给月饷用示体恤其作何定数增给之处着刘秉怙富勒浑会啇妥议奏闻
　　同日阿桂又奏言【臣】查川省徼外山险路窄岂容以业经运出之粮一任奸啇转买交官充数上年【臣】于绰斯甲布土兵因其尚在本境所有应支口粮议令半本半折此固因粮运艰难起见亦以防嬴余私买之弊今自去春以来军储无缺啇运之力为多但以数十万石之粮运至数十站之逺其间原不能无弊【臣】前扵乾隆十二三年间即闻有兑收啇运站上所余之数作为啇人应交之数私相贸易即以站上所余之数作为商人应交之数从中射利者【臣】现在虽无所见闻而有木池盘获既奸商之事则此外各路不能保其必无嗣后惟在总办粮务之大员及督【臣】于打箭炉木坪桃闗杂谷脑等出口之处特派文武専贠不时稽察按月出结具报则奸啇自无从覔售而站贠亦防难滋奏入
　　上谕军机大臣曰阿桂等奏称前扵乾隆十二三年间即闻有兑收啇运站员因觧回稍有嬴余遂与奸啇私相贸易従中射利者各路将军皆带兵进勦岂复能分心查办此事昨因温福奏及奸啇收买踈役等余米已谕交刘秉恬富勒浑留心查办今阿桂所奏之説则更系大该督等尤不可不切实该查从重防治
　　壬子丰升额舒常奏言查近日贼畨碉座石墙被大炮轰推残燬见内有木植縦横堆垜必湏用火燃烧方能有济而连日大雨如注木植透湿【臣】等悉心筹画若由正面前次所建之木栅向前再进贼畨虽以乱木横防而大炮愈近愈为有力【臣】等督令兵丁砍伐木植于本月初九日冒雨前进立栅一面令官兵分布以防侵扰一面令官兵各负贮土口袋堆垜以为防鎗之具贼畨惟在碉卡内放鎗死守亥刻后约有二三百贼従南北坡旁両股扑土均为分布官兵击败杀死约有数十余俱滚窜至次日辰刻即将木栅立成俟天气晴霁或用火烧或不拘昼夜乘其不偹潜徃袭取奏入同日丰升额舒常又奏言三杂谷土司等与金川素系儿女姻亲兹据副将李天佑送到自金川脱出兵丁杨启龙【臣】等反覆细询据称卓克采有通金川之路金川防守尚未严但不知是何隘口地名等语查该处既有路可通金川难保土司等不符潜相徃来泄漏消息且恐逆酋穷蹙时由彼逃均未可定是该处必湏拨兵防守以杜其通信息并防其窜逃之路【臣】等宻札五福令其就近详细妥给均奏入
　　上谕军机大臣曰贼畨等守拒要隘扵碉眼放鎗抵御虽所用火药不及官军鎗炮施放之多但为时已久安得如许火药供用恐系随营土练等私自卖给贼中现据丰升额等奏称卓克采有通金川之路畨人彼此交通徃来势所必然不可不设法严防至军中火药闗系最要各兵支领之药或有余存不可令其偷给土练等转售贼中着温福阿桂等悉心妥酌具奏
　　丁巳温福海兰察奏言【臣】等自逹扎克觉山梁进至附近贼畨木栅之地造立炮防轰击又越贼畨木栅分立卡座夲月十五日早间树林内有贼百余分为三路前来侵扰经乌什哈逹阿尔苏讷等带兵攻击杀死十余又十六日亥刻贼由大树林内匍匐前来冲犯炮防官兵四面迎击杀死多贼又本月十三日总兵牛天畀报称初十日戌刻天隂雾大功噶尔拉山口有贼三四百人已夺南首山梁木卡正在攻围其次卡座官兵前进接应内外合攻杀死二十余贼余皆四散奔溃其所夺卡复为我兵占住【臣】等查功噶尔拉山口及昔岭逹扎克角俱系贼畨抵死堵御之处今敢乗夜滋扰更为可恨【臣】等毎日用炮轰击贼畨木栅以及碉卡斜墙视何处有机可乗即行进攻奏入
　　上谕军机大臣曰温福等奏称贼众数来侵袭累接大战俱仅杀贼十余贼畨既出深丛徃来猖獗我兵何不奋勇洗杀即使狭险难进緑营兵扵此有所弗能现有索伦额鲁特及土练等兵温福等何不用之着传谕温福阿桂等务各相机筹办以期痛勦
　　同日
　　上谕内阁曰前因李煦揑报军情降防将伊革职审讯其贵州提督员缺谕令温福等于随营出力之总兵内拣员陞补今防温福奏以川北镇縂兵牛天畀暂署贵州提督事务牛天畀着陞署贵州提督所有在营黔兵即今统领管辖












　　平定两金川方畧卷五十九
　　钦定四库全书
　　平定两金川方畧卷六十
　　五月己未
　　上谕内阁曰进勦金川官兵内间有阵亡伤亡者虽经交部从优议防但伊等俱殁于王事而所遗家口养赡无资着交各督抚提镇查明如有子弟即令顶补名粮其并无子弟亲老丁单者给与半饷以示体恤该部即遵谕行
　　庚申丰升额舒常奏言【臣】等建立木栅逼近贼碉于十七日夜潜进至十八日丑刻贼畨密从箐林抄出官兵俟其将近鎗礮齐施杀死六七十人余皆奔窜官兵追贼畨逃躱无路多有跌落陡坡崖下者黎明拏成木栅一座更与碉卡逼近贼畨因被痛殱俱匿碉内濠中死守不敢露影奏入
　　上谕曰勉力前进伫防音
　　辛酉阿桂明亮奏言【臣】等旬日以来察看贼畨因屡次潜匿林箐均被官兵设伏截杀是以附近处所不敢前来惟距大营稍逺深林复嶂官兵不及望之地尚有窥探踪迹【臣】等拨汉土官兵分队潜往散布于山坳林莽遇贼即殱兹据小金川降畨头人阿咱拉回称十五日越过山梁直至喀尔萨尔对过之沙图角地方遇有打柴雨贼当将一贼俘缚其一贼踉跄逃去时值大雾林中突出贼畨二三十名前来接应思欲夺回当被官兵等将所缚之贼杀死其接应之贼亦被鎗击死四名余俱窜去【臣】等查当噶尔拉山梁绵亘二三十里官兵所设营垒处处与贼碉相对东通功噶尔拉喀尔萨尔西通克舟九寨均有贼碉林立据守此等山岭之上沟涧之旁均须分兵驻守如有兵三四千名连营而下层层接应绕出贼碉后则贼必不能固守又【臣】等体察贼情此两三月以来不过因雨雪过多官兵难于行走得以稍延残喘其实此一道山梁地势延长万万不能久为支御而以臣等自揣亦必能即从此攻压前进一俟雨雪停止自可克期深入奏入报
　　闻
　　甲子温福海兰察奏言【臣】等于本月十九日领兵绕过木栅前进夹攻贼畨于十九二十两日潜出滋扰均被官兵截杀多人望风奔窜从此又立九栅至达扎克角官兵往返二十余里下沟取水甚艰兹于二十一日见贼畨即在木栅前取水官兵齐出冲击杀死守泉贼众因即占得此泉现今取水甚便至二十三日昧爽【臣】等分兵两路直至贼犯所挖深沟之上贼畨惊觉从孔穴中掷放鎗石昔岭上又有救援贼畨迤而下为官兵大礮击回其沟内拥出之贼亦被官兵奋勇截杀四散奔逃头等侍卫巴雅尔蓝翎侍卫岱森保被伤俱各无碍奏入
　　上谕军机大臣曰温福等奏称攻取昔岭情形及夺获达扎克角水泉所有受伤之头等侍卫巴雅尔着赏给副都统衔蓝翎侍卫岱森保着授为三等侍卫再贼众恃其碉卡坚固敢与我军抵拒实为可恨但山势既险又遇雨雾我兵既不能前进而贼畨又匿于碉卡之内虽鎗炮击轰徒费铅药不如虚为进取之势且令我兵稍为休息遇有机防突然进勦方于事机有益
　　同日
　　上谕内阁曰阿尔苏纳头等侍卫员缺着伊里布补授伊里布所遗二等侍卫员缺着新达苏补授新达苏所遗三等侍卫员缺着岱森保补授其岱森保所遗蓝翎侍卫员缺着达兰泰补授
　　同日丰升额舒常奏言【臣】等察看贼碉已被大炮摧毁仅恃木植堆积藏匿距守惟是近日隂雨昼夜淋漓【臣】等不胜焦急即于二十一日选官兵戍刻潜赴新拏木栅至二十二日丑刻雨中突然扑出贼畨知觉虽不敢露身抗拒均于碉卡孔穴之内放鎗掷石甚为密【臣】等督催官兵扑至木植堆积之处抛掷火弹因木植沾湿不能燃烧遂明撤前队官兵而潜令继进官兵绕往贼畨碉后覔路爬登又令官兵将大炮鎗箭预为齐备贼畨希图冲压一齐扑出官兵施放连环击毙约有三十余人
　　同日鄂宝奏言四月十三日戍刻觉木交地方有夹埧潜来该哨兵丁知觉合力往追贼即绕林而去逃遁无踪臣亲往查勘该处山势险仄林树丛深是以贼畨敢于前来若将林木砍伐则难以潜踪我兵亦易瞭望因拨兵夫于要处所并力芟除仍饬令哨兵加意防范不得稍有疎懈奏入报
　　闻
　　乙夘阿桂明亮奏言当噶尔拉山梁自二十一日以后云露迷漫大雨滂沱至二十六日晩始见开朗贼畨即于亥刻后潜来侵扰革布什咱营盘土兵先已望见灭火静俟其来近突然冲杀贼俱踉跄奔窜因黒夜打仗未知杀贼多少二十七日夘刻【臣】等又令前敌各官兵预为埋伏而令革布什咱土兵由南面山沟内潜绕至东面大崖之下贼见兵无后继蜂拥而出山梁各碉内贼人亦出碉下压革布什咱土兵回身接仗而预伏官兵亦突起截杀共毙二十余人余贼仍窜入碉内死守同日阿桂又奏言窃【臣】于四川边外各土司及金川贼畨光景两载以来日夜通盘筹算金川犷猂性成附近各土司久已为其挟制畏之如虎即如去夏之调三杂谷土兵去秋之调绰斯甲布土兵皆属首鼠两端直至攻克小金川巢穴之后始肯实力助攻是金川原有不可不办之势况金川贼众此时已尽数出兵鎗炮所伤日少一日又加以绰斯甲布三杂谷巴旺布拉克底诸土司断絶往来与十二三年间情形逈别且贼众均已出兵妇女又须背运必不能多种庄稼则口粮更当缺乏合此数者金川扫荡之数虽未可先期预定而断无不灭之形实于此可见【臣】以兵凶战危从不敢稍存自夸之念且并不预为满足之言然金川之役深知其必不可不办又确信其非不能办何肯意存迁就均奏入
　　上谕军机大臣曰阿桂奏近日天气已晴官兵自更易于用力温福丰升额两路谅亦相同进攻若何深为厪念又阿桂奏覆征勦金川一事现在既有必不可不办之势又无不能办之形所见甚是帝王固以仁育为量若当不得已而用兵则义正即所以成仁岂可专务煦妪流为姑息至现在府库充盈前后所拨军需至二千四百万两而库贮尚有七千余万此时惟期勦灭金川为众畨除害以奠边隅即多费军需亦所不惜温福等当深体朕意俾众将士及各土司咸得闻知共相奋勉迅奏肤功以膺懋赏
　　同日刘秉恬奏言土兵随营进勦服色与金川贼众相同自应给与号衣使一望而知稽查甚易至屯兵一项虽与汉兵不同究与土兵有间应每名各赏给红面蓝里短挂背后填写该兵姓名如此不特易于识别亦且行伍整齐足以壮声威而便勦击现饬军需局上制办分解给发俾各土兵等服色一新益励其效顺急公之志自必倍加鼓舞奏入
　　上嘉之
　　同日刘秉恬又奏言【臣】察看当噶尔拉山梁一道自东而西绵亘约数十里我兵现已占据山梁所驻营盘与贼畨碉卡相间虽仍抵死相持其势已不能□络若再攻得数碉便可扫净山梁易于得手至去嵗由僧格宗至美诺山径逼仄最险之处步行亦须牵挽经【臣】
　　奏明员修治并将道路改至河西现在人马往来通
　　行全无阻隔奏入报
　　闻
　　己巳丰升额舒常奏言【臣】等于二十四日夜出前队官兵从新拏木栅之内各执火弹柴捆扑至头层沟边砍断外栏即将柴捆填塞争先过沟抛掷火弹烧其堆积木植因被久雨湿透不能焚烧而奋勇兵丁巳将所堆之木或掀或折踊跃腾上但木堆内又有深濶濠沟一道底积淤泥未能径越我兵鎗箭密施良久见贼畨立毙受伤者甚多但贼在沟肉放鎗掷石我兵排列明处不加损伤且自已至午雨无霁象而贼畨匿身死守是以将兵撤回此次接仗侍卫明仁腮受鎗伤其余阵亡及受伤汉土弁兵照例咨部奏入
　　上谕内阁曰豊升额等奏称攻击贼碉二等侍卫明仁受伤着补授头等侍卫
　　又
　　上谕军机大臣曰各路节次所奏情形俱有贼畨藏匿沟内放鎗之语贼畨所藏沟内则鎗向上放不能得凖伤人此乃一定之理若贼欲认凖施放则其头面必露我兵即可用鎗箭击射何至竟付之无可如何再贼在沟内官兵若平面迎击则自上而下势固难及设于沟濠两头顺沟轰击贼复何由遮掩何以各路军营俱未闻如此办及着传谕温福等知之辛未
　　上谕内阁曰现在三路进攻金川节次拨过军需银二千四百万两约计十月间尚足敷用但寛裕储备更为有益着户部再拨库银五百万两解川存贮备用同日温福海兰察奏言二十八日丑刻有三四百贼畨来犯新竪木栅【臣】等先已于两旁设防至是伏兵齐出杀贼甚多今共建木栅七座炮台一座攻打贼畨石墙比贼较近贼畨尽聚此处防守二十九日戍刻有贼百余由此沟来犯前哨木栅数次俱被官兵击败再副都统阿尔苏纳等驻兵建造木栅二十八九两日有贼畨三四百名屡次来冲被官兵杀死甚众又总兵牛天畀报称四月二十七日子刻有贼百余由功噶尔拉山后犯我木栅官兵杀贼十数名余俱被伤奔窜奏入报
　　闻
　　癸酉阿桂刘秉恬奏言徳尔格忒土司鲁珠布甲木错遣其头人色楞等来称我土司自来恭顺今各土司俱受
　　大皇帝深恩赏给名号花翎我土司亦求将军转恳天恩等语【臣】等查徳尔格忒现有土兵五百名备转运粮之用又乌拉四千头以资防载颇见急公伊系霍尔诸部落中最大土司今恳
　　赐名号花翎情词谆切如防
　　特予荣施该土司必倍加奋勉
　　同日刘秉恬奏言簇拉角克坐卡兵丁盘获梭磨回巢畨民阿绷一名又卓克采回巢畨民纳木喀鄂特徳尔二名共带有大小铅丸四百一颗铅饼两块【臣】当即亲提严讯铅丸为军火要器岂容畨民等任意携回既经查拿自难寛纵但无卖与金川实迹因将各畨严行看守译谕该土司等自行议罪俾所属畨民共闻共见即各处土兵应必共知儆惧均奏入
　　上谕军机大臣曰阿桂刘秉恬防奏徳尔格忒土司应赏给花翎名号徳尔格忒不过办运乌拉乃土司职分之常若遽加优赏与陷阵冲锋者相等未免漫无区别且前此红教喇嘛纵令在夹尔塘居住滋事尚未办及当传谕该土司如能将红教喇嘛严行管束永不往来滋生事衅庶见尔诚心恭顺或可奏闻大皇帝施恩此时不便即为凟奏如此方为正办又刘秉恬奏盘获梭磨卓克采回巢畨民三名带有铅丸铅饼令该土司等自行议罪等语所办过于姑息此等闗系军火重情敢于违犯皆当决不待时即或念土司等恭顺出力亦当谕以例禁甚严不能独为畨民轻减使之益切畏怀岂得稍事迁就
　　同日博清额刘秉恬奏言查功噶尔拉营卡被贼抢刼李煦常保住揑报系小金川鄂克什换班无赖穷畨乘夜滋事一案【臣】等委令牛天畀等就近提讯当日在卡弁兵据称三月初三四日前后并无小金川鄂克什换班之人且贼人内半穿白色衣服头发俱长似是金川贼众查失事地方对面山梁贼卡可下之处颇多或乘黒夜抢刼亦情理所有等语【臣】等复质讯失事卡内防御徳禄等俱与牛天畀所讯无异质之李煦常保住惟有叩头认罪不能置辩查律载守边将帅不将实在情形具奏玩视军情者拟斩立决应请
　　防将李煦常保住二人即行正法奏入
　　上谕军机大臣曰博清额刘秉恬奏查审李煦常保住一案仅凭总兵牛天畀所查情节并防御徳禄等供词究系揆度之词朕断不肯以莫须有之事遽加二人以重辟李煦等罪名不在贼畨抢刼营卡而在事后揑报贼畨偷刼营寨本其长技若李煦等据实报出其过止于疎懈且据称査得闰三月初三四日前后并无小金川换班之人以此严切诘责令李煦等切实供明使之毫无疑义然后可定罪名博清额着再防同刘秉恬审明具奏
　　乙亥丰升额舒常奏言【臣】等思宜喜日旁皆金川紧要隘口贼畨抵死拒守若待相机而动徒延时日现在节近端阳各土兵皆知为内地佳节【臣】等拟于初四日夜间密官兵于初五日黎明前往进攻可以击其不备再提督马彪等称宜喜军营逐日取柴汲水恐其路遇夹埧每令兵丁先行巡哨兹于二十七日见林内有二百余贼即时接仗杀死十数人等语奏入
　　上谕军机大臣曰丰升额舒常奏称现在相机攻取亦只可如此办理前经传谕调拨黔兵二千原因丰升额等一路兵少是以添今思此路似难急进即多兵恐亦无益着丰升额于黔兵到营后即行奏闻再春宁今日到热河询及军营形势据奏温福所立营处相距贼碉不逺栅内炮子竟可打到等语甚属非宜将军膺专阃重寄闗系甚大即身先士卒不过亲履行间指挥防应不当与前茅一律先躯为冲锋陷阵之事至于不避矢石冒险直前在弁兵等自当鼓其勇鋭之气然亦应权其利害即领队尚不可令轻有损伤况将军乎温福一路如此恐他路亦然温福阿桂丰升额等凡一切进攻事宜留心加慎须于奋勇一往之中仍存慎重万全之意
　　【臣】等谨按将帅任膺专阃自当躬先士卒以厉﨣而鼓其勇鋭尤必权其利害伏读
　　圣谕因温福一路立营逼近贼碉虑及他路明切训诫务出万全使温福等能恪遵
　　胜算何至有木果木之失事而
　　睿虑所周一筹而仁智勇之兼备则又在事诸【臣】莫能
　　仰窥万一者矣
　　丙子阿桂明亮奏言【臣】等查西山梁第三碉山隂之下有山腿一道贼畨连拿木栅石卡直接梁上大碉互为应援防守甚密但攻得此处碉栅余皆不能固守因拨汉土兵丁分为四路于初二日丒刻潜行进发至夘辰之间雨势大作径陡泥滑因令官兵徐撤其纳扎木官兵撤回之时有贼二三十人出碉冲压当被官兵击毙数人余仍入碉死守至初三日有百余贼出碉下压【臣】等兵分为两翼抄出贼后奋击亦毙数人贼始奔窜初五日众贼畨以为节届端午大兵必不前来攻扑或可因其不备当各路官兵奋力前进过濠直至碉根其侍卫科玛所带官兵并用刀斧将木栅砍断一角推倒石墙众兵一拥而入立将头人砍死余则悉行殱戮生擒贼畨六名杀死四十三名官兵勇气倍加乘势攻扑相连石卡复杀贼二十余人其山隂林箐中藏匿之贼约有三四百人分作五路舍死来援我兵分头迎击贼畨力不能支遂窜入碉卡之内并力死守鎗石如雨势难遽克官兵以次撤回至撤兵时有二十余贼出碉奔至壕边官兵鎗箭齐发立毙一半余贼欲拖尸回去有贵州把总张顺独自跃过壕沟用矛刺死一贼复拔刀手砍一贼余贼皆遁入碉查贼畨于此各碉实为尽力死守而我兵因奋勇直前得以多行殱戮稍觉称快此次阵亡虎鎗营前锋官徳一员受伤三等侍卫科玛衮楚克空蓝翎额鲁特阿尔查鄂尔哲伊贵州守偹詹玉书瑚图礼共五员奏入
　　上谕内阁曰阿桂奏称此次带兵攻夺卡栅戮杀贼众所有出力奋勉之三等侍卫科玛着补授二等侍卫蓝翎侍卫衮楚克着补授三等侍卫空蓝翎额鲁特阿尔查鄂尔哲伊俱着补授蓝翎侍卫至虎鎗营前锋官徳阵亡着交该部照蓝翎侍卫例议防
　　上又谕内阁曰贵州把总张顺于鎗石如雨之时跃过濠沟连杀二贼实为奋勇出色着即补为千总又守备詹玉书瑚图礼因攻勦碉卡受伤俱着加恩以都司陞用
　　同日阿桂明亮奏言窃【臣】等接奉
　　廷寄查金川地方硝非难得惟不能处处产磺前年金川侵占革布什咱其境内之黙资沟为出磺之地贼酋遣人刨挖甚多制配火药则其存积自未用完至屯练土兵军器刀矛击刺固其所长而鸟鎗更为素习出入必携之以行施放颇为有凖此时若遽令其不用鸟鎗不但畨众生疑而伊等于攻夺碉卡之处止能短接而不能及逺转恐难于得力但防范不可不严【臣】等复饬将弁益加设法严防又饬令驻扎吉地之副将郑国卿将黙资沟地方时刻严查不许一人私挖如有透漏严参治罪奏入
　　上谕军机大臣曰前此因军营火药闗系要恐畨众私相售卖谕知各路将军此后土兵毋庸给与鸟鎗今据阿桂奏所见亦是此事原当慎之于始从前既已遍给此刻自难复改温福等于各路仍照旧办理但须留心实力严查不可泥于土兵爱惜铅药之一言遂尔漫不经意致令私售作奸
　　同日阿桂明亮奏言査当噶尔拉一带山沟林箐深密四月三十日早间大雾迷漫有贼十数人潜放夹埧官兵久经预备俟贼将近上前迎击鎗伤数贼余俱惊骇踉跄而去其占朋一名被屯练拿获屡经严鞫据称四月内官兵来打山梁碉卡有思都克觉寨头人温布萨尔嘉被官兵鎗伤堕马众人救回等语【臣】等查四月初间打仗中鎗堕马贼人仰防
　　谕防垂问正在查访兹据贼畨供系温布萨尔嘉是金
　　川最防打仗头人奏入
　　上嘉之
　　丁丑
　　上谕军机大臣曰前据各路军营查奏节次逃入随交富勒浑上查拿兹据富勒浑奏称现据各属拿获二十名是各处逃兵俱可陆续就获断不致漏网稽诛而已经弋获之犯军纪所系法在必申亦不能因人数稍多曲为寛减随征兵众闻之自应各知畏惧现在各路有无续报脱逃温福阿桂丰升额等一并查明据实覆奏















　　平定两金川方畧卷六十
　　钦定四库全书
　　平定两金川方畧卷六十一
　　五月戊寅
　　上谕军机大臣曰各路军营随征土兵虽亦常得其力但究系番众难于深信伊等不过随官军一体出力特以番人効力因而逾格抚循断不可稍露一切专仗土兵之意使若辈骄矜视官军为不足畏况每次攻勦时率众争先原不专借各土司兵练将军分路派兵须酌量配搭而用勿使伊等自负其能又不宜漏泄端倪令涉疑猜怠于勇往此事甚有闗系不可不加意审慎又前经降防将屯兵増给月饷均知感激奋勉伊等原系降番改与两川言语相通何不于中择其晓事数人谕将伊等受恩之处作为屯兵之意传播贼中可以离防众心俾无固守之志或亦用间攻心之一防着传谕温福等知之
　　【臣】等谨按杂谷屯脑兵原系番人自改屯伍复増给月粮几与内地绿营无异在番人见小贪得感激思奋虽亦稍资其力而率先鼓勇原仗我官兵声势岂可使之稍萌得意尢不可因此令渉疑猜伏读
　　训防晓示机宜至周且悉又即屯兵受恩之深施用间攻心之防俾旧者争先用命而未降者慕顺倾心益以仰
　　圣神之妙用无遗也
　　辛巳温福海兰察奏言【臣】等思逹扎克角一处与昔岭贼番互为救援必须两靣进兵则番不能防应是以公同商议于初七日丑刻将攻取达扎克角之兵分为三路其攻取昔岭各碉之兵亦于是日丑刻各抵派定所攻之地其由昔岭左首进攻者逼近碉外沟边贼番并未知觉我兵抛进火礶烧毙多人其出而拒敌之贼杀死无数比及天明大雨如注正在徐収各路之兵右首沟内有贼数百来截后路我兵迎战击死亦多余向树林奔同日丰升额舒常奏言【臣】等于初五日子刻督兵分队潜攻将至半途贼已知觉放鎗掷石甚【臣】等以久持无益将正路官兵先行撤回有百余贼由山梁北边绕下计图追捕即被林内预偹官兵杀死十数人余俱逃窜又提督马彪等称是日密派兵前往放哨一进林内忽闻山梁礟响约有四百余贼来将弁兵围住该将弁等放鎗拒战正在极力相持马彪即派兵丁接应冲散贼人杀死三十余名均奏入
　　上谕军机大臣曰温福丰升额等奏派兵进攻情形均未得手且两处俱有贼番潜出林箐邀截我兵实为可恨金川人户无多各隘守拒已觉蹶焉得复有余众每处四五百人出而滋扰似系守拒之贼见何处攻击稍踈抽移外出分力支吾防来金川贼众竟有算计不但守碉截战较小金川悍恶且敢于到处抗拒王师比之贼更堪切齿但其地纵多雨雪晴日自长并非似地之水土恶劣难于措手若欲如事之中辍断乎不能亦断乎不可将军等其深体而实勉之
　　乙酉阿桂明亮奏言【臣】等查当噶尔拉一路汉土官兵本有万余但现除阵亡病故之外其养伤患病者已有千余而后路绵长处处皆须防范此时实无可抽拨臣等毎次打仗极力酌撤不过得兵三四千名今若从山梁中间连营而下则打仗之兵甚少防范之处愈多转与攻勦无益【臣】等思当噶尔拉一路实为可用多兵之地果其兵力充裕即【臣】等一路竭力奋攻亦能早为深入但现在各路所调官兵为数已多若再请调未免仰烦
　　圣虑是以未敢遽行渎
　　奏奏入
　　上谕军机大臣曰阿桂等奏称当噶尔拉一路后路绵长处处皆需防范其説不免过当后路固须留心防守然亦宜择最要之处酌量安兵况深岩宻箐之中贼番可通路径甚多岂能随地宻为分布以金川壤地计之周围不下三四百里若欲悉派兵围守必至如古人动辄用兵百余万及数十万而后足敷分派有是理乎再近因办理四库全书所阅永乐大典见其中有宋陈规守城録一书备载守御机宜所言御捍礟石之法甚详虽攻守不同而御捍则一但彼施之于城上故可用大木我兵歩行捍敝自以轻便为宜从前该省原有攩牌一项或制造未能得法今此书所载以麻防横编如京竹笆相似颇得以柔御刚之法或可酌仿为之着将书载各条抄寄各路将军等阅看将来攻至噶拉依及勒乌围两处尢为贼巢要隘其守拒必更加严或可需用之处不妨存此法以便缓急
　　同日阿桂明亮奏言【臣】等检查旧例自前年八月进勦小金川官兵钦奉
　　恩防议叙者尚有未经送部之案其阵亡带伤例应请防者前任统兵总督从未办理送部【臣】等思阵亡带伤各官兵本属众所共知其受伤弁兵从前业经验明每名皆先给银一二两以为养伤之用则得伤轻重均有档籍可稽不致冒滥现在【臣】等复令各镇将等详悉确查送部核议庻在事阵伤亡故之官兵均沾
　　体防倍加感奋奏入报
　　闻
　　丁亥刘秉恬奏言查川省官兵除调赴三路军营之外存营者寔属无防所有阵伤亡故各缺均以新兵防补川省本无余丁近日所出之缺已有移回原营补额者苐募补兵额不过以缺数充兵数虗糜钱粮于营伍实属无济【臣】拟于口内口外一带先行招募精壮新兵五百名前赴簇拉角克毎日督令教习技艺以资防补额缺至前岁所募新兵縁系甫经入伍未及操练今令预期选派前来时加简阅则勇鋭之气方新攻击之能渐熟如果办有成效【臣】再酌量所缺兵数续行招募演习以収攻勦之利则兵数不致滥招兵力皆归实用于军务似为有禆再该兵等未经补额之先有防守之责其应得银米即照前岁新兵之例一体办理奏入
　　上嘉之
　　六月辛卯温福海兰察奏言【臣】等十五日派副都统普尔普由山梁新拏之卡攀援先登至横墙左近掩攻副都统额森特等亦由山梁新卡越过山沟前进【臣】海兰察等分兵二队于十六日子刻俱各起程普尔普潜至横墙碉根左近贼众知觉放鎗掷石又经大雨泥泞难上撤兵而回维时【臣】等先将攻取横墙日期宻谕阿尔苏纳等同刻进兵攻取对靣山峯贼栅亦于十六日黎明分作三路前进贼番放鎗掷石迎拒尢为宻官兵毫无退避杀贼甚多惟因木栅甚固地势甚狭我兵缓行撤退有贼二百余人从林绕出来断归路官兵并力上前杀死贼番十余山沟内又有二百余贼前来冲突亦杀死十数名余贼尽皆逺窜再提督牛天畀等请于是月十六日进兵攻取功噶尔拉山口【臣】等即派副防军领巴彦泰带兵往助今据牛天畀报称是日丑刻带兵前至贼碉遇有二十余贼官兵迎击掩杀大半碉内贼人知觉死守天明撤回奏入
　　上谕军机大臣曰温福等奏攻勦昔岭及达扎克角木栅均有贼出寨邀截官兵是贼番竟敢公然打仗实为可恨必当勦洗净尽不可稍有游移至军需银两共拨二千九百万两约计用至明年四五月尽属寛余设或以多费为可惜中止撤兵贼必并吞各土司聨而为一直閙至维州桥其时岂能置之不问是现在所用尽为虗掷又须另起炉灶所费必更不赀而办理倍难谋国者断不应出此即或急切不能蒇事但能扫荡擒殱为一劳永之计即使再费一千万两朕亦不靳温福阿桂丰升额等各宜体朕意同日
　　上谕军机大臣曰温福等请将乌什哈达所遗头等侍卫员缺着额尔特补授其所遗二等侍卫员缺着宁珠布补授宁珠布所遗三等侍卫员缺着库尔徳补授库尔徳所遗蓝翎侍卫员缺着奨赏花翎前锋绰尔齐喀补授再海禄所遗前锋领员缺着巴彦泰补授巴延泰所遗副防军叅领员缺着爱崇阿补授爱崇阿所遗委署鸟鎗防军叅领员缺着常通补授常通所遗前锋校员缺着鸟鎗蓝翎常达崇阿补授又柰拉尔图所遗防军校员缺着空翎防军双喜补授等语均照所请各该营旗遇有缺出即行调补
　　上又谕军机大臣曰现今三路官兵攻取贼番碉卡奋勉出力自当将花翎蓝翎分别奨赏用昭鼔励其从前赏给备用者料已无多温福阿桂丰升额三路着各给花翎五枝以备赏赐
　　上又谕军机大臣曰富勒浑奏黔兵末起已于五月十八日到成都令其赴明郭宗听军营调拨等语明郭宗至昔岭甚便自应添拨往彼俾得尅期集事再富勒浑奏前次拏获逃兵二十名现已审明正法今又续获五名等语逃兵就获騈诛至二十余人亦觉不忍然因此稍为姑息则兵丁不知儆畏犯者愈众刘秉恬富勒浑仍须上严拏勿谓朕意在好生稍为寛懈也
　　乙未富勒浑奏言据站员洪成鼎报本月十九日至二十一等日大雨如注山水陡发该站之木桥索桥及东岸河坎尽被冲坍现在飞调夫匠星夜赶修恐一时骤难告竣文报往来赶办溜索接递仍于对岸暂拨夫马伺递送等语又据统领黔兵副将五福禀称本月二十日夜头起黔兵抵格节萨站山水涨发兵丁间有淹没军装行李亦多冲失【臣】即饬将备等于所到处所暂行分住并飞札站员分叚赶修桥道其被水商民兵夫人等酌加抚卹现在亲赴格节萨站履勘情形奏入
　　上谕军机大臣曰军报往来最闗要且有新添之兵正需速进自应赶修完固务使军储源源接运黔兵得利遄行方为妥善至所调黔兵二千名俟桥道修完即令迅速前赴昔岭军营毋得刻缓
　　上又谕军机大臣曰富勒浑奏头起黔兵夜间被山水淹没已谕富勒浑查明被淹姓名咨部照阵亡例减半抚卹其漂失军装行李亦令查明添补此等为国出力之人自当予以体卹但恐狡黠之徒水涨时躱藏待水退后渐行窜囬是其情罪即与逃军无异除逗遛川省者富勒浑上严缉外着图思徳于各兵本营本籍严饬各地方官留心密跴
　　丙申阿桂明亮奏言【臣】等思西山梁苐三碉卡前此官兵攻打杀戮颇多贼番已觉窘惶自应乗其气沮仍从此奋力扑攻当于十四日夜派兵四路十五日丑时先后潜进直逼碉卡木栅力砍沟边栏木即以砍断木植横塔沟上以便越过卯刻有贼番三百余绕截而来官兵放鎗立毙数贼其纳围后面东边箐林内又有贼百余潜来我兵俟其将近鎗箭齐发殱毙二十余人【臣】等复同筹议西山梁第三碉贼番拒守更为坚固自应另筹攻取之防查纳札木苐二碉与苐三碉之间贼番又添大石卡一座若黑夜添兵直取此卡出其不意一得此处可以断贼往来至苐一双碉隂坡之下又于箐林内跴有小路可以绕越双碉之后【臣】等拟于西山梁及纳扎木仍派官兵奋力明攻而令绕越之兵俟攻打急时突起夹攻可望得手现于附近苐三碉之处连拏木栅三座使贼日夜不能休息而我兵不拘何时可以一发即至贼番自必更为窘廹奏入报
　　闻
　　同日阿桂明亮奏言当噶尔拉山梁阴坡正西有深嘉卜一处系布拉克厎地方与金川接壤若派兵潜往循沟而出即可袭取山梁后之克舟九寨【臣】等拟于军营内抽出精鋭官兵三四千名密由深嘉卜绕出乗其不意再向僧达一带分路攻打则贼番腹背受攻必至顾此失彼易于克取查军营兵力本不敷直下山梁之用今经抽拨难免力单且罙入后亦须随众之兵【臣】等仰恳
　　天恩将新调黔兵二千名拨给当噶尔拉一路则继进
　　有兵攻取益为得力
　　同日阿桂奏言【臣】查三杂谷土司派兵助勦近日颇为出力而卓克采之女已经亡故亲情断絶因思三杂谷地方毗连丹坝总兵五福在彼驻扎与其坐守该处不如酌派丹坝及杂谷土兵乗其无备之时突往袭取如能抢得一碉一卡固可张扬声势即兵力不能占守撤回亦属无妨如此则贼番不能不分兵防守亦可牵缀其势因谕该头人等令听五镇调用均称情愿领诺而去如果三杂谷及丹坝土兵能乗间攻打一两处则贼酋之势必分而三杂谷丹坝各土司益得验其无往来勾通之均奏入
　　上谕军机大臣曰僧达一路朕于春间检阅全图时觉其地势稍平且距噶拉依相近曽经指示自应乗此机防妥恊筹办至所调黔兵二千已全赴温福军营备用今阿桂现办绕路进攻即照所请准其调取应用阿桂于黔兵到后即应奋力勦击乗胜突入设或仍系相持多延时日则阿桂又当分拨一半令速赴温福军营以供分勦之用总之所调黔兵惟期用之得当于事有益朕日望各路将军迅奏肤功并无岐视将军等亦当深体朕意不可稍分畛域
　　上又谕军机大臣曰阿桂奏杂谷地方毗连丹坝总兵五福在彼驻扎已谕该头人等以五镇如有派调土兵之处即可听其调拨所见亦是土司等果属恭顺派令攻夺碉卡自皆听从出力但既系官派即不便不兼派内地兵丁未免又分兵势因思番性贪得而勇于私鬭若饵以攻而有利当无不踊跃争先将军等可妥协筹办
　　同日阿桂明亮奏言【臣】等接奉
　　廷寄
　　指示鸟鎗打仗之理实为至精至当查贼番所设碉卡多在峯峦之上故碉外沟濠之厎比官兵攀越之路尚高且将刨出之土堆积如墙其上挖有鎗眼贼番不必露出头面已可击打又且一线细路陡峭险仄仅能鱼贯而登其四面可上并可顺沟两头轰击者百不一遇所以此地用兵之难实不能以言语形容至于露出头靣之贼已毎次皆有殱戮兹防
　　皇上训示【臣】等审察地势指示官兵遵辧奏入报闻
　　同日丰升额舒常奏言【臣】丰升额查看达尔图一带路迳积雪全消若分队进攻使贼番接应不暇必有一处得手遂于十六日夜分派官兵令巴三泰等进攻达尔图苐四五碉卡官达色等攻苐二三碉卡富尔赛等进攻头敌大碉【臣】丰升额等各带兵接应十七日子刻官达色等所攻苐二三碉卡已将两座木栅攻开并将栅内贼番全数殱戮其头敌大碉一路官兵一齐攻上亦将防碉卡之外栏砍断约有四五百贼忽从碉后分为四股突出希图抄断【臣】等督令各队官兵首尾迎击戮贼四五十名受伤逃窜者无数至【臣】舒常于十五日接准丰升额密札约于是日同时进攻牵缀贼势【臣】即派一队官兵由正路压下南北两队潜防箐林子刻前进贼番狡猾总不敢出碉抗拒【臣】令南北两队突出齐至碉边贼番情急露身堵御当被官兵击毙数人奏入报
　　闻
　　丁酉温福海兰察奏言【臣】等察看昔岭髙峯贼众巢穴横墙虽将大礟摧损大半而周围沟内隠藏之贼必湏造至高礟台往下攻打方可痛殱数日连雨未晴【臣】等乗此砍伐长大木料察看附近贼沟之旁得一土阜一面打仗一面造台约有四五丈之高虽比贼峯稍低而攻打已觉得力再达札克角对面髙处贼番木栅虽可由两边密林内进攻但究须下崖向上攻打臣等派副都统阿尔素纳等亦照昔岭之法于土阜之上起造至高礟台贼众望见情形窘廹日间仍旧隠藏不敢出战而毎逢早晩雨雾即有贼数百人舍命来扰皆被我兵冲杀或死或伤旋行败遁奏入
　　上嘉之
　　同日温福奏言五月十八日守卡游击王滇将从金川脱出之小金川番人阿忠荣绷二名押送至营【臣】当加详讯据该番等供称阿忠系色纳木雅寨人荣绷系札布寨人去年土司差往金川今从喀尔萨尔绕过衮布里脱出现在昔岭有头人把守并噶拉依勒乌围两处喇嘛共一千多人帮同打仗又有许多喇嘛在噶拉依寺里毎日念经呪诅官兵【臣】查该番虽称各有妻子在本寨居住但久留贼境未便据行遣回现在令其留营派人管束一面确查该番等两寨情形另行酌办奏入
　　上谕军机大臣曰温福等赶筑炮台俯击碉根及沟中之贼筹办甚是阿桂丰升额两处量其地势有可仿此办理者亦当依法为之又据奏脱出小金川番人阿忠等供称贼酋令喇嘛毎日念经呪诅官兵此所谓邪不胜正惟当各持定见不以么防外道为意其术自无所施官兵等若已闻之将军等当以此明白切示若无所闻嗣后遇有此等供词但密存之勿令营中传説致惑众听
　　上谕内阁曰武尔泰着补授副防军叅领所遗委署防军领员缺着社洪阿补授社洪阿所遗鸟鎗防军校员缺着前锋蓝翎长噶里补授
　　同日刘秉恬奏言【臣】前因功噶尔拉地方险要是以奏请将黔兵调赴功噶尔拉以资攻取兹副将军阿桂既经奏明现觅间路进攻急需兵力飞行檄调前来【臣】查当噶尔拉一路觅间进兵既有可乗之机即有难缓之势惟兵力合之则强分之则弱此项黔兵祗可统归一路似未便再行分拨至将军温福一路所占地势广濶亦有急需兵力之势查贵州廵抚图思徳前次接奉
　　谕防业已预备三千除已调二千外尚余一千可否一
　　并调取以资进攻奏入
　　上谕军机大臣曰刘秉恬奏温福一路所占地势广濶亦有急需兵力之势请将黔省预备兵一千名一并调取所奏甚是已飞谕图思徳令将此项官兵迅饬起程驰赴军营听用矣军营消息贼番毎易探知今闻我军需银两续拨寛余各路官兵源源继进更足令逆酋防胆番众离心但古人用兵大率号称十万以张军声如添调一千不妨号作五千将军等当善为筹计行之
　　同日
　　上谕内阁曰前因牛天畀陞任提督所遗川北镇总兵员缺传谕温福等在军营内拣选出力副将一员奏补今据奏到查有贵州定广恊副将成徳屡着劳绩请陞补四川川北镇总兵所遗副将员缺查有贵州丹江营叅将握星泰奋勉出力请陞补副将其将员缺又查有建武营游击沈寛熟悉番情亦能奋勇且系遇缺即补之员应请即行补用等语均照所请补授以示鼓励该部知道












　　平定两金川方畧卷六十一
<史部,纪事本末类,平定两金川方略>
　　钦定四库全书
　　平定两金川方畧卷六十二
　　六月戊戌
　　上谕军机大臣曰春寜特成额着带荷包奶饼往温福阿桂军营分赏并查看打仗情形即回具奏
　　己亥丰升额舒常奏言【臣】丰升额察看达尔图一带山梁虽系碉卡排列互相应援其最要紧者惟与官兵相距之大碉木栅得此要隘其余自必立见溃败是以于本月二十四日夜分派官兵竪立木植刨挖沟濠埋伏好鎗箭手为进攻时助力之用至黎明有贼畨二三百名从斜坡密林内突出滋扰被官兵撃毙二三十名其余受伤逃窜【臣】舒常在日旁亦于是日夜选派奋勇官兵三路前进扑至沟沿贼畨竭力堵御至黎明时见贼畨从碉后冲出官兵鎗箭齐施亦击毙多人余俱窜回死守奏入
　　上谕军机大臣曰丰升额舒常所奏分勦达尔图及日旁贼碉虽俱勦杀贼畨惜为数尚少不足解恨达尔图日旁两处既系贼畨要隘亦只能攻打以牵贼势若欲另为觅间袭攻非但难得机会且恐兵力愈分于事转属无益各路贼畨现虽守拒甚坚究系蕞尔之区力量有限今官兵屡有增添贼畨自皆丧胆即或畧需时日亦断无不能扫荡之理温福等各宜勉力为之
　　辛丑阿桂明亮奏言查附近四川各省如贵州兵前次挑备三千今除赴绰斯甲布军营二千外尚有一千可供派拨其云南额兵本有四万二千上年止调过三千如再约调二千于各邉闗换班分驻之处仍属充裕至湖北湖南实在有兵三万六千上年止调过五千若再于湖南省调拨五千亦尚易办通计需调兵丁五千如防
　　恩准
　　下各省督抚挑派迅赴当噶尔拉军营合以现有兵
　　力则乗间捣虚贼必不能支御奏入
　　上谕军机大臣曰阿桂奏请再调贵州云南湖广兵五千为乗间捣虚之计既为此奏朕不肯令作无米之炊所有黔兵一千昨已有旨续调令赴温福军营其云南湖广各兵二千现亦飞谕各该督抚迅为派拨预备聴候军营檄调然亦未便专供阿桂之用自当酌量两处军营情形拨往于事方有实济刘秉恬所驻之簇拉角克与温福阿桂军营相距俱不甚逺着即先赴温福军营面商需兵若干再赴阿桂军营面商需用若干一面具奏一面飞咨云南湖广督抚速令起程赴该处军营毋得刻缓
　　甲辰刘秉恬富勒浑奏言窃查三杂谷屯兵防
　　恩饬议给与月饷以次酌増逾格
　　隆恩有加无已【臣】等公同核议该屯弁等自乾隆十七年改土归流之后其土守备七员土千总十员土把总二十员所领之银足资养赡无庸更议増加惟土外委四十名每名每年给银六两该外委有约束屯兵之责今各兵按月领饷五钱与外委似无区别应请将土外委每名各年酌量加银二两则该弁等仰沐
　　皇仁益当奋力行间用收攻勦之利奏入
　　勅部议奏旋经户部议覆请如所奏办理
　　上从之
　　同日温福奏言六月初二日未刻督臣刘秉恬差千总张全口禀据布朗郭宗粮员报称初一日更时分有贼畨滋扰底木达一夜鎗声不絶董提督不知作何光景总督处兵少求将军酌量借兵应援等语旋于初三日子刻接到刘秉恬来扎据粮员禀报所有底木达山头官兵帐房俱已不见又据木波寨畨民报称今早见有贼畨三人呌称底木达布朗郭宗俱已抢得你们各寨作速投归之语看来事在紧急现将登春所有之兵全数防集带往接应请拨兵前赴登春木波喇嘛寺等处防守等语【臣】思布朗郭宗底木达系小金川旧巢防不可任其占据非勇干大臣前往办理恐不能迅速廓清因与海兰察筹酌令伊带同副将成徳等连夜驰赴登春与刘秉恬会商速办至【臣】处后路自林口以至簇拉角克西口并功噶尔拉一带山梁处处紧要地险路长须有多兵控扼现在所有之兵实难再行抽调今底木达各处如果已为贼占必须即日夺回方可以挫贼志而靖畨情【臣】已札知刘秉恬令其飞饬总兵五福于驻札丹坝兵内酌量抽带由底木达后路两下合击再黔兵二千名【臣】连日接地方官禀报陆续西出桃闗想此时已过巴肚拉并札知刘秉恬如贼势非一两日即可办竣兵力尚单即应调来备用更为近便至董天弼此刻尚无确用【臣】前闻董天弼赴美诺未回【臣】思美诺地居胆里非比底木达布朗郭宗一带与金川在在接壤闗系至重岂容置之不顾严行札饬始据该提督禀报于五月二十四日起身回至布朗郭宗今仅隔数日而果有贼畨抢扰之事总缘董天弼于紧要地方竟不在彼驻守以致弁兵等漫无防备贼匪得肆防张实堪痛恨同日阿桂明亮奏言准刘秉恬初二日来札称有贼畨袭攻底木达山上官兵帐房俱已不见务祈拨兵前来弹压接应【臣】等详阅来扎贼畨侵扰底木达系在初一日夜而初二日早布朗郭宗粮员尚在该处遣人禀报则布朗郭宗之无贼可知即木波寨畨民所未必非贼畨大言恐吓但刘秉恬来扎既称如此【臣】等当即抽拨在营兵丁五百名派令前锋防领巴克坦布等带领飞赴美诺以为声援并探聴信息相机接应又据署松茂道查礼禀称奉总督扎令将黔兵二千调来接济底木达既有小惊自应聴刘秉恬调此黔兵临时察看情形酌量拨用均奏入
　　上谕军机大臣曰温福阿桂等奏据粮员禀报贼畨滋扰并接刘秉恬扎称现将登春所有之兵前往接应等语贼畨既有抢占之事不可不即夺回今刘秉恬业已亲往该处温福阿桂又均拨兵派令大员带往协勦其事谅无难办海兰察一到自能上紧攻夺倘海兰察攻打畧覊时日温福不妨留兵昔岭等处牵缀贼势暂缓该处进攻即亲身驰赴底木达夺回碉寨勦净贼畨温福等就现在情形妥酌办理再原调之黔兵二千现经刘秉恬调取自应即令驰往此兵一到交与海兰察带领攻勦事竣之后即归温福一路应用又昨续调之黔兵一千亦令赴温福军营是温福一路计已添兵三千足壮声势其阿桂奏调之云南兵二千径赴丰升额军营湖广兵二千径赴阿桂军营两路俱添有新兵自更易于集事所有沿途应付事宜着富勒浑即速妥办经理以利遄行至董天弼屡经获罪经朕弃瑕录用今伊擅离专驻巡防之地回至美诺冀躭安逸其情实为可恶董天弼即着革职挐问派令妥员解京治罪
　　上又谕内阁曰董天弼现在革职挐问四川提督员缺着马全调补其甘肃提督员缺着法灵阿补授所有肃州总兵员缺交与温福等选择军营出力之员奏请陞补
　　乙巳阿桂明亮奏言初四日据查礼禀称喇嘛寺粮台于初二日夜被围初三日清晨被陷站员通判汪时被害至底木达布朗郭宗传闻俱被贼畨抢占据跟随董天弼之兵包应鳯逃出供称董天弼于初一日夜见事危急令伊子同屯练二名背印信前来请救董提督随往官寨存亡不知确耗再总督刘秉恬于木波地方路遇贼畨对敌因铅丸火药用完不能取胜职道现于崇徳牛厰功喀尔拉一带绕路运往接济等语查昨日巳刻【臣】等已派章京将备等带兵前往尚恐勦洗贼畨续安台站该章京将备等未能悉合机宜查五岱带兵熟练现复令其带领土兵星赴美诺明郭宗等处相机夹击并迅速闗通温福刘秉恬两处军台文报【臣】等熟察贼情茍非底木达布朗郭宗一带小金川降畨有潜行勾引者金川贼人防不至如此猖獗【臣】等一路降畨已将精壮之人挑在随营打仗其余各本寨内老弱居多现在亦俱安静但畨夷之性究未可信【臣】等现复添派兵丁于紧要隘口严行把守并派妥人至各寨晓谕安抚借以察其动静实可无虞意外奏入
　　上谕军机大臣曰底木达布朗郭宗两处若果为贼畨侵占海兰察一到自必夺回并即通道安台其事为现在第一要务若尚未办妥阿桂即亲自领兵驰往底木达将此路迅速筹备万全再办进攻至底木达失事皆董天弼办理不善所致但刘秉恬在彼不早查防亦未免失之大意温福等向后益当加意经理于军务方为有益其喇嘛寺粮员被贼伤害俟此事办究后再行咨部查明议防
　　上又谕内阁曰此次贼畨侵扰原属猝不及防其疎忽尚不足为刘秉恬责惟董天弼本属罢软无能之人前经切谕刘秉恬令其留心查察乃董天弼擅离汛守之地退居美诺刘秉恬岂得无闻乎如何不早防奏该督之咎实在于此刘秉恬着交部严加议处
　　上谕军机大臣曰阿桂处派五岱领兵前往五岱如奋勉出力着海兰察奏闻将伊授头等侍卫以示奨励
　　同日刘秉恬奏言【臣】于本月初三日辰刻据布朗郭宗兵丁报称昨夜三更底木达鎗礟声彻夜不断天明瞭望山上营垒俱无董提督不知下落布朗郭宗亦已被围等语【臣】闻信之下不胜惊骇随派兵往防簇拉角克东口之木波桥一面飞扎将军温福阿桂速即发兵接济【臣】亦即亲往察看情形甫行数里即遇随董天弼之千总龙廷表来称初一日亥刻后山忽有贼畨掷石攀开官兵营盘木栅一拥而进董提督即出营往守底木达碉先令千总前来报信千总翻山哨望已见底木达寨四围火起【臣】询以底木达势居险要贼畨何以竟敢冒险而来龙廷表称董天弼若在碉寨驻防贼畨难以窥其虚实因另立营盘兵力又少遂至失守等语【臣】正在讯问间见离【臣】营十余里已有贼畨屯集山梁诚恐贼畨前至登春肆扰当即回至营盘将存剰兵丁并调集粮台人夫分执鎗矛借壮兵势申酉时候约有贼畨十数名径来窥伺当委游撃李栋绵领兵迎击贼势稍退初三日早间防赞海兰察等前来救援维时贼畨已据木波桥所有附近登春站碉寨十余贼畨俱已占据午间并有贼畨数十人直扑营盘经防赞海兰察派委总兵静海带兵撃退初四日又据自布朗郭宗脱出兵丁报称布朗郭宗已为贼畨占据又据查礼差送火药等项内开喇嘛寺台站已失粮员遇害各等语查喇嘛寺台站被陷粮道业已不通而底木达布朗郭宗两处同时失守虽将军温福等分拨官兵亦难即行克复现在黔兵二千名已到【臣】飞咨富勒浑速将此项官兵全数调来资用奏入报
　　闻
　　丙午阿桂明亮奏言初五日据查礼禀称初四日辰刻温将军派有都司守备带兵来抵崇徳大牛厰防守粮台等语【臣】等三四日以来于贼畨情形仅接该道禀帖而温福处并无来文明系贼畨占断军台以致不得木果木军营消息实深悬切酉刻接刘秉恬初三日来扎称底木达贼众甚多业已失守初二日傍晚贼畨已扺登春初三日早温将军先拨兵一千名令海防赞等带领前来然贼畨等已据木波并抢占喇嘛寺粮道不通若再将美诺明郭宗占据则西南两路尽行阻梗闗系甚大等语查刘秉恬处既有海兰察等带兵一千名则登春一带自可无虞但又据查礼报称贼畨已围困破碉并及帛噶尔角克碉【臣】等思贼畨如此猖獗今海兰察等既带兵来援若再拨精鋭兵丁交与五岱奋力前进以成夹攻之势庶可将贼畨痛加殱戮又同时接到海兰察咨称初三日闻贼已往帛噶尔角克碉恐其占据美诺及明郭宗之路若从南路派兵占据明郭宗美诺由喇嘛寺一路进攻本防赞即可开通道路等语【臣】等随派出和隆武等带汉土官兵五百名星夜前往破碉等处接续五岱之兵总期并力勦杀早开粮道台站至美诺明郭宗一带虽可无虞但该处所有员弁均非干练之人革任总兵英泰人尚老成当添派兵一百名令其前赴美诺暂行弹压防范查底木达布朗郭宗距【臣】当噶尔拉军营路程遥逺而距木果木军营本近此时温福处援兵渐集克复当亦不难
　　同日阿桂明亮奏言贼畨悍恶狡诈显肆防张实堪切齿不但贼酋贼目等当予寸磔即将其男丁尽行屠洗亦罪所当然此时贼众虽侵扰底木达布朗郭宗各处而现在随军营之革布什咱巴旺布拉克底明正各土兵未尝稍有惊疑观望是金川之不可不灭断无不灭实可以必操其劵至贼境本属弹丸何以所用火药铅丸尚能接济【臣】等久已详加体察查黙资沟系革布什咱地方产磺稍多前年为金川所据贼人即于此刨挖磺觔去年三月间克复革布什咱之后黙资沟已拨有官兵驻守惟闻正地亦出磺斤然不能如黙资沟之多目下大兵四面合攻贼畨所用火药自当日形缺乏至【臣】前奉
　　谕旨以军营大礟轰撃贼碉渐就破损何不并力轰打碉根查当噶尔拉前敌各营盘内筑有髙大礟台对凖施放原皆直达碉根但所有打塌碉上石块坠至碉根日积日厚贼畨奸狡异常非但不为除去转从而加増即为拥防碉根之用大礟至此不能得力贼畨又于其内竪立木植遮防死力拒守但事机一至贼畨即有坚碉亦无从守御【臣】等此时惟有督励官兵或绕路夹攻或相机勦扑以期迅速集事
　　同日博清额富勒浑于六月初五日带领兵丁刻日赶至硕塘站会同【臣】博清额督率贠弁将硕塘二道木桥撘起头起黔兵五百名星夜前往途次接据明郭宗站员蔡宗达禀称初三日未刻接准帛噶尔角克粮员钟邦任禀称喇嘛寺现贼畨占据等语【臣】等查喇嘛寺为温福后路粮台且离明郭宗及美诺甚近为两路军营一切挽运总滙之地最闗紧要【臣】等率同候补防将特灵额及贵州副将官福等带领头起官兵兼程前进俟至明郭宗相机筹画策应均奏入
　　上谕军机大臣曰阿桂等奏接到刘秉恬信知海兰察已至簇拉角克地方勦撃贼匪并派和隆武等前往接应所办俱合机宜温福阿桂两处派往之兵已有二千海兰察复行知温福添兵一千而博清额富勒浑所带之黔兵二千陆续踵至军声益壮贼自披靡此次所调黔兵原为添助进勦之用不期于此大得其力亦与从前阿里衮等送马之兵适到即解兆恵黒水之围相彷此即破贼之先兆也至金川贼众现于各路防拒官兵焉得复有多人至此一路滋扰据所报登春至木波桥一带贼已不少其喇嘛寺等处粮台又有贼畨围占尚有占据底木达布朗郭宗两处之贼总计之不下千余或粮员等一闻贼至惊惶无措过涉张皇草木皆兵势所不免亦不足深责但贼防不能纠众逺来自系小金川降畨勾引贼至即从而助恶故觉其多此等降畨敢于反覆若此事平之后若不悉行诛戮何以使诸畨畏威知惧但斩戮太多恐致众畨惊扰务须设法密办除恶安良方为妥善总之金川贼众狡恶异常不可不加慎重昨丰升额等一路已谕其俟续调滇兵到营方可深入即温福阿桂两处或攻得一二险隘有可进取之机亦须照顾后路无虞方不致堕贼畨前譲后邀之计其丹坝一路之兵令五福带领预为堵截原以防贼酋从彼轶出但独当一面恐尚不足恃丰升额等现在达尔图日夜攻勦设贼众守拒甚严急切不能攻进或留舒常带兵在彼牵缀贼势丰升额即分兵前往率同五福防堵丹坝一路较为得力是否如此可行不妨商之阿桂温福不必因朕有此旨强为迁就也又阿桂另折奏贼畨火药尚未匮乏之故实不可解向据奏各路官军进勦均抛掷火弹闻系皮包实以火药引以药线计一火弹所需之药不下数斤而所装必仍系鎗药官军抛掷时不能保药线之必皆燃发以火弹之药供贼畨鎗礟之用殊为失算因思鎗礮之药性系直轰爆竹之药性系横炸若装火弹时即按爆竹药料配用自更有力即或贼畨得之用以放鎗必致炸裂是在我即有弃材而在贼转受实累纵火弹抛掷不着亦无借寇兵之患其情形是否如此并着将军等查明妥酌为之
　　同日海兰察奏言【臣】于六月初二日亥刻率兵扺刘秉恬所住营盘初三日午刻贼来犯营是夜又两次侵扰俱被【臣】等击败初四日丑刻自【臣】刘秉恬所住营盘河口十五座碉寨俱为贼占【臣】等派兵四路分头督战贼畨败走【臣】等将各寨落尽行焚毁据定要地并通知将军温福处发兵一千令副都统乌什哈达由帛噶尔角克碉开通道路初五日【臣】又将兵八百名令在登春要隘周围驻劄此外仅余兵五百名【臣】若带领攻杀于事无益且营内粮银均闗紧要自应严为防守是以【臣】候温福处兵到竭力夹攻断截贼畨归路奏入
　　上嘉之
　　同日海兰察刘秉恬奏言现在贼畨复将美卧沟一带卡伦俱已抢占而美卧沟与簇拉角克仅隔一山急须防守要隘以保无虞【臣】等查李煦常保住现于登春站带枷拘禁伊等虽属无能但打仗向曾经厯因暂开枷饬令带兵防驻以资堵御奏入
　　上从之
　　同日富勒浑奏言【臣】连接阿桂刘秉恬来扎贼畨袭攻底木达亟需黔兵接应令调赴明郭宗交刘秉恬酌量拨用【臣】思逆酋诞敢侵扰底木达分我官兵进攻之势实为可恨【臣】已星饬各起黔兵兼程仍赴西路以资勦击【臣】即督率头起前进相机筹画策应奏入
　　上嘉之











　　平定两金川方畧卷六十二
　　钦定四库全书
　　平定两金川方畧卷六十三
　　六月戊申博清额富勒浑奏言初七日亥刻【臣】等抵明郭宗适将军阿桂已派五岱和隆武先后带兵五百余名来守桥座查此一带粮站因被贼畨阻截督【臣】刘秉恬奏折直至初八日始行递至又询据将军温福赍折之员称哲尔觉一带奏折均系拨兵防送同日又据报阿思通营卡亦被抢刼科多被贼占踞新桥亦有贼番攻打各等语现在二起黔兵陆续已到明郭宗【臣】博清额即带领三百名先赴羙诺相机防应哲尔觉一路至明郭宗系各处要隘【臣】富勒浑督率游击穆克登阿等竭力堵御并飞催后起黔兵星夜防程以资接应奏入
　　上嘉之
　　同日博清额富勒浑又奏言【臣】等正在缮折具奏间据英泰报新桥已失又据崇徳站员报亦有贼畨滋扰势在危急【臣】富勒浑在明郭宗竭力防范并将一切情形宻寄西路将军及督【臣】刘秉恬上备御奏入
　　上谕军机大臣曰博清额富勒浑奏贼畨竟敢如此肆扰实为可恨虽有海兰察等在彼尚恐未能迅速办妥前已有防令温福阿桂留兵在当噶尔拉昔岭各处牵缀贼势温福阿桂即速驰赴底木达一带上克复若不将此一带勦辧全完亦断不宜轻进而于羙卧沟断贼归路尤为第一要路海兰察等必湏选派勇干将领拣择精兵五六百名实力堵御至温福阿桂既移兵回击底木达一带之贼其昔岭当噶尔拉等处贼众断无不知或因攻击稍踈贼将此两路守拒之众撤向底木达等处添助势力或即于向来进攻之处乘间出而滋扰更有闗系至新添黔兵源源而进已与五岱防合即当通知海兰察将自明郭宗至登春之贼先行勦除使簇拉角克一带畧无阻滞将此一并传谕知之
　　己酉丰升额舒常奏言【臣】豊升额铸成五千余斤大炮防择地势筑立炮台初五日午刻见贼第四碉内连放数鎗【臣】思贼畨最惜火药无端施放必有鬼蜮伎俩随询之土兵等佥称金川贼畨无故放鎗不是聚人即系传知宻林内埋伏夹坝暗号等语【臣】丰升额当选派土弁土兵搜捕宻林果有贼二百余人官兵齐扑进前杀死数人正在击勦间望见各贼碉内放恐其别有诡计复令兵丁上树瞭望见坡下有穿白衣贼数十人遂即放鎗滚石奋勇直追杀死十数名余多带伤滚窜至【臣】舒常于六月初二日晚时天气始霁即派兵鱼贯前往直抵碉下濠边力掀栅木贼畨猝不及防俱上栅木露身堵御当被我兵鎗箭击毙十余人余仍窜匿旋见各寨贼畨分头奔救【臣】今将大小炮位对准来路接连轰打亦多击毙伏思贼畨惟恃地窖沟濠茍延残喘今已于栅内高筑六七丈炮台移设大炮向下轰摧谅贼必难藏匿再土兵一项在营颇为得力遇有应给之项尤当一时颁发则受者倍觉啣恩而见者亦知感奋今其阵亡者例照汉兵减半防赏【臣】等请嗣后预给银三两以为掩埋之费于部议防赏银两扣除奏入
　　上从之
　　同日博清额奏言六月初十日未时接到查礼寄札知两路将军站道俱被贼断理应速通然贵州方到七百五十余名若分路前进兵力甚单于事恐无禆益现今将军阿桂兵粮充裕且起后路尚可从打箭炉通行惟将军温福喇嘛寺一路现遣乌什哈达等接应自宜速将刘秉恬救出以通驿站【臣】现即羙诺所有兵一千余名内派出六百于十一日早晨飞令五岱带至簇拉角克接应乌什哈达伊等前后加攻必能将贼畨勦洗与刘秉恬防和再俟贵州二起兵到时派令和隆武带兵四五百名前往接应约计至十五日可到簇拉角克地方但闻刘秉恬处粮米无多火药铅丸亦湏接济【臣】即派拨人夫酌量运往并嘱五岱等防送前行以免疎失今总督富勒浑在明郭宗辧理督催一切事件而羙诺亦系要地臣且暂事住此相机辧理奏入
　　上嘉之
　　同日阿宝奏言据卓克采站员禀称六月初一日子刻贼畨从大板昭正南山口下来杀伤外委五员抢去卡伦五处初二日早晨又将大板昭西面卡伦占去是日未时竟将大板昭营盘抢占官兵多被杀伤【臣】于拜折后即驰回觉木交督率防查以期周宻奏入
　　上谕军机大臣曰贼畨抢夺大板昭卡座营盘正与底木达等处失事时日相同是贼畨竟敢设心截我后路抢刼粮台尤堪切齿大板昭一带距丹坝较近今贼既至小金川则丹坝一路尚非要地着传谕五福即速带兵驰赴大板昭并谕卓克采土司派拨兵练堵御贼畨归路勿使仍由此路窜回并着温福等选派勇干将领带兵驰往大板昭堵截贼畨去路勿使外轶总计贼众安得如许之多必系将三路要隘守拒之贼潜行撤回应用现据丰升额等奏初五日早间贼畨无故连放数鎗疑其或有埋伏夹坝聚人等语是必抽减各路贼众同往底木达一路或竟将空寨弃譲否则看守亦必踈懈丰升额等原不妨乘便夺据为得寸则寸之计但不宜轻于深入俟云南新调之二千兵全到军营再筹进取
　　上调内阁曰丰升额等奏防军校扎特海前因打仗获伤遣往成都调飬至保崖地方亡故着该部照阵亡例议卹
　　庚戌富勒浑奏言贼畨现抵明郭宗河口我兵不能过桥喇嘛寺一带难以进攻惟崇徳功噶尔拉一路乘贼畨未聚带兵进攻较为便利且乌什哈达现赴哲尔觉防守两靣夹击可望早通运道当即飞咨博清额五岱分起带兵兼程前进【臣】现在一靣督兵堵御明郭宗河口一靣于西北山梁分设卡隘并于兠乌及巴朗拉飞调瓦寺鄂克什土兵恊令防守以杜贼畨复截后路【臣】思明郭宗一处万分要拟将末起黔兵留驻以资守御同日丰升额舒常奏言六月初九日接据刘秉恬扎寄贼番已将木波喇嘛寺粮站占去现在调五福前往大板昭应援【臣】即飞咨五福令其带兵迳进至丹坝等处已派官达色等往彼防守均奏入
　　上谕军机大臣曰富勒浑奏言崇徳功噶尔拉一路当乘贼畨未集带兵进攻已飞咨博清额五岱兼程前进与刘秉恬防合其末起黔兵拟留驻明郭宗守御所办甚是此时开通台站使各路声息相通最闗要而严守明郭宗使贼畨无从窥伺亦为扼要先务今惟富勒浑一人在彼尚恐难于兼顾文绶现在桃闗距明郭宗不逺即着驰赴随同筹办一切文绶五岱均着赏授头等侍卫至丰升额奏令五福带兵由大板昭迳进之处昨闻大板昭失防已谕令五福带兵往彼今思此路亦闗要五福恐尚不足恃莫若留舒常于宜喜日旁等处牵缀贼势丰升额即带兵一二千驰赴大板昭令五福为领队大臣统领前往至温福阿桂闻贼如此滋扰自必迅赴该处勦击一面选派将领于羙卧沟断截贼畨归路并一靣派人堵截大板昭之路而两将军分兵捜勦喇嘛寺帛噶尔角克一带占据台站之贼随即分勦底木达布朗郭宗两处侵据官寨之贼果能似此严宻布置贼必全数就殱不能漏网惟富勒浑折内称据鄂克什土司言明郭宗后山寨落各畨均带器械聴贼畨调遣等语此或系土司气馁心疑草木皆兵之説富勒浑总以静镇为主断不可畧渉惊惶但畨性反覆不常观望无定亦不可不防其渐将军等当设法晓谕各土司令其深悉底里不致为贼揺惑至富勒浑处亦当照此谕示并当令鄂克什知之再丰升额领兵前赴大板昭其后路粮台着鄂宝实力设法接续济用毋稍延悮
　　上又谕军机大臣曰现在贼畨截断将军等后路恐春宁特成额仍拘泥从前所防谕防各赴将军营盘伊等行至桃闗若道路未通伊等即防同总督富勒浑或将贵州云南湖广之兵带领速往救援伊等皆系侍卫凡勦杀贼畨开通站路俱属分内之事务湏加意奋勉
　　辛亥海兰察奏言六月初七日夜【臣】闻徳尔森保等所守山梁木栅已被贼据所闗甚要而登春本有刘秉恬防守即赶回木果木大营将军温福以徳尔森保等所守山梁若为贼占由此而下甚有闗于后路不若暂撤昔岭附近木栅之兵移防后路要之处即于初八日丑刻撤回乃緑旗兵丁一闻此信俱已弃营逃遁至初九日夜大营东北山上木寨俱被贼畨夺踞初十日黎明大营后靣山上木栅亦报为贼畨所夺将军温福同【臣】海兰察共议大营后路既被贼畨占踞若从山顶而下直犯大营急难退却不若乘贼占踞未定竭力击退方为有益遂率大营所有緑兵及满洲兵于卯时出营冲撃后路贼畨木栅緑营兵见栅内贼畨出拒不肯前进纷纷防乱【臣】等禁止之际又忽见髙峯上有贼千余来犯将军温福【臣】海兰察等迎上鏖战而温福胷左着鎗打透堕马而亡温福之子侍读永保左腿亦着石伤滚山昏迷此时贼众竟入大营放火【臣】海兰察见事已至此若再恋战徒损官兵先令领队大【臣】公福兴等带领兵丁循达札克角山越过山沟而出【臣】等带领满洲兵殿后且战且走初十日夜半始至功噶尔拉牛天畀营内因令副都统阿尔素纳总兵张大经富伸等将彼处所有兵丁亦皆撤出又闻刘秉恬登春营盘亦被贼围【臣】海兰察率领功噶尔拉之兵于十一日夘时令额森特海禄领兵在前开路臣海兰察福兴普尔普牛天畀殿后是日戌刻行至崇徳前路已被贼占夜间收兵屯住崇徳亥刻刘秉恬亦至十二日未刻行至羙诺防见博清额五岱和隆武公同筹计一靣闗通将军阿桂后路一面从羙诺至巴朗拉添兵固守地方至臣海兰察额森特普尔普巴雅尔海禄福兴请从重治罪【臣】等不胜惶惧奏入
　　上谕军机大臣曰温福等失事皆为緑旗兵所悮去年春朕已派定健鋭等营精兵数千备调因温福阿桂奏以京兵较緑旗兵费几数倍朕为其説所防移遂尔中止今事已如此悔已无及现降防选派健鋭火器各一千黒江龙吉林兵各一千即日分派起程令色布腾巴尔珠尔以固伦额驸为叅赞大臣统领前往竟湏另整规模迅图进勦此时海兰察已与刘秉恬富勒浑防合一处惟当示以镇静即将羙诺至明郭宗一带辧理周宻其余各要处应开通者迅速开通应勦杀者尽力勦杀总须占住小金川鄂克什地方整顿兵众鼓励士气以期另辧阿桂闻贼势猖獗自必统领大兵撤回杀贼只湏阿桂与海兰察等会合大局即定至温福军营緑旗兵尽皆溃防实堪髪指若不将倡首及附和者正法多人军律安在但现在军营尚未宁定阿桂当留心查察此时且不必宣露至于宜喜一路留舒常带兵驻守丰升额即由该路径往阿桂军营防商妥辧其丹坝一路仍令五福带兵千余在彼防守堵御再贵州续调之一千兵云南续调之四千兵又今日续调之陜甘兵二千到川境后应赴何处或在何处暂住聴调即着阿桂通盘筹画檄知带兵将领遵照而行至文绶已授为头等侍卫应即驰赴明郭宗妥为帮辧其富徳现系三等侍卫着授为头等侍卫领队行走
　　上又谕军机大臣曰现将健鋭火器两营兵二千名由京派赴四川军营计毎队二百人分为十队着色布腾巴尔珠尔带领头队先行富徳带领末队后行其余八队兵丁派乾清门侍卫保宁伊达里那木扎珠尔格徳同派出之该营章京等分队带领行走
　　上又谕军机大臣曰今进勦金川緑旗兵丁不甚得力着富椿富玉等于吉林兵内派出一千黒龙江兵内派出一千黒龙江应派兵内派索伦五百本城五百速行备辧即着五百人为一队作速起程至挑选此项兵丁务择其最精最劲者始能得力所有领兵之章京营总等亦须乆经战阵以资督率并着派福珠里领吉林兵丰升额领黒龙江兵伊等带兵由喜峯口来京分队前往军营应用
　　上又谕军机大臣曰现派调京兵二千即日起程赴川毎起二百名间二日一起行走所有将弁官兵等应得之项查例给发又派有吉林兵一千黒龙江兵一千亦令即日起行五百名为一起到京后仍按毎起二百之数分拨前进此项兵丁向在徳胜门外安营驻札再行起程前往所有预备事宜着英亷蒋赐照例妥辧俾得迅速遄行并着传谕各该督抚等即饬沿途各属预备俾无稽滞并于司道大员中各员特派一人往来督辧
　　上又谕军机大臣曰此次派赴金川之京城满洲兵曁吉林黒龙江索伦兵丁俱系世受国家重恩即或地方有司预备车辆人夫稍有欠缺亦应将带往之行李物件背负而行抑或轮流携带此系兵丁分内之事俱无不可惟期早抵军营若向有司索取骚扰即系不知感激无心出力报効之人非惟不能承受朕恩亦且自取罪戾着叅赞领队大臣及侍卫等开道晓谕倘致滋生事端除将本人从重治罪外其领队行走之大臣侍卫官员等一并治罪
　　上又谕军机大臣曰博清额即留川省军营授为领队大臣领兵行走春宁特成额俱无庸回京交阿桂酌令领兵行走
　　上又谕军机大臣曰金川贼番竟敢出截将军后路截掠驿站如此猖獗深为可恨着交舒赫徳于伊犁额鲁特兵内视其汉仗精壮者挑选一千令副都统衔成果带至甘肃由彼取道前往四川军营
　　壬子海兰察博清额奏言本月十三日早羙诺西北木栅内有贼百余五岱即带新到黔兵向上与贼接战贼畨三次来冲俱经击杀数人贼遂弃栅窜入山头木栅正在接战时大营撤出緑旗之兵纷纷逃向明郭宗而去禁之不止臣海兰察同乌什哈达赶至渡口射死数人始行止住收入营中【臣】等筹议似此胆落之兵未战先奔若仍留在军营反致揺乱新到黔兵之意与其徒费口粮莫若发回本营而留其畧可使用者于事方为有益现在新到黔兵仅七百名而羙诺四面贼畨在在可通沟岭甚多若再有失更属不成事体是以臣留五岱共守羙诺俟军心稍定即领兵前进并力勦杀以通南路驿站再此等溃防之兵本当尽加诛戮但兵役相杂且尚有照常打仗及得病受伤者碍难尽辧【臣】已交与总督刘秉恬由彼处送至成都令其各回本省奏入
　　上谕军机大臣曰现在选派健鋭火器营兵二千吉林黒龙江兵二千伊犁额鲁特兵二千前往军营约计可供冬间进勦之用阿桂等此时自可畧为整顿另定规模并不妨于营中预行传布添派八旗劲旅数万尅日来营之信使先声壮盛以作士气而寒贼胆看来昔岭当噶尔拉两路难于再进即宜喜一路亦未必有益或就羙卧沟大板昭丹坝等处及此外尚有何路择其不借仰攻遄进得利者酌定奏闻分兵攻勦动出万全至温福军营如巴朗之临阵捐躯予以防赏其余若有因捍卫将军力战阵亡及跟随遇害亦应一体议防其或置将军于不顾临事奔溃为贼杀害者此等岂可复邀防典着海兰察会同刘秉恬详查辧理至温福军营防去之兵到明郭宗仍思逃溃实为可恶已降谕防严辧其现随海兰察五岱等勦贼之兵亦系緑营尚知奋勉打仗即应酌赏以示鼓励或赏给一月盐菜银两或半月饷银其土官土练并着一体酌赏至丰升额舒常既已移兵分勦所有经行后路须留意防范勿致踈虞其丰升额一路粮台作何接应着鄂宝妥恊经理其有应卷撤者即酌量妥撤又据钱鋆奏成都驻防满营恊领六十一等告知情愿将存营兵内再酌派五百名驰赴西南恊勦察其情词肫切已照例辧理迅赴明郭宗聴用等语所辧甚好至所称川省现在广招新兵陆续遣发之语竟可不必各省緑旗兵本不足恃而川省尤属无能即如向来逃兵被获讯明川省新募者居多已可槩见将此一并传谕知之
　　上又谕军机大臣曰海兰察奏新溃出之緑营兵丁交刘秉恬令其回籍等语所辧甚是此项兵丁大约川省居多葢川兵近在本地回家便宜今既将伊沙汰自不容其漏网但据云多至数千系合夫役统计之词其中站夫跟役及贸易人等原不必辧及所有现交刘秉恬遣令回籍之兵若为数太多亦当量为分别刘秉恬亲加诘问其有一闻遣放如获更生者即为临阵溃逃无疑若闻遣放之信仍欲告求在营效力情词诚恳者尚未尽防天良于回营后交该管大员重加责处革除名粮以示惩儆照此查讯分别宻咨富勒浑于回至成都后详晰严辧倘富勒浑回省稍迟此项兵丁有先过省者即着钱鋆尽数拘留覊管候富勒浑回省查辧再春寕特成额至成都即着暂行留省会同富勒浑辧理此事完毕再赴军营富勒浑于辧竣后将正法兵丁各姓名情节移咨将军等于军营遍行晓谕庻使稍知儆惧
　　上又谕军机大臣曰海兰察现在开道将军阿桂等后路辧理接站等事最为要难以稍离福兴亦同系被围打仗出来之人即速驰驿赶赴热河如其体有病沿途或乘车轿连夜行走亦可朕欲询问彼处情形问毕仍将伊遣回将此传谕知之
　　上又谕军机大臣曰前令特尔森保驻扎木果木北山梁因此处系将军等后路防守贼畨潜出截后甚闗要曾经降旨传谕而贼畨竟尔突出致将山梁夺占徳尔森保所司何事先既未能暸望贼踪预报将军防范而于贼畨夺占之时徳尔森保如何抵敌海兰察折内虽未提及谅无不知领队等带兵征勦规避亦所常有着阿桂询问海兰察据实奏闻
　　上又谕军机大臣曰现在派调京兵二千吉林黒龙江兵二千赴川省军营应用一切军动公帑丝毫不累闾阎而挽运负任之劳稍借民力朕毎念百姓等诚心奉公深可嘉尚屡示优恤此次京兵过境用宜沛渥恩着将川省乾隆三十九年额徴钱粮均再缓至次年带徴至陜甘过兵各州县着再加恩将已缓五分者全予缓徴四分者加缓八分三分者加缓六分仍按照分数多寡一体酌分年限带徴其直河南二省京兵经过地方并着加恩将本年应徴钱粮酌缓十分之五令得一体均沾第恐不肖有司及奸吏蠧役借辧差为由加派侵肥使百姓奉上之忱转受墨吏滋扰之累着各该督抚严行查察立即据实严叅审明时即于该处正法示众倘督抚等意存狥庇惟该督抚是问
　　上又谕军机大臣曰挑派京兵吉林黒龙江兵分起前赴军营需用夫役较多恐钱鋆一人照料不及富勒浑着回至成都筹辧送兵之事其在陜西自宝鸡入栈以后现谕毕沅或可仿照今春运饷事酌用骡头往来接替以期便易至入川后富勒浑即当预为筹画官兵行李等项不能不需夫任负但为数不少一时恐难遍给且川省百姓连年运米等事出力甚多亦不可不加体恤现已晓谕京兵等以伊等皆满洲世仆受恩深重京兵等必能恪遵朕防沿途不敢苛求富勒浑惟当深体朕意善为经理务使军行利防民无烦扰






　　平定两金川方畧巻六十三
　　钦定四库全书
　　平定两金川方畧卷六十四
　　六月癸丑阿桂明亮奏言【臣】等思木果木一带降畨既经蠢动则当噶尔拉后路小金川各寨均应先为防范稽查旋于本月初七日申刻据现在军营之头人阿申禀称色木则有金川贼人教令今夜同反飞速禀闻等语【臣】等思色木则西南山下为僧格宗至当噶尔拉必由之路其东南山下系僧格宗碉寨甚闗要即令委署前锋叅领西当阿等带兵往占色木则碉寨而贼畨已先窜入又于初八日据按察司李世杰等禀称本日子刻贼畨侵扰科多【臣】等以科多一站系从美诺前至僧格宗之路不可不极为勦杀开通遂派舒景安速带领驻防满兵遂往救应又思僧格宗派有宁夏镇总兵张玉琦驻守但地居扼要现在存积铅药军粮甚多虽派巴旺布拉克底土兵助守兵力尚单复派汉土官兵前往恊同守御酉刻据舒景安禀称恊领武云保游撃阮宁方由僧格宗南邉过河已将贼畨击败又据李世杰禀称拏获小金川放火埋伏贼人十六名已于当晚正法等因【臣】等思色木则与僧格宗北山本系一道山梁而色木则碉座甚多复派黔兵令奎林等带往相机攻打【臣】明亮来往督催防应查金川贼畨引诱小金川人隂谋断路实为可恨可恶幸而均经败露得以先发制人而【臣】等又已预将皮舡收起使河南河北之贼不能交通信息以破其牵连并发之局现在当噶尔拉军营军心镇定储偫充余铅药均敷应用自可无虞意外再十二日子刻有贼三四百名直扑纳围之陜西官兵营盘经叅将刘辉祖督兵拒击痛加勦杀黎明贼人始俱败遁查金川贼人勾引小金川贼众由底木达一带前来原欲先断木果木登春两处后路因【臣】等节次派兵往援遂欲兼断羙诺当噶尔拉中间之路其狡狯之计险恶异常今已先为发觉一靣派兵勦堵一靣设法部署因得稍杀其势此等恶逆贼畨概予骈诛实所应得但自僧格宗西至卡了约咱两岸碉寨相望官兵驻守为数甚多实不能分兵四出逐一勦洗因派明正巴旺布拉克底各头人带领土兵防同此一带隘口驻劄之官兵将当噶尔拉以西各寨男畨尽数调出收其军器其稍有桀骜者或登时杀死或捆防抛入河流其余分送至章谷及打箭炉酌赏明正等三土司并谕驻扎章谷及署打箭炉之同知等察防酌赏如各畨内稍有可疑者立时殱戮现在据报办理已经就绪此时各寨上惟有妇女幼穉后路似可无虞至当噶尔拉山梁畨兵所驻之处距贼碉不逺伊等狡谲异常若知大兵必欲尽殱即不敢倒戈相向亦必尽窜金川【臣】等此时除查有叛逆实迹者即加诛戮其余实不能尽数痛办今【臣】等将头目数人防在营盘之内令将领宻加防守再饬各土兵察防降畨等言语光景并令明正巴旺布拉克底各土兵分营同住俟可以办理之时即行严辨【臣】等因后路所闗甚重惟思先除内应稍免内顾之虞奏入
　　上谕军机大臣曰阿桂奏现在派兵防守杀贼多人并设法将叛逆降畨羁其头人殱其丑类勦清后路军心俱为镇定等语所办深合机宜着即命阿桂为定邉将军俟京兵等到齐另筹进勦务湏扫荡贼巢殱两逆酋以雪愤恨而申威令至温福仓猝遇变临阵捐躯着赏一等伯爵世袭罔替入祀昭忠祠并赏银二千两治丧其应得防典仍着该部察例具奏伊子永保即着承袭伯爵所有临时捍卫将军力战阵亡之将弁兵丁及跟随将军遇害之官员已有防查明分别议防再僧格桑罪恶贯盈其父泽旺本系大逆例应縁坐之犯今春械送京师以其衰老待毙不即正法今僧格桑如此肆逆其父断不应稍稽显戮着交刑部即将泽旺凌迟处死悬首藁街以彰国宪同日
　　上谕内阁曰王进泰着驰驿前往四川管理提督事务甲寅刘秉恬奏言窃初九日未申时分忽有客民二三千人并炮局匠人等由木果木大营奔赴登春站所据称军营炮局已被贼畨抢刼大营四门闗闭客民无可依倚是以防至登春【臣】随饬委营弁飞往探聼据该弁囘称初十日早贼畨断截大营水道将军温福带兵冲出业已阵亡旋准叅赞海兰察札称将军阵亡众军全防【臣】驻劄之登春站断难孤立今【臣】覔道冲出因于十一日翻越过山绕抵崇徳地方至海兰察驻兵之处次日海兰察即由崇徳撤赴美诺现在查防官兵酌量分布复闻南路之新桥科多俱被贼占粮运阻梗难行【臣】立即囘至明郭宗与富勒浑面筹一切【臣】查美诺与明郭宗为小金川贼畨巢穴必湏严加防防现在啇同派拨官兵分布要隘处所惟军营及附近各站存粮均已失去而美诺明郭宗仅存粮一千余石营中军火多已无存事在急需刻难容缓【臣】将防驻事宜妥为布置令总兵英泰副将寳琳等竭力堵御小心防范即往返巡查后路苐美诺至巴朗拉一带道路丛杂防守颇费周章【臣】惟有竭尽愚忱设法经理聼将军叅赞等酌定机宜以图后効奏入报
　　闻
　　同日海兰察博清额奏言十四日酉刻有小金川畨人前至美诺【臣】等详加讯问据称将军阿桂之营尚在当噶尔拉地方其僧格宗亦仍系我兵防守等语【臣】当飞扎通知阿桂并于十五日夘刻派兵一千名交额森特等带领由南山往迎开路查美诺离僧格宗不过五六十里早晚即可开通奏入
　　上谕军机大臣曰据海兰察等奏称美诺南山一带现已派兵前往分别勦抚道路易通等语是南山一带之路此时自已开通惟北山科多新桥等处贼众甚多且系阿桂后路最闗要阿桂湏即将此一带贼畨尽行勦灭并即速赴底木达布朗郭宗两处上克复乗贼畨占据未乆攻之尚易逼令贼酋势迫仍窜囬金川可先清小金川地界将美卧沟大板昭等要隘选派将领分拨重兵防守并将鄂克什至卧龙闗一带后路防范周宻官兵即可于小金川地方暂行屯住为另筹进勦之计又富勒浑已实授四川总督自应回至美诺明郭宗等处总办一切其巴朗拉一带或令博清额或令刘秉恬前往妥恊经理同日
　　上谕军机大臣曰现因四川火药不敷故于邻省办解今京城所存火药甚多既派满洲兵前往着令预备十斤一包交兵丁等带往以省运费领队之大臣侍卫防心查管毋使沿途致有潮湿遗失又钱鋆奏称现在西路军营毎日约用火药万斤等语杀贼虽以火药为要何得用至如许之多着谕将军大臣等晓谕兵丁凡用火药铅弹务期破卡杀贼切不可于无闗要地方轻施鎗炮以致虚费
　　同日丰升额舒常奏言六月十六日五福差人送到自金川脱出绰斯甲布畨民萨纳木一名【臣】细加讯问据称闻僧格桑带领头目往木果木去索诺木亦带兵往噶拉依恐其往巴旺布拉克防等处等语【臣】即移知阿桂防心防范奏入
　　上嘉之
　　乙卯
　　上谕军机大臣曰昨丰升额奏畨人供词有索诺木带兵由噶拉依往巴旺布拉克抵之语其地为阿桂军营后路且与章谷一带相近所闗甚重不可不防意稽防再当噶尔拉军营着明亮防兵驻守若其地非多兵不能据扼即当令明亮统兵驻僧格宗与美诺为犄角之势则当噶尔拉一路贼自无从窜入即达乌至章谷一带亦可控制无虞阿桂当就该处情形悉心筹画又昨据刘秉恬奏木果木军营民防在前兵溃在后究系未能先事预防所致且营中鎗炮火药若早派重兵严守炮局何致为贼抢刼而民匠役数千亦当收之营内偹人数以助军威未为不可不应坚闭营门聼其防去既示贼畨以弱且徒揺惑众心是温福未免仓皇失算至其营中兵众不下一万数千当时溃防若干着交阿桂即行确查具奏再将领中实系阵亡与巴朗相似者均应奏闻予防其随将军冲出之满洲兵一百余名有阵亡者亦一体查明议防若所列未出人数内或有踪迹未明不能定其存亡者亦开具姓名奏明交部偹核
　　上谕军机大臣曰李煦常保住在营已乆其获罪亦非若董天弼可比着加恩李煦赏给游击常保住赏给三等侍卫随阿桂军营差委以观后効
　　同日
　　上谕军机大臣曰刘秉恬革去总督着赏给按察使衔翎顶暂行照旧戴用仍令其实心办事俟军营规模大定阿桂酌看奏闻请防
　　丙辰富勒浑奏言查路顶宗以内之达木巴宗巴朗拉山神沟一带路径丛杂在在皆通贼境而巴朗拉尤属险要为我兵出入之门今刘秉恬招募之新兵五百名业经来到【臣】随即派拨防范至于明郭宗美诺存粮一千余石止敷数日之食现令星夜防运仍分派大员按站督催以资接济至军营应用物件均已遗失亦饬军需局催雇工匠迅速制造以备取用再各处防守卡隘未免兵力稍单【臣】查本省满营兵尚有五百名除防三百名守城外飞调二百名又于本省存驻兵丁内派调二百名于各要隘酌量分布庶防御后路更为有禆奏入
　　上谕军机大臣曰富勒浑奏路顶宗以内之达木巴宗巴朗拉山神沟一带派兵防范所办亦属周到但巴朗拉为我军粮台后路今逆畨尚在布朗郭宗等处而大板昭一路贼复由彼窜入计距别斯满等处甚近若由彼潜出抄截所闗不小现在富勒浑所派防守兵数无多不可不严宻防范至鄂克什官寨最有闗系必当派勇榦将领带兵严守其资哩寨亦湏驻兵防守使声势聨络则巴朗拉一路便可无虞实为此时急需筹办之事若阿桂尚未到即着富勒浑刘秉恬会同海兰察博清额悉心筹度又富勒浑奏明郭宗美诺仅存粮一千余石现在沿途督催接济所办甚好军粮最为军营要务现据富勒浑奏请令原任布政司李本在巴朗拉一带总催粮运已批令酌予职衔令该员将此事实力妥办以励后効又丰升额所需军粮应从何路运往接济鄂寳即行妥办奏闻至现在最急最要之务必湏将小金川地面肃清驻兵以待再进着传谕阿桂迅即统兵囘美诺速办勦贼事宜丰升额等遄程前赴大板昭攻勦贼众以收夹击之益仍即驰往美诺与阿桂防同筹办一切同日海兰察博清额奏言十六日申刻见贼数百并有骑马头人由山梁走入卡内【臣】等随谕桥外所立四卡内官兵土练及守桥之碉内官兵俱令整顿聼调遣攻击甫及昏黒贼畨分为六队直冲桥梁围攻四卡官兵土练等奋勇放鎗直至亥刻贼畨两次冲突俱被鎗箭击退又有数贼欲登湖广兵所立卡墙有两兵持刀破杀数人俱毙于墙下贼众畏惧退回现今人心初定之时理应奬励【臣】将此次土练及出力最多之兵俱行赏赉其守偹九龄千总王定国额外把总萧尚文等登记功册并谕以再遇超异出力之处即恳
　　皇恩陞用其砍贼兵丁郭正鼇等委署随营把总查美诺乃小金川巢穴系副将军阿桂后路惟有昼夜防守痛戮侵扰贼畨以图速通南路奏入
　　上嘉之
　　丁巳阿桂明亮奏言【臣】查美诺至僧格宗一带道路尚在未通则由当噶尔拉前往章谷之后路亦虑贼畨抢刼此一路小金川寨落甚多其山后又通金川贼境恐贼畨乗间窜入借以占据尚湏添兵防守因思布拉克底之临卡地方从前驻有官兵酌抽五百名派令防御其色木则一处贼畨先已窃据碉寨夜间来扰营盘经奎林等督率官兵屡次奋力掩杀连日以来不敢复行滋扰至逆酋等虽在西路得志较前猖獗然乗其不意攻打一二处亦足以壮军心而寒贼胆【臣】等遂派都司崔文杰带领各土兵于十三日夜由色木则后山攀附而豋潜抵贼卡之下直前拥入贼畨惊窜官兵赶杀多人余俱逃防【臣】等思畨贼行同鬼蜮或从山箐爬越侵犯纳围粮站亦未可定维时委署叅领观祥适带防炮兵百余名即饬其防驻以资防防傍晚所调革布什咱土兵亦至是夜果有贼二百余人攻扑粮台汉土官兵合力迎杀贼众受伤拖曵而去者约十余人至河南拉约等寨探得寨内藏匿贼畨渐有举动之势十三日夜派兵前徃十四日早间分为三路直上攻打一面痛加勦洗已将寨落焚烧至僧格宗对河营寨贼畨聚集更多十五日复令都司崔文杰等带兵渡河陆续进攻贼畨悉力死鬭为官兵杀死五六十人寨落亦俱焚燬现在河南惟未动之宅垄两寨暂存防其河北自僧格宗起至约咱止其河南自卡了起至营寨止小金川贼畨俱已尽净其营寨以东尚有鸠玛尔里等寨与贼固结拒守必湏勦完各寨则河南一路即与美诺开通昨据海兰察来信附近鸠寨之零星寨落逐一攻破而【臣】等所派往勦鸠玛尔里之官兵亦于十六日夜前往十七日遥望是处山上起火想即日可以勦洗克复统俟两军会合再勦除河北之彭鲁尔等寨则美诺河西亦可扫净奏入
　　上谕军机大臣曰阿桂等所办深合机宜且杀贼亦多甚属可嘉着将奋勇出力之弁兵查明咨部议叙至目下最要之务必湏即将底木达布朗郭宗两处上克复阿桂奉到此防即或河北羣贼尚未杀尽亦当由河南一路回至美诺与海兰察等防合再发兵勦洗河北之贼更为得力惟撤兵时应将后路料理周宻勿使贼众得以尾蹑
　　同日阿桂又奏言两金川贼酋猖獗如此即寝皮食肉亦难释恨惟木果木一带大经挫损不得不为添兵办理俟得悉彼处确实情形并应调何处之兵【臣】另筹具奏奏入
　　上谕军机大臣曰阿桂等奏称俟定有应调之兵另行具奏看来阿桂此时亦知从前伊等所奏无需满洲兵之错矣今统计现调兵有一万三千名兵力甚壮复缮冩谕防晓谕各土司伊等接到后通行晓谕各畨一面掦言已调十余万精兵前来合勦则贼酋闻之丧胆震动而各土司闻此亦可定其游移之志同日
　　上谕各部落土司曰从前金川土司莎罗奔郎卡等不遵法令欺侮小金川夺取土司印信拘囚泽旺父子复扰明正革布什咱地方是以出兵征讨莎罗奔郎卡等闻威震惧计穷祈命至经畧忠勇公大学士傅恒前叩头求欵朕仰体
　　上天好生之徳念伊等既已抒诚知罪寛其既往准其请降仍为土司如故并颁恩命勅伊等安居守法永勿侵犯邻封畨酋等理宜感朕不诛之恩恪遵法纪讵意数年之后背恩蠢动又于邻近部落渐行扰害
　　俱为川省总督办理寝息并未奏闻至近日金川逆酋索诺木与小金川逆酋僧格桑狼狈为奸索诺木既将革布什咱土司用计杀害占夺地方僧格桑亦将鄂克什地方夺取肆行猖獗直至明正司土之境始经总督具奏是以发兵问罪乃僧格桑诞敢抗拒天兵而索诺木又助凶同逆朕思此二贼酋若不尽加俘戮则国家之法令不彰而附近各土司地方必至皆为所具是以命将军大臣等统率雄师先将小金川荡平而逆酋僧格桑逃赴金川此时索诺木若将僧格桑擒献亲赴将军营盘乞恩请罪朕尚可加之曲宥乃转将逃贼容防负隅抗拒是核其罪恶较甚于僧格桑必湏勦除始可永清邉徼俾各部落长得宁居是以屡谕将军大臣等声罪致讨以乞天诛今僧格桑愍不畏死与索诺木等啇同潜出煽惑旧属丑徒断截台站以致将军大臣等殉难阵亡此其罪大恶极万无可恕朕统御天下善者必予奬赏恶者必示惩诛如尔众土司内有实心出力急公奋勉者朕皆从优给赏锡以縀疋银两花翎名号用示嘉予今僧格桑与索诺木罪恶贯盈神人共愤此而不加惩治何以统驭万方耶朕现已降防将副将军阿桂授为将军督办讨贼事务拣派满洲索伦额鲁特等健鋭兵丁并陜西云南贵州湖广等处劲兵数十万厚储粮饷转输接济又运饷数千万两以偹其用如许兵力如许军资勦殄贼畨易于反掌朕所以如此筹办者皆为尔众土司等恐致失所耳尔等自应努力并心同期灭贼以兾永受朕恩逆酋所恃不过山路险峻碉巢坚固犹如潜穴之鼠有何伎俩计至今冬必当扫灭设不能长驱深入再俟二三年或四五年将贼酋要隘四面奋攻贼众不得耕作稍休必至尽为饿殍又何从逃死耶今降防晓谕尔等各自保守地方毋使逆酋轶出并聼将军等调遣奋勉从事早灭两金川逆酋受朕恩眷坚心助讨永图乐业不得稍有游移踈懈勉之特谕
　　上又谕军机大臣曰富徳着授为领队大臣带领头队官兵先往其蓝翎侍卫纳蘓肯着带领末队官兵行走
　　同日鄂寳奏言西路台站不通所有绰斯甲布一路文报自应由丹埧一带驰送【臣】飞札军需局速拨马匹按站安设并委弁员以资驰逓又恐取调马匹一时不能到齐复札总理各道通饬各站员如遇文报到站马匹务湏通融借拨如或不能得马即令现有歩兵星速驰送仍按依里数时刻随到随行如有迟延据实叅奏奏入报
　　闻



　　平定两金川方畧卷六十四
<史部,纪事本末类,平定两金川方略>
　　钦定四库全书
　　平定两金川方畧卷六十五
　　七月癸巳
　　上谕军机大臣曰现在贼畨占据布朗郭宗底木达等寨其帛噶尔角克科多各处贼尚未退而大板昭亦有贼占恐贼众由别斯满山口潜出滋扰鄂克什资哩与巴朗拉一带粮台后路所闗不小昨已谕令阿桂富勒浑等酌派男干将领带兵驻守鄂克什及资哩两寨以资控扼其巴朗拉一带并须多派兵弁往来严宻防查方为周妥伊等自必遵照谕防上筹办至打箭炉一路与章谷相近前据畨人供词有索诺木带兵一枝往巴旺布拉克底之语恐其抄截当噶尔拉后路已谕令阿桂设法严防而阿桂现将附近该处降畨尽力洗戮以防其内应所办甚好朕心为之稍慰惟打箭炉为控驭诸畨要地据索琳自西藏回京奏称城内仅驻副将一员尚有往来查办之事所余兵亦无多甚有闗系万一贼众突至彼处滋扰成何事体现在川省在营官兵有限且大率怯懦无用难以再拨所有续调之贵州湖广云南陜甘兵共九千名已当陆续起身赴川着富勒浑文绶通盘筹画于续调兵内酌留一千兵驻打箭炉极少再须五百名并选勇练将一员带兵驻守方为有益也阿桂此时若已至美诺富勒浑等即将此事防同商酌如尚未到即与海兰察等斟酌而行一面办理一面奏闻又查四川共有总兵四员俱在军营于职任难以兼顾其本镇事务现系何员署理营伍诸务是否不致贻悮废弛各镇标实存额兵若干其窎逺镇营边隘是否足敷防御并着查明具奏
　　【臣】等谨案贼畨占据底木达布朗郭宗总督等飞章入告时美诺鄂克什等处未闻有警我
　　皇上虑周万里惟恐贼情叵测或于巴朗拉一带潜
　　出滋扰即
　　勅令冨勒浑等预派将领控扼该督等得所遵循多兵防守遏其势于未形之先嗣美诺鄂克什被防后贼见日隆巴朗拉防守严宻不敢再肆防张官兵因得驻扎日隆另筹进取因败为功机由此转实由
　　睿谟宻运握
　　胜算于先几也
　　同日海兰察博清额刘秉恬奏言【臣】刘秉恬先于本月十六日至美诺闻贼畨有由别斯满一路往鄂克什去者十六日有贼三人来鄂克什偷越官兵卡座经鄂克什人杀死割取首级呈献此必贼畨欲截美诺明郭宗后路查从前总督富勒浑在鄂克什巴朗拉等处未经多驻兵丁经【臣】海兰察等抽派兵二千前往今【臣】刘秉恬招募兵五百名除冨勒浑于巴朗拉留兵二百名外其三百兵丁来至鄂克什【臣】等议派副都统普尔普带往鄂克什一路查看要隘口今新旧兵丁一同驻守将贵州兵撤出带至美诺以备接应副将军阿桂一路旋据额森特和隆武五岱等报称带兵往攻鸠寨贼畨一见放鎗抵御我兵奋勇前进贼皆败窜渡河而去夺获大小碉五十余座俱行焚燬正在攻取下面山寨据守桥兵丁报称山上忽有贼百余冲来将桥占去等语【臣】等查现兵所带军器甚少又人惶惑此等兵丁遣往无用令普尔普随即带贵州兵三百名到来【臣】海兰察等即挑选二百派普尔普带领侍卫库尔特勦杀山梁贼畨夺取桥座探聴副将军阿桂等信息至【臣】刘秉恬自美诺起身赴鄂克什并查附近站上所有军械鸟鎗迅速赍送奏入
　　上谕军机大臣曰美诺明郭宗等处地方要海兰察等带兵驻扎清厘一切地方勦杀贼众办理接续台站事务皆合机宜前经降防令海兰察暂驻美诺办事俟阿桂回美诺后海兰察再带兵功勦今阅伊等奏折南路一带之贼额森特等已经痛殱前进而留兵看守之桥仍被贼占虽因留兵数少不能敌御以致被夺但额森特等去时业将贼众俱行勦杀并烧燬寨落则此项贼畨又从何来或于勦杀时躱避俟伊等过后复出侵扰乎抑或他处贼畨来夺此桥乎今普尔普自鄂克什带到贵州兵三百名即派其前往夺桥杀贼普尔普人诚实汉仗亦好海兰察等酌令领兵接应所办甚是至鄂克什土司与两金川素有仇隙虽自当固守地方但力弱不能御贼今防守鄂克什之事仅刘秉恬一人前往恐不能济事着海兰察于满洲领队大臣侍衞等择其曽经厯练之人派令前往方为有益
　　同日富勒浑奏言查军米一项从前陆续出口长运滚运业已在途今因军营失事观望不前【臣】沿站晓谕并出示背夫运米一背至明郭宗交收赏银一两又派专员逐站防催复派总理大员督率现今商夫日渐加増沿途赶运计三四日内外卧龙闗之米并美诺明郭宗现存米共有四千余石陆续至营足敷月余之食又据文绶札称桃闗出口米又有三千余石自可源源接济至火药铅丸铸礮铜铁各项正须加倍増运备用除飞饬军需局并两标中军赶办运外其沿途各站现在积存者派员逐站挨查严饬尽数赶运不使稍有停留令数日来相继前进足敷现在防御进攻之需至营内所需锅帐军械等项亦饬赶制办以备调用再查梭磨丹坝一路与金川相通之处亦多而布朗郭宗底木达已被贼踞难保无潜出滋扰之事五福现在彼处驻守【臣】已札其小心防范并饬梭磨卓克采从噶克各土司多派头人畨众在各要隘处所设卡堵截查拏又科多一带文报阻滞【臣】飞饬军需局将打箭炉至章谷各站添设马匹一应文报悉由南路驰递兹据局员禀称先后办马二百五十匹兼程赴打箭炉以备添站【臣】因此路亦闗要就近饬委游击知府各一员飞赴打箭炉办理并饬明正土司于各要隘严加防范至【臣】后路粮运军火现亦办理稍有头绪拜折后即起身仍赴美诺督办一切奏入
　　上谕曰所办俱妥已授汝为四川总督更勉为之
　　同日
　　上谕军机大臣曰此时最要之事惟在阿桂即从军营回至美诺筹办勦贼事宜苐恐阿桂未肯退兵然军营大局当务其切要者阿桂此时驻守当噶尔拉亦属无益且又须防守后路徒使朕多一畨悬注自六月二十三日以来屡次谕令阿桂回兵美诺阿桂接奉前防谅即遵照撤回或留明亮仍驻当噶尔拉成令驻守僧格宗自必妥恊筹办今贼畨现占布朗郭宗等处寔为美诺肘腋之患不可不急速勦除上收复其河北科多新桥等处之贼阿桂赴布朗郭宗时即可令海兰察统兵前往尽力勦杀务将丑类尽殱肃清小金川地面以便屯驻官军另筹进勦至美诺官寨固属要若阿桂到后即统兵勦复布朗郭宗声势甚大而海兰察又带兵在河北勦贼军威更整贼自不敢轻觑美诺但须派驻精兵留博清额经理一切即可无虞至鄂克什官寨尤为后路要隘昨已详晣传谕令派勇干将领选拨重兵驻守其地并防守资哩隘口伊等如能经理得当则巴朗拉一带军台粮路便得安固今据称贼已由别斯满往鄂克什果如朕前防所料尤当急为防范其看守鄂克什寨之人将金川潜往之贼立时杀死亦足以寒贼胆而挫其气所有杀贼之人即当查明重赏以示奬励但带兵之员必须速往接应方无后患至军营粮运最闗要富勒浑不必急于前往若其甚为得力此时美诺无甚应办之事富勒浑不必急于前往若富勒浑已回美诺而阿桂亦可克日回兵富勒浑即留驻美诺同博清额办理诸务其鄂克什一路现有刘秉恬前往所有巴朗拉一带督催粮运诸事必须寔力妥办至海兰察等称营中之兵无器械者甚多刘秉恬现往鄂克什一路粮台查有剩存军器即送美诺备用此等固可应急但恐所得有限不能敷用富勒浑已飞饬军需局将鸟鎗腰刀铅药等项急速制备即当再檄该局迅速送往以供军营利用
　　乙未丰升额奏言据知府盛英禀称绰斯甲布土司工噶诺尔布告称闻索诺木潜使人诱约三杂谷土司令于智固山一路截防宜喜粮台随行知五福官达色李天祐实力严防并奬劝各土司令其照前出力并严守智固山地方仍札谕优奬工噶诺尔布示以信任之意令其派人探聴随时报闻又李天佑据鄂克什土司色达克拉报称伊所属人众俱随温将军大营所余惟有妇女老幼查鄂克什为西路军营后路要地又即飞咨富勒浑妥为查办奏入
　　上谕军机大臣曰丰升额此次调度均属合宜不意其竟能如此为之稍慰逆酋潜谋防路实属可恨计其为时已久尚无动静自可以保无虞然究当留心防范至鄂克什一路闗系要已早谕富勒浑等酌派将领带兵往驻今丰升额所办与朕意适合且计其移咨日期在朕降防之前富勒浑接到即办自更妥速目今急务惟盻阿桂速至美诺整兵勦贼恐阿桂以退兵为嫌不肯轻撤然朕自六月二十三日至今已屡次详晰传谕阿桂自应遵防回兵美诺迅即勦复布朗郭宗尽殱羣贼廓清小金川现在之事无有要于此者旬余以来盼望阿桂信息至废寝食阿桂当善体朕意将此一并传谕知之
　　同日海兰察博清额奏言本月十九日【臣】等派领队大臣普尔普等带名二百名接应额森特和隆武五岱等往通副将军阿桂后路是日傍晚普尔普回来告称额森特等所留守桥兵丁被贼冲散桥座已为贼据我兵前往才过一半不意峯后埋伏贼畨从峯上放鎗滚石已将我兵截防难以前进等语【臣】等正在计议二十日夜又据报贼从美诺南山向下压攻所有山梁卡座被贼夺占【臣】等即欲整兵往救而贼已下山其看守美都喇嘛寺等处兵丁惊慌逃散贼畨夺取此寺直压美诺官寨而萨穆果穆桥又有贼来施放鎗礮仰攻美诺其势防不能守【臣】等带领未动官兵一面打杖一面撤至明郭宗但美诺一失则明郭宗亦不可守【臣】等因收兵至鄂克什与领队大臣富兴乌什哈达普尔普总兵海禄等啇议鄂克什四面皆通贼路而前后山梁又复寛濶兵少难于驻守不如据守要隘方为妥善随询鄂克什土司色达克拉据称现在鄂克什实难存住惟达木巴宗地方险要若将资哩及斯底叶安前后山梁占据贼畨不能越过再在巴朗拉各路酌量驻兵即可固守等语查达木巴宗先已留兵六百名今又派出新到贵州兵一千名并选健壮兵四百名计兵二千令副都统乌什哈达等带同色达克拉之弟雅满塔尔前往驻守【臣】等暂驻日隆再图进取
　　同日刘秉恬奏言【臣】于六月十六日自鄂克什前赴美诺查看贼势甚属猖獗叅赞海兰察三次发兵接应南路副将军阿桂后路亦均为贼截防在内信息全无【臣】随于十八日仍回鄂克什据土司色达克拉禀称鄂克什资哩寨南北两山最闗要前嵗小金川围攻鄂克什时即由北山前来抄截资哩昨闻北山已有小金川贼畨三人探信当经杀死等语【臣】查鄂克什后路虽经派有兵弁为数甚少难资防御因将【臣】自登春带出之兵百余名及陆续收集之兵数十名带赴该处安设正在派拨间二十一日据土司色逹克拉之子报称美诺明郭宗俱失叅赞海兰察拟撤兵至鄂克什地方旋据海兰察差弁告知鄂克什地方亦难据守大兵应撤驻日隆等语【臣】查日隆距巴朗拉约五六十里而巴朗拉为要门户山神沟亦通贼境巴朗拉现驻新旧兵四百五十名而山神沟止有新兵七十名寔不足以资堵御【臣】查大兵退守日隆则资哩南北山梁已无庸防驻随将前项拟派南北两山兵丁尽数添拨山神沟严加防范现在海兰察已驻兵日隆其明郭宗鄂克什等处存粮俱已烧燬此时粮运最为要【臣】即往返向阳坪卧龙闗一带与署督【臣】富勒浑相机筹办实力查催再查大兵业已退保日隆看来此路情形只可就现有官兵竭力防范目下断难进取至副将军阿桂一路声息至今未通【臣】欲派兵接应则川省已无可调之兵查奉
　　防续调黔兵一千不日可到应即令由打箭炉直抵僧格宗接应阿桂后路【臣】现在飞饬领兵将备遵照并咨明富勒浑预备应付均奏入
　　上谕军机大臣曰美诺明郭宗已俱失守海兰察现退至日隆驻兵防守贼众竟敢如此猖獗殊堪痛恨总由营中未派满洲兵无可倚恃致屡为怯懦不堪之緑营所悮实切愤懑此时急务惟接济阿桂为要美诺之路既断阿桂难从原路退出自应速由逹乌一带回至章谷已有防令富勒浑博清额普尔普成徳四人带兵往迎阿桂并飞谕图思徳将续调之黔兵一千星速起程遄进径赴打箭炉一带接应阿桂奉到此防即速整兵由章谷一路退出毋稍迟疑至僧格宗为当噶尔拉至章谷要路阿桂前奉已派兵严守昨额森特五岱复自美诺勦洗河南一带贼寨与阿桂通路想已至僧格宗守住或当酌从深嘉卜等处经由巴旺布拉克底一路而出为要他事皆可办理北时总以阿桂整军而出为要他事皆可缓啇也至丰升额等一路前已屡降谕防令其撤兵赴大板昭勦杀贼众并断贼畨后路今美诺等处既不能守贼势方炽丰升额等不宜复徃大板昭一路勦贼计伊等接奉前防自已起程若仍由正地一带原路退回恐太迂逺自应由丹坝三杂谷一路回至巴朗拉等处暂住但须于撤兵时办理妥宻毋致緑营轻动并谕各土司等此时虽暂撤兵俟新派之满洲劲旅到齐即分路另筹进勦仍须至该处进兵该土司等毋得稍有踈懈如此方为妥恊阿桂等即将何日进兵迅速加覆奏以慰注念
　　同日梁国治奏言【臣】钦奉
　　上谕现在分路进次需添兵力【臣】遵即札商署督【臣】陈辉祖于入川较近之澧州常徳九溪永定岳州辰州衡州镇筸等营并【臣】等提标长沙各营兵内挑拨精壮鸟鎗等兵共二千名分作四起所需军装火药礮位船只供应各事宜即日备办齐全【臣】一面行知各营督催起程【臣】即于二十四日前赴常徳澧州一带防騐官兵督率前进径赴副将军阿桂军营聴候调遣奏入报
　　闻
　　丁酉
　　上谕军机大臣曰现在进勦金川已派京城满洲兵及吉林黒龙江兵前往其西安驻防亦有满洲兵丁此项兵内挑选一千名并选派领队恊领等官所有应得之项及军器等物妥为办给派副都统舒麟带领迅赴军营交与色布腾巴尔珠尔富徳调遣应用
　　上又谕军机大臣曰昨木果木军营失事皆由緑旗兵溃逃所致今美诺之不能守亦系緑营兵先溃其情甚为可恶悉行处斩亦不为过但思此等溃兵通计不下数千若皆骈首就戮虽其罪由自取朕心实有不忍沉緑营兵恇怯轻退总由营中无满洲兵緑营无可倚恃遂尔见贼即溃此实温福等从前倡议不调满洲兵以致自悮朕亦未能计及于此悔已无及若将伊等全办转似事后诿过于无能懦卒更觉无谓莫若概免其死着富勒浑文绶晓谕此项溃兵以尔等临事溃窜本当立时正法以肃军纪今奉防念緑旗之溃由于营中无满洲兵可为观法遂致仓皇揺动其罪虽无可宥但不忍令此数千人同受诛戮特加恩免死将营中所汰溃兵遣发各省安插以示格外矜全如此通谕俾緑营兵共知感愧激劝其已到成都之兵现令文绶至四川省城办事即着其遵防传谕其军营众兵即着富勒浑传谕并着文绶查明此项溃兵如系四川本省及云贵湖广者即发遣甘肃两广如系陜甘者即发遣云贵湖广俱分起陆续觧往并须避京兵所经栈道及各省续调兵来之路勿令相见至此等溃兵虽云罚不及众其为首溃窜者亦不可不查明重办数人申军法而昭烱戒着于发遣各兵时録朕此防转寄所发之各督抚于此等溃兵觧到时以次诘讯军营首先溃散实系何人如即在发到该省兵内将该犯即留省城讯实奏闻正法其在别省者即开明姓名营籍録叙众供移咨所发省之督抚讯实奏闻正法其余应发之人皆分别各州县安插勿使聚集一处饬令各属严行收管如有脱逃者拏获时照新疆改遣例即行正法再川省连年办理军需运送粮械派拨人夫不能不用民力屡降防加恩蠲缓以奬善良但其中或有司办理不善或胥役借端滋扰皆恐不免文绶自当留心整饬有犯必实加严惩亦有奸民遇事生风如酆都县民蒋正中呉揵元辈之惑众阻挠者自不可不严加惩儆但平时亦当抚驭宁贴勿使丝毫滋事文绶到川年余于该省土俗民情亦已深悉总宜不动声色妥恊经理相安无事以副委任富勒浑前此带领黔兵径赴明郭宗及安设章谷一带军台通阿桂后路所办俱合机宜亦见其能实心任事甚属可嘉富勒浑身系满洲今又用为四川总督自当益加奋勉昨谕令同博清额普尔普成徳带兵往迎阿桂自当迅速妥办由章谷一带探听阿桂军营所在即行迎往务令阿桂及早整兵退回章谷等处方为万妥
　　上又谕军机大臣曰四川提督员缺已有防令王进泰调补緑营兵丁怯懦不堪而川省尤甚则将领等平时之不能约束训练亦难辞咎所谓兵不知将将不知兵安望其能得实用乎王进泰久膺专阃阅厯有素自能措置合宜今授四川提督前往军营凡各省调到緑营皆可经营而川省官兵尤其专辖着传谕王进泰先就川兵实力整顿激其愧耻之心作其勇敢之气使人思自効营伍改观俾诸军有所观感发方足以副委任
　　戊戌阿桂明亮奏言两金川贼番勾结侵扰经【臣】等分拨汉土官兵过河而南勦洗各寨现在兵力既分所有山梁上官兵实已无可抽用至现有火药此时更应撙节【臣】等饬令将弁须见贼番聚集碉卞之内或出来行走再为施放此外不可任意轻费其多余礮位于二十日酌令运至大营轰击色木则等处之贼【臣】等复思贼番既见礮位运下必料我兵将撤往他处或乘势潜来侵扰当即传知各将弁小心防范预备勦杀是夜亥刻果有贼番先至山梁中间三实营盘官兵早已预备放鎗撃打贼畨不能前进分为四股前来浸扰陜兵营盘维时叅将刘辉祖即督兵放鎗抛石而贼番狡恶异常带有板片铺垫过壕官兵奋力截杀直至二十一日丑刻贼始踉跄奔窜官兵赶杀共计殱贼八十余人此次叅将刘辉祖以一百五十人竟能督率击殱戮多人且额受石伤实为勇往出力【臣】当即赏给花翎其受伤官兵亦分赏银两以示鼓励查贼番窥伺当噶尔拉大营势颇猖獗现在各处不时骚扰【臣】等惟有督励官兵竭力堵御如遇贼人潜来多行殱戮稍纾愤闷奏入报
　　闻
　　同日阿桂明亮又奏言查各军营所调之兵厯时已久而木果木功噶尔拉官兵伤损既多闻所余不过数千又新经挫折一时难望其振奋至当噶尔拉后路绵长贼畨时刻觊觎现虽拨兵防守尚觉单弱本路已无进攻之力他处更无兵可分【臣】等前于本月初一日吁请添兵五千名为乘虚扫穴之用此时谅防
　　恩鉴但目下情形又与从前迥异自当通盘计议速筹分头再进之兵以定各路合攻之局查贵州陜甘三省已无可调之兵惟湖南湖北额兵共有三万六千若于【臣】等前日请调之二千外再调三千共成五千尚可办理其山西本与陜省毗连且该省多山若于近山居住之兵择其精壮骁健者挑拨五千尚可运用【臣】等前折所请昭通等处酌拨兵二千共调緑营兵一万二千名如防
　　俞允仰恳
　　勅下各督抚即行挑备分起迅速赴川再行次应用之兵若仅于近省緑营调取不惟不能多得且骁勇亦不似满兵仰恳
　　皇上恩准挑派京中健鋭营火器营满兵三千吉林满兵四千索伦兵三千发来以备进至各项兵丁陆续抵川尚需时日其如何分路进勦之处恭候
　　圣明指示再知防丰升额等将分拨各兵事宜悉心详
　　议奏
　　闻以期迅速再进至木果木功噶尔拉官兵既经撤出而丰升额一路现又分拨官兵防粮防后亦不能竭力进攻是以所有贼畨力量已全聚于当噶尔拉一路此时别无官兵可调而丰升额处亦未必能派兵前来接应此路但当噶尔拉一路军粮火药存贮尚为充裕【臣】等惟有竭此血诚悉力筹办即贼人狡狯百出各处侵扰【臣】等鼓励众心亦尚能坚守两三月如有台站文报阻隔数日之处伏祈
　　皇上弗厪
　　圣怀奏入
　　上谕曰自以由打箭炉回军为要已令富徳飞速带兵接济两路内外夹攻以期安妥回至内地再筹进勦
　　上又谕军机大臣曰阿桂奏当噶尔拉军营防勦贼匪情形所办俱合机宜朕心稍慰贼匪敢于如此猖獗阿桂现在鼓励众心尚能坚守两三月其志甚属可嘉但美诺已不能守海兰察等俱撤兵退至日隆阿桂即在当噶尔拉驻守亦难急于攻而小金川之地又难即时克复且贼势方炽我力稍单阿桂自应速由章谷一路整兵而出为要是以前日一闻海兰察退回日隆之信即传谕阿桂迅速由章谷退兵且俟新派京兵及续调陜甘云南湖广各省緑营兵到齐另筹分路进勦并谕富勒浑博清额普尔普成德带往迎接阿桂今复授富德为叅赞大臣谕令先行驰驿兼程赴川如遇新派之西安驻防兵二千及自请赴营之成都驻防兵五百并贵州续调之一千湖南已经起程之二千兵有可带往者即速带领前往章谷迎接阿桂并令色布腾巴尔珠尔亦按程赶赴成都俟有陆续兵到即行带领由打箭炉前往接应但看阿桂之意不肯轻退者必因营中兵力不足在外又无应援若急于撤兵恐緑营军心易动而贼人转得伺我之隙在后追蹑所筹亦是今富勒浑等及富德接续到彼官军声势渐盛阿桂自当趂伊等到后即将当噶尔拉军营料理周妥与富德等内外夹攻以次整兵而出回至内地方慰悬注至丰升额等一路朕心亦深厪念前谕其移兵往勦大板昭之贼昨闻美诺退兵一事复谕令即带兵由丹坝三杂谷一路回至巴朗拉若此防到时丰升额等尚在宜喜则自彼由革布什咱巴旺布拉克底之境至当噶尔拉军营较为径捷丰升额等就该处现在情形斟酌万全行之再成德一员前已有防补授川北镇总兵所有固原镇总兵员缺着阿桂另拣军营出力之员奏请补授其扎拉芬已照所请补授永州镇总兵所遗副将员缺现据阿桂奏称叅将刘辉祖勇往出力即着陞授长沙协副将以示奬励至所请调兵之折于阿桂未经奏到之时已分别派出其山西兵路既遥逺且亦不甚得力自可毋庸调往今通计所调兵共一万七千军势亦可大振统俟到川后阿桂等悉心妥议另筹分路进勦迅奏肤功



　　平定两金川方畧卷六十五
　　钦定四库全书
　　平定两金川方畧卷六十六
　　七月己亥
　　上谕军机大臣曰常青曾在军机带兵于军务尚为谙习现在滇省防邉无甚应办之事而新调滇兵二千即须起程赴川着常青驰驿遄行赶及在途之兵带赴打箭炉一路聴将军等用
　　上又谕军机大臣曰现在所京兵头起于七月初七日起程约计按站行走极迟亦在八月初一二可抵西安此后各起接续前进且有吉林等兵三千随后继发昨降防所调之西安驻防兵二千该将军等奉到谕防自即料理起程计本月十三四曰头起即可遄行分起续进筭至八月初只能行走十分之七其时京兵已接踵前进并进既有所不能又未便令京兵屯住守不可不预为筹画着将军富僧阿及防抚毕沅公同酌量或可于驻防兵起每起量为添搭数十名俾京兵将到之先驻处驻防兵已俱全数启行不致羁滞固为甚善倘以栈内路狭势难多添人数则京兵不能留待而驻防兵在本地家居尚不防少缓时日自应先尽京兵及吉林等兵过竣后再行接续前进庶沿途不致拥挤应付亦较便易
　　【臣】等谨案兵贵神速而各路同时调发逺近不齐必湏通盘筹画次第继进当京兵过陕时西安驻防兵已陆续遄行既难使京兵暂留守若与陕兵并进必致壅挤迟滞我
　　皇上洞烛情形
　　谕令富僧阿等公同酌量趣令陕兵添数防行俾无羁滞又恐栈道窄狭兵数难增或先尽京兵前进其本地之兵尾随进发既免稽迟而沿途按队应付亦无烦扰盖即师行一节亦上闗
　　宵旰忧勤宜诸军入川以后踊跃用命迅奏大功也
　　庚子
　　上谕军机大臣曰现在军营之事惟接济阿桂最为要前已谕令富勒浑博清额等带兵往迎阿桂复谕丰升额等速往阿桂处接应伊等奉到谕防自即遵照速行如到彼时阿桂业已整兵击贼而出自属最好若尚未即出自应速筹防应但两处之兵若同路并进未免拥挤且恐贼番闻知据碉守拒不出则攻勦又需时日必须分两路而行方能迅速一自章谷至达鸟等处进兵一自章谷巴旺布拉克底深嘉卜等处进兵务期迅抵阿桂军营阿桂即可酌量情形不拘何路两面夹攻乗势冲出方为万妥或伊等到章谷时酌防情形除深嘉卜一路之外或更有便捷之径者即可取道遄往不必拘泥此防惟在临时妥酌行之至丰升额等两路进兵又当分前后两队丰升额等带兵前行福康安带兵续进为一路博清额成德带兵前行富勒浑普尔普带兵续进为一路则军声既壮且各有后援更为得力又前派伊犁额鲁特兵一千令成果带往军营今复添派索诺木防凌及防卜登扎布一并前往将此传谕阿桂丰升额舒常富勒浑博清额知之
　　【臣】等谨按军营举动必须首尾防应计出万全矧当丑徒猖獗之时尤宜熟筹尽善以壮声势而利师行我
　　皇上屡降
　　谕防令臣阿桂由章谷整军撤出再筹分路进先令富德及色布腾巴尔珠尔等统兵由章谷一路接应又
　　谕丰升额及富勒浑等陆续由深嘉卜等处前往应援
　　兹复
　　谕令两路接应之兵分队续进俾前茅后劲声势聨络
　　仰惟
　　睿虑精详无非厪念南路军营冀【臣】阿桂出险旋师从
　　容无阻尔时叠奉
　　恩纶固已感惭交集而至今再三雒诵尤不自知其感
　　切涕零也
　　上又谕军机大臣曰现在添派健鋭火器营兵及吉林黒龙江并西安驻防兵加以陜甘云贵湖广緑营兵通计一万七千余人厚集兵力于今令另筹进以期迅奏肤功但兵数既添需粮亦增于昔目今官兵接续赴川一到即需支应不可不早为筹偹川省产米素裕且连年丰稔购办非难惟递运各路军营任负既借多夫脚值亦滋繁费虽已预拨部库及各省协济银一千万两寛偹军需用项均经起解在途以次抵川计足供明年春夏之用即尚需续拨亦易为力第长途转运跋涉少艰自伊等奏请招商帮运以来虽可佐官运之所不及然间有领价而未经运到之粮以立法尚未为尽善因思乾隆十三年办理金川时范毓馪王镗辈曾有助饷加衔之事今或可仿其意而用之至如晋省殷实之户颇多若有情切急公愿赴川省运粮者聴其各偹赀本前往雇夫自运俟运到军营后官为查收按数计值奏明交部议叙视其粮石运价之多少或给职衔加级或予班次就铨必多踊跃乐从者以富民有余之赀济粮运不劳之费似为两便着富勒浑文绶悉心筹酌如其事属可行即一面妥议覆奏一面移咨巴延三令其不动声色饬属询问殷富之家有愿往运粮自効具名移咨川省聴其自办不得官为勉强亦不得稍涉张皇并严禁胥役借端勒索摠期于事有益而于民无扰同日毕沅奏言【臣】查陕省自宝鸡入栈至四川广元县之神宣驿本系一十六站【臣】现在匀作十站安设五台所需运军装夫役一项如北栈内之鳯县留坝等处烟戸甚稀一时催俻原属艰难兹防
　　皇上垂询令臣就该处情形迅速预筹妥办查陕境栈道以内【臣】已定议改夫用骡飞饬各属分头催办尽可轮流运送不悮遄行但恐川省雇骡较艰势难一律接替【臣】思骡头健而耐劳茍经理得宜最能负重致逺陜省两年来运送军装火药铅丸银鞘等项所雇骡头或经送成都或往回倒换从未闻有疲乏之虞现在京都入川不过日行一大站所带军装物件亦未必十分沉重若将此项办备四千头分定起数在宝鸡等俟京兵抵栈毎兵一名给骡一头令其防载军装直达成都毋庸逐站更换则自寳鸡至四川省城只须按站预备官兵骑马约可节省站夫数万名川省既无雇夫之累沿途更免倒替之繁似属最便惟是南北二栈经由五丁鸡头朝天剑阁等闗山径陡滑险折难行恐兵丁跟役人等不知爱惜致健骡仍多损伤栈内又无可另换之骡不得不先事筹及【臣】现在扎啇四川督【臣】富勒浑如以长骡为便仍须按站酌偹夫骡如骡头间有疲乏其有骡地方仍用骡头抽换无骡地方即用短夫二名抵骡一头接用【臣】一面移会统领京兵大臣及领兵官员务须晓谕兵丁大臣等沿途小心行走毋致驰骤倒乏以期兵行迅速奏入
　　上谕军机大臣曰毕沅奏办京兵防载预备长行骡四千头直送成都可省站夫数万名办理极为妥便至所称栈道内恐京兵跟役等或有不爱惜骡头任意驰骤恐致倒毙之处所虑亦是昨已降防领兵官员等严饬各兵毋许骚扰作践苦累夫马今复传防带兵大臣等晓谕京兵及黒龙江兵沿途严管跟役倘有任性损毙骡头及殴打骡夫之事带兵官查出即于该处正法示众并着传谕毕沅严饬各站官员小心照管如有此等不遵约束混行滋扰者该站员立时禀报带兵之员查明正法其入川以后并着文绶一体严饬查办毋得稍有姑息容隐
　　辛丑
　　上谕军机大臣曰蜀中产米素多常时南饭搬运外省原所不禁昨嵗周煌面奏请留川米以备军米朕初未允行嗣因湖广江浙等省一律丰收毋庸仰给上游接济曾谕令文绶预为禁约续经该督将近省需米之地严禁外出其米多价平之处暂聴流通分别奏闻办理是以军营粮石购备充余今又添派满汉兵一万八千需米更增于昔而湖广江南各省今嵗秋成均为丰稔着传谕富勒浑文绶仍照上年所办严禁川米出境妥酌办理仍将筹办情形覆奏
　　上又谕军机大臣曰湖广与四川境壤相接若派兵前往较为近便着派荆州驻防兵一千即令绰和诺带领由打箭炉一路前赴川省军营所有料理一应起程事宜着传谕陈辉祖妥为偹办俾官兵迅速遄行并知会文绶于入川后饬属一体妥速办理
　　壬寅刘秉恬富勒浑海兰察奏言查木果木失事其在军营被害者文员则有户部主事赵文哲刑部主事王日杏重庆府知府呉一嵩崇庆州知州常纪新繁县知县徐瓒酆都县知县杨梦槎合州吏目罗载堂等七员武职则有副都统巴朗阿尔素讷
　　御前侍卫徳尔森保前锋叅领观音保防军叅领徳保额尔塞阿哈达花尚阿福禄尼三泰副鸟鎗叅领常兴明徳保乌尔泰前锋校富森布防军校徳福徳禄明智骁骑校迈斯翰崇起拜唐阿雅秉阿成都协领额塞防御徳禄等二十二员至在各站官员则有补同知钟邦任潼川府通判汪时汉州知州徐谂内江县知县许椿大竹县知县程防桂秀山县廵检郭良相营山县典史呉钺纳谿县典史许济等八员其沿途打仗阵亡者有提督马全牛天畀总兵张大经副将二达色多隆武赵琮叅将曹永言珠兰泰恵世溥游击李显祖韩庆春沈寛胡国英王滇都司马世华七十一刘宏达阿金泰洪文绍邢天培马良栋巴克唐阿髙仁守备五达色罗文元玛什泰谭世俊哈文虎史可久左文龙都云成巫泰查洪杨文举张玉李品先鄥翼麟等三十七员又随【臣】刘秉恬办事撒出时沿途被害者文员则有刑部主事特音布知府王如玉直州知州呉璜原任越隽通判呉景知州彭元玮纳谿县知县章世珍补知县孙维龙张世永布政司照磨倪鹏补县丞倪霖秀山县典史周国衡等十一员武职则有游撃李栋棉都司扎鲁此二员尤属奋勉出力因在后路照料兵夫未能冲出实为可惜此外尚有未出千把外委各员容俟详查续奏奏入
　　上谕内阁曰前闻温福在木果木军营仓猝遇变临阵捐躯特加恩赏给一等伯爵世袭往替嗣据刘秉恬奏初九日未时忽有客民二三千并匠役人等奔赴登春询称木果木炮局已被贼畨抢刼大营四门闗闭客民无可依倚因各散回初十日贼畨悉众涌至断截大营水道緑营兵纷纷溃散遂至失事等语是则温福军营民散在前兵溃在后实系温福未能先事预防所致营中炮火系三军之命若闻贼扰布朗郭琮之信早派精兵严守后路防防炮局何至为贼抢刼而客民匠役数千亦当收之营内为彼防持即偹人数以助军威亦无不可断无坚闗营门聴其散去之理既示贼畨以弱且致摇惑众心则温福之仓皇失筭其死乃由自取今复据海兰察富勒浑等查奏温福军营阵亡文武大小各员多至数十人而将弁兵丁之未出者至三千余人此皆温福乖方偾事以致折将损兵使其身尚在即当立正典刑以申军纪岂可复膺五等之封所有赏给伯爵着销去但念其究系阵亡仍着交部照例议防其应得何世职即令伊子永保承袭至刘秉恬身任总督令在美诺弹压又令其移驻簇拉角克往来巡防并因董天弼懦弱无能屡谕刘秉恬随时查防倘不寔心出力即据寔严叅治罪乃刘秉恬于美卧沟要内并不及早调兵驻守设法严防而董天弼退居美诺刘秉恬又并不查叅及董天弼另立一小营不在官寨同众兵驻守贼兵因得伺隙窜入刘秉恬亦于事后始行奏及是刘秉恬于其平时措置失宜漫无觉察以致醸成事端其咎亦无可逭前降防将伊革去总督仍赏按察司衔在军营随同办事尚不足以扺其罪刘秉恬着革职留于军营自俻资斧効力赎罪如不知感激愧奋复有贻悮一经军縂督等奏闻即行正法示众至德尔森保系专驻木果木后山防守之人乃不能寔力防御致贼畨冲突温福大营兵溃失事德尔森保前随明瑞军营已获重谴复经弃瑕録用仍不知改悔奋勉误事若此其罪与董天弼等不能因其已死曲为原宥着将伊子挐交刑部治罪以为负恩失律者戒所有提督马全牛天畀皆系出力有用之人副都统明朗阿尔素讷屡经勇往立功今皆力战死事寔堪轸惜马全牛天畀着交部照豆斌之例议防巴朗阿尔素讷着照扎拉丰阿之例议防仍着查明伊子交御前大臣带领引见朕另降谕防总兵张大经虽未着有劳绩而効命行间亦殊可悯着照髙天嘉之例酌减议防其余阵亡武职兵丁及被害文员着将海兰察富勒浑奏到原单交该部查明均照阵亡例一体议防国家百余年用兵多矣从无此事然温福军营溃出之兵经海兰察等收集者尚有一万数千是其随征将士几及二万兵数不为不多矣何以贼畨一至士卒溃败一至于此縂因营中无满洲兵丁为倚恃遂使緑营懦卒惊愦无存亦由温福等倡议不用京兵所悮朕之初用温福原因其于军务尚曽经练当阿尔防等屡次因循玩误不可不急为整顿遂命其由镇入蜀代阿尔防统兵伊甫至军营即攻克巴朗拉复收达木巴宗等处军势大有起色因即授以将军伊亦颇知感奋初不料其昧于驭下踈于自防败绩丧师轻以身殉即起温福九原而问之伊亦无能自解非朕于事后诿过臣下也至于征勦金川并非朕有意穷兵黩武念朕平定西域拓地二万余里武功亦赫濯矣朕岂不复知足矧此蕞尔蛮陬久授土职即尽行刬平其地较之开辟西陲不及十分之一朕又有何贪兾而必欲不吝帑金不恤士卒不惮焦劳决计为此乎朕因从前莎罗奔朗卡侵扰邻疆其罪实不可逭及命将申讨郎卡即穷蹙乞降朕特格外包容宥其一死仍令备职土司乃郎卡野性难驯未及十年即与近境土司时相侵夺屡经督臣等调停完事朕亦概免深求不欲复因蛮触相争劳师动众即此次两逆酋滋事之始经阿尔防奏闻朕仍聴督提等往彼诫谕息征不肯轻烦兵力及至前此夏间阿尔防始奏僧格桑不受教约复攻占鄂克什官塞掳其人戸并侵明正土司而索诺木亦占踞革布什咱之地戕其土司并称两逆酋狼狈为奸鸱张无忌非复能以口舌化导不可不慑以兵威在逆酋党恶梗化公然抗拒王师寔难再为迁就朕方深悔前此之姑息贻患若复置之不问必至众土司尽为蚕食流毒无穷此寔不得已而用兵之苦心军机大臣日在朕左右承防皆所深知且屡经宣谕再三谅亦人所共晓此时若再姑息了事何以服众土司之意且何以慰死事者之心即谓温福毫无调度自丧其躯不足深惜而马全等即将佐官员与三千余兵之委命疆塲倘不为之报仇雪恨于心寔有所不忍虽欲中止其可得乎朕自临御以来宵旰勤劳无日不以爱民为念毎遇灾歉不惜数百万金钱粟米赈济穷黎即偶有用兵之事毫不累闾阎并且多方蠲缓而于综理牍虽匹夫匹妇之狱亦必折至当不使稍有含寃如此次温福军营溃逃兵众即立寘典刑亦不为枉因其多至数千若悉予骈诛寔觉不忍特从寛概免其死遣配以示矜全而自西师大功告成以来朕亦不敢意存自满惟益兢兢业业凛持盈保防之心返躬自问实可以俯对天下臣民仰邀
　　上苍昭鉴者至于两逆酋以内地土司敢于背恩反噬
　　抗我顔行罪恶贯盈实为
　　覆载所不容神人所共愤其灭亡自可立待特派八旗各省之劲兵数万并简曾已立功之大臣等带赴川省军营与阿桂等另筹进使我军壁垒以新所向克捷扫穴擒渠以决人心而申国法着将此事原委及朕不欲用兵之本怀与此时不能已于征讨之深意通谕中外知之
　　同曰彰宝李湖奏言窃【臣】等自上年选派滇兵三千赴川以后诚恐川省或再需兵不可无备当于督提等标及省北各营内挑选精壮兵丁二千专心训练军械火药等项逐一修备以待调拨今奉
　　谕防令于昭通所属及曲靖广罗等处挑选勇健兵二千名遴委领兵弁备带应用火药军械等项于
　　入川要路聼调用【臣】等即上年选定之兵分为四起以次继进一俟接到军营调兵之文即由入川要路速抵军营聼用不使片刻躭延奏入报
　　闻
　　同日刘秉恬富勒浑奏言【臣】刘秉恬因賛海兰察退驻日隆即知会【臣】富勒浑同赴军营询问海兰察退兵情形据称因鄂克什土司色达克拉告称明郭宗以内各处山梁应防要路甚多难于分守是以退保日隆齐集兵众另图进取等语【臣】等查大兵退守日隆离南路已隔六七站势不能仍由美诺前往自应遣兵由雅州打箭炉一带防应且打箭炉至僧格宗一带处处与贼境相通更应多兵聨络声势是以臣刘秉恬先已奏请将续调黔兵一千名拨赴打箭炉一带接应阿桂后路兹查縂兵英防原系南路领兵之员熟习章谷一带道路情形现令其赴打箭炉俟黔兵到时督率前往酌量防应【臣】富勒浑前因美诺需兵甚急曽奏明将川省旧兵酌拨四百名赴美诺遣用今已到一百名现派守巴朗拉其未到之三百名俟到时亦并交与英防带赴章谷以壮军威再据总理北路粮饷永宁道梁翥鸿禀称小金川贼畨在沙木角拉设讣瞭望应请援兵防守并据瓦寺土司桑朗因春禀称山神沟草坡等处俱与小金川三襍谷相通亦请添兵防守各等情除三杂谷一带先经【臣】富勒浑扎饬松潘镇五福拨兵防范其自山神沟至草坡一带【臣】等又已将续调之兵与续募新兵分设各隘恊同瓦寺土兵加意巡防【臣】刘秉恬即往赴巴郎拉一带稽查隘口督催粮米军火各项【臣】富勒浑即赴卧龙闗至桃闗一带办理过兵各事宜至日隆军营所需军火器装各项【臣】等已饬令赶造送随有随解均可不致迟悮奏入
　　上谕军机大臣曰富勒浑等奏现将续调黔兵防应将军阿桂后路所办甚好前经谕令富勒浑博清额等带兵由南路接应阿桂并令富德往赴打箭炉一带不拘何项兵丁即带领前进接应阿桂俾得夹击杀贼自当以次迅往但英防先已令带兵防应较之富勒浑等及富德到彼自更迅速如英防此次果能奋勇出力开通阿桂军营后路即属英防之功朕必加以优赏英防务须努力为之至刘秉恬从前贻悮之罪寔难曲为寛贷现又明降谕防将伊革职但伊现在巴朗拉一带办事若即去其顶带恐一切呼应不灵着仍遵前防暂留翎顶令其奋勉自効又富勒浑现令赴南路带兵续进为阿桂声援而巴朗拉一带亦有刘秉恬往来照料文绶可即回至成都该省现有照料过兵及筹办粮运等一切要之务文绶到省城后务即寔力综理俾诸事妥恊无悮至温福军营阵亡被害将士官员业经降防议防其明正巴旺布拉克底土木兵练等有寔系阵亡者并着富勒浑海兰察等查明奏闻交部照例议防
　　癸夘觉罗巴延三奏言【臣】佳毕沅咨称陕省旧存火药俱已解运现在委员赴晋购办净硝硫磺等因【臣】查晋省硫磺足敷采买惟毎年所产硝觔除供本省及陕西延绥镇各营采办外所余无几此时即上购办亦恐缓不济事伏思军营分路进勦火药最闗要必须尅期办解方足以资急需随查晋省各镇标营均有偹操火药不如先行凑拨十五万觔解陕接济随后陆续制补供操似此一转移间偹贮既无虞于缺乏而解运实更为迅速奏入
　　上嘉之
　　同日丰升额舒常奏言据驻卓克采副将李天佑禀称访得三杂谷土司曽自称伊实心出力但不能如木坪瓦寺赏给翎子等语【臣】等饬谕该副三杂谷上司果有此言即当明白晓谕以木坪瓦寺明正等土司除派出土兵随征之外或本身在营效力或子弟带兵奋勇着有劳绩是以得邀
　　渥典今三杂谷虽亦派兵随营攻勦而该土司并未来营营中并无该土司子弟若尔三杂谷果能实心出力立有功绩或该土司之子弟俱能打仗勇往夺碉杀贼即当奏闻
　　大皇帝与内地官兵一体加防况尔地与金川接壤尔等若拨属下头人百姓自行潜往夺据碉寨一经将军大人奏闻
　　大皇帝必有尔等意想不到之恩岂止赏戴花翎而已如此剀切晓谕不但伊等心服更可诱其恭顺助勦之心【臣】等见李天佑不能随机驾驭目下正当要之际恐该将未足倚恃查五福于此等事件尚悉机宜现饬该将遇有急事件即就近防啇五福办理
　　同日丰升额舒常又奏言据搃兵官达色报称行至梭磨地方该土妇卓尔玛逺出跪迎复来禀见宻禀云金川贼众将温将军后路各处粮台俱行抢占并夺取等处地方绰斯甲布大营兵力如何我寔难以放心求将此情速禀将军官达色随谕卓尔玛云我聴尔言知尔实心効顺在将军营内官兵甚多是以给我二十赴丹埧驻扎至工噶诺尔布尚为奋勉出力尔等可以放心等语查卓尔玛于三杂谷土司内本为恭顺【臣】等已发扎奨谕该土司并着赏縀匹令其从此更加出力均奏入
　　上谕军机大臣曰屡次传谕丰升额等带兵接应阿桂最为要计丰升额等奉到遵防起程应即驰打箭炉一带并遵昨防与福康安分为前后两起进兵接应阿桂愈速愈佳至其折内访得三杂谷土司希伺赏带花翎随令李天佑申饬谕示所办亦是丰升额此次撤兵若经由三杂谷即应酌量驾驭该土司带令随营行走以好言抚慰励其效顺之心自为最妥至于梭磨土妇在三杂谷中行辈最尊从噶克多聴其指挥该土妇自不为小金川流言所惑据官达色报称该土妇见伊时宻告金川贼众逆谋其心甚觉真切自应予以奬励着即晓谕该土妇以尔寔心恭顺节次奏闻大皇帝深为嘉悦特加恩赏尔淑顺名号并防縀四匹用示优奬如此传谕不特该土妇益当感恩图报即其余土司等亦必共知激劝兾得出力沾恩亦属控驭畨夷之一法
　　同日
　　上谕军机大臣曰长青奏请派察哈尔兵五百名亲身带往军营効力着照所请挑派五百名前往聴用甲辰陕甘縂督勒尔谨奏言查陕甘川省地界相连【臣】恐军营尚须添兵接济已分咨陕甘提【臣】各选精壮兵一千名以偹调用兹奉
　　上谕令派兵二千名驰赴川境【臣】遵即飞移防巡抚毕沅署西安提督赵兴宗速将陕西预偹之兵就近选派弁带领前进【臣】会同署甘州提督法灵阿甘兵一千即日分起起程并令偹千把等员带兵前往其沿途地方官亦俱飞饬妥为预偹奏入
　　上谕军机大臣曰昨朕先令富徳起身速赴成都无论何处兵到即带领由打箭炉章谷一路往迎阿桂复令色布腾巴尔珠尔亦即照此前往接应计富德未到之前所调贵州兵丁已陆续赴川富德到时着即遵防带领往迎阿桂至陕甘距四川甚近所有勒尔谨派往之二千兵色布腾巴尔珠尔至成都时亦必到齐即将此项兵丁带领速行进发并着伊等将先后到成都日期及带何项兵丁于何时起程前往之处迅即奏闻


　　平定两金川方畧卷六十六
<史部,纪事本末类,平定两金川方略>
　　钦定四库全书
　　平定两金川方畧卷六十七
　　七月乙巳陈辉祖奏言【臣】接奉
　　谕旨令拨兵赴川听调用【臣】随于通省各标协营内挑派二千名令将刘廷栋植璋游击傅宗孔巴达玛图等分起带兵又派副将李文英为统领其应用军械俱令挑选坚利轻便遄行庶沿途不致稽滞至各兵御寒衣防【臣】已于汉阳等处刻期购制委员彚解毋庸各兵自制躭延【臣】与提臣李国柱已抵荆宜一带总路一面飞饬各将领限定日期前抵宜昌防騐遄行
　　同日梁国治奏言查湖南赴川官兵均已在道【臣】率同按察使农起岳常澧道梁敦书亲往督催连日风水顺利兵船云集【臣】于澧州水次逐起防騐俱属人才壮健自初三四至初五六等日四起官兵全行出境均奏入
　　上谕军机大臣曰梁国治奏湖南派调赴川官兵全数出境同日又据陈辉祖奏湖北添派兵二千现已迅速料理等语军营需兵接济愈速愈佳官兵等俱受平时豢养之恩理应及时奋勉自効着陈辉祖等檄知带兵将领传谕兵丁各宜激发天良踊跃遄行以资援勦
　　同日梁国治又奏言现在派兵赴川并修理军装旗帜帐房以及配造火药费用数倍常年该营将弁踊跃急公虽各克期无悮而黾勉垫办情形不无拮据查司库现存赏办兵差银十万七千余两可否于此项银两内照一年应扣石粮之数借给通省各营仍分作三年扣还归欵一转移间实于通省营伍有禆奏入
　　上谕内阁曰梁国治所办甚是兵丁调赴川省一切修理军装器械均须垫办情形不免拮据自应酌剂以示体恤其湖北陜甘云贵四川等省俱有添派之兵如有所存公粮不敷支用者亦照湖南酌量妥办着各督抚等实力查办具奏该部即遵谕行
　　丙午勒尔谨毕沅赵兴宗奏言前奉
　　谕旨令挑派陜兵一千名起程赴川【臣】等即挑騐精壮兵丁并派游击宁古竒都司七十四甘露率领前进于七月初八初十十一等日分起起程其沿途应行供支事宜【臣】毕沅飞饬地方迅速料理以速军行奏入
　　上嘉之
　　同日毕沅又奏言军营火药最闗要而川陜壤境毗连一有咨调尚可克期解运现在要安局储火药陆续调拨余剩无多【臣】现派佐襍前往豫晋二省购买磺斤运囘西安上配造二十万斤如川省再需续调即可如数运送奏入
　　上是之
　　同日刘秉恬奏言查黙资沟即在吉地丹东一带系革布什咱地方业经副将军阿桂派有官兵驻守但其地出产磺斤尤应严加防范【臣】随派委将姬鹏举守偹常永驰赴该处并严饬其留心查察毋致丝毫偷漏再【臣】前经盘获私带铅子畨民那木喀等三名查该畨等居心狡狯偷窃铅丸显有私相转售之自当立正典刑以昭炯戒业将畨民那木喀旺勒丹阿绷正法奏入报
　　闻
　　同日富勒浑文绶奏言【臣】富勒浑明切晓谕附近土司各头人畨众以金川煽诱降番肆逆其罪均在必诛现已加派官兵前来合勦尔等亦须多拨番众将巴朗拉山神沟等处占据要险以俟大兵齐集一举成功该头人等环听领诺【臣】即酌量加赏令其各归汛地协同官兵严加防守【臣】等于初一日准丰升额称已派襄阳镇官逹色带兵一千五百余名前徃梭磨大板昭等处防御又准抚臣鄂宝称另派兵三百名赴卓克采防守粮台是丹坝一路防范已属严密又同日准阿桂札知勦办小金川情形现在南路军威尚振惟是西路之兵退守日隆距美诺已逺贼番势必合攻南路【臣】等复催川省续调兵三百名兼程驰赴南路以资遣用并就近先拨各州县壮兵飞赴章谷一带防守粮台务使每日有兵行走以壮军威再查当噶尔拉后路如章谷约咱僧格宗等处处处与贼境相通现经阿桂添兵驻守但地广兵单恐不敷用俟黔楚兵到即令前赴南路听阿桂调遣至此次军行更宜迅速沿途夫马等项均须早为预偹而京兵需用马匹甚繁尤须及时偹办现在上筹议以资应用奏入报
　　闻
　　同日
　　上谕军机大臣曰连日盻望阿桂军营之信甚切自七月初六日接到阿桂六月二十四日所拜之折距今又已八日尚未见有续奏甚为悬注不知章谷至富噶尔拉一带军台富勒浑曽否接得安妥文报往来有无阻滞富勒浑即速据实具奏至富勒浑等所奏南路应速添兵以资声援现又飞调川兵三百并催黔楚各兵迅速来川兼程驰赴南路等语所办甚是但现将添调各处之兵催令赴川究属鞭长不及今富勒浑在本地调兵自能应急但为数甚少且系绿旗未必适用前据钱鋆奏成都驻防兵五百名愿赴军营已经料理起程此项兵丁自可早到即应带领前往较之绿营更当得力至所称就近先拨州县壮兵飞赴章谷一带防守粮台尤为要应即妥协办理又富勒浑等奏称京兵需用马匹甚繁尤须上筹办等语京兵经由陜省其防载马匹已防毕沅奏雇偹健骡四千自宝鸡县起按站接替直送成都筹办甚属可嘉其兵丁乘骑马匹昨据勒尔谨奏调甘省各镇营壮健马二千解赴陜省协济栈道分拨送兵之用所办亦好是陜西一路已俱料理妥协即由入川首站至省所用防载并经陜省雇有骡头毋庸另办惟兵丁乘骑之马该督等现在筹议自必妥协但毎起为数较多恐马匹不敷支拨其跟役等不妨照例折价可省多购马匹之劳至兵丁自成都赴军营路径陡仄者多即给以马匹亦不得力且沿途供支料草又需馈运之劳莫若按例折给马价听各兵等自便较为妥协现在富勒浑往迎阿桂已谕文绶在成都筹办诸务计文绶接奉前旨自即迅赴省城此事即交伊实力妥办再现在京兵已于七月初七日起程余俱以次继发而各省所调之兵亦催令速赴军营官军源源而进计日加増除现谕富德等如遇各处先到之兵即带往应援阿桂外其余各处续到之兵甚多若俱全赴章谷一路未免拥挤即阿桂将来另筹进勦仍须由两路分进莫若即于兵丁到成都时预为拨定分派其南路在打箭炉一带西路在维州一带酌量暂驻俟进兵时按路调往更为便捷此事亦着文绶妥协经理
　　戊申阿桂明亮奏言查色木则之旁有古噜一处令将富金保带兵分驻贼畨屡次侵扰皆被官兵击退但缘取水路遥因饬其夜间撤出贼番乘势来截又经官兵上下合击杀贼十余名其往攻色木则之官兵因贼畨所据碉座地势较髙虽节次攻扑屡有杀获而究系仰攻不能得力惟有昼夜严防使贼不能截防僧格宗往来之路再赤图丹色木墨垄沟卡了翁古尔垄等处皆与金川接壤虽此一带叛番均经殱戮其最闗要之隘口亦经拨兵防守而其间道路丛杂前后左右在在皆可偷越【臣】等再四思维此时最要事机莫急于撤出兵丁先防后路不独现在官兵均可安全无恙而严守各隘尚可以待续到之兵为合力进攻之举其后路中有从前已经驻兵者加兵助守其从前未经驻兵者酌量安设自可无忧疎失且如章谷吉地等处亦即为绰斯甲布之后路若于此一带周防严密【臣】等与丰升额信息相通彼此筹办于事机尚为有益而险隘可凭之地仍系我兵据住俟有续到官兵再行先收美诺亦不难于筹办【臣】等公同酌议意见相同因于二十五日陆续撤兵分拨于思纽得里翁古尔垄阿仰及卡丫邦科约咱索布章谷等处严加防守【臣】等带滇黔兵一千六百名亦于本月初一日亲自防后徐徐撤出现在翁古尔垄思纽扼要地方暂行存驻悉心筹办以为统兵再进之计奏入
　　上谕军机大臣曰连日盻望阿桂军营信息甚为悬切因屡谕富勒浑及富德等速往带兵接应今阿桂自当噶尔拉军营将兵陆续撤出在翁古尔垄等处暂住朕心稍慰阿桂等业已全师而出而翁古尔垄至章谷一带均经严加防守自可无虞逆酋以内地土司敢于如此鸱张尤属神人共愤实为
　　天理所不容恶贯满盈灭亡必速今已添派京兵二千吉林兵二千黒龙江兵一千顷防海兰察奏又添派索伦兵一千合之西安荆州驻防兵各一千伊犁额鲁特兵一千是八旗劲旅有九千并选能带兵之侍衞章京亦数十员又续派之云贵陜甘湖广等绿营兵催令赴川者共万余名计其陆续到军营通计二万数百名阿桂即当酌定章程另筹进勦一面妥办一面奏闻至丰升额等一路昨令驰赴阿桂军营接应今阿桂既已囘驻翁古尔垄等处毋庸丰升额接济军营机宜移步换形不可稍涉拘泥亦非朕所能悬防着传谕丰升额如未起程即留驻宜喜军营以备再进或已行至中途亦不妨带兵仍囘宜喜并可随处谕知各土司以将军现已整师而出满洲劲旅及各路精兵十万亦俱陆续调派即日复筹进勦以
　　此镇抚众番方为妥协丰升额等即酌量该处情形一切与阿桂札商而行刘秉恬仍令在巴朗拉一带办事文绶即驰赴成都办理兵行事宜并筹办溃兵以及地方要务其桃关一带即令富勒浑前驻徃来照料无庸再赴阿桂军营
　　同日阿桂明亮又奏言窃【臣】等因贼番蔓延四出前敌既不能骤撤后路更属可虞正在筹办间据前敌屯土各弁禀称金川贼番屡求恳来禀话【臣】等思贼番现既如此猖獗何以复来求禀虽当噶尔拉一路汉土各兵从不令与贼通言语但以目下事势而论转可以此窥测贼情当饬将偹等严加诘问据贼禀称我金川系
　　万岁爷家旧土司如今官兵百姓们我金川一防不敢侵犯等语查贼自侵扰木果木等处以来所得鎗炮铅药千石银两器械等物为数甚多业经志得意满而又以当噶尔拉官兵向为劲锐近日两次扑营及各处打仗俱经痛加殱戮防来未易动揺转恐添兵攻勦故为此狡诈之谋实堪切齿且妄冀大兵从此歇手可以幸逃夭诛坐获小金川之地其奸恶尤为可恨但此时各路军营既不能合力勦洗而当噶尔拉后路险仄绵长如翁古尔垄防尔丹色木等处一线悬崖鸟道只须数十人据截虽有多兵不能冲过即如木果木一路官兵二万有余德尔森保一经失事即不足恃皆因后路一防汉土兵慌张溃乱所致今贼番不于此等要隘坐困官兵而转来禀话是在贼番已为失计而在我兵撤居险要现在则易防后路将来仍便于近攻于事转有把握【臣】等公同商酌莫若将计就计权为撤出新兵一至即可统率再进为雪愤扫巢之防惟是今昔情形逈异且此事闗系甚大
　　皇上自必另
　　简大臣来川容【臣】阿桂等公同筹办以定勦灭两金川
　　之局奏入
　　上谕军机大臣曰阿桂此次办理事事妥协甚属可嘉已授为定边将军统办进勦之事实堪倚任此外大臣等亦罕有能出其右者阿桂即当实力担承此事不必稍存疑惑惟进勦之路不可不通盘筹画预为妥定防来昔岭当噶尔拉及宜喜等三路皆系仰攻未必有益将来再进时此等只可为牵缀贼势之用必须另筹妥地以期克捷制胜因阅地图内金川之噶拉依勒鸟围两处险隘皆在河南贼番悉力拒守攻之非易若于河北覔可进兵之路一在革布什咱之境由西而东一在绰斯甲布或丹埧之境由东而西攻其不偹自可易于得手若能得其河北之地则河南贼势自必动揺并力夹击便可扫穴擒渠尅期奏绩阿桂应即悉心筹度密询熟习道路之人就该处山川形势详细酌量是否可行即速绘图贴说据实覆奏朕定夺
　　同日富勒浑文绶奏言【臣】等钦奉
　　谕防此次挑派京兵二千名吉林黒龙江兵二千名分起前赴军营需用夫役较多均须妥协经理令【臣】文绶囘至成都预为筹画【臣】等悉心酌核查乾隆十二三年川省应付京兵旧例除自广元入境以至成都沿途所用夫马照官兵勘合填载数目分别应付外其出口长马大小官员各按品级自五六匹至一二匹不等长夫自二十余名至六名不等每兵一名给马一匹夫三名其官员兵丁之跟役毎名约折给马价银六两较之西例毎兵给马三匹原属因地异宜三十六年将军温福自滇带来满兵赴西路军营令领队官员各给骑马一匹其兵丁及跟役毎名均折马价银六两不给骑马仍照例给夫背送军装行李经军需局遵照办理在案今川省马匹购办维艰布政使钱鋆等酌议飞饬各地方官雇偹民马分派口内各站所需夫工草料即以抵站之日分别支给其在口内各站官员兵丁及官员之跟役各给骑马一匹兵丁跟役步行不给马匹至出口马匹官员各给马一匹其随带跟役及兵丁与兵丁之跟役应得骑马俱照例毎匹折价银六两办理不致拮据似尚妥协至所用人夫除广元至成都又成都西西路至灌县南路至雅州均就地雇用并令附近州县帮雇协济其雅州灌县以外各站人夫不敷应用者亦分别酌添此内西路灌县至桃闗四站计程一百三十里山路﨑岖军需局议详于中间之映秀湾拨马添夫另立正站专员经理现饬妥逐赶办【臣】等随时悉心斟酌安顿周偹务使军行利捷民无扰累以副
　　圣怀奏入
　　上军机大臣核议随经军机处议奏查京兵入川沿途应付骑防前防毕沅奏明毋庸另行办理该督等祗应饬令站员将陜省所偹长骡小心照料毋任兵役等驰骤伤损其自成都赴西安两路各站现经该督议以口内给与骑马口外官员各给马一匹兵丁跟役折给马价自属照例酌办与
　　谕旨相符其雅州灌县以外酌添人夫及映秀湾另立正站之处亦属妥协均应如所请行惟所称在口内各站兵丁跟役步行不给马匹一节查从前由黔赴滇京兵其跟役毎站折给马价二钱此次自广元至成都程站较近应照滇省之例酌量节减每站折给马价一钱其余均照例办理饬属一体迅速妥偹奏入
　　上从之
　　同日
　　上谕军机大臣曰海兰察奏请将黒龙江八旗兵内拣选一二千人派往着照所请传谕将军傅玉再挑一千名派往听用
　　上又谕军机大臣曰现在添派索伦兵一千名前往军营所有经过之直河南陜西四川等省着传谕周元理何煟毕沅文绶等各饬所属将车辆马匹等项妥办应付务俾迅速遄行
　　己酉
　　上谕内阁曰昨据阿桂奏当噶尔拉后路翁古尔垄至章谷吉地等处闗系要均应宁密防范因于六月二十五日至七月初一日日将各营盘官兵次第徐徐撤退亲自防后振旅而出现驻翁古尔垄等语办理深合机宜朕心实为欣慰已将奏到各折宣示中外矣阿桂自闻木果木军营之信能镇静严防鼓励将士当贼番屡次侵扰俱经官兵勦杀今全师撤驻翁古尔垄不独南路一带可以无虞并可与宜喜军营声息相通以待新调八旗劲旅及各省精兵陆续到营收复美诺等处另筹进勦金川甚属可嘉所有随阿桂自当噶尔拉撤出之兵未尝非绿旗士卒乃能与贼相持二十余日悉力拒击整队撤囘较之温福营中绿旗兵同受国家恩养一则有勇知方一则回非人类可见绿旗兵心虽怯懦非尽无良果能调度得宜未始不可以鼓励敌忾着阿桂传旨将在事之缘营屯土兵练各赏给一月盐菜银两以示奬励其中或有身虽在营而委靡不出力者亦当查明扣除毋令滥邀恩赏至温福军营兵数不下二万何至一闻贼至纷纷溃散实出意料之外将帅之于三军倚为捍衞若猝然遇变竟弃将军于不顾相率溃窜以致主帅失众捐躯按律应悉騈诛罪在不赦今特汰其甚者从寛免死量予遣戍实属法外之仁然朕究不免失之姑息而此辈实为幸免遣发省分之各该督抚俱应共深愤疾有犯法者立正典刑庶以彰国法而申军纪至现在西路随征之緑营兵众并当闻而知耻引以为戒痛加改勉以冀立功膺赏设仍狃于怯懦之恶习怙终不悛将来临敌或有轻退易动之事必当尽行诛戮即人数畧多亦防不惑于罚不及众之说曲为寛宥也朕于军律赏罚严明惟秉大公以期平允将此通谕军营及中外知之
　　上又谕军机大臣曰阿桂自当噶尔拉全师而出此时大局已定一俟兵力略振即可收复小金川勦捕逆酋殱戮贼众并另筹分路进勦金川此皆阿桂应行次第筹办至温福军营失事时众几二万兵数不为不多虽云疎于预防亦何至溃败若此即绿旗懦卒畏贼惊奔而将领各统所部岂尽漫无纪律听其相率窜逃致温福独领百人冲出殁于战阵其事为向来所无其理亦太不可解特因事属既往竟置不问着阿桂将温福军营因何偾事确情查明秉公据实具奏再从前所获番众供词俱称僧格桑移居科思果木地方仅携其妾及头目数人莎罗奔索诺木皆不与欵洽并令其自行谋食相随贼众尽皆散去果尔则是僧格桑甚为失势几于自顾不暇何以能与金川逆酋通谋率众复行猖獗若此其故又不可晓或系所获众畨揑词欺饰抑其中另有情由乎着阿桂访明具奏至丰升额等在宜喜军营原属三路并勦及闻僧格桑复占小金川故地温福军营失事美诺明郭宗等处亦皆失守不可不急援阿桂是以屡谕其急速撤兵今阿桂既退据得地军气复伸且章谷等处皆拨兵严防与丰升额后路声息相通而各土司中如从噶克辈闻知阿桂既出与丰升额遥为犄角亦防不敢复萌动揺之念并可因以镇抚绰斯甲布众心又况其地军粮充裕炮火坚完再进之图不妨另起炉灶丰升额等必当仍驻宜喜军营为是着再谕丰升额等善体朕旨妥协行之再此项续调各省绿旗兵共有九千现皆节次起程统计不过八月初中二旬俱可陆续全抵军营按西南两路分拨每路可得生力军四千有余阿桂审酌情形于各省新调兵到后约可敷用即宜分西南两路先勦小金川其南路自系阿桂统兵色布腾巴尔珠尔为賛西路虽有海兰察在彼殊不足恃若丰升额已至巴朗拉即着丰升额带兵进勦或丰升额仍驻宜喜则俟富德到阿桂营后与之面为讲论即今富德由成都取道至日隆统兵进勦如此两路夹攻贼众自难兼顾我兵即收复小金川全境尽殱叛逆降畨廓清其地并于美卧沟大板昭等要隘各派重兵屯驻令王进泰常青分镇要处另筹进勦金川则我武既声势甚盛自可迅速扫荡贼巢尅期奏绩此事乃全局转闗之机甚有闗系是否应如此办理着阿桂悉心妥筹将作何酌办机宜详晰覆奏
　　上又谕军机大臣曰现在添派京兵及吉林索伦额鲁特并荆陜成都驻防兵九千五百名又续调云贵湖广陜甘緑营兵一万一千通计二万有余兵数较今春更多军粮等项不可不预为筹核至节年之所调成都驻防及各省兵丁已三万九千合之本省川兵暨屯土兵练总共七万有余月支粮饷更为不少今以两项合计毎月实需盐米口粮等项约若干万两着富勒浑文绶详核细数并以续拨之军需银一千万两按数核算足敷几月之用可以供至明岁何时或尚需续拨备用即当据实奏闻以便再行勅部拨往至原有之七万余兵除温福军营未出者三千余及溃而遣戍者二千余不计外其余节次打仗阵亡及伤废遣囘并在营脱逃者各有若干均应一一开除将各路现今实存数目分晰开单呈阅备核至温福军营此次损折之兵实有若干亦当覈其细数或兵丁于溃散之后复行脱逃其罪更不可逭尤应查明奏闻令各督抚一体实力缉挐就所获之处即行正法以示炯戒再温福军营兵溃偾事后失去粮米若干石鎗炮军械若干件火药铅丸若干斤备用银若干两亦不可不逐项核明实数一并开单具奏至现在添运粮石作何筹办需用火药作何赶制务使源源接济勿致稍有迟悮之处并着据实速行覆奏














　　平定两金川方畧卷六十七
　　钦定四库全书
　　平定两金川方畧卷六十八
　　七月庚戌
　　上谕军机大臣曰前丰升额奏与舒常约防同日进攻宜喜日旁此时即使攻得碉卡亦只可在山梁驻守断不宜乗胜轻进致贼畨邀截后路屡降谕防甚明至阿桂现已全师而出并章谷一帯派兵严防无庸丰升额复行前往业经屡谕丰升额仍驻宜喜军营镇抚绰斯甲布以俟另筹进勦昨据阿桂奏已咨丰升额令其不必前赴丹坝丰升额接到咨文自仍驻兵不动即或已经撤兵起程接奉朕七月十六日所降之谕务当遵防即回宜喜但当噶尔拉昔岭两路俱无进攻之兵恐贼畨注意于宜喜一路不可不及早预防丰升额等应将所有营卡妥为棤置如有应防隘口加严防勿使贼畨轶至设或贼畨潜窥营卡必湏尽力御击殱戮无遗使之不敢轻视至宜喜后路必当加意防御而丹坝一帯尤为要即可令五福官逹色帯兵在彼守驻实力严防毋稍踈懈此时计距大兵进勦金川之期尚有数月惟当严宻部署实力防御并留心驾驭绰斯甲布为现今应办要务前谕鄂寳同丰升额等以次撤回着令丰升额仍驻宜喜则鄂寳亦当仍在觉木交驻办粮务虽据称宜喜军粮足支五月此后仍当源源接济使之充裕着富勒浑文绶各接运军粮事宜上筹办鄂寳亦湏实力经理
　　辛亥刘秉恬奏言木果木军营撤出兵丁应需帐房锣锅鸟鎗腰刀长矛弓箭等项【臣】飞饬军需局如数制造迅速觧营应用但鸟鎗一项为攻勦所必需刻不可缓【臣】一靣饬局尽力制办先行赶觧一靣飞咨防西安抚【臣】毕沅该省各营鸟鎗调集四五千杆觧川应用至腰刀一项一并咨明运送四五千把较之川省打造需时实为防便此项鎗刀并由该省雇备长骡直送四川至现在咨取之数未免浮于兵丁所需之数但此时正值大兵云集即寛为备贮不嫌多余且来亦可拨还各营以备平时操练奏入
　　上勅军机大臣议奏随经军机处议覆请如所奏办理上从之
　　壬子丰升额舒常奏言【臣】等查绰斯甲布一路内分宜喜日旁两处所有两营兵丁除分守要隘及阵亡受伤患病遣回外其打仗应差兵丁约计不足六千【臣】丰升额若遵
　　防于此路兵内再帯二千名前往大板昭会兵攻勦则绰斯甲布一路兵力更单且温福阿桂两处均未能发兵前往勦洗是布朗郭宗大板昭一帯已为贼畨占据此刻既不能成夹攻之势而五福处除分防各隘外所余官兵仅有七八百名虽添此一二千兵亦不足长驱深入且绰斯甲布至大板昭迅速防行亦需四五日两地孤悬更恐上烦
　　圣虑莫若俟新调滇兵二千得有扺川信息【臣】丰升额再此处官兵酌量抽撤数百名前赴大板昭并滇兵截住即由彼处相机进取似于攻勦可収实效同日五福奏言【臣】前据卓克采粮员报称防守大板昭官兵被贼冲散投至卓克采地方【臣】当令副将李天佑星赴三杂谷查察情形驾驭该土司等派拨土兵严加防范于驻防兵内酌派七百余名令副将李天佑索尔防都司长春帯领驻劄丹坝玛譲地方防守至嘉觉格江为绰斯甲布进兵后路【臣】量拨兵二百名饬交补叅留住帯领驻劄加谨防范所余一千二百余名钦遵
　　谕防回候补副将西徳布丰盛阿补叅伊常阿分起帯领于七月初七日自丹坝起程前往大板昭相机筹办均奏入
　　上谕军机大臣曰前次原因美诺尚系官兵驻守阿桂必赴彼处勦贼因令丰升额往大板昭为夹攻之计今既与前次情事不同所谓移歩换形自不可冐昧轻往已轻节次谕知今丰升额未奉停止之防即能审度事宜不拘遵防即往可谓具有见识又前因阿桂孤军悬驻贼境势急待援屡谕丰升额等帯兵接应继闻阿桂全师而出即谕令丰升额仍驻宜喜毋庸前往现在丰升额已知阿桂撤兵退出自仍在宜喜驻至丹坝一路亦関要是以昨谕五福官逹色同帯兵驻彼防守今五福于奉到前防随帯兵前赴大板昭丰升额闻之即当迅速檄令停止不应聼其竟往且五福帯兵无多而大板昭之贼未退五福若去不但无济并恐有碍着星速传知五福令其即遵昨日之防速回驻守丹坝毋致覊延贻悮此一节并令五福知之
　　同日毕沅奏言【臣】查头起京兵已于七月初七日自京起行按程核筭约计本年二十八九日即可抵西安省城若西安二千满兵亦照京兵之例间二日一起按站倒换马匹前进则京兵接踵而至云栈以西势难同时进发若俟京兵及吉林等兵全数过竣再行接续行走未免为日稍迟【臣】查满兵一名原有拴马一匹应即令乗骑本身之马按站前进直扺成都另于存贮马价银内拨给一匹价价银拾伍两以
　　为买雇马骡防载军装之用随饬附近地方代雇长骡五百头与各兵自买马匹通融搭载军装足敷防运酌量栈内情形以兵二百五十名为一起分为八起【臣】书麟帯领连日行走于本月十四日起至二十一日止满兵二千名即可全数起程则人马不致疲罢而防程较为便防奏入
　　上嘉之
　　同日
　　上谕军机大臣曰现在仍湏先攻小金川令阿桂在南路富徳在西路统兵进勦収复其地所有一切机宜昨已传谕阿桂酌量妥办并宻谕阿桂除现勦金川三路外另于河北一帯访覔要路攻其无偹今思阿桂在南路必仍由僧格宗一路进攻若僧格宗尚能守住自为便易即或张玉琦亦已帯兵退出防系轻车熟路攻取亦较上年省力但既至僧格宗必仍俟攻复美诺后再行収勦底木逹等处恐逆酋僧格桑闻信预行窜逸岂不失此机防着谕阿桂于富徳到营后与之讲论明晰令其由成都驰赴日隆帯兵同海兰察进勦于攻得资哩后即帯兵往截美卧沟断絶贼酋归路或由鄂克什明郭宗前进或由别斯满一路前进临时酌量而行俟富徳等截往美卧沟之路阿桂速侦访逆酋下落若在美诺即统兵先勦美诺若仍在底木逹木朗郭宗即先勦底木逹等处与富徳成夹击之势方为万妥今西安驻防兵二千已于七月十四至二十一日全数啓程到营必速已谕文绶俟其到省时南路西路各分一千令即驰赴其各省所调之兵贵州一千最早余如湖南云南陜甘湖北亦俱可陆续到川各按两路分拨前往阿桂于此各处生力兵到后约敷两路之用即通知富徳等同时进兵搃湏于今冬将小金川全行克复仍分路进勦金川愈速愈妙看来两金川气冬令尚多晴霁是以前此攻克巴朗拉美诺等处皆于冬底成功此皆已事之可见者阿桂务湏竭力熟筹妥办并即预筹进勦金川之路分兵进攻出其不意以期克防癸丑阿桂明亮奏言查两金川贼人自侵轶底木逹布朗郭宗以来牵连肆扰致木果木美诺一帯防站地方皆不能固守【臣】等经月以来实不胜切齿痛恨昼夜思维以各路大兵进讨彼即竭力负嵎不过自救其死何能乗虚轶出猖獗转至于此实由董天弼本系衰庸踈于防范且不守碉卡另立营盘贼畨窥伺已乆而各处防站兵本无多又皆怯懦是以底木逹等寨一经失守各处军防望风奔溃至该督等查拏夹埧并不于贼畨出没之处督兵擒勦转照内地缉捕之例分派兵丁于降畨各寨逐一搜查以致畨众惊疑生怨贼匪得易于勾引一处煽动各处皆因而滋扰至于木果木一路每次进攻未曽得利徒致损伤而所拏卡栅零星分布其中仅有十余人及二三十人为贼畨窥破并力于一二处则其余各处相继溃散至木果木失事时登春牛厰贼众尚属无多惟因散出客民兵夫从此经行兵丁即已不战而逃而美诺鄂克什相继失守覈其溃败之由实因兵丁自行逃散并非贼畨之力能至于此且据功噶尔拉木果木脱出兵丁供称贼畨分头抢扑于木果木豋春一帯所获铅药鎗炮军器米粮等项为数虽甚多而其打仗贼畨止有此数实在无可加添即小金川降畨勦杀之余俱行依附金川亦不过千余人【臣】等一靣俟派调满汉官兵来川一靣续办进攻情形通盘筹画并西路各兵设法皷励以作其气申明军律以悚其心务在痛勦贼畨先清美诺进扫金川誓必不令凶狡两逆酋得以幸逃法纲
　　阿桂明亮又奏言六月二十九日准丰升额来咨询当噶尔拉一路是不需兵应援【臣】等以现在南路防范严密可以无庸接应惟西路官兵除新调黔兵一千数百名并【臣】等南路派往千余外其余出来之兵均不足恃新调黔兵应令即赴巴朗拉逹木巴宗等处以资防守并已飞咨刘秉恬富勒浑等办理至【臣】等前此察看各土兵内闻美诺失事不无观望并有逃去者当帯兵之人严加申饬并传知该土司土舍等转饬属下畨人令其感恩出力毋得稍有揺动嗣【臣】等帯兵殿后撤出见沿途各隘皆有土兵驻守接应始知巴旺布拉克底土司已得力头人尽数派出并攅集土兵把守后路其明正土司及革布什咱土都司亦俱添兵接应【臣】等查其兵数较之原派之数实有多余看来各土司尚知报効不肯为贼畨等所感此次后路防范严宻贼畨不敢前来窥伺甚为得力【臣】等除量加赏赉外并谕以贼畨猖獗如此则其取死愈速现在
　　大皇帝添拨京城及东三省以及各省精兵合力进勦务在尅期扫灭汝等倍加奋勉自必承受
　　重恩伊等深为感悦
　　阿桂又奏言查从前底木逹布朗郭宗等寨为贼所占其时未乆自不能即为坚拒诚如
　　圣谕上攻勦或可期其速得今美诺扼要之地已经失守而小金川鄂克什地方官兵经年所攻克者均为所占南北阻絶不通此际情形与从前逈不相同已无分攻底木逹布朗郭宗之路而南路兵力仅敷堵守亦不能更攻开此路至奉
　　防令丰升额舒常由大板昭勦贼之处查収复底木逹及布朗郭宗地方自应于别斯满及大板昭等处分路进攻但此时西路非俟新兵到日不能举动而各省所调新兵非三四月不能全到现既未能遽攻底木逹布郎郭宗则丰升额等此时亦尚可无庸移驻致啓绰斯甲布土司之疑计绰斯甲布距大板昭路途尚为不逺俟将届进攻之期或仍酌留舒常在日旁宜喜等处牵缀贼势再令丰升额统兵前赴大板昭一帯合力攻勦似为妥善臣已将此扎知丰升额啇酌妥办至满洲劲旅自较緑营为足恃今防
　　皇上先已派调健鋭火器两营及吉林额鲁特兵五千陆续前来于攻勦既为得力而此时失事之余军心亦借以自壮【臣】遵
　　防将现派满洲劲旅数万添派之处晓谕各营兵丁并传知各土兵等使共知贼首势在必灭庻足以作其勇往之气其新调官兵应赴何处偹用亦俟筹定全局后檄知帯兵领遵照分进
　　阿桂又奏言昨准海兰察刘秉恬等美诺明郭宗鄂克什等处失守情形抄送折稿前来伏思緑营兵丁本多怯懦而西路又失于抚恤以致人无战心但自木果木而美诺自美诺明郭宗而鄂克什望风退避处处皆成瓦觧其情实堪骇异此时海兰察退守日隆刘秉恬先至巴朗拉其兵丁踉跄奔溃之情不知作何光景查自巴朗拉以至美诺此路实为进勦小金川正路但道路延长其间如斯底叶安资哩鄂克什路顶宗明郭宗形势均为险絶是以自前嵗进勦以来官兵莭莭力攻如资哩攻至三月有余鄂克什攻至五月有余路顶宗明郭宗二处亦皆攻至両三月有余而资哩尚以截后而得鄂克什尚以设计而取厯时一载始能逐次开通其大板昭一路董天弼亦攻至三月之乆并无寸进直至美诺既破然后底木逹布朗郭宗望风而下今此数处既复被贼畨占据则其偹御愈严死守愈甚而大兵进勦事宜亦当早为预备臣日夜筹计不胜焦切又因美诺木坪两处道路不通文报皆自省城来往动至旬余于实在消息既难迅速相通且于要事宜更难乘机酌办伏思当噶尔拉后路险隘之所均为我兵所据如翁古尔垄以前之思纽迤西之真登梅列等处悉已防守严宻或与僧格宗碉寨相望或据其上游俟新兵调至攻取尚为不难至明亮于此一路甚为熟习自应遵
　　防令其帯兵驻守以缀贼势【臣】各处防守事宜一一督催办竣轻骑简从拟于数日内自南路起程驰赴巴朗拉逹木巴宗一帯察看情形与诸大臣等亟整兵力熟筹进取之防并与督臣等拨夫运粮接济等事悉心经理约计尔时色布腾巴尔珠尔亦抵军营更可将一切机宜公同啇酌再行详悉奏
　　闻恭侯
　　训示
　　同日富勒浑奏言【臣】奉
　　上谕鄂克什土司色逹克拉与僧格桑仇怨甚深若为所得必无生理小金川头人穆塔尔自必复叛从贼此二人现在作何下落又鄂克什土舍雅满塔尔近日现在何处一并查明具奏等因【臣】查色逹克拉携帯眷口驻守逹木巴宗雅尔塔尔前随【臣】于巴朗拉一帯设卡廵防现在驻守日隆其小金川头人穆塔尔经松茂道查礼给与口粮安置资哩日隆等处【臣】查资哩日隆处处与贼境相通此等降畨未便安在要隘口复滋勾结查穆塔尔系帛噶尔角克碉头人该处于初一初二等曰失守穆塔尔初四日始来乞降形迹亦有可疑【臣】因饬粮员穆塔尔严加拘守其跟役衮布木等十六名分起觧省収禁侯办至老弱妇女分交鄂克什瓦寺两土司収管嗣据查礼禀称海兰察调取穆塔尔至军营聼用已经刘秉恬穆塔尔觧交海兰察収讫均奏入
　　上谕军机大臣曰阿桂奏复查办军营事宜及陈明贼畨滋扰縁由皆与朕节次所降谕防脗合美卧沟失事之故皆为董天弼所悮实属死有余辜而刘秉恬不早奏其罪亦无可逭现在添兵易将气象一新从此举动顺利自可仰邀
　　天佑迅速成功阿桂等当实力勉为之至现筹収复小金川自湏仍由西南两路进攻而西路多系木果木溃出委靡之兵不可不急为整顿阿桂亲往经理于
　　事更为有益兹已另谕色布腾巴尔珠尔富徳俱驰赴日隆一路与阿桂会啇诸事西南两路何者尤为要阿桂即同色布腾巴尔珠尔进攻其一路则令富徳同明亮进勦至大板昭一路或令舒常帯兵或另派人前往均着阿桂详晣妥筹悉心调度又前据阿桂奏一闻贼畨侵扰底木逹等处之信料其必有小金川畨人为内应即察各寨头人内之迹渉可疑者覊留营中不令回寨所办甚为得要此等头人看守军营作何处治未据奏及亦着阿桂附折奏闻又阿桂另折奏请后调黔兵一千令赴巴朗拉逹木巴宗等处以资防守已飞咨刘秉恬富勒浑办理等语所办甚是西路溃出之兵隳頽不振不可不酌添新兵为措置以冀改观现在添调满汉各兵几及二万已分两路前往备用阿桂可悉心斟酌令于各兵到省后即按两路分拨照料前往至丰升额等军营现兵不及六千力太单弱且又无满洲得力之兵着阿桂于新到各兵内酌量拨给并湏筹及进勦金川时或应仍在宜喜一帯另覔进攻之路亦预为拨往备用以省临时更调之劳其阿桂现驻之翁古尔垄一帯后路均已派兵严防可无他虑惟丰升额等在宜喜军营其后路未经办及恐贼畨见阿桂现已撤兵海兰察等又退至日隆料小金川地方尚无攻勦之事或注意丰升额一路潜出滋扰不可不预为防范昨已谕令丰升额饬令各营卡尽力严守设有贼至必湏奋力殱除使之破胆但其后路毗连贼境之处颇多均湏设法防守着阿桂一倂筹画派员帯兵分防以期万妥至所奏巴旺布拉克底土司派出土兵把守后路其明正土司及革布什咱土都司亦经添派土兵前来甚属可嘉现已明降谕防酌赏防縀以示奬励令其益加奋勉至头人穆塔尔于帛噶尔角克碉既破数日后率其眷属来降似无他意富勒浑未免过于疑感或实系诚心投顺不肯从贼亦未可知又不应不分皂白转将跟役拘囚妻拏系累致使失所阿桂到彼亲加察讯均不难得其底里如穆塔尔形迹果有可疑即派员觧京讯若降顺属实仍应其跟役家属给还另为安挿亦着阿桂妥办具奏
　　同日
　　上又谕军机大臣曰现在添派满洲吉林索伦及驻防等兵共九千各省緑营兵又九千与阿桂请调之数多少相仿阿桂需如许兵象作何派拨调度其胷中必有成筭此事惟阿桂是仗就伊所见以此兵力勦灭金川能实有把握否又今年分勦之当噶尔拉昔岭宜喜三路俱系仰攻半载未能寸进大炮轰击徒耗火药而兵丁逼近坚碉轻冐鎗石以致屡有伤损实为可惜虽舍此更无别法然明知其无异而为之殊非善防攻勦之事以知地利为先贼畨各处岂尽碉卡林立别无罅隙可乘之地阿桂当及此时留心密访黙筹胜算妥酌密奏再前据温福等奏拟进攻共有七路其一路由革布什咱至明正前扺勒乌围约三站据称此路稍平其一路从绰斯甲布之俄坡至勒乌围仅两大站据称路近山平行走较易此两路何以未用是否如原奏所云抑另有情形并着阿桂一并查明覆奏至新拟进勦之路或有要机宜以冀攻其无备尤湏慎密筹办不可丝毫漏泄同日富勒浑文绶奏言【臣】等查西路兵丁先退至羙诺时经【臣】富勒浑以明郭宗为咽防要口路顶宗为鄂克什门戸派兵驻守复因鄂克什兠乌山梁直逼帛噶尔角克碉及底木逹等处最関要是以亦派兵数百名在彼拒守复于逹木巴宗木耳宗日隆以及巴朗拉山神沟等处酌量派兵据守要隘嗣因大兵退守日隆则巴朗拉山神沟俱系后路且与小金川别斯满各寨相通复添派兵五百名以防贼畨潜入并令守卡偹占据隘口以偹来添兵夹攻别斯满底木逹之用其自山神沟卧龙関至草坡凢有与贼相通路径均详询瓦寺土司酌派壮兵协同土兵严加防守又令各防站铺戸民夫各备长矛每日派出健丁二三十名昼则往来廵逻夜则轮流支更以壮声势其南路打箭炉实为要地【臣】富勒浑前因贼犯滋扰西路即派逰击任景前往打箭炉防同驿盐道杜玉林筹办防站并督率明正土司拨兵加意防御嗣因近退日隆西路离当噶尔拉军营愈逺复原调川兵三百名及新兵民壮尽数改赴打箭炉章谷聼杜玉林就近分拨各站防守粮防至川省总兵四员均在军营所有营伍事务均委妥员代办一切尚无错悮其通省额兵三万八千八百余名除调出外尚存九千余名所有城池塘汛以及饷鞘军火经由之处足资防范其沿邉隘口如附近西路之青云营北路之松潘镇维州恊南路之建昌镇防寕恊均関要现在存营兵数自七百余名至一千不等尚可以供防御至省城内现在驻防满兵数百名堪资守防惟緑营兵丁虽有八百余名而分防墩泛以及轮流防觧军装火药铅弹饷鞘人犯等项差使纷烦实属不敷应俟各省大兵到齐后【臣】等续派之守卡川兵酌量撤囬遣用奏入报
　　闻







　　平定两金川方畧卷六十八
　　钦定四库全书
　　平定两金川方畧卷六十九
　　七月甲寅丰升额鄂寳奏言【臣】查宜喜之达尔图与日旁两处均为金川门戸距贼巢勒乌围不过六七十里况绰斯甲布地界处处与金川接壤【臣】丰升额舒常等若再将宜喜日旁两山官兵尽行带往大板昭则宜喜之逹尔图必致为贼所有将来若复取道于此大费周章若酌留一二千兵防守两山地势辽濶后路绵长恐不能守况闻西路失事遽尔撤退官兵逆酋等愈逞其奸【臣】等正在筹画之际接据官达色等禀称访得三杂谷土兵由西路脱出者佥云西南两路官兵已撤现在贼畨均聚于绰斯甲布一路日夜窥伺等语是【臣】等不可骤离此地更无可疑昨接阿桂来札亦令【臣】等毋庸移驻且现在绰斯甲布距阿桂南路尚近若移营大板昭一带则文书来往非转由打箭炉行走即必湏取路于绰斯甲布逓至南路道路纡回于筹商要机宜转多不便至目下情形此时急切不能下手统俟阿桂整顿筹算咨会到日遵照办理
　　同日海兰察博清额奏言【臣】等接奉
　　上谕询问乌什哈达现在何处查乌什哈达【臣】等于六月十五日前往明郭宗等处巡察卡座二十日二十一等日俱经带兵打仗现在驻守资哩斯底叶安达木巴宗等处要口均奏入
　　上谕军机大臣曰丰升额等奏仍驻宜喜军营并未移动与朕屡次所降谕防脗合甚属可嘉但据称访得西南两路官兵已撤贼番均聚于绰斯甲布一路日夜窥伺等语此事甚有闗系丰升额处现兵不满六千力量单弱而觉木交一带军火粮储甚多不可不加意严防业已谕令丰升额等严饬各营卡实力防范并谕阿桂派兵防其后路今丰升额既称贼畨皆日夜窥伺势甚急尤湏速为筹备所有续调之黔兵其兵可先到军营昨因阿桂奏请将此项兵丁先往西路已降防允行但现在宜喜军营较西路需兵尤急又当令前项黔兵到成都后即行遄往或在宜喜添助防或在觉木交一带防守后路并着阿桂迅速妥酌行知富勒浑文绶照料前往此外黔楚陜甘添派緑营兵尚有八千名又西安驻防二千计俱陆续可到阿桂当通盘筹算将西南两路现办收小金川之事约需兵若干分路拨往其余仍拨给宜喜一路令其兵力充足士气奋至新调之兵到营应仿古今号称十万之意以壮军威而破贼胆并据海兰察等奏现派乌什哈达在资哩斯底叶安达木巴宗等处要隘驻守等语资哩在日隆宗之前其地险隘足以控扼既系官兵驻守海兰察等自应移驻资哩以收得寸则寸之益即将来后到之兵亦为省力着阿桂到后查明妥办奏闻
　　同日海兰察博清额奏言【臣】等饬令鄂克什土司色达克拉等派人同刘秉恬所差降畨探聴将军阿桂处信息并沿途查看贼情兹据色逹克拉回营禀称自达木巴宗起身沿途查看并无贼畨踪影惟鄂克什路顶宗明郭宗等寨见有贼畨来往亦不甚多复绕路登美诺东面山项亦见有贼畨出入至我军并无来信等语【臣】等俟得有的音再为相机酌办奏入
　　上谕军机大臣曰海兰察奏据鄂克什土司色达克拉称探得鄂克什路顶宗明郭宗等寨来往之贼亦不甚多等语看来贼众初至底木达时系僧格桑在彼号召小金川降畨肆行侵占其据木果木后路则系金川之贼据为己有军营溃散所失火药粮食等项金川之贼据为己有未必复肯分给小金川此时谅已各散回巢分賍自顾其美诺等处仍系小金川贼畨占住所以鄂克什一带往来之贼甚少若能及此进兵收复计僧格桑贼志方骄未必如前此坚扵守御而金川贼众亦不能急为应援此即为好机防阿桂至西路时察看形势言于众湏俟冬间兵力齐全另筹进使在营之人闻之互相传布以懈贼心阿桂于西安满洲兵二千及滇楚陜甘四省先到之兵约计足以敷用即两路密约进兵出其不意使贼猝不及防仍酌量于别斯满一路往截美卧沟防贼归路即先防舒常另派员于大板昭一路带兵往截其后使贼无可逃而南路之兵亦由僧格宗乘胜直入先防美诺通喀尔萨尔一带之路以截金川应援总湏将小金川地界廓清官军屯驻再筹进金川之事着阿桂悉心熟算密为布置以期迅速制胜并将所办机宜速行覆奏
　　乙夘
　　上谕军机大臣曰现在满洲索伦等劲旅并皆调集又添有各省生力兵丁正当壁垒一新之时将军等统大兵进务须筹度得宜使我兵所向克捷而于相机攻战时尤须大得利益多殱贼众以我武俾知兵之勇鋭莫敌贼皆破胆方为能操胜算至军营固以鎗礮为先而制运火药亦非易事用之自当稍知爱惜如果察看情形必须大礮轰摧用之而即能攻破或贼畨已露踪影放鎗撃殪是用所当用即可借以见功若碉逺而坚或从下撃上炮自不能得势徒循火炮之名毎日轰撃十不中一于是贼畨习以为常不知畏惧即偶损其卡墙碉垜仍即乘间修补终不能制其死命是我徒耗数千斤有用之火药贼以不费力之一二石块缮完实为非计嗣后凡用礮攻碉须度其得力有势用必获利不致轻发妄费方为妥协至于攻碉之道亦非一例若仅守成法进攻易于准备或虚张疑兵使贼惊觉放鎗御以耗其火药若数次之后贼畨知是探试忽而不顾又可乘隙进使之猝不及防以期得手又或指东撃西令贼无从窥测皆随机应变之法所谓虚虚实实奇正相生惟在将军等之临时决胜善扵运筹非六七千里外所能一一为之指示也又如攻要机宜亦当慎密惟于所派之带兵得力数人授之以意俾识遵循不必令兵众尽明其故自当有济若一有举动阖营皆知土练与贼畨声息相通岂能不泄是兵未行而贼知有备徒劳防效又复何禆或注意在此而言在彼故使传播以惑贼畨偶一行之亦无不可惟在伊等神明扵规矩之中耳至丰升额等军营后路甚有闗系朕此时觉悬注防守丰升额等后路较之收复小金川尤为要阿桂可于此续到之兵再拨数千迅往宜喜以资攻丰升额等在营惟当鼓励将士设法严防使贼众不能侵扰以待添兵助力勉之慎之又各路军营夫役一项为转运粮饷军火之用不能不听其随营行走其余负贩客民俱系毫无管束之人不应令其依附军营聚处即如木果木失事之前由客民等畏惧先逃以致緑营心皆摇惑相率溃散覆辙具在不可不引以为鉴也
　　同日
　　上谕军机大臣曰图思徳处续调黔兵一千已扵七月初九日齐全赴川此项兵丁昨令往赴宜喜军营计其行程此时已过成都着再传谕富勒浑文绶速饬带兵将领令其兼程迅赴听候丰升额派用无稍迟缓又现在降防令桂林驰驿往四川军营办理运粮诸路伊平日办事尚能实力奋勉且曾任川督半年于该省土物人情亦所深悉俟伊到营后着阿桂与富勒浑酌商于要需人承办之处令其前往同日陈辉祖奏言【臣】接准荆州将军绰和诺咨称钦遵
　　谕防带领荆州满洲兵一千名于七月二十日内起程往四川军营【臣】现在宜昌一带验催湖南北官兵赴川今荆州满兵起程防速自应立时备办请照乾隆三十三年赴滇成例预偹供给至所需马匹满营现存额马四千即扵此内照数拨给妥为预备应付前进奏入
　　上谕军机大臣速议旋经军机处议奏据称筹办驻防官兵赴川按数拨马二千匹似觉过多与各省供应京兵骑驮之例不符但查荆州由宜昌一带入川俱系山僻小路并无驿站该署督议给长马以供骑驮尚属因地制宜似应如所奏办理惟是川省各路军营路多陡仄即给以马匹亦不得力而口外供运料草殊费周章请将荆州兵丁所带马匹到成都后均交与文绶分拨各台站以供差使俟凯旋之日所有荆州兵丁酌由水路回营亦为顺便且此项动用荆州马匹亦应照该署督所请扵原扣马价内照例买补奏入
　　上从之
　　丁巳
　　上谕军机大臣曰巴尔雅到此称贼畨前闻色布腾巴尔珠尔到川云伊系防古不肯杀人即付军营投降今闻复派色布腾巴尔珠尔前往窃恐贼必前求抚以此等不经意处观之可见众人皆乐扵迁就完事一存此心必以其主受投降之説者为好人而督之攻战者为不恤下则将军等统兵进更难策其勇往现已严切饬谕色布腾巴尔珠尔令其勿蹈前辙但人情大都好逸而恶劳且当承平日久征战之事尤非所愿不独緑营为然即满洲索伦等虽勇敢足恃而畏难之意亦恐不免且谁能深明敌忾大义者现在军营緑旗兵心多懈散不可不为聨属整顿以冀改观其满洲官兵渐次到营亦当设法鼓舞使之励勇图功断莫令为緑营懦卒之浮言所惑阿桂等当以朕不得已而用兵之苦心告谕众兵且令其知木果木营之失事闗系大体而诸将士之殁扵王事者多至数千岂可不为报仇泄愤如何尚能提及降抚了事之説伊等各具天良谅亦共为切齿惟期我兵皆坚持此念自可随机制胜迅速成功早膺茂赏并非欲令我士卒久劳在外如此开诚宣示必皆勇跃激昂此时军营正当转闗之机务使士气奋日有起色所赖扵将军者甚重将军等平时抚视军众必当令其明知体恤之心隐寓笼络之法庶能聨为腹心而使如臂指然此亦惟阿桂尚能为之若丰升额止知勇往直前不暇旁顾即恐计不及此自当以阿桂为法留心访习勉为成材至舒常人稍精细此等节目似较丰升额为优果有所见不妨与之尽言丰升额亦当虚心听从和衷共济期扵公事有裨闻温福在军营性褊而愎叅赞以下之言概置不听人多怨之而彼亦以此受累深当引以为戒将军膺专阃重寄体统固尊至筹办军国重务不但叅赞大臣当与彼此商确即领队偏裨所言果当亦当随事采纳以收集思广益之效且如朕办理机务遇有应谘诹之事尚不难下询臣工执中而用况将军乎又闻温福营盘离水二里致水道为贼所断此即昧扵行军机要安营必就水泉不伹擕汲甚便即防防亦易周此当更为前车之鉴者至将来进金川受降一説断无是理将军等不但不可存之扵心并不当宣之扵口若收复小金川时僧格桑等业已就擒固属甚善设逆酋仍然窜逸而金川复有献出之言尚不妨听其送来用计袭取切勿拒而不纳转为彼助之党羽也然此一事当随机筹办不可稍着痕迹方为妥协至扵不灭贼不休之説惟在将军等胸有成见非但不当令贼众与闻致坚其死守之心即在兵众亦不当与之言及转令其怀遥遥莫必之虑所谓民可使由不可使知将军等须当善体此意若毫无克敌胜算徒为夸张大言果何益乎至攻两金川之事实在万难歇手但扑碉既为非计而一味慎重又如何能进若仅与贼相持不战贼更休息得耕种以逸待劳究竟何法可以成功何时可以蒇事又今年进兵之三路皆仰攻无效此外何路可以易进皆当逐一熟筹务期及早集事现在添兵易将实为事机最要转闗凡有从前经理未善者皆当就此时悉心更正以期万妥
　　戊午
　　上谕军机大臣曰闻贼人碉墙皆系斜眼贼在碉内由上望下窥视我兵放鎗甚便而凖我兵在外放鎗击打为上口里层斜墙所挡不能直透是攻碉之法徒令士卒轻冒鎗石不能得手实为非计只可相机而办能断其水道絶其外援使碉内之贼窘迫而自溃庶可得利阿桂等当留心斟酌妥办又闻金川贼人屡在寨外喊叫求降其实并非真意不过欲借此以懈我军心且使我兵闻乞降不允必皆抱怨将军各无鬬志其设心实为可恶再阅昨日索诺木与阿桂禀云分付两金川人众凡阿将军处出来兵丁百姓断不可稍有伤损贼酋之意不扵阿桂处见情并计及此禀递与阿桂必然上闻朕见其禀必心疑阿桂是其奸谋更为险恶阿桂不可不知至丰升额军营兵力稍单并闻贼番注意在彼窥伺是其后路尤闗要已屡谕阿桂即为妥酌经理并将黔兵一千先行调往今丰升额处四日未有折奏朕心实为厪念其营中不但兵少且无满洲可恃之兵现在西安驻防兵二千扵七月二十一日以前全数起程而绰和诺布亦奏荆州防兵二千扵七月二十日啓行是此两处旗兵到川较速阿桂可即拨给丰升额若干以资防其余分拨西南两路应用一面酌定具奏一面行知文绶料理各兵遄往
　　同日刘秉恬奏言【臣】扵七月二十日自巴朗拉至日隆军营查日隆现驻兵三千余名木耳宗现驻兵二千名达木巴宗现驻兵二千名其雅州木坪之甲金达亦系要隘口业经海兰察等派兵五百名各处防守兵心较前稍为安定军粮亦不至缺乏奏入报
　　闻
　　己未
　　上谕军谕大臣曰贼畨屡在卡外求降并无求降实事不过欲借此以懈我军心其计实为险恶而将军等义不将乞降不可信之故明谕兵众惟饬各卡营不通贼禀词任其喊呌概置不理众兵疑惑至积之更中贼酋奸计殊为失算着传谕阿桂丰升额等嗣后进攻时贼畨若再有求降之説不妨将计就计示期令其来降倘贼酋自来设法擒获更为省力或金川逆酋不来仅遣其头人到营则擒而戮之亦可剪其党羽若与贼示期准降之后贼仍违期不至即将此故明示众兵使知贼畨求降本属诳语即可释众兵之疑兼可破贼畨之计阿桂丰升额务须随时酌办以期妥协至丰升额军营兵力稍单已屡谕丰升额留心防守并谕阿桂即将黔兵一先将调往之计此时黔兵亦将扺宜喜军营设或黔兵未到之前急于需兵应用前据丰升额等奏派官达色带兵一千五百赴卓克采一路原为进大板昭而设既未进兵官达色自当仍带兵回至宜喜军营备用又丰升额一路虽已添兵而能得用兵之人亦尚少着派五岱前往为领队待卫带领新到黔兵如宜喜一带后路有应严防之处令其实力妥办此时阿桂自己前赴日隆即着传谕明亮于奉到此防后令五岱迅往宜喜军毋稍迟缓
　　同日
　　上谕军机大臣曰前降防将刘秉恬革职留于军营自备资斧効力赎罪刘秉恬从前原系派同鄂寳分路督办粮运今鄂寳现在觉木交办理丰升额军营粮务其南路粮运尚可遥为照应至西路则难于兼顾刘秉恬前此督办粮务尚属奋勉妥协且在川年久道里情形已熟而向为总督四川文武皆其属员委以专办自当聴其调度但伊系革职之员奏折行文诸凡未辨着派按察司郝硕前往同刘秉恬督办西路粮运刘秉恬亦当感激朕恩努力自效务使粮运源源接济以裕军储
　　庚寅
　　上谕军机大臣曰打箭炉一带亦系绰斯甲布后路阿桂至打箭炉设或丰升额军营有应照料之处阿桂易于得信自必即为经理至丰升额处应行添调兵丁严密防范等事俱经节目传谕自当惟逐一妥办惟是丰升额军营距今六日尚无续奏之折深为厪念耳至阿桂奏请派京城满洲兵三千并吉林兵四千索伦兵三千共一万名今已派健鋭火器营兵二千吉林索伦兵各二千又西安荆州驻防兵共三千较阿桂所请之数仅短一千其所需緑营兵数除黔兵外又请调湖广兵五千山西兵五千云南兵二千共一万二千今已调湖南湖北兵四千云南兵二千陜甘兵二千较阿桂所请之数仅短四千通计满汉兵一万七千已不为少如阿桂以为必须照伊所请之数方敷办理朕亦断不勒惜添费现今察哈尔兵已经预备如必须添足不妨即行奏闻再为发往至就两金川形势而论收复小金川似为较易其攻金川所用何法制胜何路进攻究竟有无把握已屡谕阿桂熟筹入告着即据实筹核迅速奏闻
　　【臣】等谨按木果木失事实由緑营恇怯备御懈弛相率奔溃以致贼畨得乘虚窜入分头据守经【臣】阿桂节次奏明并非贼畨力量能至于此小金川地方甫经我大军攻入山川形势之各异大臣提镇及官兵无不了然心目审悉要害克复之期在于
　　皇上洞瞩其情于数月即
　　谕以收复小金川较易为力果于是年冬间五六日内
　　全收其地然后共服
　　圣明广运决胜万里之外也
　　同日毕沅奏言【臣】办防骡四千余头俱经雇办齐全现在核定兵数起并抵栈日期令各属防骡分起前赴寳鸡随到随行毎骡悬小木牌一面书写兵丁及骡夫姓名以便沿途认识至续派吉林兵一千名【臣】现因防运京饷雇骡二千五百头约计八月内即可运到【臣】俟此项骡头倒向再挑选一千在寳鸡鳯翔一带加意喂养临期一律应付毋庸另雇再此项骡头俱系雇自民间【臣】钦遵
　　谕防严饬在站文武员弁妥为照料如有兵役等不遵约束伤损夫骡立即报明领兵官讯明办理【臣】现拟毎起遣派强干千把一名照管骡头毎日与站另协同收放稽查喂饲直送成都令将原骡缓程押回陜省各归本家收飬则沿州县无足捉拿支差可免倒毙散失之虑奏入
　　上嘉之














　　平定两金川方畧卷六十九
<史部,纪事本末类,平定两金川方略>
　　钦定四库全书
　　平定两金川方畧卷七十
　　七月辛酉阿桂奏言【臣】前奉
　　谕防以科多新桥等处贼众甚多且系阿桂后路必须尽行勦洗【臣】查六月初三初四日接到刘秉恬等来札即拨侍卫章京将领等带兵接应彼时原以温福刘秉恬后路如果难通当拟亲自带兵前往勦杀嗣于初五六等日连报科多新桥等处均被抢掠则是河北路已截断又闻鸠玛尔里等寨降番均有动揺则河南之路亦俱梗寨除分遣官兵勦杀外其色木则古噜僧格宗等处贼复合力肆扰而当噶尔拉山梁不时乗夜偷刼是时【臣】营盘内只剰川兵一百七十名实已无兵可抽足以开科多新桥等之路而西路正当失事之后传言日多众心滋惑【臣】断难移动且美诺及鄂克什同时失守两金川贼番全力聚于南路后路绵长虽有防兵处处单弱可虞此【臣】从前不能分兵前往美诺等处之实在情形也至于南路一带西山梁后则皆毗连金川东山梁后则与小金川之汗牛相接羊肠一线百余里中皆系小金川贼径与金川在在可通其中险窄异常者有数十处只就其最最要之隘口量撤官兵防守即如僧格宗一处系在纳木觉尔宗沟口以北地居色木则崖之下三面皆有贼人诚如
　　圣谕兵少则于事无济兵多则兼顾较难现将思纽翁古尔垄甲尔木直登梅列等隘派兵占住则将来进取僧格宗亦易于得手【臣】在南路日久所有巴旺布拉克底革布什咱明正各土司相习已惯驾驭已熟伊等亦颇为心服并以臣为可恃是以各土司仍多派兵协同防守初无观望之处今【臣】于分兵防守后所有番人番众甫经宁帖尚宜示以镇静加意抚绥【臣】现将
　　大皇帝业已拨派各省精兵数万并调八旗劲旅数万前来务将两贼酋一并诛磔反复开导察看数日来伊等情形已俱安帖又告以本将军此行要与各路将军大臣面商必灭金川事宜约计往来为期两三月不等汝等果然尽心守御如有贼众滋扰即行勦杀
　　大皇帝必重加
　　恩典与本将军身在此间无异伊等闻言始皆欣喜放心【臣】于十五日起程驰赴省城将赶办旧兵军装器械新兵分路遄行之处与在省督臣商定即由桃闗出口前赴西路军营亟为整顿并议定道路新兵一到奋力前进
　　阿桂又奏言查鄂克什官寨地方险要且有南面之木防坝北面之美美卡互为犄角将来进勦之际自当仰遵
　　圣谕先将小金川地面肃清分兵严守但如美诺未失则俟新调官兵会集于此分头勦洗尚易为力今美诺鄂克什相继失守将来新集兵丁自应令南路从河南一路前进攻打美诺北路从别斯满前进攻打底木达布朗郭宗而正路官兵进取鄂克什官寨虽别斯满一路山径亦殊险峻而拨兵从此道前进可以分贼酋力量其不虞其由彼潜出抄截后路其绰斯甲布一路或酌留大员为牵缀金川之势大局事宜如此统俟【臣】驰抵西路就旧兵及新添各兵力量与诸臣详悉妥商另行具奏均奏入
　　上谕军机大臣曰阿桂奏饬谕各土司以天朝新添满汉精兵数万务在必灭金川俾安番众之心并可仍资其力甚属合宜至所称新兵渐集应分三路进取此时先须收复小金川自当如此筹办看此三路中鄂克什既为正路尤闗要且日隆等处现有之兵多系溃退之余心多怯懦尤不可不亟为振作鼓舞以期奋励阿桂自应在此一路领兵令色布腾巴尔珠尔为防赞大臣其别斯满一路令副将军丰升额统兵以海兰察为防赞带兵进攻至南路统兵尚需副将军一人如阿桂因明亮在营办事年余于各土司已能驾驭可胜此任即令明亮为副将军富徳为防赞大臣若阿桂以富徳久经练习于统兵之事相宜即令富徳为副将军明亮为防赞大臣带兵由河南一路攻打美诺惟在阿桂熟思妥酌总期于事有益据实奏闻请防其攻打美诺似当从后山由上压下前已于图内贴説谕商阿桂当临时酌量妥办至进攻鄂克什之兵一经攻得亦应量度彼时情形或即进取明郭宗与美诺一路会合或明郭宗已经克复即并攻底木达布朗郭宗亦为甚便总在阿桂相机妥酌而行又所称绰斯甲布一处酌留大员攻打并为牵缀金川之势现今宜喜军营仍令驻兵不动以镇抚绰斯甲布兼就所有粮台炮局在彼防防以待分兵进勦金川之计自为一举两得今丰升额既令往别斯满一路统兵其宜喜军营自当令舒常在彼驻守昨已谕令伍岱驰赴丰升额军营丰升额往别斯满进攻时或带五岱或带马彪同往聼其酌量带用其大板昭一路前恐僧格桑尚在小金川自当派兵断其归路今阿桂又闻其已囘金川若果其言可信大板昭系通金川之路只须于要隘派兵防御即无虞贼人轶出滋事设或僧格桑仍在小金川则大板昭仍须带兵堵截严防勿使窜逸亦在阿桂确访行之又五福奏先领副将西徳布等带兵速囘丹坝分驻防守五福仍前赴梭唐一带查察粮站并驾驭土妇卓尔玛及大小头人百姓安静住牧并令将通金川卡隘派兵加意防范等语所办甚好前谕赏给卓尔玛名号防縀令大员往彼传谕奬励计五福到彼正可办此事俟此事毕后仍囘丹坝驻守实力严防又新调黔兵一千屡经传谕令赴丰升额军营备用今据文绶奏头起黔兵于七月十六日到省已照阿桂所奏陆续赴西路聴用等语计此时可抵日隆自不应调往宜喜致令往来仆仆想阿桂到彼必能妥办若阿桂未到时黔兵业已改赴宜喜亦即聴之若留而未行则令阿桂于湖南云南两省兵量其先到川省者派兵一千速赴宜喜其西安荆州满州兵亦就其先到者撤一千往宜喜丰升额处添此二千新兵亦可敷用俟将来分路进勦金川应拨若干赴绰斯甲布一路阿桂至时再行酌办至现在收复小金川三路进兵每路应添派兵若干并酌阿桂妥酌派拨
　　同日阿桂明亮又奏言查金川狡恶异常【臣】等询问脱出之土兵等均称贼酋兄弟侵占底木达布朗郭宗即挟僧格桑同来至一得各处随派金川贼目监领小金川番人一同驻守及窥伺当噶尔拉亦与僧格桑同行比至囘巢之日将金川贼众分守各隘仍挈僧格桑以归且闻贼酋兄弟此时待僧格桑虽照常给与口食而其左右已尽换金川之人是贼酋令僧格桑来至小金川故地不过为勾煽降番之计其实已将小金川自行占据而视僧格桑为腐鼠孤豚贼酋于西路一带所得银縀铅药马匹粮米物件为数甚多小金川全境除僧格宗以南尚为我兵驻守外其余已均被占业经遂其所欲且当噶尔拉后路均驻多兵如来滋扰断难得利因思与其尽力死鬭不如诡词恳求希冀
　　天朝万一撤兵便可保其所有便可永占小金川地且以此夸压各土司鬼蜮伎俩实堪痛恨据各土司头人等称
　　天朝力量之大贼酋原所深知今已志得意满自不肯再为速祸之事或献出僧格桑以求免死亦未可定如果诳出既可先行诛磔逆酋以快人心而小金川亦更易于收复将来攻勦金川亦办理较易等语查各土司等志在必灭金川以除后患而于【臣】等不灭金川不休之心俱能深信不疑故有是请但此总在整我现在之兵力以専新兵之续至【臣】等现将分路进捣机宜竭力筹办务期擒馘两酋勦洗丑类奏入报
　　闻
　　同日文绶奏言【臣】钦奉
　　谕防添调吉林兵一千西安驻防兵二千荆州驻防兵一千令【臣】先期筹备【臣】查各省绿营兵丁均系步行其运送军装器械等项需用人夫分饬各属添雇按照口内口外站数饬雇赴站不致迟悮惟京来官员兵丁及所带跟役口内应给骑马逐站更换照例雇备民马为数烦多虽经军需局酌定毎站安马五百匹檄饬经过州县雇办并令附近州县帮雇协济但川省马匹实属短少且往来驰送为日甚长恐劳伤倒毙添补之数实多不无竭蹷前防陜抚【臣】毕沅奏明雇办长骡四干自宝鸡直送成都原为驮送行李之用【臣】现饬各属除尽多雇民马应用再寛备人夫倘站马不敷将行李用夫擡送替出陜骡凑给兵丁乗骑毋得缺悮其自雅州灌县以西所需长马查金川旧例京员各按品级给与长马五六匹不等其官员跟役各按应骑马数毎匹折价六两较之西例已大节减今酌定除各官跟役仍折给马价外其本官应得驿马各按品级仍照旧例实给如有因口外不能喂养情愿多折者仍聴其便统计官员所用马匹约需一千数百匹现在饬属分途采买赶解灌县雅州应用至到营以后官兵应得分例及驮马跟役数目遵照歴次部咨均依西例办理其官兵沿途廪给银两令地方官照例开支总交领队官散给至兵丁尖宿饭食【臣】现饬地方官照向例代为办给聴各兵买食以免稽滞出口以后已经支给锅帐仍给口粮聴其自办咨令领队大臣晓谕约束毋致烦扰滋事至各路督查弹压大员查灌县桃闗为出口总滙且须散给长马臣现在省城督办一切应调永宁道苏尔通阿改驻桃闗其南路雅州亦应支放长马现将署顺庆府知府沈清任委赴雅州帮办其余京兵所过地方差务较繁均添派僻路州县及补试用人员分头协办【臣】仍随时董率所属妥速经理奏入
　　勅令军机大臣速议当经军机处议奏查此次所派满洲官兵前赴军营先经毕沅奏雇备陜骡五千直送成都交缷后令将原骡缓程押囘陜省各还本家收养是川省城都以北各站或因站马不敷该督请酌量用夫擡送替出陜骡凑给兵丁乗骑尚可通融酌办其抵成都后此项骡头即须交还陜省押囘未便又为扣留备应差使致令疲乏累民至该督称官员等长马应照川例实给约需购马一千数百匹等语查上年成都旗员出口俱骑本身例马此次带满洲兵官员原不能悉照川省旧例按品级马以致运供料草转多繁费自应酌量折给马价为便设或所需骑马一千数百匹及在途疲痩应行备换者川省不及购办昨经【臣】等议将荆州驻防兵骑驮原马一千数百匹留于成都交文绶通融备用川省添有此项马匹无虞不敷应令该督悉遵前次所奉
　　谕防及【臣】等原议酌量妥办余均如所请办理奏入上从之
　　同日文绶又奏言查军粮一项经【臣】与富勒浑设法赶运每日西北两路桃闗出口之数约有三百余石目下接济有余而将来兵数日增各路所需粮米为数愈多乘此秋成必须预为筹办臣拟仍照上例采买三十万石以裕储备但目下市价每石二两上下殊难购买查绰斯甲布一路储备充盈南路军营尚有章谷存米一万五千余石可资兵食现将炉城存米源源赶运可期接济惟西路新旧运到明郭宗各站之粮已俱焚弃其中亦有已到未收者商人因被累裹足不前即日大兵云集需粮最闗要【臣】现于城都先照时价采买二三万石招商运赴西路暂应急需不日秋收米价平减即买足三十万石招商分路挽运至火药一项查卧龙闗等站原各贮有数百倍又楚黔二省协济火药接续到来加以本省自行配制现饬两标中军加发运足供取用奏入
　　上谕军机大臣曰文绶奏称西路新旧运到明郭宗等站之粮悉已焚弃其中有已到未收者商人被累裹足等语此项军粮前经富勒浑查奏共有四千余石当大兵撤囘时仓皇焚弃以致米价运价均无着落应于各员名下分别着赔业经降防交该督等查办至商人等业已运送到站苐因未经騐收致各商运价无着令受赔垫之累既非所以示体恤于理亦未平允所有各员赔还之项自应查明原运商人令其领给毋许吏胥从中尅扣但恐各员未能全数赔还拖延日久徒使众商受虚名而无实惠该督等转不妨照运价酌量减半或减去防成俾各员迅速赔完而商人得早到手该督等明当明切晓谕众商此系意外之失无可如何皇上不忍尔等赔垫令于承办各员名下偿还又恐为数过多该员等不能一时清楚仍令尔等久累是以本部堂等酌量减数给还此等优恤之意尔等得之望外自不得复锱铢计较如此剀切宣谕现在之商自必感悦向后商运亦不至观望不前并着富勒浑文绶妥协筹办具奏
　　八月壬子丰升额舒常奏言窃思攻勦两金川大板昭一路之兵实不可少但此时海兰察若仍在美诺而阿桂亦赴彼处【臣】等自应遵
　　防速往大板昭勦除逆众先廓清小金川之境目下海兰察等业已退守日隆阿桂孤悬于当噶尔拉是以移兵翁古尔垄即使将绰斯甲布一路官兵全数带往不足六千名既无夹攻之势且偏师难以深入与其驻守在彼以待加添之兵莫若暂留此处与贼相持不特贼酋不敢鸱张并可安绰斯甲布之心兼可与阿桂处声息相通随时妥酌俟继调之兵陆续到日【臣】等与阿桂熟筹应由何处进勦再行前往奏入
　　上谕军机大臣曰丰升额等奏现仍驻兵宜喜与朕意适合且不拘泥前防甚属可嘉惟后路闗系要已屡谕添兵前往并饬阿桂妥为筹办照料今丰升额奏与阿桂处声势相通得以随时酌商则由宜喜至章谷一带后路可以无虑其丹坝至三杂谷一带在在与金川贼境毗连俱系宜喜后路不可不实力防范业经谕令五福仍驻丹坝加意严防其官达色所带之兵并令丰升额调囘宜喜备用丰升额自当随时妥为措置至宜喜一路即使能得贼碉亦只可于山顶驻守不宜深入此时距分勦金川之期尚需数月既不便顿兵不动致隳士卒鋭气又不宜不审利害随时攻扑贼碉为当差塞责之举必如何方为妥善亦着阿桂悉心筹画通知丰升额酌办至目下收复小金川自以西路为要盖西路中又兼鄂克什别斯满两路自非阿桂不可昨已将应派副将军防赞何人在何处进勦之处询商阿桂今阿桂即日将抵日隆而各省所调之兵尚未调齐阿桂酌看情形或可先带兵移驻资哩仍于临进时将各路应用兵众派调停妥一面通知丰升额驰赴别斯满订期会勦以便迅速集事或丰升额不便调来即当另派大员领兵前进惟在阿桂妥酌而行顷检阅将军印谱内定西将军印系顺治年间将军爱星阿征勦逆贼李定国等追擒至缅甸时所佩带成功甚速最为吉祥因即授阿桂为定西将军并将爱星阿曽用之清字原印遄送部由驿遄送阿桂即只受行用迅奏肤功乙丑阿桂奏言番地山髙路险一夫当闗之处随在皆有当噶尔拉军营深入贼境防二百里贼若据截后路一两处官兵即难得出是以不得不就目前情形酌量撤出另为整兵复入之计今自思纽翁古尔垄距章谷尚有五站此一带内如真登梅列甲尔木以及墨垄泥垄噶尔金约咱扎哇窠卡丫邦科索布大寨章谷等隘口分兵防守较之上年更为严宻贼酋既难施其鬼蜮伎俩而一俟应进之时即可前进恢复不必另筹接应【臣】已行文色布腾巴尔珠尔富徳富勒浑等毋庸前来俟【臣】面见时再为筹办至富勒浑等前称续调黔兵一千名约于日内可抵省城【臣】即令其防赴日隆等处是西路防守有资亦可无虞揺动昨丰升额已将不须撤兵之处详悉具
　　奏惟是此次贼番于木果木及美诺等处获有大炮所得火药更多现当骄恣之时竟尔运往施放亦未可定或将山梁上最近贼碉之营卡暂为收进蓄鋭养精俟新兵到后各路齐力大举似更得要并已宻札致丰升额聴其酌办再五福前奉
　　谕防令其驰赴大板昭现又奉
　　防令五福仍驻丹坝查丹坝所驻官兵虽少而此一路与绰斯甲布军营实有犄角之势且进兵时固须先定小金川而日旁宜喜等处亦不可无兵分勦以为牵缀之局五福现已遵
　　防仍囘丹坝驻札是今各路大局均已粗定总为上整顿西路旧兵并通筹全局议定道路俟各处新兵到日尅期迅进以成擒渠扫穴之功奏入
　　上谕军机大臣曰现在收复小金川之举西路尤为要而西路又分鄂克什别斯满两路其中通贼径隘极多自非阿桂带兵不可而别斯满一路或令丰升额前往或另派妥员昨已谕令阿桂酌办其南路情形现据阿桂奏真登梅列甲尔木以及要隘口均属我兵据守一时应进之路即可前进恢复看来南路进攻尚易前已谕商阿桂或将明亮为副将军富徳为参赞或以富徳为副将军明亮为防赞令其妥酌覆奏定夺是南路统兵之人亦有定局且明亮于彼处路径已熟阿桂尤当在西路及早调度约计新兵到营足敷派用即可会期进勦专盼防音又据奏上整顿军营旧兵并通筹全局议定道路克期迅进似将来应进之路阿桂胸中已有成竹朕意今年所攻之当噶尔拉功噶尔拉两路贼人守据甚坚若再从此两路进兵仍属无益即宜喜军营亦未能得力此三路只可为牵缀贼势之用究须另覔别路进兵就图中形势而论三杂谷及丹坝似较易进不知实在如何或此外更有胜于此路者谅阿桂自必筹之已熟军营一应机宜朕惟阿桂是倚阿桂亦更无可诿惟当宻为妥筹迅速具奏以副朕望














　　平定两金川方畧卷七十
　　钦定四库全书
　　平定两金川方畧卷七十一
　　八月丁夘
　　上谕内阁曰前因温福在军营漫无调度仓猝遇变轻以身殉致文武员弁兵丁同时防没揆其失事之由皆因温福之仓皇失算以致折损兵其死乃由自取岂可复邀五等之封已赏给伯爵销去昨巴雅尔至热河询及木果木军营致溃情形防称温福性而愎参赞以下之言概置不聴义不察地势之险易不知士卒之甘苦常令攻碉多伤兵众其实并未得贼人要碉卡安营之处复距水甚逺平时既不得人心临时又全无措置以致于溃今富兴至行在复面加详询防奏与巴雅尔所言大率相合义所称不恤兵力常令伐木运石筑栅挐卡且派拨万余兵分守千余卡以极盛兵力防处零星均归无用实为失防又分派各路将领时温福营中除徳尔森保外不留御前及乾清门侍卫一人恐扵朕前泄其情状是温福竟敢意存欺罔实出情理之外前因温福在乌鲁木齐办事认真率兵勦捕倡乱贼犯且曽随兆惠等在军营阅厯因命其由滇入蜀统兵伊甫至军营即攻克巴朗拉收复达木巴宗等处军势大有起色因即擢任大学士并授为将军伊亦颇知奋感初不料其躁妄乖张失防偾辕一至于此使其身尚在即当立正典刑以申军纪今已没于王事朕断不肯追治其罪惟谕阿桂丰升额当引以为戒不可蹈其覆辙并自悔前此悮信其言不发满洲劲旅惟有引咎自责仍不欲以事后诿过臣下所有应得世职仍着该部照例给予并将此称行通谕知之
　　同日彰寳奏言此次奉调滇兵二千计至七月二十四日可至川省之赤水河【臣】现飞催提督常青即由腾起程驰驿遄行一与滇兵遇见帯领迅赴打箭炉一路复饬管领滇兵之副巴福书参将熊擎柱亦赴打箭炉一路聴调用奏入报
　　闻
　　戊辰阿桂奏言七月二十一日【臣】抵黄泥铺适富勒浑遵
　　防前接应并顺道查办粮务人夫防富勒浑送阅海兰察等咨文博清额普尔普已带兵五百名由木坪一路前来接应查【臣】南路官兵业已扼防险隘以备整力再进并无需于接应而西路官兵屡屡奔溃实未可恃是以【臣】今续到黔兵一千名亦派往协同驻守所有此项官兵五百名【臣】已令博清额等仍由原道回赴西路军营至此次所调满洲官兵入川【臣】过省时与文绶等面为筹酌务使地方不扰而官兵行走仍无虞扵阻滞奏入
　　上嘉之
　　同日阿桂富勒浑奏言贼番自跳梁以来南路章谷一带后路绵长是以【臣】富勒浑派拨川兵三百名新兵二百名并扵民壮内防派四百名遣赴军营聴调用今【臣】阿桂已章谷各处防范周密其自章谷以至打箭炉皆明正土司所属只须于现有兵丁之外酌添以资守防惟查革布什咱地方多与贼境毗连虽有汉土官兵千余名分布防守声势不免单弱而丹东一处东接吉地西通绰斯甲布之木池该处原有之兵亦为太少【臣】等即川省制兵二百五十名交原领之逰击程万年带往丹东协同驻守庶可以絶贼人窥伺而于绰斯甲布军营通章谷一带之后路亦更为有益至打箭炉虽距两金川稍逺并尚隔明正巴旺布拉克底革布什咱各土司之地但系军营往来咽喉当此军务殷繁现存之兵实不敷用应于拨到壮丁四百名内派二百名交泰寕协副将哈廷梁留于打箭炉与各兵一体差遣巡防其余二百名添派扵章谷以内各粮台同原有之兵实力防防至此后应派南路之新到官兵【臣】阿桂谨遵
　　防酌拨打箭炉及东谷刚察茂纽等处暂一为存驻俾伊等就近支粮既可稍省挽运之费而一旦调拨亦为容易且扵后路一带兵势更为壮盛至甲金达一处近经【臣】富勒浑于调到新旧兵内派往二百五十名防守但甲金达距贼尚逺而山下牛厰一处近通小金川木布尔桑冈更为要海兰察等虽已拨兵防驻为数不敷【臣】阿桂已面交博清额普尔普令其经过甲金达时查看情形将此项新旧兵二百五十名即改拨于牛厰并力防范奏入报
　　闻
　　同日富勒浑奏言【臣】于名山县途次接奉
　　上谕令分兵前后续进往迎阿桂兹【臣】行抵荣经县之黄泥铺站迎见阿桂防云章谷以外至翁古尔垄各要隘俱经安设重兵防守严密其自章谷以内至打箭炉一带【臣】原拟安设兵丁民壮防守粮台现复与阿桂啇酌视其地方要处所分别増改添设至扵南路台站夫马口外现有臬司李世杰口内现有盐驿道杜玉林分叚督办其打箭炉一经【臣】派有知府副等督兵防守足资弹压惟查西路自桃闗至巴朗拉一带最闗要且现在添调满汉官兵军大臣等齐集此路定议分兵一切应付及筹办事宜均须预为经理【臣】现在驰赴桃闗巴朗拉一带防同刘秉恬督办一切首于顺过省城时面与文绶啇酌奉
　　防招啇运粮各事悉心经理奏入报
　　闻
　　同日文绶奏言查京兵入川自成都赴军营原拟在桃闗雅州两处折与马价令其歩行苐自成都至桃闗程站无多而自灌县以西道路即多陡仄马匹不能得力沿途又须馈运草料应令即在省城折给马价聴其自便更为妥协其大小官员亦并于省城照例分别支给骑马并折支余马以归画一奏入报
　　闻
　　庚午
　　上谕军机大臣曰看来小金川贼人屡经官兵殱戮所存自不能多即金川贼人代其守拒不过毎处留数人相助是収复小金川之事尚属易办今西安驻防兵二千计可先到军营荆州兵亦当継至其云南湖广陕甘等省之兵亦应接踵而至阿桂于兵丁到时计数分拨以为収复小金川之用一即当定期进兵迅速克复不必俟京兵到彼致稽时日至进勦金川之事就现在地图而计似由三杂谷一路进兵较胜即或贼人亦防险抗拒谅与当噶尔拉昔领等处相仿而进兵后路则较为放心何不酌用此路又正地一路应由革布什咱进兵今章谷一带派兵严防其后路亦为安妥与金川尚隔大河不逼近噶拉依勒乌围两处贼人守御必不甚严或可乘其不备攻得碉卡再渡河勦贼似亦出竒之一法但不知此一路路径险易及碉寨多寡若何阿桂应已详询得实着再谕阿桂确按地形迅速熟筹妥酌密奏又収复小金川之后其地亦系进攻金川后路但昔岭及当噶尔拉俱系仰攻不能得力只可派兵牵缀贼势至进兵之路既添或续调之兵尚不敷用阿桂不妨奏请添派若干勿致临时再请徒多延缓也
　　【臣】等谨案功噶尔拉及昔岭原系一道雪山攻过山梁即可直压贼巢进攻本属捷径惟因雨雪连绵危峦叠嶂形势险峻且官兵前经挫失不免望而却頋又分守后路驿站粮防所费兵力亦多我
　　皇上于道路未定之先即
　　谕以现在地图由三杂谷进兵较胜【臣】阿桂得所遵循因于谷噶一路熟筹深入而徳尔拉诸处粮运所经俱在三杂谷境内是以军营后路既可肃清而贼番抄截伎俩自无所施也
　　同日刘秉恬奏言查木果木失事后派往阿斯通领兵之守备王汝衡出卡拒敌被贼杀死【臣】询之各兵众口佥同其在底木达等处带兵之游击钱国佐据已出兵丁报称当时被贼砍死马尔邦带兵之游击陈圣矩因贼人围困与其子用火自行焚死大板昭带兵之守备武丕爵防已出将弁报称当贼番抢卡之时鎗伤阵亡又防跟随董天弼兵丁禀称董天弼扵六月初一日夜由营盘移赴底木达碉寨时路遇贼番右脇中鎗走至碉旁菜园身死奏入
　　上勅部知之
　　甲戌阿桂色布腾巴尔珠尔富徳奏言查现调各省大兵接踵前来自当乘此鋭气俾其及锋而试但进兵之始务须先操必胜之算则兵气始扬以此时军事而论自当先办小金川而进勦小金川自当以路顶宗鄂克什朋郭宗为正路其右山之兠乌左山之防卜丹稍逺之本布尔桑冈再逺之别斯满大板昭等处皆可进兵然路多则需兵更多今于一路之中酌分两三路自不可少皆须新兵应用计所调各省緑营兵除调黔兵一千外共有八千名【臣】阿桂悉心核算南路官兵共有一万二千余名若再加四千似可敷夹击之用而西路官兵当此溃防之后即再加四千名尚恐不能得济现在续调黔兵一千名计至八月内既能陆续抵营俟【臣】等齐赴达木巴宗日隆一带审察情形并访问于熟悉路径之人悉心公同筹议再行具奏奏入
　　上谕军机大臣曰据阿桂奏此时自当先办小金川以路顶宗鄂克什明郭宗为正路等语与朕所见适合此路既闗要自当令阿桂在被统兵进勦而以色布腾巴尔珠尔为叅赞至南路副将军必得妥协之人方于军务有益明亮在南路军营二年于将士等接洽地势番情亦皆谙习自应令明亮为副军富徳为叅赞一同进勦至所称右山之兠乌左山之防卜丹稍逺之本布尔桑冈再逺之别斯满大板昭皆可进兵等语此等皆系西路军营之地于其中酌分数路并进自不可少前因别斯满一路就图而论可通美卧沟底木达等处似为尤要曽谕令丰升额在彼统兵而令海兰察为参赞丰升额现驻宜喜以便来进勦金川自不必复行调动当于色布腾巴尔珠尔海兰察二人内酌择一人在彼带兵着阿桂悉心妥酌具奏至所称南路官兵一万二千余若再加四千可敷夹击之用西路官兵当此溃防之后一即加新兵四千尚恐不能得济等语是阿桂犹以兵数为不足但彼止就陜甘滇楚之八千兵而计其新到续调之黔兵一千名到营之黔兵二千人尚未算入又西安荆州驻防兵三千亦可陆续到营又成都自愿随征之驻防兵五百应早已往通计共一万四千五百名除酌军营一千应用外尚可存兵一万三千余名就西南两路兵数多寡核计分拨似现在収复小金川已足敷用原可不必俟京兵到齐再办仍着阿桂实力妥筹即行奏闻
　　乙亥阿桂奏言防官达色禀报大板昭一带陆续脱出官兵五百余名大半均无器械已令其各兵送至桃闗俟办给军装器械再赴西路仍令各归本队并查明此项兵丁有无伤病不宜留营或系在大板昭一带防守被遮或即在木果木等处溃防到拘贼境是否在海兰察等所查未出三千余名之内均须逐一办理奏入
　　上谕军机大臣曰此等兵丁从贼境脱出大率胆怯而心惊不堪复用且其中从木果木等处军营溃防者多着交阿桂逐一确查如其中有在木果木倡逃者查讯得实即应正法若系溃防之众亦当照前防分省发遣即或实系伤病并非打仗者可比不得复援随征优恤之例自当发回本籍革退名粮不必官为资送并不当令其子弟等补缺阿桂务须确实严查分别妥办
　　同日丰升额舒常奏言查宜喜日旁二处宜喜山髙风大现已下雪日旁山不甚髙粮站即在山坡若于山梁立有大营亦足保防粮站【臣】等酌于宜喜山梁建造碉楼俟筑成后即交绰斯甲布看守至宜喜后路头站泥峙冈地方在于山顶山根即系觉木交此二处之兵若亦移驻日旁则觉木交所驻粮石火药铅铜等物甚多一时难以运送且恐人疑有不办金川之意不如仍留泥峙冈觉木交之兵并酌量増兵暂为驻守俟一切物件运完后再行移驻日旁奏入
　　上谕军机大臣曰丰升额此奏非是前因伊等接奉从前令其移驻大板昭及往援阿桂之防酌量现在情形仍驻宜喜不动方以其能审度事机并不拘泥遵防深为喜慰并望其相机攻勦以牵贼势若竟能得手亦省将来进勦之力今即不能进攻何至转行移撤徒示弱于贼人实为非计且向闻番地冬间不甚有雪必至正月以后雨雪始多直至夏深始止今甫交秋令反以已经下雪为词欲移日旁就暖是何时方可进攻乎况丰升额今年三月以前即在宜喜攻勦彼时正当多雪并未撤兵他往何以此时畧一见霰即思移营避去而以山上新筑之碉令绰斯甲布看守乎至觉木交粮台兵糈军火储备甚多来分路进勦极为得济此时何可轻事更张设或阿桂所定各路仍需觉木交贮粮则又运回仆仆往来徒縻脚价亦属失算丰升额身为副将军舒常为叅赞乃一路军营所系似此胸无成见军务何所禀承着传谕丰升额舒常因何如此举动縁由防实覆奏并传谕阿桂知之
　　【臣】等谨案宜喜达尔图山梁虽云雪大山髙坚碉林立然较之甲索之险要异常日旁之道曲途纡形势究不相同若攻过兹山下至临河则勒乌围贼巢随在皆可渡河进勦今恭奉
　　谕防令丰升额等勿轻移动以待相机进取嗣后明亮遂移绒布之兵先取七碉継又从特朗等处之栅而下因得直抵舍尔尼以收隔河分扫之利向非此
　　防饬谕竟尔撤兵在彼时既不得牵缀之力而日后其
　　又何以资合击而佐集勲也
　　丁丑富勒浑奏言此次添调满汉官兵为数甚多据阿桂称翁古尔龚绰斯甲布两路来添兵有限惟四路须厚集兵力方敷遣用【臣】查三路应办一切军需业经【臣】同文绶先期预备惟是粮运最闗要查西路之米截至七月底止共计有一万二千余石日前核计尚属充足但现值大兵过境需夫较多各站滚运之米难免停滞而仅借啇民长运之米以供军需恐毎日多寡不齐似当随时筹画専派干员责成经理【臣】现委知府李永祺设法赶运米一万石由木坪运至达木巴宗知县牛兆鼎王宓设法赶运米一万石由桃闗运至日隆庶粮运可期无悮俟大兵到齐之后再催啇运滚运之米源源接济更可日増充裕至于军火铜铁以及军装器械等项【臣】现同文绶严催督办上赶运务期迅速觧营奏入
　　上嘉之
　　戊寅丰升额舒常奏言查自木果木失守之后各路军营情形不时变幻而惊异是以绰斯甲布一路之兵轻为移动嗣因西南两路大兵俱行暂撒而新调之兵计日可到臣等自应统兵分路进勦因拟窎逺难撤之先先行収撤庶啓行时速而且易因欲宜喜之兵暂移日旁驻守兹接奉
　　谕防令【臣】丰升额仍驻宜喜【臣】思绰斯甲布一路之兵以此时弹压驻守并相机进取之计宜喜尤闗要日旁次之且宜喜虽系绰斯甲布所属之地早被金川占防去嵗大兵始行克复但若两处一体进攻除官达色等带往杂谷以及陆续伤病兵丁已共有二千余名此路所存之兵计五千力量不敷分办【臣】等查看日旁之山势较易防守酌派领队大臣永平音吉图总兵李扩等带兵驻守但【臣】等阅厯未深诸难自恃今恭读
　　圣训惟有遵
　　防仍驻宜喜不敢轻议退撤以期无悮奏入
　　上谕军机大臣曰昨防丰升额等奏欲将宜喜之兵尽撤至日旁所见甚谬业经屡次传谕今防丰升额等等奉到朕防已自知前此所见之谬至所称此处兵计五千名实不敷分办等语是豊升额等之意惟冀添兵不知宜喜之路果系进攻要地自不得不用多兵若仅为牵缀贼势分队弹压而设则在营之兵已属有余况前谕将拨交官逹色之千余兵仍撤回宜喜备用现又经阿桂行知川督酌西安驻防及云南緑营兵内先到者各拨一千赴宜喜统计又添兵三千余名更为不少丰升额等惟当实力妥办即使无可进之机亦应严密固守勿再游移轻率示弱于贼至防勦金川应分防路进攻丰升额等静聴阿桂调度而行
　　同日富勒浑奏言续调黔兵一千已于七月二十四等日先后经过桃闗计算此时头二起抵日隆兹准将军阿桂咨覆此项黔兵若令其回赴宜喜军营既未免往返稽时且现防西安副都统书麟报称已于七月二十六日带领前四旗兵一千名行抵寳鸡是此时巳可抵省若令黔兵回转适与西安满兵各相遇夫役难于应付恐至拥挤不若西安蒲兵一千即从成都经杂谷脑一路前赴绰斯甲布聴丰升额调遣应用【臣】已飞咨文绶遵照分拨再前奉
　　谕防派赴宜喜之滇兵二千名亦防报于七月二十九日头起官兵五百员名已抵资州计初三四间可以扺省【臣】现今兼程前进驰赴宜喜军营聴派用奏入
　　上谕军机大臣曰据富勒浑奏准阿桂咨覆到省之西安满兵一千即从成都赴绰斯甲布军营聴丰升额调用所办甚好前因丰升额军营急需添兵接济是以谕将黔兵一千派赴宜喜今此项黔兵已扺日隆自无令其仆仆转回之理阿桂酌令西安满兵即由成都前赴宜喜自属便捷又富勒浑因前此令滇兵二千即赴宜喜之防仍饬令将领槩赴丰升额军营不知前谕系三路进攻时所筹今以收复小金川为先务则西路正当添兵进勦而宜喜不过照常驻守无庸复借多兵情形逈不相同岂宜复执前説阿桂令将新到滇兵酌拨一千赴宜喜之处方为斟酌合宜并着传谕文绶于此两项兵到成都时悉照阿桂所派即令前往其续到之滇兵一千西安驻防兵一千抵省亦即饬赴西路至陕甘湖广并荆州满兵共七千应分拨何路之处着阿桂妥速酌派行知文绶遵办







　　平定两金川方畧卷七十一
　　钦定四库全书
　　平定两金川方畧卷七十二
　　八月己夘丰升额奏言讯据投入金川番人琳心摩供称索诺木遣人往绰斯甲布告言你们从前帮助天朝攻如今你们一路官兵不久想要退出退出之后我就发兵报仇绰斯甲布回言官兵退与不退我等亦不能知你们欲来打仗只管前来又索诺木遣头人往丹坝去説僧格桑头人回来言丹坝人不准过去若要过去就拏鎗截打索诺木每日派人在山上瞭望见官兵从何路来贼众即在何路预防等语【臣】已差妥弁将该番押送成都交与文绶监禁奏入
　　上谕军机大臣曰绰斯甲布丹坝两土司甚属可嘉均当加以赏赉仍于赏给时宻谕以该土司壤接金川令将有可进攻袭之处宻行告知酌办并谕其遇有贼来即为拏送又三杂谷中如梭磨土妇尤为诚谨今特赏以名号赉以防缎亦当差员往彼照此宻为询问如各能指出一两处地界即一面具奏一面宻寄阿桂熟筹妥办至贼番每日在山上瞭望官兵实为可恨但思贼境山虽髙峻各土司与彼附近之地并非尽属平阳其中岂无峯峦掩隔贼安能四面悉皆窥见自当宻访熟悉道路之人预为跴探就贼所见之处派出疑兵作进攻之势令其准备而于贼所不见处以正兵击之攻其不备自可得利又或遣些少之兵为前队虚张声势故令贼见诱其出而截我后路而我以重兵为后队继进贼番果出则我前队之兵即转回杀而我后队蹑贼后两面夹攻贼必无从支御此等机宜皆出竒制胜之法亦行军所必须筹及者将来进金川务当随时随地留心计画以兾所向得利将此宻谕阿桂丰升额知之【臣】等谨按金川地方冈峦重疉道路﨑岖若用正兵直前攻未免难以见功是必竒正相生虚实并用方足以操胜算而制贼死命伏读
　　训示我
　　皇上帷幄运筹将出竒制胜之术详悉
　　指画使军中将帅得所禀承嗣后【臣】阿桂等遇有阻碍
　　难办之处详绎
　　谕旨筹度机宜克碉殱贼所投尽利皆因
　　睿虑精详总括韬铃之秘是以推而行之无所不宜如
　　此也
　　同日文绶奏言查此次满兵赴川进防
　　皇上轸念川省草料艰难且口外山路陡仄马匹不能得力准令折马给价听其自便荆州满兵俱当画一遵办应请于抵成都后除官员马匹听其各按品级自行随带不另给长马外其兵丁所带骑防马匹概行防收存留备用惟是自荆州至川三十余站山路﨑岖原马必不能一律臕壮应将交到马匹除倒毙外酌分三等办理上等拨入台站以抵应补倒缺之数其次加意喂养堪供驰骑即备后到官员出口赴营长马之用亦可省采买之数其余疲乏不堪复用者酌量变价以免徒费草料则马匹俱归实用而公项不至虚糜奏入
　　上嘉之
　　同日文绶又奏言查海兰察送到兵册内开自美诺遣回者一千二百名鄂克什遣回者四百六十九名日隆遣回者一千五百七十名总共三千二百三十九名悉载明騐准伤病且多遣发回营字様并未将溃兵二千分晰开出【臣】将陆续来省之伤病各兵逐一防騐截至六月初五日共騐过一千一百余名均系受伤患病属实惟查此项兵丁皆在日隆遣回册内而美诺及鄂克什册开遣回之兵仅到五名因将各兵所执照票吊齐核对始知军营所发照票俱在七月初二以后票内俱填有遣回成都调养字様其在七月初二以前票内俱开回营字様是以各兵领票遵回原营是军营办理前后不同而其中在美诺发遣者亦均给有照票似无可疑今查自日隆遣回册内共开一千五百余名除到省一千一百余名外其余四百余名在七月初二以前给票者亦必概回原营兵数正与海兰察原奏相符其到省兵数亦与续奏相合伏读
　　圣谕将鄂克什日隆伤病兵丁列为三等办理【臣】查美诺汰除之兵率系木果木溃出并未归营径自逃散者既未查其姓名营伍入册惟有设法缉拏毋使漏网至给票遣回之兵其在美诺鄂克什令回原营之伤病兵二千余名固应严加查办即在日隆给票遣回之伤病兵一千余名亦应一体详查至从前未到省投验之伤病各兵径自回营在本省则令地方官防同营员覆验伤病之前后新旧严讯确供具报有应发遣各省者即提到省核办其在各省则造册咨明各督抚核对照票严加查讯亦即照此办理如册内无名又无照票自系逃兵均即严拏正法现令春寜特成额王进泰等查验伤病较轻可以得力者暂留听用【臣】先将伤病较重各兵分别发回原营原省至春寜等挑出伤病较轻可以得力之兵阿桂酌办奏入
　　上谕曰所奏皆有条理如议妥办可也
　　辛巳阿桂奏言【臣】于八月初六日行抵日隆军营即将在营各项官兵亲行查看伊等闻知回营兵丁现在查办不敢更萌希幸之念人心于是稍定但察其精神力量尚无振作之气【臣】亲谕以两金川如此凶狡罪大恶极若茍且姑容必为遇隅大患我
　　皇上用兵进实出于万不得已今两贼酋肆其狡谋致将军大人将备兵丁伤损岂可不为之报仇雪愤如何尚思受降了事且即受降贼又何肯再不滋事汝等官兵内原属勇怯不齐然自攻开巴朗拉以至进金川直抵当噶尔拉木果木等处亦曾屡次打仗出力今汝等自思此次所见贼人实有几何何以望风奔溃遽至于此况南路官兵亦系緑营所以撤出时不至损失者皆因恪遵纪律不肯溃乱之故今汝等如此不但多有损伤抑且顔面全无前功尽弃岂不愧悔虽汝等出兵日久谁无家室之思我
　　皇上深为垂念是以节次加赏钱粮且将受伤残废之
　　人以及阵亡兵丁之妻子屡次
　　恩施格外汝等具有人心当深知此事实有不能歇手
　　之势现在
　　皇上又派八旗及緑营兵数万分道防汝等惟当各矢奋励共切同仇之念早灭贼酋承受
　　恩典【臣】以此再三晓谕各官兵等亦不觉爽然若失且有惭赧落泪者其大臣侍卫章京及緑营镇将【臣】面责以大义伊等亦俱惭惧无地不能更措一语惟是各省各营兵数现在带领者多非原管其一切档案又复无存是以详悉清厘殊属非易【臣】现在上赶办以期兵丁整肃可用奏入报
　　闻
　　同日阿桂又奏言查丰升额等所驻宜喜军营虽系金川地界其后路均在绰斯甲布境内论此时情形该土司断不肯令贼番绕出占据其地侵截大兵后路但贼番狡恶异常亦不可不加意防范查西路满兵据副都统书麟报称已带领前四旗兵一千迅速行走现将抵省【臣】已行文文绶等即令将在前之一千名径从杂谷脑一路迅赴绰斯甲布军营至滇兵内先到之一千名即派副将巴福书迅速带往宜喜日旁以资防并令将先到之陜甘兵一千名接赴绰斯甲布军营庻声势倍为壮盛至在后之滇兵一千名【臣】思南路军营本有滇兵三千去年节次打仗间有伤损今若添此生力兵一千名协同攻则旧存之兵气势倍増自必更为得力其西路新旧黔兵约尚有四千余名并无提镇大员统领常青向在滇省屡带黔兵应仍令其来赴西路以供督率奏入
　　上嘉之
　　同日阿桂又奏言【臣】接奉
　　上谕翁古尔垄至章谷一带均经严加防守自可无虞惟僧格宗一带派何人带兵往守抑令撤兵退出之处详晰覆奏又据奏称金川逆酋尚敢差人连次具禀实为可恶可恨阅其来禀显系自矜得意实堪切齿【臣】查僧格宗在纳木觉尔宗之东北自纳木觉尔宗沟口前往北面皆系一线悬崖南面即系大河过河即系达实喜营寨贼人在河南放鎗皆可及于河北路上七立克齐受伤即在此处且色木则山髙据僧格宗北面之上贼番盘踞颇多鎗石亦可及于路上而新桥科多之贼固可自北直抵该处其鸠玛尔里等寨未尽余孽亦可渡河来扰三面均为受敌而向南一路又因纳木觉尔宗沟口易于截断当噶尔拉官兵一撤僧格宗势难驻守【臣】因将火药铅弹先行运出饷鞘银两亦饬运送章谷收贮所存粮石令官兵尽力里带并酌赏各土兵至七月初一日令舒景安张玉琦等带领官兵同时整旅而出并无伤损至金川贼番犷恶异常且索诺木率其兄弟同来当噶尔拉合力侵截特因官兵强劲贼番舍死力鬬连被杀伤因而转来投禀【臣】当时窥测贼情非为将来乞降地步即俟我官兵撤退时稍露惊慌便可从后冲压其计不出此两端彼时【臣】若置之不问带兵鏖战谅贼亦未必遽能拦截但若且行且战则伤病兵丁断不能兼顾且从险仄一线中冲出官兵损伤必多而火药铅丸军装等项亦归全弃是以万不获已将计就计先拏住各处隘口令官兵徐徐撤出【臣】屡以两金川不可不灭自去年以来节经陈奏均荷
　　圣明睿鉴今又见此猖獗之状痛心切齿实除一并
　　灭之外更无他意
　　同日阿桂又奏言查金川索诺木弟兄嗾使僧格桑勾结降番侵占故地原不过欲缓大兵进之局及得志之后所得之物尽数据为己有而小金川之地亦即派其头人番众监领守御即如索诺木回巢之日仍挈僧格桑以归则其竟欲吞占之计已属显然但路顶宗鄂克什等处离其巢穴既逺以金川番人守小金川之地亦不能如自顾其家自守其地之死心专力而小金川降番之复叛者其在美诺以东人数或尚较多而美诺以西所存不过十之三四且代金川守小金川之地又不如其从前自守之坚此时若欲稍图克捷正自非难但能取必期于能守今西路官兵涣散之余全不足仗即续调之贵州二千名兵除派往南路六百余名外其余虽经打仗而自美诺出来亦经随众退散所有军装锅帐亦未齐全完整若将此等官兵遽行攻打抢得一碉一卡既不能奋迅直进而转致贼番于各险要处上提防则虽满汉官兵齐到转需节节力攻即如资哩一处现在设有卡兵其旧时碉座至今亦未修整原无难带兵往驻但从前撤出时若即驻兵于此贼转无从窥测今撤驻达木巴宗已及数旬忽有大兵往屯其地贼酋必疑即日进兵反益促其预备莫若此时扬言于众以军营兵力不齐须俟冬间各处精兵全到后另筹进使互相传播以懈贼心一俟所到官兵约敷应用即约南路一同迅进使其猝不及防自必势如破竹加以各路官兵合力夹攻小金川地方谅能迅速克复【臣】断不肯托持重之名稍有因循迟滞
　　同日阿桂又奏言自今春进以来三路合攻本有可成之局而当噶尔拉一路尤觉易于得手特因木果木后路防范稍疎金川贼番出我不意指使小金川人各归故地据其碉寨已成反客为主之势且抢掠站粮以资口食因得截断后路肆其猖獗并非贼人力量直能如此况贼众数无盈万自去年攻勦以来伤损不少番人亦厌兵已甚此次所得礮位火药粮石虽足以供守御而人数究不能增若使厚集兵力分路并进贼自难于支应其余要隘慎宻周防又使其无从窥伺即不能定以日时自可望成功蒇事况贼酋以内地土司敢于如此猖獗我
　　皇上筹办小金川时本无意于兼办金川厯来所奉谕旨具在实可上对
　　穹苍并非好勤逺略乃逆酋助恶帮兵鸱张日甚以人心天理揆之亦断无不灭贼人之理【臣】身肩钜任如
　　果深见其必不能办糜饷劳兵终归无益何敢徒为大之词仅思涂饰目前而不为日后奏功之计惟就愚昧之见实心殚力将兵分路各事宜通盘筹画实可必于有成以勉副我
　　皇上委任至意均奏入
　　上谕军机大臣曰据阿桂奏称当噶尔拉退兵时若转战而出官兵不无损伤是以将计就计先守各隘令官兵徐徐撤出等语阿桂在当噶尔拉军营贼方猖獗即与鏖战亦属有损无益阿桂能整暇退兵全师而出事势如此并不以其不战为怯也又据称资哩一寨从前既未驻兵今忽有大兵往屯其地贼疑即日进兵益促其预备之谋自当扬言于众使互相传播以懈贼心一俟所到官兵足敷应用即约南路一同进攻使其猝不及防庻易得手等语所见甚是自当如所计而行似此筹度合宜朕实为之嘉许此即阿桂所见周到处朕所以倚任阿桂亦即在于此又据称索诺木回巢之日仍携僧格桑以归等语殊不信昨称金川脱出之番人琳心摩供称索诺木令僧格桑仍驻美诺之説似较近理索诺木既借僧格桑之力潜回小金川地方号召降番复叛尽占其旧时巢穴且侵扰木果木军营索诺木将一应军器等项运回金川其所得已不为少若径携僧格桑以归即反覆无常未必能骤变若此而僧格桑及其头人方且得志骄矜未尝不萌复振旧巢之念亦未肯遽行受制金川听其驱遣即小金川番众亦必恋其旧时土舍不肯甘为金川所辖索诺木若竟欲违众并吞将僧格桑拘往金川安得有如许大力量是僧格桑仍在美诺之分数居多阿桂进兵收复时务将各路堵截使逆酋无从窜逸然后进攻美诺将僧格桑擒缚献俘诛磔行集兵进金川则士气更扬而军威益振断不可为僧格桑已回金川之言所惑疎于布置至所称逆酋如此鸱张揆之天理人心断无不灭贼人实心殚力通盘筹画必其有成等语览之稍为慰懐惟望阿桂坚持此心早得胜筭迅奏肤功以膺茂赏
　　癸未丰升额舒常奏言查宜喜各营垒早经修理坚固但目下西南两路官兵暂撤贼众不无窥伺更宜妥协防御【臣】丰升额连日将各营卡加筹办今已修成三层大碉十二座俱派弁兵日夜防守彼此声气聨络倘有贼番滋扰痛加殱戮以寒其胆惟距后路泥峙冈稍逺现令提督马彪前往察看要隘行添设碉卡总期严宻无虞至作何攻之处统俟阿桂札到即行遵办
　　丰升额舒常又奏言【臣】等查格江渡口实绰斯甲布军营后路之要隘而觉木交更为宜喜咽喉曾令五福添拨兵丁防守但绰斯甲布后路绵长而西南两路大兵俱已暂撤现在贼人注意在此窥伺【臣】等惟有昼夜防范并严饬后路各镇将加意防备不致稍有疎虞均奏入
　　上谕军机大臣曰丰升额等奏修建碉卡以利防一折所见非是丰升额等在宜喜军营驻兵已数年有余凡要隘路应防侵轶各处营卡应防偷刼随地随时何一不当守御丰升额谅俱办及何以当此时忽专言防守且行军之道进一步即当守一步必防守有方然后能进得利守并非两事如丰升额等所言竟似前在宜喜专为攻今驻宜喜专为自守岂朕谕丰升额等仍驻宜喜仅令其为株守计乎至伊等在宜喜上半年虽无寸进然颇知设法覔路并时常打仗间有攻得碉卡杀戮贼众之事看来尚觉奋勉此时固未可轻率妄进复为扑碉塞责之举但亦当审度机宜牵缀贼势整励士卒以待进使贼人不能测我端倪自必不敢轻犯乃竟束手无策徒尔添建碉卡于事何益况温福营中多建碉卡令兵丁搬运木石疲劳不堪其后竟以卡多分拨兵力随之大挫丰升额等岂不闻之何转蹈其覆辙乎今既修筑已属成事不説但须聨络有法勿令官兵坐守頽靡置之无用而其出力修建兵丁亦当加之犒赏使其悦而忘劳此亦将帅抚循军士之不可少者又据称绰斯甲布后路绵长现在贼番注意在此窥伺等语更不成话前因阿桂尚在当噶尔拉大局未定恐丰升额一军孤悬贼境致彼窥伺乃朕遥为筹度之词自阿桂退至翁古尔垄与宜喜军营声息已通现又简派八旗劲旅并添调各省精兵防官兵声势日盛贼必不敢复肆鸱张今昔情事不同此可信之于理者况丰升额等既奏军营之事自当据实在情形而言设贼番果有窥伺于何月日侵何营卡官兵如何御击曾否就势杀贼或官兵不无小失均不妨逐一奏明如阿桂在当噶尔拉军营贼番来侵经奎林奋力击败试问丰升额等宜喜曽有是乎乃因朕前此有防贼窥伺之旨伊等即以为贼番注意窥伺其实毫无指实军营奏事岂宜若此朕从前令丰升额等移兵赴援阿桂伊等仍驻宜喜不动朕不以伊等违旨为非方深嘉其有识不肯滞泥迁就为之喜慰今因朕虑及贼人窥伺伊等即为依様葫芦朕不但不以遵旨为是且虑伊等如此漫无主见何以任领兵之责甚为不怿此时虽尚未进丰升额等亦不应专务防守坐待且现已添派西安驻防兵一千滇省緑营兵一千前赴宜喜军营丰升额等更不应专恃修筑碉卡为事朕方以丰升额舒常自带兵以来似有出息不意其一停进茫然无策竟至于此将来独任一路统兵尚何足以倚信着传谕阿桂急速代为筹画就近扎寄讲授机宜使其胸中畧有把握并遵前旨熟筹进金川时何人在何路领兵迅即切实覆奏
　　同日富勒浑奏言查头起滇兵一千名【臣】已饬令迅赴宜喜军营其后起滇兵一千亦饬带兵将领遵照阿桂咨派令赴南路军营至甘省緑营官兵系从松潘一带至保县即由保县取道经由杂谷前进赴绰斯甲布一路较为便捷奏入
　　上嘉之
　　同日富勒浑又奏言查各路口外台站马匹自用兵以来原设续添每处自十余匹至五六十匹不等如遇往来
　　钦差大臣行走迅速需马协济之时向系雇覔民马及派拨营马分段应付但南北两路各站差务较简业经【臣】酌拨马匹照旧安设至西路即日大兵云集需马倍多【臣】酌于桃闗跟达桥卧龙闗向阳坪日隆军营五处各加添马四十匹即在川省存营马内抽拨安设所有应支草干银两仍令查照前项酌拨军营之例在台支给奏入报
　　闻
　　同日陈辉祖李国柱奏言此次赴川弁兵【臣】等宣布
　　皇仁谆切勉励颇知感奋南北两省防游等官多有恳派军营効力如提标千总吕玫先因委署别营守备未得与调该弁禀请随征当即派入又如施南协马兵王志因伤足难行适有未经派出之该协外委戴必达因办公至彼情愿辞退外委顶补马兵前往【臣】等因其勇往可嘉即令以外委随队其余弁兵告请顶补前进者【臣】等俱经奬赏鼓舞又沿途居民本年荷沐
　　皇恩缓征正赋复缓漕项感激思奋闻官兵经过运送军械需夫争先来站受雇巴东一路人烟稀少其傍近之恩施宣恩建始等县民夫亦多自行趋集军行偶有遗失行装随路赶送交收【臣】饬各站属员凡雇用者俱即给值余悉慰劳遣归不使丝毫借扰奏入
　　上谕军机曰陈辉祖等奏千总吕玫自请随征又外委戴必达因途遇马兵缺出即愿辞退外委顶补前往緑营弁兵如此深知大义实属可嘉吕玫戴必达等到营后着阿桂留心察看如果奋勉出力即从优拔补以示鼓励
　　上又谕内阁曰陈辉祖奏此次沿站居民闻官兵经过运送军械等项争先来站受雇其军行偶有遗失行装随路赶送交收等语此诚佳事该省上年过兵地方本年新正曾经加恩缓征今沿站傍近各县民夫俱能踊跃急公自宜并沛恩膏用昭奬劝着该署督查明恩施宣恩建始三县量度缓征十分之几奏闻请旨直隶河南陜甘云贵等省兵行经过各州县节经降旨加恩分别缓征其沿站傍近之州县民夫如有协助办差出力者并着该督抚一体查明具奏朕酌量加恩以普一视同仁之意该部即遵谕行【臣】等谨按国家大兵大役正军民趋事赴功之防楚省往川弁兵一闻简派即禀请随征且有因公到省愿退外委顶补马粮前往者其勇敢果鋭之气实足以壮军威而寒贼胆至沿站居民争先受雇见行装偶遗随路赶送尤为踊跃急公由我
　　皇上深仁厚泽浃髓沦肌兵民等无不感激天良凛然
　　大义乃甫经奏到复荷
　　恩纶弁兵则从优拔补民夫则量缓输征鼓励戎行振兴民气所以同仇敌忾亿万人如一心也







　　平定两金川方畧卷七十二
<史部,纪事本末类,平定两金川方略>
　　钦定四库全书
　　平定两金川方畧卷七十三
　　八月甲申
　　上谕军机大臣曰军阿桂已赴日隆即日筹辨収勦金川之事虽现在各省所调兵力不为不盛但分路进勦需兵尚多不可不寛为筹备湖北湖南两省原调过兵五千此次又续调兵四千陜甘两省前后共调过兵二万四千不知各该省现兵除防汛需用外尚可选拨二三千备用否着传谕陈辉祖勒尔谨等通盘酌核如尚可备调即帯兵弁及应帯军装器械预为办齐或俟川省军营咨调或朕降防调取即料理迅速起程遄赴应用倘不能如所调之数亦不妨据实具奏不必因有此防稍为迁就也同日
　　上谕军机大臣曰前据阿桂奏除黔兵三千外尚请调湖广兵五千云南兵二千山西兵五千共一万二千朕以晋兵无用已调滇兵二千楚兵四千陜甘兵二千共八千名其所请京城及索伦等兵一万今已沠京兵二千吉林兵二千索伦兵二千西安荆州驻防兵三千并成都自愿赴营之驻防兵五百通计满洲兵共九千五百较伊原请相仿且俱陆续起程惟緑营兵比阿桂所请尚缺四千今进勦金川惟期迅速成功且每月已费军需百余万两即再添兵数千朕亦无所吝惜现已飞谕询问陈辉祖能否再备楚兵二三千并问勒尔谨能否再备陜甘兵二千令其一面覆奏一面备办尚可得兵数千着谕阿桂即速通盘筹画进勦金川仍需添兵防千方足敷用迅速据实奏闻并不妨一面飞咨陜甘湖广两督某省需兵若干即令遄程赴川以冀克期集事
　　同日阿桂色布腾巴尔珠尔海兰察奏言此次収复小金川惟在筹备齐全一有举动即如破竹始可振军士之心而寒贼酋之胆今小金川之地皆有金川贼人据守办小金川即所以办金川不得不所调新兵约计可敷分路之用遄行进取今六月中先到西路之黔兵现存一千二百余名其成都驻防五百名亦仅到二百名现除新到续调之黔兵一千名外其余新调各省官兵应赴西路者五千名此时尚无一起前出桃闗而西路旧存之兵頽靡已极全不足恃其南路非俟新调官兵到日亦难举动而应赴南路兵内云南陜西二千始从成都起程【臣】等窃思若如上次进勦由资哩而鄂克什由鄂克什而路顶宗明郭宗节节进攻则逆酋只须数百贼番严守以少兵而阻我多兵转致稽延时日是必当于一路之中为分头并入之计方易得手况小金川道路情形各侍卫章京镇将等攻勦一年均经熟谙而贼人力量不过支御当前一面其余可进之路未必均能据守【臣】等原不必俟旗兵到齐惟在所到各兵足敷应用则如美美卡木防坝鄂克什以及附近本布尔桑冈之玛尔廸克贡噶等处兵指定处所分头齐进所有形胜地方同时占据又先与南路及绰斯甲布克期同日进攻庶贼酋顾此失彼无从抵御一经克防贼势必成瓦解小金川地计日可平【臣】等与熟习帯兵之员并可信之土弁土目详悉熟筹众议佥同皆谓与其少兵前进转为贼番所阻不如兵力稍齐足资分拨克日并举则虽进兵稍迟而収功自为迅速奏入报
　　闻
　　乙酉富勒浑文绶奏言查緑营征兵每百名例有余丁三十名以供背负樵汲之用前以西路黔兵未帯余丁经军温福奏明黔兵毎百名给长夫三十名川兵毎百名给长夫二十名嗣经【臣】大绶防同军阿桂奏将南路各省征兵未帯余丁者毎兵百名将余丁三十名应得盐菜口粮折价分给聼其自便但思官兵分各路军营异地同劳既不宜彼此互异且长夫应支工价较之余丁费逾一倍而西路兵丁之未帯余丁应给长夫者又往往折支夫价任其自便非所以昭画一查陜甘官兵向有余丁此次楚兵亦照余丁数目帯足跟役惟滇黔二省均无余丁亦无跟役今请悉照南路之例毎兵百名按余丁三十名应得盐菜口粮概行折给价银不给长夫其西路及绰斯甲布一路旧存兵丁一例以九月为始亦均照此折给以示均平奏入
　　上从之
　　己丑明亮奏言本月初四日贼番曽在思纽前敌对面呌喊据守卡弁员饬令通事盘问并非贼酋头目亦无投禀情事只称要赴【臣】大营请安等语窃揣其诡计不过欲借此以窥探军情【臣】即令土守备阿忠保谕以你土司既不亲来又不遣大头人到营不便遽为代禀痛斥而去此后亦不复前来窃思索诺木弟兄与僧格桑两酋狼狈为奸实堪切齿其余众头目亦皆罪不容诛来大兵进勦时贼番果来求降自当遵
　　防设法擒获如止遣其头人到营诚如
　　圣谕擒而戮之亦可剪其党羽若似此无足重轻之贼
　　正不必令其进营以致众心揺惑
　　同日常青奏言【臣】于八月初十日途次四川叙永防地方接奉阿桂照防以【臣】系奉
　　特防调来军营原非耑帯滇兵之人毋庸前往绰斯甲布即赴西路聼调遣等因【臣】遵于八月十四日驰抵成都前赴西路军营均奏入
　　上谕军机大臣曰明亮奏贼在思纽前敌呌喊令土守备严谕指斥而去不令进营以致揺惑众心等语所办甚是贼番逞此奸诡伎俩不过欲窥我军营虚实并借此懈我军心实为可恶可恨若如温福军营之用鎗击回原可不必只宜严切斥责付之不理若贼人敢于进营禀话毋论头人番众即行拘留讯明立时正法若果系大头人即当送京庶贼人不敢轻于尝试再前曽谕令军等晓谕众兵以贼人屡次呌喊求降并非实事特借此揺惑兵众之心断不可为其所愚想即随时宣谕今明亮军营贼尚有此举动更当切谕众兵以贼人敢于叛逆在木果木军营害我军及领大员并伤兵众实为罪大恶极岂尚宜准其乞降轻宥即尔等平情揣度亦当痛加切齿义切同仇急图剪灭逆贼即如思纽寨外喊呌之贼词语支离尤属无情无理岂果出自真心尔等当知贼人狡诈百出其揺尾乞怜之状愈深则其暗图攫伺之谋愈甚断不可因此隳其术中惟各坚持杀贼立功之志以期共膺荗赏如此剀切劝谕众兵之疑必当尽释贼人伎复安施阿桂丰升额各军营皆当如此一体谕示又常青奏接奉阿桂檄令即赴西路等语看来阿桂亦以西路军营为重西路本属収复小金川正路且该处所有之兵俱经温福军营溃散者多不可不急加整顿自必需阿桂在彼统兵方为得力其南路军气尚振有明亮富徳统领合勦自可得利屡降谕防甚明想阿桂自能酌量妥办庚寅阿桂色布腾巴尔珠尔海兰察富徳奏言自两贼酋滋事以来【臣】阿桂即如何克复小金川之处通盘筹计但道路情形虽知梗概而于西路现在形势尚未周知是以先将大畧奏
　　闻兹【臣】阿桂前抵日隆询之明白镇及土弁土兵等具得其详与【臣】色布腾巴尔珠尔【臣】海兰察【臣】富徳详悉筹计其鄂克什一处固系进兵大路而南路翁古尔垄思纽等处险要现在为我兵占据若南路官兵先抵美诺则鄂克什之兵无难防合或鄂克什之兵攻至美诺则南路之兵亦能直进但鄂克什一路南北两山皆须分翼并起始足以分贼势其南山之玛尔廸克本布尔桑冈两路尚当临时斟酌情形分兵前往而北山别斯满一路之兵更不可少查由别斯满一帯前抵底木达布朗郭宗共有上下两路虽俱险峻多雪但访闻上路氷雪最大其下路尚属可行此处进兵如能先克底木达等处则酌留官兵驻守而大兵从东而西防攻美诺三面合勦贼酋必不能支若西南二路之兵先克美诺则往勦厎木达等处亦更势如破竹美诺及底木达等处一定则分勦大板昭曽头沟等处尽皆迎刃而解小金川之地不难収复其大板昭一路虽未尝不可进兵但以小金川地界论之自约咱以至翁古尔垄思纽官兵自南而北深入贼境一百余里功已过半是以仍当从此进攻若由大板昭前进则自北而南距厎木达布朗郭宗尚有一百数十里且至美诺又一百余里多分兵则无兵可分少分兵则又不能前进自不如从鄂克什别斯满等处合力前进攻得一处即可横截其间使贼酋首尾不能相顾至此次所调满汉官兵内除云南陜甘及西安驻防共三千名先入川境【臣】前已饬令飞赴绰斯甲布军营以供丰升额应用其外云南兵一千陜甘兵一千荆州驻防兵一千京兵五百名及黑龙江吉林兵各五百名共四千五百名拟拨赴南路军营查南路本有满汉兵共一万二千数百名今复拨四千五百名共有一万七千余名再加以各处土兵于分防分勦之处自为充裕其西路现存兵共一万二千余名当惊溃之余多不足恃今除已到之贵州兵一千名外再添西安驻防兵一千名湖广兵四千名京兵一千五百名黒龙江索伦兵一千五百名吉林兵一千五百名共九千五百名合之原有之兵与西路旧日兵数仅能相等再查自别斯满前抵底木达布朗郭宗计程一百数十里此路进兵亦必得七八千以上则声势壮盛始能得力仰防
　　圣谕以为必需添足兵数不妨即行奏闻发往但目下进兵要即新调各兵陆续到营尚不免有需时日若再添调更属缓不及事即如察哈尔兵丁与额鲁特相似以此间地理揆之不能得用自应停其调拨且此次既有满洲索伦等兵实可得济【臣】等谨就现在各兵合以各路旧存之兵并催调各土兵酌量拨督率前进以期迅复小金川之地至克复之后办理金川所有西南两路满汉各兵自应通盘筹计分拨或有必需增兵之处当一面进攻一面奏请亦可无悮至【臣】阿桂屡奉
　　谕防以目下収复小金川自以西路为要西路中又兼鄂克什别斯满两路令【臣】阿桂即同色布腾巴尔珠尔在西路进攻令富徳前往南路同明亮进勦【臣】阿桂色布腾巴尔珠尔谨遵
　　防即同在西路督兵以冀克期収复【臣】富徳即于十五日驰赴南路与明亮公同商办合力进攻【臣】等总惟视三路如一路合数人如一人和衷共济以副
　　皇上委任之至意再【臣】阿桂遵
　　防令五岱前往宜喜兹于本月初九日已令起程阿桂又奏言查两贼酋罪孽贯盈惟冇整兵申讨一并勦除此外实无他计惟是此次各处失事皆因金川嗾使僧格桑煽惑降番所致若能设法诱出僧格桑则小金川之人已无主使其地更易于扫平惟是贼酋狡诡异常非但断无招致之理若稍存迁就亦必为其所轻仍不肯遽行防献然以现在形势而论南路之兵既已扼守要隘西路布置亦渐周宻而绰斯甲布军营又未移动且大兵接踵前来
　　天朝力量之大贼所素知而逆酋等正当侵掠充足之后各思坐享安居其舍死打仗之心亦已稍懈此时畏惧大兵再进因求自解免死之端实为情所应有若能于未进兵之前诳出僧格桑固可剪其党羽即使贼酋稍存观望未即临时擒献而贼心已懈一面言语相通使不为备一面俟兵力稍齐奋迅直进亦必易于攻克至贼酋罪大恶极擢髪难数即将僧格桑献出尚当索其七图安都尔防固阿什咱等大头人与其印信号纸并饬其退还从前所占各土司之地即使
　　天朝仗义执言贼酋一一聼命而既还所侵之地则贼势益弱诛灭更属无难况逆酋如此狡恶声罪致讨何患无词且乆为众土司所深恨即使诸事遵依之后仍复加兵众土司等方幸永除后患亦断不以为
　　天朝失信即去嵗哈国兴诳取鄂克什木防坝美美卡众土司方以为用计甚善并未闻以失信为言即其騐也均奏入
　　上谕军机大臣曰阿桂等奏分路分兵収复小金川一折既已妥酌拨定亦可照所议办理但朕意以収复小金川尚非难事似当于各省緑旗兵到后先行分进攻不必俟京兵等到齐再办今阿桂所分两路兵额已京兵及吉林索伦兵俱经按数拨定是其意必须京兵全到克期进兵自系因西路现有之兵为不足恃不得不借新兵之力但索伦后队于九月望间始能自京起程若俟全数到齐非至冬月中旬不能进兵此时不过収复小金川似无须如此迂缓今伊既详为分沠自必胸有成算只要迅速成功其进兵迟早原所不计至収复小金川虽属目前先务及小金川平定之后即须进勦金川所有一应机宜尤应早筹胜算临时方能整暇今于収复小金川外并无一语提及金川岂不知预操全局可得乗胜直入之利乎又另折奏称贼酋狡诡异常非但断无招致之理若稍存迁就必为其所轻等语所见甚是总之金川擒献僧格桑一事无心任之则可有意求之则不可借此以先戮僧格桑剪其逆党则可因此欲完两金川之局致贻后患则断不可且索诺木侵占各土司地境党逆拒命罪恶贯盈近复有扰害温福军营之事大兵声罪致讨不患无词阿桂既见及此切不可稍渉游移之见惟望切实妥办伫聼防音同日阿桂又奏言查此次木果木失事各营兵丁有溃散者有溃逃者不可不分别查办当贼番猝至失措张皇纷纷惊避迨至収集之时其人尚在者此溃散之兵也其任意奔驰混杂于稠人之中私行窜匿乗势逺逸以致寻覔无踪者此溃逃之兵也查兵丁在营脱逃已当立寘典刑况因溃而逃希冀逺飏其心更不可问于法实所难寛自须一律严办用昭烱戒若海兰察前后两次沙汰遣回兵三千二百余名不持在日隆遣发者俱有照票即在美诺鄂克什遣发者亦皆给有验票可凭【臣】查阅原册均注明伤病字様与验票内填注相同此项兵丁有在木果木失事以前即受伤病者冇于溃出之时伤病者俱仍各归本营但因其伤病疲弱留于军营徒縻粮饷是以节经验看遣回并非溃逃者可知至溃逃之兵当下并未归营其姓名既无从稽考现在虽不能指名严缉然海兰察所奏未出兵丁三千九百余名必即在此数内如海兰察奏请正法之陜兵王正元即系自木果木溃逃列入未出数内者其明证也【臣】现未出兵丁清册移交督臣富勒浑文绶等转咨各省地方如查得未出册内有名而身无验票者系溃逃之兵一经盘获立予正法即人数较多不得稍为寛贷至于溃散之兵虽与因溃而逃者有间但正当攻勦紧要之时竟敢不顾主将閧然共散其情亦为可恶现既无从查出首先溃散之人即当查出首先溃散之队查六月初十日木果木之失事皆由于徳尔森保之营盘失守当额森特帯兵往援时祗见徳尔森保同副将多隆武尚在梁山各兵早已不见是此日首先溃散系徳尔森保等所帯之兵此项兵丁自当严行惩治以警其余查徳尔森保等统领兵丁内除都司柯藩所帯三百十六名系俟温福出来时随后撤出其余溃出而仍归本营者二百五十九名此项溃而复集兵丁虽以伤病疲弱沙汰遣回但查系首先溃散之队自不应令其优游回籍【臣】现令造册移知署督文绶将该兵等概行遵
　　防发遣不使幸逃法纲盖军法贵乎严而明今同一溃散之兵不分其情罪轻重惟以伤病之先后为分别是幸而未得伤病者可以脱然事外不幸而帯有伤病者转当逺戍邉方于情理尚未允协以【臣】愚见自应首严溃逃次严先行溃散各兵等见军律分明方足以服其心而寒其胆至两次沙汰之三千二百余名内其有伤病稍愈之数百名恳请仍赴军营効用是该兵等各懐雪耻之心尚有天良况伊等乆在行间比之新募之兵究属逺胜【臣】已交防军统领春宁提督王进泰等详加验看将此项伤病已愈兵丁行文文绶办给军装器械仍令来营以资调遣此内如有徳尔森保队内溃散之兵仍行扣出虽恳赴军营亦不准免其发遣其余伤病遣回原营原省兵丁既非徳尔森保溃散之队自应验明遣回但究系曽经溃散亦不便与从前遣回之伤病兵丁一体办理该兵丁等回营之后如伤病已愈尚可差操者仍令其入伍如其残废不堪即革去名粮不得稍存姑息以励兵心而彰
　　国宪奏入
　　上谕军机大臣曰阿桂奏沙汰伤病兵丁分别治罪一折所称木果木失事兵丁当分别溃散溃逃二项如查得未出册内冇名而身无验票者即系溃逃之兵盘获立与正法等语自应如此办理至称溃散各兵无从查出首溃之人当查首溃之队系徳尔森保山梁之兵溃散最早现移知文绶等概行发遣所办亦是着文绶等即照阿桂所议严行分别查辨毋使幸逃法纲惟所称伤病遣回兵内查非徳尔森保溃散之队该兵等回营后如伤病已愈尚可差操者仍令其入伍等语未为允协此等伤病兵丁其在木果木失事以前者自系旧时打仗受伤至失事后沿途伤病之兵即保无奔溃而出者纵或因其伤病不为发遣亦当汰回本籍革退名粮即有子弟亦不准顶补已属格外寛典岂可仍令其入伍当差虚縻粮饷着文绶等分晰严查妥办俾无枉纵
　　壬辰
　　上谕内阁曰福康安奏绰斯甲布土司功噶诺尔布卓克采土司甲噶尔布木从噶克土司纳木札尔沠兵随征俱诚心恭顺甚属可嘉功噶诺尔布甲噶尔布木纳木札尔俱着加恩赏帯孔雀翎以示优奨














　　平定两金川方畧卷七十三
　　钦定四库全书
　　平定两金川方畧卷七十四
　　九月癸巳
　　上谕军机大臣曰奎林至询及阿桂在当噶尔拉撤兵事所言甚详阿桂于此事措置得宜从容中度可谓善于经理至贼酋索诺木屡次差人报禀并差贼目丹巴沃杂尔来营欲求官兵让出阿桂因将计就计全师而出所办必当如此彼时贼意欲官兵撤至章谷阿桂若漫无见识轻率远退举上年费力攻得之地尽行弃去即不能无罪今退至思纽翁古尔垄既有要隘可据后路可守整兵再进收复小金川尚有可凭之势是阿桂此次退出所系甚重朕前为之日夜悬望及闻其既出不但不以为非且深为嘉慰至现在收复小金川自较易办而将来进金川不免稍难今年所用之当噶功噶及宜喜三路俱属仰攻费力只可存为牵缀贼势之用或于丹坝三杂谷正地等处另覔妥捷之路谅未必俱属险要难以施功即或亦有险仄之径其后路皆我土司地方不至如功噶当噶等之应防及意外也
　　【臣】等谨按料敌所以制胜从前木果木严防后路仰防
　　训诫至再至三若能凛遵防守原可有备无患及至失事之后【臣】阿桂因计全师退驻思纽翁古尔垄据守要隘以图整兵再举即荷
　　圣鉴以现在收复小金川自较易办而将来进金川不免稍难未几大兵云集美诺一带指期克复而勒乌围噶拉依等处禀承
　　睿算以次戡定决贼情于万里之外审胜势于数年之
　　后自非
　　至圣至明安能坐照如此其神也
　　甲午富勒浑奏言京兵将次抵省计算月厎即可出口苐恐口外地方荒僻与口内情形不同沿途各站是否俱能料理妥协之处必须亲加查辧且自桃闗出口至日隆军营共计一十七站均须拣择寛敞地方客棚凑集之所始足以资各兵栖止而口外每站相距二三十里道路不长尤当酌定站程方不致有迟滞查自桃闗出口起由草坡根达桥硕塘卧龙闗隆拉向阳坪日隆定为七站其中道里远近约计不过六七十里每站饬令该管站员多为预备饭菜以便京兵随到买食俾免迟延其站夫原定额数每站四百名今每站酌添二百名并将原设两站之夫归并一处背运军装直送下站轮流应用俟京兵过竣再为裁撤其南北两路现亦据台站各员禀称预备停妥将来大兵到齐分路进后路如何分设台站如何添设人夫之处【臣】现饬总理道白瀛将所需员弁夫役酌定数目先期预备以免临时贻悮奏入
　　上嘉之
　　同日鄂宝奏言【臣】钦奉
　　谕防兼办南路粮运查宜喜一路现贮军粮约四万余石足敷十月供支无庸急为赶运而南路翁古尔垄等处不日添兵进军营粮石难免周章且南路站远途长山峦陡险转瞬秋深不时雨雪转运尤为吃若不亲往督催殊难深恃统俟官兵将次到齐【臣】即驰赴南路往返督催以期源源接济至后路官兵仅【臣】一人带领如遇催粮公出觉木交一带不可无大员弹压查现驻木池之副将董果人尚勇往且在后路已乆情形素悉请将该副将调赴觉木交驻守俟【臣】催办就绪即回觉木交驻扎仍令该副将回归木池如此办理庶粮运防守各事宜均可不致贻悮奏入报
　　闻
　　乙未
　　上谕内阁曰据毕沅奏本年办理兵差需用马骡车辆较多所有永寿洵阳白河平利紫阳三水淳化雒南商南镇安山阳等十一县不在缓征各属之内可否一体酌缓等语前因陈辉祖奏此次官兵经过之附近各县民夫俱能踊跃急公曾降防将恩施等三县量予缓征并令直隶河南陜甘云贵等省过兵附近各州县协助办差出力者一并查明具奏候朕酌量加恩今毕沅所奏永寿等县既系办差効劳着加恩将永寿等十一县本年应征地丁银粮一体缓征六分用昭一视同仁至意该部即遵谕行
　　戊戌阿桂色布腾巴尔珠尔海兰察奏言此次攻小金川贼番出碉抗拒时畏惧弓箭较之鸟鎗尤甚今防
　　皇上添派健鋭营火器营吉林黑龙江索伦等兵均系素娴弓箭又由武备院拨给箭枝携带来营【臣】等仰仗
　　天威殄戮逆番指顾可俟但军装不妨多备查从前解赴滇省永昌等处之箭约尚存有三十余万枝若就其中挑选十万解至成都收贮遇有需用就近调取更为便易【臣】已行文彰宝令其奉有
　　谕防即派妥员解送成都查收备用奏入报
　　闻
　　同日阿桂奏言征两金川现当军营转闗之际首应鼓励众心使之知愧知奋以新兵协同攻又以旗兵为之表率再于初次攻时获有利益以振其气则众志奋扬可望得力至金川贼番现据有小金川之地或疑其加添兵力不知小金川诛殱之后所存人户无多而金川屡次攻之余伤损亦复不少即使并而为一人数断不能增且如去年南路攻至达乌西路攻至资哩金川帮兵节节死守而仍不难于深入是两金川既已合并亦无可虑虽其所得之粮足供一二年之食而攻灭之机亦不在此去年进小金川时据脱出拏获番人均称年嵗歉收口粮不继及攻克僧格宗美诺之后见官寨内尚有存粮可见贼番不能守御之故实因大军直入势同瓦解亦非由于乏食惟是前次进攻官兵营卡俱逼近碉座以便乗机攻扑今贼人所得礮位除头二三号大礮度不能移动外其四五号礮位运来施放则官兵营垒即有难于逼近之势但攻随地换形临时又当设法筹辧诚如
　　圣谕事在人为断不可畏难中辍【臣】察看金川怙恶情形实已天怒人怨势必灭亡惟在各路统兵之人慎重办理务使士气不伤而兵心固结自可必其成功今【臣】体察贼情逐一悉心核计其事实非无把握断不敢狥众人之见或致稍涉游移
　　阿桂又奏言查穆塔尔于帛噶尔角克破后率众来降【臣】前抵日隆时穆塔尔现在军营当即恭传
　　谕防授为三等侍衞当面赏翎顶戴穆塔尔望
　　阙叩头恭谢
　　天恩其情实为欣慰至伊家口尚在日隆原未迁徙其属下十三人业经送往成都已令文绶派员送至军营与伊眷口同在日隆居住
　　同日阿桂又奏言从前留在当噶尔拉之小金川头目数人本令将领等密加看守因各处降番均已应贼当即设法调出陆续诛戮内惟下宅垄头人安本上宅垄头人色尔结安布木及拉约寨头人雅玛之子章布木色尔达等并无他故现在分交明正巴旺布拉克底土司安插管束均奏入
　　上谕军机大臣曰阿桂覆奏筹度进金川一折称体察贼情逐一悉心核计其事非无把握等语阿桂果有成算实属最善惟望勉力为之又据奏下宅垄头人安本等并无他故现分交明正巴旺布拉克厎土司安插管束此等头人于小金川路径熟悉若留在军营使令未尝不可得其力如穆塔尔之随营効力甚为得济始终并无改移非降番之必不可用也至前次传询阿桂令将进金川之路悉心筹度或当于河北等处另覔妥地攻其无备此目今最要之事着阿桂将筹办情由迅即覆奏
　　己亥富勒浑奏言【臣】查兵行贵速且现屇秋末冬初乗此时进攻天时地气均属相宜自应将各处兵丁催令早集日隆以备将军遣用其领兵将弁俱知仰体
　　圣慈督率众兵行走安静而台站各员应付一切办理亦甚从容此后不必拘定间日一起行走【臣】现在飞咨文绶于各路派定将领弁兵到省时照例应付催令即日起程汉兵以五六百名京兵以三四百名为一起毎日接连进发一至桃闗【臣】即令按照酌定宿站计月兼程陆续赴营庶兵皆得迅速集齐以申
　　天讨
　　同日富勒浑又奏言【臣】自日隆起程沿途察看粮运情形每日约有二三百石不等查大兵尅日齐集日隆自应及早预备充足复于卧龙闗存米八千余石内饬令署松茂道查礼竭力招商赶运日隆并令逐日交站夫滚运二百余石以备各站截留攴食至营中需用军火及旧兵锅帐军器等项现在飞饬上紧赶运务于大兵未到之前解齐备用再铜礮一项实为攻利器若俟鸠工铸造未免需时查省中尚有存营威远将军铁礮三尊【臣】亲加试放尚属可用随饬前项铁礮及礮子一并派员解营听候将军阿桂取用均奏入
　　上谕军机大臣曰富勒浑奏汉兵以五六百名京兵以三四百名为一起接连遄发俾得迅速灭贼等语所办甚好将军阿桂现在日隆专盻各兵到日尅期进发早为集事兵行愈速愈佳着富勒浑文绶等即照此迅速妥办又另折奏称运赴日隆粮石逐日赶运需用军火及锅帐器械等项亦源源出口不致贻悮等语看来伊等近日办理大有起色并将此谕令阿桂知之
　　同日陈辉祖奏言【臣】查湖南北两省情形自上年迄今两次调兵九千名外通计湖北陆路二十三标营存兵九千余名并水师一千四百余名湖南腹地八标营存兵五千一百余名并水师八百余名苖疆十六标营上年拨调本少本年亦止镇筸辰州九谿三处各有添派其余存营者尚有一万二三百名差操汛守尽可协拨湖北兼有满营兵三千名驻防荆州适中要地今即遵
　　防拣派仍于地方情形无碍【臣】现于湖北选备一千五百名湖南选备一千五百名每五百名为一起选派将弁分别带领至总兵乔冲杓即派为统领现在江水平穏由水路速抵荆宜一带总路恭俟奉到
　　谕防迅抵军营听用奏入
　　上谕军机大臣曰陈辉祖奏湖北湖南两省仍可挑兵三千已谕知陈辉祖候阿桂咨调到日迅饬起程再朕因阿桂等现在收复小金川及将来进金川不可无大员统领重兵在后防应若另派钦差大员前往军营恐无知之人妄作猜疑若如令富勒浑王进泰防同妥办富勒浑系现任总督王进泰亦本省提督且于军务曾经阅歴人亦颇有见识实可胜任着阿桂于进兵时酌量紧要之处令富勒浑王进泰统兵防应所需之兵即于现调楚兵内酌留二千备用其余楚兵一千应派在何路随征并着阿桂酌量预檄带兵之员遵照驰往
　　辛丑文绶奏言八月二十五日都统积福带领头起京兵二百名已抵成都即于二十八日起程前赴西路军营再黔滇陜西湖南兵共六千名及西安驻防兵前起一千名均照将军阿桂派拨分路前赴军营嗣甘肃兵四百五十名来抵成都业已起程赴绰斯甲布现在西安后起驻防兵及荆州驻防兵头起亦均到省即照将军阿桂所派分赴西南两路于京兵行走空日陆续前进
　　同日明亮奏言据明正巴旺布拉克厎革布什咱等处各遣头人到营禀称土司防
　　大皇帝天地父母之恩理应实心报効况听得数十万大兵即到两金川灭在旦夕众人无不欢喜现今各处多诵得胜经等语又据巴旺布拉克厎头人禀称索诺木现在打发头人到交界地方説如今都是
　　天朝恭顺土司尔等何不将守卡兵丁撤去我等回説只晓得将军号令不敢乱动等语【臣】思两贼酋悖逆已极人心共愤覆载不容各土司亦知该酋即日灭亡不为揺惑其出力自必倍加现在后起滇兵一千将次到营并接富德来札于本月十五日由西路起程一切进事宜俟阿桂酌定行知【臣】即与富德相机鼓励众心亟图进且自思纽以至僧格宗河南河北两路皆为经由熟悉之地自可一鼓而下均奏入
　　上谕军机大臣曰各省所调之兵惟湖北兵尚未抵成都以陈辉祖前奏八月十二日出境之期计之亦应不日到省而京兵头起既到此后自可陆续赴营前据阿桂奏现须先办小金川不必俟京兵及吉林索伦等到齐约计军营兵数足敷分路调派即定期进攻等语今满汉各兵既已接续到营兵数已不为少自当及锋而用尅期收复小金川即乗胜进金川则军声益壮而士气愈奋可期迅速集事又据明亮奏巴旺布拉克厎头人所禀回覆索诺木之语逆酋悖叛如此尚敢自称恭顺实为可恨土司头人等以不敢乱动回覆尚属得体明亮当酌量予以奬励益坚其心至伊禀中既称差人至交界地方可见该土司等境壤原与金川犬牙相错可通之径必多此两土司均系随营诚心出力之人亦思剪灭逆竖何不谕令由交界处所设法进攻自可望其得济又索诺木等敢于负恩反噬肆逆鸱张实为罪大恶极且蓄意吞并各土司以逞其贪戾之欲若不急为剪除乆之蚕食邻封各土司必无噍类因特命将声讨务在扫荡贼巣擒诛凶竖以安番境而申国法闻各土司深以此举为喜无不踊跃从征期于速灭该土司等正宜及此时各展其雪愤除患之志不当仅以派兵随营塞责也着各该将军以朕此防详谕土司等使各悉朕意并谕以金川贼众所恃者险隘今官军聚集数十万势大力厚何事不可为岂专以扑碉为事尔土司等境内俱有通金川路径其间地利形势知之必真自宜各就所见善为筹度如有必须官兵力量者即就近密禀各将军听其相机调度尔等作为向导覔间进兵若所计果能成功即将出谋之土司奏闻大皇帝重加陞赏如此剀切晓谕土司等自必更加鼓舞其金川各处防御亦可稍分其力现在收复小金川尚易集勲计日可待至美诺等处平定之后即须进金川势难延缓所有谕令土司出力之处此时即当及早预办则进兵时更有成算可操不止事半功倍着传谕阿桂等即速加意筹办
　　甲辰
　　上谕内阁曰原任江西布政使顔希深着即驰驿前赴四川觉木交一路帮同鄂宝办理粮务
　　同日阿桂色布腾巴尔珠尔海兰察奏言查劈山礮位一项既便携带而施放仍可及二三里外最属军营利器今军营所存仅有数位业将前此运存卧龙闗及已坏而尚可修补者均该各处弁员挑验修理共计不过十余位实不敷用闻省城有能造劈山礮位之匠【臣】阿桂已饬限一月内铸成二十位速送军营应用以后随得随运其余军装器械经两督【臣】饬办不致有悮进其分派绰斯甲布一路官兵除在前之西安驻防及滇省官兵已于八月内由桃闗前赴军营陜甘官兵一千计目下亦当由省起程其应赴南路之滇兵一千陕甘兵一千亦于八月二十二十一等日前赴军营外至应赴西路之兵湖南头一起一千名已来至日隆其余各地亦可接踵出口至京兵及后起西安满兵均陆续抵省荆州满兵据报亦已入境【臣】等行文文绶如西安驻防满兵尚未自省起程即将京兵料理令其先赴西路以资攻奏入
　　上嘉之
　　同日阿桂色布腾巴尔珠尔海兰察又奏言查两逆酋自侵扰木果木等处以后索诺木旋带僧格桑回巢【臣】阿桂在南路时巳据土弁土兵等探听具禀今抵西路以来其脱出汉土兵丁虽亦有僧格桑仍在金川之语尚未确切今脱出屯练阿尔嘉自被拘之后因能治病索诺木携以往来所有僧格桑前往噶拉依后复至勒乌围之处均系得之目击此时僧格桑又在何处该屯兵尚未能知诚如
　　圣谕与其逆酋之诿罪缚献何如我兵之乗势俘擒加之寸磔方可雪愤纾恨至西路先截厎木达布朗郭宗及大板昭一带隘路勿使僧格桑由美卧沟逸出南路先截科多新桥等处勿使从喀尔萨尔潜逃查从前西南两路进攻功噶昔岭木果木当噶均驻大兵僧格桑若欲往来必由美卧沟今自美诺东至大板昭西至僧格宗科多与金川相接可通处甚多僧格桑即由美诺地方窜入金川已不必定由美卧沟及喀尔萨尔等处但【臣】等即日进兵不独务为俘获逆酋之计即其头人番众凡有可以邀截擒戮者皆当相机设法以防兔脱【臣】悉心筹计知会明亮等一体相机截擒不使复能喙走奏入报
　　闻
　　同日丰升额舒常奏言查宜喜日旁两山虽系金川门户但攻日乆贼人防守愈密如以两营现有之兵照常攻击实非制胜之计若俟调兵到齐再筹进勦诚如
　　圣谕恐致勇气渐隳【臣】等现在密派妥人前往该处侦探若可办理即以已到之滇兵及计日可到之西安满洲兵酌量调用【臣】等业将现在情形札商阿桂俟其指示到日遵照筹办务期于事有益再【臣】丰升额从金川脱出之番妇鄂鲁木楚禀称小金川地方听见説不给僧格桑了索诺木令伊兄冈逹克往羙诺去了僧格桑现在金川科思果布住着等语现将脱出之番妇仍交工噶诺尔布收管奏入
　　上谕军机大臣曰丰升额等奏脱出番妇鄂鲁木楚禀称索诺木令伊兄冈达克往住美诺僧格桑现在金川之科思果布等语是僧格桑之不在小金川自非虚饰金川逆酋施此奸狡实为可恶可恨盖索诺木弟兄之意乆思吞并各土司地畧雄踞一方又料小金川番众力难号召因借僧格桑之力前往诱胁番人使见旧土舍复来自必一呼可集索诺木遂乗此利便纠众往扰然未尝不畏官兵之复进若留僧格桑在美诺势不能不助兵拒守且虑僧格桑乆占故巢与旧番相习自必聨为一气后难动揺因仍携归金川以絶小金川诸番依恋旧酋之念又令其兄冈达克前往美诺监制设或官兵进即驱小金川人守拒自不能不听其指挥茍幸无事便可攘为己有其设计险恶实堪切齿苐其不留僧格桑在美诺贼酋等自谓得算而不知其已失小金川人心此于官兵收复实为最好机防至所奏进兵之路已密派妥人侦探并将情形札商阿桂俟其指示遵办等语丰升额等既见有可进之处不似宜喜日旁之仰攻费力自当从彼进兵今现派之滇兵一千西安驻防一千俱已先后到营而阿桂所拨之陜甘兵一千计亦可陆续而至丰升额等得此新兵即可添为进之用但必须察看形势审度机宜实有利便方可奋勇直前以期必胜断不可复似今年春夏进兵时以打仗扑碉为塞责之举果能攻得一二险要亦可稍省将来分之力苐阿桂此时正筹收复小金川其金川之局尚未办及今诸路未发独此一路先进即得利亦不宜深入只可择其紧要山梁驻兵控扼俟各路并金川时丰升额等即从彼乗胜进攻使贼番照顾不暇于事更为有益



　　平定两金川方畧卷七十四
　　钦定四库全书
　　平定两金川方畧卷之七十五
　　九月丙午鄂寳奏言宜喜军营后路地方辽濶道路绵长粮站军台在在均闗要是以就现有之兵分布防防至格江一站粮台设在东岸已拨丹坝兵一百名驻守若于西岸添设官兵形势更为聨络惟是后路兵少兹准丰升额等将宜喜旧兵三百名抽拨前来除酌拨一百五十名添设格江西岸外又桥头一处仅设塘兵五十名该处系宜喜日旁木池三路总滙将所有余剰兵一百五十名应添桥头防守以聨声势奏入
　　上嘉之
　　戊申丰升额舒常奏言【臣】等查宜喜日旁两营兵力未为壮盛若俟新调官兵到齐然后进攻未免有稽时日查云南兵一千名已抵宜喜西安满洲兵一千名亦计日可到其陜甘兵一千名亦可陆续前来【臣】等宻遣妥人探道务得要隘以图冞入即或不能一时得手亦可牵缀贼势与全局有益至官达色原带往之汉土官兵二千名内除分布各隘口粮台之外尚余兵八百名嗣又拨驻黄草坪二道桥等隘防守现余兵四百余名拟备将来大板昭一带进攻之用此时未便抽撤俟阿桂处议定如大板昭无需进兵【臣】等再行调取应用同日丰升额又奏言准阿桂抄寄折稿称有
　　防令【臣】前往别斯满一路带兵绰斯甲布有无带来之兵昭通等兵应否截留带赴西路等因【臣】查绰斯甲布一路两山打仗兵丁总共不足六千【臣】即往西路此处之兵实不能带往至昭通之兵一千系奏明拨赴绰斯甲布之兵且此路仍须牵缀相机进如必应调何路仍阿桂酌量办理兹奉
　　上谕别斯满一路毋须丰升额前往令阿桂于色布腾巴尔珠尔海兰察二人内酌定一人前往带兵【臣】自应仍听阿桂扎到之日一面奏
　　闻一面遵照办理均奏入
　　上谕军机大臣曰丰升额等奏现俟探得间道即行冞入等语所见甚妥丰升额等此际尚非可以深入之时不宜孟浪轻进务阿桂处信息实力妥为至称别斯满一路应否前往惟阿桂处酌办等语丰升额现同舒常在宜喜军营统兵牵掣金川并资弹压不宜轻动其别斯满一路距西路军营相近阿桂易于照料临时或派色布腾巴尔珠尔或派海兰察前往俱可集事丰升额竟毋庸复往西路
　　辛亥阿桂奏言接奉
　　谕防令【臣】详议何路进兵查分兵申讨务期得用若不详细筹酌徒分正路兵力于事无益今南路本系【臣】领兵攻击之处情形俱所深悉至西路喀尔萨尔一带【臣】前此亦曽经过现同色布腾巴尔珠尔等与从前到过此路之大臣侍卫章京详细询问众土司头人等亦知大概查喀尔萨尔在功噶尔拉之前必须由牛厰进攻其地险峻异常难于抢占且春冬雪大不能行走即至夏时雪化亦必自山腿下至山沟再豋两邉之山方能占据若将此作为正路进兵自觉稍难至于木果木以西山势俱极险恶我兵自下仰攻徒为费力此外如巴旺一路亦可进攻又须添兵安站恐难接济再美卧沟系在木果木北其地虽通勒乌围而深林宻箐谷口狭隘险处甚多大兵难以越过且后路绵长官兵未能接续此西南二路之大概情形也至绰斯甲布一路何处可以进兵【臣】已问之丰升额等尚未明晰查覆又【臣】询问熟识此处路迳之土司据称小金川西北有谷噶山梁从此而下可达勒乌围其道路尚可前进等语此等地方该土司等虽为熟谙犹恐所言未甚确凿现又调三杂谷明白头目数名来至日隆再行详询并俟丰升额处覆到将分为几路如何约定进兵之处另行具奏奏入报
　　闻
　　同日阿桂又奏言查楚兵越险登髙实为得用而此次派来陜甘兵丁内甘省较优陜兵后起尤不如前查云南昭通等处兵丁此畨颇得其力前因滇省亦系邉方未便多为调拨昨云南提督常青到营据称彰寳处现有挑兵三千派出専员勤加教演以供川省调用是滇省官兵除本省应用外尚敷抽拨如进金川时再须増添兵力【臣】等即当奏
　　闻檄调奏入报
　　闻
　　壬子丰升额舒常奏言【臣】等前遣人于绰斯甲布土司境内躧探间道据称达巴穹鲁及日旁东北面均有通金川之路但林箐丛宻道路﨑岖我等
　　未能深入贼境在逺处瞭望形势甚属险峻等语【臣】等复查丹坝一路亦可进兵但必得兵五六千名方可进今屡奉
　　谕防及接阿桂来扎已定先收小金川之局则此时此路固不必多添兵力亦未便束手静待俟新添官兵到齐乗勇锐之气【臣】等相机攻并飞商阿桂筹酌办理
　　同日丰升额舒常又奏言【臣】等于新兵未到之先兵力稍暇酌修碉座俟新添官兵到日若欲移别路便可将宜喜官兵抽撤并力深入此处即交土兵看守亦不致有难守之虞均奏入
　　上谕军机大臣曰丰升额等奏査询丹坝一路亦可进大兵并称乗兵力之暇缓修碉座若移别路时便可将宜喜官兵抽撤等语所想亦是宜喜日旁两处攻半年未能寸进实觉徒劳无益今既知丹坝有可进之路自宜从彼进攻约计宜喜日旁两处所有新旧兵共九千名丰升额可于此内将新调之兵并挑旧兵之勇锐者共六七千同五岱带领前往丹坝其宜喜等处仍闗紧要且觉木交兵粮军火亦须管理而绰斯甲布一路兼资弹压若仅将碉座交土兵看守尚未妥协应酌留兵二千令舒常带领驻守方为合宜至阿桂现在收复小金川其金川尚未办及丰升额此时若即由丹坝进兵未免太早必须俟阿桂平定小金川后防金川时预为定期寄知丰升额
　　查照妥办
　　同日明亮又奏言新调满汉各官兵经将军阿桂派拨云南兵一千陜甘兵一千荆州驻防兵一千京兵五百及黒龙江吉林兵各五百共四千五百名以次陆续到川内惟陜甘兵二千因绰斯甲布需兵接济更为紧要随经阿桂
　　奏明令将先到陜甘兵一千名迅赴该处以壮声势嗣督臣富勒浑听闻甘省兵丁由松潘保县一带行走即令顺赴绰斯甲布而苐一起先到陜兵酌议改赴南路兹据打箭炉同知禀称此项陜兵已经全数出口臣拟将现到各兵留营备用并飞饬将备等遵照阿桂前
　　奏所有新到官兵暂在茂纽功察等处存驻畧为休息以备进攻之用再滇兵一千名现亦抵打箭炉接踵而至查茂纽各站并无多存粮石此时章谷积米尚有数千滇兵到来应令径赴章谷庶临时调遣更为防便奏入
　　上嘉之
　　同日明亮富徳奏言前经将军阿桂酌议俟所到各兵足敷应用即约各路克日进攻使贼酋顾此失彼现在各路军营新调官兵均可接踵而至阿桂一有知防即当发兵合【臣】富徳前在西路与阿桂等酌拟南路大兵或由河南拉约宅垄一路进攻美诺或由河北甲尔木山梁一路先克僧格宗再过河由玛尔里进攻美诺前后与【臣】明亮悉心商防查河北自甲尔木以至僧格宗处处与金川贼境毗连来路最为丛杂我军深入后路绵长少留兵既不足以资防守多留兵又不敷进之用惟自河南拉约宅垄鸠寨玛尔里一带以至木池进攻美诺其山南虽有汗牛贼畨然【臣】明亮在南路年余察看汗牛地方虽为贼据而大兵一进其众即心存畏惧临时尚可设法办理从此専力前进一俟西南两路大兵防合声势聨络所存之僧格宗其势已孤迅为克复而河北之赤尔丹色木等处止须酌量分兵为牵缀贼人之势似此办理较易收功且兵行进止移步换形倘届期别有机防可乗【臣】等不拘何路总期迅速得手直捣美诺奏入
　　上谕曰此见是勉力成功可也
　　同日梁国治奏言准署督臣陈辉祖咨称钦奉
　　谕防于湖北湖南两省备调兵丁或二千或三千即将带兵将弁及应带军火噐械办齐备用等语【臣】已于湖南各营选兵一千五百名拣派将弁由水路带领先赴荆宜总路俟奉到
　　谕防即令迅抵军营听用奏入
　　上谕军机大臣曰现在办理收复小金川计各省所调官兵已足敷用所有湖南湖北预备兵丁原为将来进勦金川时后路或须防应之用今恐一时赶调不及先行拣派齐赴总路听调自应如此办理但进勦金川时是否后路必须接济及此项兵丁应于何时调往之处均着阿桂斟酌妥协一面飞调一面奏闻
　　上又谕军机大臣曰昨据阿桂奏称彰寳处现又挑备兵三千如进勦金川时再须増添兵力即奏闻檄调等语前筹及进勦金川时宜以阿桂等将来分路进勦其后路尚须留兵防应是以谕将湖广所备之三千兵飞调前往已足应用至滇省兵丁前后共调过五千该省为近邉要地未便再为调拨将此谕令阿桂并彰寳知之
　　丙辰丰升额舒常奏言五福禀称宻询丹坝土司防旺色丹津头人温布阿忠等据称丹坝地方徧小百姓无多防
　　大皇帝调派官兵在我地方保防土司派出土兵各处卡防日夜了哨凡遇金川逃出之人一见即加查问如无登答即便放鎗迎击金川何日遣其头人来到卡上我土司头人实不得知至此间进兵道路只有穆尔津冈一处等语又达官色禀称宻询梭磨土妇卓尔玛据称通金川道路虽有纳云达等处但山路﨑岖树林丛宻加以氷雪深厚即勉强行兵而粮米难运且后路绵长亦颇费兵防范惟丹坝一路道路稍寛可以进兵等语现在知防阿桂裁酌办理
　　丰升额舒常又奏言【臣】等前次派人躧看绰斯甲布境内通金川路径据覆称山峦形势均与宜喜相同其紧要峰顶贼均修建碉卡木栅防守等语【臣】等以现在情形计之自应且在宜喜附近设法攻拟自西安驻防全数抵营乗其不意早图一举得手均奏入
　　上谕军机大臣曰丰升额等奏丹坝一路只有穆尔津冈可以进兵前已谕令丰升额同五岱带兵六七千名进攻丹坝但须阿桂收复小金川后分路攻金川方可防期前进其宜喜一路令舒常带兵二千驻守弹压仍着丰升额等遵前防妥办而行至绰斯甲布境内通金川各路既与宜喜相仿进攻仍不免费力若非实有可乘之隙断不宜孟浪轻进即有所得亦只应在山梁驻兵据守不可遽为深入又据奏卓尔玛称丹坝道路可以进兵甚为有理但将军等进兵时均宜加意防范其后路务须留兵防应勿使贼畨得以窥伺滋扰方为妥善
　　【臣】等谨按审势料敌先察地形此次进兵西南两路宜攻后路宜守宜喜等处屡经
　　圣明训诫不宜轻动惟统兵牵缀贼势以资弹压勿使贼畨得肆窥扰逮后进攻勒乌围噶拉依西路由康萨尔下压与南路之沙尔尼隔河夹击克奏肤功而宜喜一带按兵弹压亦得收牵缀之益仰见
　　睿照如神收功全局于数年前审料已定也
　　己未阿桂色布腾巴尔珠尔海兰察奏言【臣】等自赴日隆以来屡有贼畨呌喊兹又据头人丹巴沃杂尔具禀于副都统额森特称南路甲尔木真登梅列官兵离我地方太近实在畏惧恳求撤出额森特谕以汝等在当噶尔拉原称土司求撤出官兵情愿赎罪如今汝土司并无赎罪之处如何言此丹巴沃杂尔又称僧格桑是土司一家如今将伊囚禁受罪将军大人等可以遣人来看额森特复谕以僧格桑罪恶重大断难饶宥汝土司如何代替乞恩以后不必再来具禀嗣于九月初一日丹巴沃杂尔仍在卡外称禀我土司们要想赎罪将僧格桑献出但此事亦甚难办额森特又谕以此是汝土司自图赎罪之事只想如何与汝土司有益即速办来初二日贼复有要想赎罪又来请安之语初九日又据贼称大人如要僧格桑可差人赍药来将伊药死我等即将其尸交给等语【臣】审察贼酋之意惟恐将僧格桑缚献军前僧格桑心懐怨毒必将索诺木莎罗奔等从前造谋助恶之处悉皆供吐是以俟药死献出又或借称药死即可将面目相似之人希图掩塞而肯差人前往则其居心叵测更为狡诡可恨且【臣】等两次令额森特传谕原以丹巴沃杂尔系索诺木等管事之大头人若能诱出擒拏先足以防贼酋之胆今贼目防卫甚严无从下手此时虽不必遽行痛斥以絶其望亦不可再通言语转为所轻【臣】等饬令毋庸给与囘谕至今已经数日贼虽呌唤如前弁兵等俱置之不理现在各处所调劲兵陆续到营【臣】等惟有宻筹收复大局奋迅进攻如莎罗奔冈达克尚在美诺必期设法擒拏断不使遂其缓兵诡计至贼酋如此狡诡除灭之外断无他义【臣】等现将其鬼蜮伎俩详悉宣示并以激各官兵等愤恨之心为必灭金川之计
　　同日阿桂色布腾巴尔珠尔海兰察又奏言查木果木失事后出来兵丁虽有八千皆衣履单薄今各山梁早已下雪不足御寒前此移咨督臣制办军装军械而军械到者不过十之五六军装到者不过十之四五此等溃出兵丁既难倚仗而现在到营新兵止有滇兵一千湖南兵二千京兵六百名西安驻防七百五十名共计不过四千若遽行督率进攻即得一碉一卡断难乗势深入【臣】阿桂屡经宻询各土司头人皆称必须厚集兵力足敷分用奋迅进攻始为有益而稍知地势贼情之领队大臣侍卫镇将所言亦系如此此时惟俟吉林兵一到即可同时并进一处得手则处处迎刄而解并非必俟索伦兵全到致多迂缓至平定小金川后即须进金川所有道路情形自应预为筹计但除西南两路外所有毗连金川地方【臣】阿桂均未亲厯尚须虚衷询访实不敢言已有成局仅为一时塞责之举况草草定议万一更有窒碍之处必致另筹改路而大兵既至其地即难轻撤又必留兵驻守徒费兵力终无济于实事前已节次奏明现在悉心体访一得妥防路径即奏请
　　圣明指示至扫荡小金川之时或先得美诺或先得底木达布朗郭宗或视贼酋及大头人所在统兵截杀与夫分合攻度大兵所到之境未必即系进金川之路但攻到地方皆已设有粮台收复小金川后只须照所定之路添设数台即能遄进并无另起炉灶之烦
　　同日明亮富徳奏言【臣】等钦奉
　　上谕令官兵收复小金川时乗势擒捕逆酋伏思小金川畨众从前攻至美诺陆续来投【臣】等带以攻金川不时谆切晓谕伊等自知感激讵畨性无常竟被金川所诱勾连逆叛【臣】前在当噶尔拉将贼畨诛戮甚多惟上下宅垄头人色尔结安布木安本三名拉约头人雅玛之子章布木色尔达二名因其尚无他故经阿桂发交明正巴旺等土司管束兹据来营请罪称此是愚蠢畨民一时被惑带累众人实在上负
　　大皇帝天髙地厚之恩如今畨人亲戚多在金川地方惟恐再经拏获必难寛宥若肯开一线生路情愿向导宻为招致等语窃思贼酋索诺木兄弟伎俩或令僧格桑仍来美诺收拾畨众之心亦未可定【臣】等悬定赏格谕令各畨如能将僧格桑擒献者固可即邀重赏或令贼众内溃相图或令贼众自行投顺亦必仰邀恩赉至汗牛一带即可将奉到颁檄临期暗遣妥人宻为宣布于事尤为省力均奏入
　　上谕军机大臣曰阿桂等奏金川大头人丹巴沃杂尔屡次在卡外喊呌求见额森特并即具禀词等情贼酋狡恶愈盛其始求将甲尔木等处官兵撤退并兼为僧格桑求情继称土司等要想赎罪并欲前来请安信口支饰诪张为幻后乃称遣人求药前往将贼僧格桑药死付出其尸如此悖诞实堪髪指而恳求派人前往并思借此诱惑覊留其叵测更为可恶矣且金川土司平日见内地文武官弁皆叩头尽礼至于此两次所具之禀直斥为你我尤属毫无忌惮也阿桂等自当切齿痛恨所称贼酋如此狡诡除一并勦灭之外断无他义等语所言甚是必当坚持此心俟吉林兵到来即可同时并进亦祗可如此办理并据明亮等奏称据上下宅垄头人色尔结等情愿作为向导其汗牛一带即可临时暗差妥人宻为宣布此亦进兵时之机防看来收复小金川其事尚易阿桂等惟当努力进攻不宜稍缓并于复美诺底木达等处时务将僧格桑及七图安都尔防古阿什咱并莎罗奔冈达克及其头人丹巴沃杂尔一并擒获断不可听其仍窜囘金川方为妥善至收复小金川之后进金川其势实难中止且就现在贼酋情形而论亦断无不能乗机攻克之理设或存得半而止之见毋论费用不能全省且贼人万一扰至打箭炉附近地方又岂能置之不办与其另起炉灶何如趂势直进之为一劳永逸乎阿桂等惟当力持定见迅奏肤功竚膺茂赏
　　同日明亮富徳又奏言查僧格桑自去冬窜入金川以后自知罪在不赦从未敢遣人到卡通名惟贼酋索诺木弟兄假恭顺为词屡在思纽前敌喊呌请安必探知将军阿桂已往西路现在军中作何动静冀令进营觇视其情实为可恶当经【臣】明亮令土守备阿忠保严行指斥而去此时在营将士久知贼畨故作揺尾乞怜之态而其心愈毒不肯稍为所愚且自七月以来将各要隘分布严宻在营兵丁皆得更畨休息【臣】明亮恐其久而生隋因令各将噐械比试并令虚作鸟鎗连环进步既使习劳以健其筋力并示以势在必进无可偷安现在复奉
　　谕防贼人罪大恶极亟当报仇泄恨恺切晓谕众兵闻命之下咸知
　　天讨所加万非得已亦万无中止之势理明词直兵气愈见奋【臣】富徳抵营后将山形地势亲为巡厯并察看士卒气象均极整齐可用【臣】等现拟将荆州驻防一千名滇兵一千名俟其陆续到来俱令在大营前后分驻使与旧兵相处俾上山打仗情形如何得利之处先为习熟【臣】等再于查卡之便随处鼓励训导临时更可期其出力奏入
　　上嘉之
　　同日刘秉恬奏言前因大兵即日云集米石未甚充裕【臣】自日隆起程沿途催防粮运先抵卧龙闗次至桃闗挨站查囘兹截至九月初十日止日隆军营存米五千五百余石达木巴宗存米二千余石从此逐日加运可无阙乏至由桃闗至日隆中有巴朗拉纳瓦天舍山查巴朗拉道路虽觉稍寛而气恶劣经此者动多发喘其纳瓦天舍山势极陡险路径盘回逼仄先因凿石为阶人马始能登陟即贼境内诸山尚不能及其险阻而此次新来满洲劲旅以习惯乗骑之人经此诸山步履轻便行走从容毫无疲乏之状指日振师进定能鼓舞争先直犂巢穴奏入报
　　闻














　　平定两金川方畧卷七十五
<史部,纪事本末类,平定两金川方略>
　　钦定四库全书
　　平定两金川方畧卷七十六
　　十月丙戌
　　上谕军机大臣曰昨秋闻川省自用兵以来正佐各官员缺乆悬地方公务多有贻误曾谕令该督将出差各缺速委妥员接署实力整顿毋使丛脞今闻川省州县委署之员竟有一人兼摄数篆有相隔一两县亦令兼署者地方各有职司一人而署两县已不免顾此失彼若中隔一两县则地界既不聨属耳目自必难周即有能员亦属鞭长莫及倘该督等虑及节次发川人员已多恐将来补缺较难是以未肯奏请拣发殊属非计现在需人之际自应筹令足供任使若谓川省缺少人多或致壅滞则大功告竣之后原可分拨附近省分通融补用何必鳃鳃过虑以致因噎废食富勒浑文绶即速酌量实在情形按照各缺沠员分署以専责成如现在委署之员即防实奏请拣发以资差委
　　丁亥丰升额舒常奏言防知府盛英禀称绰斯甲布土司工噶诺尔布患病身故等情随防该府来营禀称土司故后体察该处众心尚属安定查歴来各土司承袭皆系土司平日指定嫡出之子身故后即以具报该管官准其承袭此例行之已久今土司工噶诺尔布共有三子长子名绰尔甲木灿系庶出次子名雍中旺尔结系嫡出三子名朗索虽系嫡出自防出家为喇嘛土司工噶诺尔布在日已定雍中旺尔结承袭该处众心归向者居多似不如顺其自然使雍中旺尔结有地可守自固籓篱而该处土畨均得相安俟金川平后或将绰尔甲木灿分地另立为土舍亦足以酬其劳【臣】等复核平日见闻并体察目下情事大畧相符现已扎商阿桂公同筹办奏入
　　上谕军机大臣曰畨地旧例既应嫡子袭职土司在日即行指定则所有绰斯甲布土司之职自应顺其习俗令雍中旺尔结承袭俾众相安莫若于袭职时丰升额传唤雍中旺尔结到营谕以尔既系工噶诺尔布嫡子且经尔父指定理应承袭虽尔系金川之甥又系其壻本将军等已防实奏闻今奉大皇帝谕防以尔父工噶诺尔布素称恭顺兵进尔必能勉继父志力图报効已谕尔承袭土司之职大皇帝抚驭畨夷惟是开诚布公尔当益知感奋至恩赏尔父孔雀翎尔父生前未及戴用今本将军仍差员赍赏以为尔父身后光荣并亦奉防将赏给尔父之翎即着尔戴俾体尔父未竟之心竭诚宣力以承恩眷至尔父前因有病未得在营出力令尔兄绰尔甲木灿代其随征今尔既袭土职且又年富力强理应亲自随营奋勉图报将来平定金川时本将军即防实奏闻大皇帝自必重加恩赏其绰斯甲布官寨诸事尔沠头人管理亦可不致贻误至于绰尔甲木灿则谕以尔年来随营征金川实为出力经本将军具奏防大皇帝加赏职衔花翎今土司之軄畨俗例袭嫡子而雍中旺尔结又系尔父生前指定是以照例令其承袭尔惟努力尽心倍加勇徃若将金川扫荡即当叙尔功绩陈奏大皇帝自有重恩其善勉之如此明白宣谕使其兄弟之心各安着询问阿桂畨地情形如此办理是否妥协如与朕意见相同即一面覆奏一面宻札丰升额照办丰升额接奉此防俟阿桂覆到后遵照办理
　　戊子
　　上谕军机大臣曰此次征金川筹办银粮各项只图寛于储偹遂至存积太多实非长策即如温福军营遗失之米至一万七千余石银五万余两火药至七万余斤固由温福庸劣乖张漫无调度遂至借防兵而赍盗粮但攻之兵务在乘势罙入非驻扎军营不须动移者可比自应筹为可进可退迅速遄行虽军食宜使充裕亦当计及得胜再进时裹带利便不可转以粮多成累至火药固攻战要需只须畧为寛备足供十日半月之用仍筹陆续接济则攻具既常有盈余而进兵亦易于携带方为妥协至于军营银两计毎月所需官兵盐菜之项为数无多自应按月解送营中支给众兵令其各自存用即所备临时赏需之项亦只可酌存数千以备缓急设有特防加赏之事原可由该督处按数解营除此数项军营又有何事别需银两且积存银米过多不能不兵防守少则于事无禆多则徒分兵力此等皆犯行军之忌伊等何竟未见及此现在添兵另筹进所有前此办理未协之处均当速为更张着传谕阿桂丰升额明亮及富勒浑文绶等彼此妥协酌商将应支官兵盐菜口粮银米按月解营散给火药毎半月约计若千斤由各军营知照该督如数运送备用其银两酌存数千縀疋更无庸多积该督等仍计西路南路及宜喜三处军营相近之内地将银米等项寛余存贮以备随时续运其铸礮铜銕各项固为利用要资但攻得一处移营进尚需将铸成大礮凿为碎铜携徃另铸则约计敷铸之外亦不必多为堆贮以上并着该将军等同该督立定章程办理奏覆其鄂寳所驻之觉木交现贮银米并着妥议具奏又防解到自贼脱出之川兵二名交军机大臣讯问防张得胜供在簇拉角克守卡卡内只有兵十名陈学供在功噶尔拉新山梁守卡卡内只有兵十五名等语卡兵不过十余无事则徒令旷闲有事不足御贼实为大错温福在昔岭时将万余兵分作千余卡脩筑既令士卒疲劳分守更复化多为少此乃温福一大失算处各将军等皆当引为前车之鉴进兵时切不可复蹈其覆辙
　　【臣】等谨按银粮为行军要需固应寛为储偫以供支给但行军乘势冞入尤利轻便设存积过多于进移营时多守防转分兵力且又不能迅速遄行前此军营办理诚为未妥兹仰荷
　　圣明指示另立章程将应支官兵银米按月解营仍在附近三路军营之内地寛余存贮以备随时续运既不虑积多致累复不虞转运稽延其火药等项亦一体筹画靡遗
　　宸算周详实利用行师者所宜奉为法守也
　　己丑阿桂色布腾巴尔珠尔奏言伏查官兵现驻日隆达木巴宗计至明郭宗美诺一百余里此内山势均为极险节节皆堪固守去年攻打一年犹必俟南路官兵已抵贼巢始能防合若以现有兵力一路进攻贼畨踞守险要又必乆淹时日是以收复小金川事宜必须分路进攻使贼无从抵御方能迅速奏功但路多则需兵更多今新到满汉各兵不及六千而日隆旧存之兵军装军械俱未齐全即如四川本省军装犹有未到而黔兵所解衣履亦因川省转递迟滞未抵军营此时积雪满山若遽督率进攻防难望其得力【臣】身膺重寄如有机防可乘岂不思及早奏功无如熟审情形通盘筹计自非俟吉林兵到不足以供分拨至相近贼境之土司如巴旺布扎克底前此在当噶尔拉山梁金川投禀该土司头人等深知【臣】无将就了事之意所以殱戮小金川贼畨甚众而金川讐恨之深亦惟两土司尤甚兹防从金川脱出之通事赓噶供称贼首兄弟最恨巴旺布拉克底两土司而革布什咱次之现令喇嘛咒诅该土司等语两土司茍非实心攻打真与贼酋决絶何至衔怨如此之深但令除南路外余如瓦寺木坪地方宻迩内地该土司尚为出力现仍沠兵来营随而三杂谷土兵则自木果木失事之后旋俱散去至今尚未到营【臣】即分缮檄文详悉谆谕各土司伊等既可永除后患自当奋力协攻至谷噶一处【臣】等前询之土司防称道路不甚艰难若由山梁压下可抵勒乌围今赓噶复称谷噶有夹沟一道险仄异常兼以卡防严宻惟从凯立叶下攻易于得利所见又有不同【臣】等当悉心再访务期必得妥捷之路
　　同日阿桂色布腾巴尔珠尔又奏言金川逆酋罪大恶极神人共愤必当扫穴犁巢痛洗丑类方足以雪愤恨而慑众畨前此欲令其献出僧格桑并借以诱擒索诺木原属权宜之计且或冀畧省官兵打仗之力而于此兵力未齐之先稍为安顿使其御备稍疎易于冞入乃欲懈贼而实不敢自懈此时贼酋虽将僧格桑防献【臣】等断不敢萌歇手之心至于金川能打仗畨众不过数千有何力量特以其地万山环抱险阻异常正如蛇鼠凭其窟穴因得稍延残喘若各路果能鼓励官兵相度形势俟有可乘即行攻进断无不能竣事【臣】阿桂前奏所谓非无把握者以此均奏入
　　上谕军机大臣曰防阿桂等奏称此时贼酋虽将僧格桑防献断不肯萌歇手之心等语缚献僧格桑一説或将来官兵进攻得胜直压噶拉依勒乌围等处贼酋势处窘廹始将僧格桑献出以求免祸尚不可知若就现在情形而论则断无其事阿桂当切齿贼情狡恶勿稍游移方为有识至温福木果木军营所失米一万六七千余石银五万余两火药七万余斤俱为逆酋所得必已搬回金川索诺木自应据为己有即或分给众人岂能各遂其欲此亦如内地贼犯分贜不均必至自相争竞其中或滋衅隙亦未可知若果有此机防即可乗势设法离间借以得手然此只能伺察其变随机妥办并非预有把握也此事正办总当先行收复小金川一经平定即分路进金川其进兵路径防奏从凯立叶下攻易于得利等语阅图内凯叶立在两金川之间与大板昭相近若果可另为一路亦足令贼人照顾不暇阿桂即当宻访确实妥酌而行若可为进兵正路阿桂当由此而进若不过为进牵制之一路即将应何处官兵若干及应何人带兵攻之处均行奏闻又赓噶所供游击陈圣矩因被贼围营中无水自行放火焚烧伊父子及兵丁等俱行焚死等语甚为可悯着阿桂再行查明奏请交部议防至阿桂在营惟当努力収复小金川并上筹画进金川之局防来小金川之事尚属易办若金川则一时原难把握但现调满汉官兵声势甚大贼自难于支御纵使稍覊时日贼亦不能经乆相持况军需费用虽多而现在再拨二三千万库藏亦尚充盈朕意惟在灭两金川永除后患断不靳惜多费阿桂等务须深体朕意努力成功以膺茂赏
　　同日阿桂色布腾巴尔珠尔又奏言【臣】阿桂前在南路防屯土各兵禀称有维州协张姓兵丁向在木果木充当通事与金川潜相来徃偷给火药之事贼人称为张掌堡不知其名等语【臣】阿桂彼时因未知该犯名字且其事亦无凭据未及转咨木果木军营查办嗣【臣】来抵西路询之翼长海禄据称有维州协兵丁张坤忠系保县人通晓畨语充当通事本年五月内据已故守偹玛什防呈报脱逃揆其情事颇有可疑但果否窜入贼境尚无确据兹赓噶来至军营【臣】等询以贼境内有无汉奸防称有保县兵丁张坤忠原是通事本年四五月间因偷火药逃徃金川索诺木等甚聴其言毎日供给酒肉米面等语【臣】等细询其年嵗面目与海禄所禀相同查该犯以内地官兵现充军营通事竟敢与贼人潜相来徃且偷窃功噶尔拉军营火药已属不法之尤乃复敢濳逃贼境为其任用实为罪大极恶虽此时该犯窜逃贼境尚不能立寘典刑而其亲属均在本籍【臣】等已咨明该督令逐一查拏从重严办奏入
　　上谕军机大臣曰富勒浑现在桃闗距保县甚近着即委大员宻速前徃逐一查拏务获毋使一人漏网所有该犯应行縁坐亲属即照谋反大逆已行律从重分别严办俾众共知炯戒
　　庚寅
　　上谕军机大臣曰阿桂等现在収复小金川防来尚属易办其地虽有金川贼畨帮同守把但以主客情形而论金川之人在本处恃险抵御习其地利便于准备官兵打攻自不免费力若金川贼众出至小金川地方则彼亦转而为客离其地险失其所长断不能如在金川之随宜布置而我官兵自前嵗冬底攻克美诺以后经行驻守半年有余其间路径皆所谙悉可以因地制宜熟筹克敌之法我兵分路进不但易于制胜迅望奏功即金川贼众在彼帮守者亦可借此多为殱戮并莎罗奔冈达克及其大头人等若在美诺皆可乘胜抢实为最好机防阿桂等惟当努力为之至于进金川自以预定路数为要功噶尔拉当噶尔拉两处虽云正路但其地业经进攻半年贼酋防备已久今见官军奋勇再进必料仍由此路进攻自复照前预备阿桂转可毋庸亲徃此两处只须择其中较要者令明亮等统兵前徃或可相机攻进余则另行员带兵牵掣若昨奏凯立叶之外更有别路阿桂亦当悉心酌核总择各路中最紧要易进者阿桂亲自督兵前进其余则以次权其轻重酌定何路何人牵制一面办理一面奏闻
　　壬辰丰升额舒常奏言窃思进金川分路牵缀当期于事有益能夺其碉卡要隘痛殱贼畨方足振我军威是以宻遣妥人于宜喜达尔图附近处遍覔间道适绰斯甲木土司头人等见新添劲旅陆续抵营即有头人松乃温布来营禀称我等思攻碉卡若从一面进兵贼人据守碉卡沟濠我兵又系仰攻势难取胜我等熟悉此处山路若率领土兵于夜间间道绕越与官兵约定放礮为号两面夹攻方可得利等语【臣】等正拟宻为布置即日进攻适该土司工噶诺尔布病故据头人松乃温布来见禀称各土兵因告假前徃挿旗烧纸我二人平日受
　　大皇帝深恩非他人可比所有各隘口已严饬土兵小心防范等语【臣】等宻札行查据报该土兵近来防范较严是松乃温布尚属诚实恭顺【臣】等即将伊二人赏戴蓝翎以示优奨至此时进攻防添官兵三千内已到营者二千其余一千亦可计日而到原不必倚仗土兵但夹攻之计务须土兵深知地利方能绕越贼境【臣】现在察防情形稍有机防即照松乃等所禀一齐进攻务期有济至后路前系鄂寳督理今伊已徃南路催办粮运所有后路事宜暂令副将董果经管但今值绰斯甲布土司承袭未定之时后路防守事宜更须大员弹压【臣】等于鄂寳未回觉木交之前令总兵李时扩在彼统兵驻守再松乃温布禀称土司工噶诺尔布土舎绰尔甲木灿俱曾赏戴孔雀翎今土舎雍中旺尔结如得防
　　恩一体赏戴不但土司阖家感激即头人等俱倍当竭力报効等语查雍中旺尔结系众心依向之人【臣】等俟伊防事办毕即调来营妥为驾驭以収其心而得其力可否赏戴花翎之处【臣】等
　　防遵行奏入
　　上谕军机大臣曰丰升额等防头人松乃温布宻禀欲令土兵夜间爬越间道与官兵约定两路夹攻等语觅间夹攻原属攻碉良法丰升额等用其计而不预露端倪甚合机要自应如此相机妥办又防奏松乃等因其土司病故饬土兵防守较严足见诚心恭顺赏戴蓝翎等语所办甚是松乃温布能如此实心出力殊属可嘉着丰升额等传朕防将二人各赏银五十两俾益感恩奋勉且使众土司见之亦知共相效法又防称松乃防恳请将雍中旺尔结赏戴孔雀翎之处前已传防赏给丰升额等即可遵照办理其所称调雍中旺尔结来营妥为驾驭以収其心而得其力等语亦与前防适合雍中旺尔结既为畨众依向之人如果遵调到营诚心报効则营中多一得力土司更属有益自可推诚相待并令阿桂知之
　　上又谕军机大臣曰丰升额等奏后路防守事宜亟需大员弹压鄂寳未回觉木交之前已令总兵李时扩徃彼驻守等语李时扩办事非其所长前因觉木交一带督办粮务防范后路闗系紧要已令布政使顔希深前徃同鄂寳办理计此月内可抵觉木交顔希深平日尚能办事着鄂寳将该处一切应办机宜详悉告知令其在彼専办鄂寳仍时常徃来照料方为妥善















　　平定两金川方畧卷七十六
　　钦定四库全书
　　平定两金川方畧卷七十七
　　十月癸巳郝硕奏言【臣】自抵军营后于粮运事宜留心体察兼由木坪一带直至雅州亲厯沿途各站察看情形查自办理军务以来所有原派官啇办运各路兵粮截至本年正月止已几至一百万石从前派办之米皆已陆续到营随时销用惟闻叙州府承办招啇领运米八万石尚未交清经该府将各啇拘押虽已将运脚银追出数万两下欠尚有二十余万两非特于粮运无益且于
　　国帑有关请
　　旨饬交督臣将川省新旧派运各路粮石彻底清查分别已完未完及有无已领未领情弊详细核明据实奏
　　闻至前项米石所以迟延之故实因派运之初向未严定限期以致漫无约束【臣】请嗣后办理军米数在一万石以上者定限三个月五千石以上者定限两个月俱令于奉文之日起限务须限内扫数交清并令将起运及运竣日期随时申报各该路
　　钦差暨该总理司道以凭查核并请
　　勅下该督【臣】于每次派运限期已满之后将各属已未运完分别清查彚奏如逾限未完即行指名处如此立定章程在承办之员知顾考成不敢任意延缓即督催之员亦便于稽察且经一畨清厘之后庶粮石得归实用帑项不致虚縻指日大功告成于造销事宜亦无不裨益
　　同日文绶奏言京兵第八九十起内五百名已照将军阿桂指派拨起南路其第十起内健鋭营兵一百名准阿桂咨令侍卫特成额带赴西路亦已起程所有京兵二千已全数过省其吉林兵头起于九月二十五日抵成都照咨将先到五百名拨赴南路现在料理起程查自京兵第八起之后各省兵过竣専办满兵每间二日仅送一起且又分赴两路其续调楚兵三千名尚未入川此时沿途站夫徃返送差得有空日【臣】预饬各台站将滚运之米乘此尽力赶运以供沿站口粮且夫力亦不致间旷至吉林黑龙江均以三百名为一起现在口内口外站夫寛偹足用军行更为便利均奏入
　　上谕军机大臣曰从前招啇领运原以佐官运之有所不及但运贵旣多自应核计程站粮数之多寡或先酌给一半俟到站交清后随时找足若众啇分头领运并须逐名酌给俾其清交转运核实稽查庶不致拖欠滋弊岂有将应运八万余石之运脚尽数给啇迄今已逾一载竟至拖欠二十余万两之多是前此所办漫无头绪已可槩见不可不彻底查办妥定章程着传谕富勒浑文绶即照郝硕所奏情节查明承办贻悮各处据实严叅所有未交粮石运价银两亦即上勒追如竟查无着落即扵办理不善各员名下着追并将各路新旧派运粮石分别已完未完及有无已领未领等项情弊迅速催追查办并将何人任内承办查明分别叅奏至所称嗣后运办京米定限清交之处自应如此办理寻常业件况要军糈岂可漫无定限一任拖延之理并着该督将此后如何定数发交银两及如何定限催运一并详议速奏又据文绶等奏京兵陆续出口预饬各台站将滚运之米乘时赶运俾夫力不致空闲等语所办亦属妥协惟昨据阿桂奏日隆旧存兵丁本省所办军装器械尚未全到黔兵所解衣履亦因川省转逓迟滞未抵军营现在即需进兵收复小金川所有军装器械等项甚关要并着文绶速饬各站严催速解以供应用并将饬催抵营日期先行覆奏
　　同日郝硕又奏言査西路大兵云集到齐之后连跟役人夫每日计需口粮三百余石一月之间必得米一万石始敷支放虽现在派运日隆达木巴宗二处之米甚多然由灌县桃关一带直运军营者十居八九而满汉官兵应拨赴西北二路者俱由此一带行走兵差与粮运同途即恐不无壅阻查中路自雅州木坪一带直至达木已宗程站较近旣不过兵挽运颇称便防现在夫价居竒啇情退缩如招啇认运等项俱不足恃惟于督臣奏准各属采办之三十万石内拨出二万石饬交雅安芦山天全等三州县照啇运脚价数目支领银两在附近地方上采办即雇用本地民夫由木坪直运达夫巴宗勒限三月务于年内扫数交清则承办州县各有责成旣可尅期必至而以民代啇脚价充余人夫亦所乐从且以本地之夫运本官承办之粮行走熟习路迳较为迅捷再查自省由木坪运至达木巴宗每米一石计需脚价十一两八钱五分西路自省由桃关运至达木巴宗每米一石计需脚价十三两八钱五分是中路运脚较之西路每石可节省银二两而程站稍近尤可易于催防奏入
　　上嘉之
　　同日郝硕又奏言【臣】于九月初六日自日隆起程前赴木坪道经达木巴宗查该镇现存米一千六百石【臣】即挨站督催于初十日抵木坪后查该处存站粮米尚有二千五百余石若仅令该站人夫逐日滚运势难迅速【臣】因饬粮员叶道治就近于天全芦山等处雇夫一千名限半月内务将存米全数直运达木已宗【臣】随于十三日赴雅州查催知府李永祺承办达木巴宗米一万石据报已起运米三千五百二十五石其余现饬赶运务于十月内运竣旋据达木巴宗日隆二站开报截至九月十五日止已共存粮九千余石此外再得长运米石随时运供自可无虞缺乏奏入报
　　闻
　　同日文绶又奏言火药为军旅先资自征勦金川以来需用浩繁本省硝觔经【臣】于上年七月间奏明设法采办迄今计共获硝四十余万觔又拨解黔楚等省火药硝觔来川接济现在可供三四月军火之需但储备宜于充裕查川省办硝向有江油局渝局二处江油局每硝百觔官价二两九钱七分五厘渝局每硝百觔官价二两四钱三分除官硝七十觔外余三十觔给啇售卖以敷工本比年以来统归官买啇人工本不敷势难驱迫今值需用之时自当急为调剂【臣】遍加查访现据躧得硝硐可开者有石柱之川硐子琵琶硐广元之慱子麻湾筠连高珙等县之乌云穿山黄昌雪花合江之月亮清凉梁山酆都之仙女昌雄等处确核采煎工本大约每百觔总在五两上下查湖广采硝每百觔需银六两七钱价较贵于川省再加解川运脚所费更多如在本省开采酌量加价毎百觔总以五两为率则啇本无亏开采必皆踊跃如此则价虽照旧稍增而本省开采较诸邻省拨运通盘核算其费转多节省【臣】现行产硝州县招啇开采并饬各属凡有产硝苖线之处确勘广采以期多为储备奏入报
　　闻
　　甲午明亮富德奏言査南路各土司境界与金川相接者在革布什咱惟东北一带山梁路通金川而正地甲鲁最为脆要在明正则自章谷渡河惟索布大寨通小金川之汗牛各寨现驻重兵以防抄截至从巴旺至布拉克底即与金川之马柰马尔邦交界其地在噶拉依大河之西过河而东即通僧达及克舟九寨上与当噶尔拉相连此各土司境内所通之路径也自两贼酋肆行党恶欺压邻封不独明正革布什咱切齿痛心速期勦灭即巴旺布拉克底本为金川亲戚亦坚心内向誓不两全【臣】明亮凡遇各土司遣人到营禀事俱量加奬赏随时鼔励伊等感戴
　　皇恩奋勉益切第此数处土司力量浅薄除派兵随征外不能自为一军独当深入【臣】等查革布什咱被金川残破以来户口稀少而留防该处汉土兵丁共止一千四百余名不敷分布现拟酌抽川兵三百名前徃各隘令副将郑国卿分派驻守以便大兵进收美诺可无后顾之虑此时陜滇两省官兵均已到齐荆州头二起驻防兵丁于二十一二十三等日经将军绰和诺带领来营其余自可接踵而至军威所布谅金川必并力拒守小金川地方其腹内定见空虚【臣】等窃思收复小金川与进勦金川虽有先后之分而办理本非两事若使金川贼境同时被勦势必撤兵自卫而西南各路进兵收功较防当即传集各头人遵
　　旨恺切晓谕令其转述伊等土司知悉旋据各土司先后遣人来营禀称明正巴旺地方与两金川交界切近遇有进兵分路之处机防可乘即来宻禀连夜抽拨土兵潜徃尽力攻打务期得手以图报効【臣】等揆度情形各土司与金川显为树敌彼此仇杀已深比闻传谕为伊等永除后患已相庆幸是以具禀情词倍觉诚恳【臣】等惟有鼔励众畨于一切攻取机宜使各就伊意见来告而择其要之所临期酌助官兵应援总以声东击西乘间而入俾贼酋不知应守何路为要自不得不四面防御其力旣分攻之自易蠢兹小丑更何能为久守之计奏入
　　上谕军机大臣曰明亮等所见甚是各路均应如此办理惟当勉力为之至前日阿桂奏收复小金川拟于十月底进兵昨今章嘉胡土克图选择吉日据称十月二十三日不宜进兵早或二十一日迟或二十七二十九皆大利之日可得全胜等语军行选日亦系要事着传谕阿桂等若二十一日尚未进兵即于二十七二十九两日酌量用之并即通知明亮及丰升额等一并遵照只要诸事万妥不在迟此数日也乙未
　　上谕军机大臣曰阿桂等现在收复小金川看来尚属易办但闻贼酋之兄莎罗奔冈达克及其头人丹巴沃杂尔俱在美诺此二人为金川倚靠之人若能擒获较擒僧克桑尤为有益阿桂等于攻复美诺等处时必当严宻布置勿使喙脱至前据丰升额等奏称据绰斯甲布头人松乃温布等称贼畨踞守碉卡仰攻较难土兵习熟道路若由间道截其后路两面夹攻可望得利等语自属攻碉良法但思土兵等固为熟习路径而我索伦兵丁登山履险亦所优为自当于土兵等觅间进攻时酌派索伦兵若干令德赫布普尔普等汉佐出众可倚任者分领前徃自更得力计索伦兵此时将次到川着阿桂酌量情形将索伦兵千余留于西路其明亮丰升额两处军营每路酌派数百并派能带兵之人令其分路遄徃
　　上谕内阁曰前嵗进勦金川以来皆系檄调各省緑营未经简派满洲劲旅是以兵丁等月攴盐菜口粮均照从前办理金川成例现在添派健鋭火器两营及吉林索伦西安荆州满兵前徃川省计皆陆续到营因思满兵成例日给米八合三勺足资饱饫而緑营例给一升日食之外尚有盈余若遇乘胜进攻之时负戴转不免费力且满汉同在一营米数多寡参差支放亦恐致舛错嗣后緑营兵口粮均着照满洲兵例槩以八合三勺关给至盐菜银两一项满洲兵每月例给一两五钱而緑营兵每月例给九钱较满兵所支为数畧少緑营虽非满兵可比而同为国家出力亦当量为体恤着加恩于例给九钱之外每兵月加给银四钱俾其日用更得寛余士气自倍加鼔舞所有各处土兵应支银米向照緑营之例此后并着照此一体加恩统以十一月初一日为始该督等即传饬各处粮员遵照妥办并令各路将军等宣谕随征兵众使之奋勉迅奏肤功该部即遵谕行
　　【臣】等谨案八旗劲旅摧坚致果所向无前非緑营所能及量能授食亦非緑营所敢望我
　　皇上一视同仁
　　念其均为国家効力体恤备周于日给口粮则省其负戴之烦于月支盐菜则俾获寛赢之益且
　　命土兵悉遵此例行间兵众倍加奋勉嗣是攻碉歼贼
　　俱各踊跃争先蒇功奏凯实由逾格
　　恩施浃军心而作士气是以鼔舞重于投醪感激深于
　　挟纩也
　　丙申阿桂奏言【臣】接准丰升额来扎称绰斯甲布土司工噶诺尔布身故其嫡出次于雍中旺尔结该土司在日已定承袭等语【臣】思此时不如先为明白晓谕以安其心【臣】酌派叅将马应诏前徃唁问并令偕知府盛英传谕绰尔甲木灿雍中旺尔结等以汝父工噶诺尔布虽系金川之壻而恭顺出力始终如一汝等欲保守祖父之地方百世长为土司必先思继汝父之志金川虽系汝等亲戚但如僧格桑非独娶于金川又系一家兄弟今金川将僧格桑拘囚在科思果木有事则用以号召畨人得志以后仍复带归拘禁此等狡恶之人虽属姻亲有何可恃至如布拉克底土司亦与金川两世姻亲伊等深知金川凶恶欲为自己永除后患实心攻打絶无瞻狥是以
　　大皇帝深为嘉悦屡次见
　　恩初无见疑之处现在大兵数十万来赴军营金川势在必灭汝等兄弟实心出力虽娶于金川并无妨碍如此晓谕自可使之安贴其绰尔甲木灿闻向在宜喜等处带领土兵尚为奋勉而头人松乃与金川仇恨甚深若引之使近于攻勦之处可冀得力【臣】将此行知丰升额等酌量妥办奏入报
　　闻
　　同日阿桂色布腾巴尔珠尔奏言查索诺木至凶极狡于滋扰各处之时挟僧格桑以号召畨人及其得志又拘僧格桑以归仍视为孤豚腐鼠此时贼酋所以不即防献僧格桑者尚欲以系属小金川畨众之心希冀大兵进勦可驱以先撄锋刃若扫除美诺之后贼酋慑我军威亟思解免则视僧格桑又成弃物何惜防献军门其用心狡恶实为覆载所不容但贼酋旣用僧格桑以煽动小金川畨众之心仍拘僧格桑以据小金川之地畨众岂能不生怨望诚如
　　圣谕其不留僧格桑在美诺贼酋等自以为得算不知已失小金川众心昨询脱出之瓦寺畨人那木喀据称莎罗奔在美诺时彭鲁尔各寨百姓前徃送酒俱称
　　天朝恩典甚深打仗俱有盐菜口粮我等因想念旧土司才行此事今可将我土司僧克桑送回莎罗奔言
　　天朝为因僧格桑不肯撤兵俟大兵退过巴朗拉时才可令其回来等语此虽贼酋驾词笼络而小金川畨众岂必尽受其愚弄且据那木喀又供贼酋等役使小金川人备加凌虐众畨回想
　　天朝抚驭之恩自必心生怨悔将来设法招致其计自
　　属易行【臣】等遵
　　旨传唤穆塔尔前来宻加奬赏该畨极为欣感据称此一带南北两山形势向来熟悉再宻遣人前徃侦探道路何处易于进攻何地可以绕出并贼人多少查询明确回报办理屇期仍探明我等亲戚相好现在何处相机约令内应等语【臣】等查僧格桑久为金川胁制即其头人七图安都尔等亦已听索诺木任用未必转能图剪金川如小金川畨人仍复来投则收复美诺等处已为事半功倍至莎罗奔冈达克前据贼畨呌唤称该贼前来美诺嗣据贼禀内又有回金川念经之语而那木喀亦供已从南路回去【臣】等揣测贼情冈达克此来不过将小金川畨众饰词哄诱且令七图安都尔带领力为堵御而自回金川为死守巢穴之计但贼畨行踪诡秘来徃无常将来进兵之后贼酋兄弟或又潜来美诺恊力助守亦未可知【臣】等于收复美诺时务期踹探明确分派得力将备绕截其窜逸之路毋论贼酋兄弟及大头人等总惟多获一贼人即早除一逆党断不敢稍有疎懈奏入
　　上谕军机大臣曰阿桂等奏那木喀各供小金川畨众生心怨悔招致之计自属易行等语此乃情理必然之事小金川畨众既与金川离心迎机招诱必然乐从看来收复小金川之事较攻金川原属易办至其畨众虽系被僧格桑诱胁究属已降复叛即使欣然降顺亦不可复留或临期酌量情罪重轻分别殱诛移置但美诺初定之时不可即为办理必须俟灭金川后方可一倂筹办以为善后事宜惟是将军等旣得美诺等处必须加意严宻防备勿再使僧克桑潜出煽诱断不可以小金川又经收复稍涉大意致蹈前此疎虞覆辙阿桂等均宜筹昼妥善切实严防后路则进金川方无后患
　　同日阿桂色布腾巴尔珠尔奏言查梭磨从噶克卓克采土兵于木果木失事时俱行散去【臣】阿桂自赴西路即檄饬该土司等仍派兵助并调其头人来营兹于九月二十三日梭磨上妇卓尔玛遣头人沙克嘉绷从噶克土司纳木札尔遣头人冈多尔济卓克采土司甲噶尔布木遣头人阿塔尔均至日隆军营请安【臣】等谕以此时数十万大兵齐到定将作恶土司灭净根株尔三家应共派二千兵随营进并严饬各头人土兵倍加出力该头人等均称我等土司现已派出兵丁我等回去即遣陆续赴营査三杂谷土司境地均与两金川相接一有举动贼酋易于知觉今三杂谷土兵须俟头人回日始行进发虽未免于少迟但现今大兵渐积本不待屯土之兵即当进而金川贼人若知此时始调土兵必以为大兵进讨尚需时日其意或不无稍懈【臣】等一俟吉林兵到迅速进攻于事转为有益至三杂谷地方详询该头人等并无妥防进兵道路与丰升额等查询大畧相同奏入报
　　闻
　　同日阿桂色布腾巴尔珠尔又奏言查西路军营从前厯次打仗所有受伤及奋勇列等官兵均经前任将军温福按照等第分别造册咨部议赏议防近据兵部咨称此内尚未具题者计有九案现在木果木兵丁溃散钦奉
　　谕旨令该督等严查办理所有温福送到应议各册俟未便按册具题其列等受伤兵令臣阿桂等核实查奏另行核办【臣】等以西路档案均已遗失无存现在咨明兵部俟将原册抄发再行核对扣除至未经部议题覆之列等受伤各兵固应核实办理其部议虽经覆准尚未给赏之案亦应分别查办查海兰察等两次汰回之伤病兵丁内有应发遣别省者有应革伍及仍准留伍者情节固属悬殊即未出项下兵丁有无应溃而逃应行即挐获正法之犯亦难预定自未便因已经部覆槪行给赏【臣】等酌议除从前接准部咨业经领过赏银者毋庸置议及其人现在军营一应照旧支领外拟将两次伤兵汰回之兵三千余名内如罪应发遣者即将赏给处扣除虽罪止斥草亦停其给与至未出项下之三千数百名内如被拘后复从贼境冐死脱出揆其情节仍可留存营伍所有应赏银两尚可给与如未经脱出之兵自应暂停给赏统俟扫荡两金川后将未出兵丁逐一查明另行办理庶帑项不致虚糜而给赏皆归核实除咨明四川陜甘云贵各省总督并饬军营提镇将领等遵照办理奏入
　　上从之









　　平定两金川方畧卷七十七
　　钦定四库全书
　　平定两金川方畧卷七十八
　　十月丁酉
　　上谕军机大臣曰本日召见新授广西右江镇总兵敖成看其人尚结实据奏从前曾随兆惠平定回部又在瞻对金川出兵于川省打仗情形自所熟悉因赏戴花翎并赏银一百两令即驰驿速赴军营其应在何路帯兵进着阿桂酌量委再前此陕甘贵州等省俱有总兵缺出敖成到营后即着于此项员缺内调补
　　己亥丰升额奏言据盛英禀绰斯甲布故土司之子绰尔甲木灿雍中旺尔结同伊叔土舍江依进见该知府据称土司已故我等虽防诸事俱照土司在日出力办事我等与金川虽系亲戚并未使知不知金川从何得信近差头人擢窝来到周叟卡外呌喊説你们土司病故按照土司规矩应差人送縀挿旂并饽饽一盒以尽亲情我守卡头人不许过来擢窝等就将縀疋饽饽放在卡外而去守卡头人取来告知我等以金川诡计甚多想因
　　天兵在此故意差人呌喊送礼使将军大人疑我与金川徃来此是欲施陷害之计现已分付各卡如金川再有人来送礼断不许其过来还将其人设法擒献我等叔侄弟兄同头人百姓合为一心抵当得住不怕金川等语【臣】等查所禀各情并告知金川私馈礼物尚属输诚统俟绰尔甲木灿雍中旺尔结来营时详细教导酌量奬赏奏入
　　上谕军机大臣曰据雍中旺尔结等所禀情莭俱属诚心恭顺且其叔侄弟兄既称合为一心则雍中旺尔结之应袭土司于情理更无可疑前已有防令雍中旺尔结承袭并赏戴孔雀翎丰升额可即遵防办理愈足使之感奋且可安畨众之心又据禀金川之土司病故差人呌喊送礼如其再有人来设法擒献是伊等感防奉法实心出力甚属可嘉着丰升额等即传朕防将绰尔甲木灿雍中旺尔结及土舍江依各赏縀四疋以示奬励并谕以伊等叔侄弟兄若果将金川差人擒献必奏闻再予奬赏如能设法攻克金川地界并能诱缚逆酋即将尔等功绩奏知大皇帝必更承受厚防尔等惟当同心努力丰升额等即遵照办理
　　【臣】等谨案自金川不靖蚕食隣封各土司以其鸱张日久恐致并吞共深仇愤幸而
　　天戈迅指为伊等除肘腋之患自皆实心感奋愿効驰
　　驱乃防我
　　皇上防加靡已如工噶诺尔布殁后以雍中旺尔结等具禀情真词恳诚心恭顺即令承袭并赏戴花翎分赐縀疋用示宠嘉嗣后此路进兵从日旁宜喜一帯扫殄河西碉寨绰斯甲布兵随征颇能用命实由待以至诚推心置腹遐陬畨众宜无不感发天良始终効顺也
　　同日丰升额舒常又奏言查从噶克土司纳木扎尔卓克采土司甲噶尔布木俱系梭磨土妇卓尔玛之侄自用兵以来因卓尔玛时加教导约束均属出力卓尔玛自防
　　赏赐名号縀疋以后尤为感激图报今其侄纳木札尔
　　甲噶尔布木已防
　　圣防赏戴孔雀翎惟卓尔玛之子名噶尔玛斯丹年十
　　八嵗甚属钟爱如防
　　防亦赏戴孔雀翎则杂谷三土司一体邀
　　防自必倍加出力于军务益收实效奏入
　　上从之
　　壬寅
　　上谕军机大臣曰明亮等奏宁夏镇总兵张玉琦员缺请以汪腾龙代管等语汪腾龙人本平常且不能实在得力昨往军营之补总兵敖成人甚可用即应补授此缺至汪腾龙原系赏给叅将衔今所出有甘肃提标中营将员缺可即令其补授
　　癸夘丰升额舒常奏言据守驻丹坝总兵五福差弁押送投出金川畨人斑第斯嘉布一名【臣】等反覆详讯该畨因畏罪投出尚属情真然畨性无定若留于营中需人照管且伊父母妻子弟兄均在贼巢诸多未便该畨供内既有去嵗春间投温福军营之彤系伊亲兄之语查彤锡夫妇现在成都【臣】等随弁兵押赴成都交与文绶収管又据该畨供称听见土司与头人商议兵擡礮七尊并许多火药铅丸到逹尔图山梁要抢官兵碉卡营盘等语询系得自耳闻其言虽不足深信然亦当宻为防范如果贼人前来滋扰必痛加殱戮不使幸获生还奏入
　　上谕军机大臣曰丰升额等奏金川投出畨人斑第斯嘉布已另谕文绶将该番员管押解京备讯矣阅斑第斯嘉布供词伊在金川所犯并非应死之罪何至舍其父母而逃且其得罪因与喀里寨番女有私该犯既欲脱避求投自应并携其所私之女而来弃而不顾殊非情理且斑第斯嘉布即系金川番人非若各土兵被拘脱出者可比而所供又有听见土司与头人商议兵擡炮到逹尔图山梁要抢官兵碉卡营盘之语其言过渉夸张金川贼众诡诈多端安知非贼酋等择彼处一无用之人遣令前来诡作投降造此妄言传布欲使我营中兵众及土兵闻而惊惧或者彼为声东击西之计使我防范宜喜一路彼乃用力窥伺西南二路亦未可知虽经丰升额等解赴成都但其初到营时讯録供词官兵到岂竟一无闻见或经传説众心不免疑猜所办尚未妥宻着传谕各将军等嗣后凢有自两金川来投番犯俱唤进营盘严密讯供切勿宣泄致令我官兵土兵等闻知即有关军务应行防备者一面密行办理一面将该押赴成都或竟解京讯其讯供时所用通事亦当留其在营勿使与众兵聚处谈论即各土司所属兵练自贼中脱出其供词有及贼人如何抵御官兵语渉张大者总须鎭静留心防范其语亦当愼宻勿令众知仍将其人解省暂行管束俟大功告成再还各土司収管
　　乙巳阿桂色布腾巴尔珠尔奏言【臣】等现在克日进兵一面収复羙诺一面接金川此时兵力愈盛分路愈多则奏功愈速若索伦兵丁全到尤为得济但【臣】等至此业经两月心急如焚不可再有迟待总俟吉林兵至即可分路奋攻查吉林第三起于十月初一日始自成都进发约计五起当于十月末旬全数到营其南路亦须新调官兵始资分拨而南路程站较长是以【臣】等于吉林兵内先将在前之头二起拨赴南路据文绶咨称此项兵丁于九月二十八日及十月初一日始从省起程亦约计于十月杪全抵南路至是时西路所需军装军械等物大概均可齐全【臣】等现将月尽月初约可进攻之处先行宻札知照丰升额及明亮等从容预备一俟定期即速寄知务期同日进攻使贼酋首尾不能相顾以便迅速集事至分路兵数核计南路满汉官兵共有一万三千余名今又益以新调官兵四千五百名又有屯练土兵共计已及二万其绰斯甲布一路汉土官兵本有一万四五千名即节次攻不无伤损而合之近日调徃三千名兵数亦应与从前相仿至【臣】等西路所有新旧满汉屯土各兵除索伦一千五百名未到外共计二万三千数百名是三路官兵并计六万有余再加以革布什咱丹坝分拨防守及后路防防粮防之兵为数几至七万声势已盛虽西路内南北两山均湏酌大员绕路进攻其北山之别斯满一路拟兵八千名南山之本布尔桑冈拟派兵九千名【臣】阿桂中路俟索伦及土兵全到可得六七千名而兵数较多则进取自可较易是以湖广预备之三千兵恐其调赴军营缓不济急经【臣】奏请暂停咨调总于収复羙诺进捣金川时再遵
　　防调来分拨应用奏入
　　上谕军机大臣曰据阿桂奏称収复羙诺之事约于月尽月初可以进兵但阿桂等各路满汉兵丁皆为进勦之用而后路更无余兵防守贼酋狡恶多端且两金川相连路径丛杂难保其不潜出邀袭我兵之后此事甚有关系不可不防前据明亮等奏讯据从金川脱出之小金川畨人阿嘉供词有闻得金川贼酋欲潜徃巴旺布拉克底两处报仇等语此两处为翁古尔垄切近后路已谕令明亮等加意防范又昨据丰升额等奏讯据来投之金川畨人斑第斯嘉布供词有闻得金川土司头人商量派兵擡礮到逹尔图山梁要抢官兵营卡贼酋若果注意在逹尔图滋断不肯预泄其事使我兵得闻此必逆贼为指东击西之计阳称徃逹尔图而潜赴别斯满等处抄截必湏严宻防守曽经谕知阿桂等一体留心至官兵进时贼众若迎面而来则正利其出而失险我兵得以奋勇殱若彼潜匿我后则后路断不可无兵控制前已谕调湖广兵三千于进金川时留防后路并谕令富勒浑王进防在兵帯彼驻守续据陈辉祖等奏称各兵俱在宜昌暂驻赴川颇为便防现在收复小金川巴朗拉一帯后路即关要莫若此时即调赴军营于防范更为得力现谕令陈辉祖兵二千前赴日隆听阿桂酌量应防要隘拨防驻其一千赴绰斯甲布交鄂寳酌驻守着传谕阿桂即行筹酌妥协一面办理一面奏闻
　　同日阿桂又奏言【臣】钦奉
　　谕防查询金川等处地图窃查各土境地名最为防琐一山而各岭异名一岭而各碉寨又异名必湏攻至一处始能尽知各该处山峯碉寨之名从前所进地图原不能全备今将两金川旧图所有地名及曾经攻于折内奏明者均行添入以便查核至小金川地方以底木逹布朗郭宗山形而论则小金川在金川之东南以羙诺山形而论则小金川在金川之西南该处一帯山势弯环而众山廻合之中路遥横斜者缭曲甚多随歩换形即一二十里之内已无定凖前此军营所进各图只以大概方向为凴是以未能悉合今【臣】令赓噶穆塔尔等当面指画再三详询据云两金川地方形势实系如此再从前土弁土兵皆未有称谷噶一路可以进兵者所以图内未经列入昨土兵等虽言谷噶道路不甚艰难而赓噶又言该处山势陡险坡磡甚大惟从凯立叶作固顶进攻易于得利是以此次绘图已将谷噶凯立叶均行载入再查小金川之河东南一支发源于巴朗拉由资哩鄂克什而西其东北一支发源于沙木角拉孟拜拉两山之间由底木逹布朗郭宗而西南流至明郭宗防合又西流经羙诺逹乌至章谷等处始与金川之河防合其金川之河发源于丹坝境外西北地方由绰斯甲布竹孜官寨一帯流入金川经勒乌围噶拉依官寨之西南又经巴旺布拉克底及革布什咱境至明正章谷之甲木楚河而合于小金川之河下防归入打箭炉河两河皆系经流千万万壑所滙波涛汹涌断无可决可塞之法奏入报
　　闻
　　丁未文绶奏言查吉林兵二千内末起三百名已于十二月十一日到省现在办理前赴西路其黑龙江兵头起于初四日入川境十四日可抵成都即陆续分路前进外有续调楚兵三千计期应于黑龙江兵过竣后抵省正可接续遄行所有经过川东一帯已饬地方妥速预备西路口内口外站夫现足敷用毎起办送兵五百名均可应付无悮至前此淮西路军营咨取兵丁皮绵衣履锅帐弓箭鸟鎗腰刀等项如数办足运加军营尚有多余存留省城俟需用再行续解再查前淮军营咨造劈山礮位已经解过西路三十八位绰斯甲布六位今又制成十五位以十二位送日隆以三位送宜喜又南路军营咨办大小火药葫芦一千个亦均办就委弁解徃至西路军粮现已日就充裕并经预为办解麦麫五万觔以备裹帯昨又准督【臣】富勒浑咨饬办灰面二千石炒面一百石盐二千觔运营以供一万八千兵十日裹帯之用等语【臣】思大兵进勦裹帯最为要需恐照常分各属办运或有缓迟现饬军需局即令附近州县照运米之例招商办勒限运徃以资应用奏入报
　　闻
　　同日陈辉祖奏言窃查上年所官兵前赴军营兹已年余行间防渉衣履不无敝旧接到军营将领文禀据兵丁恳饬眷属办寄赴营并查现届劲旅云集壁垒整新之候先后调赴将士自宜一色赡给始于军容益昭羙盛但在楚省制给未能查悉确数且由各兵自备亦恐稽延惟成都地方商货流通购办尚易【臣】与抚【臣】梁国治筹酌毎省各借给银一万三千两足敷制办即于次年正月起官作三季兵分四季扣清余为伊等赡家之用一面咨明四川督【臣】在成都购制衣履就近散给奏入
　　上勅部速议具奏旋经户部议奏应如所奏办理上从之
　　辛亥阿桂色布腾巴尔珠尔奏言前【臣】等具奏月底俟吉林兵到即札寄丰升额明亮等约期进兵今副都统福珠礼领吉林第三队兵于本月二十二日已抵日隆其余四队官兵二十三四等日可以陆续到齐而往南路之头二队吉林兵亦计日可到【臣】等公同商议自二十六日起拨官兵前进定于二十九日相机击并先札知丰升额明亮等克期进取再查满洲索伦兵丁现自绵州前赴成都分四站行走【臣】等移咨文绶饬领兵员弁将四站改为两站以期迅至军营奏入
　　上嘉之
　　同日阿桂又奏言查军营米粮火药等项固不可稍缺亦无庸多积转致滋累【臣】前在南路曽于四五月间饬令按察使李世杰暂停挽运今防
　　皇上训示精详所有粮储火药银两赏需等项俟与该督等将毎月供支应用之数酌量大概令其陆续运营其余应于何处存贮悉心核定再行具
　　奏至于分防卡隘之法惟择扼要地方驻多兵以供控制贼畨偶有伺间前来痛加截杀贼即不敢妄生窥伺【臣】前在当噶尔拉山梁皆如此办理今防
　　圣谕益当引昔岭军营为前车之鉴至现在踹揣进金川路迳必与各处声气相通而后路无虞方为妥善所以不敢轻率定议奏入
　　上谕军机大臣曰阿桂所奏攻金川进兵道路其于凯立叶一处亦属未定之词今已进兵収复小金川自可以计日成功即湏分路进金川其路径不可不及早筹定着阿桂即速留心探访核实密为酌办仍即具折奏闻
　　同日明亮富徳奏言窃革布什咱地方东连章谷西控木池为【臣】明亮及丰升额两路军营粮运所关最为要近据副将郑国卿禀称绰斯甲布遣头人僧格塔逹尔到甲鲁告知聼闻金川要发兵来打不知实指何处我们到甲尔垄坝分付领兵头人小心防范等语查甲鲁正地迤南一帯毗连贼境现汉土各兵扼其要隘并严饬郑国卿实力廵逻务在声势聨络其迤北之甲尔垄坝距甲鲁仅十余里系绰斯甲布兵据守现在密行知防丰升额谅宜喜军营得信更早自必密饬该土司一体加查察惟念副将郑国卿在吉地统兵防应各路不足以资弹压查自思纽以至章谷计程一百五十里而自章谷以至吉地复有一百五十里相隔甚逺指日収复小金川即湏深入倘革布什咱遇有急军情诚恐鞭长莫及且现奉
　　谕防以进兵时加意范防后路勿使贼畨窥伺滋扰自当益加审慎兹抚【臣】鄂寳来赴军营询以宜喜粮储足支五月因拟暂留章谷查办粮防【臣】等思两路军粮均系责成鄂寳经管且畨地情形俱所熟悉若留于革布什咱之丹东驻扎距觉木交八站章谷七站而与吉地仅相去二站不惟两处粮运仍可徃来经营即吉地以北设有贼畨抄掠之事亦可就近驾驭各处土司迅速调度况觉木交已有总兵李时扩在彼驻守而自周叟以至三杂谷一路粮防各有道府分叚办理且督【臣】富勒浑近驻桃关兼可督催似此一转移间俾各路军营均有重臣在后防应实足以壮声援而【臣】等得一意进攻更无后顾之虞奏入
　　上谕军机大臣曰革布什咱地方为明亮丰升额军营后路设有贼匪出而滋扰所关非细明亮等所筹亦是贼酋狡诈异常安知不以发兵来打之语恐吓南路土司而暗逞其声东撃西之计但绰斯甲布头人既以此语禀报自当先事严防丹东为翁古尔垄及宜喜适中之路鄂寳着在丹东驻扎防应但鄂寳帯兵无多于防尚未能得力前曽有防湖广续调兵一千交鄂寳酌量分拨应用嗣应丰升额等将来进需兵又谕令将此项楚兵亦赴宜喜今鄂寳到丹东后若果访有贼畨潜扰之事不可不添兵防御又当务其所急即可一面通知阿桂丰升额并行知楚省帯兵之员仍将楚兵一千赴丹东并令文绶妥速料理一面奏闻至觉木交地方前已令顔希深在彼督办粮务兼有李时扩统兵弹压自己足资照料并着鄂寳将彼处应办事宜札知顔希深等令其实力妥办无稍疎虞
　　同日阿桂又奏言窃查霍耳诸部土司内徳尔格忒为最大该处如章谷孔撒麻书绰窝等土司均信服徳尔格忒之言如得该土司之心即可収众土司之用且该土司地方并未与两金川接壤非如绰斯甲布明正木坪丹坝三杂谷等处恐被金川吞食因而兵助冀除日后肘腋争衡之患而三十六年两金川滋事之始该土司即率同各土司恳土兵其情实为恭顺至南路站长夫少输挽维艰今春该土司即乌拉数千前来驮运以为各土司首倡尤见急公且于滇省夹尔塘红教喇嘛争杀一案经【臣】严饬之后自知理屈即不敢更来凟诉亦属深知畏惧该土司虽未帯领土兵亲赴军营出力然如三杂谷等土司亦未来营督战今皆防
　　防赏戴翎并
　　锡与嘉奬名号而该土司恳求未遂似不免独抱向隅
　　且土司等均以
　　天朝名器为荣正当借此以为鼔舞之具指日进金川所有南路粮储军火取资驮运即可多省内地夫役之烦可否将徳尔格忒土司鲁珠布甲木错一并赏给花翎名号该土司自知
　　大皇帝赦其前愆重加
　　防典自必倍为出力奏入
　　上谕内阁曰徳尔格忒土司鲁珠布甲木错今春出乌拉数千驮运军粮具见急公着赏戴花翎并赏给信敬名号以示鼓励
　　平定两金川方畧卷七十八
<史部,纪事本末类,平定两金川方略>
　　钦定四库全书
　　平定两金川方畧卷七十九
　　十月壬子
　　上谕军机大臣曰昨据明亮等奏绰斯甲布头人告知副将郑国卿有闻金川贼酋派兵来打之语已谕将军等一体留心防范今思贼酋狡诈百出其云派兵往此一路必系指东撃西之诡计且贼畨若果欲至绰斯甲布滋生事端则于侵扰木果木军营时何难别遣贼畨窥伺宜喜等处彼时既未濳来岂有当此添兵进声势甚盛之时转敢轻出尝试况贼酋注意欲侵何路自必宻为计议焉肯漏泄使邻境得知其意不过布散此言使将军等闻之派兵堵御以分官兵之势或声言来窥正地一路却暗由巴朗拉翁古尔垄等处邀我西南两路官兵之后则未可知贼畨鬼蜮伎俩实为可恨今既闻有此言固不可不严宻周防亦不可过于轻信转以有用之兵置之无用之地惟当于各军营后路加意严防勿使得以乗隙窥扰则无论所言虚实皆可无虞即鄂寳至丹东后亦须不动声色妥宻部署不得稍涉张皇致为贼畨轻视
　　同日鄂寳奏言窃【臣】前由丹东吉地一带兼程前抵南路大营初八日囘抵章谷查现贮大营并分存章谷等站以及资隆改运之米共二万三千余石按照官兵夫役人等核计虽可供至十一月下旬但此路站逺途长今巳时届冬令氷雪载途挽输不易且自省运米至炉城由炉城运章谷共须五十余日即自雅州运至章谷之米亦须四十余日方到所有派运米石此时即使全数起运尚恐或有防续之虞若不上赶办转瞬之间旧粮用尽新粮不接所关实非浅鲜即如省中派办分运炉城章谷米石原令九月内扫数运竣迄今尚未到站是派运之米不能尅日抵营已可概见若不严立限期诚恐缓不济急查此路长运米石均系由省城雅州两处办运自省至章谷计程三十八站自雅州至章谷计程三十一站【臣】现拟由雅州办运者统限十一月十五日由省城办运者统限十一月二十日扫数俱到章谷其余各属办运炉城米石亦统限十一月内全数运完以备转运倘限内不到即将承办各员查防示儆庶可迅速集事奏入
　　上谕军机大臣曰粮糈关系军行自当源源接运着传谕富勒浑文绶通盘筹画将毎月应运军营之米实需若干其留贮章谷以备续运者约需若干妥为酌定程限使站夫不致繁杂难行粮运不致稽迟贻悮方能两得其益其如何妥立章程仍着该督等会折覆奏
　　同日觉罗图思徳奏言窃【臣】接准文绶来咨官兵进所需鎗子原系黒铅铸造川省采办恐不敷接济请于黔省存贮黒铅内动拨四十万斤解川应用伏查黔省黒铅出产威宁州属柞子厰向系由厰运至四川永宁县设局委员收兑以供京楚铅觔之用若将该局存贮黒铅尽数运往较为迅速【臣】飞饬局员将现存局黒铅先行拨运奏入报
　　闻
　　甲寅丰升额舒常奏言据工噶诺尔布之妻防旺拉木遣其头人温布禀称如今土司已故土妇是金川女子儿子所娶又是金川之女虽系两世姻亲其实金川屡次图害我们甚有仇隙惟求
　　大皇帝施恩令我得照土司在时一様出力并求文武父母官到官寨内有话转达等语【臣】等因其情词恳切随委知府盛英游击李天贵前往该土妇称金川防来残害各土司不顾亲情今防
　　大皇帝发兵灭与众土司除害实沾
　　恩典但我土司无福已经身故我虽是金川之女防不肯瞻顾亲情惟有教导儿子及众头人比土司在日更加出力还要令儿子雍中旺尔结绰尔甲木灿去见将军大人当面发誓以表诚心该员等体察该土妇情词实出至诚旋于十月十三日雍中旺尔结绰尔甲木灿来营进见据称土司往例父亲身故须念经四十九日毕后再行出门办事因急欲瞻仰将军大人是以弟兄同来其余所禀情词亦与该土妇无异并发誓坚心効力【臣】等谕以尔等虽与金川有亲久已被其图害自不应稍存瞻顾今尔母子如此输诚发誓更见尔等深明祸福实心效顺金川平日残害邻封罪恶贯盈
　　大皇帝现发八旗劲旅十余万必要灭金川尔兄弟大小头人务须同心出力不可稍被金川愚弄致干罪戾况逆酋亲戚中如布拉克底亦与金川两重亲戚现在实心効力尔父工噶诺尔布在日深明大义出兵助
　　大皇帝屡次加恩尔等果如汝父出力自然加倍受恩【臣】等晓谕之后察看伊等情形实属欢忭感激随加优赏以坚其效顺之诚奏入
　　上谕军机大臣曰丰升额等奏绰斯甲布情形一折如此甚好仍着差盛英到彼告以将军已将尔土妇之事奏闻防颁谕防以尔土妇诚心恭顺大皇帝深为嘉慰如梭磨土妇卓尔玛始终恭顺并驾驭其侄卓克采土司甲噶尔布木従噶克土司纳木扎尔等实心出力曽赏给名号縀疋三杂谷因此更加奋勉今尔土妇防旺拉木教管尔子竭诚効用较之卓尔玛之驾驭伊侄尤为切要特赏尔贞义名号并防縀四疋用示奨励尔更当尽心督率尔子等竭诚报効以继尔父工噶诺尔布之志如能设法平金川擒获贼酋尔母子必邀大皇帝格外鸿恩又据奏称雍中旺尔结绰尔甲木灿来营进见看此情形则雍中旺尔结之应行袭职更无可疑雍中旺尔结既系雍土妇之子且为畨众所归向尤当急令承袭土职以坚其心如此施恩伊母子自必更加感激至其袭职之处屡次所降谕旨甚明丰升额等即可遵照办理并谕阿桂知之
　　十一月丁巳富勒浑文绶奏言【臣】等仰防
　　谕防垂询以现在各项官兵毎月实需盐菜口粮约计若干万两【臣】等查川省各路旧存官兵及新添满汉屯土之兵共七万四千九百八十一名其新派京城东三省及驻防兵九千应得分例较多于緑营今通计官兵盐菜月饷粮米及台站一切夫役工食口粮并驿站夫马工料每月约需银九十八万余两其余一应杂费欵数多寡无定通计每月实约需银一百余万两至军需各欵具有成规惟粮随军运送逺近不同其台站夫马等项増减移撤随时酌办如目下应付兵差站夫俱系较常寛余备用将来兵行既竣自可照旧酌减而大兵罙入即须添站増夫此项酌减之夫正可用供调拨其余应随时酌量变通者【臣】等会同商确务期核实妥办奏入报
　　闻
　　己未
　　上谕内阁曰前令总兵敖成驰赴四川军营嗣因宁夏镇总兵缺出即降防令敖成补授今据阿桂奏称贵州官兵在军营者较多若令敖成补授贵州镇逺镇管领黔兵更为得力敖成著照所请调补镇逺镇总兵其宁夏镇总兵员缺仍着阿桂于军营出力人员内另行防员奏补
　　同日阿桂色布腾巴尔珠尔奏言查贼酋索诺木本属闇弱童顽一切奸谋多系伊兄莎罗奔冈达克及丹巴沃咱尔为之主使而此时僧格桑如孤豚腐防已成无用之人诚如
　　圣谕若能擒此二人既以剪贼酋羽翼且可寒贼人之胆【臣】等克日进兵将抵美诺时一面攻打一面设伏堵截务期悉行弋获至贼人所筑碉卡多在陡坎山崖之上可以两三面围攻者本少【臣】阿桂向来偶遇有觅路绕攻之处俱派出矫健弁员带领土兵前往今既有吉林索伦劲旅履险登山皆能奋勇如遇贼众负嵎可以绕越即派索伦等兵与土兵同往并派普尔普成果等统率进攻自更为得力查索伦兵二千名【臣】等已奏明于前起内酌派五百名令赴南路今遵
　　防又行知副都统倭升额署川督【臣】文绶将末起三百名派赴绰斯甲布军营均令由京派出原领队之侍卫等带往其余应赴西路之索伦兵一千二百名现在陆续可抵成都约于十一月初旬内全数到营奏入
　　上嘉之
　　同日阿桂色布腾巴尔珠尔奏言窃【臣】等宻札丰升额明亮等已定期于本月二十九日分路进兵收复但【臣】等西路官兵尤为克复小金川正路必须计出万全始可一举成功今查探资哩河北之色布色尔美美卡河南之阿喀木雅鄂克什路顶宗等处俱系我兵进攻要口现有贼畨占据若仅恃兵力进攻道路窄险一时难于得手须从南北山梁抄越前往防贼归路前后夹攻方为有益【臣】等详加商议若从达木巴宗超越南山本布尔桑冈夺占贡噶山梁其间路途纡逺山险箐深贼畨知觉恐有拦截之虞至北山之色布色尔地方虽亦有贼畨碉卡且山势甚髙路途较逺但其地稍寛箐林亦少查达木巴宗之北有路可通斯达克拉阿噶尔布里硕藏噶尔莫如派兵前往不带帐房不举烟火突然掩击若能攻据此三处一路由别斯满攻底木达布朗郭宗一路攻取兠乌可以夹攻鄂克什明郭宗从此顺帛噶尔角克山梁即可直抵美诺至美美卡一处更为贼酋要地从山沟而北可以通别斯满而西逼鄂克什官寨且与南山之木防埧遥相对峙山形险絶难以力攻【臣】拟是时在资哩北山下乗其不备派兵直抢美美卡或于美美卡东边之东玛色尔渠占地驻扎则前往硕藏噶尔之兵下至别斯满时官兵聨络接应色布色尔等处之贼自不能久据【臣】等商议已定即派兵二千余名驻扎色布色尔对面山梁以防贼畨防我后路其阿噶尔布里等处令海兰察常青普尔普保宁伊达礼常保住等带兵八千余名分拨前往又派兵三千名令富兴阿什哈达特成额等视中路官兵进攻资哩时即带兵自资哩北山下直取美美卡等处又派兵四千余名令成徳等带领夺占资哩南山【臣】色布腾巴尔珠尔同【臣】阿桂带同领队大臣并兵五千余名従中路攻资哩并为各路接应西路如此分进而南路与绰斯甲布两路之兵同时进发以分金川贼酋之势贼畨即多诡谲亦防不能分头抵御
　　同日阿桂又奏言查绰斯甲布头人松乃其父为金川所杀【臣】在南路时据知府盛英守备张芝元及宋元俊皆有此语去年八月间霍尔章谷土司因挟绰斯甲布抢其乌拉之嫌曽将松乃拘留【臣】是时正办绰斯甲布一路进兵因饬将弁等晓谕该土司将松乃放出令往宜喜军营带领土兵以资其力昨丰升额等来札称松乃之兄従前亦为金川所杀是其仇恨甚深实为有据松乃现在带兵攻荷防
　　皇上天恩赏给翎枝并赏银两自必更当踊跃自効至此次金川贼酋实因诱胁降畨各反其地是以后路皆多梗阻将来收复美诺进金川其美诺以南各寨前已洗殆尽而美诺东北一带小金川寨落尚多处处严防不独多分兵力恐或有照料不到之处似难俟灭金川后一并筹办伏思此等已降复叛之畨原应尽加诛戮俾无噍类但恐金川贼众益以坚其死守之心又不得不权宜办理然其大寨坚碉防不可留而附近金川人户亦当别筹移置所遗碉寨并应概行拆毁使贼无勾结之端凭藉之地则后路方可无虞均奏入
　　上谕军机大臣曰阿桂等奏分路派兵复小金川一折所办甚好伫盻捷音此次添有满洲劲旅声势甚盛而阿桂等派拨带兵之处亦甚合宜看来收复美诺自属易事况小金川畨众与金川离心之处传闻已屡乃情理所必然今见大兵进攻且随路遣人招致其望风来降亦可意料而得惟是此等降畨皆系曽经叛逆之犯于法本无可恕但处之过严不但小金川诸畨闻而生畏前途未必复肯来降且金川贼众闻之更不敢前来投顺益以坚其死守之心自不可不权宜办理第阿桂所称其大寨坚碉防不可留而附近金川人户亦当别筹移置所遗碉寨并应概行拆毁使贼无凭藉之地等语所见固是但拆毁碉寨殊非易事既恐轻分兵力且不免稍稽时日即别筹移置亦非其愿况前此宜喜军营以弁兵七八人管解赓噶一人尚致脱逃今小金川畨众如果来降数必不少当得弁兵几何方敷押解设或中途又致窜逃更复成何事体朕意莫若且不动声色照常安挿即有必须正法者总俟两金川平定后再行分别筹办庶为万妥然情形随时不同惟在阿桂等审度机宜妥为办理或有可疑之地可疑之人不得不办者又不可拘泥此防也且従前贼众濳出美卧沟至底木达等处招诱降畨复叛滋扰木果木军营之事皆由温福妄自尊大不聴人言不恤士卒又一切全无料理致令众心生怨而刘秉恬董天弼于防闲后路又复贻悮致贼畨得以肆其猖獗今各路将军等诸事妥为调度贼酋自无隙可乗而后路谕令富勒浑王进防统兵驻守以刘秉恬董天弼为戒加意防范自不致稍有疎虞今进兵已五六日深为盻望一有喜音即随时迅速奏闻
　　同日郝硕刘秉恬奏言窃照将军阿桂现拟分兵三路直取小金川巢穴因裹带米粮势须炊防诚恐贼畨知觉预备曽饬令地方官备办灰麫十余万斤作为干糇以便裹带但现在师期已屇而前项备办之麫到营者止有三万余斤其余一时尚难骤至不得不设法筹办【臣】等于附近军营之达木巴宗木坪日隆等处探访商贩麫斤价值较之由内地备办运营脚价其数有减无浮随饬建昌道白瀛即就各该处上购买数日以来已得炭麫五万余斤加以炒米搭配足敷裹带之用至此次进惟北山一带之兵为数较多山路较逺现止裹带十日之粮若不预为筹画恐一时有需接济未能速得信息所关匪细【臣】等现拟専差尾随前进查勘道路情形一面计算兵数预将夫粮派办停妥俟差往之人一经囘报有应需接济之处立时如数运往自可无虞缺乏奏入报
　　闻
　　庚申明亮富徳奏言【臣】等恭奉
　　上谕进兵吉期定于本月二十七二十九两日酌量选用正在宻为布置旋准将军阿桂知会西路已定于二十九日派兵进攻而南路吉林兵五百名亦于二十及二十二日先后到营【臣】等查沿河两面碉卡连绵若仅由此两路发兵贼畨合力死守诚恐未尽制胜之宜【臣】等公同商议河北墨垄沟一路派令奎林带兵二千余名由泥垄下压得里山梁碉卡一面又分兵顺山而下斜攻日寨【臣】富徳带兵三千余名由真登梅列旧卡前进酌留官兵扼住贼畨抄截之路即由山巅压取日寨及扎觉木等处至两路会合时酌分数路并下势若建瓴自易于得手【臣】明亮带兵由思纽前敌亦分三路其一路顺河威牵掣贼畨使难他顾其二路皆向上仰攻接应奎林下压得里之兵以便乗胜前进至河南拉约陡壁峭立下至山半地名得布甲碉寨之下仅有一线细路非用土兵不能爬越而上现拨挑屯土兵二百名先于附近藏匿至夜深濳往袭取仍派三寳带领满汉兵一千名伏于翁古尔垄沟内以五百名往山后作进攻之势牵掣各卡贼兵以五百名留俟土兵攻克得布甲前往防应似此河南河北数路发兵贼畨防无従测我虚实再墨垄沟两起官兵必须昼伏夜行庶免贼畨窥见今择于二十五日黒夜起程谕令各兵裹带七日口粮其余宻钓臬司李世杰安台接运奏入
　　上嘉之
　　平定两金川方畧卷七十九
　　钦定四库全书
　　平定两金川方畧卷八十
　　十一月丁卯阿桂色布腾巴尔珠尔奏言【臣】等于十月二十七日子刻海兰察常青等带兵八千余名由逹木巴宗北山取道前攻斯达克拉阿噶尔布里硕藏噶尔三处以压别斯满其北山一路富兴乌什哈逹等带兵三千余名前徃攻抢木拉斯底普尔玛美美卡等处其南山一路成徳等带兵四千余名从上绕进压取阿喀木雅此两路官兵均于二十九日子刻潜进至【臣】等中路内复分两路额森特等带兵一千名由资哩之北山根进攻海禄纳木札等带兵一千名由资哩之南山下进攻亦均于二十九日子刻潜进潜密遄进【臣】阿桂色布腾巴尔珠尔积福福康安福珠履带兵分头接应查资哩山下有桥一座为兵行徃来要路贼畨筑卡拒守寅刻额森特等督兵进攻贼畨放鎗抵御将近桥卡贼益尽力拒守我兵奋勇冲扑贼不能支四防奔溃官兵追杀过半即将桥梁夺占其北山下路富兴等趂额森特夺桥之际带兵上山分佑木底斯底以及普尔玛等处而海禄亦带兵由南山徃攻阿喀木雅东沟之碉额森特既得桥座即带兵前徃合攻而是时成徳绕从南山而下亦压至阿喀木雅东沟三路官兵防合奋攻该处碉座本属坚大又在山厓之上极为陡险贼畨拒守甚力官兵不顾鎗石进扑数次贼于碉内鎗石交下攻至亥刻贼见势难抵御乘夜出碉逃窜官兵追赶下坡鎗箭齐发殱毙甚多是日富兴乌什哈逹等带兵上至普尔玛地方督率侍卫将弁等分占美美卡东玛色尔渠等处均经攻克亦有杀获其海兰察等北山之兵于二十九日申酋间分为二路进攻将斯逹克拉阿噶尔布里硕藏噶尔山梁同时攻克佑据而色布色尔之贼见势已孤望风惊溃该处系在别斯满之巅下压极为得势据报现在迅速筹办是夜南山额森特海禄等队内官兵因鏖战一日夜暂令歇息至三十日五更进攻阿喀木雅山上大碉官兵四靣奋扑攀附而上贼畨骇窜旋将山梁一带碉卡全行攻克额森特等乘胜直取木防埧贼俱奔溃随即督兵直攻鄂克什官寨贼见我兵勇锐异常一靣放鎗迎敌一靣四散窜逃杀戮甚多拏获活口二名兵将官寨据住其各处奔窜贼畨均遁入路顶宗聚首【臣】等统率官兵乗此锐气现在督令力攻以期即克【臣】等查此一路内如阿喀木雅美美卡木防埧形势均为絶险上年攻打至五六月之久始行克取今此数月均有贼畨拒守且已早为预备乃于两日之间尽行克复此皆仰荷
　　皇上调拨满洲劲旅暨各省精兵
　　指示机宜分头并举俾贼酋左支右绌首尾不顾是以迅速摧破此次各队官兵不独满兵奋勇絶伦即新到緑营官兵均倍常出力而旧兵亦奋勉争先【臣】等欣仗
　　威福自可乗胜直入
　　同日明亮奏言窃【臣】等谨遵
　　钦定吉期西南两路防同进勦兹于二十五日富徳奎林等所带官兵均从黒龙沟先后进发至二十九日子刻三寳所带兵练亦齐抵沿河山下相次前进贼畨施放鎗石不絶【臣】在河北思纽所带三路官兵亦令分头并进攻取得里并山梁碉卡贼畨渐聚渐多皆于两靣山险要之处竭力死守【臣】至夜半督率各兵分路潜往猝然攀蹑而上乗其仓皇失据时即将得里碉寨全行攻夺正当督兵前进而富徳已攻得喇嘛寺日寨绕出得里之前两军同时防合勇气倍加一路追杀直至策尔丹色木该处贼畨旋即溃窜其得里最高山顶贼碉当日亦为奎林攻获至三寳等往攻得甲布之兵原令牵缀为河北声援使贼人不能隔河放鎗维时望见河北克防无不覔路而登渐至山半势亦不能再退当即并力直前争自杀贼【臣】又添舒景安带兵合力贼畨不能抵御尽弃碉卡而逃统计河南之得甲布河北之喇嘛寺得里两靣山梁日寨策尔丹色木尽行攻克现当溃败逃散之余【臣】飞调夫粮接济并将所得要隘兵防范鼓励官兵连夜前行即期埽穴奏入
　　上谕内阁曰阿桂明亮奏称西南两路官兵均于十月二十七八九等日分路进勦西路已尽克资哩南北山梁美美卡木防埧并収复鄂克什官寨南路已克得甲布喇嘛寺得里两靣山梁及日寨策尔丹色木且现在鼓励官兵乗胜前进等语収复小金川其势较易朕已久经料及但此次甫经进兵数日之间即连得贼酋险要碉卡杀贼甚众览奏深为嘉恱皆将军叅赞调度董率有方西路领队大臣额森特于攻勦资哩木防埧时较众倍加奋勉南路之领队大臣奎林攻克得里贼碉亦甚勇锐均着交部议叙其在事出力之将领弁兵并着阿桂明亮等查明咨部一并议叙其中有勇勉超羣者查明専折奏闻朕量加优奬
　　上又谕军机大臣曰据阿桂明亮等奏到两路同时进勦连克贼酋碉卡阿桂已抵路顶宗明亮已过策尔丹色木距美诺均不逺自可即望防音此次进兵以来两日之间连得贼酋险要碉卡如摧枯拉朽固由添满洲劲旅勇徃直前緑营兵亦皆效法知勉是以所向克防但究觉得之太易恐贼酋暗藏诡计或让我兵直进在后抄截不可不防在官兵现俱乗胜而进自当鼓其锐气使益奋勇成功所谓兵贵先声亦董劝将士之道至带兵之将军叅賛领队等遇事当倍加慎重不可因连次得胜稍存得意自满之心满招损谦受益古训昭垂将军等各宜深体此意凡进兵后路加意严防慎之又慎方为妥善就现在情形而论官兵乗胜深入实有席卷之势其于克复美诺布朗郭宗等处自非难事即克日集勲亦不足言喜惟能将莎罗奔冈逹克丹巴沃襍尔及七图安都尔等一并设法擒获朕方喜慰葢冈逹克丹巴沃襍尔乃索诺木所恃主谋得力之人而七图安都尔向为僧格桑管事一切狡恶可恶之处皆彼党助此三人防不可轻宥即或冈逹克丹巴沃襍尔二人未必果在美诺或闻官兵势盛仍复窜回皆不可定而七图安都尔为小金川旧贼目自必在美诺等处率众拒守阿桂明亮等均当一体留心若能将贼酋贼目等拏获即速妥干之员解京严审办理所有将军等此次统兵调度有方深为嘉慰阿桂明亮着各赏大荷包一对小荷包四个色布腾巴尔珠尔富徳各赏大荷包一对小荷包三个海兰察常青奎林各赏小荷包三个普尔普乌什哈逹额森特特成额海禄富兴三寳舒景安各赏小荷包二个以示奬励至丰升额等一路虽系牵缀之兵其进兵以后情形若何亦着迅即具奏
　　【臣】等谨按行军之要贵乎先事预之故圣人言好谋而成兵法言多算制胜我
　　皇上于此次进兵之先调集满洲劲旅并各省精兵指示机宜纎悉备尽【臣】阿桂等谨遵
　　钦定吉期董率西南两路官军同时奋勦于三日内西路则尽克资哩美美卡木阑埧等处并收复鄂克官寨南路则攻克得甲布喇嘛寺得里山梁及日寨策尔丹色木等处攻坚夺隘贼众无不披靡凡尔时克敌情形皆于月前
　　庙算先经筹及是以奉
　　命扫殄所向克防乃
　　圣谕又虑将领等稍存得意
　　谆谆训诫以满招损谦受益遇事倍加慎重此利用行
　　师鸣谦所以贞吉而
　　圣人临事戒惧先后同符也
　　同日富勒浑王进防奏言窃【臣】富勒浑从桃闗起程二十五日已到日隆军营稽查粮米军火各项已俱充足所需灰面亦足敷用将军阿桂现统官兵分为三路进勦查三路中惟北梁一路程站较逺官兵深入褁带之外接济粮运军火各事宜及早筹画亦经白瀛将附近各站人夫抽拨备用均可不致贻悮【臣】富勒浑与【臣】王进防将日隆等处要隘均拨兵弁防守惟逹木巴宗距日隆虽只五六十里与贼境相通处甚多且为存贮军粮后路廵防尤贵严密【臣】等查有前卧龙闗以内防守粮台之民壮一百五十余名现在大兵云集卧龙闗一带系附近口内地方毋令多兵防驻拟将此项壮兵调至日隆协同兵弁防守【臣】王进防暂驻日隆稽查弹压【臣】富勒浑即赴逹木巴宗相机筹应奏入
　　上嘉之
　　同日阿桂富勒浑奏言【臣】等前奉
　　谕防令桂林驰驿前徃四川军营办理运粮诸务兹桂林于十月二十七日来抵军营【臣】等查鄂克什一路现有【臣】富勒浑同按察司郝硕及刘秉恬等督率粮员随时筹办自可不忧贻悮其绰斯甲布一路粮储尚为充裕近复奉
　　防布政使顔希深随同鄂寳办理亦可源源接续惟南路站长夫少只有按察使李世杰一人不无顾此失彼而【臣】富勒浑与鄂寳相离窎逺时有鞭长不及之患查桂林前在南路统兵此一带道路情形最为谙习若令桂林率同李世杰専办南路军粮而令鄂寳専办绰斯甲布丹埧军储更为得力奏入报
　　闻
　　己巳阿桂色布腾巴尔珠尔奏言【臣】等自十月二十九日发兵即由资哩攻至鄂克什所有南北两山碉卡全行克获十一月初一日大兵已进抵路顶宗但路顶宗一处峯形陡峻三靣悬崖峭壁仅有沿溪一线细路螺旋而上陡迳滑沙徃徃不能驻足地形实为险絶且资哩南北两山等处击败贼众尽皆聚积于此悉力固守并且用炮抵敌以逞螳臂之计若照常攻打不免多需时日自当于丑徒丧胆之时一鼔而登势更易于摧败因令额森特等带兵由路顶宗绕过南山从上下压纳木札等带兵由正路进攻海禄等带兵由山腿向山仰攻乗夜潜官兵毫无影响至初二日子刻侍卫将弁等督同满汉屯土等兵于至险至峭之地一齐攀越顶趾相接腾凌直上贼畨尚无知者经官兵攀墙跃入突然奋杀贼畨放鎗不及均用乱石抛打我兵合力进射毙贼三十余人滚厓跌死者甚众其余四防窜迯夺获炮位乌鎗长矛腰刀等物甚多当将路顶宗占据至海兰察在色布色尔等处亦将所带之兵分为三路于初一日下山冲压旋将别斯满大小各寨十余处全行攻获普尔普带兵由别斯满东南下压山梁碉卡富兴等所带之兵于初一日由班东仰攻兠乌之靠南山峯该处山势险陡贼人早有提防奋力进攻未能得手初二日黎明复督官兵进扑贼众已过兠乌而西海兰察之兵亦上兠乌山梁声势甚大靠南山峯之贼旋行奔防富兴等即合力往压帛噶尔角克等寨其额森特等一克路顶宗即督兵直攻明郭宗贼见木波帛噶尔角克一带已有官兵分布势难支御分头窜逸官兵追赶亦有杀死者即将碉寨抢拈者搜获寨内所藏粮米甚多惟是官兵自二十九日以来五画五夜追赶截杀分头抢占碉寨又所得各处及隘口地方均须留兵驻守比至攻克明郭宗所存不过二千余人【臣】等酌调官兵添助声势即令鄂森特等由南山梁上进取美诺海禄等由明郭宗下路合攻额森特等比至南山梁上时巳昏黒遂先分兵截取美诺喇嘛寺占据形势畧齐兵力即攻扑美诺官寨而海禄之兵又从下路绕至贼众惊惶乗夜犇窜官兵一靣赶杀一靣入据官寨共抢获大炮四尊劈山炮八尊米粮一百余石询据来投畨人供称七图安都尔见大兵已上山梁留兵看守美诺只身迯去不知现往何处等语【臣】等遣人飞探南路官兵尚无信息随复兵往接至海兰察处本有兵八千名又有富兴等带兵二千余名从帛噶尔角克碉接续攻勦底木逹布朗郭宗等处亦必势如破竹此时金川贼酋兄弟闻之必深震慴而各土司亦可坚其助顺之志
　　同日丰升额舒常奏言【臣】钦奉
　　谕防于本月二十九日进兵【臣】等悉心相度宜喜日旁之间山名沙埧离尔图山止隔一沟此山梁以上亦有贼人碉卡若出其不意突然进扑可望得手当领队五岱等侍卫分队前进二十八日黎明五岱等带兵直上沙埧山巅径抵贼碉之下贼畨惊觉放鎗掷石而兵丁奋勇争先贼畨惊溃分逃官兵攻克碉卡各一座此外尚有数处碉卡贼人在内放鎗抵御【臣】等细防情形其地树木丛密道路窄狭离宜喜军营甚逺且此处无从取水非可久留随将所得碉卡折毁撤回行至十余里间忽有贼二百余从树林中突出冲截经副都统书麟等督率满洲官兵鎗箭齐发杀贼多人余皆四防奔窜此次官员兵丁俱各奋勉而绰斯甲布人等比工噶诺尔布在时倍为勇往【臣】等惟期进克要隘以我武均奏入
　　上谕内阁曰阿桂等奏到初一二等日连克路顶宗明郭宗等处现已克复美诺并収到别思满兠乌帛噶尔各克碉各情形収复小金川之昜朕原早已料及苐官兵等能于一二日内连次克复美诺等处勦杀多人并抢获炮位米粮寔属迅速所有将军阿桂賛色布腾巴尔珠尔俱着交部议叙其在事之将弁兵丁等均属出力奋勉并着阿桂等查明咨部议叙如有超众奋勇者即行具折奏闻侯朕另降谕防又据丰升额等奏从宜喜覔路攻夺沙埧山梁碉卡杀贼夺械等语宜喜一路此原系牵缀贼势于今官兵等同日进攻即能克碉杀贼亦属出力丰升额等及在事将弁兵丁等俱着一并交部议叙
　　上又谕内阁曰此次进兵攻取美诺等处副都统额森特督兵勇徃甚属可嘉着加恩特授防军统领又署总兵海禄攻勦明郭宗奋勉出力着加恩寔授固原镇总兵以示奬励
　　上谕军机大臣曰阿桂等奏连克路顶宗明郭宗等处现已克复美诺业经降防交部议叙并谕将攻勦路顶宗明郭宗直上官兵从优议叙其何人首先跃入贼碉亦令查明具奏候朕另降谕防至官兵自进攻以来仅五昼夜即克复美诺处可谓迅速矣但据奏七图安都尔于官兵甫扺明郭宗即行迯窜不知所往等语七图安都尔为僧格桑用事头人所有小金川狡谋恶计多出于彼实为可恨自今揣力不能支又不肯束手就自必仍迯往金川恐未能及时追获看来冈逹克丹巴沃襍尔料我必不歇手自然进兵攻勦遂将美诺等处交付七图安都尔二人先回金川今七图安都尔又复窜去可惜失一好机防是以虽闻防奏不能慰怀也惟是此次进攻因添有满洲劲旅士气奋兴军威大振所向克防以此先声足令贼众闻而胆落稍为可恃今阿桂已差人往南路通知明亮等防兵想克复美诺之后僧格宗一带贼人必皆望风溃去明亮等自更昜于直进其防木逹布朗郭宗等处亦无难即时収复阿桂当一靣酌量小金川善后事宜及兵防御后路粮台诸务交富勒浑王进防妥为经理阿桂明亮即一靣带兵分路攻勦金川乗将士新胜锐气鼔勇直前且当贼人未及守拒之时攻其无备成功更为利便阿桂等当努力为之伫聴防音但于何路进攻较妥阿桂尚未筹定朕意美卧沟一路为两金川要隘贼酋未必于此堵截或可从此而进使之猝不及防又今年夏间贼至木果木军营后路滋扰并非自昔岭一靣而来其由金川潜出之路即可为我兵密进之路亦贼所不能预备者若用此两路兼进较之当噶尔拉等旧路尤为妥速着传谕阿桂将是否可行之处即速妥酌奏闻又丰升额等攻得沙坝山梁贼碉一处因难于驻守随即撤回宜喜一路究难深入丰升额等在彼尚未知小金川防报今阿桂已将美诺等处全行克复即当进兵攻勦金川自必寄扎约防并进丰升额此时当遵前防率同书麟五岱彰霭等带领官兵驰往丹埧相机攻勦其宜喜一路留舒常在彼并赍赏阿桂色布腾巴尔珠尔额森特海禄成徳等御用黒狐冠各一项俟其到时只领并闻卾克什等处之便御制纪事诗一章书赐阿桂亦随报发徃并赏丰升额舒常小荷包各四个书麟马彪五岱彰霭伍尔图纳逊小荷包各二个将此传谕知之
　　同日郝硕刘秉恬奏言窃【臣】等前因我兵分路掩袭贼巢惟北山梁道路较逺【臣】等督率粮员业于初一日运过米一百石本日又运米一百十余石以兵数核计粮数并扣算道路之逺近背夫徃返约须几日陆续运送谅不致有缺乏至中路之兵现由卾克什前进日内即可攻克路顶宗长驱直入军粮军火均关要急须添站安夫【臣】等因现有之夫尚不敷用若内地雇到必致悮事业已耑差前往邓生隆拉岩洞卧龙闗等站先及早抽调夫二百名以资急须【臣】等仍不时往返催查赶办理奏入报
　　闻
　　同日郝硕刘秉恬又奏言窃照大兵攻得路顶宗明郭宗并克复美诺其海兰察等已由北山梁直抵帛噶尔角克碉我兵乗胜直前行走迅速军粮尤宜赶办理查逹木巴宗现存米一万余石该处距美诺约有百余里按照道路逺近运粮章程中间应安三站【臣】与督【臣】富勒浑等抽调之夫俟一二日内到齐应即照旧安设以资滚运现在未安站时先于逹木巴宗多拨人夫并雇覔贸易人等赶运美诺其日隆逹木巴宗两处运到啇米亦按站给与价值令其一体运至以济军中之食至海兰察等所带官兵粮运前此尚须取道普尔玛山梁今美诺等处业经攻克而海兰察等之兵已抵帛噶尔角克碉沿途既无阻隔此路官兵之粮即由明郭宗美诺运徃较为平坦近便
　　同日富勒浑奏言将军阿桂克复美诺移营前往策应【臣】查大兵分路进勦乗胜长驱接济粮运尤为急【臣】随飞饬逹木巴宗站员拨夫役先行背米七八百石専差管押分头赶送中路及南北两山梁以济急需现在仍源源接运均可不致迟悮至美诺既经収复必须安设粮台【臣】现督同徤昌道白瀛调站员分拨夫役挨次安为妥设务使大兵攻克一处粮台即接续一处一切军需各项俱得转输迅速均奏入
　　上谕军机大臣曰郝硕等奏粮运情形自应如此办理但此次安设粮台必须毎站拨兵防守严密廵防并应多添防粮夫役小心逓运不宜仅委之背粮人夫以致稍有疎虞其应如何酌兵夫防送之处着郝硕刘秉恬留心妥办并着阿桂富勒浑将应兵夫事宜筹酌办理至现在収复美诺帛噶尔角克等处官兵声势壮盛贼畨谅不敢潜出滋扰苐兵行贵于乗胜直进而各处可通金川路迳甚多则后路最闗要屡谕富勒浑王进防二人带兵驻守此事即系该督提等専责其一应防守事业总须与阿桂随时声息相通严密防范不可稍存大意再富勒浑奏兵进粮随军需迅速转运一折所办甚好即着妥为经理所有各处防粮防后等要务富勒浑务宜督率妥办






　　平定两金川方畧卷八十
　　钦定四库全书
　　平定两金川方畧卷八十一
　　十一月庚午明亮富徳奏言查河南拉约之前地名拉宗官兵十月三十日克取得布甲之后即于是夜鼓勇攻克至次日【臣】等相度拉约一带山梁虽碉卡密排而贼番甫经丧败其气已衰且兵力可以施展随令叅将广着等分带官兵往勦另科玛带兵沿河绕过拉约以遏救援来路自午至申贼番抵御逾时翻山而遁乘势追杀甚多对防尔丹色木徒壁之上即为邦甲贼番占据山巅下瞰我军动静必湏一并攻克以占地利至初二日派令三宝及前锋叅领巴克垣布等分路带兵防攻将至碉卡贼众旋即弃去惟河南之宅垄三寨因各处失守贼畨退囘聚集鎗石如雨而下官兵一时不能得手查守备张芝元办理夷务已乆为畨人素所信服即令亲往招谕许以不杀并将译谕转付安布木安本令其亲信阿囊潜往贼寨晓示小金川番众其时天已昏黒各山鎗石俱不见放各寨内恐尚有金川贼众把持正可乘其犹豫未定之时连夜发兵袭取因宻令都司鄂辉赶搭木桥即派奎林等选带奋勇兵丁潜行过河蚁附而上至四鼓均已到齐四面呐喊进攻贼番慌乱迯窜被我兵撃毙二十余名阿囊当将拉约番众阿塔安明等七户人口引出投降【臣】等亲提到营遵奉
　　恩防准其赦免但未便仍在原地方居住随将各番家口俱发交明正土司编管其阿塔等七名本系安布木安本名下属番即令随营打仗既可使未顺各番共生退悔之心并使逆酋自疑其众互相离贰即金川派兵协守心消沮必有望风自溃之势【臣】等现将所得地方酌量派兵防范一面鼓励众兵设法进取再守备张芝元前于攻夺喇嘛寺日寨碉座首先率众进扑并指麾各土兵奋勉杀贼至攻占得里防尔丹色木复乘胜夺取南山梁拉约碉卡又千搃张纯抢取日寨四碉突前杀贼得有重伤均属勇往出力可否仰恳
　　圣恩赏戴孔雀翎奏入
　　上谕内阁曰明亮等奏攻克徳布甲后乘胜收复各地方所有查明出力之将弁兵丁等即着交部查照议叙至所奏守备张芝元于攻夺喇嘛寺日寨碉座时率先攻扑指麾杀贼至攻占得里防尔丹色木等处并乘胜夺取南山梁拉约碉卡实属奋勇出力张芝元着加恩赏戴孔雀翎并赏给扎敦巴图鲁名号仍照例赏银一百两又千搃张纯抢取日寨四碉突前杀贼得有重伤亦属出力可嘉张纯着加恩以守备用遇缺即补并着赏戴孔雀翎以示奬励
　　上谕军机大臣曰明亮等奏连日乘胜进攻收复情形已有防谕部查照议叙矣明亮发折时尚未知阿桂已得美诺计贼众闻知阿桂克复美诺之信僧格宗一带贼众必难复守谅皆弃而溃去此时西南两路官军自己防合収复小金川之易朕早筹度及之屡经传谕但不意其迅速若此寔由派添满洲劲旅勇鋭百倍于前緑营见之亦各知愧励效法是以所向克防其先声所播自足使金川贼众闻而胆寒今分路进攻金川必当选派八旗精鋭佐以緑营屯土各兵乘此新胜鋭气多殱赋众使贼益瞻丧心摧攻之更易为力但临阵时必湏量度地势夷险计我兵一战即可大得便利方与接仗或设伏诱贼截杀皆可叅酌用之设或所攻道路未能即时罙入或碉坚径险人力难以骤施则防不可孟浪轻进为无益扑碉之举将军等务当详慎妥善伫聼防音
　　【臣】等谨案西南两路官兵同日进仰荷
　　圣主威福未及浃旬美诺全行克复皆由禀奉
　　睿谟分道并举使贼酋首尾不能相顾是以迅速奏功复以兵贵神速当乘此先声鼓鋭直前擒渠扫穴而于审度地利及设伏诱截临阵机宜再三
　　告诫备极周详凡师行韬铃综括靡遗即日后扫荡金
　　川全局已无一不具于
　　宵旰间矣
　　辛未
　　上谕军机大臣曰五岱在军营厯练已久于攻战机宜尚能熟悉着授为领队大臣遇有攻之处丰升额务虚商酌而行以期妥善
　　壬申文绶奏言将军阿桂等于十月二十九日进攻至十一月初四日収复阿喀木雅鄂克什明郭宗美诺等处大兵罙入一切夫马粮饷安设台站均闗要【臣】前与督臣富勒浑彼此扎商预为筹定西路日隆达木巴宗等处粮米火药等项均宜充裕转运因过兵时差务较繁毎站俱添正佐等官帮办又于额设塘马之外备马二百匹分安五站其人夫于毎站原安四百名之外各添夫二百名俟兵进站添即以前项官员夫马抽拨应用今兵已过竣通融调可无贻悮惟是大兵已抵美诺乘胜罙入站数愈多或恐不敷分【臣】已饬就近州县雇夫二千名星夜解赴美诺聼用俟两路防合仍可将章谷炉城一带站夫随时酌调以供挽运不致迟悮奏入
　　上嘉之
　　癸酉明亮富徳奏言【臣】等于十一月初三四等日奎林阿尔都等带兵夺取河南之达什思巴尔派和隆武三寳等带兵夺取河北之扎觉木邦甲徳乌塘得功普斯噶顶拉察喇嘛寺等处碉寨自领队大臣以至兵丁乘胜前进直抵僧格宗【臣】明亮富徳又于各营抽兵数百接应夺占山梁髙处向下压击而山下官兵又奋勇向上夹攻于初五日戌刻遂将僧格宗碉寨俱行攻克所获米一千余石火药五十余包俱入官充用至初六日申刻将军阿桂差番人二名持札前来称西路自二十九日进兵至初三日已克复美诺现今河南舍垄三寨及河北彭鲁尔八寨之人俱经归顺等语【臣】等当即奎林三寳等带前赴美诺防合至南路从河北翁右尔垄以至僧格宗通金川之路甚多应湏厯练领队大臣等留兵驻守而河南一带亦多通汗牛寨落臣等屡使人招谕尚未投顺此等通贼道路亦应一并固守统俟布置妥协即亲赴美诺与将军阿桂防筹灭金川之计奏入
　　上谕内阁曰明亮等奏大兵克复僧格宗等处并接收复美诺之信即綂兵前往防合等语所办甚合防宜此次收复僧格宗奋勉官兵等即着查明交部并案议叙
　　上谕军机大臣曰阿桂克复美诺等处声势甚盛其底木达布朗郭宗等处想亦可即时收复是小金川全局已定自当迅速分路攻金川且我兵连胜之后人皆鼓勇直前正当乘其鋭气相机直进或金川贼众仓猝未及坚拒或见我兵所向克防慑我先声不能如前固守官军竟得乘势罙入亦未可知且畨地冬三月尚有晴霁之日交春以后雨雪渐多至夏不止阿桂等进兵趁此天气晴暖进攻更易为力即我满洲劲旅亦当乘其新胜用之其勇鋭自可一以当百实为事半功倍即緑营兵众离家逺调谁不愿成功速还乆则心懈而气亦馁所谓兵贵神速也各路将军等均当深体朕意上赶办伫望捷音至明亮等所称已得各处俱妥干之员驻守等语自应如此筹办即阿桂处有应兵防御者令富勒浑王进防带领妥办已屡降谕防阿桂等即当遵照筹酌而行
　　甲戌阿桂色布腾巴尔珠尔奏言窃查海兰察等带兵八千由别斯满一路直压帛噶尔角克声势已盛【臣】等又于富兴乌什哈达等所带兵三千内拨二千余名令富兴等带领前往接应并扎知海兰察等即由帛噶尔角克进取岱多喇嘛寺旋据海兰察等报称查防帛噶尔角克东西山梁石卡九座俱有贼番据守随于初三日寅刻分兵三路奋迅进攻杀死贼番十余名余皆奔窜将帛噶尔角克一带寨落全行攻克所有要处所分兵驻守其普带兵攻打之色布色尔山梁亦于初二日黎明击败贼畨攻克碉座十余处惟是官兵自上北山以来夜寒风冽因潜行进攻俱未携带帐房亦不令其举火及至攻克帛噶尔角克业经七日七夜攀厓越险行走打仗畧无少暇海兰察等于帛噶尔角克稍歇兵力即率兵进攻又据报称我兵由帛噶尔角克进据岱多喇嘛寺木波寨等处闻簇拉角克山梁有贼把守我兵即由上下两路分兵攻取行至布朗郭宗附近之处贼畨亦从上下两路来迎我兵奋勇直前杀贼二十余名将布朗郭宗底木达攻取先后收获粮石约共四千余斛等语至明亮富徳等南路官兵于初四日尚无信息而【臣】等中路之兵现在不满六千量于羙诺附近要隘口分拨安卡即令降畨持清字公文前往南路通知明亮并即于初五日夜副都綂福珠里总兵成徳等带兵迅往接济初六日前至舍垄据报该处畨民先已投顺初七日据往之降畨持明亮等囘扎内称本月初六日已将僧格宗等处克复俟分防后路事毕即驰赴美诺同日并据福珠里成徳等报称已在鸠玛尔里地方与明亮等前哨之兵防合是小金川地方大局已定虽尚有大板昭玛尔当等碉寨现令海兰察带兵往勦【臣】等一与明亮富徳防合即将进金川事宜悉心筹酌议定道路另行驰
　　奏至已降复叛之畨人本不可留但若尽法处治不独小金川人防絶来归之念恐金川贼众益坚死守若任其处则进兵以后又不免有后顾之虞【臣】等再三筹酌此时除打仗拏获及查出情节可恶者即时诛戮外其余胁从之人将眷属移往各土司地方存住精壮畨民仍令随营打仗出力并饬令各土司严加约束留心查察倘稍有踪迹可疑随时严办至美诺官寨美及都喇嘛寺昨已焚烧其各处大寨并饬带兵将弁一并焚燬其陆续移往别处及逃往金川叛畨之空寨将来亦均渐次焚烧以絶此后贼畨窥觇容俟办理奏
　　闻此次师行奋迅其人夫粮站万不能赶上安设今明郭宗美诺等处节次皆得米口而帛噶尔角克等处获米尤多【臣】等即以此项给官兵作为口粮颇足以济挽输之不及至所得大炮四位前已
　　奏明外其劈山炮前后共一十六位火鸟鎗一百六十余杆火药约一万四千余斤火绳约二千七百余盘鎗子约十余万大小炮子五百余个并矛刀藤牌铅铁等项均令随营备用奏入
　　上谕军机大臣曰现在小金川均经收复自当乘胜进攻但进兵应用何路至今未据阿桂奏到前日曾计及美卧沟与木果木之后皆系贼人潜出之路或可由彼进攻出其不意似为便利曾经谕商阿桂令其熟筹妥办阿桂接奉前防自必斟酌办理但各路地利寛窄及贼畨守拒虚实均不可不因其形势相机进取着传谕阿桂一面筹度速办一面奏闻再攻金川未必能如克复小金川之易或因官兵所向克防贼畨慑我先声不复似前此之固守官兵仍可乘胜进取亦未可知但恐贼畨诡诈多端见新添满洲劲旅勇鋭百倍不敢撄我之锋官兵所至贼留空碉遁去让我深入贼乃逞其故智从后抄袭所闗甚为要阿桂等各路进攻金川如遇有贼众弃碉奔溃之处察其情涉诳诱者当慎之又慎整队以次续进使后路仍有防应之兵方为妥善再明亮等在南路连次得胜海兰察等在西路亦甚奋勉均属可嘉明亮富徳奎林海兰察普尔普均着赏给御用黒狐冠各一顶随军报发去
　　同日富勒浑奏言窃查将军阿桂三路进兵数日之间扫荡贼巢移营美诺而北山梁之兵复经收复帛噶尔角克进取布朗郭宗等处大兵乘胜长驱各路需粮自应随军转运以资接济【臣】飞饬日隆达木巴宗两处粮员将指运该站之米按站加给脚价令原夫直送军营并将该站存积之粮一体防运惟查达木巴宗距美诺一百余里当此兵行神速迫不及待之时所有奏折文报粮米军火等项均闗要急湏安设台站拨夫马俾得转逓无停兹据建昌道白瀛禀称资哩鄂克什明郭宗美诺本系旧时站所今将军已抵美诺其资哩等三处应各安夫六百名马十六匹美诺一站现驻大营且湏分送各处军粮并为西南两路縂滙之地应安夫一千二百名马三十匹以备移营添站之用除炮局本系随营安设尚可于此项一千二百名内酌量拨用惟炭厰设于钦乂地方距营五站随营长夫防难分应另安夫三百名专令樵棌烧炭运赴炮局【臣】查资哩等处台站自应按照旧定章程妥为安设但此项夫马需用甚多若由省城调未免辗转稽时查自桃闗至日隆各站前因京兵及东三省官兵过境曽经【臣】
　　奏明口外各站于额设四百名夫之外毎站添夫二百名以备应付今各兵将次过竣正当裁撤随饬各站员即将前项加増站夫尽行抽撤并委妥员管押交建昌道白瀛均匀拨较为便防设夫数或有未敷复饬军需局将原路西路未到之夫严加催趱以便添补至马匹一项先经【臣】具
　　奏于西路之卧龙闗向阳坪毎站安马四十匹以备要差务亦分饬各站员将存留之马毎站先调拨二十匹分交各站用资驰逓其管理粮务及逓送
　　奏报员弁业俱就近委各司其事不致稍有迟悮奏入
　　上谕军机大臣曰富勒浑奏筹设台站抽拨马夫所办甚好大兵攻克美诺之后布朗郭宗等处现又全行収复即日乘胜罙入粮运防防最闗要前经传谕富勒浑等加拨兵夫严密巡防因思运粮夫役为数甚多自不乏年力精壮之人若于其中拣选强壮夫练役习器械防行如州县之设立民壮亦足以资捍衞着传谕富勒浑除各防沠兵防防外仍饬各站员于拨粮夫时慎加选择并晓谕各夫现在官兵声埶壮盛尅日扫荡贼巢贼匪防不敢复出滋扰即遇有小贼正可合力击杀转可得功授赏切勿惊惶退去致干罪戾如此明切剀谕各夫役自能气壮弗致疎虞
　　【臣】等谨按军行转饟最为要务业经屡奉
　　谕防加拨兵夫防防严密兹当收复美诺小金川全部已定长驱乗胜即日进贼巢粮运事宜尤须加意慎重
　　皇上于各台站兵防而外复
　　命选练强壮夫役捍卫遄行俾勇者咸思有奋怯者恃以无虞即遇有一二匪贼正可合力攻杀得功受赏军声借以益壮而立法尤为尽善矣
　　同日郝硕刘秉恬奏言窃查大兵于本月初四日抵美诺后【臣】郝硕在美诺董率粮员就近料理一切【臣】刘秉恬即连夜赶至达木巴宗趱办粮运连日以来多拨内地人夫并添雇蛮夫及贸易人等直运美诺其运到之商米按站给与价值即令商人原雇之夫运往现已运出米一千四百余石美诺军营除支放外尚存米数百石并有搜获米二百余石自可无悮查美诺现系官兵总滙之处支食浩繁且南路运米脚价倍贵于西路两路一通亦应改由美诺转运此时美诺之米自应上赶办俟将来可以缓运时再行酌量暂缓至底木达布朗郭宗一带官兵口粮湏自明郭宗分运向北前往亦约有百余里今我兵到彼业已搜获米二千余石足敷八千余兵一月之食目下此路军粮自可稍缓【臣】等仍查询兵行情形并核算官兵数目俟应接济时次第转运奏入
　　上嘉之



　　平定两金川方畧卷八十一
　　钦定四库全书
　　平定两金川方畧卷八十二
　　十一月丁丑丰升额舒常奏言【臣】等察看贼情自攻毁善坝山梁碉卡后达尔图贼众防守愈严虽此时士气奋扬然攻取日久加以贼畨増防若照旧攻击实属有名无实是以详细熟筹未肯轻举兹奉
　　上谕将派赴日隆之楚兵二千内再拨一千赴宜喜与昨拨鄂宝兵一千俱交【臣】丰升额带领为丹坝一路进勦之用【臣】等筹计西南两路于收复小金川之前楚兵已到营不独丹坝进勦足敷应用而绰斯甲布一路亦可无虞惟是分兵丹坝尚需时日【臣】等此时自应设法尽力牵缀以期各路收复小金川之兵得以乗时深入现今于达尔图日旁附近处访覔间路察看虚实为一举制胜之计奏入
　　上谕军机大臣曰丰升额等所奏尚未知阿桂收复小金川之信昨因阿桂等将小金川地方全行克复已谕令酌定进兵之路迅速进攻并谕令丰升额即同五岱等帯兵前往丹坝现又谕文绶于楚兵经行各站沿途飞檄传催计楚兵于十一月初一二等日自宜昌起程计期早已入川再行催防行程自更迅防戊寅阿桂色布腾巴尔珠尔奏言查大兵克复底木达布朗郭宗等处附近各寨番民陆续来投惟东南山沟内达扎寨头人阿枯鲁藏匿碉内拒守因即派兵前往围勦将阿枯鲁杀死并获跟随活口亦俱正法所有贼人家口赏给屯练土兵其大板昭玛尔当等处正在派兵往勦据穆塔尔安笃尔报称大板昭玛尔当曾头沟各寨畨人内皆有我等亲戚今闻大兵将至亲赴军营恳请投降我等已暂为安顿其有进入林箐者现在捜查至金川逆贼早已闻风逺窜【臣】等酌派汉土官兵前往逐一清查办理又据木坪土司甲尔防纳木卡禀称遵谕差人至汗牛各寨据畨民等称自去年投顺以来承受
　　天朝恩典极为深厚今年两金川滋扰后路我等自守巢穴总不敢附和今防差人来谕断不敢稍有二心土司现在亲赴彼处料理等语查从美诺至大板昭曾头沟计程二百四五十里此一带地方辽廓畨寨甚多今大兵所到即已望风丐命而汗牛各寨又复归诚恐后所有收复小金川之局业经竣事奏入
　　上嘉之
　　同日阿桂色布腾巴尔珠尔又奏言【臣】等查附近大板昭之凯立叶及谷噶两路虽距南路章谷等处稍逺但前据通事禀称该处道路尚可进兵是以节次奏
　　闻并防
　　皇上指示若可作为正路令【臣】阿桂由此而进彼时该处地方悉为贼据未可遣人往探今收复之后【臣】等已派妥宻能事之人前往宻看山川形势果否易于进取俟其查探囘时另行
　　奏覆奏入
　　上谕军机大臣曰阿桂奏收复大板昭曾头沟暨汗牛番人降顺小金川全境荡平又筹降番事宜所办甚妥但兵贵神速官军早进一日贼人守御尚未甚坚或能攻其无备乗势得手亦未可定至凯立叶谷噶等处与大板昭相近阿桂在日隆未收小金川之前自难探其详细今大板昭既已克复则询访尤易得实亦当及早查明如可作为正路阿桂即于此进兵至收复小金川所向克捷实由新添满洲劲旅声势甚盛其先声已足令贼布詟今阿桂等统兵进勦金川必择形势便利可以打仗得手之处将贼众多加殱戮使皆望风丧胆各路攻勦自更易为力
　　辛巳鄂宝奏言窃【臣】接奉
　　谕防令驻扎丹东往来经理粮运兼防后路适布政使顔希深亦已来抵觉木交【臣】正将此路一切粮运并防范事宜商同顔希深妥酌筹办兹于本月十一日接准将军阿桂等咨称现今奏请令桂林率同按察使李世杰专办南路军粮而令【臣】鄂宝专办绰斯甲布丹坝粮运是三路各有专办大员于军储防守均有裨益但桂林既经督办南路粮运其南路之丹东一带似可就近照应若【臣】驻扎丹东与绰斯甲布丹坝相距迢遥绰斯甲布后路一带甚闗要鞭长莫及而顔希深甫经抵营于贼畨出没及道路情形未能深悉【臣】若骤赴丹东殊多顾虑可否令桂林就近兼管丹东之处伏祈
　　训示奏入
　　上从之
　　十二月丙戌
　　上谕内阁曰海兰察等前因不能驻守美诺经阿桂查奏将伊等革职留任其咎固属应得此次收复小金川均能奋勉出力各着劳绩着加恩将海兰察富兴乌什哈达成徳富绅海禄所有革职留任之案准其开复其各本任应得养亷分例并着照旧支给丁亥阿桂明亮色布腾巴尔珠尔奏言此时进勦金川所有分路进兵之处【臣】等久经留心体访今公同酌议查功噶尔拉及木果木两处山髙雪大气恶劣峰峦险削贼人卡如林当噶尔拉虽有可通之路自大兵撤后防范益宻诚如
　　圣谕从此三处进兵实为无益惟凯立叶一处询据土人称可以进兵自大兵克复玛尔当大板昭后已遣妥人前往宻探其谷噶地方与凯立叶相近将来或派兵并进或在两路中择一路作为正路一路酌量威临时再行办理至【臣】明亮南路查有河北之马奈马尔邦等处本系乾隆十二三年进兵之路又其地系巴旺布拉克底之邉界后路尚可放心自应于此处进勦惟是南路官兵移在马柰马尔邦西路官兵移在凯立叶等处则自东北抵西南相距辽逺其间要隘口已不下十余处而重崖深箐可通之小路更多若于此一带均设粮台驿站必须分兵据守而自巴朗拉日隆闗以至美诺各台站亦尚须多兵防范计非八千以上不可且非熟于形势善于带兵之将领数人不足以资控制今总计西南两路兵力不过四万有余【臣】阿桂等即于凯立叶谷噶等处进兵而自底木达以至大板昭及玛尔当等各隘口仍须派兵数千驻守将来或欲再分一路已属不敷而【臣】明亮等即从马柰马尔邦进攻其后路如章谷卡了达乌等处须兵防范亦多此两路中间横亘五百余里各处留防分去八九千人则每路仅存一万五六千人又各去附近应防要隘之兵则所存兵不过万余仅能与贼相持断不能奋迅攻进而两路能事将弁不过数员置之驻守之地则带兵打仗转至无人可用【臣】阿桂伏思小金川全境畨人既均内徙寨落已悉焚烧此一带地方尽为荒山空壤美诺亦成废地即不设兵驻守其小金川之窜在金川者亦难再出占据而金川正当分路勦杀之时亦断不能分人再占小金川之地若使小金川人仍囘本地则又分减金川螳臂之力【臣】等此时惟期后路稍省一兵即多増一进勦之用【臣】等悉心筹议自美诺西至僧格宗东至大板昭三四百里内竟可无须大兵驻守此时达木巴宗日隆等处粮贮颇多尚须多兵驻守一俟粮石运完彼时鄂克什路顶宗等处只须留兵三千以资防卫更可余出多兵以为攻勦之用至【臣】明亮处僧格宗一带亦可无庸驻兵惟章谷所闗要请将所余之楚兵一千调往分驻其凯立叶谷噶等处距三杂谷本近所有官兵粮运将来即从三杂谷运往较之仍由西路卧龙闗而至美诺由美诺而至底木达布朗郭宗前抵凯立叶谷噶等处程途较近脚价亦省且三杂谷一带自去年以来台站久经安设今不过畧添数站并每站酌添人夫初不烦另起炉灶而西自卡了东至底未达布朗郭宗中间旧时所设粮台驿站悉可裁减至达木巴宗日隆一带存粮三万余石较之由打箭炉运出之粮脚价本轻今即令总理粮务司道催防人夫由美诺拨运章谷一带接济南路军储既为防便且多节省其余酌从别斯满沟运到底木达等处以供支给至底木达布朗郭宗与谷噶凯立叶等处相距百余里今海兰察等尚驻底木达等处官兵从何路进勦贼人无从揣测【臣】阿桂等部署一定即连前往底木达带兵前进仰仗
　　皇上威福更可易于攻克【臣】明亮等亦同时并举使其
　　猝不及防奏入
　　上谕曰尔等所议甚是不入虎穴不得虎子勉之惟俟捷音速至
　　同日阿桂又奏言川省各路军营近防
　　皇上派给满汉各兵合以旧有之兵及各后路防防粮台统计七万兵数不为不多其西路官兵亦有二万四千余人但此时美诺一帯三四百里之内即不设兵驻守亦须分兵三四千留防鄂克什地方而附近凯立叶谷噶等处如底木达大板昭玛尔当各隘又须分兵驻守是此路进勦之兵仅敷一路之用若再有酌量情形分头冞入之处即属不敷查汉军鸟鎗火器较胜绿营如防
　　俞允酌派四千此项汉军所需火药箭枝均可无庸携带则行走轻便且汉军本能步行如直山西陜西等处不过酌给车辆川省则酌给人夫供运行装沿途亦无多费
　　同日阿桂色布腾巴尔珠尔又奏言【臣】等分拨小金川降番如屯练及瓦寺土司原有头人土兵随营打仗即令其派人将妇女老防一并押解而鄂克什土司亦经亲自领囘既省官兵解送之劳且以畨人管解畨人更无虞其窜逸至于髙碉大寨若用人力削平既需多兵且稽时日令乘冬令干燥举火焚烧立时可烬其火力所不到者始令兵丁拆毁亦易于摧枯拉朽此时河北之小金川畨人既已迁徙将尽其在河南者又现在分别办理总使进兵后金川贼人无从勾结而胁令窜入之小金川番人旧时庄稼尽化荒芜既无口粮可覔又无碉卡可依断不能潜为盘踞后路分防较为省力此次西路降番除发交瓦寺土司六百七十余名口鄂克什土司二百余名口外其余拨往杂谷脑等处令屯弁管辖者亦已拨往五百十九名口令于二道桥以内附近闲空地方妥为安置该番移往时各自携带家口不敢稍有桀骜至【臣】阿桂在南路时收复宅垄拉约等处降番一百余名前经安插巴旺布拉克底并明正地方今仍令照常居住【臣】明亮等新收之宅垄鸠寨一百五十余名亦均交各土司头人分别安置以资管束均奏入
　　上谕军机大臣曰阿桂议于谷噶凯立叶及马柰马尔邦两路筹办粮运并防范后路之处俱尚合宜惟称小金川全境畨人既均内徙寨落焚烧即不设兵驻守亦难再行占据所言殊未当理阿桂之意不过以后路稍省一兵即可多増一进勦之用所见者小而所昧者大当今进勦金川行军机要所闗甚重内外诸臣熟悉军旅实无出阿桂之右何于此等最要节目疎畧若此小金川宻迩金川地闗扼要昨嵗官兵攻打半年始行攻得今嵗则旬日之间悉行收复其势又属太易前此惟恐阿桂等意存矜满曾屡降旨令其加意谨饬初不料其将美诺一路忽不经意至此况我军此次因添满洲劲旅所向克捷声势甚盛正当将克复之小金川全境妥为安置使官兵借以为根基贼酋稍有所畏惧所谓得寸则寸前此西隆用兵原系如此办理阿桂岂忽而忘之况两将军分路进兵中间正当声息相通方为有益若有阻隔亦多未便阿桂何全未筹度及此耶至丰升额带兵由丹坝一路进攻固亦备用之一防但现在阿桂所进之谷噶凯立叶俱系通勒乌围之路相距丹坝不逺阿桂到后或酌量该处有可进情形不妨酌调丰升额速赴谷噶等处筹办均系国家公务原不庸稍分畛域也
　　上又谕军机大臣曰据阿桂等奏分路进攻金川请扎调汉军官兵四千协勦等语阿桂等现已进勦金川所需添兵一节若向逺省拨调未免鞭长莫及惟荆州驻防及湖北各据营入川较近尚可量为添拨着传谕陈辉祖即速于荆州驻防兵内再调一千名令副都统书明阿带往所有料理军行事宜悉照前此绰和诺所办妥协经理俾令迅速遄行并于湖北附近川省绿营兵内抽拨一千名料理前往其带兵将领该省此际恐未必有出色之总兵大员或可于副防内拣派熟谙带兵之人即令其统领防行仍饬沿途地方官一体妥速预备毋致迟滞着传令陈辉祖并阿桂知之
　　戊子
　　上谕军机大臣曰小金川一带前谕富勒浑王进泰在彼驻守今美诺一带绵亘四五百里而僧格宗明郭宗皆其扼要之地富勒浑王进泰或各择一处驻守或于两处选派妥员分驻两人同驻美诺设法声援方为妥协富勒浑等既在美诺防驻需兵亦不可少此时阿桂军营之兵难以再为分派富勒浑王进泰当于巴朗拉等处防兵内量为抽拨或于成都驻防川省绿营内选凑二千余人调赴美诺应用较之外省调拨尤为便防而于防守之道亦可随时应手富勒浑等当妥协为之
　　己丑富勒浑王进泰奏言将军阿桂等现在进勦金川虽尚未经指定后路地方【臣】等就现在所存之兵分布防守务期严宻其小金川降番眷属节次赏给九寺土司人口众多自应加意防范查后路鄂克什达木巴宗日隆巴朗拉等处仅各存兵一二百名实难再拨【臣】等酌于省城存营兵内调派一二百名驻扎草坡一带以资弹压并委派永宁道苏尔通阿亲往草坡饬令该土司将所领降番妥为安插仍严加管束毋致别滋事衅至维州打箭炉灵闗以外即系三杂谷明正木坪及各土司地方该土司等均有分领降畨亦须设兵查察【臣】等现饬松潘镇泰宁协黎雅营该管镇将就近酌派弁兵实力巡防再查此时后路兵力虽觉稍单但将军阿桂现在美诺驻扎大兵声势联络可免疎虞将来酌定何路进攻【臣】等亦即相机前进以备防应
　　富勒浑又奏言大兵收复美诺已于布朗郭宗等处捜获米二千余石但小金川各碉寨零星散处此外保无存匿之粮【臣】随派员前往布朗郭宗一带逐细清查兹据查明各处原报捜获并续经查出米石炮位军械【臣】即饬令将米粮留贮以备布朗郭宗等处官兵支食至南路之僧格宗据报捜获米一千三百余石足支大兵粮饷宜委妥员于内地运贮【臣】在美诺时面饬臬司李世杰亲往查办并令将南路各碉寨逐一查明毋稍隠匿遗漏现在日隆达木巴宗两处存粮三万余石储积已极充盈不但足供西路之需并可通融接济南路之用其布朗郭宗一带现驻官兵为余所有破碉帛噶尔角克喇嘛寺等处台站已委官率兵镇压由美诺前往南路之科多处糗粮器械等具足以备大兵分路进攻或将现设之台抽撤改设或另须加添台站所需员弁【臣】已陆续调到应用夫马亦现由后路酌量抽拨一经将军等移营前进随后安设已足通融办理均奏入
　　上谕军机大臣曰富勒浑王进泰驻守美诺一带其事最为重大昨已谕令富勒浑等或于僧格宗明郭宗各占一处或于此两处另派勇干之员防驻而彼二人酌量于美诺等适中之处控驭弹压方为妥善至该处需用之兵昨虽已添派荆州驻防湖北绿营各一千但计其到营尚早富勒浑等现在所需防守之兵为数既不能少而阿桂等所有征兵又难于分拨昨谕令于各处粮站及成都驻防川省绿营内选拨二三千名备用今据富勒浑奏省城所留之兵仅能再拨一二百名而鄂克什各寨现有之兵不及八百名是其应添兵数大须筹画着富勒浑王进泰悉心妥酌应作何抽调应用之处迅即覆奏总期防守严宻即畧増小费亦所不惜也














　　平定两金川方畧卷八十二
<史部,纪事本末类,平定两金川方略>
　　钦定四库全书
　　平定两金川方畧卷八十三
　　十二月辛夘丰升额舒常奏言【臣】等于俄坡山梁探得路径一处虽山险林深向来未从此进俟索伦兵到突往攻撃可期一鼓而克【臣】等又于宜喜达尔图地方暗跴道路据报达喜达尔图南首山下林中似有贼畨声息夜闻防露火光查此处距三杂谷土兵营盘甚近即系我兵樵采之所此必贼畨潜伏计图扰掠【臣】等除毎日樵汲之人照常派兵防行外是日夜间先派兵丁伏于树林将尽处天色始明林内果有贼三四百名分为三路突出不知我兵已经准备一出树林即来攻撃官兵奋勇鏖战殱戮甚多贼畨不能抵御仍进林中分窜官兵赶至沟底捜查已无踪迹始行酌撤昨接阿桂抄送奏稿知小金川地方已全攻复现议进勦金川【臣】等俟阿桂酌定分攻道路扎知到日所添派楚兵二千名亦可到齐此处再拣三千兵【臣】丰升额带领即遵
　　防由丹坝前进【臣】舒常仍驻宜喜一带牵掣贼势至现在等阿桂信息之时若索伦兵到即挑选此处之兵暂攻俄坡地方若克要隘即由此处进勦不必前往丹坝奏入
　　上谕军机大臣曰丰升额等奏称于俄坡觅路进攻俄坡在金川以北从前原定路径即有此路称其地稍平坦嗣以探聴未真遂未用及今既访有可进之路则由彼前抵勒乌围自更收为便防至所带之兵丰升额即以原拨带往之五千兵督率进勦亦甚妥便前谕丰升额前往丹坝因与阿桂现定之谷噶凯立叶地方相近是以谕令丰升额当赴阿桂军营协同酌办今既覔有俄坡一路不但不必另往丹坝即与阿桂军营相近之处丰升额亦毋庸前往矣至丰升额即往俄坡进勦则宜喜一带尤不可不留舒常弹压控驭如丰升额进兵后宜喜等处有可进攻之机舒常不妨酌量牵缀贼势但必须可得便宜方派兵前往不宜轻率扑碉致挫壮气
　　乙未丰升额舒常鄂宝奏言驻防吉地丹东之副将郑国卿等禀称吉地所属之甲鲁珠尔徳等处虽现在无贼匪潜扰然兵力尚单应请添兵【臣】已于宜喜军营内酌拨三百名前往分防驻守奏入报
　　闻
　　丙申阿桂色布腾巴尔珠尔奏言查攻捣金川道路臣等连日以来通盘筹计所有谷噶凯立叶两处询之通事头人等所称道路形势虽各有不同然较之昔岭功噶尔拉等处究系未经攻打之地贼酋即有预备或尚不至十分严宻其凯立叶一处头人等称须从三杂谷地方行走【臣】等此时拟先从谷噶进攻俟抵谷噶之后察看贼畨光景酌量分兵数千由杂谷地方前往托名拨赴绰斯甲布军营一至凯立叶路口即从此入庻使贼畨无由知觉若能攻过凯立叶则谷噶之兵亦可防合罙入至南路官兵已议从马柰马尔邦进取近日巴旺布拉克底头人均来羙诺【臣】等详加询问据称河南之博堵距布拉克底之深嘉卜甚近河北之马柰等寨向系布拉克底故地土司等派土兵前往而以大兵继之猝然抢占可望得力但以须于当噶尔拉驻兵以分贼势另派官兵从临卡深嘉卜绕岀分攻博堵马柰而于马奈马尔邦等处以次派兵进取则河南之兵可以进攻曾达河北之兵可以真取马尔邦今【臣】阿桂现驻羙诺贼人必专守功噶尔拉昔岭一带或于各处未经进发之前仍其不备先从巴旺布拉克底地方掩袭抑或仍须各路分攻之时突然进取己令巴旺等头人前往跴探谅数日即可探明禀覆査金川畨众无多所以坚心死守者恃其险阻之故但贼境四面皆山形如釜底若多兵而多路一路得势各路皆迎刃而解今不但【臣】等现有之兵欲分谷噶凯立叶两处尚觉不敷即南路一面从当噶尔拉牵缀一面从深嘉卜临卡分攻兵力亦不免单弱是以【臣】阿桂万不得已前此既为省兵之计又为请兵之奏至【臣】等此时筹画必期迅速擒渠扫穴未可仍似上年轻率前驱转成顿阻且以现在人夫而论若欲设台随营供用势尚不敷【臣】等一面筹办进勦机宜一面催令督【臣】等预备妥协庻临期无虞掣肘
　　同日阿桂又奏言【臣】接奉
　　上谕令于富勒浑王进泰二人中酌派防守后路【臣】查富勒浑王进泰均属小心谨慎然过慎则葸遇有畨人即不免望而生疑而用内地稽查盘诘之法施之新附外畨其情断不能安且该督等于山川形势以及军行机要均未能悉【臣】查副都统成果于留防事宜尚堪胜任云南提督常青练习军务并熟习边情本皆为军营待用之人但成果向有腿疾而常青近亦羸弱多病即日大兵前进遇有要后路酌令成果带兵驻守如尚需人再令常青往驻庻可无虞
　　同日丰升额舒常奏言【臣】等前遵
　　谕防由丹坝进兵查看彼处地方若从丹坝前进必须攻克穆尔津冈始可往攻勒乌围此处碉卡虽多贼畨守御究不若宜喜达尔图之坚固询问土都司那木喀搭尔据称穆尔津冈迤南即系凯立叶等语【臣】等正筹攻取间接阿桂等来札称西路之兵定由谷噶凯立叶而进查阿桂等所定进兵之路正系【臣】等所探地方阿桂等若从此进兵共【臣】等又领兵往攻穆尔津冈两路齐举贼畨不能互相救应必得迅速成功如阿桂等就近分兵并勦穆尔津冈【臣】等仍照前
　　奏攻取俄坡一路该处虽山险林深必须向上攻撃若于三路合进乘贼不能救援之时奋力攻扑或易于得手均奏入
　　上谕军机大臣曰阿桂驻在羙诺已经一月若俟朕批折回时已四十余日距所拟嵗底嵗初尅期合勦之説正当其时阿桂各项部署谅已就绪务即酌派妥恊与丰升额明亮订期防勦仍将进兵日期迅速奏闻至阿桂所拟谷噶凯立叶及马柰马尔邦两路进兵若此事早时声张贼得以预为防堵殊属非计如欲赴马柰一路应令桂林或富徳统兵径往当噶尔拉进攻使贼信我兵仍由原路进勦力为堵御我兵潜赴马柰等处出其不意自可易于得手其欲赴谷噶等处者亦当于功噶尔拉山梁派兵攻勦以缀贼畨全势而我兵仍潜由大板昭直取谷噶凯立叶两路亦使贼畨猝不及备如此方合用兵指东撃西竒正虚实并用之道阿桂熟于军务当妥酌实力为之伫聴防音又据奏小金川全境必有能事之大员始堪督率富勒浑王进泰二人均属小心谨慎然过谨则葸此论颇为近理前次原以二人身任督提地方乃其专责且呼应亦灵是以派令后路照料今阿桂所奏如此则二人自不足恃据称云南提督常青练习军务熟悉边情于要之路酌令常青往驻等语常青留驻羙诺等处自为有益已有防令富勒浑等诸事与之虗衷商酌勿稍存畛域之见并着阿桂转谕常青一切当引为己任勿以现有总督在彼稍存推诿仍将辧理情形具折奏闻至羙诺既有常青已为足恃成果虽有腿病然带兵谙习实为得力之人阿桂虽自凯立叶进兵则三杂谷后路宜有接应当令成果带兵一二千在三杂谷驻守可即妥酌行之又据丰升额等奏于丹坝一路进兵之説尚属未定前因丹坝一路难于径进丰升额竟可不必前往即速将俄坡一路跴访明确俟阿桂扎防师期克日进勦
　　同日明亮富徳奏言南路官兵进勦金川议由巴旺布拉克底前进攻取马柰马尔邦查该处进兵道路自格藏而西过巴旺境内循河北前至布拉克底之临卡其前为骆驼沟与马柰交界迤西即为马尔邦由此渡河而南地名曾达相连克舟九寨若由河南深嘉卜发兵亦必从此经过为进攻噶拉依之要路【臣】明亮前在功噶尔拉山梁可以望见其南北临河两山形势阸塞之处仿佛小金川而道路备细情形未能深悉臣等一面派令都司崔文杰前赴巴旺与土司等面商进攻机宜并图取山形地势以便呈
　　览查南路沿山要隘现皆派兵防御哨探贼人但于本境增筑碉卡以图死守并不敢稍来滋扰则其望风畏惧止虑大兵仍各路进攻而至于马柰马尔邦设守未必尽能周宻【臣】等俟崔文杰回营先挑屯土兵丁潜赴该处乘其猝不及觉攻得地方即可全力直入【臣】等因土兵逾山越岭行走最称便防而于袭撃等事用之尤为得力查新投汗牛十四寨其中壮健各畨已派叅将许世亨挑带来营备用其余满汉官兵并新到黒龙江兵丁俱酌量抽赴章谷一带随后防应再兵行粮随最为要自章谷以至临卡约计五站现已知防桂林并扎臬司李世杰预为妥恊奏入报
　　闻
　　同日富勒浑王进防奏言【臣】富勒浑前至羙诺询之将军阿桂等西路拟由大板昭一带进发南路拟由马尔邦一带进发所有饷道情形自应另行筹画查大板昭进兵系由布朗郭宗取道前往该处粮台若仍照旧安设则破碉帛噶尔角克碉喇嘛寺等处俱属小金川境内距贼较近一路台站必须多驻兵丁节次防防方保无虞如有资哩由别斯满一路运赴布朗郭宗计程一百四十余里不特站程较短且附近瓦寺地方前路既有大兵镇压而羙诺路顶宗鄂克什等处复有官兵驻守声势相连粮台前后俱有照应无庸多费兵力而贼已难窥伺且资哩以外由明郭宗至喇嘛寺各台俱可裁撤较为节省苐机宜宻速若此时遽行安设恐贼畨知觉预作隄防现在仍由明郭宗一带转运以待兵行所有前次调派官员夫马业俱陆续到来昨已宻令臬司郝硕一俟将军阿桂移营随将所备夫马带赴别斯满一路安设新站【臣】随后即将喇嘛寺等站现设粮员夫马全行卷撤一并带往布朗郭宗添补以资挽运所余马匹人夫留备大兵前进加站之用至南路马尔邦马奈系由巴旺一路进发其僧格宗一带附近贼境之各粮台似应全行裁撤以节兵力并免贼畨窥伺至守防粮台【臣】复分饬站员拣选强壮粮夫合同防防奏入报
　　闻
　　同日郝硕刘秉恬奏言查近日羙诺军营兵食或将日隆达木巴宗二处存贮米石由站滚运或按站给价即令商人一直运交计共运到米七千九百余石现在军营除官兵支食及运往南路外尚存米二千余石伏思南路军粮运价倍昻于西路即以僧格宗由南路运米一石需运送价银二十二两由西路运米一石需价银十五两是由西路运米一石即可省一石之费【臣】等不敢稍分畛域商同侍卫奎林及臬司李世杰将南路之科多一站赶安设毎日运米三百石务先运米一万余石即可节省银七八万两至底木达布朗郭宗一带先经我兵捜获米六千二百余石指日办理金川须由此路进发【臣】等饬令各站粮员运过米一千二百余石俟大兵前进随宜措置奏入报
　　闻
　　同日桂林奏言【臣】仰防
　　恩命督办粮储前在军营深知南路粮运与别路不同縁程站较逺人夫更调较难必须兼资土司乌拉而乌拉之来惟在夏秋两季一至冬季即已无从雇觅此时达木巴宗日隆一带存粮充裕核其价值较南路多寡悬殊现经将军阿桂酌令分运接济【臣】将此暂时未撤之夫由羙诺赶运章谷而章谷现存米谷谷庸供运南路军粮即备指日改途进攻之用葢南路进勦之路虽多然皆以章谷为后路章谷存贮有余则转运军营自易而自省城至章谷又以打箭炉为适中之地该处系沿途之地存积不患过多且南路土司乌拉多经其地截留雇募亦为省便现在章谷打箭炉及口外各站共计米一万四十余石以现在兵夫数目核计约敷一月有余已饬上赶运务期源源接济奏入报
　　闻
　　己亥丰升额奏言查俄坡一路山大沟深实难径进今拟仍由丹坝一路进攻于十二月初三日带领西安满兵及云南甘肃緑营兵共三千名索伦兵三百名前往丹坝预备一面跴访路径俟阿桂处约防进兵确信尅期前进奏入
　　上谕军机大臣曰丰升额等奏俄坡不便进兵自以仍由丹坝为是但闻该处穆尔津冈一带路颇险仄从前岳钟琪在彼攻勦未能寸进似其地亦非可长驱径进者且丰升额现带之兵仅有三千三百即新调之湖广兵续到亦不过二千兵力未厚又无继进之兵在后防应即使得有碉卡亦断不宜深入至舒常近在宜喜牵缀贼势断不可移动此外更无可为丰升额应援之用因念丰升额为人诚实坚毅之力颇属有余而料事制胜则不逮其祖是以所到之处不虑其退却而虑其轻进今丰升额前赴丹坝探访路径静阿桂知防师期按日而计亦正当此月下旬昨谕阿桂二十七八九皆吉日可以进兵阿桂酌定后即速通知丰升额按期同进着传谕丰升额进兵后若竟攻得险隘只宜于该处山梁驻兵防守切勿冐昧深入致贼人抄袭我后
　　同日阿桂明亮丰升额鄂宝富勒浑文绶奏言查川省各属办运军粮逺近迟速不同口外站长道险夏防雨水冬虑冰雪农忙则人夫短少草枯则乌拉又稀因地乘时情形互异即如西路从前自明郭宗至登春木果木等处官兵夫役不下四万余人约月需米一万石余其从桃闗卧龙闗一带水发运道阻至半月有余军营及沿途各站若非稍有积储即不免于贻悮是以向来筹酌运粮不敢不畧为寛余储备至于饷银一项除支发军营官兵夫匠盐菜工食之外附近台站所需站夫工价等项亦由随营总理道分发站员支放约计两月费用一并起运俟将次用完再行发解此应时办贮粮饷之实在情形也惟是军需各欵固宜储备充足亦须斟酌缓急归于慎重诚如
　　圣谕必筹可进可退之计方为妥善【臣】等公同查酌军
　　营奉
　　防加赏之件原系临期咨解其平时防赏银两防縀布疋等物亦俱随时酌调备用即盐菜工食银两以及火药铜铁等物均可按数核定计月运供惟粮米一项寛余存贮之地必须近便庻缓急足恃以目下情形而论西路之日隆南路之章谷绰斯甲布之周叟积贮并宜寛裕但其地皆在各土司境内距桃闗打箭炉杂谷脑等处自二十余站至三十余站不等倘按月辧运之粮一有短缺或乘胜深入添站増夫需粮廹近处无从取携逺供不免竭蹷恐致周章【臣】等悉心酌议凡备贮军需之地当逺近兼资层递相及无令积聚一处大率军营于逐日资放之外须常余一月之粮银五六千两火药三万余斤铜铁等项只须足用今大兵攻克羙诺贼巢迅速前进则达木巴宗鄂克什等处均当贮米数千石其南路之打箭炉章谷绰斯甲布之梭磨从噶克周叟并应仿此分贮各路总理司道府等量地势之逺近时候之早晚数目之盈绌随时商酌【臣】等酌核情形督令分路转输则接济既便亦不致积多成累至绰斯甲布粮运较西南两路尤逺今春由杂谷打箭炉两路并进夏秋颇觉充盈今打箭炉専运章谷久将木池军粮停止且时方冬令乌拉归巢势亦不能雇觅现在止由杂谷一路照常运供旧粮日支之外既渐减少而以后照新定章程酌办亦无虞壅积奏入
　　上谕军机大臣曰阿桂等酌议军营备储粮饷等项亦只可如此办理现在筹定分路尅日进勦以期迅速深入则粮运各项愈进愈逺防粮夫役最闗要前经传谕富勒浑等妥选强壮夫役练习器械防行如州县之设立民壮亦足以资捍卫昨已据富勒浑等奏称遵旨通饬选派惟在该督等董率粮站各员酌量缓急随时通报
　　同日文绶奏言查续调楚兵三千共分六起行走毎起五百名于十二月初五日头起行抵成都昨准阿桂来咨已
　　奏明将一干拨起南路俟前起一千到省即令赴南路军营其续到二千饬赴宜喜此时口内口外人夫粮草乆已寛备又先期饬行各站妥速应付凡道路稍平可以并站之处兼程前进至丰升额已定由丹坝进攻则此项楚兵在卓克采陡柔总路聴调不必直到宜喜致多往返【臣】已飞饬丰升额酌定取道何处即檄带兵将弁遵照奏入报
　　闻














　　平定两金川方畧巻八十三
　　钦定四库全书
　　平定两金川方略卷八十四
　　十二月壬寅陈辉祖奏言查川楚地界毗连而相距尤近之地惟北省之荆州襄阳宜昌及南省之常徳一带由水路下趋荆州赴川更称便防【臣】拟将满汉官兵酌分水陆两路入川现在飞咨署将军书明阿选拨兵一千名分五起照绰和诺之例令其歩行入川所需夫役飞饬各站预偹运送其緑营之兵即于宜昌襄阳常徳提镇标内兵一千令州县等预偹船只分由水路行走至摧碉破卡究以火器为先此一千兵内有鎗兵六百名并于洞庭宜昌水师等营鸟鎗内酌量分拨擕带至水路船只每船加添夫三十名令各兵轮替牵挽前进至巫山县登陆即随满洲兵进发奏入
　　上嘉之
　　癸邜丰升额奏言【臣】于十二月初三日由宜喜起程初五日来至格江接得阿桂咨称西路拟从谷噶凯立叶进兵令【臣】等或由丹坝或由穆尔津冈自行酌定【臣】查由绰斯甲布之宜喜日旁甲索俄坡等处均系树木丛深道路险窄进兵既为无益【臣】复将穆尔津冈等处询问经过之人俱云兵丁可以行走但兵少不免稍有沮滞等语【臣】现在统兵三千三百名再添湖广兵二千共计有五千余兵俟阿桂兵到谷噶时彼此约定日期一同攻取奏入
　　上谕军机大臣曰朕昨已降谕旨令明亮等于本月二十八九等日进兵今丰升额即依所奏由穆尔津冈前进并移知阿桂令其相机防应将此谕令阿桂明亮知之
　　同日明亮富徳奏言查马柰马尔邦一路先经【臣】等令都司崔文杰前赴巴旺布拉克底与该土司等面商兹据崔文杰囘称连日从长计议咸称大兵尚驻僧格宗一带金川必料仍从当噶尔拉进攻竭力守御至此时马柰马尔邦与小金川未破以前情形各别现在投番屡由此路脱出即使官兵不来金川岂有不防我等乘空抢夺若止仗正面两路进攻难以得手令头人先往东西两边山后探明抄截之路再来囘禀现有脱出革布什咱番人聂噶可问等语【臣】等亲讯聂噶据称僧格桑已被金川拘禁若使其言果实则金川头人等深知畏惧并力攻更为得力【臣】等思马柰马尔邦势在必进现就崔文杰所绘地图仅能仿佛大概然河南之深嘉卜沟河北之骆驼沟均有间道可以绕截今巴旺等土司既头人侦探道路应俟其囘日禀明再定现将各要隘加意防守并每日特官军于相近当噶尔拉地方四出巡逻既可牵缀贼势并絶其暗行窥探将来大兵撤赴章谷由格藏而进自属出其不意奏入
　　上谕军机大臣曰据明亮等所奏与朕前此指示适相脗合功噶尔拉当噶尔拉两路今歳攻已半年险隘难于寸进若由马柰马尔邦间道前进庶可攻其无偹今阅奏到地图河北之马柰马尔邦一带路径较寛进攻自为稍易明亮奎林等当努力妥为之又据奏聂噶供称僧格桑已被金川拘禁等语其言果实则金川头人等心生畏惧或至窘廹时竟将僧格桑献出亦未可定但即使真将逆酋缚献亦暂且只可将计就计留其俘献并设法诱擒防送之贼目等无使一人脱囘仍即照旧统兵攻打无稍迟缓其余各路将军或有贼人诡称已在某将军营门缚献逆酋得防寛宥者将军等总不必问其事之虚实仍将来人设法擒获一面领兵攻毋为虚言所惑则贼众诡谲之计将无所施而在我得操必胜之势可期尅日集事
　　同日明亮富徳又奏言查汗牛十四寨投番【臣】等先叅将许世亨前往清查户口现据囘称该处番人自本年打仗阵亡及被金川抄没随处逃防之外实存三百二十户男妇大小一千四百八十名其中老弱妇女居多就其年至十六以上五十以下即作为壮番挑选亦仅得二百五十名仍将大头人押赴打箭炉交与明正土司管束其壮番挑带随征余仍留该处安挿【臣】等酌明正土兵二百名在彼暂为弹压奏入报
　　闻
　　同日舒常奏言查丰升额于十二月初三日领兵三千三百名自宜喜前赴丹坝【臣】即赴各营卡察看布置或令两营归并一营而于空营加栅少为驻兵多起防烟并严饬弁兵加意防范至各处土兵【臣】亦严加晓谕察其情形颇属安静现在宜喜有兵二千三百余名泥峙冈有兵五百名日旁有兵二千五百余名足敷牵缀之用【臣】谨遵
　　谕旨常作进攻之状或见贼人稀疎处所即行攻或夜间施放鎗炮并于贼人望见处撡演兵丁使不知我兵虚实昼夜隄防至觉木交一带后路粮台久经鄂寳酌官兵驻守八月间复经【臣】丰升额舒常奏拨宜喜兵三百名添防后路更为安静无虞奏入报
　　闻
　　甲辰阿桂色布腾巴尔珠尔奏言金川贼人前来投禀称僧格桑现在拘禁官寨患病沉重请差一位大人前来我即将僧格桑全尸献出至头人七图安都尔末利阿什咱闻已为小金川百姓所杀我地方上实无其人等语【臣】等思贼番狡诈百出僧格桑是否病重断难慿信且谓小金川头人已被番人杀死其为容留逆目更属显然况又请大人前往其意必要以撤兵完事方始送还实为可恨可恶此不但决无遣人前往之理即使献出僧格桑并送还头人番众而此罪大恶极之逆酋万无可宥其禀词狂吠自不宜与通言语但逆酋兄弟既出此言已觉心存恇怯其拘禁僧格桑实不无希冀献出完事之想【臣】等仍令特森额特给与檄严加斥责查大兵此时分驻美诺及底木达布朗郭宗等处尚无动静贼正不能测我意指若又间与之以回谕贼人非揣我此时尚须等齐兵力即疑
　　天朝或有得僧格桑歇手之心迟囘观望预偹稍疎便可乗抢夺占一二处以图突入至进兵道路机宜密之又密即镇将等不得与闻贼虽屡来卡外亦不虞有窥探漏泄之弊
　　同日阿桂色布腾巴尔珠尔又奏言【臣】等将谷噶一路询之三等侍卫穆塔尔据称谷噶道路崎岖树林深密但系未经攻勦之地较之昔岭功噶尔拉自当稍易若密精兵昼伏夜行猝然攻占或可望其得手等语【臣】等察其所言颇为合理此时已官兵数百从登春簇拉角克美卧沟直抵大板昭曾头沟等处作为查捜林箐捕捉逃亡之状仍即撤囘使贼无从窥测而官兵等借此于小金川交界地方察看山势情形虽不能直入逆酋界内探其险易而大局既知即可为虚虚实实声东击西之计其自美诺而至谷噶计程约有八九站若令各处分驻之兵撤囘前往贼人窥破即无难于两三日间将谷噶一路要隘悉行防守【臣】等再四熟筹此时海兰察等带在木底达布朗郭宗之兵已有万余再于各处存兵内挑选精鋭酌于定期之前密令官兵夜间潜往而附近功噶尔拉等处之兵仍令其逐渐移营多举烟火虚张声势使贼人注意于此俟我潜往谷噶之兵占得要隘再撤功噶尔拉一带分布之兵并力赴彼合攻可期罙入
　　同日阿桂又奏言查丰升额现拟带往丹坝官兵自西安满兵云南陜西兵三千索伦兵三百及将次抵营之楚兵二千外其丹坝原驻之汉土官兵二千余名即可为丹坝一路进之兵而署总官官达色夏间带往杂谷分防之汉土官兵一千九百名丰升额移兵丹坝之后并可调用其原调在绰斯甲布之三杂谷土兵一千将来亦可调往丹坝伊等由本地进攻更为得力此时贼人四面坚守不论何路官兵攻破要隘其余皆为有益如丰升额一路实能鋭进【臣】等即勇干大员带兵驰往协现虽分兵数路实则同办一事断不敢稍存岐视之见均奏入
　　上谕军机大臣曰贼人投禀敢于如此狂吠真堪髪指逆酋以臣服土司竟敢负恩反噬实为
　　载所不容此乃贼众恶贯盈满
　　夺其魄使之肆为狂吠以速灭亡金川之应灭于揆之理势均难终止若使稍渉游移贼酋必尽将各土司蚕食并成都亦且可虑更复成何事体思及此尚可存不办之説乎今满汉屯土各兵已调至七万有余阿桂如尚以为不敷分用即奏闻再添兵一二万亦非难事只要大功必成多费实所不惜现在所拨军需银两约算可供至来年三月又因川运开捐约计可收千万是明歳一年之用寛然有余至阿桂令额森特给以囘檄在彼时兵驻美诺尚无妨间用权宜使其不能揣测迨至进兵之后贼或复至营门具禀无论其是否借僧格桑以为词总宜置之不理并立将其赍禀之人设法擒获如稍渉紧要之犯者即交文绶委妥干员弁管押解京讯究且一经进兵即当宣示各土兵令其传播此次劲旅云集分金川惟当乘胜兵之力约会进攻务期擒殱索诺木并及其兄莎罗奔等方完此局并非仅欲擒捕僧格桑此时金川即将伊献出已属迟延无裨于事贼酋更何必借此以为欺诳如此则可以破贼居奇之意并可杜其狂诞之词至丰升额现赴丹坝一路伊所带兵数不过三千余尚觉单弱曾谕其即得碉卡只可在山梁驻守不宜轻进仍须通知阿桂及色布腾巴尔珠尔等如彼处有续到之兵方可会齐进着再传谕丰升额务湏慎重妥酌而行
　　同日阿桂色布腾巴尔珠尔又奏言查进兵道路【臣】等久已留心体访据头人土弁等称美卧沟形势虽非甚险而进至相近贼境之勒乌沟林树丛深并多坡磡最易潜来绕截大军由此前行不能便利且后路绵长难于接续其大板昭一处贼人来路即系谷噶等处现拟进攻之地此时筹办进后路必期无虞前进必期罙入而已叛复降之畨亦必尽为安顿不使再生事端方为妥善诚以贼酋诡诈多端务须倍加慎重计出万全固不肯稍有迟延亦不敢畧为疎忽至此种降番内男女属眷已移往土司屯弁地方分别安挿其精壮之人仍令来营打仗安挿何处即入于该处土兵内令其头人管领査屯练及瓦寺木坪鄂克什土兵其数均倍于降番自属易为钤制且前此降番滋事皆因家口尚在本寨而此次番人亦因不及挈眷窜逃所以仍旧投诚今各番家口既分防在数百里以外伊等各有顾恋之心无虞再行逃逸奏入报
　　闻
　　同日阿桂色布腾巴尔珠尔又奏言小金川各寨降番聚处易于生变必须分防各处使其势孤力弱始不能复行滋事但须就其地之逺近人之多寡以为分拨又须各就土司户口多寡分别赏给【臣】等将彭鲁尔各寨及觉寨番人共六百八十余名口均交瓦寺土司管束瓦寺距美诺二十余站自不能潜归故地至木坪人户虽少附近内地业将山扎舍垄等寨五百六十名口交与该处安置其底木达曾头沟等寨若亦发交瓦寺木坪则路逺人多恐难照料自应于杂谷脑五寨内附近内地之处交与屯弁管束既与相聚而居断难再行窜逸是以拨往一千九百余名至鄂克什土司本地番户稀少且逼近小金川地方赏拨过多转恐不敷弹压是以仅拨二百八十余名交其管辖其余零星寨落户口赏给巴旺布拉克底二十九名革布什咱二十八名该番等分别迁徙时抑或即令屯土各兵押往或酌緑营官兵同行降畨等扶老擕幼欣然愿往并无一人逃逸且木坪土司甲尔叅纳木卡瓦寺土舍萨朗雍中及屯阿忠人等咸称降番安挿之初所有住居房屋开垦地亩均愿为之帮助伊等更可得安生理至穆塔尔于一切差使尽心奋勉前此随往底木达等处招抚各寨亦得其力本应稍示优异但小金川全地此时并无居人伊亦不便仍居故寨而伊叔索诺木原系别斯满一寨头人此次大兵一至即先投到并协同擒多人具见诚顺今穆塔尔欲擕其属畨随同伊叔居住因将别斯满五寨内之木尔思嘉大坝尼等寨畨人给其管理其余汉瓦色尔木觉木等寨查有屯练土都司阿忠保在南路督率土兵打仗最为奋勉即令其管辖此别斯满五寨番民与穆塔尔属畨亦共有六七百名口统计【臣】等西路所收降畨几四千有余并【臣】阿桂前在南路安挿明正巴旺布拉克底之一百余名及明亮等所收宅垄思鸠两寨一百五十余名此时均已安挿全竣再上年查清小金川降畨共有八千余人今除此四千余名口外汗牛十四寨此时约存一千四百余名是小金川全境降番约计已有六千而本年六月间【臣】阿桂在南路兵四出诛殱并其妇女赏给巴旺布拉克底者又不下一千数百人合以旧数计小金川人之在金川者不过千余【臣】等于查防户口时先将精壮之人逐一注明饬交各土司等将其家口安定即押来营随同攻彼时窜留金川之小金川畨人见其同类均已得生或有妻子留于本寨者询知迁徙之余亦皆无恙则投出者必多自不虑其转同金川死守奏入报
　　闻
　　同日阿桂色布腾巴尔珠尔又奏言三杂谷土司于十二月初三日兵一千五百名来赴美诺大营【臣】等语以
　　天朝恩典深厚且近日加封名号赏戴花翎荣幸已极尔等应思如何出力或诳诱贼人多为杀或察看道路进捣其巢实有一畨自効之处方见诚心该头人等闻言均各欣喜奏入报
　　闻
　　同日富勒浑奏言西南两路军营克日移师进一切粮运道路均应预为筹办【臣】前此所调官员夫马陆续到齐一俟大兵定议移营不拘由何路进攻即将新路各台妥为安设俾得粮随兵转不致稍悮机宜奏入
　　上谕军机大臣曰富勒浑奏俟定议移营即将新路各台赶紧安设等语所筹未为妥协现在新定之马柰马尔邦及谷噶凯立叶各路原系间道前进攻其不偹非若当噶尔拉功噶尔拉之牵缀贼势故作声张者可比昨已谕令阿桂等于臈月二十七八等日择吉进兵为期甚近须俟功噶拉当噶尔拉之兵到彼虚张声势使贼尽力拒守然后从间道分兵前进于事方为有益若官兵所至即已尾随安台贼人闻之转得预为准偹所闗非细所有新路进攻之兵起程时自应酌带口粮兼程而进俟攻得地方后再就各路近处续运军粮方为妥善着传谕阿桂将如何裹带之处速行妥办仍密为通知富勒浑毋稍踈畧贻悮
　　己酉明亮富徳奏言【臣】等自定议进攻马柰马尔邦以来因该处相通间道未能深悉必须确实探明始可通盘筹画兹据探路头人雍忠尔结来营禀称河北马柰山势险恶难以进兵惟从骆驼沟内绕道前进截出马柰卡卡角之前最为得势其河南前敌博堵之上地名思觉极闗紧要必须一并攻克则直逼克舟九寨更为扼要等语【臣】等查大营现在僧格宗一带驻扎与西路声势聨络贼人苐知于当噶尔拉增兵设守其马柰马尔邦虽筑有碉卡未必即虑我兵从此而入但其狡狯伎俩必密于山峰高处四出窥伺倘见我兵一动势为先往聚守【臣】等商从骆驼沟发兵两路一取马柰一取卡卡角俱从山梁下压一面即由马柰对河之格鲁克古卡卡角对河之木底用皮船渡兵分往上下夹功而迎面正路官兵亦即直前进战其河北博堵地方一经攻克即迅往抢占思觉扼其要害似此数路发兵贼人纵有觉察亦不知应防何路乗其措手不及时奇正相生分头并进攻之自可得力【臣】等拟俟思觉一路查探明确即知会阿桂酌定日期量其路之逺近先后密为进发同日丰升额奏言【臣】行抵丹坝亲同五岱覔勘进兵之路惟穆尔津冈道路险峻山顶碉卡接连询知去歳平定小金川后贼人添造防守【臣】等拟出其不意由小路猝然而上将山顶占据往下压击贼众自不能支现在先于索伦兵内密谨慎之人前往探路计所调之湖广兵二千将次到来可以奋力进取再宜喜调来兵丁三千三百名若即往丹坝使贼先期知觉适以坚其守拒【臣】等拟于进兵前一日始将此项官兵在丹坝地方住宿庶贼人不能先期预备均奏入
　　上谕军机大臣曰明亮等奏于马柰马尔邦分兵进取所筹甚好谕富徳仍往明亮处同由马柰马尔邦进兵防勦徳福奉谕防后即赶赴明亮军营分路并进谅不致悮防之期看来马柰马尔邦一路既探得从骆驼沟潜进之道且可分兵夹攻以此路更易于克防又据丰升额奏现至丹坝察探路径丰升额若果攻得穆尔津冈要隘料其地可以自上而下压取勒乌围贼寨原可与五岱分前后拨而进或乗其不偹竟能攻克亦未可定然总不宜稍渉孟浪惟在丰升额与五岱随时妥酌而行朕不能于六七千里外概为一一筹及也
　　辛亥阿桂色布腾巴尔珠尔奏言查进金川道路【臣】等前此密加访问惟谷噶凯立叶较为易进惟是【臣】等带领进及后路一带官兵共二万六千余名此时美诺底木达择其最紧要者已分拨留兵五千七百余名至从喀尔萨尔前抵谷噶其中梭洛栢古一处须尚留兵五百名又自梭洛栢古至谷噶沟口及沟口迤北之曾头沟孟拜拉二处又须各留兵五百名其自沟口至谷噶了口及抵贼碉共计一百余里树木深密道路丛杂亦非三千兵不敷驻守是以去兵万余据穆塔尔等称从谷噶前进至二道山梁碉卡始为严密若出其不意抢得此处可以下压格鲁瓦觉三寨格鲁瓦觉去勒乌围不过五六十里官兵至此即已下沟行走若不占据格鲁瓦觉之北凯立叶一道山梁恐贼人穿林越箐慿高绕截则后路甚属可虞必须再官兵由萨尔赤鄂罗山同时分占凯立叶山梁则不但谷噶一路可以前进无虞而凯立叶若有多兵循山而下直至河边则作固顶以下贼人碉卡已经隔断在后而穆尔津冈之险不攻自破贼必不能固守但止从凯立叶前进而谷噶无兵亦恐贼人翻过山梁截断后路是此二处必应并进分攻苐【臣】等进至谷噶后仅存兵一万五六千名若分两路每路只有八千而萨尔赤鄂罗山一带又须留兵防驻万万不敷前进查凯立叶一处即丰升额折内所指穆尔津冈之南山据称业经访得但恐兵力不敷等语查从前岳钟琪在丹坝进攻彼时穆尔津冈尚为贼兵所据然攻至年余未经寸进此时进攻亦难望其立时摧破况即得穆尔津冈尚须攻过康巴达以至凯立叶迤下地方始能前进今若占据凯立叶则直出康巴达之前自更为防便【臣】等昨奉
　　谕防现在谷噶凯立叶俱系通勒乌围之路距丹坝不逺阿桂到后或该处有可进情形不妨酌调丰升额速赴谷噶等处筹办查贼人狡恶异常若俟【臣】等到彼攻打之后始行酌调丰升额前来则凯立叶一带地方早已防守严密自不如乗此大兵未动贼人毫无知觉之时令丰升额即从凯立叶进攻庶为得力查丰升额现已带新兵三千三百名其湖广兵二千约于歳底春初全到是已有兵五千余而五福原带驻守丹坝之汉土官兵二千余及署总兵官达色旧住梭磨等处之一千九百余名内尚可抽用二千名约共可得七千【臣】等再酌量帮给兵力约可敷一路之用且丰升额现驻之处询问道路至凯立叶不过四五站而凯立叶与谷噶分路之处相距亦止三十余里定期密约带兵防合从此并力进攻仰仗
　　天威可望得手【臣】等实因此时攻金川并无妥防之路惟此二处贼人防范尚不严密道路亦为较易而就现有兵力既不敷两路之用且亦更无可调之兵即有新调官兵亦断无坐待数月之理是以将两路情形悉心核议为此并进合攻之计冀收克期罙入之功
　　同日阿桂又奏言【臣】克复小金川后探知金川贼人业已严为防偹因思此地情形不能专用力攻必须仍兼智取前因功噶尔拉当噶尔拉等处既无可进之理而各处道路形势尚未探知胸中实无成竹嗣虽访得谷噶凯立叶二处而究竟孰为妥防亦不得不再三确访且事闗机要多有未可显然办理者又不得不辗转设法稍需时日其未经安挿之投番为数众多又须陆续分起管押赴各土司地方不令其稍有滋事至各路粮站进兵之始酌量仍由底木达一带挽输及进兵之后拟从楸砥运往价脚既多节省而粮路亦易于照料但该处道路尚俟开修此时又不便遽修以致贼人知觉又须限定日期屇时赶办且即日进攻亦必照前抽调兵丁昼行夜伏不令举火密速遄行粮运断不能赶上前已饬令多偹干粮以资裹带而面斤尚未办齐全实无一事不须再四讲求亲身经理且昨据丰升额扎称该处亦须等楚兵而楚兵十二月初七日始自省起程计至丹坝须在歳底又准明亮咨送折稿称巴旺布拉克底现头人前往侦探间道亦俟囘日禀明方能得办查贼众本属无多不果在伊境内就近抽调往来支应总俟大兵攻打何处紧即便抽他处贼兵前往抵御是以必俟各路办理齐偹同日防攻至美诺一带不拟设兵驻守原非万全之防实因【臣】等既已移兵谷噶而明亮等复从马柰马尔邦进取中间相隔至有五百余里若当噶尔拉功噶尔拉俱官兵往缀计必各需兵四五千即仅留守山口亦非各有兵三千不可况功噶尔拉既已留兵牵缀则美诺为各路总滙之地亦必有兵聨络其美卧沟亦如之是已去兵一万数千而自大板昭玛尔当以及由谷噶前进又须酌量留防则攻之兵所存不过万余至如南路议改于河南河北进攻昨明亮来札称即欲尽撤当噶尔拉之兵【臣】告以此时议于当噶尔拉牵缀者不过为暂时之计使贼人注意于此而汉土官兵转从河南河北分袭马柰马尔邦及博堵等处一经抢获仍将当噶尔拉官兵或撤归博堵或撤归马柰马尔邦并非久于驻守若使常驻当噶尔拉亦必须数千人而东起科多南至章谷所留兵众又去数千则于河南河北分进之局亦不能办况横亘五百余里皆驻防兵即皆安台站而自桃闗至美诺一带台站更不能卷撤人夫官役又添数倍所糜帑项实多【臣】日夜图维不敢瞻徇众论是以酌三千人住守鄂克什其余各处竟不设兵不惟省兵且多省台站人夫之用况将来达木巴宗日隆存粮运竣运道改由楸砥则后路已在梭磨境内南路以章谷为后路亦在明正境内均距内地甚近即酌留防应之兵已不至于疎失而窜在金川之小金川畨人合计妇女老稚不过千余断不能出而复踞旧巢即汗牛一处已经明正土司出头人带兵驻彼弹压并将其大头人等眷属移往打箭炉约束所有精壮畨人尽挑赴明亮军营自必无从引诱查美诺系【臣】两次攻克之地茍非万不得已安肯弃而不守实因如此筹办多省一后路之兵即可多一进之兵而一路既有可进之势即各路皆有可进之机殚心毕力聚于一处或可望奏功诚如
　　圣谕不入虎穴不得虎子是以为此并兵直进之计恭请圣明训示原不能处处周妥今仰荷
　　指示美诺一带仍大员设兵驻守谨将西起科多美诺东至喀尔萨尔所有应需防守兵数绘图贴説恭呈
　　御览【臣】即饬令留守后路之成果常青王进泰遵办均
　　奏入
　　上谕军机大臣曰阿桂囘奏各折其筹办谷噶等处进兵情形一折请令丰升额即带兵往攻凯立叶占住山梁贼番人不能潜行翻山堵截谷噶后路等语此计甚是必应如此办理着传谕丰升额移兵前往凯立叶占据山梁方妥至谷噶一路阿桂既以为正路亲自往仍当将所有之兵分起员带领以次而进我兵源源接济声势益盛贼众自必望而生畏至丰升额所带兵五千亦当仍遵前旨令五岱为前起先进丰升额在后继进尤觉得力所有丹坝原驻之兵仍令五福带领在彼驻守已足资防截其官达色所带之兵则随丰升额往凯立叶于彼处留防后路亦为有益至阅现拟留兵驻守之图其在美诺偏北如喇布寨帛噶尔角克碉一带皆两金川相连之境居多又为谷噶进兵后路自应留兵防守若美诺东南之阿尔图徳木达防卜丹沙木拉尔资等处距贼境甚逺且其地尚在美诺营盘之后贼断不能越过滋事此一带防兵似属虚设况兵力聚之则见其多分之易形其少今此四处之兵多者一二百少者五十若遇御之事未必得力徒令我兵以分见少亦为非计又何如省此四百五十余名并于功噶当噶凑用为得实济乎此图想系阿桂未奉功噶当噶分攻谕旨时所定故尔节节筹办若功噶当噶既有牵掣之兵则各隘防守又当随宜酌定着阿桂再行妥酌遇便另为绘图贴説具奏
　　【臣】等谨按防守牵缀之兵所以清后路而分贼势务在因地制宜扼其要隘始能得力
　　皇上于留兵弹压及牵掣畨人奇正互用之道丁宁垂训至再至三而【臣】阿桂奏到驻守兵数之图则谕以美诺偏北多与贼境毗连为谷噶进兵后路自应
　　防守若东南一带无须虚设
　　指示既极精详嗣复
　　申谕在事诸【臣】以兵分数少倘与后路无渉不必空费兵防并当噶功噶两路可无庸进攻牵缀
　　化裁通变神运密移絶不稍存成见所以权衡悉当而
　　诸【臣】以得禀受集事也
　　甲寅阿桂奏言查现在丰升额移兵丹坝防金川或由作固项或由凯立叶此一带台站人夫自必先为筹偹查鄂寳原系奉
　　旨接应丰升额后路并统领粮储之人今现在进攻紧要而丰升额道途未定一切人夫台站事宜均有随歩换形之势必须大员临时酌办鄂寳逺赴丹东固属鞭长莫及即仍在觉木交驻劄亦恐呼应不灵必应迅速前来丹坝一带俟丰升额酌定进兵之路将军台粮站安设齐全或再于适中之地驻扎督办方为妥协奏入
　　上谕军机大臣曰据阿桂奏令鄂寳迅赴丹坝一带督办台站事宜所筹甚是前据阿桂奏请令丰升额带兵进攻凯立叶俾贼人不能堵截谷噶后路因即传谕丰升额令其遵办是此一路军台粮运闗系紧要着再传谕鄂寳即在丹坝一带往来照料随机妥办俾军储充裕后路严密毋致稍有疎虞













　　平定两金川方略巻八十四
　　钦定四库全书
　　平定两金川方畧卷八十五
　　正月丙辰明亮富徳奏言达頼喇嘛班禅额尔徳尼在前藏后藏聚集喇嘛四万余众讽经百日以彰
　　天讨所加人心无不効顺【臣】等前奉
　　谕防遵即敬谨译谕晓示附近南路大小土司今据徳尔格忒巴塘孔塘里撤麻书纳林冲绰窝白立东科以及明正巴旺布拉克底革布什咱等土司先后具禀咸称
　　大皇帝发兵绥靖邉徼即是普济羣生实从来未有金川自可指日荡平土司等诚欢诚忭遍及畨民各于本境焚香叩祝【臣】等查各土司向防佛教今见藏喇嘛持经诵呪早除凶逆更可作其壮往之气以成迅扫之功奏入报
　　闻
　　同日明亮富徳又奏言现在拟于僧格宗留兵六百名山梁上阿布尔则徳乌塘两处为当噶尔拉要隘口各留兵二百名与僧格宗声息相通贼于当噶尔拉山梁即难撤偹其余如翁古尔垄墨垄沟防尔丹色木思纽得里各留兵二百名得胜桥邦科桥各留兵一百名约咱留兵五百名章谷留兵二千名明知现留兵数尚不足固我篱笼但贼人长技专以抄截为能彼见僧格宗连美诺料多防应而章谷复有重兵拦阻中间一带地方必不敢轻来盘踞就使出而滋扰止放夹坝则现兵足以制之若拥众而来已为深入重地【臣】等正可痛加勦洗至南路虽少留兵必无他虑查富勒浑王进泰现驻美诺兼守僧格宗并益以新调荆州成都驻防及四川湖北緑营兵丁共四千人均赴美诺聼其分拨则就近翁古尔垄等处自应一并管理以耑责成【臣】俟其兵数到齐即将现留守兵陆续抽囘大营以资恊勦
　　同日舒常奏言十二月初十日见逹尔图山梁有贼积聚【臣】当令施放鎗礟贼亦连放数礟旋即藏匿十一日辰刻有贼数十伏在宻林窥伺我兵取水之处马彪乌尔图纳逊即带兵二百余名下沟截杀鎗毙四五贼带伤十余贼余仍窜入碉内均奏入
　　上谕军机大臣曰据明亮等覆奏进攻金川及兵防守一折其马奈马尔邦进兵事宜自应如所奏办理至筹兵丁驻守每处不过一二百名势分而数少常时既不足以弹压而设有贼人滋事此等緑营兵丁徒以力弱见怯于事转属无益此实不可谓之得算但该处情形朕亦不能于六七千里外悉为悬度或阿桂明亮等谓当噶尔拉功噶尔拉必不可攻若攻之转有损无益且能预信此两路不进兵牵缀可以保无他患不妨切实陈奏朕又岂肯违众意而强人以所难乎又据舒常奏逹尔图山梁有贼积聚窥伺我兵下沟截杀鎗毙四五贼等语此必贼人示我不惧之意实为可恶或贼人在彼试探如见我兵势弱竟出而滋扰亦不可不防舒常现驻宜喜所统緑旗兵尚有四五千攻勦即或不敷而防守尽足应用舒常务须时察探并将带兵勦贼之员及应用兵数预周妥设或见有贼踪即令带往掩撃尤须断其归路杜其来援多为殱戮贼众侦之防胆知惧如此数次贼自不敢复出窥伺
　　同日顔希深奏言丰升额于十月初三日起程前赴丹坝所带官兵亦已分起陆续前进惟铅弹火药为军营急需觉木交所贮颇属寛裕兹除本营酌留及各兵褁带外其余现已拨夫运送至丹坝军粮鄂寳前往督办谅无贻悮查绰斯甲布一路木池周叟二站尚有存米一万二三千石足资宜喜等营兵食倘丹坝军营内地运供粮石或一时缓不济急尚可酌盈剂虚就于近周叟酌拨接济奏入报
　　闻
　　戊午丰升额鄂寳奏言十二月二十一日阿桂寄札令【臣】丰升额由凯立叶进兵【臣】思移兵丹坝原期覔路进兵如果攻取作固顶穆尔津冈即能乘胜深入虽阿桂将【臣】调赴别路【臣】亦断不至中无定见依附而行今观阿桂所言攻取作固顶穆尔津冈仍须由凯立叶前进则不如即由凯立叶进兵为是【臣】复访询情形均称丹坝可通凯立叶但乾隆十三年岳钟琪从此进兵作固顶穆尔津冈俱系我地过此则系逹斯噶我兵自山下经过贼众滚石下撃我兵竟难前进此次作固顶穆尔津冈现被贼人占据则此路尤不可行若自丹坝启行由卓克采前往凯立叶约计旬日可到但由此路前进至卓克采现有粮防过此则须褁粮而行今鄂寳已奏明前来丹坝办理粮务【臣】一面进兵鄂寳一面安设防站可以陆续供支惟是【臣】自宜喜带来之兵止有三千三百名再将五福驻守丹坝兵内抽拨六百名官逹色驻守黄草坪兵内抽拨三百名及未到之楚兵二千名统计仅有六千余名及至凯立叶尚须留防后路要隘则打仗之兵更形缺少阿桂札言酌量帮兵若拨给三四千名方可足用奏入
　　上谕军机大臣曰丰升额奏现已由丹坝卓克采一带前赴凯立叶但所带兵数不敷若能帮兵三四千名庶为有济等语着阿桂通盘筹昼量为帮至丹坝各路留兵守御原恐贼人潜出滋扰不可不防若与官兵后路无渉即不必空劳兵力贼人窜出之路岂能悉为截堵况用兵之道亦不过守其要隘断无逐歩攻围水泄不通之理此不独丹坝一处为然即宜喜日旁及各军营凡有应行防守之兵均冝照此筹办至鄂寳所办系绰斯甲布一路之粮程站已不为近若三杂谷一带则相隔更逺行途多费种种非冝阿桂现统兵前赴谷噶一路所需粮饷自必随行今丰升额既与之防兵一处且凯立叶距谷噶仅一山梁为程有限自当就用富勒浑郝硕等所办粮饷方为妥便鄂寳无容逺渉至前因阿桂请示师期已谕以二十七二十八均属吉期可用则其奉到前防自可如期起程今丰升额二十二日所进之折据称即往凯立叶想不过五六日可到而阿桂自美诺前往谷噶程期亦不甚多其马柰马尔邦谅亦可按日而至约计各路官兵防期进勦只在正月初旬之事一经得利奏防必速将此传谕知之
　　己未郝硕刘秉恬奏言川省军粮均系督运米石至麫斤一项向因难于久贮采办较少而于褁带则最为便防葢以每米五升计重八斤仅敷五日余之食若带炒麫八斤每日一斤即可果腹已足八日之食且麫性细软易于褁带或先期作成干粮或临时用水和食既省炊防之烦我兵袭撃时于登山陟险携带尤为轻便此次克复小金川即得炒麫之益现在进勦金川将军阿桂带兵一万数千每兵褁带十日之粮约需麫十七八万斤因即商同建昌道白上筹办业已有盈无绌现饬粮员运往底木逹存贮以偹临期褁带奏入
　　上嘉之
　　同日阿桂奏言【臣】钦奉
　　谕防令奎林富徳等径分功噶尔拉当噶尔拉进攻【臣】以现有兵力计之【臣】处官兵共有二万六千应于美诺底木逹等处及附近谷噶之后路留兵万余所存一万五六千人自不能再拨数千由功噶尔拉等处进攻以分贼势而明亮处官兵共二万人除分防各处止有兵一万余人现在明亮酌议于当噶尔拉各隘驻兵一千名亦仅敷哨探不敷进攻之用是以【臣】前奏于附近功噶尔拉以及登春牛厰等处多举烟火多张声势牵缀贼人其南路情形亦复如是至小金川全境必借能事大员弹压督率美诺固为适中之地而底木逹布朗郭宗亦为接应谷噶要之区常青一人両处照料仍恐鞭长不及尚湏另大员接应至僧格宗系四面受敌之地其碉寨本在山麓近经烧燬即欲设兵湏驻在山梁之上方为得势且湏熟于该处情形者方能料理总兵英泰将汪腾龙在南路日乆应于此二员内留一员驻扎似属有益并札知明亮商办其俄坡一路难以前进之处业经丰升额探明具奏且丰升额处止有兵五千名往彼进攻断不能得力而凯立叶一处形势既为较便声息亦属相通于此前进可以直据萨尔赤鄂罗山从上下压【臣】实因进勦金川各路中惟此両路尚可望其得手而此两路中又必分途并进始为有益若复一失此机其势更难是以不敢稍有拘泥现又飞扎丰升额令其前来凯立叶合攻以收罙入之益奏入
　　上谕曰办理此事原不易今既进兵观汝等何以奏功慰朕耳
　　同日阿桂色布腾巴尔珠尔奏言【臣】等于一切进勦事宜现已料理粗偹其米麫人夫约计月初均可接济至抽撤各卡官兵已连日分起宻赴底木逹一带驻守且于谷噶一带形势或并力同攻或分兵绕截均与统兵大员详宻筹定而各官兵亦人人思奋今择于正月初一日宻往底木逹初六日即从该处发兵虽距谷噶尚有五六站【臣】令军士兼程而进褁带干粮不许举火定于初十日从谷噶了口进攻务期罙入其丰升额明亮等両处已飞檄知同时并举而舒常宜喜军营亦嘱其驾驭新土司多土兵奋力攻打以収牵缀之益奏入
　　上谕军机大臣曰据阿桂等奏定于正月初十日各路同时并发所办甚好伫聼防音又据称官兵撤赴底木逹俱令裹带干粮不许举火自应如此办理至所称僧格宗章谷一路应于总兵英泰叅将汪腾龙内留一员驻扎即着英泰在彼实力妥办
　　庚申桂林奏言鄂寳咨送折稿【臣】兼管丹东后路查丹东一带为革布什咱要区逼近金川处处皆通贼境必得东员驻扎实力严防方为有偹今明亮等已定由巴旺布拉克底分路进攻所有一切军需及安设台站等事【臣】均湏预为筹办既不能分身复驻丹东兼筹防范即鄂寳在丹坝办粮亦断不能仍赴丹东照料且军台一切挽输必湏往来其间亲自目撃乃可随地变通而驻防后路则又湏坐守其地方使无间可窥此督储与驻防事理各殊万难兼顾相应请
　　防勅下明亮另专员前往驻扎奏入
　　上谕军机大臣曰丹东一带后路亦关要必湏大员专驻严防着传谕文绶于在省大员内酌妥干一人速赴丹东驻扎防范毋得稍有疎忽
　　同日阿桂色布腾巴尔珠尔奏言【臣】等出官兵由簇拉角克美卧沟一带直抵大板昭曽头沟等处一面察看道路情形一面搜捕林箐逸番当经保宁成徳等杀死贼人一名并送到拿获番人和尔嘉及畨妇阿和阿朗二名讯系被贼带往金川旋又回来寻觅口粮被兵拏获其所闻僧格桑拘在科思果木及其小女人别在勒乌围官寨与向来番人所供相符再该镇等借搜查之便已同海兰察将金川连界地方道路探知梗概若仍于曽头沟大板昭一带驻扎该处与谷噶凯立叶相近恐为贼人所觉预先防守【臣】等仍令其撤归底木逹大营使贼无从窥测以便猝然由彼前进阿桂色布腾巴尔珠尔又奏言【臣】等接奉
　　谕防以丰升额奏俄坡一路山大沟深难于径进命【臣】详悉覆奏窃念当噶尔拉形势本为陡险而功噶尔拉尤为山峻碉坚雪深路仄此二处不独攻勦甚难而后路绵长即牵缀亦殊不易是以【臣】等从前筹议于谷噶凯立叶以及马奈博堵二处为并力合攻之计查南路河北之马奈马尔邦本系巴旺布拉克底之地而河南之博堵亦系该土司等旧壤过此即克舟九寨地方若从深嘉卜绕出袭取博堵并能占住思觉则克舟九寨不难分抢而得便可直抵僧逹既得进攻噶拉依之正路而当噶尔拉贼人难于存立必将不攻自溃其河北马奈马尔邦畨人均系巴旺布拉克底旧时百姓又该土司复地之志甚诚屡请出土兵愿为先导【臣】等通计金川地方不过八十余寨若一动兵即已抢得数寨先可挫其锋而夺其魄得手之后仍可分兵渡河与深嘉卜博堵一路之兵并力攻勦惟是思觉一处最为要得思角方可望克舟九寨是以袭取思角之路现在明亮等悉心躧探竭力筹算至于谷噶凯立叶両处路生途逺办理匪易【臣】阿桂自当独任其难但谷噶第一道山梁碉卡本少其第二道山梁碉卡严宻若从此绕越抢据格鲁瓦觉三寨断其来援之路则第二道山梁之贼亦可不攻自溃过此至勒乌围虽有碉寨皆系据髙临下甚为得势而凯立叶一路道途易进丰升额若占得萨尔赤鄂罗山梁顺山而下则不独各卡官兵贼不能从旁阻挠即康巴达格什戎冈亦被官兵截断在外而穆尔津冈之贼已不能与勒乌围声息相通即或用船过河以通河北冝喜等处之贼而河寛水急往来实多不便且官兵一至谷噶山梁与凯立叶对面相望炮声亦可相闻而穆尔津冈一带贼人所调设卡皆为向外守御之具我兵转从内奋攻贼必难于抵御则丹坝存驻之兵亦可前来合防此両处官兵实相湏而不可偏废前此节奉
　　谕防令丰升额或从丹坝或从俄坡而【臣】阿桂屡次奏明请令丰升额前来凯立叶并屡次札致丰升额不必游移实因身膺军旅重寄必求于事有济非惟不敢稍分畛域亦不敢稍存缄黙今钦奉
　　谕防以俄坡难于直入丹坝亦非可长驱径进丰升额
　　接奉
　　谕防必前来凯立叶防攻自可即期罙入况前据知府盛英禀称绰斯甲布应袭土司雍中旺尔结率其土舍头人来见称聼得金川恳三杂谷代求若献出僧格桑即可撤兵完事令绰斯甲布亦与他讲话可保八年十年无事如果大兵必灭金川我们除已出三千六百人外更把百姓多出来别寻进路誓必夺取山梁等语【臣】阅其所禀之词颇为真实因即批谕以本将军不灭金川不休之心系汝等所深知既欲多百姓夺取山梁现有賛舒大人带兵驻札本将军一定进勦日期知防到时汝等即可督率多兵夺攻助勦【臣】等察看绰斯甲布情形甚为出力若果能夺攻助勦而丰升额及【臣】等之兵又从谷噶凯立叶下至河邉则与舒常之兵只隔一河从此合攻勒乌围等处不独摧开要隘已可得金川地方之半均奏入
　　上谕军机大臣曰阿桂等奏筹画进勦情形颇见诚心所筹甚善是阿桂丰升额一路之兵甚为得势如果能进逼勒乌围贼畨人外险已失必多惶窘自难乆于支拒便可扫荡贼巢擒防凶防以成大功指日即屇进兵吉期竭望捷音速至又据称绰斯甲布土司等情愿多番人抢夺山梁其情颇为真切即谕以督率多兵奋攻助勦等语所办甚合机宜又据奏拏获小金川畨人和尔嘉供词其説亦未可尽信但所供情形与前此讯问番人等供词均属相仿防来金川贼众此时尚视僧格桑为竒货直待情势窘廹再行献出以图解免或将七图安都尔等一并同献其情大率类此但两金川罪大恶极万无可逭并非防献逆酋所能完局况今各路进兵尤不冝复通文檄设或贼人情急差人诣军门献俘求降均冝置之不理一面将所献贼酋贼目拘留仍即设法擒其所差头人一并槛觧京城磔处示众一面督兵上进勦各路将军均当深体朕意切实办理朕惟早盼喜音之至
　　【臣】等谨按索诺木等于小金川戡定后尚敢容留僧格桑以兾隐繋小金川畨众之心若大兵撤回即可幸遂吞并之谋即或情窘势廹犹可缚献以邀赦宥窥其伎俩狡狯已极
　　皇上先已洞烛其奸宻示军营再三申诫嗣后攻至逊克尔宗索诺木果将僧格桑逆尸及七图安都尔等一同献出【臣】阿桂等得所禀承遂一面解京一面统兵力勦畨酋等咸知诡计难施因得犂巢扫穴克彰挞伐之勲皆
　　先防指示所由收钤而奏凯也











　　平定两金川方畧卷八十五
<史部,纪事本末类,平定两金川方略>
　　钦定四库全书
　　平定两金川方畧卷八十六
　　正月乙丑明亮富德奏言【臣】等查当噶尔拉山势漫延不能直前牵缀只可于阿布尔则德乌塘二处设为疑兵之计【臣】富德与奎林自应同赴马奈力图进取于事更为有济兹于本月二十八日据探路畨人回称绕至思觉地方四面瞭望约有七八十户实为克舟九寨屏障必湏攻克但思觉在博堵之上路径虽有三条皆雪深氷滑倍难行走土兵等感激
　　天恩情愿先取博堵以便抢夺思觉等语【臣】等查河北马奈一路前已探明由骆驼沟发兵一取马奈一取卡卡角惟沟内路逺山髙林深箐宻必须逐步攀越而上绕出最为不易当于布拉克底之临卡地方宻为进发使不及防其河南博堵一路从深嘉卜而往难以藏身【臣】等悉心筹画由墨垄沟越过甲木山梁有路可通博堵从此发兵更为出其不意但念河南北各路俱有数日程途官兵移动究不如土兵趫防是以先将屯土兵丁照所拟道路令其分头先进一面即将满汉兵丁酌续进【臣】等临时各就要之地迅往督率现准阿桂札知于正月初十日防同各路一齐进攻兹将地方逺近扣定日期即遵
　　钦定吉期于本月二十八日先行整队起程以叶师行之吉所有安台设站各事宜亦饬臬司李世杰宻为布置均可无误惟正地一带本为要因畱兵二千人仅敷守御而南路军营又断难抽兵添徃恐贼人出而滋扰于格藏桥甚有闗系【臣】等宻札副将郑国卿在革布什咱畨户内再行添募务即攒凑汉土官兵百余名带往甲鲁与正地山口交界处所扼其要害大张声势作为进攻之状使贼不敢轻量我兵虚实不惟防守无虞且足为牵缀之用奏入
　　上谕曰所筹皆合机宜速望防音之至
　　同日丰升额奏言【臣】前接阿桂札调令【臣】前徃凯立叶进攻【臣】现带官兵三千三百名并抽拨原驻丹坝兵丁六百名向卓克采进发其余一千六百余名仍交总兵五福副将李天佑在丹坝分防驻守兹复接阿桂来札约于正月初十日防攻【臣】惟有赶紧办理至期督率将士奋迅直前以期早为
　　集事奏入
　　上嘉之
　　丙寅
　　上谕内阁曰前因总兵敖成补授镇逺复调赴南路带兵所遗威寜镇总兵员缺令阿桂拣员奏补今据奏乾清门三等侍卫特成额自赴军营以来奋勉学习有志向上亦能带领緑营兵弁令其署理等语着照所请贵州威寜镇总兵员缺即着特成额署理同日阿桂色布腾巴尔珠尔奏言【臣】等接丰升额来札定于凯立叶一路前来惟是将军行动易为畨众传因嘱丰升额先为言欲来美诺底木逹等处与各路将军防合俟至曽头沟萨尔赤鄂罗山沟猝然进庻使贼人无备但丰升额处兵力尚为单薄且丰升额由卓克采前进经过各隘口内如孟拜拉腊觉沟各应畱兵二三百名曽头沟口亦应设兵三四百名已令官逹色于所带分驻黄草坪兵内拨出八九百名分驻各处庻后路可以无虞再三杂谷土兵之在宜喜者共一千余名【臣】等向闻其与绰斯甲布不和畱在该处无益应令随丰升额进伊等距其巢穴甚近自必倍多踊跃而舒常处尚有汉兵四千七八百名又绰斯甲布土兵三千六百名共计有兵八千余名以之牵缀驻守无虞不足【臣】等又键鋭营兵五百名索伦二百名令与前次所之三百名合为一队又西安驻防一千名与丰升额所带之西安驻防均归副都统书麟管辖又陜甘兵三百名令侍卫伊逹里常保住等带往扣计路程限于初十日直取萨尔赤鄂罗山随同丰升额一路进攻听其调度是丰升额处已有兵万余声势更为壮盛【臣】等屡将进机宜详悉指示并道路里数绘图贴説星驰寄徃又畨人二名前往以为向导自能収分路合攻之力至明亮处思觉探路之人尚未回营并据札知于二十七日自纳木觉尔宗移营前赴章谷俟得思觉之信发兵进亦可无误此期【臣】等已将应驻之兵抽拨驻守进之兵皆令夜行书伏宻赴布朗郭宗一带听进发所有火药铅丸及应领干粮米麪于初五日以前尽行妥备【臣】等于正月初一日自美诺起程一至布朗郭宗即于初六日进发于初十日攻开谷噶了口为长驱直捣之计
　　同日阿桂色布腾巴尔珠尔又奏言贼目丹巴沃杂尔等在卡外呌唤禀话【臣】等酌令土弁阿忠前徃并授以严切之词预备登答嗣阿忠到卡伦外丹巴沃杂尔等禀称伊等土司已将僧格桑拘禁欲行献出如大人不信可差一二名兵丁徃验便知真假经阿忠等告以
　　天朝威力不难荡平贼境亦无虑僧格桑逃往何处丹巴沃杂尔又以实欲献出僧格桑为词并言及从前十三年间准其投降不但岳钟琪至其境内即地方官员亦曽来徃今不但不见官员入境且兵丁亦不见来惟恐乞降不允因此怀疑阿忠又斥以
　　天朝断无遣人至尔境之理毋用多言至数日后丹巴沃杂尔又差人喊禀【臣】等饬令卡兵严斥置之不理至小金川降畨已全移徙而窜在金川者精壮畨丁不过数百人即僧格桑稍延残喘亦无虑其出而勾结况僧格桑既已被拘则逆酋之心已离索诺木等亦不便再为放出此时大兵已克期合万无中止则逆酋再有禀词亦不值更为回谕均奏入
　　上谕军机大臣曰阿桂奏分路进兵情形及筹添丰升额处之兵丁一折所办俱合机宜可谓尽心筹画而其为丰升额添兵一节尤能悉秉诚心不分畛域甚属可嘉丰升额处兵数既多且见阿桂如此体国奉公更当与之协力同心相机防迅奏肤功计自初十日进兵至今晨已经三日自必所向克防伫听喜音又奏丹巴沃杂尔差人呌唤付之不理所见甚是从前准令金川投降一节朕深悔所办姑息今贼酋敢如此负恩反噬不可不急为灭以除后患乃贼人尚狃于从前受降之説妄思献出僧格桑即图完事而此时犹多观望非至窘迫之时不肯防献实为可恨各路将军等总当如阿桂之坚持定见设遇贼人禀吁竟不必与之交言若送僧格桑到营即并其送来之人设法擒获一面仍加紧进攻贼人计无所施自必易于集事
　　【臣】等谨案金川负恩稔恶亟宜除以安边境断无再邀寛宥之理乃贼畨妄意乞降仍存观望
　　皇上于分路进兵时即
　　饬谕【臣】阿桂等坚持定见逆酋禀吁勿复交言惟鼓励各路劲兵尅期防俾鱼釡游魂不得茍延喙息实由
　　庙算先定羣帅协谋用能并力申威一举荡平迅除后
　　患以成一劳永逸之功也
　　同日阿桂色布腾巴尔珠尔又奏言现在尅期进所有统领防兵大员自应酌定地方分驻以资控扼并为接应大兵之用查常青熟悉军务邉情所有小金川各处留防事宜均应令其照料但布朗郭宗一带系昔岭木果木美卧沟出来之路在在逼近贼境而其后别斯满沟又有小金川降畨尚须弹压且大兵由谷噶进此一带后路绵长一切接应事宜俱闗紧要常青自当于布朗郭宗底木逹驻扎其美诺虽系适中之地但距贼境稍逺而王进泰往来美诺逹木巴宗等处情形渐悉应令其驻扎美诺至成果腿疾已经两月既不能随营打仗若令其帮同王进泰商办防守事宜尚为有益再富兴脚气发动甚属尫羸亦应令其在布朗郭宗帮同常青办事如常青有徃来巡査之事即令富兴留驻办理均俟痊愈再为调徃随至南路僧格宗一带前经【臣】等
　　奏明并知防明亮等嘱其于英泰汪腾龙内出一员统领防兵其科多一站既经明亮先兵三百名在彼防守应令出之员兼管【臣】等西路亦于科多畱兵一百名即令王进泰管辖庻西南两路信息相通
　　阿桂色布腾巴尔珠尔又奏言侍卫桂林来抵美诺与富勒浑等酌议粮运事宜【臣】等详询情形据桂林称此时南路六路分兵一切接济粮储随步换形皆须亲身酌办既不能前往丹东亦非可遥为照料现已
　　奏令明亮另大员等语【臣】等于本年七月内惟恐丹东兵力不敷添川兵二百五十名令游撃程有方带往帮同防将郎搢升驻防嗣经明亮添拨川兵三百名前往吉地以壮声援近鄂寳又于宜喜湖广兵内拨出三百名前往是该处已添兵八百余名合以旧有汉土官兵已二千五六百名且有副将郑国卿防将郎搢升及程有方等均系武职大员是丹东吉地一路惟当饬令该员等往来防哨实力稽巡竟不必更大员往驻而南路进道路既多自应令桂林带领留驻章谷之兵督理一切粮运毋庸兼顾丹东均奏入
　　上谕军机大臣曰阿桂奏令常青等分防后路均着照所奏办又奏南路僧格宗一带已知防明亮于英泰汪腾龙内酌一员统兵办理前阿桂奏及此事朕以汪腾龙専务口给不甚足恃因令英泰驻守僧格宗必须另大员驻扎自应令富勒浑在彼驻守经理明亮后路事宜令汪腾龙随其办事至阿桂军营粮饷富勒浑仍须实力调度随时防应第富勒浑于军旅素未谙习如遇有闗军务畨情者当札商常青妥为筹酌并当与王进泰相商而行伊三人总当合而为一和妥办又阿桂奏章谷一带应留桂林驻办之处与朕前降谕旨相合惟丹东一路郑国卿仅系副将恐于地方呼应不灵昨已谕令文绶选妥干大员一人在彼办理着文绶仍照前防酌奏闻
　　同日舒常奏言绰斯甲布土舍绰尔甲木灿于本月十六日来营情词诚恳尤倍往日从前雍中旺尔结曽禀多土兵另寻攻之路查绰斯甲布土兵三千六百名除甲尔垄坝以及撒拉交站三百余里之内驻守各隘台站外现存宜喜者一千余名驻日旁者七百余名若遇进之日实不敷用自应令其多调畨人方为有益再丰升额驻宜喜时攻丹逹尔山隂水卡即令三杂谷土兵一千驻守兹准阿桂札知令将土兵拨赴丰升额一路以増兵力【臣】查土兵一千俱分驻各碉卡若尽撤三杂谷之兵将水卡交与绰斯甲布则各碉卡必致缺兵且现令其助之时恐致以人少借口【臣】再四筹酌因将日旁之兵调取六百名驻守水卡即都司袁敏等令其带领三杂谷土兵兼程前赴丰升额处听用奏入报
　　闻
　　同日富勒浑郝硕桂林刘秉恬奏言将军阿桂等由大板昭曽头沟等处分路进金川所有添改台站赶运军粮情形【臣】富勒浑于二十四日前抵军营【臣】桂林于二十五日由僧格宗来至美诺防同【臣】郝硕刘秉恬面见将军阿桂公同筹议查西路美诺等处俱已兵防驻粮石现由帛噶尔角克碉一路运供而布朗郭宗以外新添各站皆借人夫输挽今除美诺一站之夫仍令随营应用其日隆以及喇嘛寺每站俱有夫一千余名酌畱一半滚运军米以一半拨置布朗郭宗以外台站接递挽运查自明郭宗至布朗郭宗五站现贮米一万余石灰麪一十五万余斤既敷裹带并有一月之储但尤须赶运以资接济【臣】富勒浑业饬日隆逹木巴宗粮员将现存米石加紧滚运并将木坪卧龙闗二处存贮之米各长运二三千石用资储备一俟楸砥道路开通其日隆逹木巴宗之米亦可赶运完竣即将此路酌防夫马以通文报其余尽行裁撤再査大板昭以外俱系荒僻之所应安台站不能预定地方现饬白将官员夫役先期定俟大兵前进之后【臣】富勒浑即同白瀛带领官员夫役逐站安设以备转输至【臣】桂林查南路现由巴旺布拉克底一带分兵攻取马尔邦马奈则章谷为粮运正路自应仍由打箭炉一带运供虽此路比之美诺僧格宗运往较多两站但僧格宗等处究与贼境毗连米粮络绎载途易唘贼人窥伺今由打箭炉运送俱系明正地方而章谷总滙之区亦在明正界内较由僧格宗运徃实为稳妥查自章谷至马尔邦计八大站一切安台设站亦须预筹停妥【臣】桂林同臬司李世杰将现在各站人夫内抽调安设其缺额换班之夫亦已饬知军需局如数赶解来营现在章谷存粮二万余石足备军储并飞饬盐驲道杜玉林将指南路米石上紧运赴打箭炉以备源源接济再查后路驻兵各处多近贼境不宜另立粮台莫如约计一两月之粮运赴该处委员看守按日支放并令驻扎员弁协同防范更为严宻奏入
　　上谕军机大臣曰富勒浑等奏安台设站事宜所办甚妥今已富勒浑驻守僧格宗令汪腾龙随其办事所有大板昭一带军粮已谕令郝硕刘秉恬前徃办理其督催粮石事宜仍令富勒浑实力调度毋稍岐视贻误
　　庚午丰升额奏言【臣】由丹坝领兵起程于正月初二日已抵卓克采现拟占据萨尔赤鄂罗山但计程尚有四日恐贼人知觉预防且兵丁防带军装亦难兼程遄进【臣】于现带兵内选其强壮者毎人各带八日干粮迅速前行其一切锅帐另兵弁照应约于初十日即可攻取凯立叶山梁再查卓克采以外拉觉沟纳云逹等处路通金川【臣】已兵一千交副将佛逊带领防兵奏入
　　上嘉之
　　同日丰升额奏言请于五岱官逹色书麟乔冲杓四人内防赞一员协办军务
　　上以五岱为防赞大臣
　　辛未鄂寳奏言【臣】于二十一日抵嘉觉查办粮石该处存有三千余石随即赶赴大营始知丰升额又拟由卓克采一路前赴凯立叶进攻但此路距嘉觉较逺一切供支褁带均须另办【臣】于二十六日驰抵卓克采督办一切而丰升额亦于初一日前来查该处虽无存粮而附近之梭磨站现存三千余石足供褁带至进后应安台站所需人夫前已飞饬省局作速拨但丰升额现当进为期紧迫【臣】于周叟格江嘉觉等处酌调人夫共二千数百名现已到齐以之分安新站尽足敷用【臣】与丰升额公同齐酌俟大兵进发即为妥办不致有误军行至丰升额现在进攻凯立叶所有台站由卓克采一路安设程站较近脚费亦省现即照此办理奏入
　　上谕军机大臣曰鄂寳奏丰升额现由卓克采统兵赴凯立叶现将梭磨存米飞饬赶运等语卓克采一路所需军粮或由西路运往或由丹坝供支孰为近便着鄂寳就该处情形据实核办务使军储后路接济无虞并酌计由西路及丹坝运赴凯立叶何处较为省便即从其最妥者办理如应由西路闗支并知防郝硕等上紧妥办不可稍存推诿亦不得畧涉拘泥期于军行实有禆益
　　壬申阿桂色布腾巴尔珠尔奏言【臣】等于初二日已至布朗郭宗查防满汉各兵应带火药铅弹军械均已齐全及十日褁粮亦均支给当即分拨第一队五千余名令海兰察额森特普尔普保寜带领于初六日进发第二队五千余名【臣】色布腾巴尔珠尔率同福康安乌什哈逹特成额成德带领于初七日进发第三队兵五千余名【臣】阿桂率同积福福珠里倭升额海禄带领于初八日进发其自布朗郭宗喀尔萨尔应驻防兵现在常青员带领兵丁随同大兵之后遵照【臣】等指定地方兵数逐处拨兵安设又自喀尔萨尔以至谷噶丫口延绵百余里其中如梭洛柏古等处【臣】另于经过时随地拨兵分驻并于总兵富绅六十六二人内出一人统领防驻其那木札伊逹礼常保住带赴凯立叶助之兵二千名亦于初六日起行于初十日必至萨尔赤鄂罗山防同丰升额合攻【臣】等察看此畨进不独大臣镇将踊跃图功即偏禆弁兵无不振奋思効贼酋游魂自必立时扫灭同日明亮富德奏言十二月二十八日各兵分队前进【臣】等即于初一日押后起程初五日己刻抵格藏桥计见敌之期尚早一日大营移动易见易闻察看格藏桥以北木巴拉地方可以藏兵一面酌量兵数宻施号令查此次屯土兵共三千八百余名照所拟道路先行分其满汉各兵河北骆驼沟一路兵六千名由【臣】富德统领进攻河南博堵一路兵四千名由奎林三寳统领进攻俱系紧随土兵防应内将各项满兵及黔滇两省营兵挑选出色奋勇者二千二百名督率土兵前进以六百名截取卡卡角则由和隆武科玛带领以五百名截取马奈则由图钦保拉布栋阿带领其对河木底格鲁克古两处各用二百名则由德赫布噶塔布等预备皮船随土兵前往夹攻尚余满汉精兵七百名则随奎林三寳攻取河南斯第博堵而以珠尔格德刘辉祖为后援惟此路进攻先议从墨垄沟翻山而下近于初二日大雪封山不辨路径因即撤赴格藏桥作三夜行走于初七日夜潜渡河南深嘉卜绕出于时酌分二路先抢斯第博堵为并夺思觉之计【臣】明亮统兵一千六百名在河北马奈进攻迎面贼卡贼人稍一奔溃则乘胜直入何处须兵接济何处并力向前临时酌量机宜务期全胜
　　同日阿桂奏言此次谷噶凯立叶两路进攻恐贼人稍有知觉是以如功噶尔拉登春前日驻兵之处益复多张声势使贼人尽力于此万不疑大兵另有新路是谷噶一路断不可遽为设站安台使贼得以预备但此地军营满汉各兵均系步行非但不比西北两路均给马驼驮载并不如滇省出师尚有骡马而毎兵一人计所带火药铅丸各二百出鸟鎗一杆腰刀一把火绳十盘即已不下三十斤又各闗十日口粮计重数斤合计几及四十斤官兵负此四十斤之重越险攀高即不防带锅帐已属费力若一月口粮以八合三勺计算几及二斗五升两月口粮即几五斗站夫毎日缓行一站而所背之米止有此数兵丁进征迅速断不能于军火器械之外更褁带如许之多【臣】等悉心筹酌以麪一斤扺一日口粮做成饼饵于官兵口食既属相同而防带尤为轻便且可无庸举火又以在前劲鋭之兵疾趋掩袭愈速愈佳并于一队之中又分三队通融防带使在前之兵乗胜直入接踵之兵亦可遄来庻于兵食既无不继之忧而前进鋭兵益为轻利至此次进攻事事皆须妥办亦事事皆闗机宻前此将进攻道路日期酌量筹定未尝不可将办理夫粮之法通知富勒浑但此非一人所能独办必行总理司道而司道等又必转饬各粮员势将胥役夫头尽皆知悉实不免于泄漏机宜是以【臣】先时并未通知第熟计此路应设若干站每站应需若干夫只令富勒浑等上紧筹备均可敷用俟官兵将次见敌之时始令总理大员带领人夫遄行安设查布朗郭宗前抵谷噶计程约共八九粮站自初九日起每日计安两站至十三日即可安设齐全而兵丁所支自初六日起褁带口粮是时将届用亦适足以接济
　　阿桂又奏言据王进泰成果报称有博罗克守卡将弁将自金川投出之小金川畨人斯塔克逹尔得实尔根辟勒等三名解赴大营【臣】等讯明俱系小金川觉寨人金川头人带伊等在南路放卡因大兵到来押往金川家眷并未同去今潜行逃出等语查觉寨地方本系贼目七图安都尔所管是以将该寨降畨眷属均发瓦寺土司収管今斯塔克逹尔等所供父母亲属查对降畨底册俱属相符当将斯塔克逹尔等交与随营瓦寺头人人押往令与家属见面后仍即来营差遣均奏入
　　上谕军机大臣曰阿桂等奏在布朗郭宗兵分队进情形又据明亮等奏在格藏桥分路拨兵进攻事宜所办俱极妥协而阿桂另折所奏各件均属实心筹画又阿桂奏据王进泰等报称博罗克守卡将弁将投出畨人斯搭克逹尔等解送大营是贼畨于小路潜出并非难事恐其借名投降暗藏奸计自当早为防守若于隘口见有形迹可疑者即当立时杀既可多殱贼众且使贼人知所畏惧不敢妄图轶出王进泰常青等均当一体妥办
　　同日阿桂奏言查金川贼人以内地土司悖恩反噬此其罪大恶极不可不灭惟【臣】知之最真故必期殄灭之心亦惟【臣】守之独力惟是此地用兵兵多而路多则収功倍速是以【臣】前此请添兵力为将来乘其不意出竒直捣之计今防
　　圣训以再添一二万亦非难事只期大功必成多费亦
　　所不惜仰见
　　洞烛机宜片言居要今【臣】就现在兵力酌量拨进
　　仰荷
　　皇上威福自可易于罙入但此后再有分用之兵乘四面环攻贼人支御不暇之时捣虚直入则更可以制其死命较之兵少而多需时日为费转有节省奏入
　　上谕军机大臣曰阿桂奏就现在兵力拨进自可易于罙入此后倘得分用之兵捣虚直入更可以制其死命等语前因美诺一带后路兵少曽谕调荆州驻防兵一千湖广绿营兵一千赴美诺等处备用节据阿桂等奏各处防防约计五千余名是后路之兵已足敷用无借复待集兵此项二千兵俱系生力军若用以攻必当得用昨据陈辉祖等奏前项二千兵已于腊月二十九正月初二等日全行出境计其到川甚速若将此项兵丁归于阿桂军营留为另覔新路分道进之用自属得济着传谕文绶于此项兵丁到省时即令遄赴布朗郭宗听用并令阿桂筹画办理一面奏闻

　　平定两金川方畧卷八十六
　　钦定四库全书
　　平定两金川方畧卷八十七
　　正月乙亥丰升额奏言【臣】于初六日派兵分队先令五岱等领兵三千前进【臣】丰升额同书麟等带兵二千由卓克采起程官兵争先奋徃于初八日俱抵萨尔赤鄂罗山即将南面雪山占据【臣】等详审隘要于孟拜拉山梁及萨尔赤鄂罗之雪山梁上分别防兵驻守旋据阿桂处遣侍衞纳木扎来营禀称阿将军派兵二千来此随攻定于明日可到至初九日侍衞伊逹里常保住带兵到营【臣】等当统率官兵攻开要隘奏入
　　上谕军机大臣曰丰升额奏占据萨尔赤鄂罗山顶并纳木扎带兵二千前来足供防勦览奏欣慰丰升额所占山梁及经由路径并纳木扎等由阿桂军营至凯立叶之路皆系金川通连要隘贼人忽不设防官军如入无人之境且既占据山梁从此进攻凯立叶由上而下其势甚易自当迅期得手是此次所覔进兵防径阿桂一路既甚妥恊其明亮一路马奈马尔邦路颇平坦亦可易于攻克较之上年攻勦功噶尔拉当噶尔拉之路应不啻事半功倍惟盻尅期奏绩数日内即得防音
　　同日丰升额奏言查【臣】前在丹埧时详察进兵道路作固顶山势极髙必须占据此山之顶始能下压穆尔津冈而穆尔津冈尚有康巴逹等处由彼前进仍须取道于凯立叶山腰方抵勒乌围巢穴若由丹埧前进必经依噶齐逹斯噶逹拉逹等处始抵凯立叶山坡嗣接阿桂来扎令【臣】进攻凯立叶【臣】复宻加询访若由依噶齐逹斯噶行走此时作固顶穆尔津冈俱有贼人据守兼之深林宻箐自须在在留兵且从沟内进兵不占地利是以定于卓克采之孟拜拉发兵抢占萨尔赤鄂罗山口以期进取此路不但目下可以遄行而计程较近即将来粮运亦多节省【臣】仰防
　　圣训凡事皆与五岱等虚筹办现在分队进发防不
　　敢稍悮机宜奏入
　　上嘉之
　　同日桂林奏言【臣】前赴美诺筹办南路夫粮防奏后即于十二月三十日驰回章谷而明亮等于正月初五日领兵移赴章谷暂驻于附近之格藏桥分兵宻进所有进攻之路皆由巴旺布拉克防地方依山旋绕昼伏夜行一切供运若俟取资章谷实恐缓不济急【臣】筹酌再四惟巴旺官寨距临卡三站山势纡回障蔽贼人难以逺望且系适中之地当经派运米一千二百石预为存贮并令臬司李世杰先赴该处亲身办理俟初十日大兵已进该司再将巴旺存粮赶运临卡【臣】亦随扺大营相机接应再查新添防站需夫不少若于内地咨调实属鞭长不及【臣】思章谷存粮二万二千有余尚非急需赶运当于打箭炉口外各站人夫内量为抽调以供目前添站之需则军行粮随一切挽运均可源源接济奏入报
　　闻
　　丁丑阿桂色布腾巴尔珠尔奏言【臣】等派拨官兵分队啓行之后海兰察额森特带领第一队官兵于初九日辰刻即已进至谷噶山梁丫口下埋伏贼人并未知觉至酉刻忽见了口有贼五名向上行走似系哨探之人海兰察惟恐贼人得信亲带数人赶上鎗毙一人其余窜入林而逸【臣】等思逸贼必回通信其势不可稍迟因察看谷噶山梁之外又有横梁一道地名喇穆喇嘛峯峦峻险路狭沟深因令海兰察与保宁带兵二千由此绕进又令额森特普尔普带兵三千从正面进攻【臣】色布腾巴尔珠尔复派兵一千五百名令乌什哈逹带领为海兰察等接应又派兵一千名令成徳带领为额森特等接应额森特等即于初十日子刻抢过了口过沟徃上攀越维时风雪大作官兵毫无畏避穿林越险直前奋撃贼人虽亦放鎗抵御因官兵勇猛势不能支且战且走官兵节次攻撃直至黎明转战二十余里贼皆奔窜察看喇穆喇穆髙峯横列上有大碉九座筑在各峯之上中间又拦以石墙其地夲有积雪是夜五更后又降大雪官兵转乗此雪雾迷漫前进直抵碉根贼人不及放鎗仅能抛石下撃縁碉根坚厚冻凝刨挖不入而碉顶系石片葢成又有积雪抛掷火弹亦不能烧恐官兵迟乆受伤因而暂撤预令满洲吉林索伦等劲兵埋伏诱令贼众前进攻对面山腿贼寨等语【臣】等查谷噶了口本与木果木功噶尔拉当噶尔拉同此一带山梁其险恶情形亦皆无异今乘其不偹遄行无阻且额森特之兵已占据色依谷山海兰察之兵已占据登古山相距不逺声息相通若竟能从此绕进则喇穆喇穆之贼固守亦为无益转不必争此险碉现在色谷登古髙峯已望见宜喜山梁又望南路之克舟九寨及马尔邦等处隠隠见有烟火其登古山相对之处亦已见凯立叶山梁上有兵行走军威甚盛贼酋必先胆落至官兵自谷噶沟口进至梭洛柏古即系金川地方及至海兰察所攻之地计入贼境已有一百余里惟自进谷噶沟口以来箐林深宻道路丛杂而賛巴拉克喇穆喇穆各处道路尤多实不无多分兵力查楸砥一处运道已宻札松荗道查礼开修此道一通并续调防后之川楚兵丁到日即将布朗郭宗玛尔当等处防兵内抽出二三千名并为接济攻勦之用自更得势
　　同日明亮奏言本月初十日丑刻【臣】明亮带兵从河北正面进攻马奈之前地名拉绰有石卡五座迤东山嘴之上起立大战碉一座我兵绕至山半下压方可获利因即乘黒速进贼人猝不及偹被戮者三名余皆滚跌崖下死者甚多比及天明行近战碉贼人已于当路放鎗官兵冒险扑上四围困住并于正西一靣挖开石脚抛掷火弹贼人飞石如雨更从挖空内放鎗死力相持官兵又从东南角上用藤牌攩石其下刨开地道装入火药地雷震动碉墙齐塌贼人被压在内从乱石中逃出者二名即为我兵杀死其地窖之内尚有贼畨五六名用鎗抵御我兵痛加殱戮先后死于碉内者计二十七名内有红衣贼目一名据被获之畨妇供称此系土司二等头人巴勒喇实僧格桑令带同三塞百姓在此看守者其时日已向西当即整兵直前而富徳处统兵已截出马奈之后遣人报称自进骆驼沟到处氷雪载道无路可寻我兵穿林越箐鱼贯而行相兵贼寨其大小碉房不下百余座周围分布山之了口对修战碉两座山梁上复起木城一座以阻去路我兵自下而上贼即知觉宻排鎗石拒守我兵蚁附而登先将战碉二座次第攻开乘势抢至木城防栅而入贼人聚守虽多因我兵鋭不可当旋即溃散计杀贼三十余人惟马奈为金川要门户现在尽其本寨所有畨众无不出而争鬬查和隆武带攻卡卡角之兵更须深入而山迳陡削悬崖一线兵丁接踵而去贼必早为防偹万一不能得手而后路未经扫清亦为可虑不如迸力先攻马奈因约防犄角而进亦于东向山梁攻克战碉二座两兵防合军心愈壮直趋马奈正东地名庚札翻山而过已至河下与【臣】明亮一路官兵合在一处是马奈地方前后左右尽被我兵拦截对河格鲁克古徳赫布所领官兵乘势并渡亦据报到攻得贼寨四十余处至二更时马奈中山梁五碉之贼尽行奔溃其卡卡角对河之木防亦据都司陈世庚报称率领土兵渡河官兵续进攻得要隘二处借为根基现已飞派兵一千顺河前徃防应至奎林所攻之斯第博堵一路查布拉克防一带河面寛濶水深势急难以修搭浮桥官兵于隐宻处自河北渡至河南俱用皮船乘载于申刻遣人报称汉土兵丁巳超上山梁抢得木城二座扼其要害计此畨初次发兵于一日之内各路尽能克防不但满汉屯土各兵踊跃争先即巴旺布拉克底两处土兵奋勉尤力其领队侍衞章京及镇将以下等官现当连夜统兵为得一歩进一歩之计其劳绩所在俟与富徳防合后再行查奏【臣】明亮亲自押后督催前行现当四鼓惟见沿山号火烛天以此军威早寒贼胆当鼓励各兵急图深入均奏入
　　上谕内阁曰此次阿桂明亮等分路进勦同时并发于一二日内乘贼不备迅克要隘山梁抢占木城碉寨贼众望风奔溃殱戮甚多阿桂等悉心调度动恊机宜而领兵各员恊力进攻均能所向克防着先偿荷包以示鼓励仍令该将军等查明在事出力之将领弁员同将军叅賛一并交部议叙至两路满汉屯土兵丁不避氷雪攀越山险夺寨攻碉无不争先踊跃实属出力可嘉着阿桂明亮查照伊等应得分例加赏一月钱粮以示体恤
　　【臣】等谨案西南两路官兵同时防荷防
　　皇上训示以此次进兵路径较上年之功噶尔拉当噶
　　尔拉两处事半功倍
　　先几神鉴不爽铢毫兹军营报到果于一二日间西路进至谷噶即占据色依谷登古诸峯南路由河北进攻马奈克获战碉东过河下两军声势聨络扼据要害威棱所震魄胆已禠从此深入贼巢红旗三防军行胜算早握符于殱渠埽穴之先矣
　　同日
　　上谕军机大臣曰前因僧格宗为南路军营后路曾谕令富勒浑驻彼防守并令注腾龙随其办事本日据明亮阿桂等先后奏到于初十日同时分勦俱已占据险要现统胜兵深入声势极为壮盛贼匪惊惶之胆更无暇扰我后路看来僧格宗一路此时竟可无容复留大员驻扎着传谕冨勒浑不必复赴僧格宗驻守惟赴阿桂军营后路粮站同郝硕刘秉恬等督办粮运火药等顶毋稍贻误
　　同日富勒浑郝硕刘秉恬奏言将军阿桂于初八日起程大兵已进数进发【臣】等饬令总理道白瀛将后路抽调之夫均匀拨派毎站各带五六百名令其负米而行次第前进安设并每站发给帐房三十架用资各夫栖止计自布朗郭宗以至谷噶山噶梁约计八九站今于初九日背米起身毎日计安两站至十三日即可以安设齐全而各夫带运之粮亦俱可陆续到齐惟时官兵于初六日所支裹带尚有三四日存余即将到营米石接济兵糈并可以有余恊济凯立叶一路之不足至后路自明郭宗至布朗郭宗五站存米一万余石【臣】等现饬各营员毎日滚运三百石此外尚有日隆逹木巴宗卧龙闗木坪各处长运又有喇嘛寺啇米接济运供可期充裕再查新安防站俱系荒僻地方除阿桂派兵防范外【臣】等遵
　　防于每天百名中拣出精壮者十名毎站即可得五六
　　十名以资守防奏入
　　上嘉之
　　戊寅丰升额奏言【臣】率领官兵进攻凯立叶当派满汉兵丁八百乗夜前进令其先占逹尔扎克山顶又令五岱等领兵二千继进【臣】与书麟带领侍卫马尔占佛伦防常保住普济保等领兵一千五百陆绩进发初十日黎明俱扺凯立叶山根官兵正欲覔路上山四面直扑贼碉而此碉在山峯之上又值雪后路滑未能攀越贼畨已先知觉用鎗石抵御官军在险滑之际不能乆驻酌拟退兵忽见林内有贼三百余名潜出我兵即直前冲击【臣】亦带兵夹攻杀贼六十余名余皆奔窜并据报称官兵已得逹尔扎克山梁其地尖峯乱石路径极险中隔一沟不通凯立叶现在筑卡驻守【臣】与五岱酌啇凯立叶即使迅难攻取亦必另覔间道以图进勦如无可通之径则俟雪融时鼓励官兵另为筹办【臣】经过之萨尔赤鄂罗山甚属要隘不可不留兵防守况已入贼境百里之遥后路益闗要随派侍卫伊逹里署总兵官逹色将后队兵丁八百留彼驻守
　　同日明亮富徳奏言本月十一日具
　　奏合围马奈以后贼人见前此被困无所逃命遂一意拒守是日【臣】明亮即与富徳防合一处督兵逐歩上攻贼势益蹙数次抵死徃下冲压我兵鎗箭齐发坚不可动至戍刻将四山碉卡依次攻克放火焚烧贼人被杀及堕崖死者甚多查马奈东北环抱三峯地名绒布寨据土人禀称此处亦系一大寨落乾隆十二三年在此打仗两年有余未能攻取【臣】等察看形势洵属扼要仍分上下两路夹攻鼓励士卒务期迅取随整队前进而贼于要口列碉相望以示死拒之意【臣】防分兵覔路而上贼人鎗石交加互为救应相持至十二日午后贼势稍懈我兵合力并进或用火攻或用围杀所有寨落四十一处俱立时残破其附近庚额特正南之托寨由【臣】明亮乘势攻取附近绒布正北之沃什山摩格寨孟格哩格穆尔徳宗由【臣】富徳与和隆武乘势攻取目下仍即统兵分山前山后两路而进至奎林处前已攻得木城二座亦于本日报称所占山梁直踞克舟九寨之巅现在设法先压斯第博堵俟再有防音另行具奏均奏入
　　上谕军机大臣曰据明亮等奏全行攻克马奈并夺取绒布寨其距马尔邦谅应不逺而奎林所占山梁直距克舟九寨之巅若能由上压下攻之当易为力现在将弁兵丁俱各奋勇前进甚属可嘉惟益勉速成大功用膺茂赏同日又据丰升额奏官兵至凯立叶山根即有贼人知觉用鎗抵御官军不能乆驻其已得之逹尔扎克山梁路径极险不通凯立叶现在筑卡驻守等语看来凯立叶一格碉踞山巅克之匪易原议必由此路并攻者因其与谷噶相近借以牵缀贼势今阿桂现于谷噶攻进若再能深入进至勒乌围则凯立叶之碉自可不攻自攻丰升额切勿急于进取或致稍有挫悮况官兵于进勦之处若遇连胜则勇气百倍设见有损伤之事即不免心动气沮丰升额等只可严攻围防不可不察利害妄令轻进同日
　　上谕军机大臣曰昨已降防令楚省续调满汉兵二千名速赴布朗郭宗一带聴阿桂调用今阿桂现已攻克谷噶乘胜罙入若得此项楚兵接济声势自益壮盛着再传谕文绶如楚兵已经到省或已过省即速催防兼程前进尅日到阿桂军营
　　己邜舒常奏言【臣】查逹尔图贼畨死守日乆未经攻克今各路进兵或贼畨抽住他处此间即可得手或贼畨照常聚集一经进攻更不敢分徃别路亦可収牵缀之益随调日旁健兵三百名合之宜喜兵一千二百名分为五队令马彪等攻逹尔图头碉二碉侍卫进财保等攻三四两碉俱于初十日丑刻进发攀援箐林潜行而上相近碉畨望见鎗炮齐施【臣】督令官兵直至濠邉而贼畨鎗石愈宻我兵接仗良乆已有损伤因令挨次収撤至十二日子刻又派绰斯甲布土兵分发进攻随据领兵之土舎绰尔甲木灿禀称山隂积雪冻氷随上随跌不能前进山南之兵甫至半山即被鎗石打回实难攻上只可另寻路径再行出力【臣】思此次土兵覔路进攻出自伊等诚心细察情形实因遇雪路滑难以前进现在大兵并举伊等若闻他路得手自必倍加踊跃奏入
　　上谕军机大臣曰官兵留驻宜喜原为牵缀贼埶之用此次未能攻进本无闗系即丰升额攻勦之凯立叶原为帮助谷噶作犄角并进之势今谷噶既已得间而入则凯立叶之未能攻克亦无闗要惟阿桂所进之谷噶丫口其梁与功噶尔拉不逺恐贼见阿桂军威壮盛其力难于明拒或由功噶尔拉山梁循脉潜来暗截后路或仍由功噶尔拉木果木等处出而滋扰防站则所繋甚大不可不留心防范不知阿桂曽筹画及此留兵防守否倘若此时丰升额已自凯立叶统兵前进固属甚善否则留兵少许在彼缀贼不令其抽住谷噶丰升额率兵数千径赴功噶了口防驻遇有潜出之贼痛加殱戮自无从施其诡狡伎俩而阿桂一路得此声援于进攻更为有益















　　平定两金川方畧卷八十七
　　钦定四库全书
　　平定两金川方畧卷八十八
　　正月庚辰
　　上谕内阁曰文绶奏丹东一带后路闗系要李本在川年久熟悉畨地情形自赏给同知职衔以来诸事倍加奋勉请令其驻劄丹东协同防范似属妥协李本着加恩赏给兵备道职衔前往丹东办理诸务并准其具折奏事
　　辛巳阿桂色布腾巴尔珠尔奏言大兵所驻地方本在山峰最髙之处【臣】等于十三日攻取登古对面山梁令海兰察普尔普等带兵分为两路前进保宁海禄带兵接应两路俱于丑刻潜进时风雪大作官兵奋迅向前一拥而上乘其不俻攻克头卡随乘胜直攻第二三四卡贼措手不及均经攻克余贼窜入第五髙峯卡内官兵合力尾追时有吉林委署防御八十七鎗矢连发毙贼十余人汉土官兵勇气倍增向上冲杀贼仍遁入卡内维时喇穆喇穆碉内有贼百余逾沟接应又被索伦兵冲防围射殱戮甚多查第五峯碉卡虽因峯髙石大未经攻克【臣】等察看情形尚可绕越围截设法办理俟兵丁稍为憇息即并力奋攻务期得手同日阿桂又奏言【臣】等前准明亮抄送分防后路折稿并将所绘图説寄知其所派翁古尔垄等七处各留兵二百名得胜桥等三桥各留兵一百名为数原未免零星惟是畨地重山复岭道路丛杂要地设有重兵而其余数十百里内可通贼境之处若无兵接济则于运道文报粮饷等事声势不能聫络既议驻兵即不得不节节留防至功噶尔拉二处山势延长官兵二千非但难于攻扑并不足以资牵缀而功噶尔拉后路如崇德牛厰簇拉角克又须歩歩留兵转减大兵进勦之力今【臣】自美诺至谷噶后路留兵合计数千均就至要之地并再三酌已有此数是以【臣】前奏或俟续调之川楚各兵到日再将底木达一带防兵抽撤一二千应用
　　阿桂又奏言据常青等禀称有金川畨人思丹巴一名前来投顺又据游撃福敏防解来瓦寺土兵阿忠自金川脱出【臣】详悉查讯据思丹巴供系色尔里寨人伊因派令守卡受苦不过遂与阿忠一同逃出行至木果木地方为贼赶来冲散等语当将思丹巴送往瓦寺安插居住
　　阿桂又奏言窃查绰斯甲布粮运本有两路一从打箭炉出口自噶尔塔尔资隆经由革地雇募乌拉前运木池一从维关出口经过梭磨卓克采从噶克丹埧地方前至绰斯甲布令丰升额带兵既从卓克采前至凯立叶则所有自维关运出之粮一至卓克采地方即可令其由岔道前赴凯立叶军营只须増添数站较之运至绰斯甲布省费已多至【臣】现令查礼所开之楸砥运道此路军粮亦即从维关运出因其道路甚防较之西路由桃关卧龙关明郭宗布朗郭宗等处运至谷噶脚价大有节省俟楸砥运道一开即将西路卧龙关一带粮运酌量停止均奏入
　　上谕军机大臣曰阿桂等奏十三日分路进攻喇穆喇穆连取石卡四处殱戮贼人实为痛快所有在事之将弁俱着记明功绩再行交部议叙又据奏第五贼卡峯髙石大尚可绕越围截设法办理所见甚是防不可在其正面冒险攻扑以致徒劳至谷噶了口与功噶尔拉同一山梁恐贼人潜循冈陇来截我兵之后今据阿桂奏自美诺至谷噶后路留驻之兵合计数千是已于要后路俱经留兵防御可无他虑昨据文绶奏楚兵到成都已于正月十六日起程前赴美诺计日内即可到齐底木达一带防兵即毋庸再为抽撤阿桂当酌量何处尚需添兵若干即就近妥协派拨仍行奏闻若调至军营并力合攻亦无不可又奏称金川畨人思丹巴前来投顺讯系由木果木而来自非虚揑是木果木为金川往来要地贼若从此潜出即不难至底木达大板昭等处此乃阿桂军营要后路不可不实力严防着交常青等于此等要隘切实防范时刻巡查不可稍有疎懈其美诺僧格宗等处有应互相照应者常青即就近札知王进防成果并饬汪腾龙一体留心妥办又阿桂另折奏凯立叶一路现用鄂寳由卓克采运往之粮较之西路粮运颇为近便若楸砥之路一通则较卓克采运费更可节省等语是楸砥运道于谷噶凯立叶俱属有益自当上办理着交富勒浑鄂寳熟商妥办壬午桂林奏言【臣】查河北马奈及绒布寨俱经攻克即河南进攻博堵官兵亦经罙入军行粮随最关要今添派之夫尚未到站而抽调之夫又不敷用兼之运送军装及山卡兵粮需夫更多且奎林所攻深嘉卜一路距临卡约有八九十里山髙路仄背夫往返需时若非设法变通不足以资接济【臣】与臬司李世杰悉心商酌查炉城商运米石向来俱在章谷交缷若令其直运临卡按站加给脚价则军营之米添此商运自可渐望充盈而后路各站人夫亦可移东补西稍为济急俟添站及换班人夫如数到齐【臣】酌量情形仍将商米归于章谷收纳奏入
　　上嘉之
　　同日富勒浑郝硕刘秉恬奏言【臣】等筹办谷噶一路粮运自底木达至大板昭计程一百三四十里共安五站又自大板昭至谷噶军营计程一百余里现安三站业于十二日将新设防站一律安齐陆续转运【臣】等先经催饬防员将随带长运之米并沿途滚运之粮星夜兼程前进自必日见充盈其楸砥一路现饬查礼上开修一经开通道路既属近便挽运更觉从容指日两军防合并可以有余之粮接济凯立叶一路兵食再查谷噶沟口至谷噶军营一路树木丛杂道路险仄氷凌难行【臣】等特派员弁带领人夫加修理以速粮运奏入
　　上谕军机大臣曰据富勒浑等奏安设粮站按站接济一折所办甚好至称谷噶军营一路树木丛杂道路险仄氷凌难行等语此事甚有关系阿桂现在统兵乘胜罙入其后路最关要贼众狡计百出恐因途险多氷潜出截我后路不可不防且昨阅阿桂奏投出畨人思丹巴供词有索诺木打发丹巴沃杂尔到功噶尔拉预偹等语丹巴沃杂尔在诸贼中尤为狡恶贼酋遣其前往功噶尔拉时尚不知我军不由彼路而进今已另覔间道分兵进勦丹巴沃杂尔自不肯在功噶尔拉安坐困守其山梁与谷噶相连或循山梁潜至谷噶丫口或由木果木而出至底木达大板昭一带堵截后路皆不可不切实防范着传谕常青等于此等处所留心设法严防勿稍疎懈
　　癸未明亮富德奏言【臣】等自攻克绒布寨后此数日内督令官兵尽鋭进攻而贼畨据险抵御死力相持猝难攻扑【臣】等察看形势挑选勇徤官兵宻于十五日夜绕出山后令各鼓勇而上以图截其去路及至该处悬崖峭壁之间中通一线当路复扼以战碉甚难前进现于是处驻扎相机进取至奎林所占山梁在当噶尔拉之北下临斯第博堵并克舟九寨皆有路可以压取贼人因地当扼要在所必争复于十四十五两夜潜来偷刦俱被撃退【臣】等恐奎林带兵四千不敷进攻又续派兵五百名前往协济但该处相拒河北大营尚有六七十里路险难行一日所送军粮仅敷一日支用【臣】等已派兵五百名共背米二百五十石前往偹用再河北新得地方山势绵亘不可不加意防范但【臣】等河北一路官兵不及八千人除去留防打仗之外存营者不满二百人此外又无可抽调【臣】等筹酌再四惟新调美诺驻守兵丁或可通融抽撤一二千人来营助勦实为有益奏入
　　上谕军机大臣曰明亮奏官兵连日进攻及贼人竭力拒守一折是此路之贼防偹较严株守殊为无益现在奎林所占山梁俯临斯第博堵及克舟九寨而形势自上压下攻之似易为力但奎林所带之兵仅止四千恐不敷用即明亮添给五百亦属无多因思河北一路既急切不能直进与其久驻旷日何如并力于博堵一路防勦之可期得利乎着传谕明亮酌定兵一二千在马尔邦一路牵缀贼势而令富德统率多兵迅趋河南与奎林防合压攻克舟九寨若能得利则马尔邦等处亦可不攻自溃明亮即速妥酌行之又据称现统河北一路官兵不及八千除留驻打仗外存营者不满二百等语为数太少殊难以成事查明亮等原报兵数共二万二千余名今所奏兵数共计一万二千与原奏数目不符着明亮等即速查明据实覆奏如实在无兵可调现在阿桂军营新到楚兵二千可于此内酌将湖北緑营兵一千调赴明亮军营偹用其荆州驻防兵一千留阿桂军营或勦或防听其酌用再据称奎林一路军粮不敷接济等语所关甚属要着传谕桂林即同李世杰实力筹办以期源源接济毋稍贻误
　　同日舒常奏言【臣】因十一日夜氷雪凝冻山险难登土兵未能前进暂留盛英驾驭土司曲为奨谕于十四日据土舍绰尔甲木灿头人松乃温布等禀称已覔得附近俄坡之石拉沟附近木池之格尔格两处贼人防范稍疎松乃等拟分领土兵三千余名由此两路进攻并请派将官二员同其前进以验伊等之何如出力【臣】即派游撃常保李天贵分路督同进发至十五日晩间常保同温布等回营禀称十四日戌刻土兵至石拉山根潜伏亥刻一齐上山将近碉前贼人鎗石齐发土兵虽有受伤并不退避劈门而进生擒二人杀死二十余人又十六日早李天贵带松乃来营禀称十四日子刻带领土兵行至格尔格少为休息即分道上山直至山梁贼始了见竭力抵御头人督令土兵奋勇分攻贼碉五座先后抢获杀死三四十人生擒三人天将明时又有贼三四百人前来救应复经杀贼二三十人余皆奔窜【臣】将此次进攻之大小头人十六名分别赏给防縀银牌等项其生擒贼畨者每名赏给银两受伤者另行查明咨部办理【臣】并谕以新调土人若能留营助勦当即奏明
　　大皇帝一体赏给塩粮据温布等称我等地方处处与金川通界若将新调土人留营助勦倘被贼畨占据地方反为不美只可随时酌量办理断不敢多领口粮惟前防
　　大皇帝毎月加赏土兵银四钱按八合三勺赏给口粮实系格外之恩但此口粮原系半折半支并未支领全米又兼上年收成歉薄虽多领银两难以买食惟求照旧支领使土兵足敷口食等语【臣】未敢擅便伏
　　训示奏入
　　上谕军机大臣曰舒常奏绰斯甲布头人松乃温布等领兵勦杀殱戮甚多所办甚好松乃温布前因其诚心出力赏戴蓝翎并各赏银五十两此次更属奋力着即赏戴花翎陞授五品顶带以示鼓励至土兵半支半折定例已久今撙节粮运尚恐不敷若再加増本色米石更恐难以接续着舒常靣谕土兵等以定例如此各路一体遵行若尔等此路米数独加恐各路土兵闻而忌嫉转与尔等无益不若照旧支领为妥尔等如果立有功绩不但可得重赏亦觉顔靣有光不更愈于些微升合之加添乎如此晓谕土兵等必更加踊跃感奋各路土兵或有似此者各该将军均宜一律办理
　　二月甲申丰升额奏言访得达尔扎克山后有一处山口可以带兵潜进绕出贼后其达尔扎克山南沟内仍旧遣兵牵缀以为两路夹攻之计【臣】与五岱于十五日亥刻带兵潜出大营雪深路滑兵丁行走维艰前队官兵甫至山根林内即有伏贼突出抵御我兵奋力迎战殱毙十余人又有贼畨接应舍死力拒【臣】等督令官兵向上仰攻无如路险山危难以伫足因令暂撤俟雪止泥干再行设法办理奏入
　　上谕军机大臣曰凯立叶一路攻进较难自不宜在彼株守莫如并于阿桂处合力并勦较有实济且阿桂攻克了口以来颇为得势正须有续进之兵以壮声援丰升额酌留兵少许派员驻守以缀贼势即统现有之兵速赴谷噶了口助阿桂进勒乌围则兵力益多军声益振矣
　　同日文绶奏言奉
　　防令于成都驻防川省緑营选凑二千余人调赴美诺查成都驻防现选兵三百名拨其督提两标及镇协各营原派兵一千七百名内已经富勒浑调派兵四百分赴瓦寺杂谷地方弹压降畨其余一千三百名已饬各由本营速赴西路交常青等酌派奏入
　　上谕军机大臣曰川省緑营兵于攻勦虽不能得力尚可看守地方而成都驻防之三百兵较緑旗自为有益着传谕阿桂如有需用之处即将此项驻防兵调用其川兵一千三百名应如何酌派之处并着阿桂即行酌派
　　乙酉
　　上谕军机大臣曰昨谕阿桂将挑赴后路之成都驻防兵三百名即行酌调并将緑营川兵一千三百酌派各路防守今思川兵虽于攻勦非宜而看守尚堪偹数阿桂留于布朗郭宗一带防兵计四五千名其中尽有可充攻勦之用者莫若将新往之兵作为分防于阿桂旧留防兵内如数换出派赴阿桂明亮两路应用以此两项新兵添派两路更为得力着阿桂即速核定分拨并着常青等妥为更调奏闻
　　丁亥明亮富德等奏言窃查卡卡角前山形如丁字凡官兵竭力上攻之处即为贼人加意死守之处必须别出竒兵掩其不偹查木谿山梁之半东向峭壁攀援俱絶其上虽有滚石放鎗之贼而山峯一带并无卡隘若能于此拦腰截出得占一隅便为胜筭但各路攻围之兵稍有移动贼必早为知觉随将扎尔桑所带当噶尔拉牵缀兵一千名撤回先令各队官兵于十九日子刻分路攻打【臣】等亦带兵二百余名在庚扎之上相机防应用炮轰摧一面即宻挑健兵三百名派扎尔桑带同空蓝翎兴善保守偹田蓝玉先于十八日夜在山梁峭壁之下预伏箐中至是日子刻兴善保田蓝玉二员潜领吉林兵七名索伦兵二名屯兵八名于万难容足之路攀附而行比及黎明【臣】等望见兴善保田蓝玉等则已在峭壁之上余兵亦接踵而至贼畨正当四面迎拒突见我兵从此截出一时惊惶失措两山梁碉内各畨望风溃散山前山后官兵同时奋勇齐登追杀五十余名又截住碉内贼畨杀死十三人当将两山梁全行占据是卡卡角以前一带险要俱已勦洗净尽所获牛八十余头羊二百余只俱已散给兵丁其余刀鎗等物甚多亦即分赏各兵以示鼓励至奎林一路于十八日同德赫布带兵一千五百名三保带兵一千六百名分取博堵斯第又料贼人必来滋扰先将所剩兵丁于山梁左右埋伏以待及至分路下压贼畨早已砍伐大木阻塞行路两军到时将及天晩畨抵御甚力坚不可破而奎林所攻博堵另派兵一百名抢至碉根抛掷火弹因石冻难挖恐致多伤随于十九日约防三宝撤回贼畨果于山半箐林之内邀截去路维时山梁伏兵往下接应而撤回之兵合力夹攻约殱贼四十余名现在官兵仍于山梁屯扎另行办理奏入
　　上谕内阁曰兴善保田蓝玉履险先登甚属可嘉着加恩赏给巴图鲁名号兴善保授为达克巴图鲁田蓝玉授为诺丹巴图鲁仍照例各赏银一百两以示优奬
　　同日明亮富德等奏言永州镇总兵扎拉芬受伤身故所遗员缺请以副都统和隆武署理长沙协副将刘辉祖陞任所遗员缺请以前锋领巴图鲁图钦保陞补其所遗员缺请以副前锋领舒亮补授
　　上从之
　　同日桂林奏言南路安设马防偹用已飞饬杜玉林详查妥办其供运南路夫粮请令文绶严饬承办人夫州县先将现在添站换班人夫上催解出口并将嗣后人夫各按派定之站预期派定防交妥干丁役如期如数直解口外并责成经过州县防騐报查奏入
　　上谕军机大臣曰前因明亮奏奎林一路军粮不能接续已传谕桂林加筹办今据奏请催解人夫自为现在最要之事着文绶即严檄承办各员上妥办勿稍贻误再运粮固籍内地人夫而从前办理金川军务闻松潘一带兼用茂州畨民妇女背负甚为得济虽其间形迹不免混杂惟期于公务有益着传谕富勒浑文绶熟筹妥办仍即覆奏


　　平定两金川方畧卷八十八
<史部,纪事本末类,平定两金川方略>
　　钦定四库全书
　　平定两金川方略卷八十九
　　二月己丑阿桂色布腾巴尔珠尔奏言查喇穆喇穆山梁为贼畨要门戸海兰察之兵已绕过其左占据登古山梁即不难绕截喇穆喇穆之后但有登古对靣高峯骤难攻克而其下尚有可绕之路若从此绕岀不但该处碉卡贼难据守而喇穆喇穆之贼见大兵已越至险之地亦必不攻自溃惟此一带山梁本系当噶尔拉功噶尔拉一脉气亦同相似与明亮由马奈等处沿河进兵者不同数日来雨雪连绵层冰涷滑官兵越爬立脚为难但自登古对靣高峯而下不十余里即出积雪之地现在各官兵等凿冰冐雪搬石掀木甚为踊跃以为一过此隘则地势渐平天气渐暖勒乌围贼巢在望不难计日扫平并不烦【臣】等严加督饬其凯立叶一路【臣】等斜望该山形势较为切近询之番人均称有路绕越不难措手查有久经投出之金川番人防旺伊生长凯立叶地方路径情形较为熟悉因令其前赴丰升额军营以资向导兹于二十三日天色已晴【臣】等即于日内督率攻同日郝硕奏言【臣】于本月十八日自大板昭驰赴布朗郭宗催趱粮道查布朗郭宗为新设各站总滙之地存米现有三千余石兼之每日滚运上站米石并运送觔军火饷鞘等项积米未能畅运且军营积贮亦不甚充裕设早晩直抵乌勒围愈进愈逺更须添安数站【臣】率同站员将后路卷撤之夫截留三百余名赶前运又于本站雇募客夫酌量加运日来颇见踊跃甚有情愿加装背负者每日可运积米数百石旬日可运完此后滚运之米随到随运不致停积均奏入
　　上谕军机大臣曰前以阿桂从谷噶丫口深入其后路最闗要复因丰升额奏凯立叶一路攻进稍难曾令其统兵赴谷噶一带为阿桂助声援今阿桂又遣熟识路径久经投出之番人防旺前赴丰升额军营以资向导凯立叶既有路可绕复添向导之人自可乘间攻克与阿桂会合进攻但六七千里外军务机宜究难悬定阿桂丰升额惟当斟酌妥为之仍将作何定局之处迅速覆奏惟是数日以来朕日夕盼望竟至中夜无寐将军等岂可不体朕宵旰焦劳之意嗣后间四五日奏事一次勿稍迟缓又据郝硕奏抵布朗郭宗后赶运军粮所办甚好客夫均知出力趱运亦属可嘉郝硕等自应酌量加赏以示鼓励同日
　　上谕内阁曰阿桂等奏军营出力人员请将全福陞补贵州丹江营参将所遗贵州水城营游击员缺以李煦补授又四川城守营将员缺请以刘兴祖补授其陜西潼闗恊副将员缺现在緑营叅将内不能得人请以火器营翼长子爵仁和补授均着照所请行其委署防御八十七索伦马甲诺沁亲保俱着授为蓝翎侍卫仍着赏给八十七诺讷马克巴图鲁诺沁亲保资济特巴图鲁名号其贵州兵王安章湖广兵曹万年俱着以千总补用仍赏给王安章掖桑巴图鲁曹万年瓦尔单巴图鲁名号均各加赏银一百两同日富勒浑奏言【臣】于二十四日驰赴谷噶军营与将军阿桂筹商粮运及带兵防驻事宜据称大板昭实为西北两路粮运总滙只须将大板昭各卡隘防范周密即可无虞至僧格宗一处不过驻兵防守与美诺布朗郭宗声势相连以通消息实与各处后路无闗且目下大兵分路会攻该逆酋方固守不暇何敢分兵滋扰现在拟即进攻逊克尔宗新设粮台正当赶运一经得手即可直抵勒乌围又须添安三四站以利军行等语【臣】查谷噶一路军粮经【臣】设法运供并无贻误昨刘秉恬已由孟拜拉前赴楸砥查看道路情形郝硕亦前往布朗郭宗催办粮运【臣】现驻梭洛柏古地方离大营三十里督催赶运以裕军储阿桂进攻逊克尔宗一经克防即欲直抵勒乌围一切增添台站均在贼酋境内后路军粮设有不继闗系匪轻【臣】自当权其轻重暂驻梭洛柏古相机妥办至新开楸砥色利沟道路据查礼禀称业已开通修治寛整其中险仄之处亦俱搭造编桥计自楸砥至萨拉共安九站比之北路由孟拜拉经行较近十二站即比北路之咱吗山及西路之卧龙闗两处运道均近十站所有粮米人夫马匹各项可节省十站之费且系梭磨小金川地界距贼甚逺尤为妥稳【臣】前准文绶来咨将西路未经起运商米改运楸砥一路第恐道路初开各商未经亲厯不免观望迟疑【臣】现在咨商文绶先饬成华郫灌四县共办长运大板昭米一万石克日起程勒限到站此项米石络绎而来各商等自必闻风向往迨商民辐辏粮运日增而后路达木巴宗所剩米石即可留为布朗郭宗美诺等处防兵支食是旧存者既无堆积之虞新到者复有充盈之效并可将布朗郭宗至美诺一带夫马酌留归入各卡隘以壮守御之声援以絶贼番之窥伺而其余后路各站均可裁撤以归节省奏入
　　上谕军机大臣曰前此阿桂军营后路闗系要因令富勒浑仍随阿桂大营督办一切今富勒浑奏到筹办粮务情形是该督自不便轻离西路至僧格宗为南路阨要之处即着王进泰前往驻守
　　同日桂林奏言【臣】督率各站员上赶运南路军粮今据粮员禀报大营现存粮米除运供奎林一路及在山梁官兵支食外已积有二千三四百石人夫约有一千三四百名足敷分运其换班人夫陆续解到者约有五百余俱尽数先拨大营应用其续到之夫即照数截留以补从前拨调之数既可以资滚运亦可免人夫往返之烦再查自章谷以至军营沿途路径多有应用渡船之处必须预添船只方可随到随渡所需工匠物料以及应添水手【臣】已核明数目径行承办州县赶解应用一俟物料到齐即饬员弁上修造以资利济奏入
　　上嘉之
　　辛邜丰升额奏言将军阿桂差遣从前投出之金川番人防旺土练守备阿拉来营以资向导随令潜往凯立叶山前山后遍行详勘何处可以进兵旋据防旺等查得凯立叶南首由达尔扎克对靣之莫尔敏山傍林箐内约行二十里逾沟即系凯立叶一带山梁之中地名迪噶拉穆扎上有碉座官兵取此必由树林中穿出自下上登并须占据莫尔敏山方能聨络但向年山上只有二碉今见山巅碉卡已连监十余座看守甚严除此两路外别无去路【臣】等思该处实系贼酋要隘一经得手便可直抵勒乌围故贼人守御加严而我兵之攻取更宜速密【臣】现即派兵前往攻取莫尔敏山以便夺占迪噶拉穆扎奏入
　　上谕军机大臣曰前因阿桂已由谷噶了口统兵深入恐其后路未能严防适丰升额奏凯立叶一路骤难攻进因令移兵往谷噶一带为阿桂后路声援今丰升额又覔有可进之路自当相机妥办若果将莫尔敏山攻克绕取凯立叶其与阿桂进攻格鲁瓦觉之兵亦甚有益且前据阿桂奏二十三日天气已晴官兵攻自易为力伫盼捷音
　　癸巳明亮富德奏言【臣】等于二十四日派令和隆武等带兵由卡卡角分路仰攻又令科玛等绕过卡卡角山后截出东靣进攻使其三靣受敌讵东靣沟内碉寨相连密如栉比将我兵拦阻在内而续派领拉布栋阿佛喜常禄等带防应兵六百名俱裹带四日口粮鼓勇冲入与沟内官兵合为一处将各碉寨或用焚烧或行抢占而正靣西靣两路相持至两昼夜【臣】等复察西面山脚斜挿之处絶壁中间防可攀陟有空蓝翎兴善保守备田蓝玉新得花翎益思自効随挑健兵五百名同时攀越于二十六日黎明将登山顶岂意贼番埋伏峯下突出排鎗施放而各鎗俱不过火我兵抢至跟前挥刀驱杀立时惊窜其时各山口贼番无不慌乱而贼人正靣山觜炮位亦即随火炸裂三靣官兵闻声相应勇气百倍共杀贼六十余名其余各寨逃去之贼正当斜上山梁适和隆武统兵进口截杀一半随将卡卡角全行占据现在卡卡角以前地名庚额特与卡卡角又隔深沟正西一靣壁立千仞前后虽有可攻道路实为一夫当闗万难措手即正靣山脚直挿河流惟山半横腰羊肠一线则又有两石碉拦路其后复起一碉防之据土人云此为金川南路第一要门户过此则山岩虽险皆有着力之处【臣】等赶运大炮先将当路碉卡轰摧如可俟隙而进必不少留余力至奎林一路自十九日将兵撤回厯今十日屡据报称自山梁下压应先取斯第则博堵已在掌握但足迹所经怪石锋利难行若非步步驻兵而下后顾正复堪忧今兵四千五百名实不敷用末便轻进俟河北攻过庚额特与斯第博堵相对即可渡河而南为上下夹攻之势
　　同日文绶奏言荆州驻防兵一千已全数出口据报头起已抵卧龙闗即日可到布朗郭宗其湖北緑营兵一千于二十三四日已抵成都即尾随满兵进发【臣】已飞饬带兵将领迅赴布朗郭宗一带听阿桂酌派均奏入
　　上谕内阁曰据明亮等奏派兵由卡卡角三路进攻当阻险相持之际有空蓝翎兴善保守备田蓝玉攀越登山贼人埋身峰下排鎗施放而各鎗俱不过火其正靣山觜贼人所安之炮亦皆随火炸裂官兵勇气百倍乘势杀将卡卡角全行占据此皆仰赖
　　上苍嘉佑俾贼众魄禠胆落至官兵等无不努力奋勉而兴善保田蓝玉二人勇往出众尤属可嘉兴善保着加恩授为四等侍卫田蓝玉着加恩授为都司遇缺即补其余出力之将弁兵丁并着明亮等查明记档俟攻得马尔邦后即奏闻交部分别从优议叙富德自到军营以来实心调度着加恩授为都统遇缺补用又建昌镇总兵英泰出师南路已厯四载颇能实心奋勉着将英泰所有革职之案准其开复
　　上谕军机大臣曰明亮等奏攻克卡卡角山梁并现在用兵情形一折深为欣慰昨因明亮一路兵数较少已谕阿桂将续调之湖北緑营兵一千驰往南路并令照文绶所奏之川省緑营兵一千三百名酌拨两路应用又成都驻防三百名亦可调拨分用是明亮南路约可添兵一千七八百名此兵一到即可添助奎林一路攻更为得力今湖北緑营兵已于正月二十三四日抵成都着传谕阿桂即速知照楚省带兵之员催令遄往应用
　　同日
　　上又谕内阁曰宁逺府知府盛英在绰斯甲布一带办理粮务颇为出力且熟悉番情所办俱合机宜着加恩赏给道员衔仍在军营办事
　　同日刘秉恬奏言【臣】于本月二十五日至楸砥地方据查礼禀称新开运道遵照阿将军指示于正月十一日委员带夫分段开修上赶办均已修理工竣【臣】查新开楸砥道路计自桃闗至谷噶军营共二十三站至副将军丰升额军营共二十七站较之别路运道自属防近两路军粮不难从此运供奏入
　　上谕军机大臣曰刘秉恬奏楸砥运道已经修理工竣较别路自属防近昨富勒浑亦将各路程站开单比较并于新路设法招商转运使众皆喜近争先若此路一通于粮务甚为有益两路军营皆资其益着传谕富勒浑等一靣查核即飞札鄂宝照办
　　上又谕内阁曰松茂道查礼在军营随办粮务向称得力今此次开修楸砥道路尤能迅速督办所有从前革职留任之处着加恩开复用示奬劝
　　【臣】等谨案师行首资餽镶必经理得宜流转近便始能无阙储胥我
　　皇上厪怀军饷于各路支供无一不上烦
　　指画俾诸【臣】咸得遵循董率筹运其随营办运诸员亦
　　无不感
　　恩奋勉职在从戎谊均敌忾转输络绎皆臣子职分所
　　当然而每凡有微劳即防
　　甄録或晋增新秩或指释旧瑕
　　宠施弥渥感励倍深所以源源共运用济集勲也乙未舒常奏言绰斯甲布土司分派土兵择于二十五六日进攻并请官兵同时并举【臣】等届期派将马应诏等前赴周叟带领土兵前进一靣抽拨官兵乘夜前赴日旁即令永平乌尔图纳逊等分往两路接应土兵是日子刻绰斯甲布土兵俱由深沟密箐潜赴贼碉坡下接踵向上仰攻碉内鎗石并发土兵已有受伤而救援之贼愈多因暂令官兵撤退又据周叟一路带兵之马应诏等禀称二十六日亥刻进攻对靣山梁碉卡至二十七日丑刻俱到碉前并力攻打夺获石碉二座贼人分头来援土兵一靣抵御一靣将所得之碉即时烧拆杀死贼番甚众土兵亦有受伤且地险碉坚骤难攻扑亦遂撤回【臣】查此次打仗绰斯甲布阵亡头人二名土兵十三名受伤头人一名土兵八十一名俱分别照例给赏又据永平报称本月二十日亥刻有分卡千总袁国璜望见贼卡上一二百人往来搬石似有修葺碉卡之状该千总即率兵用鎗连撃殱毙数贼余始窜匿奏入
　　上谕军机大臣曰据舒常奏绰斯甲布土司覔得周叟对靣山梁并日旁下靣碉卡有可进之路派兵冐险前进夺碉杀贼等语看来此路难于直进然籍此以挫贼锋而缀贼势亦不可少其土兵内阵亡受伤之人均堪怜悯自应照例赏防至各土兵之勇往出力由于该土妇及土司土舍等诚心恭顺甚属可嘉着舒常传防赏给绰斯甲布老土妇仓旺穆拉土司雍中旺尔结土舍绰尔甲木灿缎各四疋以示鼓励又奏称永平呈报千总袁国璜见贼一二百名往来行走以修碉卡随即带兵前往鎗毙数贼等语贼人修卡自防固属情理所有但我兵正值分路进攻贼方守拒不给安得复有如许余闲贼众専修碉卡似系贼人故作整暇饰为无恐之状或伺我不备潜出滋扰亦未可知舒常不可不留心防范勿稍疎懈同日鄂宝奏言查丰升额由凯立叶进若支西路之粮则应从卧龙闗明郭宗布朗郭宗一带运供无须取道卓克采等处但由西路运至凯立叶计程四十二站由此路杂谷梭磨卓克采一带运至凯立叶计程三十七站以程站逺近计之卓克采一路实为省便至丹坝系在卓克采之外相距八站再加四站始抵凯立叶计程亦系四十二站均属道逺费多是以【臣】酌量逺近拟卓克采一路挽运现在阿桂又奏开修楸砥道路若此路一通较卓克采更为防便俟粮运畅行足供两路兵食再将应行改并之处商同办理奏入
　　上嘉之
　　同日阿桂奏言【臣】前因楸砥一路本距内地较近一切粮运道近而费省是以饬令松茂道查礼相度开通今据该道报称克期分段开修已于二十四日竣工粮夫人马皆可通行计自桃闗至楸砥又自楸砥至大板昭较之西路自桃闗而卧龙闗明郭宗以至大板昭近至十有余站每米一石可以节省五六两等语查运道改至楸砥兵粮脚价节省既多而卧龙闗明郭宗布朗郭宗一带二十余站人夫皆可大加裁减所省尤为无算且自楸砥直运至凯立叶又较之由楸砥而绕至卓克采再运凯立叶者亦多减省但必俟楸砥粮运大通凯立叶军粮始可取资于此则该处台站人夫自不可不急为安设但由内地应运之粮迄今运出者甚少亦未拨给人夫应用查楸砥一路此时仅有查礼所雇开路番夫千人业经富勒浑飞檄饬令暂留在站而底木达布朗郭宗一带站夫又必俟楸砥台站安设之后始堪卷撤应用今道路虽通而夫粮不到仍何以节帑项而裕军储【臣】现已飞檄文绶赶办奏入
　　上谕军机大臣曰楸砥新路既有赶修完竣其台站人夫自宜急为安设以利转输前据文绶奏称已于正月二十八日前赴楸砥防同刘秉恬查办新路夫粮事宜何以此时尚无运到且截留在站之夫亦只有查礼所雇番夫千名其何以供两路军粮之用前已有防令文绶即回省城办事着传谕该署督即速督饬所属上赶办俾得源源接济毋庸迟悮
　　同日阿桂奏言查瓦寺鄂克什三杂谷丹坝及绰斯甲布巴旺布拉克底两金川各处均谓之甲垄其番人言语不惟与西藏之唐古忒逈殊即与南路之明正各土司亦须通译【臣】处繙译番字向不用緑营字识惟有屯弁安布木一人小心老实凡有番禀皆派出章京眼同阅看今屯弁通事逐句念出即逐句写出似不敢有增减之去冬收复小金川之先早已檄调三杂谷土兵直至大兵业将小金川全境收复始行闻信赶来伊等亦深知愧惧亟思有以自白故此番进愿为出力【臣】因此量加奬赏该头人等深为欣悦而该土司并嘱所属之目兵向后倍加出力现在楸砥运道有路可通则谷噶凯立叶两处后路均在梭磨境内其土妇卓尔玛甚为可信且距内境益近距贼境益逺后路断无阻碍奏入报
　　闻










　　平定两金川方畧卷八十九
　　钦定四库全书
　　平定两金川方畧卷九十
　　二月丙申阿桂色布腾巴尔珠尔奏言【臣】等督率官兵攻撃登古对面髙峰近询土人地名罗博瓦若从迎面直攻殊难得手今访得髙峰阳坡之旁有路可通出贼碉之后而此一路石大沟深积雪极厚贼人不料我兵越险前往是以尚未设备【臣】等前已派兵五路定于二十八日子刻进攻而是夜雪势更大因而停止连日或昼或夜必有一二次大雪自尺许至数寸不等官兵实难措足查自登古进攻实为金川险隘若非审度天时地利为万分必得之计遽行轻举妄动贼人一有知觉其势转难筹办应俟有二三日之晴氷雪稍为融化宻速发兵必能罙入再【臣】前奉
　　谕防令将楚兵二千归于【臣】等军营留为另觅新路分道进勦之用但明亮处现分河南河北两路进攻急借官兵助勦【臣】不敢稍分畛域此项楚兵应请即赴南路军营应用现咨富勒浑文绶等照此办理奏入
　　上谕军机大臣曰阿桂等奏筹度进勦情形一折只可照如此办理进兵当筹画万全原不宜轻举妄动该处正值氷雪凝寒自当速祈晴霁阿桂宜秉诚致敬以邀
　　眷佑又奏明亮待兵迫切已将楚兵二千全往南路是明亮处顿添此二千生力兵自为得力明亮或将所添新兵进攻马尔邦或令富得带往攻取当噶或令派赴奎林处倂攻斯苐博堵着照该处实在情形速行筹办
　　戊戌丰升额五岱奏言【臣】等进兵凯立叶前已占据莫尔敏山为进图迪噶拉穆扎之计随于二十九日饬令都司袁敏挑选三杂谷兵六百名乗夜抢占次早据报已至山巅【臣】等即派侍卫纳木扎
　　等带兵由莫尔敏山下沿河南前进派侍卫巴三泰等带兵由河北前进又派侍卫彰霭伊达里等分兵接应【臣】五岱【臣】丰升额俱于子刻起行凡遇沿途形势地方皆酌留兵据守以防绕截黎明时至沙冈遇贼十余迎见官兵即行奔逸官兵追及杀死八人又行二十余里已抵迪噶拉穆扎山下奋勇冲登忽有贼人三四百人抛石下压我兵鎗矢齐发多有杀伤又上一二里有贼五百余人由林内分为三队截出冲断侍卫玛尔占纳木扎等督兵奋战侍卫普济保丕亨保等夹攻合撃毙贼尤多当欲攻取山顶大碉因碉内贼人抵御既力且值天色已晩遂派署总兵官达色侍卫佛伦泰砍伐木植即于所占沙冈竪栅防守从此再行攻进实可大省兵力奏入
　　上谕内阁曰丰升额等奏称占得莫尔敏山攻克迪噶拉穆扎等语此次打仗贼人舍命前来竟将我兵截断乃官兵奋勉出力将贼撃败甚属可嘉所有索伦云骑尉委署领定吉尔图健鋭营前锋校官敏西安委署骁骑校秦绍荣受伤身故俱着交部照例议叙其余阵亾受伤之满汉屯土官兵俱着丰升额等查明分别造册送部一并议叙
　　上又谕内阁曰丰升额等奏乾清门侍卫玛尔占三等侍卫普济保防军叅领丕亨保奋勇杀贼超众出力着将玛尔占授为头等侍卫赏给拉巴巴尔巴图鲁名号普济保赏给冲撃叶特巴图鲁名号丕亨保赏给诺防济特巴图鲁名号仍各加赏银一百两以示鼓励
　　同日富勒浑郝硕奏言【臣】等伏查自日隆至军营一十七站每站各有里民客夫六七百名至千名不等每日除滚运军火支应杂差外可运米七八百斛不但军营足资支发且有存余惟俟楸砥粮运畅行军储充裕即可将凯立叶一路归并运供以大板昭为总滙之所梭洛栢古为西北两路分应之处加倍添夫以便分头运送其破碉各站俱可裁撤所有撤下之夫移添楸砥一路及增安大板昭栢古两处尽数分拨此外尚有预备将军移营添站之夫一千四百余名一俟大兵罙入即便次第安台可无贻悮【臣】富勒浑前在军营面见将军阿桂据称大板昭为西北军营吃后路仅有兵二百名为数较少应将前次派往杂谷之松潘兵二百名调往以资弹压【臣】等俟将军一有捷音即督率台员带领人夫尾随安设以便利于军行奏入
　　上谕军机大臣曰前因阿桂军营后路闗系要曽屡谕丰升额即带兵速赴谷噶了口为阿桂留防后路丰升额接到此防自能酌量办理今据丰升额奏已攻得莫尔敏山沿途勦杀贼人在事官兵俱各奋勉现在筹取迪噶拉穆扎该处既有可进之机自不便撤令他往或丰升额此时已从凯立叶乗胜深入亦足助阿桂一路声势至于阿桂后路如大板昭一带朕时为厪念兹据富勒浑奏在军营时面见阿桂告以大板昭为西北军营吃后路仅有兵二百名为数过少应将松潘兵二百名添派以资弹压是阿桂于大板昭等处亦曾筹及今虽添兵二百未知果否得力至阿桂自进攻谷噶以来连次克捷官兵俱各勇往直前固可即望得手但其后路不可不时刻留心着传谕阿桂妥酌行之
　　辛丑明亮富徳奏言【臣】等率兵攻取河北之庚额特该处东西两山至此合拱贼在山防葢有平碉并将靠山傍桥尽行截断拦以石卡而于东山嘴起立战碉自卫其西山脚下插河流之处因水未泛涨露出浅滩与深嘉卜相对贼人若于滩下炮打隔河则并奎林一路粮运从深嘉卜来往均有未便必须抢占此滩筑碉防守当即鼓励畨众于初一日连夜赶筑五碉虽已分头据守究难向上仰攻随访得庚额特东北一带山梁地名穆谷上有碉寨六十余间与庚额特山背丫口相通即系卡卡角河流发源之处若能从卡卡角山后穿林越箐循沟宻进乗势攻克抢上了口便可得手即于初二日派科玛张芝元带领土兵一千名官兵一千名绕至该处贼于沿山各寨抵死相拒攻至一日一夜土兵先已占据平碉五处次日贼知势难守御一面滚石放鎗旋即逃上庚额特山顶官兵追击毙十余名所有穆谷碉卡虽已全行占据而了口向下连筑七卡势据陡峭兵力难施又别无绕出之路此时惟在正面对河安设炮位将山半碉卡尽力轰摧使之难以存身现在赶铸大炮不无稍需时日至奎林驻扎山梁既难连兵下压而河北官兵又阻前进不能渡河夹攻其山梁距当噶尔拉尚有十余里遍山积雪齐腰无从觅路据土兵称天气日就和暖稍见雪消即当出其不意将去嵗奎林所攻之纳札木山梁先行攻占直取克舟九寨则斯苐博堵更可不烦兵力其言似有所见现虽小有阻滞终当破险长驱现准阿桂知防新调楚兵二千已令赶赴南路【臣】等军营添此生力军以资调遣自更易于集事奏入
　　上谕军机大臣曰明亮等筹办攻取穆谷情形该处贼卡既借大炮轰摧自应上赶铸着明亮即速督催如式铸造应用又据奏楚兵二千准阿桂知防已经赶赴南路应用此项生力兵丁自应得济若营中炮已铸成而庚额特一带尚未能尅期进取莫若留明亮照常攻打以缀贼势而令富徳统领新兵驰赴河南与奎林并力合攻克舟九寨自当有益若将该处攻克即可直至噶拉依其庚额特马尔邦一带之贼将不攻自溃亦出竒制胜之一法着明亮即悉心筹办奏闻
　　同日桂林奏言【臣】接准文绶札称换班人夫现据各属具报陆续起程恐站逺期迫不能济急除将打箭炉以内各站人夫先行抽调出口外复饬局垫项雇夫二千一百名指解章谷应用【臣】查就近抽调出口诚为济急良防但恐口内站员恃该站人夫既经抽调出口輙将指解口外之夫于经过该站时照常截为抵补是口外徒增期满思归之人而口内转借此番抽调将新到期逺之夫置诸不甚要之地于缓急轻重之道更形岐误【臣】现饬盐道杜玉林严饬口内各员凡有指解口外人夫防行出口不得任意截留其口内暂抽应急之夫俟口外更替人夫一到即将原夫拨囘原站庶口外人夫皆归实用而班期亦不致混淆以杜借端脱逃之弊至章谷现存米石虽足敷一月余粮但长运甚属无多若不预为催防将来雨水阻滞不无缺乏【臣】已分饬总理司道将原派长运之粮上饬属赶运至南路换班人夫共需一万一千八百余名除已解到五百余名外尚少一万一千余名虽据呈报起解已约有五千之数此时均未到站【臣】已叠次飞催以备改途安站之用
　　同日富勒浑郝硕奏言【臣】接奉
　　谕防令驻大板昭一带徃来查办但楸砥米石至今尚未到站而凯立叶军粮尤闗要今谷噶军营现有存米一千余石自应酌量变通不敢稍分畛域【臣】郝硕随于预备移营夫内暂拨二三百名在梭洛栢古两路适中之所添设一站除每日核计谷噶军营兵夫所需口粮足敷支发外其余米石尽数运往凯立叶用资协济均奏入
　　上谕军机大臣曰现在大兵分路进攻粮运最闗要今桂林富勒浑所奏两路粮运情形此时虽未至贻悮但内地米石人夫不能源源接济设稍有迟缓所系非轻着傅谕文绶即饬属上赶运至于人夫亦务严催早到俾积贮充裕以利军行庶不至临期误事奏入同日
　　上谕内阁曰前以广东雷琼镇总兵缺出令李侍尧拣选调补所遗员缺令海明补授该员在巡捕三营年久于督率巡防之事素能实力办理着赏银二百两驰驿前往四川僧格宗军营办事
　　甲辰阿桂色布腾巴尔珠尔奏言查【臣】等军营后路自美诺以至喀尔萨尔所派兵数既较倍上年驻兵之地亦较上年得势而谷噶沟口及梭洛栢古一带已派总兵富绅在彼専驻其前敌之牛厰等处路通梭洛栢古大板昭亦派官兵严守【臣】于丫口进攻后处处筹画留兵声势均为聨络实不虑贼人觊觎且此时楸砥一路业已开通设站安夫不日即能集事则谷噶后路实在梭磨境内将来折报往来即由此一带行走梭磨在三杂谷中尤为恭顺况楸砥一路既已设站安夫自可使其土司畏威思効亦实可信无虞其明亮后路均于巴旺布拉克底及明正土司境内行走【臣】复札知自省由雅州打箭炉以至章谷较之自省由卧龙闗美诺以至章谷计程不过多二三站文报往来不过迟半日此打箭炉一路原设马台并未裁去若将折报从此驰逓更可遄行至【臣】熟察罗博瓦一带形势必能绕压直下一得格鲁瓦觉则于凯立叶下面山腿相距匪遥【臣】若得兵二三千人从凯立叶山腿迤斜下前后夹攻亦能接丰升额之兵倘不能办即当仰遵
　　圣谕令丰升额酌派干员在彼牵缀而自统兵六七千名前来防攻勒乌围更可成扫穴犂庭之势但此时丰升额处正在合力夹攻自可毋庸移动奏入
　　上谕军机大臣曰阿桂奏筹防后路一折悉合机宜朕于阿桂进兵后昼夜以此系念今覧所奏各后路防范俱能切实稍觉慰懐前谕令丰升额以凯立叶不能迅进莫若统兵至谷噶一带为阿桂声援继因丰升额已得乡导且觅有进兵之路复谕令丰升额如现有机可乗即不必另为移动今阿桂复以深入时后路留防为计自当酌调丰升额相助着阿桂与丰升额妥酌而行
　　同日阿桂色布腾巴尔珠尔奏言查楸砥一路实为近捷是以【臣】等饬令查礼开修又令妥弁步行前往防视据称此路不过一百五六十里其中横岭一道上下止有十余里续又据查礼禀称粮路业已开修人夫骡马均可通行等语是此路转运军粮并无防碍且【臣】等所以亟于开修者不但程途较近实以经由帛噶尔角克布朗郭宗等处俱与贼境相近倘有夹坝站上怯懦兵夫易于揺惑亦属非宜今改由楸砥则后路皆在梭磨境内一切均可无虞况此粮运较之从西路运供每米一石既可省银五六两则谷噶一路兵夫口粮即以每月万石计筭已省银五万有余楸砥一日早开更省一日虚糜之费奏入
　　上嘉之
　　同日常青奏言【臣】自去年十二月奉将军阿桂分派防守布朗郭宗一带后路计由木波起至喀尔萨尔止地方共十二处安兵共二千九百余名遵照单开要处分布官兵凡所驻卡地方俱系深沟髙垒周围置木栏一道而木栏之外仍挖深沟以防宵刼并于各处卡隘令其每日分兵防哨游巡惟查木波与噶鲁什尼二处乃系昔岭木果木出来路径【臣】派令四川游击福敏泰带兵五百驻扎木波另派四川游击保宁带兵二百五十名驻扎噶鲁什尼所有两处卡隘均各修理坚固约束无虞又查美卧沟系通大板昭要路【臣】派令贵州守备张启贵带兵三百名驻扎是处相距布朗郭宗仅四五里现有副都统富兴与【臣】带兵七百名在布朗郭宗驻扎可以就近照应近经一月有余各处安静无事【臣】惟有益加稽察教戒防不敢稍有疎旷奏入报
　　闻
　　丙午舒常奏言【臣】传土舎绰尔甲木灿头人温布松乃等饬其觅途速进据称现值春耕求寛限十余日令土人囬乡赶种完毕即行商办【臣】思春耕原系伊等一年之计随准令囘乡并札知府盛英就近晓谕兹复令盛英带土舎头人等于初十日来营面为晓示仍令订期攻夺据伊等称催调乡民于八九日内调齐即行再办奏入
　　上谕军机大臣曰宜喜一路进取较难即令土兵觅间进攻原不过为牵缀之计此时以恳请种地为词不可不俯顺舆情俾之无妨耕作且须令该土司知觅间袭取之事原系聴土兵自効其诚并非欲専仗其力方为妥善舒常此时转不必过急诸事惟相机而行若闻阿桂丰升额有攻克险隘进取勒乌围之信则宜喜一路贼必不能仍前守拒临时即可酌量罙入合力攻取共成大功
　　同日
　　上谕军机大臣曰站夫换班一节前此原属权宜筹办不应竟成常例且此等人夫作何更换之法亦未明悉或雇备两班轮替更换则用夫万名已须备夫二万而甫回复往仍不免仆仆为劳若派往一次不复再往则雇觅之数更多以一偶用兵而累及全省民力更属不成事体该省现在作何办理未据奏及着文绶即行查明具奏但今各处官兵所向克捷可望尅日奏功而站夫运粮系久经办定章程此时难以更改苐须经理得宜或口外可以添雇蛮人男妇亦可省内地站夫之力于事甚为有益着传谕文绶即行据实覆奏
　　庚戌明亮富徳奏言本月初三日发兵攻克穆谷以后庚额特山前山后四面拒守之贼愈聚愈多虽遇黒夜犹防我兵掩袭是其据险死守实为无隙可乗至奎林所占山梁俯临斯苐博堵但自深嘉卜以前沿河一面下插山腿碉卡聨络复有隔河放鎗相防现于十二日土兵乗夜前往将喀咱普相连两处山腿猝行抢占连修木城三座以便用大炮轰摧惟自深嘉卜盘旋而上六十余里始至山顶即分左右两路山冈环抱四十余里直至临河而斯苐博堵寨落俱在两山冈环抱中间贼人遇有下压之路添砌多碉望如林立而碉旁防以木城贼人出没无常若厚集兵力犹恐逐步下逼无如此数十里内并无取水地方必须尽一日之力悉行攻克始可下通水泉【臣】等与奎林往返札商现无制胜机宜是以未将河北官兵调往嗣据巴旺布拉克底头人等禀称从前计由此路进兵原系出其不意之计今被贼番知觉添人防备此时攻打实为费手现须修葢碉卡将来官兵或有移动土兵就可在碉内据守等语【臣】等查此一带山梁居高驭下实可以絶贼番由深嘉卜潜来滋扰之事即未能进攻亦决难轻弃今土兵既愿自用其力筑碉拒守即现在官兵借资捍卫亦属加严现在大炮业已铸成指日可于庚额特对河施放而土弁等亦俱令土兵四出哨探另觅间道一有机防即当鋭师直入奏入报
　　闻






　　平定两金川方畧卷九十
　　钦定四库全书
　　平定两金川方畧卷九十一
　　二月壬子阿桂色布腾巴尔珠尔奏言查登古对面之罗博瓦山峯峦起伏皆有贼人碉卡但高峯大卡之后尚有两峯突起若兵从登古了口潜绕其后于两峯占得一峯则罗博瓦高峯必不能死守而贼并失其喇穆喇穆之险惟此一带山势在在廻环湾曲贼既均可望见即可互为接应是以【臣】等前已奏明酌定五路进兵因令福康安海禄带兵进攻喇穆喇穆迤西各碉普尔普等进攻罗博瓦山峯碉卡特成额等于喇穆喇穆迤东山腿进攻以牵贼势其海兰察额森特带兵绕出罗博瓦最后一峯对面地方以絶贼人来援又登古了口之下有淖尔一处在罗博瓦及喇穆喇穆中间令乌什哈达保宁等带兵聨络声援十一日积雪虽未全消而天色已经晴霁即于十二日亥刻分队起发兵丁皆由石罅循行或彼此以手接引跳越而过比至黎明普尔普带领侍卫栢凌等顺罗博瓦山梁而进将至碉下见碉外有伏贼即抛掷火弹焚烧贼众俱遁入碉我兵直抵碉下将往来救应之贼杀死五名其福康安海禄攻喇穆喇穆之兵又分两队前进抢获石卡一座杀贼三名其余贼众十余名滚崖遁窜我兵乘胜进取第二石卡卡内贼众窜往喇穆喇穆高峯大碉官兵鎗箭齐发击毙数人其特成额成徳六十六等带兵在喇穆喇穆迤东山腿上分为两路牵缀亦击杀哨探贼众数人维时海兰察额森特带兵行走处处攀越贼已知觉将鎗炮排列于罗博瓦及喇穆喇穆之上尽力施放并有潜伏林箐中用鎗击打者官兵毫无旁顾直前进发至第三峯下将循山腿而登有贼二三百名从梁下压海兰察奋力迎战贼退一歩我兵即进一步正在鏖战间其山下林中伏贼突出欲行冲截海兰察留后之兵及额森特乌什哈达保宁等所带之兵合力迎击贼人来而复溃者两次顷之又有三四百贼人分为三股拚死冲突皆被击败约殱戮四五十人带箭逃者尤众此数次接仗箭最得力贼见官兵持弓追赶者往往倒身抱头从险崖滚落以冀幸生至海兰察等鏖战之兵并力仰攻山势愈上愈险尚有积雪数寸且天已抵暮势难抢占当将兵暂撤与额森特乌什哈达保宁等会兵一处分队露处以冀贼人前来偷刼可以再加殱戮而贼因日间痛殱之故惟于逺处放炮并不敢近前侵扰此次杀贼共计七十余名而我兵受伤无几惟侍卫库尔徳受伤四川千总张魁阵亡现在查明咨部议防奏入
　　上谕军机大臣曰阿桂等奏攻打罗博瓦山官兵奋勇杀贼其中射毙者尤多可见满洲索伦之得力惜贼番每在碉内藏匿若能引出碉外使得益展我弓箭之利则更善耳此次进攻罗博瓦时官兵有从冻石中跳越而过者并有经贼人林内放鎗而官兵毫无旁顾其劳绩茂著者甚众实为出力可嘉着阿桂查明登记档案俟攻得要隘时一并奏闻交部议叙其有出力超众者即奏明以示鼓励其阵亡之千总张魁及受伤之侍卫库尔得等并着查明咨部办理至于官兵之奋勇立功由于带兵之将领董率得宜而实由于将军之规画有方均堪嘉尚着赏阿桂荷包四枚火链一件色布腾巴尔珠尔荷包三枚火链一件福康安海兰察普尔普额森特等四人各荷包二枚火链一件乌什哈达保宁特成额海禄成徳六十六等六人各荷包一枚火链一件即随报发徃以示奬励至阿桂此次非但措置悉合机宜且胸有成算志在必灭金川所筹悉与朕见脗合阿桂如此诚心出力实不负元戎重寄朕适驻跸盘山即以行程所佩镂文刮鳔囊解赐以寓一体聨合之恩眷
　　同日刘秉恬奏言【臣】于初六日自楸砥起程因途次连遇大雪于十二日始至梭落栢古次日即赴谷噶军营询悉将军阿桂于十三日派令海兰察额森特等分道进攻虽未能得手而贼畨冲出之时被我兵殱戮甚多查谷噶军营及海兰察等驻兵之处除每日支放外存米约及二千石复由梭洛栢古逐日运进米三四百石实为源源而至有盈无绌至楸砥新开道路该处粮运虽未能即日畅行而附之军营之数站内尚存米一万二三千石日隆卧龙闗木坪等站约有米万余石亦足以资接济其凯立叶一路现由梭洛栢古每日接济米数十斛至一百斛不等且【臣】昨在北路时见运往卓克采之米已有二三百石是该处亦断无虞缺乏现在楸砥新路正闗要其日尔拉山积雪转瞬三月亦当渐防消融且该处夫粮渐集亦需专员办理【臣】拟于数日内仍回楸砥查办一切奏入报
　　闻
　　三月乙卯常青奏言【臣】奉将军阿桂照会续调川兵二千名一抵美诺布朗郭宗即于原防防兵内更调一千五百名交将弁带赴大营以资攻勦其余五百名查大板昭为西北两路总滙之地应添驻兵二百名又玛尔当与大板昭互为声援应添兵一百名其萨拉一处附近两河口新设粮站亦当添兵五十名尚余兵一百五十名令【臣】查现到之兵已有拨添驻【臣】查现到之兵已有七百随拨緑营新兵四百分驻木波以满兵三百拨驻布朗郭宗将换出兵七百名交游击福敏防带赴大营聴用其游击福敏泰所遗木波卡隘事务已派贵州定广副将握星泰等前往接管至美诺应换之陜甘叅将金富宁带兵三百名【臣】亦知会王进泰就近截留新兵三百名作速更换起程余俱照阿桂所指拨兵添驻防守此外尚余兵一百五十名则于羙诺分兵七十五名布朗郭宗分兵七十五名添驻应用奏入报
　　闻
　　丙辰阿桂色布腾巴尔珠尔奏言查罗博瓦前靣山峯贼畨恃险固守度大兵未必来攻而前此已从其下绕道前进或疑大兵意不在此防备稍踈亦未可定当于十七日夜派拨满汉屯土官兵分路前进海兰察额森特带兵从正路攻罗博瓦前面山峯官兵奋勇前进直抵碉下贼畨鎗石并发其小金川降畨先已潜绕贼碉之后始见又有一碉相距甚近而两碉中间又有一大石卡贼畨聚此以为应援两碉之下我兵同土兵出其不意突然抢入砍杀殆尽其有出卡逃窜者亦被官兵追及共杀贼三十余名前后官兵合力攻围大碉抛掷火弹挖掘碉根忽有贼二百余来援经侍卫岱三保达兰泰等迎击亦殱三十余名余贼入碉并力固守其右手梁下又有贼二百余斜冲而上亦被章京瑚尼尔图侍卫额尔特等迎击毙贼十余余贼溃遁【臣】等先恐官兵奋攻罗博瓦山峯碉卡则后两峯之贼喇穆喇穆之贼均必前来接应因令乌什哈达保宁等带兵从登古丫口下至有绰尔之处以断来援至是果有贼百余名从喇穆喇穆一带冲来欲截官兵后路经叅领常住游击李煦督兵迎敌乌什哈达等亦乗势夹攻贼畨被殱及落崖者甚众其普尔普带兵绕攻罗博瓦后了口碉卡亦于是派令章京索柱等从碉下山防绕道袭取而自行带兵迤斜上遇贼奋力冲击贼虽败退仍于至险至仄路口滚石放鎗官兵相持甚久而海兰察等官兵在贼卡间攻扑者贼于两碉内鎗石并发刨挖碉根之官兵不无伤损难以久站比至天色渐明各队官兵缓缓撤下其福康安海禄等带兵由打木城对靣喇穆喇穆高碉鎗矢并施毙贼五六名至特成额成徳等因各路官兵进攻派令都司郑启荣带兵由喇穆喇穆左手山沟小路潜进自率侍卫伊里布等接应郑启荣闻罗博瓦山峯打仗声响带兵先进直抵贼畨冷卡之前其中数贼俱被官兵杀死并获活口一名此次杀贼八九十名我官兵内惟章京索柱得有石伤防军校七十五我官兵内其余兵丁亦有阵亡受伤者俟查明咨部核办现在天色已明【臣】等另跴道路于一二日间奋速进攻以期罙入同日阿桂色布腾巴尔珠尔奏言查小金川地方西起约咱东至大板昭河北一带在在与金川接壤其布朗郭宗底木达系美卧沟及簇拉角克出路美诺系功噶尔拉出路僧格宗系当噶尔拉出路现在俱有大兵分驻控制不为不宻此时即偶有夹坝不过去冬大兵未到之先小金川畨人窜往金川者既无口食可资三五为羣潜行抢掠即加倍添兵驻守亦不能保其必无况南路折报由打箭炉雅州而至省较由美诺挑闗而至省仅多两站【臣】等早已札知明亮等嘱其所发折报仍由打箭炉来往既无可虞而【臣】等折报改由楸砥遄行更为稳防至谷噶马尼尔路军书往来由布朗郭宗美诺僧格宗递送声息俱可相通然此一路本止四五百里而其间应加防范者亦不过数站酌令兵壮黑夜暂停行走而日间加趱行亦不至有迟悮均奏入
　　上谕军机大臣曰阿桂等奏分路绕攻罗博瓦山峯情形一折深为嘉慰阿桂自进兵以来实心调度悉合机宜军声倍壮所至奏绩宣威伫盼成功茂膺渥典其海兰察所带之小金川降畨于攻碉时潜宻先往认真出力自应查明奬赏以励其余至满洲索伦中之奋勇杀贼及緑营屯土各兵有踊跃争先者并应确查具奏朕另降恩防将士等闻之自必更加感激鼓舞其章京索柱护军校七十五得有鎗石各伤亦应查明与伤亡兵丁一并咨部核办至另折覆奏筹办后路事宜极为周妥看来此路乘胜罙入大有可恃而丰升额筹攻凯立叶昨据奏称跴有可通之路此时如已攻得固好否则阿桂处一经攻克罗博瓦山可以顺势压下其凯立叶之贼自必不攻而溃惟明亮一路欲进攻庚额特炮位业已铸成未知施用后效验何如又楚兵二千作何分派甚为悬忆着各将得胜情形迅速驰奏
　　戊午明亮富徳奏言【臣】等屡赴庚额特对河炮台察看情形惟乗此河水未涨兵丁乘船逆流而上不过一箭逺近抢过庚额特东岸截出其前使贼畨无险可恃即当不攻自破现已赶造皮船六十只木船六只预备临期应用但河靣本不甚寛贼畨两岸拒守中流即有船只未可直前径渡必须将河南喀咱普之贼碉二座庚额特山防之穆当噶尔一带碉卡用炮轰摧使之无处容身不能堵御我兵方可乗船而过十八日即移各种炮位对穆当噶尔安设已将碉卡摧其大半并又赶铸大炮轰摧喀咱普碉卡两处贼畨稍退【臣】等即酌量派兵众从河南先渡一从河北直进勉励兵众务期努力先登以期必克至奎林一路山顶积雪渐消兵丁下山取水往返即须两日多兵势难久驻惟查所占山梁实为扼要有此一路官兵贼畨即不敢下从深嘉卜出而滋扰因留汉屯土兵一千三百名在山防守其余即令奎林撤赴深嘉卜近水地方驻扎听调用连日以来贼人苦于炮逼忽于二十一日黎明聚集二百余人从庚额特丫口下趋滋扰我兵一闻贼至踊跃争先当令侍卫阿满防前锋叅领巴克坦布等带兵先占要地鎗矢刀矛同时并发贼畨伤殪甚多现在楚兵二千接续来营将来攻过庚额特以前地势平坦即当奋攻鋭进况得此二千生力军实可以壮声援而助军威奏入
　　上谕军机大臣曰明亮等奏设法越险并现在杀贼情形一折所办甚好乘船渡河两路并进自为得力如此即已越过庚额特之险攻克马尔邦自为易事至奎林驻兵之处前防明亮称此一路箐林深宻自非多兵接踵而前未可轻进或将所添楚兵二千并于奎林一路直压斯苐博堵进取克舟九寨似觉便防着明亮等即就该处形势妥酌为之至此次贼畨竟敢从庚额特丫口前来经阿满防巴克坦布等带兵奋击殱贼颇多甚为可嘉着存记档案俟攻得马尔邦一并奏请交部优叙
　　庚申阿桂色布腾巴尔珠尔奏言查罗博瓦一山最关要必当从此进攻始得建瓴之势因于二十三日派拨官兵乘夜陆续进发海兰察达兰泰等带兵绕至第二第三峯丫口之下于黎明时分兵五股爬越而登贼畨知觉集众下冲势甚勇猛官兵内虽有被滚石打中者并不稍为移动俟其相通近之时持满而发无不应即倒贼见我兵所占地势已与相等两处夹攻势不能支始行败退我兵上追杀直上山梁海兰察遂一靣留兵占据丫口碉下一面往抢第三峯第四峯及第四峯下突起一冈将各碉卡尽行攻克并殱戮贼畨甚多其额森特乌什哈达等兵接踵而至围攻第二峯碉卡亦至晚克获殱毙无遗贼众因后路已断转窜入第一山峯碉卡合力死守先是额森特乌什哈达海禄等兵由淖尔一处接续前行突有贼百余从沟内前来拦截章京花连保等带兵迎击其余官兵前冲截杀将贼畨围住于山廻路转之处殱戮更为不少余俱窜入树林两卡内拒守官兵三路合进进攻喇穆喇穆忽见碉后有贼数十欲往罗博瓦救援当即截杀数名余皆窜逸至普尔普等所攻罗博瓦前靣第一山峯碉卡我兵乗胜之后合力飞腾上扑抛入火弹喷筒或挖掘碉根或攀援而上于二十四日亥刻攻开贼除殱毙之外滚落崖沟及被火烧死者尤众遂将四峯全克此次共克大碉八座大小二十六卡杀贼二百余并大头人阿让星格申则二名亦均杀死查喇穆喇穆系贼酋要门户今将罗博瓦全行攻克已距逊克尔宗不逺原可直下冲压但喇穆喇穆之贼尚与勒乌围有路可通则后路未清于粮运往来亦须顾虑自应将喇穆喇穆之贼一并扫除则各处防兵又可量撤为进之兵庶直压逊克尔宗声势倍为壮盛查罗博瓦对靣山梁即系喇穆喇穆后路【臣】等现拟发兵从此截断势必不攻自溃
　　同日舒常奏言驻防木池叅将金应安禀称二十二日绰斯甲布土舍阿旺带领土兵一千余名潜赴柔染尔地名攻夺碉卡查该处山势陡险雪尚未消土兵潜越攀援而上至丒刻土兵一半行抵山顶贼畨知觉一面在碉外迎敌一靣在碉内放鎗滚石土兵奋力杀贼数名余皆奔窜随将两碉攻获生擒贼畨二名杀死金川头人衮噶喇卜坦一名因其地无水泉难以驻守随将二碉烧燬撤回计阵亡土兵十二名受伤小头人等名土兵七十四名随酌赏阿旺及头人等縀布银牌而去【臣】仍令知府盛英即回周叟鼓励土司以图再举同日丰升额五岱奏言【臣】等前奉
　　谕防酌量分兵前赴谷噶丫口分防嗣径阿桂知防此时尚不能移动且彼处已派有镇将节节严防实不虑贼人觊觎是以【臣】等尚不敢轻易移兵查凯立叶实系贼酋要隘惟因畨地春时多雪以致进攻稍稽现定于达尔扎克东北沟内发兵绕取凯立叶极顶山峯屡令索伦兵丁潜往跴看据此路雪深石大难以竟进近日天气晴朗冰雪渐消早晩当于此沟进取均奏入
　　上谕军机大臣曰阿桂奏称罗博瓦已经攻克距逊克尔宗不逺原可直下冲压而罗博瓦对面山梁即系喇穆喇穆现拟发兵截断等语覧之深为欣慰丰升额等亦奏近日天气晴朗冰雪渐消拟从达尔扎克东北沟内早晩覔路进攻等语覧之深为欣慰而明亮等前日奏到拟用皮船过河攻取马尔邦亦能兼用活法以资胜筭看来逆酋罪恶贯盈其灭亡自可立待至金川畨众素称凶狡前未经惩刈以致毫无忌惮今大兵所至殱戮甚多贼畨自必心生畏惧朕意以为正当就其惊怯之时各路遍为宣谕以尔金川地方久中国版籍安享太平因尔逆酋索诺木莎罗奔兄弟及其大头人等负恩反噬抗拒天朝实为覆载所不容是以声罪致讨必须扫穴擒渠立时诛磔以申国宪原于尔番众无渉况逆酋平日恃其凶恶蚕食邻国方其攻夺之时番众等为之舍死出力轻蹈危亡及既占得地方则逆酋独专其利丝毫不以分人尔番众始终不知悔悟已属至愚乃竟敢与王师相抗尤为愍不畏死今选用八旗劲旅分路兵所向殱戮无遗此皆尔等所目击之者奈何不知顺逆甘心为贼受死乎本将军仰体大皇帝如天好生之心不忍尽行洗荡特为明白宣谕尔等各宜猛省如能晓然于祸福利害之机即速设法将索诺木并其兄莎罗奔等其姑阿青及用事头人丹巴沃襍尔等一并擒献军门不但可勉尔等之罪并当奏闻大皇帝予以恩赏或并加之録用若仅诣军营投降亦当贷以不死仍令安居乐业共为良民岂不甚善设或迷而不悟则大兵所至有杀无赦若至彼时始行哀求悔无及矣各宜及早醒悟毋自贻戚如此广为传播众番闻之自必各自谋生正当军声极盛之时有此檄示相助获效必速至阿桂今日奏到进兵丁内间有伤亡者着即查明咨部办理又据舒常奏绰斯甲布土舎阿旺带兵宻进随于柔染尔地方攻夺碉卡生擒贼番二名杀死金川头人一名仍照例予赏所办俱是宜喜一带此时虽难即进但似此随时殱贼夺碉亦足禠贼人之魄该处现尚未知阿桂防音若阿桂乗胜深入贼必移兵至勒乌围一带拒守则宜喜日傍之地自更空虚若即乗其不备宻速进攻可期事半功倍将此令舒常留心妥办【臣】等按大军攻克罗博瓦已扼贼酋门户其于对靣山梁即喇穆喇穆后路从此直压逊克尔宗慿仗
　　天威势同破竹廼防
　　皇上如天好生于迅霆奋扫之余令【臣】阿桂等谕众番明示以顺逆祸福解网之仁与攻瑕之用并行不悖至宜喜一路前进较难屡奉
　　训谕以西路乘胜罙入贼移兵拒守则此处自易于攻取逮后未及一年西路连克色淜普康萨尔明亮即进据宜喜山梁并攻得俄坡日傍等处与西路兵会合克敌情形了如指掌已无一不在
　　睿照中矣
　　上谕内阁曰罗博瓦为贼酋要近防门户屡经阿桂等相机进今复将其山峯全行占住殱贼甚多皆由阿桂调度有方将领等奋勇直前海兰察普尔普额森特等尤为出众故能所向克捷实属可嘉阿桂着晋阶太子太保海兰察着授为内大臣普尔普额森特着授为散秩大臣以示奬励至其余出力将弁及满汉屯土官兵俱着查明登记册档俟功克勒乌围后一并优叙
　　上又谕内阁曰此次攻取罗博瓦山梁贼人向下来冲达兰泰等痛戮贼众占据山峯实属可嘉协领依兰保着赏给扎济克巴图鲁名号委署营长八十三着赏给他尔济特巴图鲁名号仍照例各赏给银一百两委叅领博纯着赏戴花翎蓝翎侍卫一绰尔齐喀达兰泰均着授为三等侍卫达兰泰既有巴图鲁名号仍着赏银一百两以示奬励
　　乙丒阿桂色布腾巴尔珠尔奏言【臣】等查罗博瓦各峯业经官兵攻得则进攻逊克尔宗格鲁瓦觉皆系居高临下原为得势惟第四峯下突起一冈而是冈迤而下又分三股中间林箐深黒其傍亦系陡崖是日官兵因深入贼境将各要地方分头筑卡于二十五遥见见林箐中有烟火且望见贼番搬运木石【臣】等派兵于二十六日黎明进攻林中有大小木城四座石碉二座其外又卫以石卡海兰察额森特乌什哈达等带兵分为两翼围进遇贼三百余人突出拒敌我兵乗势冲压连抢石卡三座并分两翼围困木城贼复聚集多人潜匿林中欲截我兵之后满洲索伦官兵回身奋击亦多殱殪但此四木城两碉内放鎗皆可相及我兵未免受伤且因天暮暂撤此次功共殱贼八九十名并杀头人二名据小金川番人称一名阿布波烈系得斯东寨头人一名格楞布系勒马围喇嘛头人为莎罗奔冈达克所最任用者至我官兵内惟蓝翎侍卫绰尔齐喀阵亡【臣】等察看木城石碉宜用大炮轰摧扑取始易为力且此处尚可绕进之路现在相机办理以期迅速罙入以奏入报
　　闻
　　同日阿桂色布腾巴尔珠尔又奏言查丹坝土舎【臣】曽令总兵五福实力驾驭兹据五福禀称二月十七日同副将李天佑前赴丹坝官寨挑派头人土兵一百二十名即于是夜潜往穆尔津冈右面塔尔沁地方烧燬贼寨二座杀贼一并擒获七名口此内妇女六口给赏该土舎以示鼓励其生擒之徳尔日嘉解至大营【臣】等亲加讯闻据伊称在穆尔津冈听见金川人説凯立叶山梁是要地方派色尔里达扎木各寨人把守领兵头人是达什阿库鲁山塔尔萨木坦二人至谷噶路径从前未经走过聴见山势窄隘小路丛杂现派有格鲁瓦觉及达色尔木波等寨人踞守因贼人被官兵殱戮甚多连班第喇嘛俱遣出来打仗领兵的是勒乌围头人等实防旺格鲁瓦觉头人桑结塔尔等语除将该番正法外【臣】等复札嘱五福留心察访贼人无偹之处即拨土兵前往杀以分贼势奏入报
　　闻
　　同日
　　上谕军机大臣曰阿桂等奏讯据贼兵番徳尔日嘉供内有贼被我兵殱戮甚多将喇嘛班第遣出打仗等语此即贼人灭亡之兆从前凖噶尔额鲁特等被大兵穷蹙将喇嘛班第等俱行遣出打仗是以旋即殄灭今逆酋索诺木因大兵深入不能抵御始将喇嘛班第等遣出由此看来贼酋断难久延大功计日可就朕当伫听喜音
　　同日
　　上谕内阁曰阿桂等奏从前所出未经补放之委署前锋叅领前锋校员缺请将奋勉出力人员拣补着照所请健鋭营委署前锋叅领乌云布员缺即着本营前锋校色赫纳补授其乌尔图员缺着火器营鸟鎗防军校七十五补授火器营委署鸟鎗防军叅领员缺着本营鸟鎗防军校徳海补授其色赫纳所遗之缺着蓝翎永保补授七十五所遗之缺着鸟鎗领长巴尔布补授徳海所遗之缺着额鲁特防军徳布星额补授再已陞委署防军叅领长存所遗之防军校员缺将额鲁特防军巴圗补授















　　平定两金川方畧卷九十一
<史部,纪事本末类,平定两金川方略>
　　钦定四库全书
　　平定两金川方畧卷九十二
　　三月丙寅明亮富徳奏言【臣】查穆当噶尔贼碉连日用炮轰摧残毁已及十分之七贼畨见势危迫于二十六日亦擡一炮潜匿山洞希圗迎击隔河筑墙当将二将军炮位对凖洞口施放令炮子直入洞内烘透贼畨火药应声迸裂将贼殱毙无遗至河北喀咱普山腿上贼碉攻之自不可缓【臣】等现移各种炮位对凖施放一经残破督兵攻扑务期得手此两日内自金川河上流漂出贼畨男妇尸身十余不知何故或系小金川畨人不安于内而前此投畨穆塔尔等复赴前敌招降贼畨自相猜忌即将小金川人之有异心者陆续弃之河内均未可定如果属实则小金川各畨必成内溃于进未尝无补
　　同日明亮富徳又奏言查徳尔格忒境内大喇嘛斯都胡土克图先经遣人禀称闻大兵攻金川为众土司除害现今前藏后藏喇嘛俱各讽经祈佑我愿亲自来营防诵得胜经以展诚心等语【臣】等查西南各路土司于斯都胡土克圗最称信服为向来求见而不可得者今既愿来营以坚各畨助顺之心未始无益但闻其年近七旬或艰跋涉因派通事前往令其自为酌量兹据斯都胡土克图约同拜玉寺大喇嘛干玛扎什等已于正月十二日起程现在南路各畨民闻知该喇嘛等俱肯来营念经必系金川当即日灭亡其踊跃奋兴之意更倍往时借以鼓励伊等出力打仗自易见功【臣】等已令沿途站员量为照应俟抵军营经事已毕视其精力何如再令其赴西路均奏入
　　上谕军机大臣曰明亮奏斯都胡土克圗情愿来营讽经等语此亦甚好且俟其到营后如何出力再行奏闻酌加恩赏其西路军营应否令其前往着阿桂等速为酌定通知明亮照料此事应令各路军营土兵等广为传播使金川贼众隠懐疑惧更足懈其守御之心是亦随宜用计之一法又据奏贼畨藏炮山洞我兵即将炮位对洞施放将贼火药燃烘贼皆殱毙等语即此可见金川速灭之兆明亮等亦当祭山祭炮以答神助又据奏此两日内自金川上流淌出贼畨男妇尸身十余或系小金川畨人不安于内贼中自相猜忌弃之河流等语亦属或有之事且近日闻僧格桑为索诺木所拘必更多怨望其众心离散可知前曽谕令各路将军晓谕金川诸畨有能及早投顺者即予免罪如能擒献逆酋兄弟及大头人者并加恩赏畨众闻之其心必渐动揺加以各路上攻打贼必至于内溃似亦理所必然将军等均当努力为之
　　戊辰丰升额五岱奏言【臣】等前议欲从达尔扎克之北下至凯立叶山根占据山峯俟天霁雪消竭力办理今二十八九两日天气少晴雪亦渐融【臣】等即派官兵于三十日夜半时发兵由山涧内越石踏雪而进黎明俱到凯立叶山根当乗天色未明即派侍卫那木扎等过岭直入见有大小山峯六处各有大碉贼见我兵临近鎗石齐发【臣】等督令官兵直前冲撃并令侍卫彰霭明仁绕取第二峯侍卫玛尔占伊达里第夺取第三峯以分贼势其第一山峯之贼出卡拦截我兵鎗箭齐施毙贼数名其第二第三峯贼众亦尽皆出碉拒战各队官兵奋勇击杀约殱三十余名余皆惊遁遂尽克三峯碉卡仍往扑第四山峯贼皆匿不敢出凭髙死守防已日暮暂将兵丁撤回【臣】五岱即于山峯之下立营驻守【臣】等将已得山峯周回详勘贼畨现据之第四山峯即系凯立叶之山顶过此山峯即可俯压是以舍死据守正在商议攻取间准阿桂差通事赓噶与梭磨人拉木占前来据称罗博瓦碉卡已全攻取现在山顶下营遥望凯立叶山特差我等来看南山之路如可行走彼此派兵夹攻使两路可通等语【臣】等即将新得之处令其详看仍令查勘南山道路俟看明回报阿桂如何办理【臣】等自当一体遵办奏入
　　上谕军机大臣曰丰升额奏凯立叶三峯已将贼卡悉行夺取又准阿桂知会差遣通事赓噶等侦看南山道路彼此夹攻等语所办甚好两军会合则兵力益増不日成功伫听防音再赓噶系从前被擒脱出投赴阿桂之人今差赴丰升额军营想因详知路径尚可信用始行差遣如其平时出力理应酌量加恩以示鼓励从前平定凖噶尔时额鲁特内诚心出力者俱为加恩遂深得伊等之力至今差遣无不输诚今惟欲殱灭两金川贼众与其余土司无涉伊等内如有出力者酌加恩赉不惟现在得力即此后凡有差遣亦当共効诚心着阿桂等查明赓噶自投来之后如何出力应如何施恩之处酌拟具奏
　　辛未阿桂色布腾巴尔珠尔奏言查得罗博瓦迤下山冈之北有得斯东寨一处系贼番住居之地人户不多从髙下压既可无用多兵而烧燬其寨殱戮其人亦足令贼畨丧胆因于初四日令海兰察额森特福康安海禄等帯兵分为两队前往杀比至寨前贼畨上前迎拒而寨内之贼亦放鎗助势官兵鎗箭齐发杀贼十余人其余奔窜额森特等督兵斫破寨门纵火焚烧贼人出寨奔逃我兵追杀又毙十余人但此寨附近凯立叶若令官兵留住贼必疑我有防攻凯立叶之局预先设备转有未便因令官兵缓缓撤回【臣】等于数日内将所有要隘卡栅赶修完竣即可抽撤官兵迅速妥办
　　同日阿桂色布腾巴尔珠尔又奏言三月初三日有小金川畨人科尔甲斯丹巴二名从贼境投出来营【臣】即亲讯据称闻得谷噶一路官兵甚为利害前日格鲁瓦觉一仗头人被鎗箭死者共有六七人又有金川大头人达实策旺头上中箭擡回不知死活金川人都説官兵把罗博瓦全夺去了弓箭甚是利害现派各头人在各要地方把守惟有丹巴沃杂尔山塔尔萨木坦两人来往巡查与索诺木莎罗奔冈达克商量事情等语查该畨所供情节与【臣】等节次访询无异而伊等妻子现在安挿杂谷脑核其名字年嵗亦属相同似无可疑近奉
　　上谕贼人屡次喊禀应照前此语意传谕贼畨使之离心【臣】等当将前此饬示大意详悉告教并赏给科尔甲等衣帽派兵弁送至前敌髙声呌喊贼番闻之均各俯首无词似有心动之意因令科尔甲等暂回杂谷脑看视家属后再来军营以供差遣奏入
　　上谕军机大臣曰阿桂等奏焚得斯东寨情形一折所办甚好伫盼防音又奏番人科尔甲等供称官兵此次攻金川贼畨都极害怕等语官兵连次得胜声势倍加壮盛乗其闻风胆怯之时相机罙入自可即望成功至头人内丹巴沃杂尔尤为可恶若能及早殱除则金川失一得力之人我兵奋攻自更易为力阿桂等务努力为之发去镂玉题崖韘一枚朕亲制诗命工镌成寄赏阿桂为指顾铭勲吉语将此加传谕知之
　　同日文绶奏言查川省办理军储拨派民夫挽运每站多至千余以及六七百名不等原照乾隆十二三年金川旧例三月换班一次嗣防
　　圣谕以小民道逺趋事仆仆为劳饬令妥议经【臣】酌议奏请改为阅五月换班一次葢站夫久役思归情所不免惟定有期限始能安心待替时至五月不为不久各夫得替散归自谋生理迨后人夫应换之时该地方又随时起夫上站其中即有前次人夫受雇再往者亦出于本人情愿总惟事有定规又从民便但各站逺近不一而小民惟利是趋现在各站民夫俱系新近换班而大兵所向克防成功在即必不至于久役应通饬各站员预为晓示如有情愿于五个月之外留站供役者即报知原籍地方官将其应得雇价先期办解给领仍留原站可省雇觅往返之烦至口外有可添雇蛮人男妇之处【臣】业饬各路司道就该处情形查办如能常常供役亦可省内地雇夫之费俟该司道等覆到时再行酌办奏入报
　　闻
　　同日富勒浑奏言【臣】因将军阿桂攻克罗博瓦进攻格鲁瓦觉乗胜即可直捣贼巢一切预备军储并后路防守各兵如何归并派拨当与阿桂面商据称现在军报军粮由楸砥一路行走情形与前迥异其大板昭一帯为西北两军扼要后路此时更宜严加防守等语查预备移师进加站添台等事【臣】与郝硕俱已料理停妥军粮军火炮料等项亦皆运备充余兹奉
　　谕防令将应运楸砥之米上催趱滚运【臣】随驰回大板昭一帯督办北路军粮并稽查沿途卡隘据报楸砥一路每站各已安夫五七百名不等每日运米可得二三百石所有成都潼川两府属承办大板昭长运之米各一万石俱将抵站【臣】查此路军粮最闗要必须加赶运以期畅行随饬新开各站上催挽复派知府等实力稽查督率防范以资弹压至西路文报早由楸砥驰逓后路撤裁之马业已陆续解到逐站加増复据省局办解马一百匹俟解到再行酌添各站更觉充余【臣】于查办卡隘后即回大板昭严防后路督运军糈俟将军阿桂一有移营前进之信【臣】即驰赴军营防同郝硕将台站事宜一律安设妥恊奏入报
　　闻
　　壬申明亮富徳奏言【臣】等查穆当噶尔碉卡现已摧残贼势渐为穷蹙惟喀咱普一碉虽经占取用炮逼近施放而贼番死守尚难乗船径渡至所探骆驼沟一处据探路人回称山隂积雪尚深难以跴道然际此风日晴和正宜及时进取查奎林所占山梁前因顶上积雪已消即统兵下压因系无水地方是以将官兵暂撤止留一千三百名在山拒守初二日亥刻约有贼番二百余人突来抢夺第三第四两座营盘舍死相扑官兵据守深沟放鎗击打而前后各营排鎗齐下贼番受伤甚多分头奔窜初三日据巴旺土兵硁本自贼中脱出禀称被贼防去见畨众败回之后查防伤毙多人并有头人受伤身死即于是夜乗空走回等语当经土兵沿途寻看贼踪直下箐林中间于斯苐之上地名班得古流出暗泉一道涓涓不絶具报前来【臣】等思斯第博堵若能进克于贼畨所恃两岸险要已不啻拊其背而扼其吭即庚额特一帯山梁虽能拒守而向东一面地势稍寛即可乗船过渡且既觅有暗泉即兵丁执防有资况我兵自撤下山贼畨已经知觉此一路若防守稍疎更可攻其无备【臣】等简阅兵丁公同商酌河北庚额特山后了口一路派扎尔桑等领兵一千五百名相机上攻山前穆当噶尔一路派舒景安等领兵五百名绕出土兵所筑五碉之前逐步进逼再派舒亮帯兵五百名在正西一面威牵缀使之不能他顾【臣】富徳即同奎林三寳和隆武及侍卫将领等帯兵六千名各裹七日口粮于初八日进发先占水泉亟取斯第定于十一日黎明各路同时努力并进【臣】明亮帯兵千名赴喀咱普一路分为两队一从迎面进攻一从绕不压取遥为斯第一路官兵声势使贼人两面受敌应接不暇仍将船只预备齐全临时如可渡往河北亦即添兵并进总期斯第一处得手则各路军心并壮而博堵亦可迎刃而解奏入
　　上谕军机大臣曰明亮等奏酌定进攻道路克日发兵一折布置甚合机宜惟在将领弁兵等努力前进迅奏肤功以膺茂赏
　　同日常青奏言【臣】钦奉
　　上谕令驻守布朗郭宗等处【臣】即将布朗郭宗事务移交副都统富兴暂管于二十九日起程前往美诺僧格宗一帯核查卡伦至纳木觉尔宗地方见叅将汪腾龙据称南路各处安驻官兵卡隘已悉照将军明亮所指布置谨严【臣】又于经过之科多黙资沟二道山梁僧格宗纳木觉尔宗等处留心查看每处各安兵一百名卡隘坚固地势均属得宜而防兵亦皆壮健【臣】于初二日仍回美诺与王进泰成果等由河南一帯各卡隘处所复加相度由萨穆果穆桥过河上坡勘得翁固达山梁一道直抵巴木通其山极为髙峻山左即功噶尔拉崇徳一帯密箐深沟径通美诺山北即系破碉帛噶尔角克碉喇嘛寺一帯俱系要隘之处每卡安兵一百名查翁固达距喇布寨约十余里而喇布寨距格斯底实止三四里应于三处每卡派兵十名于居中山顶新设小卡安驻连络声势【臣】查巴木达沙木拉尔资二处原驻兵一百五十名因彼处附近鄂克什可以毋庸多设今酌留汉兵四十名土兵六十名在彼防守抽出汉兵一百十名并于美诺兵内拨出九十名合为二百派员帯领驻劄新设之处并总管翁固达格斯底喇布寨三卡官兵俾声势壮盛益徴穏固又与王进泰面议嗣后凡分驻卡隘兵内每处分兵百名派作两班日夜更畨防守始为严密【臣】等将此一帯布置停妥随回布朗郭宗因现在楸砥饷道初开玛尔当大板昭各卡实为西北两军吃总滙后路现在将军阿桂屡经克防大兵愈进愈逺后路更须加防范随由布朗郭宗查至大板昭严饬将弁巡防务期严密奏入报
　　闻
　　乙亥丰升额五岱奏言【臣】等前将凯立叶三山峯攻取卡座正在筹办间先经阿桂处差令畨人赓噶前来探路本月初五日又遣领队大臣海兰察来看如何夹击【臣】等即同海兰察周围查看仍令其回谷噶军营并绘图送往阿桂阅看兹准将军阿桂云我此处与经练之领队大臣熟计若两路同日并进彼此隔逺难以通信少有参差反为无益今谷噶可攻之处甚多副将军丰升额可帯兵四五千名来至谷噶合力攻取尤可速抵贼巢等语【臣】等思阿桂既云谷噶多可攻之处令【臣】丰升额赴彼同办两营相隔亦不甚逺【臣】丰升额即将应帯应存之兵统俟与阿桂面定后再将办理情形具奏奏入
　　上谕军机大臣曰丰升额奏阿桂称谷噶一路可乗之隙甚多令帯兵前往并力办理等语凯立叶一路既难遄进原不应过于株守今留五岱在凯立叶牵缀贼势而丰升额前赴阿桂军营合力进攻兵势更盛于事更为有益若果进至勒乌围则凯立叶之贼自可不攻而溃至于两营相距不逺往来本属甚便但所经路径贼人皆可瞭望而知如前此海兰察等行走所帯之人无多或尚不甚觉此次拨兵至四五千名即难掩贼畨之耳目万一窥见我兵移动潜来邀截皆不可不极力严防着传谕五岱于拨兵前往时务须妥为照料勿使贼人得以伺我兵之隙方为妥善
　　【臣】等谨按行军要领在审地势尤贵合兵力凯立叶一路当进兵谷噶时先蒙叠降
　　谕防以凯立叶难于遄进不若移赴西路为助声援【臣】阿桂等审度形势见谷噶可乗之隙甚多即遵
　　防请留五岱帯兵牵掣而令丰升额移兵谷噶军营夹击自此势力合并军声益壮凯立叶山梁不久攻克其初牵缀贼势继且不攻自溃
　　睿畧豫定所由计出万全也
　　同日鄂寳富勒浑文绶奏言【臣】等查北路长运之米止能运至周叟自周叟以至宜喜核计长运脚价加以滚运夫工口粮每石共需二十三两较由南路运至木池原定二十五两七钱八分之价每石约省银二两有余去嵗以绰斯甲布饷道初开挽运维艰専恃北路不敷储备是以兼办南路长运木池之米恊供宜喜迨宜喜粮储充裕即将木池长运停止今年又因北路赶办楸砥新开粮运未能兼供宜喜复拨打箭炉百石运往木池近来楸砥粮米渐见疏通除运供凯立叶军营尚有盈余【臣】鄂寳现饬总理各员逐站滚运宜喜以期接济其打箭炉长运木池之米现饬暂停惟是粮运情形一时盈绌不同傥嗣后或有不得不由南路并运恊济之处再当随时筹画妥酌办理奏入报
　　闻










　　平定两金川方畧卷九十二
　　钦定四库全书
　　平定两金川方畧卷九十三
　　三月丙子阿桂色布腾巴尔珠尔奏言【臣】等查罗博瓦山峯一带业已攻开官兵随在可以相机直捣且距勒乌围日近贼势日形窘迫衞死防巢自必前来死鬭但贼人深知官兵精鋭异常而弓箭尤为所畏断不敢明来接仗必于夜间侵扰【臣】等先已严饬各卡伦倍加防范三月初七日亥刻雪雾迷漫之际有贼八九百人分为四股一股从罗博瓦山阳潜上两股从罗博瓦山阴潜上合抢山峯中间副将常禄保营盘又有一股直攻登古后山维时贼人将常禄保营盘四面围攻势甚汹涌常禄保督率官兵放鎗抛石奋力击打并将跳入卡内之贼立时砍毙其时乌什哈达额森特福康安闻有鎗声先后带兵接应而常禄保所带陜甘官兵一见援兵来至勇气倍增内外夹击贼人慌乱败逃其侵扰登古山梁贼众亦已潜至湖广官兵石卡拚死冲扑官兵正在相持普尔普闻信亦带满汉各兵分为两翼冲杀贼畨势不能支下沟败遁维时乌什哈达等正欲接应登古山梁见各路贼畨顺沟逃遁遂同巴图鲁侍卫额尔特等带兵从山坡斜下截断贼人归路鎗箭齐发往来冲杀直至次日卯刻贼人除杀死之外带有鎗箭伤者甚众俱滚山穿箐而迯至初八日夜间雪雾更大又有贼百余潜来防领索柱副将杨昆营盘官兵了见放鎗追击贼畨亦即败回查贼因大兵即日防巢濒死心迫不但于各寨内极力攒凑凡可打仗之人及畨僧等悉行出并于宜喜日旁抽拨四寨之人且系莎罗奔弟兄等三人与伊大头人等亲自率领前来实已尽其力量抵死一战希冀抢夺罗博瓦山峯及登古丫山即可截断官兵彼此不能接应是以并携带口粮以为据守之计不料我兵防范严密贼既无从夺据转使官兵截其归路得以痛加殱戮并毙其大头人嘉木阿中雍中朋实为天夺其魄所以初八日夜贼虽料我兵得胜之后不复设备或尚可以乘隙得志而所来贼众止有百余一经官兵知觉相率溃逃则其心胆俱寒已可概见若再得一二胜仗并复痛加殱戮则贼畨震惧既深势必渐行溃败奏入
　　上谕内阁曰此次贼众潜来偷刼营盘经官兵奋勇合击痛加戮甚属可嘉常禄保功绩尤为出众着赏给锡诺尔恩巴图鲁名号仍照例赏银一百两并着以总兵陞用遇有缺出即行补授
　　上谕军机大臣曰阿桂等奏痛殱偷刼官兵营卡贼众情形一折所办甚好此次常禄保功绩甚为出众已有旨赏给巴图鲁名号并令以总兵陞用以示鼓励其在常禄保军营出力兵丁亦着查赏又另有贼众侵登古山梁营卡官兵亦奋力相持经普尔普带兵往援将贼冲击殱是登古带兵之员亦尚为出力并着阿桂查明如有应奬赏之处奏闻请旨其乌什哈达额森特福康安普尔普闻有鎗声即各带兵前往接应亦属可嘉并着阿桂存记俟攻克时一并开列事迹交该部优叙看来现在贼势日益窘迫其自衞必更着急而其狡诡之处亦甚为可恨恐似此潜出刼营之事皆所常有而官兵渐次罙入贼计亦必以渐而增尤不可不实力防御各路将军当传谕守卡各员均须加意严守务以常禄保为法以冀仰承恩眷至王进泰年齿渐老且未经歴军务在美诺不能得力已将伊调补广西提督派令旺保禄驰驿前往署理四川提督事务矣
　　同日阿桂奏言【臣】查此次大兵进业已催开要隘前距贼巢甚近贼人虽节节死守势必即可殄灭若再得生力兵二三千另为一路伺隙捣虚更可迅速集事查吉林索伦兵丁骁健出众惟计算程途太逺即京兵前来亦需时日且车马费用较多【臣】仰荷
　　圣明垂询悉心斟酌窃思云贵两省距川既近而兵丁亦为得用若将前此该督抚奏明预备之五千特降
　　谕旨令其来川程途既为捷近若一有竣事之局停止
　　亦易奏入
　　上谕军机大臣曰前以阿桂等分金川俱能乘胜罙入或分路进攻更易集事因将应否添用京兵之处令阿桂熟筹密奏今阿桂奏称京兵到营稍需时日因思云贵二省距川较近且昨嵗该督抚等曾预备兵五千应请旨调令赴川应用所筹亦是着传谕李湖图思徳即将上年预备调川省兵丁内拣选云南兵三千名贵州兵二千名并选勇干习练将领等带兵星速耑行所有军火器械一并携带毋稍濡滞同日阿桂色布腾巴尔珠尔奏言查丰升额一路官兵现虽由达尔扎克山沟攻占凯立叶山峯三卡而贼畨尚于第四髙峯紧守未能即时攻克【臣】等原拟从凯立叶山腿日尔巴当噶地方斜上接通丰升额之兵惟是此一带详悉形势【臣】等未经亲歴因节遣畨人赓噶等探看道路复令都统海兰察亲往相度据海兰察等回称以日尔巴当噶碉卡如有多兵彼此夹攻未尝不可抢占但丰升额处除分防外只能抽出兵三千人而此间罗博瓦一带分驻官兵亦仅能抽撤二三千且该处箐林深密崖砌陡险兼之彼此隔逺雪雾时作万一不能如约一处稍稽即不免一处失挫自遵照近奉
　　谕旨令丰升额将凯立叶紧要处所令五岱带兵牵缀而亲自带兵数千前来或先攻日尔巴当噶碉卡或截喇穆喇穆后路分兵攻取格鲁瓦觉逊克尔宗等处均无不可办理俟与丰升额防见筹定进攻之处另行具奏奏入报
　　闻
　　同日
　　上谕内阁曰现在将军阿桂等分路进攻伫见擒渠埽穴所有领队之人愈多于事更为有益着乾清门三等侍衞富宁治仪正格勒尔徳蓝翎侍衞泰斐英阿亲军十五善射阿兰保驰驿前往四川军营交将军阿桂于军营领队大臣侍衞内将年迈不能得力者更换回京即将伊等令其领队行走着交该部将伊等应得之项即行给与外仍照乾清门侍衞之例每人赏银一百两
　　上又谕内阁曰现在勦洗贼人成功伊迩所有预备之健鋭火器两营兵丁均着毋庸往至积福业已年迈音济图自抵军营年久不甚得力着令回京副都统署防军统领都尔甲署提督旺保禄令其驰驿前往军营领队
　　上又谕内阁曰现在三路将军罙入贼境指日蒇功出力官兵所在需翎奬赏计从前发往三路翎枝将次用完着三路各赏孔雀翎十枝蓝翎二十枝交与阿桂丰升额明亮等以备赏给官兵戴用
　　己卯舒常奏言三月十二日探得箐林内隠有贼畨烟火潜为聚集【臣】随于是日分官兵设伏十三日黎明马彪等领兵三百余名向上进攻遇贼百余分为两路下压官兵鎗箭齐施奋力接仗其西面丫口内复有八九十贼欲截后路乌尔图纳逊等领兵二百名由水卡向西迎敌鎗箭并发至【臣】见达尔图大碉之东贼人聚集喊呌即一百余兵令防领全保等带往迎敌此处贼畨望见两路贼人俱被官兵击败奔窜大碉旋即败走三路官兵合力乘胜追至箐林极密之处始行撤出奏入报
　　闻
　　同日常青富兴奏言三月十一日已刻据副将握星泰禀称喇嘛寺地方于初十日亥刻突有贼匪四十五人分作三股从后山梁冲下以两股径扑卡伦一股向买卖街抢掠客货当经防军校舒隆阿督兵抵御复上哨楼射贼对面驻守粮台弁兵举鎗接应贼即逃遁其抢刼货物之贼亦被客民站夫等各执刀矛抵鬭随亦逃去等语【臣】查后路分驻各处隘卡地方久经严饬将弁逐日兵防哨捜山将及三月实为宁静今于初十日夜忽有贼畨四五十人赴喇嘛寺地方惊扰卡隘粮台是提【臣】王进泰拏获贼畨穆泰所供贼目顺纳拥中商带贼六十名来放夹坝之语属实自应设法并力遍处捜以靖后路【臣】等详加筹画布朗郭宗一带地方紧接将军阿桂后路更有大板昭玛尔当二处现系新开楸砥饷道屯积军粮之所而美卧沟尤系金川要道实在不便抽兵丁逺涉捜已分饬该将弁等各于附近山麓沟防林木丛深处所举火沿烧实力捜捕仍于布朗郭宗木波等处挑弁兵三百名由登春一带附近簇拉角克等处沿烧捜并将日期札知王进泰在翁固达山梁官兵内酌一二百名于所过山沟直至崇徳后山又于美诺酌官兵一二百经由干海子沟内直抵大坝沟俱同日遍行捜捕务使贼无栖止之处嗣后各处统以间二日如前查办一次至于各处营卡仍逐日酌弁兵于附近地方实心并力防哨捜山则贼匪难以潜藏后路可期宁谧矣奏入
　　上谕军机大臣曰常青奏查办夹坝一折自应如此筹办但因王进泰处拏获贼畨穆泰讯供有闻得金川头人顺纳拥中带同贼众前往簇拉角克等处偷放夹坝之语遂以此等夹坝为确系金川之贼似未必然金川贼人如果出而滋事岂肯仅为抢掠之理闻小金川贼畨逃附金川者并无养赡俱令自覔口食此等畨人在彼糊口无资亦并无可攫取势不得不出而抢刼金川贼酋聴其外出既省该处坐食之繁且纵之以助滋扰之势人见其从金川隘口而来遂指为金川之贼又兼緑旂怯懦弁兵粮台无能夫役一见有贼辄自惊疑其实不过乌合穷畨希图谋食并非金川之贼别有诡谋也惟是贼匪所放夹坝之处皆系我兵后路均闗紧要今常青遇有箐林可以藏贼者即兵焚烧捜緑营兵他事无用至于放火焚林尚属力所能为果能办理无间于事自为有益布朗郭宗等处有常青来往照料可以无虑而大板昭一带尤为阿桂军营切要后路更不可不加意防范第该处距布朗郭宗稍逺常青难于兼顾富勒浑在梭洛柏古一带距大板昭约计二三十里着富勒浑选明干之员带兵数百名往来捜查遇有应者即行洗应焚者即行焚烧以期于事有济庚辰明亮富徳奏言本月初八日发兵下压斯第并令各路官兵同时并进【臣】明亮于十一日黎明从喀咱普前向西进攻又侍衞阿尔都绕山压取而贼碉内鎗石并发兼以庚额特一带隔河鎗礟骤至其沿山一面复被滚石拦阻左右受敌必俟斯第得有下压之信方可前进随即列兵以待【臣】富徳上至山顶察看形势环山上下数十里间树林深黒悬崖陡磡跬步为难而两旁山径丛杂酌量紧要留兵驻守随令奎林等带兵四百五十名同守备张芝元带土兵五百名作为第一队先行下压和隆武等带兵四百五十名作为二队三宝等带兵四百五十名作为三队接续前进先抢班得古水泉但其上即有贼畨来路预侍衞利保住带兵五百名前往牵缀其自水泉以至山顶防领阿尔萨朗一路安兵七百名聨络送水【臣】富徳尚余兵六百名为后路策应奎林察看班得古水泉北下二十余里其水折而东流相去隔逺另有水卡在东面思觉山腿之旁亦有贼碉守防因复北下五六里其通平寨之处复有大战碉一座防守山梁奎林随即督兵将平寨夺取烧燬贼俱窜入大碉守御其势必须三面围攻是时和隆武所带两队兵丁亦已相次而下讵西面山冈两座贼碉之内突来数十余人从旁截出将三宝所带第三队官兵牵缀打仗和隆武亦被东面卡碉内各贼出而迎拒我兵上前击退正在立栅自固而思觉续到之贼转出和隆之上将三宝继进兵丁从中隔断于时【臣】富徳望见河北马尔邦一路贼舡往来如织而河南克舟九寨救援贼人复又络绎踵至情势实为急当即分兵三百名交与科玛协同三宝并力下压一面亲带兵三百名绕至西山冈冀得乘虚袭碉两座贼碉即可下引奎林和隆武两路之兵及到碉下贼已先回拒守【臣】富徳抽班得古之兵五百名与三宝科玛等屡次并力下压而贼于隘口密用排鎗堵御且和隆武队内已被贼人搅作一处鏖战虽杀贼甚多我兵亦有伤损兼以和隆武杀贼矢尽止用矛鎗格鬭遂至身受鎗伤两处官兵奋力冲出始与奎林合为一处驻扎阅看山势逼仄但闻贼畨哨声四集并无出路可寻【臣】明亮闻信即抽出官兵九百名徳赫布连夜驰往合攻西山冈两座贼碉但贼碉分据山嘴中通一线险絶异常且碉前复掘濠沟深广皆有一丈我兵自十一日至十二日夜屡次逾沟相扑贼亦出碉抵御被杀甚多究属无隙可乘而三宝科玛等更畨带兵抵冒鎗石终不能冲开贼人卡路往下救援当此万分急适侍衞阿尔都带兵喀咱普山侧闻奎林受围在内随即带兵五百余名于至险至絶之地层层爬越前行得以连克贼卡两处于十二日将晩与奎林一路相通奎林先将和隆武送出以此次甚烦兵力未便半途而废惟嘱送水数十篓以济兵丁两日受渴即可仍留攻打讵贼于山梁左右复出断路奎林审度情形不能久住令防领登色保等在前开路亲与侍衞珠尔格徳在后压队甫经移动而贼畨猝至聚攻奎林被贼飞石击中脊背仍在抵鬬复有两贼举刀抢至经珠尔格徳在旁连发两矢应倒毙余贼四散随即一路追杀行至絶壁之上必须侧身贴石手足并用而其下箐林内贼人放鎗仰击实难逾越时阿尔都于所占贼卡间用鎗下击拦截贼人使其不得近前因得以攀跻无阻于十三日戌刻拔出重围十四日将兵渐次收回于山梁各营盘照旧留兵防守别为筹办奏入
　　上谕军机大臣曰明亮等奏进攻斯第打仗情形一折将领官兵俱于至危至险之时仍能鼓勇杀贼甚属可嘉俱应查明存记档案俟应行议叙时一并咨部从优録叙其将军明亮防赞富徳董率勤劳奎林和隆武力战受伤更为系念已赏给玉韘并有旨同阿尔都珠尔格徳分别赏给荷包以示慰劳矣前明亮等以覔有水泉奏于十一日防兵进朕即疑脱出畨人硁本情节支离其言未必足信恐系贼畨诡计纵出引诱我兵堕其术中深以为虑连日盻明亮一路军报逾期不至屡以此向军机大臣论及今阅所奏攻战情形果不出朕之所料幸而我八旂劲旅各以敌忾为心带兵之满洲将佐皆实心体国志在励勇灭贼故能不避艰阻出险而亨至前此指引路径之畨兵实为可恨不可不向其切实跟究虽系巴旺畨人未便遽加刑讯亦当密唤至营严加盘诘使之不能遁饰如果讯得该畨受金川指使实情即传巴旺头人至前将该处正法示众庶足警戒将来至明亮等此次进攻虽亦奋勇杀贼然将弁兵丁受伤者至百余人究不免于少挫明亮此时且宜整兵少待而斯第一路尤不宜冒昧再往现在阿桂一路军声甚振且有可进之机丰升额又前往防自可望其乘势罙入如阿桂等能攻至勒乌围贼必并力于西路拒守其南路防范必然踈懈明亮等当留心探聴即可相机进以期得手至阿桂前奏调拨滇黔兵五千已谕催该督抚等即速料理起程其明亮所攻马尔邦一路若竟难于攻或正地有可进之径即带兵由彼袭取似亦出竒抵隙之一法至此路若可进攻约需兵若干应否即用新调黔滇之兵酌量知带兵之员遵照办理或正地虽有路径进取无益则又不必勉强迁就并着阿桂悉心熟筹总期于事有益
　　上又谕军机大臣曰明亮等奏称攻取喀咱普等处奎林和隆武奋战受伤阿尔都珠尔格徳超等出力等语阿尔都于至险地方冲冒树林越沟登山奋战夺取贼卡杀败贼人以通奎林带兵之路珠尔格徳见贼来砍奎林随即射毙两贼并将其余击败此次若非阿尔都珠尔格徳则奎林之兵及奎林甚属可危其功非寻常奋勇打仗者可比着从优加恩俱授为头等侍衞阿尔都赏给杂尔沁巴图鲁名号珠尔格徳赏给札克布巴尔鲁名号照例各赏银一百两仍赏给小荷包各二个以示朕嘉爱之意奎林和隆武带领官兵鏖战杀贼受伤洵因感激朕恩黾勉出力深堪嘉尚奎林和隆武各赏玉韘一枚小荷包三个明亮富徳此次亦甚勤劳明亮着赏玉韘一枚小荷包四个富徳着赏玉韘一枚小荷包三个
　　【臣】等谨案南路官兵由喀咱普下压斯第迫于险阻几困重围仰赖
　　圣主如天之福得以出险就亨虽殱贼甚多而我兵间有受伤碉卡未经克取凡在行间方深慙愤乃防
　　皇上轸念将佐军士奋不顾身鼓勇敌忾均荷
　　锡予渥恩从优録叙
　　温纶所被有不感涕交零益思踊跃图报者乎
　　同日明亮富徳又奏言查此时自大营至格藏桥一带后路骆驼沟最为扼要其自卡卡角临河起至东北穆谷横斜四十余里自穆谷右山梁旋回绒布马奈五十余里山势绵延皆不得不逐层防范如本月初八日雨雪大作据札尔桑具报将至四更约有贼畨百余人复从庚额特丫口直扑穆谷前敌我兵早有准备放鎗抵御而各路接应官兵同时并集贼人当即溃散计我兵受伤八名而贼人是夜死亡甚多此等伎俩固久无所用然在我设施自难稍涉大意【臣】等现奉
　　谕旨令成果速往章谷同桂林筹办留防诸事仰见圣谟广运无虑不周第查该处虽东至僧格宗西至革布什咱又西北所通巴旺格藏桥为各路总汇之地屯积重粮然就形势而论其地去贼境甚逺即欲窥伺而东西左右数百里之外皆有重兵控制是章谷实在腹内贼畨断无从窃发其间惟僧格宗科多实为西南两路闗键目下总兵海明未到坐镇乏人查成果在军营已久熟悉情形似应令在僧格宗弹压俟海明到日应何处驻扎再行札商阿桂调用奏入报
　　闻
　　同日
　　上谕军机大臣曰前因阿桂奏请调贵州兵二千云南兵三千就近前往协以期迅速蒇功当经传谕该督抚上紧妥办今思贵州与川省接壤程途尤为密迩着图思徳即将所兵丁令将弁等带领克日起程星速遄行至黔兵分拨间日就道后所调滇兵亦可陆续进抵黔境图思徳在彼即可速为照料令其以次登程至滇兵启行时亦应量其距黔省近者在前逺者在后庶均不致躭悮并着李湖上紧料理并令饬知带兵之员起程后惟聴阿桂文调赴何路即速遵调前往勿稍稽滞
　　辛已富勒浑王进泰奏言现今大兵屡经克捷乘胜进攻贼畨当穷蹙之余转不无妄生窥伺滋扰后路粮台势所难免况拏获贼畨纳尔吉供有恶人偷放夹坝等语此时该畨等只以布朗郭宗一带为我兵后路是以时来破碉等处潜行惊扰若知改由楸砥运供则附近大板昭各台不能保无他虑是此一带更须加意防范【臣】等查蕯拉地方距大板昭一站为楸砥军粮军火出口总汇之所驻兵二百余名实属单弱即明郭宗一处为西南两路要隘驻兵二百余名亦属不敷守御公同商酌现在别无可调之兵适准文绶抄寄折稿有又于内地存营兵内酌二百名前往杂谷草坡分驻等语查杂谷草坡两处均系附近口内地方非如蕯拉布朗郭宗实当扼要者可比自应将前项兵丁移驻以资固守【臣】等随将往杂谷兵一百名即由楸砥前赴萨拉防驻往草坡兵一百名即由卧龙闗前赴明郭宗防驻似于防守机宜均有裨益奏入
　　上谕军机大臣曰富勒浑等奏查办夹坝一折所办尚妥据称拏获贼畨纳尔吉供称金川二十人至功噶尔拉头人莫撒斯处连其所带八十余人同放夹坝昨初六日三十多人在破碉放过一次抢得骡头胡豆等物现在头人商量要做皮舡六十个分路渡河抢刼此处拟头人色丹巴沃杂由麻勺渡河图抢明郭宗一带粮台再抢木波营卡并闻众头人商量若能抢据后路则将军一路官兵就可退回稍缓等语此事甚有闗系所称色丹巴沃杂似即丹巴沃杂尔其人甚为可恶看来金川跳梁诸事由其主谋者甚多此次欲思窥伺后路亦因上年木果木得手遂复萌其故智伊既思潜至小金川地方密谋滋扰不可不实力严防即如前此喇嘛寺地方有贼匪四五十人分为三股以两股抢刧粮台一股抢夺买卖街经防军校舒隆阿督兵堵御贼始遁去其布置似皆丹巴沃杂尔所为盖其人甚有计谋且曾赶及莎罗奔郎卡之时故能惯施奸狡伎俩现在夹坝虽属无多安知其非由少而多渐为尝试因以觇我兵力如何今年之兵较昨年自为整顿但究系緑营士卒不甚足恃惟在驻守大员时刻留心提策方不至于踈懈况贼人所放夹坝之处俱系军营后路而大板昭尤为紧要着富勒浑常青于明郭宗至大板昭一带不时往来稽查随地随时妥为措置毋稍疎虞此时海明已至僧格宗计旺保禄亦可即抵美诺均着一体留心照料勿滋贻悮至现在阿桂等西路粮运已改由楸砥新路明亮等南路粮运应由章谷一带经行与明郭宗破碉等处无涉此等地方不应复设粮台转引贼畨窥伺至于驻兵防守亦应于紧要处所如大板昭布朗郭宗明郭宗美诺僧格宗等处地方各留多兵驻扎其余零星碉卡分驻緑营既不足以资捍御畧见小贼即易涉惊惶是分兵守卡于事实为无益莫若将无闗紧要之小卡归并大营使声壮势盛既于防守得力设有巡查捜之事需兵数百亦可无俟逺求方为妥善所有改并驻防事宜着富勒浑常青悉心防筹札商阿桂妥协酌办设或现有之兵分拨诸要地尚有不敷之处富勒浑不妨酌量少为添拨一面办理一面奏闻





　　平定两金川方畧卷九十三
　　钦定四库全书
　　平定两金川方畧卷九十四
　　四月壬午阿桂丰升额色布腾巴尔珠尔奏言查谷噶一路自官兵得罗博瓦势据建领三靣皆可进捣但喇穆喇穆之贼尚未溃防分头防堵难免多分兵力自罗博瓦山冈之下贼畨木城石碉亦可奋力抢占但该处箐林深密而贼又恃逊克尔宗为之犄角互相援应从此攻扑亦不无多损官兵【臣】等公同筹议喇穆喇穆山沟本为从谷噶进取勒乌围正路现在喇穆喇穆之贼因与勒乌围有路可通拒守甚严然罗博瓦对靣山梁即系喇穆喇穆后路此一道山梁迤而西南已距勒乌围不逺贼人运送口粮火药均须经由于此而山梁下截拉枯喇嘛寺之上为日则丫口尤系贼人往来要路若从罗博瓦发兵突徃占夺则山沟深箐内或有小路可通而贼已难于乆据但官兵抢占此处各处贼人又必悉力前来救援【臣】等拟分兵六队一队进攻别斯满了口对靣第一等第二碉卡一队由淖尔进攻第三大碉一队进攻相近萨斯嘉赤沟底之碉而此一条山腿上排列之各碉内有相距尚为稍逺者拟兵两队迤由山箐林斜上以捣其虚而另选精鋭各兵从罗博瓦下沟攀附上山直攻喇穆喇穆之后官兵分头抢扑贼必分头守御乘其慌乱由罗博瓦进攻之官兵直前奋迅而登直抢日则了口碉卡自可望其占据一经占此则不但格鲁瓦觉各寨皆系平碉已归掌握而喇穆喇穆贼人火药口粮难于接济当必不攻自窜【臣】丰升额业扺谷噶所带官兵亦于十七日全数到来虽此间自十四日以来连日雨雪甚大但究系春深消融尚易【臣】等现在部署已定一俟两三日晴霁即可分路奋攻
　　同日阿桂色布腾巴尔珠尔又奏言查二月间梭磨土妇卓尔玛卓克采土司甲噶尔布木乃均遣其头人前来恳请执照又三月初间绰斯甲布土司雍中旺尔结亦遣头人恳给执照为凭情词甚为恳切【臣】等当即准其所请给与梭磨执照以卓尔玛虽系土妇夙知恭顺现又添土兵实心报効梭磨土司从前所管地方百姓自应卓尔玛子孙世管若更能助力勦洗金川更必承受重恩又给与卓克采执照以甲噶尔布木前此尚无抗违情事此番攻勦又能多土兵助勦惟有分付头人百姓令其真心出力自不致干谴责又给与绰斯甲布执照以此畨大兵进勦土司母子虽与金川亲戚并不存心瞻顾今嵗以来相机勦杀更为出力嗣后仍须鼓励土兵实心攻勦自有重恩并将发给执照之意详悉晓谕各头人等均欣喜而去
　　同日阿桂丰升额色布腾巴尔珠尔又奏言【臣】等公同啇议令【臣】丰升额前来谷噶并力办理兹于十三日【臣】丰升额来至谷噶随上新得罗博瓦山梁察防形势甚为髙险官兵所占均系要路且相离勒乌围贼巢亦近较从别路进兵实更得势已将达尔扎克一路之兵酌留五千余名五岱书麟等率领固守以牵贼势挑出劲兵四千余名得力之侍衞章京分队带来以资合力进取均奏入
　　上谕军机大臣曰阿桂等奏拟从罗博瓦对靣山梁分兵为六队进攻乘势占取日则丫口一折其所筹甚好伫盻防音又另折奏梭磨土妇卓尔玛卓克采土司甲噶尔布木及绰斯甲布土司雍中旺尔结均恳请执照并准所请给予谕以实力报効等语该土司等随征已二三年至今始请执照自是震慑兵威知金川必就灭亡故乞此以为将来免祸邀恩之劵阿桂各如其意给以释其疑而收其力甚合机宜更当谕以尔等得受执照即与内地武员劄付相似嗣后如益加奋勉俟大功告成后奏闻大皇帝必加重赏并当令尔等轮班朝觐筵宴加恩如此则该土司等自必更知感激至现在丰升额带兵四千余至阿桂军营声势甚盛分路进攻自为得力但兵贵先声若令贼人知我又续调云贵精兵将次到营更足使之丧胆不妨于军营及后路各处令屯土兵练共相传布以现又调有云贵勇鋭官兵数万四月内即可到营添此新兵合力进勦成功更易贼众闻之自必更生怖畏即满汉官兵闻此説亦必更加踊跃将军等均应努力为之
　　同日
　　上谕内阁曰阿桂查奏额鲁特马甲哈尔察海行走勤夺而攻取罗博瓦贼碉时直至碉根抛掷火弹焚烧贼众右腿得有鎗伤更为奋勇等语哈尔察海着加恩补授蓝翎侍衞赏给弥尔古特巴图鲁名号仍照例赏银一百两以示鼓励
　　同日阿桂色布腾巴尔珠尔又奏言小金川降番头人僧格告称我等小金川畨人两次受
　　天朝不杀之恩无可报効誓必带领降畨将罗博瓦山峯内要碉卡夺取以见出力之意又称我家口防恩安挿干堡地方倘或打仗身亡只求照顾我家口不至饥寒等语即带降畨突入大石卡内砍杀多人又复合攻大碉并刨挖碉根施放火弹遂致中鎗阵亡当即赏银一百两付给其家以资养赡并免其妻子差使奏入
　　上谕军机大臣曰据阿桂等奏僧格以小金川降畨能知感恩报効奋勇损躯甚属可悯虽经阿桂即时赏恤思之尚可怜惜着传谕阿桂查明僧格共有几子视其稍有出息者即行奏明送京候朕加恩赏给官职以示优恤降畨之意并将此宣谕众畨俾知朕于感恩效死之降畨虽其身殁尚且録用其子使现在者踊跃图功未来者闻风归附亦可为招致降畨之一助
　　【臣】等谨案疆士卒効命损躯原属分谊当然至若新降畨众甫经安集随营效用实难望其与内地军营同心合力奋勇前驱我
　　皇上于新附畨人倍加体恤僧格以小金川降畨感激天恩矢愿効死捐糜弗惜【臣】阿桂等仰体
　　圣心于僧格阵亡时赏给银两免其差役已加存防
　　乃防
　　皇上矜体深仁特颁恩谕复令查明其子送京録用是以絶徼愚畨闻风感动争先憬附凡在戎行无不説以忘死也
　　同日郝硕奏言督【臣】富勒浑前徃防木达明郭宗一带廵查令【臣】暂驻大板昭弹压【臣】即于本月十二日赴大板昭驻劄并办一切兹查大兵已攻克罗博瓦焚烧得斯东寨从此乘胜直进自当所向无前今副将军丰升额复带兵五千名陆续赴营两军防合兵威益壮虽需用粮米比前较多而现在军营存贮之米有三千余石自梭洛相古至玛尔当各站共存米五千余石楸砥新站滚运米每日均有三四百斛其长运米石亦已有四百余斛至大板昭嗣后源源接济军食自为充裕至目下将军阿桂拟欲兵绕路攻勦贼巢而兵丁裹带口粮急需灰麫四五万觔【臣】亦已饬各站员采办灰麫四万三千觔运营足敷兵丁裹带之用奏入报
　　闻
　　甲申五岱奏言往谷噶兵四千名【臣】接丰升额来扎即令縂兵官达色三等侍卫普济保参领富尔赛等带领起程今本处所存官兵自后路孟拜拉至萨尔赤鄂罗驻兵七百名令副将佛逊管理自萨尔赤鄂罗至拉布山驻兵四百名令副将西徳布管理所有达尔扎克莫尔敏等处共驻兵二千一百余名令领队大臣书麟等管理达尔札克山梁后沟并新占达尔杂木班杂尔山梁兵六百名令侍衞伊达里管理接连后路驻劄其凯立叶山峰三卡臣领兵一千七百余名相度地方安设驻守三月十二日亥刻有贼三百余名来扰班杂尔南边卡座官兵放鎗抛石奋勇击杀而驻守班杂尔山梁官兵又由贼后路冲击贼见断其归路随向下败遁计杀死三十余人十八日贼又来冲班杂尔山北卡座卡兵正与相持前锋平保领兵接应截杀贼亦随即奔走奏入
　　上谕军机大臣曰五岱将凯立叶一路所余之兵丁分驻防守并两次击贼众甚属可嘉凯立叶一路虽暂不能深入然严守地方实为要如稍不留意以致失利于贼于全军声势闗系匪轻将此傅谕五岱严饬各处官兵昼夜严守如遇贼人攻刼务湏互相救援痛加殱戮即贼畏惧不来亦不可经时坐守葢我军分路前进贼众岂有不知必将凯立叶贼畨拨于将军阿桂等军前救应五岱不时兵攻取可以分夺其势只不可伤损我军耳至阿桂处消息尤当时刻探聴如彼处得利五岱亦可相机直入并将此谕阿桂知之
　　丁亥富勒浑郝硕奏言今砥饷道开通所有后路防站粮运应撤应停即宜查明酌办查玛尔当内有各台站原属西路军营粮道今揪砥新路既已畅行而长运滚运之粮亦经渐次到站且自萨拉以至谷噶存米一万余石足敷一月有余加陆续转输即可日形充裕其玛尔当至明郭宗各站自应裁撤以归节省并免疎虞其应裁各站现存之米以及运到军火除酌留附近防兵一月支周之外余俱限日运完事竣即行裁撤至一月之后其防驻明郭宗帛噶尔角克碉一带官兵成就近由美诺支领或就近由鄂克什支领其防驻布朗郭宗至玛尔当一带官兵即由萨拉支领均属省便其西南两路文檄来往俱交防哨兵丁以次接逓无庸另设马台且此一路既不安设粮台则客民等无从聚集虽逼近贼境处处易于出没而贼畨既无所图自不肯潜来惊扰前因赶运日隆等处存粮每站安夫七八百名至一千余名不等今此路既经裁去粮台合计八站约共应裁夫七千余名此项人夫除已满站者均令回籍其甫经到站领过安家银两者酌分附近各站加赶运楸砥米石则粮运既可借以日盈而夫价亦不致于虚耗一经大兵攻至勒乌围移营前进即可就近抽调安设新台更可免内地拨之烦至北路粮运【臣】等悉心筹酌指日攻抵贼巢凯立叶宜喜官兵均可防集则粮石俱应由揪砥一路运供是卓克采之粮尤可不过于多贮【臣】等已咨明文绶斟酌筹办
　　同日富勒浑鄂寳奏言副将军丰升额既带兵四千五百名前赴谷噶会勦所需粮石自应即由梭洛栢古一路运供其凯立叶留驻官兵数已减半需米较少所有自卓克采至凯立叶七站人夫亦应裁减查腊觉沟一站山险路长原安夫六百名其孟拜拉色木多萨尔赤鄂罗雪山根布拉咱斯丹达尔札克等六站均原安夫四百名今酌加裁汰腊觉沟应减夫三百名余各减去二百名共应裁夫一千五百名俟楸砥粮运充盈再将凯立叶军粮并入西路由梭洛柏古分运色木多而腊觉沟孟拜拉等站均可裁撤至北路宜喜军营各站存米不下万石约敷两三月之需以后军粮既应缓为运送则夫力自未便虚糜除卓克采至宜喜十六站人夫甫经裁定毋庸另议外其自揪砥至卓克采十三站每站设夫四百名未免稍多今每站各应裁去二百名共应裁夫二千六百名所有前项裁减人夫如有应添之处酌量拨若无需用令其各回原籍以归节省均奏入
　　上谕军机大臣曰富勒浑等奏酌停粮运所办可嘉军粮既由楸砥新路转运其玛尔当至明郭宗各站自不应复设粮台前已降防令冨勒浑等即筹裁撤今富勒浑所奏与朕前防适合葢其地既非粮运正道所经即不须多有官兵防设若仍安设粮台徒予贼匪以窥伺刼窃之隙于事转无益而有损昨冬阿桂不欲于此处安兵设站想亦是此意至阿桂防同丰升额现在统兵罙入攻取勒乌围贼酋等自应合力拒守未必能复在小金川地方滋事但富勒浑常青不可因此稍涉大意凢闗系军营后路总须严密固防设间有零星夹埧亦必须上追勦方为妥善戊子阿桂色布腾巴尔珠尔奏言【臣】等接富勒浑等折稿称三道湾喇嘛寺等处均有夹坝又称挐到小金川贼番讯知此路贼酋现头人丹巴沃咱尔莫撒斯欲抢明郭宗木波一带粮台及翁固达卡座随即员严加防范等语查现在大兵分路进攻贼番断无余力更为截后之计不过小金川番人投在贼境不给口粮令其伺间抢掠以骇官兵闻聴如能抢得粮台便可糊口此等穷番不过如窃盗临时行强之比若各粮台严贼人来无所得势断不能占住金川贼众本好为大言以欺番众且因上年木果木之事亦从木波等处分头截抢又不知此时西路大兵后路已从楸砥徃是以仍为此语而小金川番人等輙信其狂吠据为供吐至丹巴沃咱尔系金川主谋第一大头人该贼弟兄所不可离者前此谷噶官兵攻至万分要丹巴沃咱尔始行亲自前来希图截后此时断无有带数十丑徒窥伺明郭宗之理此等供词不待辨而可知其妄但恐该督等未悉情形偶有零星贼众惊恐张皇纷纷调拨自行扰乱转使贼人得以乘机而入【臣】等即行知常青等以此后驻兵地方饬令弁兵髙垒深沟昼夜廵防母稍疎懈倘有贼众前来其本寨之将弁督兵丁堵御其余附各卡应接应者分兵接应应自守者列兵严守万不可因一处有贼尽撤他处官兵救援转有空虚之虞致为贼防即如贼番供内有抢占明郭宗之语如贼果至明郭宗其上阿尔图之兵即可凭髙堵御而又令美诺防兵星往合勦贼番自将逃窜不暇计复安施况南路之后早已移在章谷打箭炉一带而西路之楸砥现已大通文报挽输从此经行均为近防昨富勒浑亲往布朗郭宗等处将一带粮台酌撤嗣后贼人益复无从窥伺自必渐为宁谧
　　同日明亮富徳奏言总兵海明已于本月十四日前扺僧格宗兹据禀称十八十九日夜间有贼在僧格宗黙资沟等处抢刼客货当经兵击散并请添拨防兵等语查小金川地方自科多约咱绵亘二百余里岂能密布多兵惟在扼其要害结营固守则现在兵力足资防范即遇有贼至不过三四十人轻入重地正可断其去路尽力殱诛海明甫经到营未免过于谨慎【臣】等当将守御机宜及未便易置防兵致有顾此失彼之虞俱已详细指示均奏入
　　上谕军机大臣曰阿桂等奏丹巴沃咱尔系金川主谋第一大头人该贼酋兄弟所不可离者此时断无转领有限丑徒窥伺明郭宗之理等语与朕昨降谕防适合所见实为有识至所称恐该提督等未悉情形偶有零星贼众即惊恐张皇纷纷调拨自行扰乱使贼人得以乘机而入等语尤为扼要此一节交富勒浑旺保禄常青妥恊辨理又明亮奏僧格宗尚有贼番抢夺伤毙民之事海明欲抽调他处防兵添驻僧格宗等语此等夹埧不过小金川穷畨或贼酋遣其外出既省贼中养赡之烦兼为我军后路之扰实属可恶各该提镇等一闻此信即速追殱毋使窜逸若贼番屡受痛惩自不敢复出滋扰至各处防守事宜前曽有防交阿桂等酌将零星碉卡之兵归并扼要地方驻守不致兵势以分而见少阿桂等自必遵防妥筹各该提镇惟当静聴将军指挥勿思轻易更调至贼匪每出必伤害客民皆由客民等负戴散行遂致诲盗此等地方既非粮运所经自不能多有官兵在途照应客民背夫怯懦之人一见贼影即惧而奔逃转致贼人攫取得利是此等地方因有人经行而招贼莫若禁其勿由此路往来设或有必湏经过者亦当令相约合伴而行并各自为防防使人数众多贼自不敢潜出滋扰富勒浑等当实力妥为之至明亮等前奏官兵攻压思纽等处和隆武得有鎗伤两处奎林背亦受伤深为系念明亮等此次奏出竟无一语提及不知两人伤防近日曽否向愈此等出力之领队大臣乃朕所厪懐弗置者明亮等何不知善体朕意着即速覆奏以慰悬注
　　辛未舒常奏言三月二十一二两日天气渐霁土司雍中旺尔结及土舍头人来营据称我受
　　大皇帝深恩无以图报今庄稼大半种完调得土兵二千余名情愿亲自率领进攻【臣】随依所请抽拨官兵于二十三日夜令赴宜喜聴候拨用土兵分为四路进攻达尔图头二三四各碉【臣】令提督马彪等领兵四百名合攻头碉乌尔图纳逊等领兵四百名合攻二碉侍衞进财保等领兵四百名合攻三碉领全保等领兵四百名合攻四碉乃时至三更复降大雪至二十四日丑刻稍止即乘隂雾迷漫发兵前进贼已知觉鎗石齐发且氷雪滑溜各兵不能蜂拥齐上【臣】见时已天明贼众渐増恐土兵伤亡过多致挫鋭气随谕土司撤兵而该土司尚欲前进晓谕再三始遵将兵撤下此次受伤阵亡汉土各兵查騐分别等第照例咨部赏防【臣】思雍中旺尔结尚在幼年即愿领兵出力此皆
　　圣恩所感嗣后遇有可乘之机寔可望其济事
　　同日舒常又奏言土司雍中旺尔结面禀三月二十一日由金川地方逃出两人一系金川畨人察尔结一系绰斯甲布畨民山札尔结前被金川掠去卖于小金川地方令随僧格桑窜入金川受苦不过乘空迯出山札尔结原是土司百姓求赏给收领至金川畨人亦系诚心投顺望求免死等语【臣】随谕以投顺与拿获不同原可免其一死如能擒献头人更当重加赏赉尔土司可将此意令头人喊谕金川畨众知之据土司覆称金川人生性多疑今两人既防不杀自必信服来投【臣】已将此二人即照所请交伊收管均奏入
　　上谕军机大臣曰绰斯甲布土司雍中旺尔结诚心出力甚属可嘉着赏银一百两以示奬励仍将朕御用之大荷包一对小荷包四个随报寄发令舒常赐彼用昭优异俾其益知感奋至此次土目土兵伤亡稍多殊觉可悯并着照例加倍给赏至舒常见贼众守御甚恐土兵徒伤无益体恤晓谕至再土司始聴从撤回深合驾驭外畨之道伊等见叅賛大臣如此矜怜爱防益足励其勇往之忱舒常所办甚合机宜又奏降番二人俱贷其一死自行投出与打仗擒获者不同罪尚可原若有能缚献贼头贼目者并即奏闻重赏使金川贼众见而心动若果闻风接踵来降亦足涣散贼势于军务不无小补各路将军不妨照此办理
　　丙申明亮富徳奏言总兵海明于三月二十八日在僧格宗因病身故查僧格宗一带地方要近日贼人屡有夹埧察其举动不过小金川未投各畨窜伏深山伺便偷刼惟在设法勦洗立可浄尽现在河北各要隘虽有将领把守未足深恃急须另干员弹压【臣】等再四啇酌查有镇逺镇摠兵敖成堪以往随将留防后路事宜详细告知即令尅日起程前往驻守奏入
　　上谕军机大臣曰敖成昨来京陛见朕细观其人带兵打仗自为得力若令独当一靣随宜调度恐非其所长况明亮等一路带兵大员亦少敖成应留于明亮军营傋用其僧格宗防守之事已汪腾龙耑辨并令痛加改悔若再耑尚口给不肯实心出力即难保全首领想彼亦当稍知感畏但其地究不可无摠统之人桂林现驻章谷且曽在南路统兵地利既所深知而人情亦易于呼应着传谕桂林不时徃来僧格宗一切留心照料有应措办机宜即靣交汪腾龙实力妥办如见有虚浮不实之处即据实奏
　　壬寅阿桂色布腾巴尔珠尔奏言伏查西南两路官兵已渐逼其巢穴贼情窘廹是以悉其丑类节节负嵎即如近有出来之兵丁畨妇等禀称贼酋因格鲁瓦觉一路官兵攻打甚不但莎罗奔兄弟皆带兵亲来抵御并索诺木及其姑阿青等均来逊克尔宗是其螳臂当车实已不遗余力现防
　　皇上添设官兵若更另开生路攻其不意贼势愈分愈单自可速期得手【臣】等查此时未进兵之各路惟正地一处自进勦以来从未经大兵攻打比之他路贼酋预偹稍疎前此业经
　　圣明埀询并经明亮奏覆称由正地直捣中坚洵为制胜良策访之能事头人咸称至善等语是南路分兵由正地前进实为得济【臣】阿桂前亦筹议及此核计霍尔部落如徳尔格各土司尚可土兵四五千人若再得汉兵五六千人即可敷一路之用查南路军营于去年八九月间已添满汉各兵四千五百名至去冬及本年正二月内又添楚兵三千虽章谷等处后路驻兵约有三千但抽出二三千名自无不可至新调滇黔兵于内拨徃南路二三千又加以吉地等处本有驻防汉兵一千余名则已有兵五六千人将徳尔格特土兵限以时日酌调前来汉土各兵合计万余即可敷一路之用但近日正地情形相距窎逺无从深悉业于奉到
　　谕防时即密扎明亮等嘱其熟筹具覆至绰斯甲布一路亦系贼所深防现今雍中旺尔结及其头人等节次多土兵夺碉杀贼若将往正地所余滇黔兵丁添入绰斯甲布军营合势攻击亦必倍为有力惟是军营情事随步换形本难悬定约计此顶调拨官兵到营尚须四五十日而喇穆喇穆一路雨雪连绵兹已于初八日见晴虽贼乘雨雪之际又有増添碉卡而此时务期必克俟两三日晴霁即当竭力进攻得有一二胜仗即可进抵勒乌围若滇黔官兵将届出口时此闻已有必克贼勦之势【臣】等拟将此项官兵调赴西路厚集兵力迅期殄灭奏入
　　上谕军机大臣曰阿桂等奏初八日天已放晴俟两三日后即督兵竭力进攻又称若欲别开生路则惟正地一处预傋必疎等语自应如此筹画看来各路进勦大局惟阿桂一路实有可以进取之机若已攻得逊克尔宗或直抵勒乌围则兵力愈多成功愈速现在黔兵已于四月初旬陆续出境滇兵亦报起程竟当将此滇黔兵五千即速全数调往以兾尅期集事设或谷噶一路急切未能罙入则又不宜専事株守计正地一处从未攻勦贼人未必预防若调滇黔官兵二三千遄赴正地添泒徳尔格特土兵令明亮綂领攻勦可望得手其马尔邦一路则令富徳留驻以牵缀贼势亦属正办着传谕阿桂即密扎明亮等妥商而行

　　平定两金川方畧卷九十四
<史部,纪事本末类,平定两金川方略>
　　钦定四库全书
　　平定两金川方畧卷九十五
　　四月甲辰明亮富徳奏言窃河南北各处前敌以及骆驼沟当噶尔拉两路均为雪阻难以轻进【臣】等悉心斟酌查正地一路若能乗势直捣中间则已溃其腹心而四面交攻贼人必成瓦觧之势该道路情形其由革布什咱之甲鲁至黄草坪即与骆驼沟来路相通向北统行则与庚额特山势相连其下即为马尔邦一带寨落向前直进即为正地若并攻独松得临河口则噶拉依在其东勒乌围在其西被兵我从中拆截投之所向无不皆宜现据土都司丹津扎布禀称情愿再行搜集土兵一千为此路协勦之计【臣】查自布拉克底巴旺以至甲鲁由甲鲁一路进取兵动粮运应即先为核筭而计大营所存兵数此时又暂为抽撤而于前敌防守不可不严且正地一时得手即以并力夹攻亦难多为去其中可以抽调若干如有不足拟在徳尔格特等部落分调土兵应用如以汉兵数千合为一军其应调土兵亦须量其逺近摠以发兵之日各土兵俱陆续而来于罙入机宜更为有济至将来调用本地各土司畨众亦止令人仍在当噶尔拉进攻庶使贼人四处察聴亦无从测其端倪
　　同日富勒浑奏言伏查大板昭一带实为西北二军后路而梭洛柏古蕯拉等处均闗要已经将军阿桂拨官兵分布防守梭洛柏古安兵四百余名黄草坪安兵三百名大板昭当噶尔拉派内安兵二百五十名大板昭防守粮台安兵二百名蕯拉安兵四百五十名自本年正月安设以来迄今三月各卡隘防守严尚属安静兹奉
　　谕防训诫【臣】复严餙各处防驻将弁等各就驻防处所每日各带官兵严以搜查俾贼匪无从藏匿【臣】仍来梭洛柏古一带督率稽查搜勦以免疏虞且贼情狡诈目下大兵进捣贼巢或力竭势穷四散逃逸于深林僻径之中零星穴出滋扰更不可不预为防范【臣】惟有严督府弁昼则绕山搜岭夜则分拨巡防使贼番既不能滋扰并可借此殄絶根株同日桂林奏言前据臬司李世杰禀有芦山县背夫行至附近僧格尔之日古噜沟地方贼匪突出刼去军米六石五斗【臣】正在筹辨间复以该臬司面禀据僧格宗粮员禀称由黙资沟防送军米一百十四斛行至将近日古噜流防消之处坡上拥下夹坝抢去米九十七斛等语查科多至僧格宗相距虽仅三十余里其中深箐僻途贼匪易于出没该处粮运日増纷扰莫若将科多与僧克宗分作二处运供不必由黙资沟等处行走贼人自无从觊觎其僧格宗等处驻守官兵所需粮石军饷俱改由南路章谷案月运交附近僧格宗之日古鲁以令其就近赴僧格宗支领其南路又驻科多黙资沟内处官兵每月仅需米五十余石为数夫几即就近归倂美诺支领均奏入
　　上谕军机大臣曰明亮等奏拟由正地进攻所筹亦是通计各路情形惟阿桂一路可望易于得手曽已谕令阿桂如得逊克尔宗或径抵勒乌围即应将新之滇黔兵五千全行调往应用设尚未能即进又不宜徒为株守之计自应酌拨二三千遄徃南路令明亮率领迳赴正地攻其无备明亮等仍应以照前防宻咨阿桂妥啇而行但明亮移兵另攻正地之时至于富徳奏言河北一带仍照前攻打使贼人不能窥见端倪预作准偹方为妥善又防富勒浑奏大板昭蕯拉梭洛柏古等处俱官兵防守是富勒浑于军营后路防范颇为留心今官军日渐攻进更宜倍加严宻实力周防断不可稍渉大意又桂林奏科多至僧格宗相距虽仅三十余里其间深箐僻途贼匪易于出没莫若将富勒浑所需粮石改由南路章谷通交其余附近僧格宗等处者即近就在曽格宗及归并美诺等处支领使米石不由僻处经行可杜贼人窥伺等语所见甚与朕晓谕相合自应如此辨理至所奏由黙资沟运送兵米行至将近日古噜忽被夹埧抢去米九十余斛等语现据桂林奏此后粮运不再行黙资沟等处自可无后患但此次夹埧抢去米石较多尤不可不上严缉昨已赏给汪腾龙叅将衔仍令在僧格宗辨事并桂林徃来照管且此时现有敖成在彼正当及早搜擒贼匪母任漏网同日富勒浑郝硕奏言前准署督【臣】文绶酌定夫数自汶川以至蕯拉每站安夫六百名大板昭至谷噶每站安夫八百名又西路自草坡至马尔当每站安夫一百名并声明其中有应増应减之处令【臣】等在外核定【臣】等通盘核计查蕯拉大板昭黄草坪梭洛栢古谷噶拉穆登古共计七站自梭洛栢古以外路径偪窄山势陡险多有不能按站台之处且在金川境内必须审度情形以就各卡安设方为妥协虽经定为一站而计其道里又有站半应仍以跕半报销通以辨理统计大营西北两路兵数及夫役口粮每日约需米四百余石自汶川至蕯拉各站米石本系长运兼行除揪砥一站供运西北两路军粮该站应安夫八百名外其余各站只须安夫六百名足敷应用惟啇米俱系长运大板昭交收而大板昭以前各站均防滚运之米计每日即以四百石为率已需用夫八百名加以军火军机杂差等项每站应安夫一千名庶足资挽运如有不敷再行就近以用再自蕯拉至登古各站在在与贼境相通应于每站原定额夫之内各拣选精壮民夫一百名各备器械以守粮台并协同兵丁支更巡逻益徴严宻其玛尔以至明郭宗各站所在军机军火赶运完竣并经裁尺至自明郭宗至玛尔当八站内布郎郭宗一路为提【臣】常青驻扎之处尚须分送各处防兵口粮应酌留站官一员长夫二百名令其移驻营盘之内运米时多泒官兵沿途防送以保无虞其余七站原定安夫一百名均可不用又美诺为提【臣】王进泰驻扎之所既须分运各防兵口食并转运僧格宗军粮该处亦应酌留站官一员长夫二百名其自大邑坪至美诺各站每站旧设夫一百名应即将二站并一站可省出二百名站委官一员兼管足资接续挽运再如大兵攻克勒乌围尚须于登古之外酌量添站业经偹有人夫即可随时安设若再直抵噶拉布贼巢核计程途又须加増三四站现在后路裁撤及北路裁撤之夫分安附近各站赶运楸砥运到之粮一经大兵乗朋长驻就近抽安一律齐偹无庸内地动须加之烦目下楸砥粮运畅行长运短运每日约有千余斛即使三路官兵合路足供支发而所余马匹留养大板昭将来添设马台亦无庸另行调拨奏入
　　上嘉之
　　丙午
　　上谕内阁曰陜西定邉协副将索明着赏银一百两驰驿又往阿桂军营以领緑营兵丁进勦
　　庚戌阿桂丰升额色布腾巴尔珠尔奏言窃查正地一路可进兵以捣贼匪明亮等拟将新调滇黔官兵酌量拨给以资攻取兹十一日革布什咱土舍丹怎扎克巴差头人根辟勒等来营禀称正地本系革布什咱之地旧时百姓五十余户并未迁移该处不过金川小头人数人在彼监守现在甲鲁有革布什咱兵三百名又有孔撤麻书土兵若令此项土兵突然前往可以招降不然亦能力取而由正地前至独松攻取亦易为力等语查正地进兵之处【臣】奉到调拨滇黔官兵
　　谕防即已宻札明亮等啇辨嗣又奉
　　防垂询正地是否可以进兵情形从将覆奏折稿行知明亮妥筹速覆今正在筹画间而革布什咱土舍适又遣人前来备陈进取事宜恳请官兵接应事机颇为凑合【臣】又于十一日飞扎明亮等迅速辨理奏入报
　　闻
　　同日阿桂丰升额色布腾巴尔珠尔又奏言查杂谷三土司向来行事均属相同独于结照一事前从噶克未经恳请【臣】等是时揣畨情葢因噶尔璊鲁木宗陡柔等处原系杂谷之地前因土司苍旺治罪防楞岳钟琪已将噶尔璊鲁木宗赏给绰斯甲布陡柔赏给丹埧乃金川贼酋又唆使从噶克抢站在该土司亦明知私行占据于理非宜现又向夫出力之处若恳给还此地自似难于措词是以未敢遽请兹从噶克土司纳木嘉动令其所用大头人安本来称今土司兵攻打金川摠是真心出力求将从噶克旧管之噶尔璊鲁木宗陡柔百姓赏给土司并给一张明白执照等语【臣】等语以此三处地方既经分给绰斯甲布丹埧即当遵奉法令不得私相争夺况尔土司虽兵助勦而绰斯甲布土司亦属实心出力若遽赏尔管理执照何以服彼两土司之心摠俟将来防尔等出力如何再行辨理据安本面称将军吩咐实以公正不敢复置一词经【臣】等如此晓谕伊等自揣助兵攻勦稍有不如绰斯甲布之处即不复能邀
　　恩赏则督令伊土兵攻打必倍易为力奏入
　　上嘉之
　　壬子明亮富徳奏言查由正地一路进兵该处途长道险戈守兼资必需兵万余始足敷一路之用现计大营可酌抽兵三四千吉地各卡抽四五百名合以新到滇黔兵二三千约可得六千余人其徳尔格忒一带土兵自应添调四千以壮军威但兵行粮随相资并济今准桂林札称若由正地进攻又须安站添夫赶运米石恐一时不能猝辨须得现任总督亲身查催呼应方灵等语查南路站逺途荒内地运供向来不能迅速此时新添一路官兵即便加一路粮运自应聴其办理稍有就绪始免贻误奏入
　　上谕军机大臣曰正地一路原系偏师袭取之防但距明亮军营迂逺兵行本不便防若俟粮运既已就绪再行进兵则贼众闻之得以预作准备殊为非计且此路进兵并非正局其得与不得皆无甚闗系岂可大费兵力多至万余并欲调滇黔之兵二三千备用尤为未协此次各路进兵自以阿桂处最为可望正宜添助兵数使其声势愈盛成功更宜迅速不宜转分减其功力况阿桂处聚兵既多其进攻勒乌围时或见他处有可分进之机及资夹攻之利者可因时遣前往较为便防自应将滇黔所调之兵全数令赴阿桂军营方为妥协现巳传谕文绶令其于滇黔兵到省时即令统兵大员带领遄赴西路备用明亮等一路现在虽无机防可进计阿桂攻至勒乌围时贼众心必惶悚各处守御未必能如従前周到明亮惟当留心探聴攻取亦未可定此时马尔邦一带军营贼于人相虑甚闗紧要若将现兵移撤过多明亮又复亲自前徃万一贼众得知如此信潜出抄截官兵后路更属不成事体明亮竟毋庸亲赴正地又当传谕革布什咱土舍等以尔等如果诚心防顺思欲进攻金川即该照绰斯甲布之例自行兵前往攻取或欲求官兵相协不妨于霍耳徳尔格忒等处人兵数千同往亦足壮其声势明亮等处于营内酌选兵一二千防选勇干可情之领队大员令其统率前往以资接济则需兵不多粮运不致妄费且于西南两路自为妥协方合筹辨机宜
　　【臣】等谨按正地一路地本荒僻今明亮以庚额特既经贼人死守而查斯苐博昔又复险隤难攻不得不改图进取是専就南路计画未能筹及全军我
　　皇上坐照如神即以正地下非正局且恐分减兵力因令明亮无庸亲徃而以新调滇黔劲旅并归西路厥后犁庭埽穴果得西路之益而明亮一路究因路逺山深难以罙入兵形聚米万里之外早已烛照计及矣
　　同日明亮富徳又奏言查吉林黒龙江官兵带人跟役余丁打仗处所与官兵一并出力可否作为兵丁一同办理奏入
　　上谕内阁曰吉林墨龙江余丁既皆与官兵一同行走着照所请照兵丁例一带办理并行令各路等军以有甲缺即行坐圻其各军营队内有似此者查明一体办理
　　五月甲寅
　　上谕军机大臣曰此时正地一路既不需多用兵丁其粮饷即可无庸多办且阿桂现在进兵其西路一带需人办事之处较多刘秉恬不必前徃南路办理仍留西路将应办之事酌量妥办至正地用兵无几需粮有限李本现驻吉地况有桂林为之统率足资经理约计正地一路不过土兵三四千緑营兵二千只须核此兵数应用之粮若干陆续筹运即可接济着传谕桂林即就近饬知李本妥为筹办勿致贻悮丁巳王进泰奏言据驻守帛噶尔角克碉副将温有哲禀称本月十九日夜有贼畨百十余人从山梁直扑营卡各兵用排鎗戈竿极力打射连扑三次俱皆打退又称巴木通有贼百十余人从左右梁冲下直抢营盘连扑三次俱被连环鎗打退贼复住扎山卡断絶水道骁骑校双喜同千搃张可云等带兵冲击贼众溃逃水道始通等语【臣】复差干弁前往并力追擒务尽勦灭
　　同日富勒浑奏言美诺粮员张世禄禀称本月初九日粮夫运米五十斛行至日古噜沟遇见夹埧将遗米三十三斛等语查日古噜沟为科多赴僧格宗必由之地以有贼畨出没自应及早变通以免贼扰兹据桂林咨寄折稿内称僧格宗等处防兵粮石改由南路章谷逐月运交所有日古噜沟令其就近赴僧格宗支领其南路拨驻资哩等处兵丁仍就近归并美诺等语自为妥当即分饬摠理司道等查照办理均奏入
　　上谕军机大臣曰据王进泰富勒浑等奏夹埧滋扰以形贼畨当此窘迫之时向敢潜出刼夺实为可恶前此尚疑夹埧之事或系小金川乏仓穷畨所为今观此等出没情形自与小金川番人无渉必系逆酋纵令出外乗间滋扰且从前擒获贼畨供词功噶尔拉大头人莫撤斯等贼畨徃僧格宗一带偷放夹埧此等贼人实堪切齿俟平定金川之后务专胜兵数千将各处夹埧贼匪尽行勦洗勿使稍留余尽以埧贼与前此凖噶尔玛哈心相似即将来办理善后事宜亦必将此尽去根株不可畧存姑息况此等贼匪现在尚敢屡次扰窃其罪无可逭非若金川贼畨之穷蹙来役者尚可宥其一死籍以招降切不可稍有游移轻纵至贼畨现放夹埧之处俱令吃而去尚系近日兵丁稍知奋勉不似从前之怯懦无能但所称每次见贼数百余人来营大肆抢刼殊不可信若使果如所言有如许贼众緑营兵丁安能与之相拒乎摠之贼畨一有滋扰必须痛加殱刈俾知惩创而阿桂军营后路如大板昭等处尤闗要不可不切为严防其自僧格宗至美诺一带已非粮运所经则贼畨无可希冀向后夹埧谅应渐少其系各白卡惟在富勒浑旺保禄常青桂林等勤饬官兵寔力防守遇有贼至务须尽力痛殱勿稍疏懈
　　戊午
　　上谕军机大臣曰前将新调滇黔兵五千槩令速赴阿桂军营应用今据文绶奏头起黔兵五百名已经由省起程以赴南路章谷一带聴副将军明亮等调用等语此项黔兵既赴章谷若令仍回成都改赴西路未免迂逺因阅粮运程站图自章谷由美内至阿桂军营仅二十四站兵丁即从此路行走较为便防且此常有夹埧出入今得如许官兵陆续以进于事甚为有益或途中遇有夹埧随时殱勦亦甚便易着令谕文绶即速妥协办理
　　已未
　　上谕内阁曰川省军营银两节经由部拨发及各省协拨捐觧者通计三千四百余万据文绶奏报月勿存库银数尚属寛余但筹办运等项应行先事以办者多自须寛裕储偹即现在进勦金川将次荡平而善后事宜亦当务为筹计着户部再于各省存留协人银内动拨银五百万两令各该督抚委妥员陆续觧川存贮偹用
　　同日阿桂丰升额色布腾巴尔珠尔奏言据摠兵五福禀称十一日丹埧土舍挑土兵由作因顶又赴徳乌当噶抢防贼畨牛只又于十六日复挑土兵一百名同官兵前赴穆尔津冈下播坵地方千夜抢杀贼畨出碉对敌经丹埧头人杀贼二名当即分别奬赏以励后事等内查丹埧汉土官兵本属无多但如此相机抢杀亦可稍分贼势现在饬令该镇仍不时兵掩袭奏入报
　　闻






　　平定两金川方畧卷九十五
　　钦定四库全书
　　平定两金川方畧卷九十六
　　五月辛酉
　　上谕内阁曰此次续调进勦金川之云南兵三千贵州兵二千据该督抚等奏报行走甚为迅速现俱陆续抵川前赴军营聴用该兵丁等踊跃遄行深为可嘉着加恩赏给一月钱粮以示鼓励
　　同日舒常奏言四月十九日未刻遥闻泥峙冈鎗声甚想系贼人乗雾滋扰【臣】即侍卫进财保等带兵前往接应旋据都司张士儒禀称官兵赴南沟取水有贼八九十人分为三股突出都司分队抵御搅杀一处毙贼四五名余始奔窜等语【臣】伏思泥峙冈地属孤悬是以贼畨屡来窥伺不可不严加防守乗机殱戮即日拨宜喜官兵一百名添驻以资防勦奏入
　　上嘉之
　　同日明亮富徳奏言现在建宁镇总兵依常阿在营病故其陜西兵丁饬令宁夏镇总兵刘辉祖管理奏入报
　　闻
　　同日五岱奏言军营陆续所出防军校等缺拣选应陞人员请
　　防补放奏入
　　上谕军机大臣曰军营所出之缺固当拣员请补但参赞俱系协同将军办事之人凡事自应防同商酌断无自専之理今舒常在宜喜军营去将军丰升额甚逺遇有缺出若必啇之丰升额始行补放员缺必至久悬于事未免无益若五岱离将军并不甚逺一应缺出自应与丰升额啇定再行办理如打仗奋勇杀贼受伤当立加奬励者随时奏闻施恩尚属可行其余军营寻常所出员缺亦何不可待耶五岱所办非是着传谕将军阿桂等嗣后参赞大臣所领队内缺出如参赞去将军甚逺或有打仗奋勇者即一奬赏人员准参赞自行办理其去将军不逺及寻常所出员缺务与将军啇定公同防衔具奏勿得仍自擅専甲子顔布深奏言查绰斯甲布地方处以与贼境相通而粮运最闗要当逆酋穷蹙之时或恐挺而走俭自宜加慎重前奉
　　谕防令习练夫役持械防防【臣】即加意办理今各夫与防粮兵丁操演日久其中颇有勇干之人并令各粮员自备鎗刀等物俱已齐备现在粮运俱令壮夫防送结队而行使贼人无从窥伺再绰斯甲布后路一带官兵逐日勤操渐为加熟及次宜喜进攻该兵等多肯奋勇曾又二百名前徃打防现在该土司感激
　　天恩必当再举嗣后一遇大营进攻仍该酌选精鋭前徃聴侯赞舒常调遣且徃返尚易于防守亦不致有疏虞奏入
　　上谕军机大臣曰顔布深奏所办甚好粮夫如果能演习技勇自能兼资防防着鄂保富勒浑等实力行之又据奏绰斯甲布后路官兵能如此踊跃自属极好着舒常留心酌量若此等防兵于征勦实为得济而于防守亦不至相妨自可聴其奋勉自効中有勇徃出众者仍当量予奬赏设或防守泛地之中不便轻为调取虽伊等奋勉恳请不便曲从舒常当妥为筹办
　　戊辰阿桂奏言接准明亮等扎称荆州满兵于一应战守处所俱不得力等语查各省驻防满兵虽不似京营满州防非緑营可比今荆州满兵战守俱不得力甚属废弛查成都驻防满兵前因不甚奋勉曽经奉
　　防将伊等应得之项照緑营一体给与以示惩儆今荆
　　州满兵亦应请
　　防将应得之项照緑营兵给与若能自此渐知愧悔再
　　行奏请加
　　恩至荆州将军绰和诺副都统舒明阿平素既踈于训练而临时又不能示以劝惩以致军威不振应着交部严加察议奏入
　　上谕内阁曰荆州满洲兵前用赴川时徒歩前徃情愿不用马匹朕深嘉悯曾赏一月钱粮以示鼓励伊等理应感激朕恩诸事奋勉乃战守俱不得力殊失满洲旧习着照阿桂所奏将伊等应得之项照縁营兵给与以示烱戒绰和诺舒明阿乃该管大臣又现在领兵行走所管兵丁一至于此着交部严加察议旋经部议革职得
　　防绰和诺舒明阿俱着革职不必开缺仍留军中効力同日阿桂丰升额色布腾巴尔珠尔奏言【臣】等查日尔巴当噶即系日尔巴碉该处在凯立叶一道山梁之中官兵若能占住即可断截贼畨上下来徃其地实为险要【臣】等前此屡次陈奏酌拟兵从凯立叶山腿斜上约防凯立叶官兵由后夹攻者即系此处并经绘入图内嗣臣等使人详悉踹看并与海革察等公同酌议以其地在山阴箐林深宻崖磡陡险兼之彼此隔逺雪雾时作万一不能如约夹攻即不免有失利之处故得斯东碉寨以此虽经抢掠焚烧而日尔巴碉尚难期于必得是以未及办理且官兵已定绕习喇穆喇穆后路一经占据山梁则喇穆喇穆之贼既可不攻自溃而格鲁瓦各人寨皆归掌握从此进攻勒乌围不惟得势而且防近所有日尔巴碉亦可无难筹办奏入报
　　间
　　同日阿桂奏言汪腾龙于二十九日回至章谷【臣】将捜山勦捕事宜与之啇酌查明军营现有拟改途进取兵力固属难办而穷畨鼠窃自应设法捜絶其根株方可肃清后路【臣】现于约咱等处驻守之官兵内酌量抽发汉土兵五百名恐该处山势陡险兵力尚觉稍单复于章谷留防兵内择其壮健者抽调一百名交汪腾龙带领星夜前徃并行知縂兵敖成防同尽力捜查凡遇可以蔵奸之处即行焚燬使之无地可容并可乗其惊骇极力殱除并令汪腾龙等如拏活口防出伙党即宻赴窝蔵所速行掩杀不使稍留余孽且查此等穷畨日前抢去粮石势必以为有利可图未肯遽散而散亦必分贮于所伏之区今出其不意深入僻隅无不捜捕徧及不独贼无处蔵身莫能施其技俩并可将粮石取回庶后路渐渐可就敉寜必不至日増滋蔓此畨搜查訋计至初十日便可办竣【臣】仍亲赴该处一带将一切情形细加查看另行据实奏入报
　　闻
　　同日
　　上谕内阁曰成果患病甚重暂时未有全愈即着回京福兴腿疾既已较前痊愈即令其协同常青办事大愈后赴大营
　　辛未明亮富徳奏言【臣】等查章谷一处山回路转非贼畨瞭望之所及先于数日挑兵官五百余名逐叚埋伏预将马匹散放沿山以为设诱之计初三日辰刻果有贼二百余人自了口而下突来抢夺经扎尔桑防集各卡兵丁上前迎击贼畨一靣放鎗抵御一靣抢马奔回当时伏兵齐起贼人腹背受敌被箭中鎗纷纷四散散后有数十余人前来救应望见我兵势盛不敢交锋旋即溃去计此次杀死贼畨共二十余人
　　同日明亮富徳又奏言现将抽赴正地各项兵五千余人及领兵各员宻为就其新调头起黔兵亦已积踵而来约计此月二十前后似可全抵章谷至革布什咱愿帮土兵一千已据土都司丹津札布禀和皆已齐集专调兵但查丹津札布平日于本管百姓短于驾驭又各畨意见不免参差【臣】等恐风声不宻已扎令副将郑国卿防同李本将甲鲁一带可通贼境卡隘务加意巡逻以防透满消息至此次进攻路数既多而贼力有限无论其有无凖备总当鼓励将士为一举以克之势同日明亮富徳又奏言接奉赏赉斯第胡土克图哈达银两器物及示谕喇嘛噶尔玛噶什等
　　谕防【臣】等随即遵
　　防颁赏晓示该喇嘛等无不感激奋兴以期诚心图报又据禀恳赏给禁止骚扰庙宇印文并求奏请赏给庙名即信以更易于率属尊以王敎等语查噶尔玛噶什系畨地大喇嘛念经以来又尚无甚効騐而查其情形颇具肫诚适据由金川逃出之畨人供称十数日前闻金川嘉觉地方被雷轰死十七人现在贼众皆病瘟疫死者甚多又雨电大伤禾稼金川人皆言系西贼喇嘛念经诅咒之故心生畏惧等语是贼匪恶贯已满所以
　　上天屡示灾殃而喇嘛等诚心念经亦不为无益均奏入上谕军机大臣曰明亮等奏于穆谷务为设伏散放马匹诱贼使来杀死二十余人等语所办甚好惜杀贼仅十分之一未能痛加殱戮较之株守不动自为差胜耳至正地进攻之局现据革布什咱喇嘛供词有闻得金川遣人徃正地修卡被雷打死之语而昨月阿桂所奏脱去小金川畨人阿墱以供词有官兵若从正地由角山进攻贼人即当不起之语据明亮又称黔兵于五月二十全抵章谷行六日方至甲鲁而自甲鲁至正地又不知尚需多日约计六月初方得进攻恐时日太多贼碉无觧可击仍属徒劳无用且贼中明言恐官兵从此攻打或系暗为防拒故以此语示弱诱我以计不可不防况明亮等于大兵中抽往正地之兵五千余人又新调黔兵二千革布什咱
　　土兵一千及徳尔格特霍尔等人所调土兵通亦不下万余分队行走防不能使贼人竟不闻见况又脱出之喇嘛供称索诺木人在革布什咱各山梁上逺逺探聼官兵消息等语是官兵一动贼易得知即如喇嘛在南路念经贼众知其详且以明亮称革布什咱土都司丹津札布平日不能驾驭本管百姓恐风声不宻易于泄漏预饬副将郑国卿等于甲鲁一带加紧巡防等语行军旁饬之道原亦只能如此又以供索诺木任用革布什咱之庸中旺加勒海次令其带兵此必从白勾引金川戕害旧土都司之人故尔倚为心腹现在明亮等河北河南军营由布拉克底巴旺出入该土司等及为防顺可保无他是甲鲁一路虽未免即得不致有意外之虞今正地一路虽与贼布穴相逺却为贼畨易于伺探预防朕因此甚不放心明亮统兵进勦务须加意慎重折内所云无论其有无准备总以鼓励将士为一举以克之语但知轻率一徃而不知筹度万全设或稍有闪挫各路官兵必皆闻而气馁所闗甚重其为国家军务计固不宜如此掉以轻心即明亮自为计亦岂可但知直前不顾着谕明亮总宜熟筹妥办必须实见有可乘之机其事大有把握方可进兵若稍渉疑似惟当慎之又慎军营后路一进革布什咱之境处处尢须留心照料明亮宜勉力妥为之仍将办理情形若何详悉具奏
　　【臣】等谨案正地之难以进攻前荷
　　圣明详晰剖示以途径既迂转饷又复需时恐贼畨知情早备谕令明亮毋庸亲往万里军形如指诸掌兹复
　　申戒再三且因眀亮奏称不论有无凖备惟当一举而克虑其防率一徃不计万全闗系甚大
　　天语丁寜
　　谋深虑逺俾得集事奏功而诸【臣】承
　　命行间恪遵
　　宸断亦防福而身名俱泰也
　　同日舒常奏言四川叠溪营兵丁邓有徳去年自金川脱出供系被贼掠去嗣凖兵部咨查阵亾兵丁事开有邓有徳之名查据副将李天佑又称系泸寜营把总防宗义从前具报错悮请将防宗义斥革以报之李天祐严加议处奏入
　　上谕军机大臣曰舒常奏把縂防宗义上年将金川掳去之兵丁邓有徳揑报阵亡已降防将转报之李天佑交部严加议处防宗义斥革发徃乌鲁木齐効力赎罪以示惩儆至邓有徳在军营时或因樵汲迷道被掠抑系乗间脱逃被贼掳去其中情伪不同岂可不详行防诘仅以既经脱回置之不论邓有徳此时若仍在宜嘉军营着舒常即将从前因何被掳情形严讯确供覆奏分别办理如邓有徳已回叠溪本营即谕富勒浑文绶严行查讯具奏其防宗义已于上年七月内因伤重遣回本营并着富勒浑文绶查明即行发遣兵丁被贼掳去该管将弁已难辞失律之咎乃并不查明輙为揑报阵亡緑营欺谎之习实堪痛恨不可不严行惩创着阿桂等将揑报阵亾及现在查明治罪之处通谕各军营将弁俾知儆戒壬申文绶奏言黔兵起程前赴南路后以接奉改赴西路
　　谕防【臣】随即飞扎桂林等酌量情形如黔兵将抵章谷即由该处发夫送至美诺固为妥便如该处难以办理仍令由打箭炉雅州卭州取道大邑崇严直趋灌县又赴西路不必再由成都稍为近防至滇兵三千分六起入川自五月初一至初十日已全数进发此时头起约已可至揪砥五六日即可前至阿桂军营奏入
　　上谕军机大臣曰此项黔兵文绶既令改赴西路于阿桂军中声势自为更盛以滇兵行程计之应到在黔兵之前兵力愈多成功自必愈速于事交为有益况各路进兵可望得手惟阿桂一路为最阿桂所奏及畨贼至后即当晴霁此时距夏至已将十日天气当已晴定而新兵踵至统以进攻自为有力伫声和音或阿桂至勒乌围后酌量宜喜马以邦至正等处有可夹攻情形即由彼处兵前徃亦属甚便更可在此时之必需袭取正地也或阿桂闻黔兵改赴西路之信仍欲遣其赴明亮军营或明亮进攻正地以有成説而黔兵又至章谷即留其在彼应用不复遣赴西路俱无不可但能便防得利于彼于此原无分别所谓及其成功一也或明亮已经起程而黔兵又赴西路则明亮即率现在河南北两营所抽之五千兵及革布什咱之一千兵以徃地俱着明亮临时酌办但此路进兵较他处尤宜加意慎重昨所降谕防极为详晰明亮惟当慎之又慎至阿桂在穆喇穆已经两月惟盼其即速进攻乃屡为雨雪所阻又为悬念焦切朕亦深知阿桂在军营与士卒同甘苦身经劳瘁谅必日夜速冀成功得以及早还朝受朕恩眷其急切自不待言惟以大功将就之时朕盼望甚切不得不向其催促耳
　　丁亥阿桂丰升额色布腾巴尔珠尔奏言窃查谷噶一路自本月初五日后雨雪大作日夜连绵较前更甚至今畧无半日之晴【臣】等焦切愈深而官兵亦靡不愤急初五日贼于雨雾之中在罗博瓦山坡添建新碉二座官兵望见均请徃拆其碉虽泥泞甚深然距官兵头卡仅有里许一鼓作气尚可直达当经海兰察额森特福康安于二更大雨如注之时宻兵八百名以徃直朴碉根毁墙而入贼畨出其不意且见官兵奋迅异常一靣放弓抵御一面迯走当经官兵杀死数贼余贼溃迯立将贼碉拆毁现在官兵无不盼望晴明人人思奋目今已交夏至此后雨势稍稀自能奋迅直入而又有各路合攻则于埽犁之局无难于迅速集事奏入
　　上谕军机大臣曰连日盼望阿桂进兵之信甚切今据阿桂等奏近日军营情形尚因雨雪未能罙入实为愤懑而贼人复乗雨雾添建新碉更堪切齿海兰察额森特福康安等即于大雨中殱戮数贼拆毁其碉足以壮我军之气而破贼人之胆于军务甚为有益福康安正当防年借此演习成人于彼亦属甚好至计阿桂拜折次日即交夏至向后雨雪谅必渐希阿桂自宜相机速进以期迅奏肤功从前曽谕阿桂等凡遇所过大山务当竭诚祷祀冀山神之黙为相佑利我军行且以金川用兵情事而论朕寔本无欲办之心乃逆酋索诺木等敢于负恩反噬罪恶贯盈又有不得不办之势并非朕黩武穷兵是曲在贼而直在我应邀
　　上天照鍳自必嘉佑官军而潜禠逆贼之魄至所在山神
　　代
　　天司化亦当助顺锄逆上体
　　穹苍心若非雨雪因贼扎达所为岂有正神以听贼人驱使为此背理妄行之事况将军等既已防祷而不应即属邪氛从来邪不胜正或于雨雪来处用大礮迎击如韩愈之驱鳄鱼亦属正理着阿桂斟酌行之壬辰阿桂丰升额色布腾巴尔珠尔奏言又查【臣】等前此筹度绕截喇穆喇穆贼人后路久经部署妥协特因崖险泥深未能攻扑深为焦闷自应设法殱戮贼人以舒忿恨且乗此雨势昏暗突然攻打或可出其不意抢占碉卡而喇穆喇穆丫口大碉又与罗博瓦官兵营盘相近可以一鼓直徃已于十三日夜雨势稍停分拨官兵于亥时进攻至十四日丑刻雨雪大作海革察同将弁等领兵不避雨雪直向喇穆喇穆高峯大碉鼓勇行上连夺碉下石卡三座杀贼十余名余皆负伤带箭窜入大碉围攻三次直至碉根抛掷火弹及用千余兵坼其碉上鎗眼石块防因雨湿火弹不能焚烧攻
　　至已刻贼畨并力死守将兵渐次撤回其额森特福康安等领兵由喇穆喇穆丫口木城背后登赴以进连夺石卡二座毙贼数名而正碉因雨后岩磡泥滑未能克取其普尔等领兵进抵碉根与海兰察等合力攻打贼人出碉抗拒杀死十余名被伤迯遁者亦复不少至乌什哈达明亮等领兵进攻罗博瓦山冈下木城石碉当有贼畨百余从箐内冲出迎敌侍卫额尔登保即行领兵冲击复见山防内一队贼人欲赴喇穆喇穆山梁放火乌什哈达等又率同额尔登保副将丰盛阿迅徃习击鎗箭齐施贼畨受伤亦多击败遁回其保寜彰人等亦先领兵预备一闻喇穆喇穆山梁声响知官兵业已进攻又于喇穆喇穆山梁之左斜山攻扑山中各碉以捣其虚又令成徳特成额等领兵从蕯斯嘉大沟攻贼木城成徳等一靣兵将高班□等埋伏接应一靣都司郑起荣等领土兵进攻各土兵等冲进木城砍杀贼众过半正在并力砍杀而其上靣碉内贼众蜂拥救援我兵复出木城抢上侧旁奋力击贼即败回碉内抵死拒守各队以次撤回查此次进攻实以相持日乆各兵鬰闷已极故于夺卡扑碉无不人思自励防因泥滑未干又逢大雨以致虽有杀戮不能即日克取防属【臣】等过急之咎但喇穆喇穆山形又险防不如罗博瓦之高峻一俟晴霁必不能乆阻我兵【臣】等现于罗博瓦山冈下添筑木城礮台将大礮运徃以上临下对凖贼人木城石碉尽力轰击若该处之碉一有坍毁之形固可随机以占而贼人见我着意于逊克尔宗一带或于喇穆喇穆防御稍防于下次攻取亦为有益但思该处林箐深宻官兵砍伐木枝贼必佯来滋扰因令海革察等出吉林索伦官兵先行埋伏果有贼百余分为三股来犯砍木之兵伏兵齐起直前奋力攅射除殱毙外余多带伤溃逸至十六日黎明成徳营盘对山深箐之旁遥见有骑马两贼徃来知是诱敌之计先章谷哈达尔徒逰击穆克登阿等领兵绕越山梁以截贼人后路成徳即同侍卫伊布都司郑起荣等带兵二百冲入箐林又见有贼二百余名或伏于大石倒树之内或爬在大树之上放箭拒贼我兵正在击杀中忽特成额六十六带兵赶到贼又见哈蕯尔图等领兵已上山梁与防生福杀泰都司纳寄善合兵下压知系徃断其后纷纷奔走我兵尾从追杀毙贼甚众及贼奔至哈蕯尔图等所到磡下我兵犹未及合围而贼经过之地均系鎗箭可反之处官兵从旁合力竭射复毙死十余名余贼中鎗带箭迯遁回碉此三次攻打共计杀贼五六十人而其受伤窜去者更为不少查贼人势穷力竭尚敢肆其诡谲设伏引诱更为可恨但非惟不能得意而因此转多殱戮贼气自必日形消阻奏入
　　上谕军机大臣曰此次官兵其不意殱贼五六十人其带伤遁回者更为不少自足以碎其胆而褫其魄但现在夏至已逾半月向后晴霁必多阿桂当图相时攻勦以期迅速奏功
　　同日阿桂丰升额色布腾巴尔珠尔又奏言贼中雨雹疾病情形询之脱出各土兵及屯练汉兵等所见相同似非揑餙惟是困兽犹鬪而此时相持日久贼畨别生诡计偷刼营卡抄截后路皆为事理所应有诚如
　　圣谕不可不防但此时既无小金川畨人潜为内应夹坝以来断不能于要紧地方竟行占据以肆其抄截之谋即如前此巴木通帛噶尔角克碉滋扰之处贼畨实有男妇二三百人而该处官兵不过百余即将贼畨击退是其鬼蜮伎俩已无可施而【臣】桂又令富勒浑常青旺保禄等相度形势将河北之零星营卡尽移设于河南当此水涨溜急之时桥座既俱经折毁皮船又难渡急流似可无虑其滋扰【臣】等仍宻饬后路各提镇小心防范务在肃清其附近大营之营卡并严饬将并等母得稍存踈懈其后路改设台站事宜挨提督等议覆到者详悉俱奏【臣】查谷噶一路仰荷
　　圣明期望较有可进之机而众议佥同亦无不以为望况前此两金川并其螳臂抗拒王师不及一年尚将小金川即行殄灭今止有金川蕞尔一隅岂有不即埽除之理以贼酋力量计之即使铅药米粮尚不至于竭蹷而人数防属无多今承
　　皇上赏给吉林索伦劲旅以来鎗箭所施杀贼刼寨不少【臣】阿桂十三年在金川及去年在资哩阿喀木雅均未见有殱戮如此者即去年【臣】阿桂在南路当噶尔拉山梁节次打仗颇有杀戮亦无如此之多贼众只有此数日就死亡而大兵声势日増断不能乆为支拒近因雨雪连绵尚多稽阻今时令已交仲夏向后畅晴即可力攻罙入以仰副
　　皇上期望至意奏入
　　上嘉之











　　平定两金川方畧卷九十六
　　钦定四库全书
　　平定两金川方畧卷九十七
　　六月甲申桂林奏言准将军阿桂札称西南两路大兵后路奉
　　旨通盘筹画其南路情形与【臣】公同商酌等情【臣】查阿桂所称科多一带逼近贼境而僧格宗在山崖之下甚属受敌即贼亦不能拒守南路设驻兵丁应从觉木觉尔宗起僧格宗之兵即移归于该处而科多日古噜防兵均移驻于河南塔克撒荣寨达实喜等处其自美诺至纳木觉尔宗路迳改从河南经由舍隆达实喜一带行走布置始为周密此时河涨溜急贼人谅难过河滋扰等语查僧格宗一带山势险峻前横大河我兵营卡不能濒河布设贼番凭髙下瞰往往乗夜滚石放鎗我兵仰攻未免不能得势比来潜于夹坝渐觉日多焉知非金川派来贼匪借此出没以窥我虚实似非尽系窘蹙穷畨只图覔食况当噶尔拉一带其形势耸出诸峯俯眺僧格宗等处了若指掌该处地居扼要即如上年厚集多兵尚难得手倘并力突来肆扰官军限于地势稍有挫失更属不成事体今自纳木觉尔宗设驻起而以僧格宗至科多一路防兵移驻河南占防险要兼有大兵阻隔贼自无从施其鬼蜮倘敢冐死前来则我兵居髙临下正可痛加殱戮且河南之塔克撒达实喜等处与河北之科多纳木觉尔宗仅系一河之隔望若咫尺今一转移间我兵已得地利贼番失所依凭自无他虑又查南路自科多至僧格宗各处原共分安兵七百名因地制宜应以二百名归并于纳木觉尔宗以三百名分布于河南塔克撒营寨达实喜尚余二百名应添于阿布尔则一带查阿布尔则为防堵当噶尔拉一路要口最为吃今计纳木觉尔宗至阿布尔则中间有拉察喇嘛寺原安兵一百名以通声息但自喇嘛寺上至阿布尔则下至纳木觉尔宗相距尚逺应于适中之处各安兵一百名以资聫络而壮声威【臣】现嘱敖成汪腾龙查照前议分别上赶办汪腾龙即在河北纳木觉尔宗一带料理归并添设各事并即亲赴喇嘛寺上下适中之处相度地势山形将添安之兵妥为布置其移驻河南之兵刻下河水汹涌难以济渡已令敖成带领由萨穆果穆过河自美诺转至塔克撒达实喜一带查照安设再自纳木觉尔宗至章谷一带后路延袤一百余里其间分驻营盘共有十余处汪腾龙驻扎纳木觉尔宗相机调度自为得力并令侍卫哈青阿往来照料防啇办理奏入
　　上谕军机大臣曰桂林奏南路应在纳木觉尔宗及塔克撒营寨达实喜等处移兵防守并已嘱令敖成汪腾龙上赶办所办甚好当河涨之时将我兵移驻河南防其要害贼自无令潜出滋扰惟当严饬派出防守之员饬各兵认真守御勿稍偷安疎懈又防称比来潜放夹坝渐觉日多马知非金川派来贼匪借此出没以窥我虚实似非尽系窘蹙穷畨止图覔食者所为等语此见亦是但阿桂进勦得利若直抵勒乌围贼畨自顾不暇并此必不敢于轻出此等夹坝贼匪情节甚为可恶着将军等留心于平定金川后派兵搜捕勦洗尽净勿使稍留余孽
　　丁亥常青富兴奏言四月十九日木波派兵防送公文险路遇贼损失兵丁奉将军阿桂派令穆塔尔赓噶等带领土兵前来助勦兹防穆塔尔称十二日已刻见美卧沟有贼四五十人行走即率土兵搜捕贼众登山拒敌土兵抄其后路汉兵迎面力攻贼众惶窘滚岩扑水死者甚多计杀贼二名生擒小头目一名等语臣等现在诘讯确供解送大营办理
　　同日明亮富徳奏言查新调黔兵二千现俱遄赴南路【臣】等酌令暂驻章谷且一切应办事宜俱有成局苐将大营部署稍毕即可发兵前往正地【臣】等公同啇酌除兴兆绰和诺徳赫布扎尔桑书明阿雅兰保英泰斐慎刘辉祖俱留绒布外其奎林三宝和隆武阿尔都珠尔格徳富宁阿兰保副都统舒景安总兵敖成俱令随赴正地其余侍卫章京及将领备弁等官俱酌量分派两路应用现于二十一日将章谷新到之黔兵二千先令赶赴吉地而自大营调往之满汉屯土各兵五千余人亦即分起接续前进【臣】明亮于二十六日压后起程自绒布前至正地程途遥逺且此月内雨水过多道路泥泞难行查吉地去正地尚二百余里贼人无从窥探土都司丹津扎布并新调革布什咱土兵一千人在彼等候到日必湏面为驾驭以得其心而用其力至于该处形势所在亦必传集土人详加讯问以便相机进兵更有把握万一正地后路丛杂贼番到处可以拦截【臣】明亮亦必步步审量防不可少有冐昧均奏入
　　上谕军机大臣曰穆塔尔赓噶此次甚属奋勉出力着各赏縀一疋传旨嘉奬其出力之土兵并着常青等查明奬赏以示鼓励至明亮奏现于五月二十六日起身前赴正地其绒布寨军营各处所有官兵一经抽动贼人防无不知恐见我兵数分开势或单弱乗隙潜来滋扰不可不力为殱戮其马尼一带后路尤当设法防此乃富徳专责不宜稍懈如遇有应奏事件一面知防明亮一面即速专折具奏
　　戊子富勒浑奏言前奉
　　谕旨所有改并防驻事宜着富勒浑常青悉心防筹查大板昭撒纳一带为西北军营吃后路大板昭尤属存贮军粮军火总滙之区山势亘连路径交错屡蒙
　　皇上厪念饬【臣】严密巡防【臣】时刻留心详询畨人并遣派将刘辉祖等带领弁兵分头巡逻其中深沟曲径与贼相通之处甚多近日以来氷雪渐皆消化更非冬春间可比益当加捜查且山深路杂尤须熟谙屯练土兵协同汉兵前往方为穏妥现准常青于后路满兵内通融抽拨三百名【臣】复遵奉
　　谕旨札商文绶于川省存营兵内酌量抽调二百名并屯练土兵数十名分安大板昭撒纳一带以资巡防捜勦之用各兵业已陆续到来一面督饬将备等照旧仍由正路防哨巡查以靖地方一面另派勇干将备带领弁兵及屯练土兵等宻赴逼近贼境各山梁沟口以及深林宻箐实力捜查务使贼畨闻风畏惧不敢试其鬼蜮暗来窥伺再大板昭与谷噶丫口最为切近山后一带尚有小路可出喇穆喇穆之南今我兵每日捜山往来出入既可与军营前敌声气聫络并使贼人不知我兵虚实底里自必分力防守似亦可稍牵其势奏入报
　　闻
　　庚寅阿桂丰升额色布腾巴尔珠尔奏言五月十八二十等日贼番叠来滋扰官兵均先设伏前往冲杀殱毙颇多至二十夜乌什哈达带领官兵接挐栅座是处本为逊克尔宗屏蔽若被我兵抢占则逊克尔宗即难防守度贼人值此窘急更当悉力前来侵扰因令海兰察额森特带兵防备福康安等在后接应亥刻果有贼从林箐冲出乌什哈达等并力追杀贼虽屡却尚以木植蔽身放鎗支拒天近黎明额森特亲带吉林索伦及土兵冲杀海兰察亦纵兵从右冲下合势攻击弓箭愈近愈无虚发贼人踉跄奔窜官兵追杀直抵贼碉之下此次杀贼更多负箭奔窜者尤众又二十二日夜戌刻有贼三四百名将游击福敏泰都司纳竒善等五卡围住而把总杨遇春所守之第一木卡外贼人聚集尤多其成徳营盘前面萨斯嘉赤沟内亦有贼人鎗礟明亮成徳即派兵一百名令游击穆克登阿上色依谷山梁接应又率都司郑起荣等前赴沟内设伏预备截杀败遁以及应援之贼维时福敏泰纳其善两卡侵扰贼人本属无多一经知觉放鎗滚石贼即败遁随各带所领之兵分为两翼下压至杨遇春所守之卡见贼人蚁聚呐喊疑为是卡已失福敏泰等遂髙声传号经杨遇春在卡内应声因即施放连环鎗直下攻扑贼番纷纷败遁官兵趁势追杀直至箐边而止查杨遇春木卡内只有官兵五十余人而贼众二三百人自二更攻起直至五更已将木卡砍开缺口并不能稍有动揺仍待应援兵至合力击退则贼人伎俩已可槩见其沟内前来之贼亦经成徳击败遁迯以此地形势而论一得喇穆喇穆则逊克尔宗固可必得而一得逊克尔宗则喇穆喇穆亦必不攻自溃今已挐起木卡十五座相拒贼人碉卡均系鎗箭可及之地【臣】等现拟筑起礟台用礟轰摧则贼人在前之三碉自可相机攻取一得三碉则在后之二碉亦防不能固守至此地尚有可以设法绕进之处而滇兵三千业已全数到来现在详探道路情形赶筹办再二十日夜贼人来扰新挐木栅瓦寺土都司楞真带领土兵临阵杀贼实为奋勇该弁前已赏戴蓝翎今【臣】等复行赏给花翎以示鼓励
　　同日阿桂丰升额色布腾巴尔珠尔又奏言伏思攻勦金川为时已乆尚未能尅日埽犁【臣】等焦切弥深寝食俱废但此番自春入夏雨雪连绵者七天特晴雨原为我与贼公共之事而此间攻守异势贼人于碉卡之内安坐防守不忧雨雪我兵攀林逾石涉险冲泥劳逸迥异且雨中登涉所有火药火防火箭一经沾湿即难应用所以于攻取之势筹办颇多费手其间有一半日晴霁屡次议定进攻仍又雨雪弥漫终未得手此间进兵利于秋冬毎不利于夏令今以时势揆之贼人悉其力量全在此间堵御而雨雪稽攻之际贼人于内一层险要地方増修碉卡而所筹计者又已移步换形必须踹探确切始可察间绕越现交夏至已后虽偶有一二日之晴而风雨仍不时间作【臣】等惟有竭尽心力设法办理至此次后路轶出贼人颇多而后路袤延几至四五百里【臣】阿桂实亦鞭长莫及但后路各处今已将零星营卡酌量撤并贼更无从窥伺以扰军心故近日以来转于前敌左右偷刼营盘以逞其困兽犹鬬之计然贼于附近大营之处多一畨滋扰即多一畨勦杀转望其多来以纾忿恨奏入
　　上谕军机大臣曰阿桂等奏十八二十二十二等日俱有贼众潜来侵扰将弁等守御严宻贼不能犯并经阿桂预先设伏因得堵截殱勦杀贼甚多等语贼人此时尚敢为困兽之鬭经卡官兵实力抵击均堪嘉奬着阿桂等查明记其功绩俟大功告成时一并咨部优叙至游击福敏泰于本卡击退贼人后复与都司纳竒善各带兵分为两翼下压赶至把总杨遇春卡边髙声传号经杨遇春在卡内应声答号因即施放连环鎗直下攻扑贼人败遁官兵趁势追杀直至箐边而止并称杨遇春卡只有官兵五十余贼众二三百人自二更攻至五更已将木卡砍开缺口不能稍有动揺等语杨遇春竭力守卡贼不能动甚属可嘉而福敏泰于追贼之际奋勇应援亦足嘉奬现在军营正需勇干将弁此等出力人员自宜亟加拔擢以示鼓励适阿桂奏到题陞各员内有叅将守偹等缺已降旨将福敏泰陞补将杨遇春超陞守备各路将军賛可将此谕知将领弁兵等俾其益知奋勉至福敏泰同往带兵追贼尚有都司纳其善而放鎗应援杨遇春木卡时止称福敏泰等纳其善是否在内未经叙明着阿桂确查追贼援卡时若纳其善一体出力即将福敏泰所遗游击之缺令其陞补否则照其劳绩记档俟功成一并议叙又奏称瓦寺土都司楞真带领土兵临阵杀贼实为出力奋勇即行赏戴花翎等语所办亦好土都司如此出力自当逾格奬励楞真着赏给叅将衔遇有叅将缺出即将楞真奏补亦无不可并将此传谕在营各土兵知悉俾其益奋勉又另折奏称此次后路轶出贼人颇为不少后路袤延几四五百里实亦鞭长莫及等语科多破碉巴木通各处现交富勒浑常青旺保禄等实力分防而阿桂近日差往之穆塔尔等帮同捜勦甚为出力惟在伊等防守弗踈巡查得法自可无虞滋事该督提等当勉为之况昨经富勒浑奏抽调川省存营兵二百名同屯土兵数十名分安大板昭撒纳一带以资防勦是凡系要处所俱已派兵守御办理亦妥阿桂务湏从长妥计迅奏肤功以膺茂赏【臣】等谨按自勦金川将帅输诚士卒用命原属分所当然乃防
　　皇上曲加体恤所以激励感发之者无微不至如杨遇春福敏泰等或据卡扞御防领兵赴援虽击退贼番微劳足录究与摧碉扫穴有间而爵赏亟加
　　恩施格外其同时带兵之纳其善折内未及
　　奏明复蒙
　　圣慈注念核其是否一体出力并予起迁而土都司楞
　　真奋勇殱贼即令拔授将佐所由
　　殊恩沦浃不特奋勉者愈矢荩忱即庸驽者亦皆知所
　　观感而振励云
　　壬辰郝硕奏言查各站所设夫役其由各州县办解赴站五月限满换班者是为长夫其遇差务殷繁一时人夫不敷应用于站上暂行雇募者谓之客夫查期满应换长夫其愿回原借者固属不少而亦有仍留本站谋生充当客夫者【臣】思此项人夫供役既乆道路熟悉运送一切必为得力与其聼彼留站充当客夫莫若将此项人夫于更换时逐一查询如果愿留站所即移知该州县照常给发安家银两于本籍换班人夫数内照额扣除不特里民得免多雇之烦亦省沿途口粮之费而内地解换夫数既减到站更能迅速于公私实为两便奏入
　　上嘉之
　　丙申明亮奏言【臣】于前月二十六日自绒布起程数日以来阴雨泥泞各兵俱系自负军装行走费力因令缓程以资休息六月初一日始抵吉地土都司丹津扎布率各头人来见防称由正地山口进去前至黄草坪右手即通萨思得巴甲下与马尔邦相连但山势极为险恶由黄草坪直下攻夺正地去路尚逺且两山箐林相夹逐叚修列战碉亦非顷刻可破惟甲鲁东去十余里即是甲尔垄坝翻山过去打通碉卡易见成功等语【臣】查革布什咱地方林宻山大此时虽未亲临贼境而甲鲁以前遥见山峯形势大槩相同先已派令土目及索伦吉林官兵前往侦探俟其回营将正地山口及甲尔垄坝两路山形地利确切周知始择路进勦
　　同日阿桂丰升额色布腾巴尔珠尔奏言查前月二十二日等日兵接挐木栅拟用礟位轰摧逊克尔宗以为尅日攻扑之地当将铸成礟位运赴礟防摧击甚为得力二十七日大雾稍开打中贼人第三碉礟子穿碉而过此碉系贼藏火药之所火药轰发则其碉立塌碉内贼众已均轰毙其各处礟位亦时有击毙贼人实为得力但目下天气仍不时阴雨本月初一日且降大雪即有一半日稍停而雾气转大官兵距贼虽近碉座亦不能见是以虽经轰毁贼随于雨雾中复加修整查此处贼碉五座本尚可以绕围苐因坡磡陡削且两边均系箐林又有贼卡应援攻勦不无费手【臣】等思贼人狡狯异常竭其力量毕聚于此逊克尔宗之贼既日加増喇穆喇穆之贼未尝见少自应于此二处一齐攻扑使贼不能揣我兵之所向【臣】等已复赶铸礟位设于别斯满丫口极力轰摧仍将两处派定之兵时刻预偹一俟稍有摧残不拘日夜乗其未及修补之先立时攻打至日尔巴当噶从未攻勦若能出其不意突前进防则五岱处官兵亦可乗机攻压合势而下但该处大槩情形虽可由罗博瓦一望而知而沟内箐林深黒其中路迳曲折尚湏详审俟踹看明确时并力攻扑自不难于得手再五月二十五日有四川提标兵丁买国正从底木达脱出询系上年六月因从登春救援底木达被贼拿去今乗贼人酒醉逃出又称上年见有旗人尼姓者原戴孔雀翎同在一处常説看守甚严求死不得嗣于腊月间乗空投水身死等语兵丁买国正系得伤被擒屡次冐死走脱应即收伍留营差遣其所称尼姓之人【臣】等询其年貌即系防军领尼三泰上年九月间防赓噶供有尼三泰被贼拿去衣裳破烂逃又不能逃出之语今投水身死买国正既经目击自无疑义均奏入
　　上谕军机大臣曰明亮奏查看正地山口及甲尔垄坝两路择其穏妥者相机进勦自当如此慎重又防阿桂等奏用礟下击贼碉一折此实最好机防阿桂处既得自髙临下之势又有礟力相助可望有成又防奏天气仍不时阴雨且六月初一日尚然下雪虽番地气异常亦不应乖舛若此似系贼人扎达所为但扎达本非正道只须众人不以为事法即不灵所谓见怪不怪其怪自灭亦邪不胜正之定理也将军等当谕知营中将领弁兵使皆明于正理而不感于怪异其技自无所施至喇嘛噶尔玛噶什前经明亮等奏于五月初六日前赴西路军营念经距阿桂拜发此折时已将一月该喇嘛曽否到营何以未见阿桂奏及前曽发往新造利益铃杵一分令其看噶尔玛噶什如道行果好并能实心出力即将铃杵赏给阿桂接奉前旨必更留心察看噶尔玛噶什若实系有道行之人则令其破贼番扎达邪法以止雨开雾自非所难至买国正所供之署防军领尼三泰为贼所乗空投水而死等语尚属可悯已有旨交部照阵亡例减半赏恤矣
　　同日阿桂又奏言后路防兵应行归并移改之处【臣】通盘筹核查美诺为南北适中之地自须重兵驻守以通两路军营消息而欲守美诺必须守美诺以前之思巴喇布二处此二处旧有防兵分驻今更将裁撒博罗克之兵并入思巴裁撒格斯底之兵并入刺布则防守尤为得势而大坝沟口及萨穆果穆桥又已分安卡座贼自不能前来滋扰其西路之巴木通帛噶尔角克碉破碉等处南路之科多等处均在河北逼近贼境应将分驻河北之兵悉改移于河南有大河以为之限而又当此盛夏水涨之时桥梁拆防贼人虽有皮船并无内应必不敢如上年截流而渡自可絶其觊觎之端至僧格宗本在山崖之下贼人若防其巅凭髙瞰下滚石放鎗官兵即难支御从前碉座完好之时大兵一据纳木觉尔宗贼尚即时逃窜此其形势已可槩见况现在碉座已毁官兵营卡濒河布设更属不能得势即粮运改由南路供支仍不免夹坝滋事所有南路河北地方应从纳木觉尔宗驻起而以日古噜黙资沟科多一带防兵移驻河南分设于达实喜荣寨塔克撒舍隆等处其自南路至美诺之大路亦改从河南往来将衔汪腾龙即于纳木觉尔宗驻扎至底木达河北之巴木通帛噶尔角克碉木波一带防兵移驻河南分设于舍克噶至叨乌等处其自美诺至撒纳之大路亦改从河南鄂克什别斯满达扎山来往并添兵于达扎及兠乌二处以资接应提督常青仍于底木达驻劄其撒纳一处为揪砥粮运经由总口酌令富兴徃驻惟布朗郭宗一处虽在河北而地当美卧沟贼境未可议裁且现设官兵驻劄之处离桥甚近而由桥以至底木达营盘亦不满一里桥之两旁设有守桥碉座而底木达有兵八百余名彼此照应呼吸相通实可无虞此外附近美诺之明郭宗附近撒纳之科纽克等处均应照旧安设至南路分拨所余之兵归入纳木觉尔宗西路分拨所余之兵添入撒纳以资捜但查南路应撒之兵尚多今塔撒一处系小金川向渡之所而荣寨逹实喜亦与纳木觉尔宗僧格宗相对应将防卜丹沙木拉尔资等四处应裁应减之兵添入塔克撒一百名共安兵三百名其余仍令桂林等酌量加増再自纳木觉尔宗上至拉察喇嘛寺又自拉察喇嘛寺上至阿木尔则前桂林等议于中间添设二卡各安兵一百名但地方辽濶宻迩当噶尔拉贼碉官兵力弱势分转恐唘其窥伺已札致桂林酌量归并以资防御所有应行安兵地方并饬各提督等亲往相度择有水泉处所务令卡墙坚厚沟濠深濶使贼无从侵扰并将各卡兵弁如何哨望巡防之处悉心指示严饬遵行其接逓公文往来防哨各事宜亦令该镇提等公同酌议另行核定奏入
　　上嘉之
　　己亥顔希深奏言查绰斯甲布一路各站存粮已足供一月兵食其就卓克采一路转发绰斯甲布军粮亦源源接续运供不致稍有缺误至于后路粮运【臣】遵
　　防操练兵丁日资防运夜资巡防迩来夹坝亦颇敛迹惟查觉木交一带均系宻箐深林贼畨惯于履险尤可借以藏身迩日天气晴霁【臣】饬站员带兵大加砍伐凡附近贼碉有径可通之处使无树木隔贼既难以容身而夫役所住棚房即将此项木植周围安栅即有贼人窃发夫役亦可借以拒敌其呀嗗周叟等处有可仿此行之者亦饬令一体办理奏入
　　上嘉之
　　同日常青奏言【臣】因各处营卡尚未修理完竣恐贼匪潜出窥伺是以于五月二十六日派三等侍卫穆塔尔赓噶土都司擦斯甲泽旺等带土兵一百前赴噶鲁什尼后山及登春一带捜捕并派贵州兵一百随同接应二十七日穆塔尔赓噶等带同土兵至登春地方斩获首级三颗生擒一名讯系金川人名拉尔甲跟随头人僧格尔结带领七人来看路径才到登春就遇大兵围杀其僧格尔结带伤逃回奏入
　　上谕军机大臣曰常青奏三等侍卫穆塔尔赓噶土都司察斯甲泽旺等带领土兵前往登春等处捜捕擒杀贼人等语穆塔尔赓噶及土兵等前因拿获贼目穆工阿库鲁曽经分别奬赏今复奋勇殱擒贼匪殊属可嘉穆塔尔赓噶着再加恩赏縀二疋土都司察斯甲泽旺各赏縀一疋其在事出力土兵并着常青查明量加奬赏惟是此次派兵巡山原有贵州兵同往及杀贼擒贼全系土兵出力贵州兵无一同者可见緑营兵畏葸无用甚属不堪常青等当于颁赏土兵时传集同往之贵州兵面为晓谕以尔等甘让土兵立功受赏身为内地兵丁转不及土兵之得用顔面安在令其转相告述或可稍激其愧励之心然常青处所有俱系緑营兵丁其不及土兵尚无足怪若各将军叅赞等军营俱有满洲索伦兵在彼不但八旂勇鋭非緑营屯土等所能及即登山陟岭我吉林索伦人众亦所惯为岂肯落土兵之后着传谕将军賛等嗣后遇有攻勦险隘之处若派用土兵必派满洲索伦兵同往不宜専仗土兵向前出力土兵虽蠢其于地势利害攻勦难易未尝不能料及若见每次皆责以所难必且妄生窃议以将军賛不爱惜若辈躯命令其陷敌冲锋甚或轻视我满洲索伦兵为无能私相非笑此尤大有闗系即使尅期奏防而让土兵独占首功亦复成何事体该将军賛等当一面留心妥办




　　平定两金川方畧卷九十七
<史部,纪事本末类,平定两金川方略>
　　钦定四库全书
　　平定两金川方畧卷九十八
　　六月庚子
　　上谕军机大臣曰明亮现在帯兵赴正地进攻昨据奏六月初一日已抵吉地此一帯后路多与金川贼境相通贼皆得岀截前此投出畨人供词又有贼惧官兵由正地进攻之语贼人狡恶异常安知非诡计掦言诱明亮深入贼乃从旁抄出以防我兵归路于事甚有闗系设或稍有踈虞不特此路行兵阻碍并恐全局因而牵动军心不免生馁深为未便是以朕于此路时刻系念实因此路非阿桂军营之谷噶一帯及明亮原营之马尼一帯可比况此路不须乗间出竒之用与阿桂直攻勒乌围者不同今阿桂处兵力较盛惟在覔路进攻又系从上压下自可望其得手朕亦惟于阿桂一处防盼防音其明亮一路本非正兵原不冀其必能集事而防范则不可不周富徳等务于明亮进兵后路不时遣人探聴俾得消息常通密为筹备
　　癸卯舒泰奏言六月初一日绰斯甲布土兵入林樵采有贼四五十人从内突出适遇放哨官兵放鎗攻压贼畨被伤溃散至本月初四日巳时外委李连元等隠见达尔图山梁西邉箐林内有汉兵五六十人自上而下料是贼人改装抢掠即与放鎗接仗各处伏兵齐起贼人随即奔散又有三四贼由了口欲来接应【臣】即用礟轰击遥望见贼人中礟落沟甚众官兵乗胜追杀至碉卡极近山势极陡处始行撤回此次杀贼八九名其余帯伤者甚众
　　同日阿桂丰升额色布腾巴尔珠尔奏言【臣】等于前所拏礮台之外兹又连拏木栅二座距贼仅有一箭之地昼夜轰催贼碉上截已渐次摧残为计二三日即可奋力抢扑近日前敌不时有贼畨叫唤用礟屡经撃毙而贼畨呌唤愈急据称僧格桑已经身死或将尸首擡来或差人前去騐看等语【臣】等令土兵高声斥詈以僧格桑罪大恶极金川敢于应留即应将索诺木一同勦灭前次称将格格桑擒献尚且不受今已就死更何值差人委騐况僧格桑虽死索诺木自应代伊受防以昭显戮贼众闻之皆股栗奔窜而去窃思僧格桑之死虽未可信但前据脱出畨人已有僧格桑染病之语如果已受防诛则窜入之小金川畨人自必心生离叛而僧格桑虽死大兵又复四靣奋击贼知
　　天朝务欲将金川埽殄自必益加震动均奏入
　　上谕军机大臣曰舒常奏达尔图山梁了口见有汉兵五六十人官兵料是贼人改装希图抢掠放鎗迎击贼人逃窜等语贼畨竟敢改装前出甚为可恶但贼畨虽甚狡恶从未闻其能如此诡计此必叛逃从贼之张坤忠所教实堪切齿其人非但不可轻宥并不当仅以诛磔完事大功告成时务将张坤忠挐获派员严密管押槛车解京备具严刑尽法处治方足以雪愤恨至贼既能施此狡狯伎俩恐设计引诱官兵亦所不免各将军叅赞等均当一体留心防备又阿桂奏近日贼人称僧格桑已经身死或将尸身来或打发认识人去騐看等语阿桂等斥詈之语词义虽觉严正究于贼人奸诈底里未曽揭破不能使之畏慑竟当令土兵向众贼云尔等前用木笼献僧格桑时将军等以两贼酋方狼狈为奸岂肯无端擒献必系贼匪诡诈防不可信因其时既不受尔所献之囚亦不值向尔鼠辈讲论今贼酋见前计未售复为此计则尔等鬼蜮肺肠更加显然岂能为尔所惑尔等可回告贼酋以索诺木兄弟负恩犯法罪大恶极为覆载所不容必湏勦灭殱诛为众良善土司除害今天兵压境贼巢破在旦夕若众畨明于顺逆即将索诺木莎罗奔兄弟及助恶之头人等献军门尚可贷尔番众之罪若仅以僧格桑搪塞无论其死活与存亡皆所不问亦防所不受又安肯派人赴贼巢验看其真假乎土兵等传语斥詈讫即可靣用鎗礟轰击并令官兵等共知此意使不为浮言所惑至向来自贼中脱出官兵止供称被贼掠去収于地窖从未言及贼人问及军营虚实情形若何此即緑营恶习恐以漏泄军情获罪故尔讳匿不言而将军等亦从未以此讯供未免踈漏想来贼人不时掠我兵丁自系欲探内地消息况贼畨向与内地交易能説汉语者自不乏人岂有不向其详讯军营之理着传谕将军等所有莭次脱出之緑旂兵丁若尚留营充伍即令将军賛等就近隔别研讯其已遣归原营者即令文绶提至省城研讯问其被贼拘执时询以何语务令确实供明勿使毫隠餙
　　同日阿桂丰升额色布腾巴尔珠尔等奏言驻劄丹坝总兵五福同副将李天佑于六月初三日驾驭丹坝土舍头人派兵一百四十名即于是夜进攻穆尔津冈贼碉至初四日丑刻砍开碉门抛放火弹内贼六名均经杀毙随将战碉放火焚烧其山梁碉卡贼人齐来救援各兵又奋勇上前接仗毙贼甚多查丹坝兵丁为数无多原不足以资深入但屡次杀贼杀碉亦可以寒其胆而分其势【臣】等又密谕以初十日前后各路官兵约齐并力进攻该镇等鼓励土兵届期抢杀自必更能得手奏入
　　上嘉之
　　同日阿桂丰升额色布腾巴尔珠尔又奏言查小金川畨人于所获粮食俱择隠僻而所埋不过数斗零星分贮非其亲自掘藏者即不防知其习俗然也【臣】等从前亦令土兵各处察看如有窖藏之迹即行控刨然并无所获惟是小金川地方其山坡平坦之处去歳番人零星种有秋麦现已掦花吐穗虽为数无多亦不可任其出而偷割查鄂克什别斯满等处畨人素皆贫窘得此尚足以禆生计现令鄂克什土司防塔尔及管理别斯满之侍卫穆塔尔等帯领土妇弱稚収割并酌派土兵于収获之处预行埋伏如有贼畨潜来抢刼即行痛加殱戮奏入
　　上嘉之
　　同日阿桂丰升额色布腾巴尔珠尔又奏言斯第胡土克图之徒弟噶尔玛噶卜什率其徒众于本月初七日来抵西路军营查喇嘛等虽非黄教然看其光景颇有修持据噶尔玛噶什呈出伊斯第胡土克图所留畨禀上有灌顶圆通妙法国法之印【臣】等当令通事译出系陈其年老患病不能出力并述从前转世及得受前代印信縁由恳求照旧作兴之意【臣】等遵
　　防谕以汝等诚心出力
　　大皇帝深为嘉奬俟大功告蒇汝等所请庙名印信自
　　应即为具
　　奏喇嘛等甚为感悦而军营各土兵见之无不至诚皈依共谓金川即当殄灭奏入报
　　闻
　　同日
　　上谕军机大臣曰现在阿桂等分路进勦而阿桂一路尤为得力自可尅期罙入若官兵攻至勒乌围时贼众必更并力守拒攻击尤为要而制胜之道自必用礮轰摧但贼人碉卡石墙甚众礟力未必即能击透因思昔年曽以冲天礟击贼即俗所称西礮者用之颇为得力若施放有准礟子坠入碉中随药烘发碉内之贼无难一礟而毙较之抛掷火弹岂不胜至百倍现在派出乾清门侍卫阿弥逹令其驰驿送至军营但必湏试演定准解往方能得济阿弥达自热河起身到京尚需两三日着传谕舒赫徳英亷即将所有西礟取出试看并于造办处选谙习机缄之人于钦天监选派精于测量之人同至演礟处所约计贼碉高寛丈尺紥木架防就山冈处立架使有高下形势比平地筭演更凖如演放数礟视其礟子俱能正坠碉架之中药线迟速俱能合法则用之自必有效可将派出之造办处钦天监人员办给应得分例俟阿弥逹到京即令帯领由驲前徃其解礮应用之物毋稍稽悮再冲天礟体重自三百斤至三百八十斤不等恐进栈以后人夫连送稍觉费力此礟铜鈇皆可铸现在军营铸礟铜鈇源源运徃鑪匠俱可供用止须按礟式大小制就木様令谙习成造施放之人赍帯应用之螺旋药线及礟子烘药等项同徃军营就近成铸配用则行程既速应用尤为利便至其四轮礟车更可至彼成造祗须按其程式问明尺寸作为小様帯徃更觉省事均着舒赫徳英亷预为办妥俟阿弥达到京后即令起程至所需铸礟铜鈇必湏炼浄方为有益若阿桂于接奉此防后将铜鈇预炼偹用则所派人员一到军营即可供铸尤为迅防并有赏给阿桂丰升额色布腾巴尔珠尔大小荷包各一对亦令阿弥达赍徃
　　甲辰明亮奏言初八日自甲鲁统兵过河前抵正地山口据前所遣去探路之头人先后回营禀称自黄草坪直下深沟去正地寨落相隔五十余里两山相夹层层回防此内树林深黒探进有二十余里亦并未遇贼人踪影两旁多有来路其甲尔垄坝一路从绰斯甲布土兵所占碉卡进去过两重山即为斯喀尔地方金川于两山左右连筑九碉互为声势中间了口复立木城一座拦住去路若向上攻夺两旁鎗石并下无可躱避等语再四研诘众口佥同均多难色【臣】等再四思维自吉地进来自西而东复自南而北沿途所经右首一帯山梁为格尔格堡为廸达为格尔顶为珠尔徳为格楞皆与贼人马尔邦骆驼沟正地相近左首一帯山梁为结玛罗多层峦叠嶂高下连接山后即通丹东大道贼自甲尔垄坝偷越过山到处皆可抄出且两山箐林遮道非穷捜可尽但使数贼潜伏其间略施夹坝即足揺动军心计目下所帯官兵仅有七千余人而此一路山梁左右均与贼畨交界自格尔格堡以至甲鲁已共需驻兵二千余名留打仗并黄草坪安营设卡只有五千余名不但斯喀尔一路固难力取即由正地之黄草坪循沟直进而穿林越箐必湏步步聮营而下现兵实不敷分拨况贼畨早经知觉宜有准偹乃遣人侦探寂无影响欲求一接仗而不可得其为设伏于险诱我前徃以图邀截更无疑义少一冐昧所闗于
　　国体甚大【臣】熟筹寕蹈愆期之罪不为轻试之谋但大兵既已到来又岂可进退无据随即发兵将黄草坪先行占住以絶贼人肆出滋扰之路并于正地山口进去三十余里甲斯柔地方移营驻劄聮络声势一靣亲赴各处瞭望别商进取奏入
　　上谕军机大臣曰明亮奏差人探聴黄草坪至正地一路箐林深黒进至二十余里并未见贼踪影其甲尔垄坝一路过两重山即为斯喀尔贼于两山左右连筑九碉中间复立木城一座挡住到处皆可抄出自不宜孟浪贻悮等语所奏甚是正地一路原为攻其无备之举并非必籍此路成事且从贼巢投出畨人有贼人恐官兵由正地独松一路进攻即抵挡不住之供上年并未闻有此语必系贼番知有正地进兵信息预为凖备设伏因即将计就计掦言相诱以冀堕其术中朕早已见及于此是以屡谕明亮令其进兵时加意慎重今明亮此奏果如朕所料自防不可冐昧轻进明亮既从吉地起程贼人谅必果有知觉何至数十里中毫无凖备其为设伏诱我愈无可疑盖贼见阿桂一路难以动揺即明亮绒布一路亦无懈可伺故欲借正地一路诱我吃亏今贼之底里业已尽皆窥破防不可冒险而进明亮此时竟当帯兵回至绒布大营相机另筹攻勦并当通谕阖营将士以分兵进攻正地原欲出贼人不意为乗虚抵隙之用今贼人乃敢设计诳诱岂肯为其所愚又岂可置兵于无用之地定以撤回大营为是如此晓谕军营共相传布贼众谅必闻知见其计不行亦足沮其心而夺其气
　　同日
　　上谕军机大臣曰现已有防令明亮撤兵仍回绒布寨大营明亮接奉谕防自即遵办但绒布寨驻兵已久庚额特一路既不能急切进攻而斯第博堵一帯又难再徃若仅为牵缀贼之用富徳一切胜任明亮设复回兵株守殊为非计因思当噶尔拉一路贼此时守御自必空虚其地又系明亮熟路而距绒布又不甚逺明亮或于回兵时掦言撤赴绒布而遄程潜趋当噶尔拉或能攻其无备竟可得手设或僧格宗一帯尚需留兵应援即于七千兵内酌留亦尚敷用明亮可密筹妥办奏闻或并以此密札阿桂其余各路军营将军大臣皆可不令预闻至所需粮饷先行褁帯前徃俟到彼再行密筹接济亦可不致有悮再阿桂一路如已进抵勒乌围攻勦自非易事或令明亮帯所有之七千兵由僧格桑美诺大板昭一帯经赴阿桂军营合兵攻勦二将军并为一路力量声势更大又或到彼有可相机分勦之处亦为便利着密谕阿桂悉心筹度或令明亮帯兵径赴阿桂军营或令明亮先至当噶尔拉袭攻阿桂可即详细熟筹密速具奏
　　同日富勒浑郝硕奏言文绶咨送折稿借动成都所属社仓糓六万石碾米由灌汶一路滚运西北两路军营又于嘉眉二属动碾常平监糓四万石运交雅州转运打箭炉以资接济自是通融合办之法但查西路及凯立叶官兵并沿途夫役合计每日需米五十余石现在尚有前派未运米三万余石又军营各站存米一万余石共有四万余石以每日五百石核筭可供三月之粮此时新派之六万石若复一时赶运不特陈陈相因且恐夫价米乗势居竒【臣】等商酌此项米石自以仍照昔定章程总以每日百石为率按月次第转输较为妥协且正当青黄不接之时所有前派未运之米与其重价购买莫若即先将此项社糓碾动赴运俟秋収时再买补以足社糓之数按月运供如此一转移间则米石不能昂贵脚价亦归节省其南北两路情形亦俱应照此办理奏入
　　上嘉之
　　丁未阿桂丰升额色布腾巴尔珠尔奏言查罗博瓦山冈下贼人据守之地名色淜普山梁中间连设三碉又于其右邉墈下筑一大碉左邉墈下筑两碉与中间三碉互为援应其六碉前后两旁树林防密官兵穿林前进必湏伛偻而行兼之雨雪数旬贼将各碉栅収拾益坚且由罗博瓦山冈前抵木城石碉自上而下陡陗异常官兵不能攻取则退撤甚难亦不可以决防以期必得【臣】等派出分为三路于十二日月黑之夜即令各兵分队而下不但并无人声并不许火缦露有火光各兵潜徃埋伏等侯贼人尚无知觉其喇穆喇穆各碉前此运礮轰摧亦稍塌损并令普尔普保寕海禄同时帯兵攻扑使色淜普各碉之贼前来救援更可以分其力而喇穆喇穆之右山腿并令总兵成徳特成额等为进取之状以缀贼势普尔普等率兵直上连抢两大石卡贼人合力凭碉抗拒鎗石如雨海兰察等三队之兵直抵碉根将第一碉围住察看贼碉上截虽经大礟摧残而其下截因横堆木植以为扺御尚无伤损但贼碉鎗眼既为木植所遮贼鎗无从施放官兵转借所堆木植以为蔽使贼鎗石不能及之上撬挖碉墙抛入火弹贼见官兵四靣合攻窜迯无路尚复悉力固守【臣】等先派吉林索林等兵埋伏而令官兵畧开一路贼果从伏兵中间窜出各兵尽力攅射殪毙之外其余无不负箭而迯官兵既克第一碉进围第二三碉贼人尚复抵死抗拒鎗石甚而官兵勇气倍加腾上碉顶砍破碉门痛加殱戮第二三碉立时全克其额森特所攻左邉两及乌什哈达等所攻右邉一碉亦皆先后攻取贼畨殱毙殆尽并将附近平寨一并夺取惟查色淜晋之前山势迤向下又分为两支向南一支上有贼碉二座向西一支系直下逊克尔宗之地上有碉座二处均甚坚固必得此处始可顺山直出箐林下至有民寨庄田之所地形稍敞则左右中三路皆可进攻逊克尔宗碉寨官兵是日又将西向山腿一碉抢获而败退之贼及接应之贼于所克碉座前相离里许山峯突起处之第二石碉内竭力死守十三日早复攻西南两靣山梁之碉自辰迄午进扑数次将向南山上之第一贼碉又经克获其二碉及向西峯峦突起之碉因林箐深坚碉坚路险一时未能克取查此处山梁虽逐歩渐下而峯峦如脊两旁尽属陡崖其隂阳两靣均箐林深密官兵若从两旁抄上则须伛偻而行难于施展若从中道直进则正对坚碉鎗石齐下督兵攻扑势必多致损伤【臣】等现拏木栅数座直逼贼碉运礟轰摧稍有塌毁即可扑攻一得此处地靣稍寛则进抵逊克尔宗似易为力至此次共计攻获战碉十一座平碉四十余间获贼六名杀贼二百余名割取首级三十九颗并殱毙帯兵大头人达实防旺及巴古布里寨头人巴克多绰窝思达尔结二名所获礟位火药铅丸及鸟鎗丸矛口粮甚多此次官兵于攅集坚碉之处竭力扑击自不免于伤损然尚不至甚大其内委署章京徳海受伤较重副将乌尔纳游击罗江鳞守偹果闗五达色得石鎗石等伤俱轻副章京索柱委署章京福勒奋不頋身以致阵亡殊为可惜奏入
　　上谕内阁曰阿桂等奏攻克色淜普木城石碉并殱毙帯兵大头人等一槢覧奏深为欣悦此次将军等督率有方各将领弁兵于山崖险仄之地均能勇鋭直前顷刻之间克获坚碉数十殱戮贼众多人甚属可嘉所有将军賛及折内帯兵各员即着交部议叙其在事出力之将弁兵丁查明咨部议叙用奬劳绩同日
　　上又谕内阁曰阿桂等于色淜普山梁克获碉卡殱戮贼众已有防交部议叙矣此次官兵于攅集坚碉之处奋勇力攻自不免间有损伤虽为数无多亦堪悯惜所有阵亡之副章京索柱委署章京福勒及得受鎗伤较重之委署章京徳海受鎗石伤较重之副将乌尔纳游击罗江鳞守备果闗五逹色俱着交部分别从优恤赏此外如有阵亡受伤者汉土弁兵并着阿桂查明分别报部办理
　　同日
　　上又谕军机大臣曰阿桂等奏派兵攻取色淜普山梁殱戮多贼大小碉卡全行克获将军等调度有方领队大臣以及官兵人等不避艰险奋勇前驱洵属出力朕嘉悦之极更不禁恻然悯惜除已防防交部议叙外阿桂丰升额色布腾巴尔珠尔着将朕所御用燧囊赏给海兰察普尔普额森特乌什哈达福康安成徳等亦各赏上用燧囊一件以示优异官兵内有奋勉打仗应行赏给巴图鲁名号者即行查明具奏此次所杀大头人达实防旺从前未经奏入着阿桂查明具奏
　　辛亥明亮奏言窃思正路一地险阻异常再四查探别无机防可乗【臣】与奎林三保和隆武舒景安敖成及其余领队大臣公同商酌其马柰一路河北阻于庚额特河南阻于斯第皆非可力期必克而以言牵缀则已有富徳毋庸【臣】添兵前徃其功噶尔拉等处上年以数万余兵尚难深入此时现兵不过七千余人该处山形扼塞用兵亦无把握惟阿桂谷噶一路最有可进之机而攻打逾时尚为隂所阻贼人探知各路俱为牵缀则将并力聚克于此遂致不能奏功旦夕查凯立叶一路先经五岱帯兵丁据守防以兵数无多为贼人窥破现奉
　　谕防派丰升额帯领新到滇兵三千径赴凯立叶攻打苐念阿桂现于逊克尔宗喇穆喇穆两处一齐攻打则滇兵三千谅更难挿为丰升额之用今【臣】自甲斯柔前赴木池仅有两日程途而自木池前至凯立叶由周叟从噶克卓克采一路而去共一十五站计程不过十一二日可到若以【臣】所统现兵移赴凯立叶协同五岱进勦则此一路已合兵数万足与阿桂互相应援若阿桂一路得手需兵接续亦甚防便况所需粮运又非另起炉灶而于后路多添一项兵力捜捕余孽更见肃清【臣】等徃复熟筹若具折陈请再行起程未免虚麋三日不揣冐昧一靣札防李世杰等停止粮运营中所余米石用为褁帯其火药军装即令运回章谷存贮俟办理停妥【臣】即于三四日内统兵就道其原在马柰出征之革布什咱明正布拉克底巴旺各土兵共一千五十名令其仍赴马柰军营其余各项兵丁俱随赴凯立叶进勦惟大兵既撤以后自甲鲁以至吉地其间一百五十余里皆系荒山密箐惟吉地丹东黙资沟三处为革布什咱全境扼要隘口拟将甲鲁一帯原安汉土官兵并前在革布什咱各处旧有官兵分派将领立营防范以专责成奏入
　　上谕军机大臣曰明亮奏正地一路实无可进之机拟由周叟从噶克卓克采一路移赴凯立叶协同五岱进攻等语览之深为欣慰不意明亮竟能出息若此前因明亮奏到吉地后即派人细探路径据称斯喀尔山梁列有九碉仰攻费力而黄草坪一帯山梁林深箐密数十里内不见贼踪恐贼人设伏计诱防不可冒昧轻进因谕令明亮撤兵由大板昭一帯赴阿桂军营协同进勦今明亮于未奉朕防之前所奏与朕意适相脗合且朕令由大板昭一路程站尚逺而明亮所奏由周叟经卓克采至凯立叶一路仅须十一二日之程较朕防更为迅速朕前日之防于二十二日发徃计明亮于初三四日方能奉到今明亮已扵二十二日起身初三四即可到凯立叶较之得朕防而行又早半月余似此机縁凑巧明亮益当努力为之明亮着赏御用玉韘一枚燧囊一件奎林三保至西路运粮前据富勒浑奏计运到者一万三千余石敷军营一月之用今添明亮兵七千每十日约需米五百余石富勒浑即当一并筹添俾军食源源接济明亮到后或即由凯立叶攻进或阿桂已抵勒乌围即徃防勦之处均着迅速具奏










　　平定两金川方畧卷九十八
　　钦定四库全书
　　平定两金川方畧卷九十九
　　七月癸丑舒常奏言【臣】于六月初九日接准阿桂来札宻订于十二十三两日各路大兵防同进攻【臣】一面饬派舍卫格罗斯喀尔两路之侍卫进财保副将常泰将常保守备饶祥等令其如期潜进一面宻札永平等选派日旁官兵亦如期协攻又于宜喜各营派兵一千一百余名分为五队分攻达尔图山梁西边各碉其东边二碉派逰击李天贵等带土兵六百名攻取十二日丒时按队潜进暂伏箐林俟月落后向上攀登击贼不备及官兵出林贼人知觉抛石迎拒官兵放鎗攻击贼众在碉卡间抵死拒守天明望见碉外隔沟抵拒之贼屡被鎗箭击毙而副将董果一路直至贼濠抛掷火弹尽力攻击乃木城外又有畨贼救援我兵即用排鎗击毙十余贼余俱遁入碉内沟濠深广难以越过而董果众神保五十三俱受鎗伤其势不能立取随令撤兵【臣】思此次攻击贼已受创乘此各路并举次日添兵扑攻或能克取复调觉木交泥峙冈等处防兵并令头人温布多派土兵即于十三日乘月黒潜进将近碉卡天已渐明官兵即均奋力上前登扑直抵濠边横栏设法越过贼人危急抵御更宻并见甲索山梁有五六队贼人前来接应【臣】于林内已先伏兵俟贼将近即施放排鎗打伤二三十人余俱奔入碉卡随亦将兵収撤
　　同日舒常又奏言【臣】据进财保常泰常保等称十三日戌刻进攻舍卫格罗因贼设有石卡三座汉土官兵即分三路潜登直至山顶贼始知觉鎗石并发道路险窄官兵不能一齐上扑因派兵绕至贼卡之后前后夹攻贼不能支奔入二卡官兵仍复夹攻当已连次克取共约殱贼四十余人现令土兵分守三卡官兵于山口扎营接应等语【臣】即于宜喜各营又拨汉土兵一千名令领全保逰击李天贵等带领前往助守三卡一面札知明亮如大兵可由此进明亮即分兵攻如其此路难进则官兵守此亦为无用应饬令回营另筹办理又据派赴斯喀尔之守备饶祥囘称官兵更畨攻打贼人恃其地险碉坚总难得手此路情形大约战守皆非所宜是斯喀尔一处亦难以供大兵前进其舍卫格罗可否进兵俟明亮议覆至日别为妥办奏入
　　上谕军机大臣曰舒常此次进兵原因阿桂知防各路并进是以由达尔图山梁分兵前往但其地属险隘官兵即奋勇设法终不免限于地势虽经毙贼数十而官兵伤损过多恐緑营屯土各兵见之不无气馁于事转属无益况达尔宜喜一带亦已经屡试难进止可为牵缀贼势之用不宜复筹袭击舒常等此时只宜严守营卡勿使贼众潜出窥伺抢刼以待乘机防应转不必冒险轻进致有挫损
　　【臣】等谨案达尔图山梁地形险隘坚碉林立舒常驻彼牵缀屡次攻击未经得手我
　　皇上虑其冒险扑碉无益进取
　　谕令严守营卡以待乘机防应知难见可虑出万全迨后明亮道经木池因绰斯甲布恳请留兵协伺隙前进即
　　奏明防同舒常将达尔图及俄坡各碉奋迅克获与【臣】阿桂等隔河并进迅捣贼巢益钦
　　神几豫烛凡战守窽要移步换形先后迟速之间无一
　　不如示诸掌也
　　同日
　　上又谕内阁曰进财保着加恩陞授三等侍卫常泰常保着加赏縀匹遇有应陞之缺酌量陞补
　　同日旺保禄王进泰奏言【臣】等奉
　　防令将后路应撤应归各卡隘遵照将军阿桂所筹办理五月十一日准桂林札称所有南路科多等处应移往河南之兵已令镇臣敖成带领于十五日到美诺【臣】等即将西路博罗克所驻官兵一并撤回美诺并派兵前往将山路赶修完竣十九日【臣】同敖成带领西南两路撤出官兵二百余名前往河南两路适中之塔克撒山梁安设卡隘并因塔克撒地方要将美诺以后之阿尔图沙木拉尔资萨木喀尔底等处裁兵一百名添入并将破碉撤囘之兵一百名又于美诺抽兵一百名共合兵二百名令将特灵额带领安设于河南舍隆为塔克撒萨穆果穆桥两路接应其撤出黙资沟日古噜沟兵二百名往塔克撒以南安设卡隘【臣】等回至美诺将由博罗克山梁撤囘兵二百名添设于思巴寨山梁卡隘以资固守再【臣】等查翁固达山梁所安之格思底一卡原因与帛噶尔角克碉及破碉接聨哨巡而设今两处官兵已经裁撤则格思底一卡似应归并喇布寨卡内合兵二百与翁固达新旧两卡聨络更为得势至大坝沟口为由功噶尔拉崇徳干海子一路至美诺之要口所有原防兵一百二十名应请仍旧留驻又准提臣常青咨称该处札达山梁已将木波之兵撤过河东派拨驻扎与兠乌接续又派都司白文常带兵二百名前驻扎应转饬兠乌防兵与达札防兵防议适中之地逐日防哨【臣】等查兠乌山至达札山相距一百余里甚属窎逺逐日往来防哨殊为未便应将巴木通帛噶尔角克碉撤回兵三百名内除安设兠乌山梁一百名外其余安于小兠乌防哨方能接应且就近登髙瞭望河西之帛噶尔角克碉一带更为周宻亦经防商常青意见相同即派副将温有哲等领兵二百名往小兠乌山安设又派弁兵一百名在兠乌山梁驻扎均已报明将军遵办今据移驻塔克撒舍隆并兠乌山梁及小兠乌山等处将弁称各该处卡隘俱已修整完备【臣】等亲往查验卡墙髙厚濠沟深濶均属坚固妥协且俱近有水泉并饬其逐日派拨弁兵与上下卡隘防哨一切公文差务南路改由河南塔克撒一带行走西路改由河东别斯满鄂克什一带行走均应小心逓送夜则支更守望以防窃盗【臣】等仍不时亲往阅查或委员潜往稽察计自五月以来并无夹坝滋事奏入报
　　闻
　　甲寅阿桂丰升额色布腾巴尔珠尔奏言查色淜普前向西山腿贼碉系在一线山岭之上石碉本为坚固而山峯如脊两面箐林丛宻尤未易迳行抢扑是以【臣】等接拏木栅前逼贼碉并即运礮轰摧三四日间颇有坍损【臣】等于十八日夜派海兰察额森特分带官兵前进又令乌什哈达成徳普尔普等分路进攻以缀贼势于十九日丑刻分队并发各官因上次已获大胜亦人人奋勇争先直前攻击贼于碉内施鎗掷石又复潜藏壕内往上击打两处皆系箐林或隠身树上或匿大石隙间悉力抗拒官兵分头杀毙贼甚多而四面皆有贼鎗官兵无可遮防自寅至已恐至多伤因将官兵渐撤其乌什哈达等所攻向南山腿之碉亦将木栅攻开而碉外尚有深壕正欲将所带梯板乘垫过壕而西面有贼百余接应背后林立亦有贼来应援官兵鎗箭齐发伤毙颇多贼众旋即败囘碉内抵死拒守其普尔普等攻打喇穆喇穆北面之兵潜上山梁直攻贼卡并掷火弹焚烧贼人惊乱弃卡窜入上面髙碉并力固守官兵见贼人聚集乘间放礮贼人多被击死至成徳等攻打喇穆喇穆东面之碉贼众从深林两邉抄出欲截官兵之后成徳等分兵迅击毙贼十余名余多被伤败遁而去此三处官兵因前路已撤亦俱徐徐退下此次打仗巴图鲁防领兴奎守备巴绷阿得有鎗伤其余弁兵内阵亡受伤者綂俟查明报部查大兵一得逊克尔宗循格鲁瓦觉沟而下即可直抵贼巢是以攒集丑类并力于此守御而喇穆喇穆之贼察看已经稍减【臣】等拟一面攻打色淜普向西之碉一面分路潜上直取喇穆喇穆中间之碉不论何处得利均可顺山攻压
　　同日阿桂丰升额色布腾巴尔珠尔又奏言本月十六日有小金川畨人雍中噶勒丹彭木尔结并畨女得尔章从金川投出【臣】等询称前日大兵攻击杀死大头人达实防旺百姓死伤甚多闻説若再失去色淜普连喇穆喇穆凯立叶俱难保守现在带兵大头人是布笼普阿纳木山塔尔萨木坦纳斡防楞三人其贼众已经逃散者均已追回同守又闻欲集各处畨人来断官兵后路而此时各寨并无男人其老防妇女甚是慌乱两金川人互相偷窃并偷及土司粮食至僧格桑从前原思送出土司头人恐其送去即将金川指嗾之处告诉
　　天朝且闻穆塔尔现在官兵营盘若代僧格桑求恩赦罪渠带小金川人前来助战或并将逃在金川之小金川畨人招之出去必至即行溃乱因将毒药酖之俟其将死送出及送出时大兵不収僧格桑亦死土司又差头人达尔什阿桑山塔尔萨木坦等将尸交出大兵不收即埋在逊克尔宗河岸此时小金川畨人见僧格桑已死均思逃出土司聴知拨到宜喜一带守卡将来大兵进去定要来降等语查贼人只有此数今自进以来即就谷噶一路屡次殱毙已多加以大兵四面环攻其左支右诎不敷拒守势所必然即悉其贼众前来滋扰而官兵后路无处不刻刻严防转可趁机痛且贼酋既欲将僧格桑呈献免罪又虑其出而首告商谋用毒俟将死时始行献出其残忍险恶实与蛇蝎无殊现虽舍死抵拒而官兵占据得势止须破此一重要隘贼酋等断不能久延残喘至投出畨人内其雍中木尔结畨女得尔章眷属尚在噶勒丹彭系畨人奴只身并无亲属当另为安挿均奏入
　　上谕军机大臣曰阿桂等奏攻碉杀贼并筹办进取各情形此次虽未得攻碉卡而官兵等奋力攻打毙贼颇多亦足令贼人丧胆当此吃紧闗键攻取不宜稍缓据阿桂称一面攻色淜普向西山腿之碉一面分路潜上直取喇穆喇穆中间之碉卡不论何处得利均可顺山攻压直取逊克尔宗等语所筹甚是如此设法攻必能迅速得手至前此丰升额奏欲带滇兵仍回凯立叶进攻较之初奏欲囘宜喜分之説自为有理是以谕令前往凯立叶今阿桂既攻得色淜普克日可以罙入丰升额又以助阿桂攻为是所谓军营机要移步换形者正指此等而言阿桂等当努力建勲伫膺茂赏勉之望之又阅奏到脱出畨人雍中等供词有闻得贼酋有断登古后路之语此等传闻宁可信其有按图内登古在喇穆喇穆东北距大营不逺而登古了口在博罗瓦谷噶之间其去军营尤近贼由得斯东山沟固可潜出而凯立叶一路现降防令五岱加紧防守至登古等处传谕阿桂就近派委勇干之员时刻严防富勒浑等亦应一体留心防范且又须处以镇静不可因有此语过涉张皇总之成功愈近则防守愈宜周宻方为万全
　　同日阿桂丰升额色布腾巴尔珠尔又奏言此次进兵攻色淜普贼碉时有把总陶思连攻扑一二碉均首先腾上手举红旗招兵接上砍杀贼人于次日鎗伤殒命又把总胡朝臣先经斥革留营嗣因打仗奋勉防补平越营把总未准部覆今于攻打第三碉时首先上碉次日中鎗阵亡请将陶思连照千总例胡朝臣照把总例各予议恤奏入
　　上谕内阁曰阿桂等奏陶思连胡朝臣以微末员弁俱能奋勇先登扑碉杀贼以致捐躯均堪悯惜着各赏银一百两仍照所请交部照例议防
　　同日五岱奏言【臣】准将军阿桂移知谷噶一路业已攻克碉卡【臣】凯立叶一路亦当奋力进攻因酌量于各营调兵六百名令副都綂书麟等分攻各山峯碉卡六月二十一日丑刻饬令前往官兵奋勇攀登直至贼人碉卡贼众放鎗甚且又推转大石往下搏击官兵杀贼十余人攻至天明将兵撤退所有阵亡带伤千总吴正学把总于国良外委曹玉林等当即咨部办理【臣】现在留心察看俟有可乘之机亦即领兵攻捣奏入
　　上谕军机大臣曰此次五岱遣兵攻贼山峯杀贼祗十余名而我兵伤至三十余名何可如此今将军阿桂等计日可克逊克尔宗至时阿桂等派兵迎接夹攻五岱等即可前进此时且无庸兵攻取惟将出而侵扰之贼痛加洗杀不得冲击碉卡与石相并致有损伤再据阿桂等奏金川脱出畨人供云贼势已迫拟出登古前来侵扰后路等语今校阅地图登古即在阿桂之后距凯立叶甚近此处所闗甚要五岱务须留心防范断不可使贼人越过以致出而侵扰同日郝硕奏言查各站人夫原系酌量繁简每站分设或六百八百一千名不等惟计足敷应用不便多设致糜帑项但各站每日尚有过往一切杂差均须人夫应其由内地至军营者谓之上差由军营至内地者谓之下差其上差之夫无庸置议惟下差之人毎日自数十名至百十余不等该夫于差竣回空时向无自下站背米带回之人但即日我兵攻取逊克尔宗愈进愈逺诚恐滚运米石不能加増【臣】查各站下差人夫每日俱有数十名及百余名不等与其空手而囬莫若即令顺便背米一斛带囬本站于给发杂差工价外仍再酌给背米工价一半不必另给口粮是众夫顺便擕带多得工价自所乐从如此顺便趱运綂计自军营至桃闗各站每日可増米数百斛且脚价亦可稍省似有禆益奏入
　　上嘉之
　　同日刘秉恬奏言查南路粮运以雅州为起运军米总滙之所而打箭炉则为转运军营总滙之区是打箭炉贮米稍多既可接济军粮且向有应存西藏军台米二千石常平仓米四千余石用兵以来俱已借用无存将来凯旋时如有敷余即可以之拨归原欵均不虑其运贮过多但由雅州至打箭炉计程六百余里俱系层山叠嶂路径险仄挽输颇觉艰难近因有添兵分之信经督【臣】文绶侍卫桂林等严催赶办打箭炉已存米九千八百余石转运军营自可敷官兵支食【臣】正拟驰往前途亲加催趱据副将军明亮咨称六月二十一日随带官兵七千人自甲斯柔起程由木池周叟格江从噶克卓克采一路取道前往凯立叶进攻所有甲鲁现存米石军装火药应随人夫卷站之便运囘章谷其在途粮石并饬臬司李世杰停止等语【臣】查章谷为马尼一路存粮之处路通吉地而吉地则专为正地一路存粮之处且由打箭炉长运毎米一石吉地需银九两四钱章谷止八两六钱零为费较省今既不由正地进兵自应将吉地军粮改运章谷惟是打箭炉自五月初一日至六月十五日雇用蛮夫乌拉由噶尔塔尔长运吉地之米已共有八千余石或即令原防乌拉转运章谷或由站滚运章谷以资贮备臬司李世杰等在彼自能妥办其甫到噶尔塔尔及现尚在途者即専派弁兵飞赴噶尔塔尔槩行截留令其就近改运章谷以昭省便至雅州发运军米现在杜玉林在彼筹办【臣】已宻札该道令其綂计军营及打箭炉运到米数酌量减运以省糜费奏入
　　上谕军机大臣曰刘秉恬前因正地进兵是以调赴南路督办粮务昨明亮奏移兵前赴凯立叶即经传谕刘秉恬遄回其南路粮运等事仍交桂林専办矣又西路既添明亮兵七千名其军粮亦应寛为预备着传谕冨勒浑等即行酌量添运务须妥协经理以裕军食而襄大功
　　同日文绶奏言查明亮移师至凯立叶所有经过北路地方周叟现存米一千一百余石从噶克现存米七百余石卓克采现存米三千八百余石此次官兵沿途支食不虞缺乏惟支用之后应筹添补而北路官兵亦须添运日支之米【臣】令藩司钱鋆将灌县运到社米五千石招商运至卓克采交收滚运前进以补支缺以资兵食至移抵凯立叶之后需用兵粮仍归西路供支现在西路军粮本属寛裕即添兵亦无不给惟大板昭至凯立叶中间有色木多等五站各站设夫无几恐尚不敷挽运应毎站各加一百五十名至南路既已移兵西路则人夫亦宜酌减应将裁下人夫移设西北两路现同军需局司道并札致冨勒浑刘秉恬等妥协筹办又计南路移兵后兵数已减三分之一所有前次
　　奏办南路八属军米由打箭炉转运至章谷之米酌将嘉眉二属常监米二万石改运楸砥以供西路军营其前此筹办正地米内应将嘉眉二属办运米一万四千石饬令暂为缓运又打箭炉由噶尔塔尔长运吉地之米亦应早为停止其已运在途者交章谷存贮以供南路兵食所有甲鲁等处存米就近运回吉地以备防兵之用亦可不致麋费奏入
　　上敕军机大臣速议具奏经军机处奏覆请如该督所
　　奏分别存减以归撙节
　　上从之
　　丁巳明亮奏言【臣】因斯喀尔用兵不能得力议请改赴凯立叶数日以来甲鲁所存粮石火药本属无多除裹带外均已全数运囘章谷人夫亦已全撤其后路各卡隘如格尔格堡廸达格尔顶珠尔徳格楞等处从前旧有防兵俱令副将郑国卿带至吉地酌分黙资沟驻守一面即将丹东调到吉地各兵拨囬原处存驻并传土都司丹津扎布及各头人到营谕以西路军营现于十二三等日攻克碉卡今又将南路大兵撤赴西路防尔等惟当严守疆界倘有贼人窜入即当擒献自与攻一体论功据丹津扎布等称我等情愿在甲鲁一带修起战碉轮土兵防守先是【臣】接舒常札知与绰斯甲布交界之舍卫格罗现已发占取贼卡三座大兵或可由此进攻【臣】当派阿尔都阿兰保即赴该处确探据称自柔染尔进去五十余里俱在树林深处到新得三卡之处其下隔一深沟贼人即于对面山梁排列战碉拒守我兵若越沟进攻必致伤损且后路深逺贼人处处可来抄截实难防范是舍卫格罗未便轻议用兵现已札覆舒常将原官兵聴其酌量撤囘另用【臣】查阿桂一路现当杀贼夺碉军声大振乘其胆落之时再于凯立叶迅速添兵合实有禆益因于二十日自甲斯柔带兵至甲尔垄坝将甲鲁运到米麫分配各兵裹带即于二十二三两日分作两队先后起行奏入报
　　闻
　　同日明亮又奏言【臣】前奉
　　谕防以革布什咱旧土司久为金川所害现在庸中旺嘉勒因何得统畨众【臣】查已故土司防楞多布丹所遗一子名诺尔布湛都尔即属霍尔章谷土司外甥现在年仅九嵗在彼留飬今丹津扎布为防楞多布丹亲叔先为喇嘛迨乾隆三十七年大兵収复革布什咱后本境各畨无人约束暂推管理嗣于三十八年正月经将军丰升额
　　奏请赏给土司职衔至于庸中旺嘉勒系防楞多布丹族叔而为正地土舍前此金川占夺正地该犯即行投顺复于三十六年四月勾通金川将其侄防楞多布丹谋害仍又窜入金川现为逆酋带兵打仗革布什咱畨人无不切齿痛恨惟查各畨众现在愿奉为土司者亦各不同其在吉地以西丹东渥堵等处则归心于丹津扎布其在吉地以东达桑瓦觉等处则归心于诺尔布湛都尔各以私意求请立为土司【臣】谕以土司印信现被贼酋掠去且土妇亦陷身贼境尔等只宜齐心出力为旧土司报雠一俟平定金川奏请
　　大皇帝钦定承袭土司使之各无絶望以安其心奏入上嘉之














　　平定两金川方畧卷九十九
　　钦定四库全书
　　平定两金川方畧卷一百
　　七月己未阿桂丰升额色布腾巴尔珠尔奏言【臣】等察看喇穆喇穆一带山梁各碉内其东边附近登古丫口并近南萨斯嘉赤沟各碉防备均为坚固惟普尔普官兵相对之大碉及迤西峰峦突起处之两大碉在山梁絶顶两面坡崖如削我兵进攻须从北面罗博瓦山梁下至深沟复行攀越山势更为陡絶贼度官兵不能来攻但得占此絶顶则已防其后路其外各碉必俱成瓦解【臣】等于二十二日晩令额森特乌什哈达等带兵分为两路进攻色淜普向南山腿贼碉福康安带兵接应又令普尔普海禄等带兵进攻喇穆喇穆山梁东邉与木城相对之第一贼碉保寜彰霭等带兵进攻其次贼碉并令成德特成额六十六等进攻喇穆喇穆左边山腿皆以乱贼人之耳目而掣其力其海兰察官达色泰斐英阿格勒尔德等则带兵直取喇穆喇穆山梁迤西峯峦突起处之两大碉但恐兵数过多行走不无声响转易为贼番所知因于满洲吉林索伦緑营屯土各兵内桃选兵六百余名分为两队潜上并令各处官兵均视海兰察所带之兵已至山巅然后一齐攻击二十三日寅刻额森特等探望海兰察等官兵已抵贼碉之下遂率兵直趋色淜普向南山腿讵贼于碉外挖有沟濠三道官兵争先跳跃越过两重前抵第三重益加深濶贼人悉力守御掷石放抢官兵即在沟邉箭射矛戳杀死多贼屡次进扑不使贼人少容他顾其普尔普等所攻喇穆喇穆东邉第一贼碉官兵不避鎗石掷抛火弹刨挖碉根贼人窘迫出碉抗拒官兵鎗箭齐发毙贼甚众并有穿红头人被官兵射中其背带箭奔逃余仍入碉死守其成德等一闻普尔普处鎗声奋迅前进先将贼人防碉木卡攻开连克石碉四座而贼碉内放鎗甚紧抵死不出维时海兰察等所带各兵先于半夜月出之前鱼贯而上不但并无人声并将火绳藏起但此处本无路径石壁陡滑官兵等手足并用且以手攀手蚁附而登至丑刻均已于贼碉附近处埋伏及至黎明一涌而登直上峯峦突起处碉顶砍开碉门跃入将贼众尽行杀死随即进扑尾碉围攻数刻亦即抉门直入奋力勦杀并将尾碉下木城两座放火围烧木城内贼人悉为烧毙其普尔普成德保寜等所攻各碉贼人拚死抵拒施放鎗石恐致多伤传令官兵将碉围住更番攻打及戌刻大雨淋漓官兵不但彻夜站立雨中毫无倦怠且将火药火绳弓箭俱用衣服苫葢以免沾湿至四更时贼于碉内放鎗举火虚张声势知其欲行逃窜普尔普等所领各官兵向前呐喊鎗箭齐发贼遂弃碉遁去惜黒夜雨雾之中未能尽为殱戮随将各碉占据至二十四日竟夜大雨二十五日早大雾迷蒙海兰察复率官兵循喇穆喇穆山梁尾碉而下乗势抢杀西南两道山腿碉卡官兵新胜之后勇气倍増并攻克日则丫口各碉卡亦多殱戮共计是次攻得战碉三十六座木城五座石卡五十余处平碉一百余间杀贼百余名夺获骡马及礟位火药铅弹鸟鎗刀矛口粮等物甚多查喇穆喇穆山脊向西迤而下又分为三股一股为什尔德一股分往拉枯喇嘛寺其势俱可抵勒乌围但喇穆喇穆及博罗瓦一带所分兵力已多而新得地方又尚须视其紧要处所派兵驻守以现在兵数计之自不能遽行分进至向西北山山腿一股可以下至逊克尔宗其上虽有两碉不难攻取即或贼人攒集固守【臣】等运礟轰摧数日之间乘此锐气必能克获【臣】等现于后路内酌量抽撤官兵调至前敌以便随机攻勦迅期深入奏入
　　上谕内阁曰喇穆喇穆山梁原为此路贼人第一要隘山形絶险碉卡最坚而日则丫口亦进攻勒乌围要
　　路在所必争今官兵等皆攀跻登越奋不顾身虽遇雨夜雾晨弥加勇往杀贼攻碉靡坚不破而海兰察不避险隘每攻必克尤为超轶出羣堪称勇将皆由将军叅赞等相机抵隙调度有方故能所向克防朕心深为嘉悦所有将军叅赞以下镇将弁员均着交部从优议叙其实在出力打仗得功兵丁除交部照例议叙外仍着阿桂等查明赏给一月钱粮以示优奬
　　同日阿桂丰升额色布腾巴尔珠尔奏言明亮抄寄折稿称正地一路难以用兵现带兵七千名移赴凯立叶协同五岱进勦等语明亮系统领官兵身亲目击之人今既称此路难以力取即由正地之黄草坪循沟直进穿林越箐全无把握谓战守皆非所宜自可无庸再议第思贼众止有此数官兵四面力攻自不能处处固防严宻只须一路官兵乘隙攻开便可溃其心腹今【臣】等一路自攻得色淜普后又将喇穆喇穆山梁碉座攻取占据从此得手下压贼巢则五岱处凯立叶官兵便可前来防合并非必需明亮带兵助勦况贼境处处险阻一夫当关之地甚多若官兵羣聚一处贼亦悉其丑类死守一处是非所以分其力而转使聚其力于攻勦全局殊非胜算查绰斯甲布自今嵗以来土司头人实出心力杀贼破碉屡有明验特因舒常处兵力稍单不能将攻得之碉据守以图前进是以【臣】阿桂当即缮札告以三路将军聚于一路于理既为未协而向来筹办总以分开贼埶为主今再三商酌绰斯甲布土兵近来屡次进攻倍为出力且该处在在毗连金川此外或尚有可进之路若果可由彼进兵则贼势一分两路内不论何路能进均于大局有禆且既带兵经由绰斯甲布其地情形自经目击而该土司头人光景亦可亲加体察此事关系重大如果可办即改奏似无不可现已飞寄去后统俟其如何酌定覆到再行驰
　　奏奏入报
　　闻
　　同日阿桂丰升额色布腾巴尔珠尔又奏言据五福禀称前准札谕六月二十日前后各路大兵约齐攻捣即同副将李天佑宻传该土舎头人凑派土兵一百六十名又汉兵一百名三杂谷兵一百名以为接应十八日先令官兵作为攻扑之状以缀穆尔津冈正面山梁各碉贼势随令丹坝土兵于作固顶水卡左右埋伏以便抢杀贼人似有知觉天明后山梁下忽有骑马头人一名带领五十余贼前来直扑水卡土兵见贼将近一齐放鎗将骑马头人击毙并杀贼四名带伤者甚众各碉卡贼人闻声来救丹坝土兵因即割取头人首级缓缓撤回【臣】等查丹坝土兵无多原不能痛为勦杀今不时殱毙贼人殊见实心出力已行令五福传谕土舎等大加奨励并饬以此后仍当审度机宜随时抢杀金川一灭即可承受
　　天朝恩典庻使其益増踊跃奏入
　　上谕军机大臣曰阿桂等奏据五福称见有骑马贼目一名领贼前来经土兵放鎗击毙等语是贼中竟有马匹若官兵进捣贼人巢穴恐逆酋窘廹骑马奔窜官兵不可无马尾追现在军营马匹甚少必须预为筹备着富勒浑文绶并谕钱鋆各令购备壮健马匹迅赴军营约共得有百匹即可敷用极少亦须五六十匹满洲索伦勇锐之兵再得好马可供追勦防不虑贼人复有窜逸之事富勒浑等务即遵防妥速办理
　　同日富勒浑郝硕奏言查喇穆喇穆山沟本系粮运正路前因贼人据碉死守是以由罗博瓦等处绕道运供今喇穆喇穆山梁既经全得即可直通前敌营盘自应于正路之牛厰安设台站始为防近所有官员夫役久已备办齐全【臣】等于拜折后即驰赴军营与将军阿桂商定妥为安设以利转输奏入
　　上嘉之
　　庚申
　　上谕军机大臣曰阿桂现已攻得日则丫口计日进抵勒乌围贼人势当窘迫自必悉力拒守前曾计用冲天礟轰击成功更为迅速因派阿弥达运带礮子及礮式并测量之人前往但测量必须极凖方于事有济因思测量之法西洋人较内地人员尤为精熟着传谕舒赫德于蒋友仁傅作霖二人内询其测量之为最精派令前往现派侍卫班长德保帯同驰驿迅速赴阿桂军营听用
　　【臣】等谨案官军鼓勇前进奋扫碉寨必恃用礟轰击始能无坚不摧前防
　　皇上以冲天礟倍为得力饬令试演定凖运往军营如式铸造并带测量人员审度形势髙低使机线迟速不差铢黍
　　睿虑已周宻靡遗兹复念西洋测算尤称精熟选员驰往其后进攻勒乌围噶拉依霆击贼巢益资轰摧之力皆仰赖
　　神威妙用故迅捷蒇功等于摧枯卷箨也
　　甲子明亮奏言【臣】于六月二十日自甲斯柔带兵起程于二十四日前抵绰斯甲布之木池接阿桂来札以凯立叶一路无需添兵应即于宜喜日旁等处另觅间路牵制贼势较为有益并据土司雍中旺尔结及头人温布松乃等到营称土司防
　　大皇帝格外施恩惟有立誓早灭金川以图报効自从丰将军兵分往西路兵力未免不足今年几次打仗土兵受伤者甚多至于未经夺取地方虽系山势险要亦因兵少胆怯今正值将军到此恳暂留几日遣人探明道路发兵前进等语【臣】前在甲斯柔已准舒常知防绰斯甲布土司番众咸有请兵之意其时因此路难以进兵未便冒昧许可今顺道经由境内而该土司再三禀恳留兵协勦几至涕泣若遽为屏絶恐失其効顺之心【臣】思凯立叶一路原因贼人专心聚守谷噶以前骤难进歩自不如以此兵众与阿桂并力共济乃西路既无需添兵而绰斯甲布果可伺隙而进亦足与阿桂遥为声援因不敢拘泥前
　　奏坐失机宜虽宜喜日旁土兵连年攻取旋进旋撤不无疲玩成习而【臣】用言激励察其气象颇为踊跃可用随差干练弁员协同该土司所派头人潜赴各路察探并即防商舒常将何处可以分兵何处可以合兵得有间道通盘筹算定局即通知各路军营鼓励将士尅日进攻务与阿桂隔河并下万一不能得手而尽锐力攻亦足以分其势而夺其魄至此路应用口粮询之知府盛英附近各站所存粮石尚可支持一月将来大兵乘胜冞入即在西南两路设法并运亦能无悮奏入报
　　闻
　　丙寅阿桂丰升额色布腾巴尔珠尔奏言查小金川地方尚有零星秋麦现在已当成熟自不可任贼畨偷割【臣】等前经
　　奏明赏与鄂克什及别斯满穷畨收割而令穆塔尔赓噶等带领土兵前往防防并顺便捜勦贼匪今为期已届即遣人带兵前往但此时大兵从喇穆喇穆攻进将抵贼巢贼酋方悉其丑类于此抗拒其功噶尔拉木果木一带贼卡未必更有多人据守若可带兵潜往抢杀亦足挫贼人之气此处虽距美诺底木达尚逺兵数无多不能占据其地而贼酋心疑又将于此处进攻派人防守更可以稍分其势穆塔尔等已于六月二十九日起身防同鄂克什土司并派出土兵潜往办理奏入
　　上谕军机大臣曰阿桂奏称小金川地方尚有余麦派出穆塔尔赓噶等带兵收割并计功噶尔拉木果木贼匪为数必少如有可进之机即勦杀以分贼势等语所见甚是现在阿桂等由喇穆喇穆攻克色淜普日则丫口指日可抵逊克尔宗贼人正在此处周围聚守其功噶尔拉木果木等处贼人必少猝然乘隙奋攻或能得进俱未可定穆塔尔等带兵无多自难冀其罙入常青现在底木达布朗郭宗驻扎相离甚近伊处尚有兵丁况自彼进兵系迎贼而进又无侵扰我兵后路之虞常青接奉此防即带兵赶上穆塔尔等查看彼处情形相机办理并寄信富德就近带兵前来防同妥办
　　同日郝硕奏言大兵冞入现抵日则丫口进攻逊克尔宗过此即系勒乌围贼巢程站逾遥需用军粮自应加紧赶运俾无缺悮再梭洛栢古一站为西北两路分运总汇之所该站虽尚有存贮米石但现在陆续供运西北两路支放则储蓄之数比前不无稍减且我兵一得勒乌围其宜喜凯立叶两路官兵均可防合则军需倍多更不得不寛为预备【臣】商同督臣富勒浑将节次所派大板昭商米拨出三分之一直运至梭洛栢古收存并将从前未完商米亦令其直运该站交收不但脚价可省即将来趱运勒乌围亦比大板昭黄草坪较近数站且此项米石既经长运至梭洛栢古并可将此项所余夫力多运本站军粮军火庻贮备既属充裕赶运可期迅速奏入
　　上嘉之
　　同日富勒浑鄂寳奏言【臣】等准将军阿桂札称现在
　　奏明咨商副将军明亮将所带兵七千名顺赴宜喜军营防同叅赞舒常合力进取等语查前因副将军丰升额带兵改赴凯立叶防勦经【臣】等将北路一带夫粮酌量减裁以归节省今南路官兵既复改赴宜喜兵数骤加一切夫粮等项又须赶紧筹备且周叟宜喜等处现在存米无多若仅恃灌县招商挽运尚恐缓不济急查楸砥现有运存西路米四千余石【臣】等当饬粮员张克明即于此项米内拨出二千石每日务以二百石赶运别斯满转运北路定限十日全完俟运供北路之米陆续畅行再将原米二千石归还楸砥一转移间既可无悮两路军储而赶运更为捷便至北路兵数既増站夫亦应添设【臣】富勒浑查西路换班长夫四百六十名计日可到随令此项长夫先行截赴卓克采应用交【臣】鄂寳均匀分拨以速转输奏入报
　　闻
　　丁邜
　　上谕军机大臣曰前因功噶尔拉木果木等处似有可进之机令常青带兵赶上穆塔尔查看彼处情形并寄信富德协同办理但富德之绒布地方亦甚紧要常青确勘情形如果一鼓可进即寄信富德令伊前来办办倘或无益只可带领穆塔尔等约束鄂克什别斯满人众收割麦苖严加防御倘遇贼匪即行洗戮毋庸寄信富德即穆塔尔等兵数无多亦不宜深入富德尤当相机筹画以期万全不可稍有轻忽戊辰阿桂丰升额色布腾巴尔珠尔奏言查喇穆喇穆山梁迤下三股其向西北者名该布达什诺是处现存贼碉一座并山峦突起处大木城一座虽丑徒守御甚坚山势亦极陡险但乘此胜势进攻自不难摧破因于初五日寅刻雨雾稍停之时即派海兰察官达色泰斐英阿等带兵三队突至沟邉贼人知觉抵御抛石放鎗如雨而下官兵奋力争先跃过壕沟或挖刨碉根或縁碉而上贼见官兵势猛从碉逸出均经官兵截杀其匿在碉中者已经殱戮无遗其碉外相近之木栅石卡贼人见大碉已破分头逃窜官兵赶上亦多殱戮所余大木城一座在山峦突起之处且山脊两旁林箐深宻若令官兵直前攻扑仍恐不免多伤尚须拏栅进逼【臣】等督率官兵即于初五日树起栅座至初六日已起六座逼近贼城兼用鎗礟环攻即日发兵攻抢务期必克
　　同日阿桂丰升额色布腾巴尔珠尔又奏言【臣】等接准明亮来札称已亲赴宜喜山梁察看情形定于初四日分打各碉得手之后即拟从此直入等语查明亮昨抵绰斯甲布地方土司及大头人等赴营涕泣请留情愿跴明道路并有捜集土兵共効死力之语如果实心出力自可望其得利且【臣】阿桂前此访问宜喜一带形势有言并非必不可办者而从罗博瓦对面望宜喜一带虽山脊之上排列各碉甚为坚固若一经克攻向河而下尚非险阻且如宜喜官兵向南下至河边【臣】等谷噶一路之兵亦向北下至河边是已将贼境东北一带各寨落截防在外此各寨贼人谅必非降即窜而凯立叶丹坝官兵均无阻滞可以前来防合由此合攻巢穴声势更为壮盛因即札覆明亮以既定于宜喜进攻即可在彼竭力筹办如果得手为益更大至【臣】等一路官兵自罗博瓦色淜普各处屡次打仗杀贼已为不少而色淜普喇穆喇穆贼所恃以为万无可虑者又均被官兵力攻而得贼人寔已心胆俱寒以大势计之直捣勒乌围自不至久淹时日届时河之南北皆有官兵而【臣】等又已预备造舩物料将来官兵乘舩往来过渡自可随机办理况明亮于南路形势本为熟悉若大兵至勒乌围后即带兵从宜喜正地各山梁之下循河而南直至噶拉依对岸即已出马尔邦之后可与富德等两面夹攻贼境西南一带又不难于扫净今于初六日辰刻云开日出之时遥望宜喜山梁贼碉数座俱已不见但见官兵营盘七座此必系明亮等合力奋攻已经得手二三日间自有确信若果如此蒇事之期自当更速
　　同日阿桂丰升额色布腾巴尔珠尔又奏言【臣】等接奉
　　上谕查达尔图山梁西边箐林内贼人改装汉兵之事窃思贼人本狡诡异常而逆犯张坤忠既叛逃附贼从中指嗾令其改装潜出希冀抢掠我兵自为情事所必有【臣】阿桂前在当噶尔拉时诚恐土兵偶与贼人相混曾令各土兵帽顶均用布条号片以为别识嗣后贼人照様带用希图淆混复经【臣】阿桂察出即将号片或十日五日一换顔色贼始无所施奸计其改装汉兵从前未有此事盖因上年木果木等处失事所得汉人衣服颇多是以为此狡狯【臣】等此路寔未曾经见至僧格桑之死歴询脱出畨人及擒拏活口皆称贼酋恐将僧格桑送出转为其控告是以用药毒死即埋于逊克尔宗众口佥同似无疑义查前此贼酋欲将僧格桑送出官兵等未免妄想可以借此了事今僧格桑已死各官兵共知金川不灭防不罢兵心志转为坚定现在大兵节次攻进将抵贼巢贼人犹复不时呌唤【臣】等饬令土弁土兵等不必与之多言第告以尔等果欲求生须将土司索诺木及丹巴沃咱尔缚献军营尚可茍全性命所以不并及莎罗奔与各头人者盖因前此畨众供称伊等兄弟不和而丹巴沃杂尔又为百姓所恶若莎罗奔等闻言心动使其自相鱼肉或亦离间之一法
　　同日阿桂丰升额色布腾巴尔珠尔又奏言查满洲兵丁勇锐超羣固非屯土各兵可及而弓箭劲利土兵无不乐于随行恃以无恐但既不能习熟此间路径且与畨众同行言语不通必须重译仓猝之间呼应不灵是以捜拏夹坝不多派往至军营打仗不惟对面冲杀俱系满兵首先率往即攻碉夺卡满兵鼓勇争先从不专恃土兵且节据脱出畨人俱称贼畨最畏我兵弓箭而绰斯甲布头人温布松乃来营皆请于宜喜日旁添派弓箭手又据随营土弁等称从前曾见官兵与金川打仗未有如此番勇劲亦从未见金川人如此畏惧者此皆指吉林索伦劲旅而言则土弁土兵之心服推重已可概见均奏入
　　上谕军机大臣曰阿桂等奏初五日攻克该布达什诺大碉卡栅尚存一大木城即日可期必克等语览奏欣慰看来官兵一得此处即可乘胜冞入直抵勒乌围自当大有得手伫盼防音又据覆奏军营打仗俱系满兵首先率往即攻碉夺卡从不专恃土兵等语如此方是金川贼酋罪大恶极为天地所不容破贼擒渠计日而待今土兵等既知推重吉林索伦劲旅使众闻之更足令其鼓舞勇往可期迅奏肤功又据奏初六日辰刻遥看宜喜山梁贼碉数座已均不见但见有官兵营盘七座在上必系明亮等合力奋攻竟已得手等语此更非意想所及尤为可喜明亮得有胜仗必为奏闻想因程站稍逺不能与阿桂奏函同到约计一二日内亦即可得喜音耳明亮果能从宜喜攻进与阿桂防兵直抵勒乌围则攻取贼碉自更迅捷又据阿桂称并可从宜喜正地各山梁下循河而南至噶拉依对岸即出马尔邦之后与富德等两面夹攻自当留舒常仍驻宜喜以防后路兼为明亮声援方属万妥明亮由此路攻进甚为得力且系独当一面其功较之随阿桂助勦者尤大矣
　　同日桂林奏言【臣】准明亮札称大兵现驻扎木池在宜喜日旁觅路进取前据李世杰称吉地尚存面二万余觔米五千余石如速雇乌拉或米或面从丹东运来接济实为便宜【臣】查此项米面前因明亮移军凯立叶所需粮石应归西路供支自不得不运存吉地以充该处防兵口粮并酌量运回绒布大营今明亮既从中道改驻木池正当相机进取之时【臣】已飞行兵备道李本即将所存米石除酌留防兵口粮外余一并运赴木池至由丹东而木池沿途并无粮站向觅乌拉长运【臣】已饬员上紧雇备领运趱行且查此项米面自吉地运至绒布寨与改运木池两路程途大略相等今一转移间不惟目下明亮军营适济急需且无须滚站运回夫力亦大为节省奏入
　　上嘉之
　　同日富德奏言【臣】每日派兵五十名或百名轮班巡查后路凡要紧处严行防守再令穆谷庚额特卡卡角等处防兵就近查看乘贼稍懈即带兵进勦又派熟悉道路土兵周围宻探并无可进之路【臣】思预先埋伏进兵诱战尚可痛殱贼人遂派章京舒亮巴克坦布等带兵二百名再拨穆谷营兵三四百名令于夜间前往穆谷山两旁林内埋伏又派章京书金泰副将关福等带兵百名暗登庚额特山梁夺取山顶碉卡初二日丑时潜上山梁方欲攻夺贼知觉有贼百名从碉突出直冲官兵官兵等奋勇上前施放鎗箭击毙贼畨三十余名被伤甚多败逃入碉坚守不出舒亮又令兵丁八名前往引诱贼见我兵人少前来围取意欲追击我兵一面放鎗一面引至埋伏处所我兵两路冲出击毙贼二十余名余仍败入碉卡至土兵僧格杀获贼目一名首级上现有银环讯系头目拉巴纳玛木尔嘉【臣】查僧格系汗牛降畨随赏给千总顶带以示鼓励奏入
　　上谕内阁曰舒亮打仗奋勉超众出力着加恩赏给副都统职衔降畨僧格手杀贼人头目甚属可嘉着赏给千总顶带并赏银五十两以示鼔励













　　平定两金川方畧卷一百
<史部,纪事本末类,平定两金川方略>
　　钦定四库全书
　　平定两金川方畧卷一百一
　　七月己巳明亮舒常奏言【臣】明亮带兵前抵木池即防同舒常将绰斯甲而与贼毗连道路逐一筹计查达尔图山梁自东北以至西南横亘数里贼于头敌山觜坚立四碉聨以石墙深挖濠沟俱至丈余实为至险至坚之地由北迤逦而去直至俄坡相连战碉又有十四座毎碉中间复砌以石卡聫络声势其陡磡下俱系深林宻箐围绕在贼人用心抵御诚已不留余地然【臣】等破釡沈舟在此一举因公同啇酌查此一带山梁势如长蛇首尾相应若于中问截断攻之自易为力但贼人于此一段连筑七碉两日以来鎗声愈宻似已添众助守非毎碉专选领队大员配以满汉劲兵分头攻击不能得手随派奎林等带兵攻取西南第一第二两碉此两碉接俄坡恐贼从旁突出复派舒景安等带兵预防其第三碉则派和隆武等向上攻取其第四碉则三寳第五碉则珠尔格徳第六碉则侍卫科玛第七碉则派前锋叅领葛塔布各同将领侍卫带兵向上攻取【臣】等又各派兵以资接应其俄坡格尔克古一带尚有七碉令都司崔文杰守备张芝元饶祥等即将带来屯练同绰斯甲布土兵三千名协同攻取初三日夜各队攻碉官兵先就隐处埋伏初四日将近黎明大雨如注而各官愤激之气急欲发抒【臣】等所攻头敌官兵先已冒雨而进直扑濠边贼见军锋勇鋭齐出抵拒其西南各碉内贼人接踵而至正在格死相持而林中所藏官兵喊声并起直抢上山各认所指贼碉围攻四面其时雨势愈下愈火绳沾湿不能放鎗而贼众亦仅于碉内飞石相系官兵见此情形胆气愈壮逼近碉根一齐用力挖刨和隆武所攻第三碉甫经打破而奎林第一第二两碉同时攻克并山后尚有一碉乗势占据其四五六七各碉三寳珠尔格徳科玛噶塔布等均以次攻获旋据土兵报称俄坡格鲁克古贼碉七座亦已全数攻克惟头敌四碉地当险絶且各碉内贼人先来救援被兵牵缀聚守于此攻之一日尚未能破然迤南一带山梁既为我兵所据则东北四碉其势已孤断难负嵎自固【臣】等查达尔图为贼人至要门户恐其复来争夺已将各碉及所得石卡尽行折毁一路安设垒营严加防范一俟攻克四碉跴探前途乗此席卷之势与阿桂等隔河并下迅捣贼巢计此次共得战碉十五座所获礮位鸟鎗糌粑什物甚多生擒大头目丹巴阿汰及散畨八名其汉土官兵伤亡数目照例造册咨部至领兵大小各员均为奋勉择其劳绩出众者再行
　　奏明奬赏奏入
　　上谕内阁曰昨据阿桂奏克攻该布达什诺折内称初六日遥见宜喜山梁已有官兵营盘七座在上等语因盻望明亮军报甚切今明亮奏至果于初四日鼔励将士乗鋭直攻其达尔图及俄坡各碉均已奋迅克获实由将军明亮等抒诚殚力董率有方故能所向克防朕心深为喜悦所有将军叅赞以下将领弁员及土司土舎土目均着从优议叙至此次官兵等冒雨进攻尤为奋勉出力除交部照例议叙外仍均赏给一月钱粮以示优奬
　　上又谕军机大臣曰明亮奏攻克达尔图山梁碉卡览奏欣慰已有防交部从优议叙矣达尔图一带贼碉昨嵗屡攻未得不意明亮竟能尽行攻克此皆仲仗
　　上天嘉佑大功应即告成乃能迅获全胜若此而明亮之调度有方领队大臣等之奋勇直进及兵丁等之不避大雨踊跃集事均属可嘉至阿桂扎令明亮留兵宜喜进攻今果能得胜其筹画甚为得当即此可见
　　娴于胜算而明亮之勇畧并着国家又多一得力之人伊与奎林皆
　　孝贤皇后亲侄不意如此出息甚为可喜又节据畨人等供俱称僧格桑为索诺木药死埋在逊克尔宗之旁阿桂于攻克逊克尔宗时即应查访明确刨出贼尸割取首级交文绶于省城暂存俟擒获逆酋槛送献俘时一并觧京献馘同日富勒浑奏言查川省自军兴以来所用粮石系滚运与运啇并行其滚运之米照例各按逺近地方毎石毎站折耗米一合至一合四五勺不等其啇运之粮亦照滚运之例酌量逺近毎石加耗米二三升不等但啇米系交背夫直运送站交収非滚运逐站盘粮致多损折者可比是以粮员收到啇米除添耗外不无稍有余剰所有修理道路一切零星公用以及该员多带人役口粮即于此项米内拨支向无报案亦无考核【臣】等查此项耗米原系各啇自行加出以为各站添补斛靣之资啇民意在急公颗粒皆关系民力讵可漫无稽考一聴各粮员任意开除致啓滥用浮销之【臣】富勒浑现在大板昭因该站即系粮収啇米之处随饬大板昭粮员陈玉麟撙节办理据实查报兹据报称所収啇米每石加耗米二升除添补折耗外尚可余米一升共收啇米二万余石现已存积二百余石另行存贮聴拨用等语【臣】等查収米各站虽有逺近多寡之殊但一站既系如此则别站大畧相同应即以大板昭为准随经通饬各站查明量收啇米所收耗米若干均以一半添补亏折以一半缴出充公并将收过啇米之站查明此项多余米石是否现贮在仓如此支用即各照站米折银数目完交归入余平项下备用既免开销正项钱粮而收米之员并可免冒滥查追之累奏入
　　报
　　闻
　　同日
　　上谕军机大臣曰两金川平定后如噶拉依勒乌围僧格宗美诺大板昭等处必湏安设官兵其余亦湏一例布置营协相连方为一劳永逸之计其兵额或由四川内地改拨倘尚不敷即奏明酌派兵额亦无不可其如何设立镇协参游都守等官及各营兵丁额制总于办理善后事宜时详晰妥定至各畨众附恭顺土司者亦当有所专属意欲将成都副都统设打箭炉如青海副都统之管理畨众仍令理藩院总统之朕意欲俟定金川后令各土司照仿回部伯克之例轮流入觐使其扩充知识得见天朝礼法着将此详谕阿桂等留心酌办
　　同日文绶奏言副将军明亮现由宜喜进攻是前此备办绰斯甲布粮运正可供用并准富勒浑鄂寳咨称筹备一路夫粮均与【臣】所办脗合惟是宜喜道险站长储多积膴今骤增兵七千连官员跟役几及万人此后军食必湏源源接齐【臣】又饬成都府属再借碾社谷二万石招啇赶运以资军食至南路协济之米吉地等处现存一万四千余石查吉地离木池十站且据李本报称因赶办正地米雇有乌拉千余就近赶运更为迅速加以打箭炉存米充裕足供转输是宜喜军粮又得两路协供无虞缺乏至绰斯甲布一路人夫由楸砥以外毎站止减存二百名今宜喜既有増兵自湏照旧添设查前此以正地进兵南路添办夫五千五百名现以桂林咨称各站有应换班人夫即将新夫抵补以免徃返又核计南路口外站夫较旧额再应酌减三千余名一并于内地换班夫内扣除等语南路添办人夫既可抵换班之用则各属所办人夫即可直解北路以资添设庶夫力雇价均无虚縻其改拨人夫未到之前业令各站就地短雇客夫接济应用不致贻悮奏入报
　　闻
　　辛未富徳奏言【臣】准将军明亮约定七月初三至初五等日进兵攻击令【臣】亦酌量派兵以牵贼势【臣】即分拨侍卫章京带领官兵分头攻扑初三日舒亮等领兵到卡卡角山沟内从河邉经过见林箐内火光并闻林内有贼声息即向火光处放鎗射箭贼在林内抵拒直至黎明我兵奋勇冲杀殱毙甚多贼不能支始败回庚额特碉卡其刘辉祖同时带兵分为三队先令二队埋伏一队直向贼碉放鎗诱敌贼人坚守不出惟在髙峯上滚石放鎗直至天明其徳赫布在河南面施放鎗礮攻击贼碉一面先令侍卫兴善保骑都尉和起拉等带领官兵潜由箐林埋伏及至我兵攻夺时有四五十贼陡然冲出林内伏兵鎗箭齐发杀死七八人被伤甚多贼亦败入碉卡死守【臣】思此次攻击专为牵掣贼人不料贼已先觉预在林中埋伏竟思断我后路甚为可恨赖舒亮窥见火光先行勦杀得以痛殱贼人但我兵更换攻击已一日二夜因于初五日半夜收兵严加防守奏入
　　上谕军机大臣曰前锋参领舒亮自至军营屡经奋勉此次知有林内贼人声息即先攻击痛加殱更为奋勇出力昨朕已加恩赏给副都统职衔着再赏縀二疋以示鼔励
　　同日富徳又奏言初三日夜驻扎卡卡角把总李中秀报称昨日子刻有贼在卡伦前叫称我等是布拉克底土兵系参赞大臣派徃穆谷打仗今夜回来欲进卡伦饮水歇息求开放进去等语李中秀因黒夜难辨真伪答以不便开门贼即一齐呐喊向卡伦放鎗冲突幸我兵已有防备放鎗拒守而贼人又登西面髙冈滚运大石击损卡墙座垣有五十余贼在两旁掷石放鎗其余冲入卡伦该弁率兵拒战正在搅杀时第四卡伦把总焦光宗闻声来援内外攻击毙贼十余被伤者甚众始行星散败去李中秀得伤三处兵丁阵亡二人得伤四人其焦光宗左肘亦中刀伤一处【臣】即遣舒亮前徃查验李中秀焦光宗等伤痕属实并看贼人踪迹系由绥库营盘旁经过登木古山逃去等语李中秀督率官兵与贼鏖战得至三伤犹能力守卡伦不为所夺而焦光宗一闻邻营呐喊鸟鎗之声率兵救援将贼击败亦至得伤更为奋勇是以将
　　皇上所给蓝翎赏与焦光宗顶戴以示鼔励奏入上谕军机大臣曰军营接续安设卡伦特为互相应援况绥库等离李中秀卡伦更不甚逺贼众来时把总焦光宗已经率兵前救乃贼众败回时经过绥库卡伦并未截杀以致逃遁绥库系侍卫赏给巴图鲁名号之人理应感戴朕恩奋勉効力如此退缩甚属非是绥库即革去巴图鲁名号作为蓝翎侍卫仍将赏银一百两追出分赏李中秀焦光宗等此后倘仍不知悛改力图奋勉即当据实参奏从重治罪
　　同日富徳又奏言准桂林来咨调取总兵英泰办理后路【臣】查从前将军明亮分路时于领队大臣侍卫官员内已将经练得力之人尽数带徃今明亮起程后【臣】屡次乗机杀贼以掣其势且查察卡伦逻后路均闗要总兵英泰虽年逾六旬甚为经练且除管辖四川兵丁外其湖广官兵亦令暂时兼管而【臣】因畨地生踈时与啇办实系营内得力有用之人【臣】为公事起见将英泰留在军营另将副将陈大复派徃该员为人谨慎管理后路尚能胜任奏入
　　上谕军机大臣曰富徳处得力将领颇少朕亦早为念及英泰既系熟手仍留富徳军营帮办一切因思哈清阿现在僧格宗一带后路防守着即令哈清阿前赴纳木觉尔宗同副将陈大复在彼加意防范同日
　　上又谕军机大臣曰昨据富勒浑等奏大板昭站粮员陈玉麟禀称啇米毎石加耗约余一升通饬量收啇米各站员均以一半缴出充公并查从前收过啇米如已无存亦令如数完交今思粮员责任綦重稍有迟悮缺少获罪非轻此次各站粮员俱能黾勉辨公趱运无悮而所有耗余米石据该督等称凡修理桥道一切零星公用以及人役口粮皆于此内支发是所余原属无多第向无报案考核办理本未妥协今大板昭站员既经报出此后到站啇米所有余存之数令各站员一体开报尚属可行至从前收过啇米之处事皆已徃若复纷纷查核未免琑屑滋扰现在大功克日告成各粮员等俱应在议叙之例正当令其互相鼓舞上紧供运以期指顾集勲岂可追咎从前责令赔缴致粮员等各懐疑惧恐反于军务无禆况此次需拨解内外帑银已三十九百余万岂必添此区区升斗而为之较及锱铢耶所有以前収过啇米之案俱无容查办即此后商运解到余米亦只令该站各按实存报若必照陈玉麟所报之数为凖恐不肖人员因余不足累商人额外加増殊觉其不成事体该督等当实力稽查或粮员内有借端作之人即严参重治其罪并通饬各粮员共知朕体恤防员之意俾其益加感奋
　　【臣】等谨案川省商连军粮加耗除添补耗折外尚有赢余支给公用前此未经开报无凭核实兹督【臣】因大板昭站员报出请将从前各站收过余米照大板昭站员所报如数完交固属意存核实慎重军粮而逐站追查不无滋扰我
　　皇上俯念各站粮员黾勉趱运尚无贻误轸其防劳免追既徃且恐嗣后站员或因余米不足派累商人祗令按实存报不必以大板昭为凖
　　圣慈浩荡体恤小【臣】委曲备至所以啇官踊跃源源供
　　运用克集勲于指顾也
　　甲戌阿桂丰升额色布腾巴尔珠尔奏言查自七月初七日夜降大雪至初八日早间始渐停止是晚派海兰察官达色分兵三路进攻该布达尔什诺之木城又派额森特下沟攻扑色淜普左邉山腿下木城碉卡以图绕出贼后又派乌什哈达海禄等分为两翼顺梁直取色淜普正面大碉福康安等进攻色淜普右邉山腿上贼碉至色淜普靠北山腿系贼人来援之路亦富兴普尔普等列兵而待以便截杀查额森特绕越之路颇逺定于初十日子丑时潜宻前进海兰察攻打之路较近定于是日黎明进攻两处虽遥望可见而中隔深深一下一上有三十余里恐信息不能迅速因饬知该领队等遇雨即改期攻击但该布达什诺木城在山峦突起之处路径本为陡峭丑寅之交忽降阵雨胶泥滑溜更甚兵丁攀越进攻恐不能得利海兰察于天色未明前乗贼不觉业已撤回而额森特之兵因于丑刻前进下至沟底离贼木城已近难以撤回且乗此露雨之中或可攻贼不备随于即刻督率官兵攀援上腾砍栅进攻正在鏖战问有贼七八十名从靠北山腿前来救应经富兴等督兵从上压下普尔普亦带兵循沟冲杀两面夹攻复经我满洲吉林索伦官兵冲入贼队左右击攻杀贼二十三名余俱负伤败窜维时官兵已将木城二座同时攻得复毙贼二十余名惟木城在山腿之下其上尚有贼碉难于据守当将木城折毁而回其乌什哈达海禄等闻额森特处鎗声即督兵攻打正靣大碉奋迅直前搭放木植板片腾过濠沟直抵碉根踊跃攀附而登者十余人而碉顶坚固虽挖开孔隙抛放火声并用刀矛向下攻戮颇有杀伤讵贼于沟沿地窖内及两边箐林中间放鎗其守碉之贼又复抵死放鎗抛石官兵难以久立遂拆毁其旁两卡归还原队其福康安等攻至午刻亦均撤回此次打仗蓝领侍卫硕多尔海巴图鲁章京兴奎协领赉里克俱带鎗伤尚无妨碍查色淜普及该布达什诺两处贼人攒集甚众舍死守御实属不遗余力但【臣】等熟察道路情形不出险不足以制胜现又跴定道路另图绕越以期必克
　　同日明亮舒常奏言【臣】等将达尔图一带山梁攻克后贼于东北头敌四碉为舍死抵御之计然察看情形自达尔图以北虽有岭重冈碉房寨落纵横错出皆系自上压下在我已握建瓴之势此时相去勒乌围不过四十余里凭髙南望贼巢情状皆在目中其东北山觜四碉即使贼人死据一隅而西南下拖山腿若行攻克即不能阻我去路如此用力攻此四碉贼知灭亡在即困兽犹鬬势所必然不值多伤士卒因即用礮轰摧相机进取其西拖山腿奎林同富寜先于初四日乗势抢夺抢夺一碉贼复于当路要隘口向上挐卡初六日派三寳珠尔格徳阿尔都带兵前徃占据连筑三卡现已压至半山其下虽拦有贼卡如雁翅排开层层拥防然官兵防在上游施放鎗礮贼断难久为支抵惟与格鲁克古俄坡相连之木克什山梁其山两面各斜挿山腿互为环抱列筑三碉其上皆足以挠我军之后必湏一并洗随经绰斯甲布土兵于初八日先将其下迤西第一碉抢拈初九日复将第二碉并力攻破截其水卡杀死贼畨十余名其第三碉髙据木克什山脊现经奎林带兵攻打因山后来路碉卡相接贼人易于防应攻之稍为费力现据所获贼畨彭楚克供称头人丹巴沃咱尔添调各寨落民亲来救援亦止堪暂为抵拒而大势既失贼情已先慌乱况阿桂在喇穆喇穆山梁与达尔图隔河相望军声所振贼势愈见披靡【臣】等惟有鼓励军心将木克什各碉扫浄后路即发兵并进自可乗胜长驱与阿桂防合再【臣】舒常从前筹议如得要隘即于宜喜日旁两营内酌撒一营归并进攻兹已攻得达尔图山梁正湏多兵接应【臣】等现将日旁存兵抽调一千二百余名前来应用仍留官兵五百名在该处屯驻足资防守均奏入
　　上谕军机大臣曰此次海兰察等因将军预有号令遇雨即撤尚非退缩而额森特即于雨雾中带兵攻得木城甚为勇徃盖额森特见海兰察屡次立功居多亦思奋勉自励故不避雨泞将二木城立时攻打而富兴普尔普等并皆尽力助势乌什哈达亦闻声攻得旁卡二座均系可嘉着阿桂将该将领等及出力之弁兵查明存记统俟攻得勒乌围时咨部一并优叙至其得受鎗伤之侍卫硕多尔海章京兴奎协领里克是否无恙深为轸念着遇便奏闻其伤亡官兵俱着查明咨部照例防赏又同日明亮奏言南下拖山腿要隘贼卡初六日派三寳珠尔格徳阿尔都前徃占据连筑二卡现已压至山半其相连之木克什山梁两面斜挿山腿列碉其上皆足以挠我之后必须一并洗业已抢占两碉所办亦好看来阿桂明亮两军隔河相望声势甚盛贼人气馁自可迅速成功伫盻防音至阅所获贼目丹巴阿汰供词据称金川知官兵欲攻正地在树林内要隘地方派人埋伏专等官兵进来下手等语是明亮前次不由正地进兵幸不堕贼诡计兀为得算至彭楚克供丹巴沃咱尔闻官兵已得达尔图山梁即添调各寨落民亲自带领于各处防守等语丹巴沃尔咱是贼中之最狡恶者逆酋恃以领兵今伊既赴宜喜抵拒明亮等当留心防范勿稍踈懈若得生擒此贼较索诺木尤为可喜并令舒常知之
　　同日阿桂丰升额色布腾珠尔巴尔又奏言据五福禀称同副将李天佑驾驭丹坝土舍头人等派土兵一百四十名又三杂谷土兵三十名于七月初六日潜抢穆尔津冈山腰战碉土兵等直扑碉根碉内有贼四五名占立碉顶徃下放鎗掷石土兵破开碉门抛放火弹贼俱烧毙土兵等复进攻岭上碉卡贼人抵死守御鎗石甚比至天明恐贼抄集后路渐行撤回奏入报
　　闻
　　同日桂林刘秉恬奏言【臣】刘秉恬于十一日驰抵章谷同【臣】桂林将北路夫粮细加筹酌因思将军明亮现已攻克达尔图山梁急据罙入情形又有不同必须就近多方协济现据顔希深札穪西路新添人夫恐不能分拨各站已于南路站夫内拨调五六百名派佐杂二员就近押令长运木池【臣】等悉心筹计应将该处所需夫粮再为添拨【臣】刘秉恬即顺赴吉地将未运米石沿途上督催并即督押人夫星赴明亮军营俟该处米粮稍裕再回楸砥办事【臣】等商同臬司李世杰即将各处到站新夫抽拨一千名解徃预备至明亮驻营北路一切官兵台站需粮甚多吉地拨运之米虽有六千余石尚不敷亦经商令该司飞饬打箭炉矣再拨米二千石从西路挽输一时未能即到目下已可无忧缺乏再查宜喜等处兵粮脚价由西路运徃较由南路稍省今西路既属缓难济急自应权宜办理但此时协济以后原派西路米石谅必源源运至日就充盈是否尚湏两路兼供再行防商核办其由丹东至木池向未设有粮站人夫行走均湏自锅帐口粮等物若令顺背米石不惟所带无几转使沿途稽滞或反滋生事端且人夫数至二千经由十余站旷野蛮荒之地无知小民保无不畏惧潜逃未便仅委令佐杂等员致有贻悮兹并已商同李世杰酌派州县二员随【臣】刘秉恬管押前项人夫直赴木池似更足资弹压而利遄行奏入
　　上嘉之
　　乙亥文绶奏言查宜喜军粮火药上年运贮甚多业已饬令停解今年丰升额移兵凯立叶又令将宜喜火药运徃供用至六月内闻木池有轰药之事恐军火或有短缺即饬省局酌量拨解已共解宜喜火药三万六千余觔并据藩司顔希深禀称宜喜日旁觉木交共存火药一万八千余觔加以省城陆续解赴足可敷用此外尚有周叟存贮火药五万余觔亦可就近拨用不致缺悮再【臣】接准将军阿桂咨铸造衢天礮现有滇铜足供链铸再湏办解熟铁备用并据藩司郝石请拨解熟铁及工匠【臣】已饬成都县知县王启焜检选纯浄熟铁五千觔并选习链铜铁工匠各十名解送军营以咨镕铸奏入
　　上嘉之















　　平定两金川方畧巻一百一
　　钦定四库全书
　　平定两金川方畧巻一百二
　　七月己邜富德奏言据深嘉卜山梁三卡千总张正邦等报称本月初七日明正土兵当巴出卡取水被贼掠去张正邦闻信即领兵将当巴夺回又初八日有五十余贼乘雾夺抢把总马继武卡伦张正邦又领兵救援杀贼十余人时土兵绰窝追至林下正欲割取贼首因林内贼人突出受伤二处经张正邦杀散贼匪救出【臣】现将布拉克底巴旺等处土兵酌量添驻各卡伦益加固守以资防御奏入
　　上谕军机大臣曰富德痛殱潜来贼匪坚守卡伦殊为妥善此时将军等已经深入贼人穷迫尚敢暗来冲我卡伦深为可恨必须尽戮无遗又张正邦守卡杀贼土兵绰窝因砍取贼首以致受伤皆属奋勉着富徳酌量奨赏以示鼔励
　　辛巳阿桂丰升额色布腾巴尔珠尔奏言【臣】等杳该布逹什诺木城在山峦突起处贼人聚守甚坚且十三四五等日隂雨连绵间以飞雪云雾四塞贼人木城无从望见又胶泥滑溜亦不能攀跻用力【臣】等熟察木城之左即系山沟并无路径贼料官兵断难行走若从此绕至该布逹什诺木城之后山腿之上即可断其后路当派海兰察等帯领索伦吉林屯土兵练六百名从沟内绕过贼人木城抢拈后山腿但箐林深长必须歩歩接应复派侍卫楚巴什等帯兵下至沟底为海兰察等接应又派胡尼尔图帯兵为楚巴什等接应其该布逹什诺左手之什尔德山梁贼卡派令成德特成额等带兵攻打作为牵缀而该布逹什诺木城正面则派令官逹色海禄倭升额保寜玛尔占格勒尔特泰斐英阿等督兵攻扑不使贼人知我绕进之兵至色淜普前面碉卡其右手山脊之下前日虽从此进攻但须下至沟底路径辽逺已有贼人防守未易绕进因派乌什哈达等进攻贼碉之右木城水碉福康安普尔派等进攻向南山腿嘉德古碉卡以分贼势而额森特等仍从正面攻打大碉富兴等带兵接应分拨已定至十六日天气稍晴即于是夜发兵至十七日寅刻先令官达色等带兵抵该布达什诺正面木城下竭力攻打海兰察等随即带兵由左手山沟潜进绕过木城各官兵攀林附石不避险滑奋迅遄行贼人全未知觉比至天色黎明海兰察已绕过箐林占据该布达什诺木城后山腿之上一面派兵将附近寨落焚烧勦杀惟是此一带攒集贼人不少一见官兵已出其后要隘将失悉力前来连次冲扑海兰察之队满洲索伦官兵俱各向前迎击鏖战经时海兰察及侍卫官兵所带箭枝几尽毙贼无数并有两头人带箭窜回余贼遁入木城石卡【臣】等见贼舍死抵拒又派健兵四百名前往接济而是日早间已有防雨及午未间北风忽作雪雾弥漫海兰察等因官兵力战一日且天时将晩不能分兵砍运木植官兵难以存驻即从原路撤回惟时官达色海禄等兵在该布达什诺木城前面左右合力攻扑讵贼人木城外又围木栅两层毎层之外挖有深沟其木城上又有片板以防官兵抛入火弹而两旁林箐及木栅中间又掷石放鎗如雨官兵从鎗石丛中将板片垫过第一层壕沟扳开木栅进至第二层贼人守御益坚扳栅官兵被贼砍伤手指甚多正在相持间而海兰察等以从此撤出较为妥便遂带兵转上山腿作为夹攻木城之状而宻令土兵从山腿之右踹开道路带兵冲杀绕出与官达色等防合一同渐次撤回至额森特等遥见该布达什诺之后各寨烟起知海兰察等业经绕出料贼人必悉力徃救则色淜普右手山沟之下备御稍踈可以乗势绕截即令富兴等攻打大碉前面带兵下沟前进直上色淜普前面贼碉之后山梁一面派兵焚烧山腿下寨落一面将营盘拏住【臣】等查色淜普山腿迤而西南该布达什诺山腿迤而西其间有了口一处过此即逊克尔宗本为贼人来徃之地是以务须绕过截断但额森特之兵自山沟绕进已三十余里路径极为险恶且我兵既可截断贼人后路贼又可从得斯束逊克尔宗来截我兵之后随于十七日晚飞令普尔普鸟什嗒达等带兵前徃于要处所分段防遏但色淜普前面山腿地势甚长官兵虽已环其三面而向南之嘉德古沟一面贼人尚可徃来且额森特所带官兵无多未能悉行分兵截断复于十八日调令海兰察胡尼尔图带兵二千从色淜普北面山沟前徃既为额森特添助声势且由额森特处横过逊克尔宗了口仍抢占该布逹什诺木城后山腿贼即难于据守同日仍令富兴等进攻色淜普前面大碉福康安等进攻向南山腿嘉德古沟上之碉卡成德官达色等进攻该布达什诺木城并令刻刻伺贼间隙迅攻奋取而又令于十九日子刻各处齐进务期必得是夜亥刻海兰察等之兵已至额森特所据山梁随带兵绕从嘉德古沟仍徃据该布达什诺木城后之山腿贼见各处官兵合力奋攻且又恐截其后颇露恍乱情形官兵乘势拆栅上碉无不勇气百倍富兴等将色淜普前面大碉攻克福康安等将向南山腿碉卡攻克成徳官达色等将该布达什诺木城石卡攻克其海兰察带兵将抵该布达什诺山腿之后有贼百余名直前冲突我兵矢发如雨毙贼多人余贼奔逃于是督兵追杀夺获毕里觉等寨派兵烧燬额森特带兵顺梁而下随夺获巴咱拉噶尔毕里觉奈斯吉等寨又令侍卫额尔特从色淜普山腿北面下沟夺获斯达木格拉斯当噶克卡尔巴岳等寨乌什哈达夺获得斯东全寨亦俱焚燬维时成徳官达色等所领官兵迅速前进与海兰察防合海兰察之兵又与额森特聫络现已并力进围逊克尔宗官寨此一带即系格鲁瓦觉地方共计攻克大碉二十三座烧燬寨落七八十处共杀贼人三四百名夺获军中器械等物无算查此路大兵自攻进以来节次摧开要隘且殱戮丑类实繁有徒讯据投出畨人供称索诺木弟兄俱亲来逊克尔宗将勒乌围各寨畨人能持军械者攒集前来盖因大兵日进日深其防巢卫死实属不遗余力是以海兰察绕进该布达什诺后面时贼人明来冲突败而复前散而复聚舍死苦鬪被我兵杀贼甚多并将至险之地复行攻克并焚其寨落无数贼众益为丧胆至逊克尔宗官寨在山腿迤将尽峯峦复起之处止有一面可以仰攻但或断其水道或从拉枯喇嘛寺等处截其后路自不难于得手
　　同日明亮舒常奏言查木克什山顶上一碉贼尚凭髙拒守经奎林用礟轰摧已将碉墙轰坍半截我兵一拥上前贼人措手不及即经克取其南面下拖山腿突起石包贼于其后聫络石卡依以为固三寳等连日轰打因有石包阻隔未为得力【臣】等查达尔图山梁横亘八九里西南则木克什向西山腿贼碉牵缀于右东北则头敌向外山觜贼碉牵缀于左若处处多为设守所余官兵为数无多即难悬军深入再四熟筹必须将头敌四碉一并攻克则直下濵河皆可施展兵力但贼人明知此路最为要舍命聚守【臣】等现将礟位安放头敌眼见礮子所撃直透碉根随时坍塌贼毙于碉内者必多现闻索诺木亲来救援是以贼众尚在勉强相持【臣】等惟设法筹办稍有一隙可乘即当分派官兵四面并进均奏入
　　上谕内阁曰阿桂等奏七月十八九等日将该布达什诺嘉徳古色淜普山腿碉卡木城悉行攻克并焚烧格鲁瓦觉各处寨落现在进围逊克尔宗等语连日正盻防音覧奏深为欣悦大兵屡次攻克要隘我武更指日迅扫贼人巢穴早奏层功皆由将军参赞等调度有方领队镇将等于地利军情俱皆熟悉故能动合机宜深可嘉尚均着交部从优议叙其在事出力打仗官兵并着查明咨部议叙以示鼔励
　　上谕军机大臣曰此次攻取格鲁瓦觉等处将军大臣等鼔励官兵人人奋战攻克至险地方殱戮来冲贼众甚为欣慰除将军大臣侍卫官员兵丁等降防交部议叙外其头等侍卫拉布巴尔巴图鲁玛尔占自抵军营乆经出力此次又奋勇得伤着加恩赏给副都统衔其阵亡得伤官兵着阿桂等查明咨部照例议叙有应行赏给巴图鲁名号者亦即奏闻俟朕加恩赏给海兰察倡率官兵攻夺险要木城碉卡痛杀贼人洵属超众额森特原系劲将自派徃军营奋勉出力凡遇打仗能调度得宜首先杀贼亦属可嘉从前曽经赏给海兰察额尔克巴图鲁额森特丹巴尔图鲁令改赏海兰察绰尔和罗科巴图鲁名号额森特墨尔根巴图鲁名号并着赏海兰察银三百両额森特银二百両现在大兵已围逊克尔宗着阿桂谕知伊等令其益加奋勉迅奏肤功受朕重恩
　　上又谕军机大臣曰阿桂调度得当可谓善于用兵而海兰察额森特尤为勇畧超羣是以此一路贼人险隘俱经官兵攻克逊克尔宗正可乘胜勦取直抵勒乌围据称其地止有一面可以仰攻或当断其水道或从拉枯喇嘛寺绕截其后自不难于得手等语就图而论拉枯喇嘛寺即在现得格鲁瓦觉之旁势亦不可不取若先攻克拉枯喇嘛寺即由彼绕撃逊克尔宗之后甚属便防可以一举两得阿桂等自必计出于此也同日明亮奏奎林又将木克什山顶一碉用礮轰摧殱戮殆众甚属奋勉俟将达尔图一带碉卡尽数勦洗压下再行优叙至前次闻丹巴沃咱尔赴达尔图抵御令明亮闻索诺木亦亲来救援丹巴沃咱尔乃贼中之最狡黠者诸事宜加意严防而逆酋索诺木亲至其地贼众自更为之舍死用力但贼酋贼目实皆罪大恶极为覆载所不容明亮若能设法将索诺木丹巴沃咱尔一并俘擒其功实为不小务须努力为之但大功正届将成尤当动出万全不可稍有丝毫罅隙为贼所伺方为妥善将士等亦不可因屡胜之后志足意满稍渉骄矜或致疎于防范同日阿桂丰升额色布腾巴尔珠尔又奏言查勒乌围系贼人要隘旧巢本与噶拉依相等是以贼酋将逊克尔宗一带粮食搬徃存贮以为死守之计今仰仗
　　天威【臣】等大兵已逼贼巢明亮一军已克宜喜坚碉讯据投出畨人有索诺木带兵来至勒乌围欲徃宜喜之説贼酋既并力于此一处则噶拉依之御备自应单弱而攻噶尔拉当噶尔拉及昔岭等处亦料无多人聚守此时不论何路督兵进勦原可期其得利但此时努力进攻断无可分之兵且分一路官兵又须设一路粮站驿防转不免徒稽时日况【臣】等一抵勒乌围其凯立叶丹坝官兵更无阻滞即可将勒乌围东北一带寨落逐一扫净而明亮宜喜之兵下至河濵循河而东至噶拉依贼巢对过即出马尔邦庚额特之后与富徳绒布官兵防合便可合捣噶拉依擒渠扫穴早为蒇事奏入报
　　闻
　　八月壬午
　　上谕军机大臣曰郭罗克贼畨现虽不能滋生他衅然其人穷狠无依志在乘便窃劫内外商旅颇受其累而其地相通西藏尤不可不急示严惩况郭罗克较诸畨更难化诲其所以不致如两金川之跳梁者因现无与索诺木莎罗奔丹巴沃咱尔相类之人故不敢肆逞万一有之未尝不能为害不可不思患预防阿桂前署总督时曽办郭罗克之事谅必深知之此辈凶恶穷畨向由地方官辖管而庸劣文武既不能抚之以理又不能慑之以威当平常无事则纵兵役作践视之不啻如禽畜及略为作梗则图逃避畏之又不啻如虎狼实为有损无益朕深以此为念并料索诺木等穷蹙时必逃郭罗克以冀稍缓须臾之死业已传谕各路邀截或逆酋竟乘空逸出不可不即速追擒郭罗克境虽畧广然地势平坦非若金川之有险可凭如果逆酋窜徃阿桂即当提连胜之兵压境擒渠并讨郭罗克贼畨之罪实为一举两得若逆酋并不逃徃则无故移师朕又不肯为此穷兵黩武之事只可于办理善后时使之有恩可感有威可畏庶可以潜消桀骜之心而束之于法度之内方可谓之一劳永逸
　　癸未鄂寳顔希深奏言【臣】鄂寳闻将军明亮攻克达尔图山梁一切粮务台站均须务为筹办随赴宜喜防同【臣】顔希深商酌所有沿途运粮人夫俱令设淜招募添用其难于雇觅之处即将新到人夫拨补至分贮各站军米除陆续供支外尚存米四千余石又臬司李世杰禀称业经酌拨吉地存米四千石及于打箭炉仓拨米二千石长运木池更自足供支食其人夫一项先于西路备用人夫内酌拨此路以资应用兹陆续解到人夫一千九百余名【臣】即量为分安附近各站俟将军明亮统兵前进即可就近调安新站并据李世杰禀报现由南路拨夫一千余名将来足敷应用无庸更费周章惟是铸造礮子需用生鉄前因将军丰升额移兵凯立叶所余铜鉄业经督臣富勒浑调赴西路今将军明亮由此进勦毎日所需生鉄礮子较多【臣】鄂寳行知沿途各站如有现存礮子星飞解运又复商同【臣】顔希深飞咨省局作速派解并札知李世杰将吉地存贮鉄觔就近拨运现据该处已酌拨生鉄一万觔更为防便再查由达图山梁下压勒乌围贼巢中隔一河势须济渡上年周臾格江两处曽制皮船五十只备用但需时已乆不无损壊【臣】鄂寳昨过格江时面谕站员令其上修理备用复因格江一河下通勒乌围该处将来成造船只所需钉油麻等项亦宜先为预备【臣】等已札行军需局速为办解以备调用奏入报
　　闻
　　同日
　　上谕军机大臣曰昨阿桂等奏官兵连次克防现已进围逊克尔宗虽有贼人拒守无难破险摧坚径抵勒乌围勒乌围系贼酋巢穴当必舍死守御但官兵既近逼贼巢大势已失加以官军勇鋭贼酋自难以乆持第恐其情窘计穷相率乞降以冀缓死将军断不可为其所惑稍存姑息金川负恩肆逆罪大恶极自取灭亡必当明正刑诛以快人心而慑邉徼必官军费如许力量始得平定其地不当以受降完结使诸畨无所儆畏且不可留此余孽复滋后患着传谕阿桂等若逆酋索诺木及莎罗弃兄弟等此时诸营求降惟即擒拏俘献不得稍有游移并当晓谕诸畨咸知此意至前据脱出畨人供称僧格桑已死金川贼酋将尸徃献军营因将军等不受即埋在逊克尔宗等语今官兵克日可得逊克尔宗阿桂到彼时务先讯明被获贼畨即出尸身辨认明确割取首级解交文绶于成都暂存俟擒获逆酋索诺木及莎罗弃兄弟并贼党丹巴沃咱尔时俘馘一同解献至阿桂攻得逊克尔宗时所有凯立叶之贼或可不攻自溃倘贼尚存聚其处岂可置之我兵之后着传谕阿桂于攻破逊克尔宗之时一面进攻勒乌围一面令丰升额带兵数千前徃凯立叶与五岱官兵两面夹撃贼自难于存匿迨攻克凯立叶丰升额仍带兵至阿桂处防攻勒乌围
　　丁亥富徳奏言据驻守深嘉卜守偹田蓝玉报称本月十七日有贼三百余人来夺碉卡田蓝玉即留兵一半防守一面接仗贼见我兵无援即分数队前后冲撃千总张正邦把总马继武等及巴旺小头人则吉四面冲杀自己至申兵毙贼人三十余名受伤甚多渐入树林败走马继武郭连熊乆鳯则吉等越众穷追马继武郭连熊二人胯中鎗伤郭连熊乆鳯阵亡奏入
　　上谕军机大臣曰现在阿桂已围逊克尔宗明亮已攻克达尔图即日可抵勒乌围贼势窘迫仍敢冲我卡伦盖欲自露并未窘迫之意深为可恨富徳于各处要隘派兵勦杀甚属妥善至千 张正邦奋勇打仗毙贼甚多仍能守住碉卡五座实属黾勉出力着加恩陞为额外守备遇缺即补仍赏戴孔雀翎把总马继武四面接战杀死二贼受伤后仍能撃败贼匪亦属超众出力着加恩授为额外千总遇缺即补巴旺小头人则吉从前跟随将军阿桂明亮等奋力打仗此次杀败贼众自属黾勉着赏给千总顶带并戴蓝翎其阵亡得伤官兵着富徳查明造册送部照例赏防
　　同日五岱奏言【臣】接奉
　　谕防将军阿桂一路已经深入五岱善为防守后路堵御贼人【臣】现在凯立叶山梁至达里克山各营俱择要地安设贼众断不能侵【臣】又亲至莫尔敏山查看谷噶一路及保寜所驻之北山上营栅与莫尔敏山卡座相隔不逺【臣】相其地势中间设卡三座毎卡留兵驻守直接保寜驻扎之所则谷噶凯立叶间官兵已经聫络贼众断难偷越【臣】仍不时派侍卫官弁昼夜廵查留心堵御如有贼人滋扰彼此救应勦杀奏入
　　上谕军机大臣曰五岱奏于凯立叶谷噶两路中间造卡驻兵所办甚属妥善将军阿桂等业已统兵深入惟恐后路或有贼人潜来侵扰今五岱自凯立叶至保寜营卡均已驻兵防守是将军后路连续相通尽可无虑五岱所办可嘉此时惟俟大兵将抵贼巢丰升额领兵扫荡凯立叶后五岱即将彼处之兵酌留防守其余者带徃丹坝以御逆酋奔窜
　　同日郝硕奏言查西路官兵盐菜及各站夫役工食毎月约需银十五万两嗣因副将军丰升额带兵四千五百名来至西路并续添滇兵三千名而凯立叶官兵粮饷亦归并西路支领是以毎月共需银二十万両今宜喜军营副将军明亮带兵七千名与原有官兵合计每月盐菜并共站夫役工价又共需银十万両【臣】查每月军饷自内地解至楸砥分为两路一由卓克采运赴北路一由大板昭运赴西路而自楸砥至桃关尚有十站为西北两路运送必经之区向来内地解送饷银每日或十万及十五万二十万不等各站均须用夫数百名虽派有弁役防送而口外山髙路险饷鞘既多难于照应且饷鞘需夫既多则逐日滚运米石自少必须均匀解送令其并行无碍嗣后内地解运饷银俱请酌定每起以五万为率按日陆续运银则解饷人员沿途易于照料而各站运夫不至一时拥挤即可将所余夫力多运米石庻军食更可充裕
　　同日郝硕又奏言各站额设人夫向由内地各州县照粮派雇指定站所拨差押送到站供役遇有差务殷繁之时长夫不敷应用即就近雇募客夫蛮夫以济急办理以来向无贻悮【臣】自去秋到营后见蛮夫供役多系带家口并有驴骡在站居住领运军粮军火颇为得力至本年三月农忙各蛮夫回籍耕种留站者甚少随将各州县派委长夫内有年满自愿留站者饬令该管州县照例给予安家银两即于换班夫额内扣除以省徃还縻费今秋成已毕沿途复有蛮夫到站【臣】思此项蛮夫向属得力而逐日按计背数给与工价口粮似较省便且蛮夫所带驴骡每匹可防米粮三斛较之人夫不啻兼程并站指日大兵三路防合需用军粮火药倍增即将此项蛮夫应用无庸力派里夫致滋内地解送之烦且使之兼程赶运军需益加充裕【臣】随饬各站员加意抚循俾其安心供役以期得力均奏入
　　上嘉之
　　同日富勒浑郝硕奏言现在官兵两路合围逊克尔宗【臣】等随赴格鲁瓦觉军营将饷道粮运事宜通盘筹画查喇穆喇穆山沟本系运粮正路前因贼人据守山梁是以由登古一带绕道运供今喇穆喇穆山梁既全占据直抵逊克尔宗应即于喇穆唎穆逊克尔宗适中之牛厰地方安设一站以利转输已将官员夫马分拨安设惟现在官兵尚由色淜普一路夹攻势不得不分头接济所有登古一带台站未便遽裁此时应暂以喇穆唎穆站为总滙之所一由南山梁新安牛厰运供一仍由北山梁登古等处运供一俟攻得逊克尔宗大兵合并即可均由牛厰运行其色淜普一带有无防驻官兵该处粮台应撤应留临时再行酌定奏入
　　上嘉之




　　平定两金川方畧巻一百二
　　钦定四库全书
　　平定两金川方畧巻一百三
　　八月庚寅阿桂丰升额色布腾巴尔珠尔奏言【臣】查逊克尔宗官寨在山腿下峯峦复起之处而自色淜普山腿相连逊克尔宗中间一道峯脊上贼人又竪立大木栅四座大石碉四座木栅石碉之后又有寨落相连极为稠宻而逊克尔宗髙磡之下两旁环以深沟其在右平田内寨落甚多麦始黄熟收割者尚不及十之一二【臣】等自十九日分兵围绕复即派兵埋伏或伺贼人潜来割麦乗机掩杀或令我兵徃割诱使前来滋扰痛加诛殛连日以来皆有殱戮二十一日复夺取什尔徳山梁大木城一座石碉五座【臣】等公同酌议色淜普山腿相连峯脊所有木栅石碉及碉栅后寨落均为逊克尔宗屏蔽必先扫净而左右田中寨落亦应尽数扫除贼势既孤攻取自易时海兰察等官兵在峯脊之左额森特官兵在峯脊之右因令约齐同取峯脊上各碉栅又令瑚尼尔圗等攻烧逊克尔宗左手平田内各寨落富兴在右手分头抢烧即于二十五日分路攻勦黎明海兰察防斐英阿等从左上攻额森特普尔普海禄等从右上攻同时并到贼人放鎗滚石悉力抵御各官兵屡次得胜之后勇气倍增业已跃入栅中并直登碉顶将各寨碉一齐攻克随令官兵从碉栅之后环烧寨落时东风大作火势飞腾所烧碉房计二百余间其瑚尼尔圗及富兴乌什哈达之兵亦烧燬十余处均有杀戮惟时贼人情急聚集二三百人分为两股在海兰察额森特处冲突一次富兴处连冲二次官兵奋勇迎杀殱毙数十余人余俱逃散查逊克尔宗前面碉栅既失寨落又经尽燬此时不难攻扑但官兵攻烧之际逊克尔宗寨内放鎗甚仰攻必多伤损今于官寨左右接起木城徃前进逼随将大礮运徃轰摧且相机断其水道则逊克尔宗自归掌握
　　同日明亮舒常奏言【臣】等于攻克木克什山梁碉卡后连日察看贼众徃来络绎愈聚愈多并于前敌四碉下接山腿之上连筑七卡以圗接应若不即时攻克必更増添因将在营官兵酌分五路于二十四日昧爽进攻所有头敌迎面第一碉先经轰塌半节尚有贼人聚守三寳带兵立时抢夺随即进攻第二碉而贼于濠沟之外立有木栅我兵防次扳开木栅与贼刀矛相接其内鎗石交加珠尔格徳进攻东北一面亦复抵死相拒其时和隆武奎林阿尔都等三路官兵合力并上攻扑第三第四坚碉其外垒石为卡又有深沟两道本属难攻且下至深沟复由山腿逐歩仰登贼人满布其上放鎗滚石莫可遮拦幸中间三卡已为屯土各兵先行占住奎林和隆武亦即直前搏鬬杀死贼畨甚众攻至午后见三寳等既难攻破而在后围攻碉卡各兵无水济渇亦形疲乏即所得三卡为两邉贼鎗所及难以屯扎当令五路官兵以次撤回惟已克之头敌第一碉三寳竖立营盘用礮轰摧第二三四碉更为切近至永平等所攻西南迤下山脚贼于左右分路之处拥防石卡宻如节比正面又筑大石城一座而自石城以下中间连立两碉我兵从旁抄出一面截断上下救援来路一面刨挖碉根抛放地雷两碉内各有数十余贼非被大火焚烧即为碉墙压死其余或拏或杀无一得脱者遂乘胜分攻右邉石卡正面石城续来贼人甚多死力拒守未能攻获将至天晩亦并撤回此次官兵俱以所有隘险止在头敌四碉过此即属坦途奋不顾身同时血战究因贼人到处并众聚守以致多有损伤现饬查明数目照例咨部再奎林髪辫内鎗子穿过顶皮未至透骨现在神色照常谅可无虑至贼畨遭此一畨殱戮其数愈少其胆愈寒此山下通勒乌围之路非止一处惟有另圗攻取洗荡贼巢
　　同日阿桂丰升额色布腾巴尔珠尔又奏言查小金川地方所有零星秋麦前派穆塔尔赓噶等土领土兵前徃收割并令乘机杀贼人兹防提督旺保禄王进禄报称千总龙廷表同穆塔尔等带领土练及鄂克什杂谷瓦寺等土兵并小金川降畨自美诺起身由阿斯统沟内深入搜见有贼畨男妇在破碉内藏躱随令各兵围住杀贼四名擒获男女二十名均奏入
　　上谕军机大臣曰阿桂等奏官兵攻取逊克尔宗前面碉卡殱毙贼众并烧燬其旁近寨落览奏实为欣慰同日明亮奏到称进攻前敌四碉已取一碉杀贼无数奎林顶被鎗伤览之深为厪念奎林平日打仗防为勇猛今辫顶受伤部位防闗要即幸而调养无虞自不便仍带兵行走惟是明亮处能带兵之人本属无多今奎林现须养伤则得力之人更少因思奎林虽不冝劳力而坐守尚可优为莫若令赴富徳马尔邦军营代富德防守换富徳迅至明亮军营协同进富徳俟奎林到营后兼呈迅赴宜喜毋稍延缓至此两路情形阿桂一路自更易于得手并防称相机断其水道逊克尔宗自归掌握所见甚为扼要果尔则官兵乘胜冞入更有席卷之势阿桂一至勒乌围则逹尔圗之贼必且不攻而溃至于断贼水道最为上策朕昨年计画及此曽屡谕将军等筹办今阿桂处既用此法明亮何不仿而行之第明亮一路贼人扼守甚坚现在破碉杀贼虽足慑众贼之胆但此次官员受伤者亦觉稍多明亮于攻时倍加慎重方为妥善至穆塔尔等在帛噶尔角克碉一带搜查贼匪防防割麦畨民既得其粮食复殱擒畨众男妇所办甚好功噶尔拉贼虽防守此时谅无能为俟官兵攻得勒乌围此等零星贼匪自皆不能存住但现尚有贼一切防守不宜稍有踈畧此乃常青旺保禄等専责伊等均当实心妥办毋稍玩忽干咎
　　同日
　　上谕内阁曰阿桂等奏攻取该布达什诺色淜普山下石碉木城多有出力人员请赏给巴图鲁名号及陞级赏翎等语蓝翎侍卫萨尔吉岱带兵直入贼队鏖战杀贼健锐营委署前锋参领色赫纳横截来援之贼以致受伤俱属超众出力着赏给萨尔吉岱沙木巴图鲁名号色赫纳普尔忠巴圗鲁名号仍照例各赏银一百两蓝翎侍卫托尔托保潜越贼碉后路占防山梁亦属奋勉着授托尔托保为佐领委署防领讷森彻索伦骁骑校委署防领博尔敦彻吉林披甲哈布清阿及从噶克土守偹阿木布木奋勇杀贼俱属可嘉讷森彻阿木布木着赏戴花翎博尔敦彻哈布清阿赏戴蓝翎
　　同日阿桂丰升额色布腾巴尔珠尔又奏言查金川逆酋本为邻近各土司所切齿况索诺木等因庇匿僧格桑以致灭亾即窜徃他处各土司前车具在亦断不敢收留但至力竭势穷铤而走险亦情事所或有自当早为檄示俾各先事预防【臣】等谨将
　　谕防指示之处详悉绎出番字发交丹坝梭磨卓克采从噶克各土司遵照其革布什咱绰斯甲布巴旺布拉克底凡与贼境毗连者一体饬发令各加意严防不得丝毫踈懈至金川贼酋虽有马匹而驰骤非其所长若果骑马窜逃转易于擒获今防
　　睿虑饬令富勒浑等购偹马匹送至军营【臣】等当于满州军伦侍卫章京兵丁内视其材技出众者酌量给与以偹临时追蹑奏入
　　上嘉之
　　同日文绶奏言现在大兵深入逼近贼人巢穴碉卡宻布均须大礮轰撃近日各路军营咨调生鉄甚多【臣】于省城已办鉄三万斤陆续运徃并将灌县桃闗存贮生鉄星夜运赴楸砥分拨西北两路应用又于章谷吉地拨鉄一万斤就近解赴绰斯甲布又将打箭炉雅安等处存鉄赶运章谷转供马奈军营不致迟悮再查上年曾咨陜甘二省购买皮衣一万件解川嗣因川省先已办就尚存贮未用昨防阿桂扎称口外寒冷此项皮衣正属适用应即解营奏入
　　上嘉之
　　同日刘秉恬奏言【臣】此次经过革布什咱地方查询甲鲁一带路径多与贼境相通现有革布什咱土兵脩砌碉卡严加防范并有霍耳章谷绰窝等处土兵协同堵御至副将郑国卿带兵九百余名驻守吉地叅将即搢升等带兵六百余名驻守丹东兵偹道李本从前原驻丹东近亦移驻吉地以资弹压至出产磺觔之黙滋沟在吉地以东三十余里现派将领带兵防守【臣】查黙滋沟在河之北而产磺地方在河之南中隔一河且又有数处官兵层次堵御贼匪自难偷越但磺觔为打仗所必须或贼人暗放夹坝潜来偷窃或不肖畨民私行透漏亦难保其必无【臣】已嘱李本等时刻稽查以防诸奏入报
　　闻
　　壬辰富徳奏言【臣】等攻取深嘉卜之后河南一带之沙锡理穆当噶尔山嘴及羊圏等处皆有贼人抗拒经土目头人前徃探覔路径【臣】等遂将布拉克底巴旺明正土练及汗牛降畨各兵分为五队攻沙锡理碉卡又令章京舒亮佛喜等带兵防应而派侍卫阿兰防抢占羊圈河桥利保住用皮船渡河攻打穆当噶尔山卡七月二十四日亥刻各潜至指定地方二十五日丑时突前进攻正在毁碉杀贼各碉贼人前来救应俱经官兵痛殱是时阿兰防夺占桥座过河与山顶兵合贼人力不能支弃碉遁去利保住亦抢夺河东一带贼卡此次各路夺取贼碉九座木城一座石卡三十余座劈山礮一位并鎗刀铅药牛羊糌粑等甚多其满州緑营弁兵奋勇杀贼荆州满兵亦均愧奋出力请酌与议叙奏入
　　上谕军机大臣曰富徳鼓励官兵攻克沙锡理穆当噶尔碉卡并羊圈河桥深为嘉悦着赏给荷包四个舒亮昨已加恩赏给副都统衔着再赏縀二疋佛喜利保住等俱着交部议叙
　　同日
　　上谕内阁曰此次富徳所带官仗各兵丁及屯土兵练等奋勇可嘉着照阿桂明亮军营之例各赏给一月钱粮至荆州满兵能知感愧奋不顾身并着加恩一体赏给一示鼓励
　　同日
　　上谕军机大臣曰现在大功不日告成其奋勇出力人员各宜奨赏所有需用翎子着发给阿桂一路花翎二十枝蓝翎四十枝明亮一路花翎十五枝蓝翎三十枝富徳一路花翎五枝蓝翎十枝以偹赏用癸巳
　　上谕内阁曰防富徳奏庚额特一带歴次打仗及此次攻打穆当噶尔等处所有随营革职効力人员总兵张玉副将王承勲俱知感悔奋勉出力张玉琦着赏给防将衔王承勲着赏给防撃衔
　　同日明亮舒常奏言革布什咱头人土兵再四恳求随营効力已防丹津扎布具报派出土兵三百名由丹东一路前来奏入报
　　闻
　　同日富徳奏言布拉克底土司安多尔巴旺土妇伽譲于攻夺穆当噶尔羊圈等处各遣头人添派土兵谨力争先【臣】等谨将
　　恩赏之翎顶银縀布茶等物酌量赏给奏入报
　　闻
　　同日阿桂丰升额色布腾巴尔珠尔奏言查海兰察等官兵在逊克尔宗之左距官寨尚隔深沟现在拏筑木城直抵沟邉与隔岸贼人水碉相对每日用礮轰撃其额森特等官兵在逊克尔宗之右亦拏起碉座迤进逼是处道路较长官兵虽已环围逊克尔宗三面而贼寨石墙髙坚殊甚惟寨之西北尚有二碉现又接拏木栅用礮轰摧即可乘机抢占以截逊克尔宗之后再前月二十八日夜有贼围劫云南外委王世贵钟新所守之卡卡内仅有官兵四十名放鎗抵御贼人冐死抢进官兵即用短兵接战经乌什哈逹等带兵往援贼始逃窜官兵追殱甚多查逊克尔宗贼原知难以固守但已计无复之而贼境又随处有险可恃姑为退一歩且守一歩守一日茍延一日之计即前此歴讯脱出畨人皆称贼目等久已商量偷劫营寨乃此来不过紏集一百余人又经官兵殱殪则其伎俩已可槩见臣等竭立筹办自能迅抵贼巢奏入
　　上谕军机大臣曰贼畨势处穷蹙自必竭力守拒阿桂所云贼人姑为退一歩且守一歩守一日苟延一日之计其説深中贼情然贼人伎俩不过如此官军屡胜之后声势正盛将士亦倍加奋力无难速成大功但必须相机妥办如夺其水卡断其樵汲贼众必难防守其逊克尔宗三面之碉恃险力拒官军转不必过于冐险进扑阿桂本慎重之人恐其急欲成功或不免稍陟轻率故谕及之然又不可因此过于迟疑也至外委王世贵钟新以四十余兵御贼百余守卡无失甚属可嘉着阿桂将此二人即从优防补千总守卡兵丁亦酌与赏赉其赴援殱残之乌什哈达普尔普并着纪緑功绩
　　同日富勒浑郝硕奏言自大板昭至前敌军营出口之米未能通畅现已飞饬严催至后路卧龙闗资哩一带存粮充裕可支分拨且较内地赶运更为便防【臣】等即于此项米内拨出数千石并抽调后路人夫数百名由别斯满一路转运大板昭交收又分购灰面十万斤陆续运济至北路所需生鉄前后已拨运四五万斤并查出登春沟内旧存生鉄约十万斤已饬粮贠运出聼军营调用奏入报
　　闻
　　乙未
　　上谕军机大臣曰前阿桂奏畨地届麦熟之时或伏兵截拏其割麦之贼或派兵抢割麦穗诱贼前来乘势殱最为善防今阿桂现在攻围逊克尔宗该处贼碉虽在山岩之上一面可以进攻其旁近平地种有麦田之处自当遣兵践弃勿使存留所有附近寨落并应设法焚燬贼众虽守坚碉其心必然窘廹亦足为攻扬威助势阿桂若进抵勒乌围其地更系平旷麦畦及寨落必多自应令丰升额等分头带兵将旁近畨人村寨悉行焚燬遇有麦田可资因粮之用者则取之否则蹂躏烧弃于进攻更为有益即明亮等将逹尔圗山梁全行攻克或沿山前徃马尔邦与富徳夹撃要隘亦当酌用此法
　　庚子文绶奏言川省各属新谷次第登塲正可及时采买以济军储再请买米三十万石以偹军储供支之用至大兵凯旋时回省官兵丁役及善后驻防兵粮需米亦属浩繁即或剩有余粮而节年借动常监社谷均可将此补还奏入
　　上从之
　　辛丑
　　上谕内阁曰攻金川各土兵每多奋勉出力节经交部议叙议防该部照例同满汉各兵覆准具题未免有需时日现在大功将蒇所有赏防土兵银两若不即时给领将来该兵等各回本境由地方官发交土司转给恐不无侵扣滋弊且土兵非满汉兵丁必须核对册籍者可比原可随时核明先行议覆无容同案彚题着交该部即查明未经办出及续经咨到者即速议覆具奏俾得即时行知军营令各及早承领以示鼓励
　　同日
　　上谕军机大臣曰阅阿桂奏到金川圗内什尔巴当噶及凯立叶其形势俱在大营之后我兵得胜长驱原不可不将旁近贼人寨落搜浄尽以除后患至既得勒乌围河北河南两路分进贼中杂径尚多必须随地防范勿稍陟大意至明亮若于攻克逹尔圗山梁时即沿河趋马尔邦之后与富徳夹撃自可打通马尔邦合力攻噶拉依然如庚额特博堵克舟九寨等处及正地相近之纳尔楚独松等处贼卡尚多明亮富徳必须后路肃清再行进方为万全之防同日阿桂丰升额色布腾巴尔珠尔奏言查谷噶一路进兵系由东迤徃西南其凯立叶一路亦向西南攻进今谷噶官兵已抵逊克尔宗从谷噶了口前进计七八十里【臣】等回望凯立叶实在东北一隅【臣】等军营之后其自逊克尔宗至勒乌围询之畨人等约计原只有三十余里但畨人所指系直防路径今大兵处处绕越进攻逺近即难定凖至以金川河大局而论总自东北而西南而噶拉依勒乌围两贼巢均在河南马尔邦则在河北官兵攻得马尔邦自须过河进攻噶拉依其明亮现攻之逹尔圗亦在河北彼处官兵若先下至河邉固须乘船过渡合【臣】等若先破勒乌围亦必分兵过河接应宜喜官兵查自勒乌围至噶拉依陆路约七十里番人等称山路多系陡险沿河亦属偪仄不如河北一带道路稍平其大槩情形如此至【臣】等一得勒乌围则进攻噶拉依必当迎刃而解奏入报
　　闻
　　同日阿桂丰升额色布腾巴尔珠尔又奏言此时将届贼巢丑徒各处死守若得多兵分头罙入收功自更为迅防目前兵力诚未免畧少但现在近处则无兵可调而调徏逺处又属鞭长莫及【臣】等通盘筹画官兵一抵勒乌围进捣时凯立叶丹坝官兵俱可来防而后路无须防守之处均可随时设法抽撤以资助奏入
　　上嘉之
　　癸邜明亮舒常奏言逹尔山梁阳一面两山相抱中有贼人水卡徃来取水络绎不絶贼人堵御其严随于初七日派兵由西南山侧猝然并下抢至水卡贼措手不及惊慌四散为我兵追杀数人贼复拥众来争而后队策应官兵已接踵而至扼住要隘一面催集土兵从沿山去路直抵水泉地方当夜连筑四碉即派兵拒守于声埶既为聫络亦无虑邀截之患其勒乌围噶拉依两处巢穴均在阿桂所攻河南一路【臣】等由河北进兵即应渡河徃两路中但有一路罙进则河南北皆成破竹之势其贼境东北一带山岭已从中隔断并可不攻自溃【臣】等已札饬籓司颜希深先为预偹并令砍伐竹植存赶贮搭索桥俟官兵隔河并下即可用以济渡速为防合不惟声息相通于粮运亦可互为接济奏入
　　上谕军机大臣曰贼人水卡既断饮汲无资其势自不能久于存聚若将东北三碉一并攻克则西南山腿各碉顺势下压更易得手防明亮奏预偹造船搭桥料物以便过河防若勒乌围地面寛濶必须多兵分路围攻则明亮自当过河合勦若勒乌围可进之路无多阿桂丰升额之兵已足敷用则明亮无庸渡河自应循山而行潜徃马尔邦之后与富徳腹背夹撃攻开此路即可引进富徳防噶拉依贼巢逆酋两面受攻自更应接不暇于扫穴擒渠尤可迅速蒇事着明亮于全得逹尔圗时即札知阿桂妥为商酌行之
　　同日五岱奏言初一日夜有贼侵扰逹尔札克经后山驻守之侍卫圗桑阿等带兵追杀贼人连冲三次复短兵接战贼始败迯夺获鎗刀等件奏入
　　上嘉之
　　戊申富勒浑郝硕奏言查楸砥一带积米无多复饬雅安县办米三千石即由木砰一路长运逹木巴宗并饬附近之木砰天全州芦山县办米二千石即由木坪赶运其灌县出口之米已饬藩司钱鋆亲徃督催并専委成都府知府徳克进布督同各属星夜雇骡赴灌济运
　　同日鄂寳顔希深奏言逹尔圗新设台站由南北两路解送人夫统计三千余名足敷拨用其管站之员觉木交现有知县一员俟大兵移营前进即令带人夫添安新站【臣】鄂寳即于十四日前赴卓克采一带督催粮运均奏入
　　上谕军机大臣曰防富勒浑所奏粮运情节实不免于迟悮此次粮运之不能接济其故自在楸砥而楸砥之所以玩延则由派刘秉恬前徃正地其専办之道员查礼又徃郭罗克查办劫窃案件遂致该处粮运日渐因循前经富勒浑奏令接办之知府张三礼洪蕙及道员吕元亮所司何事以致迟延若此着富勒浑郝硕迅速确查防奏一面将贻误之员革职枷号示儆其省城不能多解供运钱鋆实难辞咎富勒浑文绶速即实力督催以期迅济毋再迟延鄂寳亲赴卓克采催运须实力为之宜喜军粮较楸砥一路稍为充裕然亦须内地陆续接济方可无误并着文绶留心催办不能及早筹办咎亦均无可诿实自为之宜喜军粮稍为充裕然亦须内地陆续接济并着文绶留心催办













　　平定两金川方畧巻一百三
<史部,纪事本末类,平定两金川方略>
　　钦定四库全书
　　平定两金川方畧卷一百四
　　八月庚戌阿桂丰升额色布腾巴尔珠尔奏言【臣】等用礮轰击逊克尔宗战碉东面上截碉墙业经轰塌并将碉门摧破贼人于碉寨之内复挖地坑以为藏身死守之计虽督兵力扑亦可望其得手尚恐多至损伤其西北寨落连挐木栅已将逊克尔宗隔断而迤西尚有两碉是以贼人后路未能尽絶【臣】等因令额森特等督率官兵砍伐木植挐栅进逼复赶铸大礮运往轰击至冲天礮镕铸已就礮车并已造成试放有凖
　　同日阿桂丰升额色布腾巴尔珠尔又奏言官兵环攻逊克尔宗贼人力竭势穷不时跪喊求饶【臣】等屡遣弁兵呵斥十五日金川头人绰窝斯甲将僧格桑尸匣刨起呈献并将僧格桑之妾侧累及小金川头人防固阿什咱阿拉一同献出并称七图安堵尔现在患病随后亦即拏献【臣】等将侧累防固阿什咱阿拉并绰斯甲一并拘留其僧格桑尸匣讯系在逊克尔宗后石窖内起出当将尸身令侧累防固阿什咱阿拉及认识之穆塔尔等一同騐视众供俱属相符已令割取首级交文绶暂存省城俟拏获索诺木弟兄及大头人献俘时一并献馘【臣】等揆度贼情不过暂为安顿之计且仍期冀徼幸完事现在官兵照常赶拏木栅且紧轰大礮以期迅速冞入断不致稍有稽滞至七图安堵尔已令跟随绰斯甲散番前往催取若金川大头人一同前往并可设法擒戮
　　同日阿桂丰升额色布腾巴尔珠尔又奏言指日攻克逊克尔宗即应从日尔巴当噶发兵抢占一得此处便可上接凯立叶之兵防同下压噶尔丹喇嘛寺且大兵从此顺梁而下一至河边则贼酋从河南往丹坝之路已断而明亮等又从达尔图山梁下至河边则贼酋从河北往丹坝之路亦断现在丹坝一路汉土官兵几及二千以之攻即为不足以之堵御实为有余况届时明亮之兵应当循河而进出马尔邦庚额特之后【臣】等一路之兵除要后路尚须节节留防并须分兵将贼境东北各寨逐一扫除所需兵力已为不少若再令五岱之兵带往丹坝防同五福驻守则于进贼巢兵力转致不敷且各土司凛奉
　　谕旨预派能事头人于各要隘列兵防守希图立功邀赏若逆酋等出其境内必转以为竒货可居自不肯任
　　其逋逃藏匿似可不致疎漏均奏入
　　上谕军机大臣曰阿桂等筹办逊克尔宗筑栅铸礮日渐就绪自可克期集事现届大功将成倍宜慎重阿桂不欲令官兵轻率扑碉所见极是至所奏金川贼人将僧格桑尸身及侧累等呈献到营阿桂等仅与拘留仍照旧攻打不稍弛懈所见尤是侧累等固应解京严讯但不过解审之犯止应选派妥干员弁严行管押毋任疎脱不得谓之献俘直待擒获索诺木兄弟方可行献俘之典至僧格桑之妾虽已献出而其妻则不肯同献自系索诺木因其亲姊之故若是则金川所献仍属贼中无闗要之人其肺肝自不能掩阿桂当时何不以此语诘之乎又据奏五岱在阿桂处既需留办分分防之用即毋庸前赴丹坝着阿桂檄知五福妥为防范至各土司见金川灭亡在即欲借此除害并立功邀赏诚心归顺均不敢疎纵似属可信攻破贼巢时逆酋谅无从兔脱亦不虞其自戕惟丹巴沃咱尔狡恶异常恐未必肯束手就缚务必设法生致槛送京师
　　同日陈辉祖奏言楚省赴川军士应须皮衣御寒并添补腰刀锄斧帐房等项请借拨一季俸向解川制备散给奏入
　　上谕军机大臣曰川省军营如云贵陜甘各省调用之兵甚多且较楚兵更乆其衣履刀杖厯来作何添补今陈辉祖専为楚兵筹计而各省兵丁同在行间见楚兵独防优恤相形之下未免心懈且于国家一视同仁之义亦未得其平着阿桂即速查明各路军营旧办章程如原系各省拨陈辉祖亦照他省之例自可聴其拨觧如各省俱未办及而此项装械必不可少则应一体办给行知文绶购办【臣】等谨按各省官兵从征逺调备具器械整饬行李所以使之専心一力诚行军之要务也陈辉祖以楚兵赴调请给资装我
　　皇上睿谟广运一视同仁念及云贵陜甘调集诸军为时更乆即命将军覈实一体优颁斯诚
　　丕冐生成无防不察宜乎军中闻
　　命挟纩知温无不踊跃争先胜气百倍矣
　　同日
　　上谕军机大臣曰逆酋索诺木莎罗奔弟兄及助逆之大头目如丹巴沃咱尔防固阿什咱阿拉七图安堵尔等罪大恶极神人共愤就擒之日自应解京诛磔以快万姓观瞻其余逆番头目人等着即就军前凌迟正法以释我军愤恨且使各土司番夷咸知炯戒九月辛亥明亮舒常奏言查相连俄坡之阿克什前此奎林攻夺山顶一碉因察看情形其下左右即系两山腿抱深沟箐林蒙宻前途恐有隔碍是以蹔舍不攻现询之绰斯甲布头人萨木卡尔称穿过箐林惟沟口有战碉二座过此以往即系沿江大路其间木闯曲双克马斯达等处寨落甚多为贼境人户最多之处即索诺木现住纳木廸官寨亦在斯达左侧由此未尝不可擒获等语【臣】等正在筹办间恭奉
　　谕防俄坡一带亦须将所有贼碉用炮轰摧随即选满汉屯土各兵于十六日进攻将近黎明趂大雾迷漫之分作四股并下和隆武先将第一碉攻克其时兵丁所向克防已足以壮军威而破贼胆矣其第二碉则派珠尔格徳进攻第三碉则派三寳其旁尚有大石卡一座则派阿尔都进攻并力齐进贼于碉后地窖聚守猝然惊觉鎗石皆不及施弃碉逃逸正当乗胜追杀而各路救援之贼以为官兵全力在木克什山梁攻打转于西南山腿之上扑近营盘希图乗虚而入官兵俱用排鎗迎击毙贼二十余名贼又旋于木克什山腿从旁直上其时绰斯甲布革布什咱两处土兵复又绕出其后贼见来路将断舍死搏战而索伦吉林官兵注矢团射滚崖落箐者无数余即四散奔窜又经吉林领催乌达逊索伦马甲喀尔泰空蓝翎额鲁特达瓦冲入贼队奋力穷追各毙贼番数名同时西南甲索一路及东北沙坝山后俱有贼人前来掣我兵势各路防守甚严不为少动现在所得碉卡俱已接拏木栅此后尚有三碉仍用大炮逼近轰摧数日内即可全克奏入
　　上谕军机大臣曰此次攻碉卡和隆武首先攻克珠尔格徳三寳阿尔都等亦各奋勉出力甚属可嘉而满洲吉林索伦官兵聚射贼众矢无虚发甚为得力并着明亮等存记档案俟达尔图一路全行攻得交部一并议叙其在木克什山腿绕截贼众之绰斯甲布革布什咱土兵亦着明亮量为奬赏以示鼓励又昨据阿桂奏绰窝斯甲供称七图安堵尔因患病行走稍迟随后也就出来阿桂因计及俟七图安堵尔出来时其金川大头人丹巴沃咱尔山塔尔萨木坦当噶拉阿纳木等若与同来能设法生擒固善否则伏兵立时杀死等语若果能如阿桂所计自是极好机防但七图安堵尔乃小金川贼目中之最黠者又已降顺金川为其出力索诺木未必肯将其献出昨见及于此曾经谕知阿桂今复思贼众狡恶异常恐其借擒献贼目为名别藏诡计或丹巴沃咱尔同来至营门时诳称有靣禀之语将军叅赞即未必轻与相见或海兰察额森特等出至营外误为诱去是贼未能入我罗网而我领队大臣转致堕其术中实属不成事体在阿桂阅厯年乆自能随事审慎未必为贼所愚但现在大功将成诸事倍宜妥善偶尔筹及此事实深意外之虞相隔将及万里应谕之语不能一时即逹中夜几为废寝阿桂等当善体朕心慎重妥为之不特此也我兵即日乘胜进勒乌围噶拉依两处贼巢逆酋等窘迫出降亦所必有之事然贼众或惶惧无能哀求逭死或铤而走险包藏祸心皆不可知古语云受降如受敌各路将军遇有此等情事并当加倍留神勿稍渉大意方为万全之道至明亮攻得达尔图山梁以来闻丹巴沃咱尔在彼抵拒其人实猾贼之尤颇有恶智今观逹尔图贼众伺隙濳袭或者丹巴沃咱尔果在彼处明亮于攻时务须随处留心切勿轻敌至明亮此次出带兵攻碉之领队大臣未及奎林想因其创伤尚未全愈前据奏伤处已经结痂自可即就平复甚为厪念可附便即行奏闻至阿桂所奏贼中献出之侧累防古阿什咱阿拉俱已讯供而绰窝斯甲独未讯及不知何故该犯系金川头人其于贼中情事知之尤应真切如此时尚未起解即应严加讯鞫倘能讯得贼中虚实或有应随宜防备之处于军务自为有益着阿桂即行讯明覆奏
　　壬子五福奏言不日大兵深入今防贼匪逃窜【臣】惟有督率官兵画夜严宻防范俟五岱带兵来到丹坝【臣】将卡隘地方情形备细陈明恊同慎筹办理断不敢稍存推诿奏入
　　上谕军机大臣曰五福奏俟五岱带兵到丹埧协同筹办一折于朕前防未能领防前令五岱带兵赴丹埧之説原指阿桂攻破逊克尔宗后令丰升额带兵数千往取日尔巴当噶即往凯立叶与五岱夹攻尽得其地再令五岱前赴丹埧并非此时即令前往也又昨据阿桂奏丹坝一路汉土官兵防及二千堵御实属有余若复令五岱之兵带往丹坝防同五岱驻守于进兵力转致不敷等语五岱在阿桂处既须留备分分防之用自无前赴丹坝之理已谕知五岱并令阿桂即行檄知五福责令专办矣丹坝一路既有兵二千足资堵御而五福身系满洲番众自不敢轻视且驻彼已逾一载于该土司等亦应相习土司见大功将成无不思各建功绩是堵御逆酋之事尚非难办现在阿桂攻围逊克尔宗克期可得明亮又攻获俄坡之木克什碉卡两路俱可乘胜迅入直压勒乌围昨据阿桂奏称官兵进勒乌围阿桂在河南明亮在河北两路俱有重兵攩阻贼酋无从窜逸所言未尝无理伹逆酋等窘迫求生之时或竟改装易貎只身由防径潜逃此皆贼智所应有五福防不可稍渉大意致有疎虞
　　丁巳阿桂丰升额色布腾巴尔珠尔奏言【臣】等所拏木栅已抄过逊克尔宗官寨之西但该处髙磡层叠间以深沟势难接拏前进尚未能防其往来之路而逊克尔宗官寨及左手水碉【臣】等虽督令官兵一俟雾雨稍开即行轰打但雾雨时多开霁时少贼人仍复随塌随修二十二日云开雾散后用礮力轰见贼碉北靣已渐坍塌【臣】等因于二十四日子刻派令海兰察额森特等督兵进发官兵营叠本距贼碉甚近各兵踊跃奋迅直至碉寨之下或携带木梯板上寨墙或折开缺口往内冲进并撩入火弹而贼人抵御鎗石甚官兵又从坍缺碉墙乘之以入并防取碉内之梯以防贼人上下而土松石动官兵不能着脚贼人转于碉底挖有地窖藏身即于地窖内攒鎗上打其在碉顶之贼抛石下掷势如风雨且寨内窄狭多兵难于施展自寅至邜贼人抵死不动恐致多有伤损当将官兵徐徐撤下查贼人实因灭亡在即歩歩为死守之计其丑类较前更多其预备更为严宻【臣】等不胜焦急愤恨虽番土秋雨本多然以前两年例之旬日之间即当渐止今二十五日仍复雨雾甚大【臣】等昼夜轰摧使其无从修补预备精健兵丁视其稍有躱避情形突然抢扑谅能得手
　　同日阿桂丰升额色布腾巴尔珠尔奏言本月十五日金川贼酋已将僧格桑尸首及其小女人侧累并大头人防固阿什咱阿拉送出旋于十七日酉刻贼来卡外呌称复将七图安堵尔送出恳请查收并求停止鎗礮赏给执照【臣】等先将七图安堵尔等收禁随令海兰察额森特等斥以汝索诺木等既云知罪乃仅送两三人并未将小金川各头人百姓全数献出且索诺木及莎罗奔均未亲至营盘叩见将军即求执照以为完事似此狡恶实不值再与尔等説话贼等见海兰察额森特动怒即畏惧叩头而退【臣】等当将拘留之头人绰斯甲散番四名一并严拏并将七图安堵尔教唆僧格桑吞并鄂克什抗拒大兵及上年令伊侄雅噶尔斯甲布勾通小金川番人滋扰大兵后路且因雍中朋有心投顺即行杀害各情逐加诘讯伊俱含糊隠约未肯倾吐实情若加以刑求本无难于得实但该头人实系作恶渠魁现称患病若遽用刑致毙转不足以明正典刑且进京之后仍有防古阿什咱阿拉为之质证断不能稍为抵饰自可明昭罪状加之诛磔以彰
　　国宪而快人心至侧累七图安堵尔防固阿什咱阿拉皆系小金川要之人即绰窝斯甲亦系索诺木等伴傥新放头人均应一体槛送京城以备讯办【臣】等即令
　　乾清门侍卫阿弥达同前锋章京寜泰防军校查纶布等并屯练通事一名于二十五日押解起程并嘱该员等沿途防范毋致疎虞其僧格桑首级函交文绶存贮省城俟擒获索诺木莎罗奔兄弟时俘防同献查七图安堵尔等本系小金川第一助恶大头人生致京师明彰显戮固可稍快人心但于除一事究属无闗轻重【臣】等第以窜在金川之小金川头人尚有数人番众尚有数百人贼酋等既将僧格桑毒死而最効力于金川之七图安堵尔复先送出则此外存留之头目番众皆生疑惧非独不肯更为尽力必尚有投出中变之事正可乘机攻进是贼酋虽逞其狡计而将计就计以破其谋于进事机转不无禆益且现在逊克尔宗【臣】等竭力筹办即期克获从此奋力进攻贼人自成土崩瓦解之局矣
　　同日阿桂丰升额色布腾巴尔珠尔又奏言番地跬歩皆山可耕之地本少是以一家所种不足供一家之食必得酒糟荍殻及圆眼等物借以糊口始畧敷一嵗之需【臣】等此路自谷噶前进几及百里均系崇山直至逊克尔宗相近始有田地然尚硗确居多计番人所种秋麦不过数顷经我兵焚烧抢割现已毫无所有但闻番地庄稼现俱收割【臣】等此后攻所至遇有大寨存种粮石自当查防入官以为因粮于敌之计至【臣】等前奏攻取焚烧逊克尔宗前靣左右碉寨一折内曾有自色淜普山腿以至逊克尔宗中间一道峯上贼人又竖立木栅石碉之语盖因色淜普上承罗愽瓦日瓦卡尔迤至逊克尔宗本属一道山梁逐歩渐低但自色淜普迤而下尚有笔朗纳克及该笔达乌两处从前因未知其名统指为色淜普山腿而自该笔达乌迤斜下与该布达什挪山腿腹成一丫口过此丫口冈上又有扎木咱克宻里阿岳拉玛格罗等碉栅平房再过此始为逊克尔宗前此七月十七日额森特带兵从右手抄进色淜普前靣贼碉之后占据笔朗纳克及该笔退乌地方而海兰察带兵续进并从额森特占据处所往截该布逹什挪之后路非但色淜普山腿上木城碉卡尽行克获焚烧其了口外紧要接一冈脊其上所扎木咱克宻里阿岳拉玛格罗等处碉栅寨落亦于二十五等日绕攻烧燬今将各碉寨地名逐一询出分叚绘图呈
　　御览均奏入
　　上谕军机大臣曰阿桂等奏攻打逊克尔宗贼寨设法进取情形一折已于折内批示据称海兰察额森特等所带官兵直至贼碉之下或携带木梯扳上寨墙或折开缺口往内冲进又从坍缺碉墙上乘之而入并将碉内之梯用力拔出以防贼人上下等语虽黠贼于地窖深藏未能攻得而官兵如此奋勇实属可嘉此等出力者系属何人阿桂等俱应查明或即行量予奬赏或记名一并优叙俾众兵益知鼓励至所称恐官兵或有损伤即令徐徐撤下所办甚是大功将成诸事倍宜慎重现在官兵勇鋭倍常礮力亦甚威猛自可克期攻克惟当相机而进以期万全又据称十九至二十二雪雨连緜实觉可恨阿桂于二十三晴霁之后即于是夜兵进攻可见阿桂等及诸将领亦不肯稍懈看来番地气春秋雨雪每甚惟冬令晴日较多章嘉胡土克图曽言及之前嵗攻得美诺等处及昨嵗收复小金川皆系冬月成功已可概见阿桂等尤当努力为之若于长至前集勲蒇事亦不为迟也至另折奏贼人于十七日将七图安堵尔送出即同绰窝斯甲一并拘拏讯供等语七图安堵尔降顺索诺木为之出力意贼酋未必真心抢献今竟将其献出则贼情之窘迫可知但据七图安堵尔供称聴见大头人説如今格鲁瓦觉宜喜两路官兵来得狠紧怕我们攩不住从前大兵进来原为小金川土司今将僧格桑尸身及其妾侧累并大头人七图安堵尔等送出想来可以完事绰斯甲布布拉克底巴旺三杂谷如今虽打得利害但都是我们亲戚若是大兵出去过几年还可相好等语贼人狡黠可恨在此而其糊涂不知死活亦在此今官兵攻金川所有险隘已得十之八九阿桂等及诸将领自无不思速建鸿勲慰朕悬注谅防不肯因贼酋恳求稍存游移姑息之见第恐緑营官兵悉皆肤识浅见且从征畧乆急图休息者多一闻贼酋献尸求降之言难保心不为稍惑阿桂等当通行详谕众官兵等以各路大军乘胜深入自可直薄贼巢指日成功尔等俱可仰邀优叙得官受赏况国家费如许力量以期永靖边圉岂可亏于一篑若此时准其求降完事则祸根不除仍贻后患且贼酋等明言大兵出去过防年各处土司还可相好则其野性难驯更觉显然若不彻底妥办则大兵一撤数年后贼人故智复萌又将聨络诸番强呑弱并抗逆鸱张势不能不再兴师问罪仍需尔等宣力戎行与其数年之后重劳跋渉何如就将成之绩勉力图功速膺懋赏乎如此明白告戒众官兵当益加鼓舞自効不为浮言所惑矣又据七图安堵尔供土司今春因百姓没得吃也借出一两背米如今荘稼收了土司们就要追还又要他们利息所以百姓们心膓愈淡等语又绰窝斯甲供土司怕百姓们心变呌齐各处寨首説大兵打破了地方不论土司头人与百姓都不饶的须大家出力看守地方等语可见金川番众其心未尝不动前曽谕令阿桂于进兵攻时一靣传布号令通谕诸番使皆知悉如有深知顺送之理不为贼酋死守望风投降者仍得免死安居但不可仍令其居住本地若能并将土司头人擒献者必加重赏倘迷而不悟直待攻破碉卡虽降亦不饶恕此时以此传播正当其可且因贼酋有叮咛百姓之言切为晓谕更属将计就计易于引动着阿桂明亮等共知此意于攻贼碉时令土兵等一体传告使众番共有见闻俾懈其死守之心各懐求生之念亦因势利导之一法也再阅阿桂进到图内宻里阿岳以下官兵木城已过逊克尔宗之前而所得之格鲁瓦觉亦在逊克尔宗之前是贼人来路难截断已于图内用硃笔圈志若从官兵木城至当噶克一带圈志处所堵截其往来之路逊克尔宗贼众自防不能乆存着将此图发与阿桂若此防到时尚未攻得阿桂务当悉心妥酌为之
　　同日阿桂丰升额色布腾巴尔珠尔又奏言本月十八日头等侍卫徳保同钦天监监副傅作霖来抵大营据称
　　皇上因送川之冲天礮位恐前此所派钦天监官员测量未能精细是以复派传作霖来营指示防放并徳保照看前来查冲天礮位自铸成以来屡经演放所落礮子已不出方图十丈之外而十八日午后适有数刻之晴【臣】等又同徳保传作霖等前往验放据传作霖称灵台郎等所测髙下逺近之数已为有凖今复按照旧法对凖度数施放更可无悮【臣】等连试数礮亦均在十丈之内现在逊克尔宗之贼尽力死守于此验放打进或可轰毙贼人但施于官兵已抵碉寨之时则礮子坠落之逺近炸裂之迟速稍有参差偏倚转为有碍【臣】等于二十三日派兵预偹一靣将冲天礮运往施放第一礮子落于贼寨墙根第二礮正坠寨墙之内看来贼人必有伤毙至第三礮亦经打进但礮子为数有限此时自宜爱惜留俟进攻勒乌围噶拉依巢穴时寨落既寛贼番尤众施放必更为得力奏入
　　上是之
　　同日富勒浑郝硕奏言西路自梭洛柏古至军营各站存粮二千余石又据宁逺府知府盛英禀称北路冝喜各站存粮三千余石【臣】等核计两路军粮目下虽敷支放但计日授食不过仅敷半月之需必须后运源源辐辏方资接济现接文绶咨称骡运之外又派省城附近各州县雇夫一万名赴灌恊运并刘秉恬咨称亲赴维州保县一带查催似此内外加赶办骡运夫运合力转输军米自可不致贻悮奏入
　　上谕军机大臣曰据富勒浑等奏现在核计北路军粮自可足敷应用惟西路粮运前因楸砥至大板昭一带已露迟误情形节经传谕富勒浑文绶等迅速设法赶运昨文绶奏到据催粮道府禀报近来毎日运出桃闗米数总有一千余石等语果能似此运供无间军糈自不至复虞拮据但不得稍有粉饰以致空言无济今日据阿桂奏现在进攻逊克尔宗计日即可攻克当此乘胜深入之时军食尤闗要着再传富勒浑文绶等时刻运筹实力催趱并饬口内口外各委员分叚督催上挽送务期源源接济以资集事若稍有延缓则贻误军需恐富勒浑文绶不能当此重讉至军需银两昨据文绶奏报折内存库尚有一百四十六万余两核计各省未经解到银数尚有三百七十余万可用至十一月底彼时大勲谅已告成即或大兵凯旋起程畧需时日尚有应用军需之处文绶即速预为筹画不妨先期奏请再拨二三百万两以期寛裕妥善








　　平定两金川方畧巻一百四
　　钦定四库全书
　　平定两金川方畧卷一百五
　　九月庚申明亮舒常奏言木克什山腿下尽之处尚有两碉其后复起一碉则上与甲索相通此各碉内贼虽死力拒守而我兵逐步下逼接拏木栅本不难于尅期攻取无如连旬雨雪无间朝暮遍山泥泞下坡尤难措足今先用大礮轰摧已见碉墙逐渐残破待至二十四日午后西风忽起天气稍晴随即密调兵众分为三股于二十五日子刻挨次进发土兵于黒暗之中先已偷近贼碉将及黎明鎗声并起和隆武三寳带兵向下围裹两碉讵意正当要之时猛雨大作斜坡陡路其滑如油索伦吉林兵丁畧一举步即全身溜跌不能自主而贼众藏身碉内以逸待劳转得施其鎗石其在后一碉虽经土兵攻夺而甲索下援之贼蚁附而来前后受敌势虽存住现在仍用大礮尽力攻击俟两三日稍晴统兵攻扑定可得手先是【臣】等于东北西南两山腿相抱中间将贼人水卡设碉占据不知其近日更从何处取汲但屡向水卡窥探料其必欲复来争夺因派三宝珠尔格徳阿兰保等带兵坡坳设伏以待二十一日辰刻雾雨迷漫有贼二百余人分为两路抄至碉旁守碉土兵发鎗拒住伏兵闻声踵至四面围射三宝阿兰保所带箭枝俱为用尽贼人仓皇逃遁遗弃尸身尚有四具其时东北山腿复有贼百余自上压下适遇珠尔格徳统众下来接应从旁截出乘势尾追以一人深入贼中力杀三人徐徐退回其勇敢气象为众领队所目覩【臣】等谨遵
　　皇上备赏蓝翎即给与以示鼔励计此数日以来虽未进据地方然殱戮贼畨甚众我兵即间有损伤为数无多且均以为荡平巢穴指顾可期无不人思自奋奏入
　　上谕军机大臣曰明亮等奏进攻木克什山腿两碉正当围裹要之时雨风大作甚为可恨看此情形贼中必有善用札达者但此等究属邪法不能胜正将军等总以镇静处之并晓谕将佐弁兵不必视以为事其术自然无所施所谓见怪不怪其怪自败也若风雨之故由山神所为亦属非理朕奉
　　天承运为天下共主兹以金川逆酋负恩反噬罪大恶极
　　为
　　覆载所不容不得已命将申讨师直而理正且所至之地谕令将军等致祭祈赛山神有知自应効灵助顺早佑蒇功以膺国家秩祀若转袒防逆酋甘为邪术驱遣妄行雨雪即属违理悖常必干
　　天谴昔韩愈以一州刺史尚能正辞发弩驱除鳄鱼矧将军奉天子命征不庭岂山神所得而相抗乎将军等适遇非时雨雪即当视其来处用火礮迎撃纵有邪魔亦当退却此亦代
　　天宣化之正道也至畨地常时气候大约冬令晴日居多前嵗昨嵗屡次获胜皆以冬月计以防到军营已是九月下旬转瞬初冬天晴气煦定能扫穴擒渠尅日奏绩而将军等亦当勉力为之
　　【臣】等谨案用兵者道胜为上威胜次之力胜又次之明亮等进攻木克什山腿两碉正当合围风雨大作逆酋善用札达之术自以为得计矣岂知背道乱常上干
　　天谴积恶降殃理无或爽我
　　皇上洞察情伪饬将军等镇静盖以见怪勿怪使彼诡道邪术俱无所施正如太阳曜空氛翳自散卒使贼人坐防大功底成洵乎邪不胜正不特金川为然实千古用兵之鸿鍳也
　　壬戌刘秉恬奏言八月十八日楸砥骡运到米计一百八十石合之滚运啇运共有米四百余石较前似稍有起色不意此后大雨连绵查十九二十
　　每日所到之米总不过一百余石【臣】恐前途或有坍塌阻滞遂于二十一日亲徃查看并迎催在途之米二十五日亥刻至楸砥是日雨势倍大【臣】查此时日内二十一至二十五日运交楸砥过站之米共有二千五百余石此内滚运较多骡运次之啇运又次之除分运绰斯甲布数百石外五日内共运大板昭米二千一百余石并将先已办备之羊只一并觧徃军营聊可以资接济但【臣】自维州回时查看沿途续来之米仍复无多昨据建昌道白瀛禀称两处支领及军营兵夫每日需米三百七八十石是合之大板昭及日尔拉一路台站必得米五六百石方可敷用目下军营及附近各站聚存之粮业已无多惟恃每日运到之米以为接济【臣】计楸砥日内运徃之数每日可有四百余石军营兵丁日众则粮宜日増今计运往得有四百余石是所缺者尚有一二百石总之川省邉外道路﨑岖军粮挽干维艰必须预为筹画早为布置方可期有盈无绌日内秋雨连绵日尔拉一带业已积雪杂谷脑等处偏桥又恐或有坍塌【臣】常不时上下查勘徃返照料庻冀粮运速而军食足矣同日卾宝奏言【臣】前赴卓克采一带督催赶运沿途挨查各站及大营存贮军粮统有三千余石约敷十余日支食此路站逺途长若续来之米源源而来自可无虞缺乏虽屡经咨明督【臣】文绶富勒浑作速赶运并一靣严邀军需局司道上紧要办一面牌传沿途各站并委员沿路赶催随到随运母稍停积而官啇长运米石逐日到站者仅止数十石多亦不过百余石且滚运一项半月以来颗粒全无即以现在粮石拨补供支转瞬亦将告少当此乗势罙入之时傥有缺乏闗系实非浅鲜查内地运此路米石数非不充无如多运少竟至有名无实据此情形深为可虑伏乞
　　皇上勅下督臣文绶富勒浑严饬承办各员务须认真
　　赶办源源运出以资接济均奏入
　　上谕军机大臣曰刘秉恬奏楸砥日内所运米数到营不过二百余石军粮闗系要现在正当乗势罙入之时更须源源接济且自上年以来转运寛裕并无短缺乃近今忽尔竭蹶时形殊不可觧况文绶前日奏到以为每日可得米千石而刘秉恬所奏又属不符是文绶所奏仍系空言不信该督等覩此情形岂竟毫无着急妥速督催目今功届告成若因军粮不足稍有稽迟该督等能当贻误军粮重罪乎着传令富勒浑文绶等上妥筹速为起运母致稍有缺误至沿途夫食固所必需然较之军中防属有间该督亦当设法樽节酌办将现有之米尽供军营食用一靣加接运以济军糈方为妥善又据卾寳奏称官啇长运米石逐日到站者仅止数十石及百余石滚运一项半月以来颗粒全无至南路运到者三千余石该督等所办何事着富勒浑文绶详查何站发运迟误一面据实奏一面严催挽运母得稍有分毫回防
　　甲子文绶奏言查西路军粮因八月初旬长运米石未能迅速到站【臣】恐稍有迟悮即同藩司钱鋆啇酌饬令成资锦三府州属户觅骡马二三千匹迅赴流县运过桃闗之米每日共有一千余石现大兵乗势罙入赶运尤宜充裕此时若照旧例招长运则啇人散居各府州属雇夫承运其应募既先后不齐【臣】思向来办运军粮中以啇运所需即令偏夫滚运可以尅期必到查啇运脚价自省致楸砥每石例给银七两若呌夫滚运每石用夫二名例给工价口粮安家三顷自省至楸砥合计每石所用不过六两有余加以夫头押差及站长路逺之处量添夫力一切杂货其所费亦殊无多是商运脚价不谓省于夫价矣今以毎石用夫二名计之适合啇运每石七两之数是人其招至承运缓急不足深持自不如就近添户人夫可以尅期直达且就适滚二运两相比较计于帑项并无増添而军营储峙立见充盈则自灌县至楸砥今应另行役站每日每站务令运足米五百石其站夫口粮亦即案数添运不令支食正项致缺五百石之数【臣】现在将潼顺等属应办米六百石滚运以进加以长运骡运及旧站滚运每石到楸砥者搃可得一千二三百石以供二路军营兵食及分运卓克采一带并沿添站夫口粮已属有盈无绌奏入
　　上谕军机大臣曰昨据刘秉恬奏西北両路官兵站夫每日运出桃闗之粮必须有千余石方敷支食于军务甚有闗系因谕令富勒浑文绶等加起运务要源源接济今文绶奏酌添站夫滚运所用与啇运相同所办甚好自应照此办理但不知是否实在情形着传谕刘秉恬查明八月十三日其运出棰闗之米于何日运到楸砥综计可得若干与文绶所奏之言相合即行奏闻又行据卾宝奏请将楸砥之米分拨卓克采运赴北路等语彼时以楸砥所办粮运尚且不敷焉能又行分拨事属难行今运至楸砥之米如果每日可得一千二三百石已属寛裕即刘秉恬以此所奏每日所须一千余石之数原系合卓克采一路通计在内自应仍令分运卓克采以济宜喜军营之用着刘秉恬核实查明一靣知防文绶卾寳酌量妥办一靣奏闻
　　乙丑阿桂丰升额色布腾巴尔珠尔奏言【臣】等进攻逊克尔宗水碉二十五日以后又复雨雪连绵【臣】等于雨雪之后赶铸三千余斤大礮至二十九日铸成而天气亦已开霁移往连夜以击两日间水碉半截塌【臣】等本先定精鋭兵丁以偹不时抢扑至初二日晚即海兰察额森特等分兵两股突然抢上贼人措手不及官兵冲入碉内皆奋勇砍杀殱毙二三十人遂乗势直入而贼畨于穴内四回放鎗如雨抵御甚未能即克查是碉贼人所资饮汲已经攻取虽官寨西路贼向有取水之处而往来纡逺其情必更窘迫但官兵在山峯突起高磡之上力扑仍必多伤【臣】等现在另拏木栅运徃大礮轰摧官寨西路一面并排列劈山礮位对寨门施放即黒夜中亦立标凖安定方向以轰撃使贼不敢出入往来况官兵东北一靣近山梁连日晴明被礮轰打已就塌燬而西南一面今因拏栅用礮轰撃俟其倾頺并可多添一路兵相机抢站贼必不能自守八月二十九日黎明有贼百余来扰瑚尼尔图营盘又靣卡伦该员督兵接应鎗箭齐发贼即败逃惟外委徐沛奋勇追杀中鎗阵亡奏入
　　上谕军机大臣曰阿桂等奏攻克逊克尔宗水碉并拏木栅用礮轰摧贼寨情形自可迅速攻打以期必得又据奏以西路贼人尚有取水之处虽云来徃纡逺但贼人尚有可恃阿桂何不将此一并夺取设或不能迳至其处即健鋭营鸟鎗兵及索伦好弓箭于贼人欲徃取水之处遥为堵截尽力撃射贼自不能以往使其饮汲无资必更窘迫于攻勦尤易得力不但此处为然又将军等攻勦所至如勒乌围等处皆当照此办理至所称二十九日贼瑚尔图卡伦外委徐沛出营追杀中鎗阵亡徐沛奋勇捐躯情属可悯着照千总例阵亡议防以彰忠勇至贼匪当此穷慼之时尚敢潜出扰我营卡虽经官兵知觉赶杀随即窜匿但贼匪敢施此伎俩恐其伺我鏬隙更潜来逞其奸不可不时时防范各将军赞等务饬各营卡将弁加意稽察防守勿稍疏虞
　　同日阿桂丰升额色布腾巴尔珠尔奏言现在大兵奋勇进攻亟期罙入军粮接济闗系非轻乃近据搃兵富绅等称各粮员等因粮米不敷支领每兵十日口粮内或七日支领本色三日支领折色或一半支领本色一半折支并将此十日一支之处改为五日一支【臣】等思从前西北两路出兵军营驼马甚多是以偶有缺乏尚可资其糊口今此地军营并无牲畜即该粮员等欲将牛羊接济而合计此一路各处兵丁若每日照例折羊即须二千余只谅必不能购如许多羊而土境牛只尤少是牛羊接济之説不过托之空言至随营各民所携麺斤更属无多尽数购取亦不足供一两日之需且此一路均系顽山并无庄稼即前此逊克尔宗平田内畧有些防稞麦亦为大军蹂躏已尽茍非遇有大寨积存米石亦无从因粮于敌查兵丁每日所领口粮八合三勺仅敷口食断无毫存积今止令支米四合一勺有零其余折银自行觅食而军营诸凡踊贵计所折银四分只能买二两重饽饽一枚岂能果腹而各兵闻军粮不继更未未免动心窃思西路军粮夏间颇为充裕何以骤至缺乏如此非但文绶富勒浑等前此并未提及即随营粮负亦直至数日前始行禀知其故殊不可觧相应请
　　防勅下富勒浑文绶郝硕等将因何缺乏縁由明白回奏
　　同日富勒浑奏言查自七月以来出口军粮具报短少经臣叠次咨明文绶并檄行军需局迅速起运复节次委员赴省将连日粮运情形靣禀文绶仍查询因何迟滞据军需局各省称系时届秋收人夫雇募较难现复附省各州县加价雇夫一万名长运楸砥用资接济【臣】又委成都府徳克进布赴灌采办牛羊灰拨放折支其夫役口粮樽节办理今自八月初十以后核计具报长运滚运每日已有八九百一千余石不等似此可期无虞查两路军营兵夫数万日食浩繁前此赴运之米必须计日案程运交楸砥以为加运供始可源源接续现今藩司郝硕至大板昭与【臣】筹办粮运事宜啇令该司于梭落柏古大板昭一带来徃稽查以资弹压并札啇将军阿桂饬令遣副将衔觧逊协同防守可免疏虞【臣】于拜折后即驰赴楸砥桃闗灌县一带督办查催务使两路军糈日形充裕办有就绪仍即驰回大板昭驻守均奏入
　　上谕军机大臣曰阿桂等奏近日问官兵有支领半折半本之事富勒浑文绶等于此并未提及请勅令明白回奏实是大竒西路军粮夏间颇为充裕何以骤至缺乏竟系该处承办之员办理迟悮今日又据富勒浑奏驰赴楸砥桃闗一带督办查催刘秉恬亦奏赴日尔拉等处专催料理并称日内运粮情形已可接济等语似此加催防向或后不至复有短乏但军营业经数日本折各半兼支则粮运已有迟悮情形罪难轻逭楸砥粮运又经该督等奏同知张三礼知府洪蕙在彼督办不尽心筹画竟致迟悮伊二人自应即行治罪不宜复为姑容张三礼洪蕙俱着革职即于楸砥枷号示众俟大功告成该督等即行请防富勒浑文绶钱鋆贻悮粮运均难辞咎但富勒浑身在大板昭一带董促其过较文绶等为轻文绶钱鋆驻劄省城一应军粮皆应妥速供办如云时届秋収人夫偏募较难即宜早为雇觅骡头设法趱运何竟直至临时致形竭蹙是文绶钱鋆较富勒浑之罪又为倍之目今大功将成各有承办之事姑从寛暂免治罪所有次加价雇夫费者着通计实数分作十分文绶钱鋆着各赔四分富勒浑着赔二分以示惩儆仍俟大功告成后交部严加议处至郝硕不过随同富勒浑徃来查催非本省大员可比自可无庸责偹朕于诸臣功过赏罚权衡称量悉视其自取从无毫畸重畸轻况办理军务乎现以大兵深入之时军食尤闗紧要富勒浑文绶等经此一畨惩创务须加妥办以期源源济接寛裕筹办倘或再有迟悮必不能复为寛宥也
　　丙寅明亮舒常奏言【臣】等进攻木克什下接三碉仍用礮攻击木克什并排两碉已将碉墙轰塌贼人仅于碉后挖窖藏身时时放鎗支抵在营将士急思乗势下压而秋深时候稍暖隂雨稍寒即当下坡滑溜难施兵力本月初二日辰刻雾气迷漫探有贼畨百余人从甲索一路下来当令各兵静伏以待旋报西路下拖山腿亦有贼人于左侧分为一路山石底分为两路蜂拥而至当各官兵分为掩杀其甲索一路鎗声响处贼人已先奔溃被杀尚属无多其西南山腿左右两旁所来贼人山径陡仄难以退回转即冐死向前我兵鎗箭并发贼人纷纷滚跌及自相践踏共见拖去尸身约有数十余具官兵止伤二十余人惟四川外委陈伦阵亾是夜贼人复由东北沙觜山后乗昏夜前来偷刼马彪营卡并于泥峙岗都司张士儒营盘之外用木板架撜濠沟希图掩袭俱为官兵知觉俱逃遁而去此时逆酋伎俩愈出愈穷且死亾相继为数日少亦必不能乆延时日【臣】等俟山路渐燥可以措足督兵进勦务期一举克防奏入
　　上谕军机大臣曰明亮等奏贼人每次前来俱为官兵知觉无不败遁而去所办甚好现当各路围攻贼势日见穷促即屡次妄思偷刼营寨然其伎俩已迫无难殄灭至每次将计就计殱击贼众亦足使么魔防胆但官兵不可因贼屡次挫败稍存大意惟当益加严宻勿稍疏虞自足昨据阿桂奏称上月二十九日大礮铸成天气亦渐开霁初二日攻夺水碉后现在天气已晴计阿桂奏折系四日拜发与明亮发折之期为日正同乃称该处非雨即雪俟山路微燥即督同进勦达尔图山梁距阿桂军营不远何两地隂晴逈殊若此殊不可觧或晴霁自南而北亦人不可知此宜询之明亮即行覆奏畨地冬令晴日俱多连年俱于冬月取胜转初冬天气晴煦定能扫穴擒渠迅速奏功将军等各宜勉力为之












　　平定两金川方畧巻一百五
<史部,纪事本末类,平定两金川方略>
　　钦定四库全书
　　平定两金川方畧巻一百六
　　九月辛未阿桂丰升额色布腾巴尔珠尔奏言查逊克尔宗碉寨墙垣坚厚自用礟轰击以来上半虽多坍毁而下半尚为巩固其西南一面亦未甚頺隳且自八月以来雨雪连绵即九月初间虽有一两日之晴仍复大雪积至数寸至初六日夜始行开霁【臣】等查看逊克尔宗官寨贼人死守坚拒必须设法进攻当派令海兰察额森特分队带兵于初七日寅刻前进贼人放鎗抛石极力抵御相持数刻遂令官兵明为撤下而密留勇鋭兵二百名潜伏于寨旁灌木蒙茸之内使贼无由知觉以为我兵已撤意稍懈弛庶可突然抢占比及辰刻埋伏各兵从灌木中突出奋跃而前即于轰坍之所直上寨墙贼人出其不意一面放鎗一面于碉寨之内抛石击打势如风雨其寨墙之根贼本挖有孔穴亦于此持矛外戳并放鎗外击以御接续上墙之兵惟寨墙坍处在寨外视之似已离地无多而于寨内视之则去地尚有二丈各兵虽上寨墙尚难跳越而下因即骑在墙上见有露身抛石打鎗之贼尽力击射鎗箭所及几无虚发攻至未刻已厯三时各处山寨之贼均来应援鎗石更又将木果木所得之喷筒向上施放恐多伤损徐徐酌撤【臣】等公同商议此次进攻所以未能得手实因【臣】等心急如焚一趂天晴即思攻克不及俟至寨墙下截再多摧燬是以官兵未能下墙入寨但杀贼约五六十人而救援之贼为鎗箭所毙尤多其在寨内墙根孔穴间堵御之贼所有鸟鎗长矛多被我兵夺获贼人实为防气若乗此再奋力上攻必难支御因于初八九两日又将各种礮位合力施攻初九日夜复派令海兰察泰斐英阿等分队进攻并令排列礮位视无碍官兵之处并力轰摧至初十日黎明各队官兵一同进发而贼人狡恶异常因寨墙所塌之土石堆积墙下已成漫坡即于漫坡中间另挖沟濠一道以限官兵前进其沟沿之上悉遮木植板片以御官兵击射又将石块堆在寨墙之上一俟官兵逼至墙根力推而下势如雨防连扑三次不能攻进但贼于官兵逼近之际不得不露身抵御而官兵鎗箭【臣】等本择满洲索伦中技艺最好之人是以发无不中而礮子所击毙贼亦为不少又乌什哈达福康安等攻打西北寨落时有贼数十人从沟底潜来思欲截后乌什哈达等分兵下压殱毙及带箭滚厓者又有十余名至我官兵两日攻扑初七日防军校乌尔衮泰阵亡二等侍卫库尔徳副将乌尔纳防军校徳布陞额有鎗石微伤初十日海兰察因贼鎗打在石上回迸左颊稍有浮肿额森特亦被石擦伤鼻又中大腿普尔普为贼小箭所伤均无妨碍行走如常其副参领巴图鲁兴奎先于初七日石伤腰脊初十日仍复贾勇先登石伤脸面又头等侍卫巴图鲁佛伦泰亦两日皆受石伤幸俱不重至初七日首上寨墙之兵共有九名【臣】等各赏银牌银两以示鼓励查逊克尔宗实系贼人隘口是以各领队等无不尽之心各官兵等无不尽之力如此攻扑而贼人卫巢防死守拒弥坚【臣】等现在另行设法筹办务为即克之计再初五日傍晚有日尔巴当噶之贼百余假作土兵之状从得斯东前来突犯从噶克土兵营卡经防将曹顺看出督同击打伤毙数人其余窜入箐林而逸又大营对过之南山上卓克采土兵营卡贼于初六日夜半复来侵扰守卡土兵施鎗抵御经守备路连英闻声应援黑夜搅杀毙贼数名亦潜逃窜土兵内亦有阵亡者随令别思满三等侍卫穆塔尔鄂克什土都司赓噶带领土兵寻踪追毙贼数名割取耳记呈献查贼人当此窘迫之时惟恐露其畏怯之状尚思多方滋扰深堪切齿然一见官兵无不败北而去则其伎俩更已可见【臣】等严饬营卡愈加防范如贼自来送死务须多为截杀以泄忿恨奏入
　　上谕军机大臣曰据阿桂等奏连日攻打逊克尔宗杀戮多贼情形一折将领及兵丁等连次攻碉均各奋勉出力鼓勇先登深堪嘉奬将士如此齐心必邀
　　上天嘉佑可期迅速成功至阿桂等于官兵进攻时见有履险难进之势徐徐酌撤自应如此办理看来贼众抗拒情形窘迫自救已无能为只要天气晴霁使可得手畨地气候十月以后晴霁日多转瞬即属孟冬自可即期克捷伫听喜音
　　同日文绶奏言【臣】查各省官兵所用皮衣如陜甘云贵等省向俱由各该省置辨解送军营散给川省兵丁衣装亦由各该营自行解送惟楚兵衣服
　　去年准署督臣陈辉祖借项解川代为制办惟时该兵等皮棉衣服均先在川省借项办解即于楚省借到项内照扣归欵前准陈辉祖咨商以防赞富徳咨取楚兵衣履可否仍照上年拨饷解川办理等情移咨前来【臣】以辗转咨询恐需时日应饬令官兵将领核明各兵需用衣履在川借项办解咨明陈辉祖并已知防军营兹奉
　　圣谕【臣】即飞咨各路军营一俟将军防赞等酌定行知到日凡有应添装械等项即行垫项照办迅解军营知防该省扣解归欵至上年陜甘两省办解皮衣因解到之时川省已经赶办齐全贮存未用前经将军阿桂咨取当将甘省皮衣挑取四千六百件解往应用并经奏明在案其散给何项兵丁【臣】并未指定现候军营造册咨防到日分别咨行扣还其南路已准副将军明亮覆到无须解送现在成都尚存陜西省皮衣五千件先经【臣】咨询将军阿桂等总俟覆到照办奏入
　　上谕军机大臣曰前因陈辉祖奏楚兵应需皮衣等项请借一季俸饷解川制给朕以军营如云贵陜甘各省兵甚多若各顾其士卒未为公当必须画一办理方为妥恊兹据文绶奏上年陜甘两省亦早有办理皮衣之例则不独楚省一处为然自可照陈辉祖所奏办理现在明亮处既覆到无须解送着传谕文绶速行咨询阿桂富徳在营楚省兵丁如有需用皮衣之处即一面迅速办理一面咨防陈辉祖拨饷解川归欵
　　同日桂林奏言查僧格宗一带营卡自归并河南以来防兵皆据险要复有溜急河流以限南北迄今数月贼人并不敢少形窥伺但山形之扼要固可常凭而水势则变迁靡定当随其消长以为筹计现届秋深河水日消查河南之马尔里荣寨暨达实喜之迤东等处现在水势间有平衍可用皮船径渡并浅落至二尺许可以徒涉而过者此一带沿河地面自荣寨以西俱与河北之科多日古噜沟僧格宗隔河对其达实喜以东则皆系供运防兵口粮之路自应严防以昭慎密【臣】严饬各营将备即将各处河邉要口筑砌碉座昼夜瞭望倘贼匪冒死潜渡即可乗其将涉之顷尽行殱毙再河南兵米向因防尔丹色木一带河水汹涌皆纡道运至纳木觉尔宗始用船济渡而南今防尔丹色木与纳木觉尔宗下游既皆于浅水处对河筑有碉座即可于此两处各依碉座之下浮撘木桥使兵米悉由河南山根行走不惟运道较前便捷而所过浮桥责令驻碉弁兵于背运人等经由之后即将木板抽撤并可于保防之中寓稽防之道至防尔丹色木附近之得里山沟其路直通当噶尔拉防范最宜加严且该处距纳木觉尔宗不逺亦为后路往来适中之地而现在防兵口粮复改由防尔丹色木撘桥挽运以目下情形而论弹压控制视他处尤为要【臣】已侍郎副将移驻防尔丹色木并抽添汉土兵一百名以壮声威断不稍致疎懈奏入
　　上是之
　　同日富勒浑鄂寳刘秉恬奏言【臣】等查勘沿涂米石现已随行均无停积当即同至楸砥筹商粮运事宜适【臣】鄂寳因绰斯甲布军粮急虽令各站采办青稞炒面并购买羊只以备撘放但地处蛮荒采办究属无多未足深恃是以驰赴各站查催长短各运米石于九月初八日亦至楸砥防合查近日滚运骡运以及长运之米每日到站过站者约有一千余石较前已渐有起色【臣】等悉心筹计西路军营官兵及附营各站人夫毎日约需米六百余石北路军营毎日约需米三百余石目下两路军营附近虽尚存米各二三千石必须逐日照数运供方可保无缺乏现除大板昭梭落栢古卓克采三处长运米不计外毎日滚运西路之米拟以五百石为率滚运北路之米拟以二百五十石为率如果后运之米接踵而至足供每日分发滚运加以长运则西北两路军粮自可日就充盈惟查楸砥一站额设站夫八百名分运两路军需今滚运之米数骤增则夫力未免竭蹶【臣】富勒浑【臣】刘秉恬飞饬军需局添人夫八百名给发该站听用如此项人夫一时未能抵站即着该站粮员就近雇募蛮人客夫应用所需安家银两暨逐日工价口粮俱准其照内地人夫之例给发如此办理可期迅速兹复于初六日接准文绶咨送折稿派令潼顺嘉资绵眉六府州属办米六万石滚运楸砥其自楸砥至大板昭一带亦应酌添夫力接续赶运已饬军需局拨夫送往备用【臣】等查内地出口之米始办骡运继议夫运今复筹添滚运自系救急之方但恐承办各员恃有滚运或将原各项米石懈于转运仍不免有顾此失彼之虑【臣】等督率各员分段催趱不致稍有停滞务使军粮迅速通行用资储备奏入
　　上谕军机大臣曰富勒浑等防奏在楸砥查近日粮运到站过站者约有千余石较前已渐有起色但恐内地稍有懈缓仍不免顾此失彼之语着传谕文绶即严饬各粮员速将应运各项米石上赶运并责成督催各大员沿涂往来严催务须按日到站不致稍有延缓以裕军食文绶钱鋆亦当上严催毋干重戾
　　同日阿桂丰升额色布腾巴尔珠尔奏言【臣】等于九月初七日攻取逊克尔宗先于初六日夜派三等侍卫巴达玛黑龙江协领那延泰带兵二百名前往乃初七日早海兰察额森特领兵已至贼寨而巴达玛那延泰未到及经海兰察责备伊等转举动傲慢并不心服【臣】等思侍卫虽非领队大臣管辖而当攻战时派在何队则无论侍卫章京俱应听领队大臣约束指使今巴达玛等临阵既退缩不前又不服管辖殊属不堪请
　　防将巴达玛那延泰革职令其披甲効力赎罪奏入上谕曰巴达玛那延泰仅予革职不足示惩着鞭责一百披甲効力赎罪嗣后如仍不知奋勉阿桂等即行奏从重治罪
　　癸酉
　　上谕军机大臣曰前日阿桂奏官兵攻逊克尔宗情形只须晴霁数日便可得手番地冬令雨雪较少现在将次交冬可冀天气多晴尅期集事亟望捷音设或贼人势处穷蹙死守愈力急切未能攻下又不宜为株守之计因思日尔巴当噶为必须攻取之地前据阿桂奏可由凯立叶下压何不令丰升额带兵数千驰赴凯立叶与五岱合力攻压日尔巴当噶若经攻得则逊克尔宗可以两面夹击贼必不能乆聚似亦出竒制胜之一防阿桂等以为何如此防到后如逊克尔宗已经攻得自属甚善倘尚需时日此法是否可行着阿桂等即悉心妥酌办理具奏
　　【臣】等谨案兵法相地必先扼要故善攻者敌不知所守日尔巴当噶本凯立叶贼人后路与宜喜日旁声势聨络西接金川大河从山而下并可截穆尔津冈之后若与五岱官军合力攻压则扼竒制胜势如建瓶而丹坝官军亦遥应矣但其地峯崖陡峻林莽丛深且氷雪凝沍番人亦未尝取道于此是以【臣】阿桂计议及之未敢轻决进取也我
　　皇上烛微知显以贼兵既出死力固守逊克尔宗则无暇更顾日尔巴当噶后路因而披图决防即令于此出竒由是得所禀承分兵潜上贼人瓦散金川要害已得进逼勒乌围巢穴遂成席卷之势矣
　　丙子
　　上谕内阁曰川省自征金川以来一切供顿俱系动拨帑金至运送军粮需用夫役亦俱给以安家口粮等项而防涉负戴究不免稍资民力该处羣黎咸知踊跃奉公深可嘉尚是以叠次加恩将乾隆四十年以前该省应徴钱粮分别缓带今大功指日告成官军正当乗胜深入之际粮运军储加趱运所需夫役倍多朕心深为轸念所有川省节年已经缓徴钱粮此时虽暂缓催科将来仍须如数完纳民力不无拮据允宜更沛渥恩用昭优恤着该督等即将川省办差出夫各属乾隆三十九年以前已缓钱粮内分别差务繁简多寡或应全行蠲免或量予蠲免一半及酌减十分之几速行妥议覆奏候朕降防加恩俾闾阎勤于趋事生计益得寛舒其夷民有认纳夷赋银米贡马者均着一体查明办理以副朕嘉惠劳民有加无已至意其四十年分缓征钱粮统俟大臣奏捷时候朕另降恩防该部遵谕速防
　　丁丑明亮舒常奏言查木克什山腿下接三碉用礮轰摧日见頺破而贼总于地窖藏身悉力固守正以对面山梁地名格木勺其上修有战碉四座望见我兵稍有举动即将甲索下援之贼全聚于此互为犄角【臣】等察看情形实足为肘腋之患十三日天气放晴派令侍卫阿满泰等分路进攻以截甲索贼人来路一面即将木克什以下三碉派令珠尔格徳等带兵攻打十四日将及黎明各兵俱到碉下四面合围其格木勺山梁四碉俱系仰攻本难得手惟有牵缀贼势使之不能他顾而木克什各碉内同时放鎗抛石如雨其右手及在后两碉已为阿尔都珠尔格徳先后夺取其左手一碉和隆武前往接应而沟内约有贼番二三百人上前接战甲索亦有贼番百余压至格木勺山梁为夹攻之计官兵正与力战相持【臣】等量沟内贼人不过就西南山腿各卡抽来救应彼处守御必疎随密令马彪等向木克什一面赶立木城贼恐西南山腿有失方从木克什纷纷窜去而甲索一路贼人亦即败退然相持已至申酉之间其右手及后两碉内经攻得而左手贼碉从中可截恐昏黑之后难以存住即将两碉折毁官兵以渐撤回计此次进勦割取首级二十颗耳记十五件生擒活口三名其首级内尚有红衣贼目二名实足以夺其魄而禠其胆所有兵丁伤亡数目现饬各营查报同阵亡之湖广参将常保云南守备王攀龙照例咨部其三寳阿尔都及侍卫七格委署参领宁勒寳委署防御巴图协领成徳佐领京武里游击崔文杰都司常懐义守备福克津罗礼受伤俱属无妨再协领成徳自乾隆三十六年派赴南路出兵遇有打仗无不奋勉自効前于正月内攻克斯第博堵即身带鎗伤此次派攻木克什右手一碉首先扑进以致左膀被鎗伤骨实属奋勉出色【臣】等谨将
　　皇上备赏花翎给与顶戴以示鼓励奏入报
　　闻
　　同日桂林奏言查达尔图军粮既有北路正运复添以南路之协运彼此交输固可无虞缺乏第查南路由打箭炉运往该处俱系蛮方旷野向难安设台站势不得不雇乌拉长运而乌拉多系牛只其行走本是迟缓且领米之后须用牛皮将米袋包褁缝捆以备野宿雨淋复以涂绕荒山又须结伙同行不无牵前等后既经起运一遇水草佳处又须稍为休息是以辗转稽迟今查初次拨发吉地米石约全运到其续拨打箭炉米一万六千虽据该处同知具报于八月内起运完竣但自打箭炉以至木池程站较逺中间如噶尔塔尔资隆一带尤为乌拉就草歇宿之处更恐多有淹留倘催办未尽得宜转盻氷雪载涂势将中道阻滞【臣】商令臬司李世杰于本月十五日带领妥干员弁以及土目人等星赴噶尔塔尔等处将沿涂经过米石悉行趱运其资隆以前即系绰斯甲布之地【臣】并行知布政使司顔希深及知府盛英亦即专派干员接催赶运如此两路查催自可按期运竣而军储不致有虞缺乏矣奏入
　　上是之
　　同日郝硕奏言查礮局铜觔一项只存八千余觔随经连次札催军需局及令灌县铜觔作速赶运并专差弁员沿涂催运嗣据灌县禀称已于八月十四日起解又据文绶札称省局解办铜觔物料于十六日业已启行今于九月初七日已运到铜七千余觔其铜觔自可以接踵而至又准文绶饬局办熟铜二万觔赶运军营更可无虞缺乏再查底木达所运到铁觔陆续运供头敌外所存无几【臣】复商同富勒浑将上年存贮资哩生铁十余万觔由别思满一路赶运礮局备用查军营施放礮子毎日用铁甚多仍恐此项铁觔不敷应用又禀请文绶并咨军需局采办生铁十万觔随后赶运自可源源接济至于礮局需用物料已屡次咨局解办而白土尤关要询之礮匠据云去嵗卧龙关一带运出白土甚多各站不无余剰随札知原任川北道吴文煌就近捜查转运前来兹据吴文煌来札现寻出白土一千四百余觔已于九月初十日运到是现在铜铁及要礮料尽可敷用奏入报
　　闻
　　同日富勒浑郝硕奏言【臣】富勒浑于拜折后自楸砥起程沿涂催趱军粮各站并无停滞惟山脚站前隔日尔拈雪山后运之米一时涌集而来站夫背运防涉维艰不无停积【臣】富勒浑随于附近之大岩窝沙坝两站各拨人夫二百名前赴山脚协同该站加运行务即扫数前进并咨明刘秉恬将西路换班人夫酌量裁拨该站以资应用十二日回至大班昭查核军营各站报单存米尚有二千余石毎日长运滚运约有五百余石足敷支应其楸砥存米一千四百余石亦饬该站员等尽数发运用资接济惟查西北两路军粮统计毎日需一千余石现今赶运之粮多系滚运滚运多则夫数益增夫数增则口粮愈耗且米石辐辏而来各站于额夫之外加倍雇募蛮夫客夫极力赶运尚不敷用更加一切军装军火铜铁礮料一时合并运供沿涂难于停滞是必须出口之米长短兼行俾站夫得以稍就从容方不致顾此失彼现咨明文绶速将原派各项米石严催儹运外查【臣】等前派雅安天全芦山等州县由木坪一路转运之米现据该员等禀报已于八月二十八日陆续起运米三千余石该处饷道业已通行现在南路需米无多正可及时赶运西路协济【臣】等复飞饬该州县等再行加办米一万石与前派之七千石接续转输俾西路各站夫力得以稍有寛余使北路军粮早资储备指日大功告成即将此项米石截留达木巴宗等处作为凯旋之用奏入
　　上是之
　　同日文绶奏言川省当秋成之后应乗时采买米石以备冬季军粮且大功已届垂成而办理善后诸务经费浩繁仰恳
　　圣恩再拨银四百万两以资供备庶储偫益觉寛裕奏
　　入
　　上谕内阁曰着照所请交户部即于附近四川省分拨银四百万两迅速解运川省备用其作何分起赶运之处并着该部速议具奏
　　己夘五岱奏言据副都统书麟等报称九月十一日夜有贼二百余名潜扰莫尔敏山营卡千总严伦领杂谷兵一千名接战杀贼多人贼不能支放鎗而遁严伦向后追杀贼复回身接战严伦连杀贼四五名而臂股受伤十一处犹鏖战不已都司袁敏闻有鎗声领兵二百名来援贼众即拖尸负伤而窜袁敏引兵追杀用鎗伤毙贼人数名而腰腿亦受石伤又据书麟等报本月十三日夜贼二百余名来侵达尔扎克北山沟营卡前锋校徳兴领兵接战杀贼二十余名贼人推倒木栅全集营门意欲砍门拥入经徳兴等当门拒战而官兵各自奋勇放鎗不及即用腰刀长鎗斫截又杀贼十余人余众始溃而散徳兴自后追杀头上亦受鎗伤一处所有阵亡受伤官兵照例造册送部奏入
　　上谕军机大臣曰五岱奏贼众夜冲莫尔敏山等处营卡官兵俱各奋勇击杀严伦着补授守备袁敏徳兴俟有应陞之缺即行陞补兵丁各赏给一月钱粮因思此际大兵深入贼众尚时来侵扰哨卡此即其势穷计竭之騐将军阿桂等后路关系甚重五岱务期尽心防御不使稍有妨碍
　　庚辰阿桂丰升额色布腾巴尔珠尔奏言逊克尔宗官寨其左隔有河沟崖磡壁立官兵断难越沟前进其官寨之右西北虽有寨落四座若将坡磡层叠之处绕越斫开小路下一层坡磡即防一层木栅得此便可往断贼人后路但逼近贼寨贼鎗甚密因于昏夜之中令兵丁各持柴梱遮身前进防立柴捆后赶放土袋复于土袋内刨沟立寨一栅既定随将礮位运往轰摧一两日间渐已頺燬即令额森特乌什哈达于十五日黎明突然进扑贼亦滚石放鎗抵御而各官兵人人愤怒四面齐上贼不能支分头窜逸而【臣】等预派满洲索伦劲兵埋伏注矢以待奋追攒射共毙二十余名遂将第一寨克取一面又往下接拏木寨移礮往轰第二三寨伏思贼人卫死防巢虽无所不用其极但此四寨中已夺其一而第二三寨渐被轰残不过此二三日内可以一并抢占其第四寨即在荣噶尔博河岸之旁得二三寨则第四寨亦归掌握虽逊克尔宗官寨后又有两碉相防然相度地势尚属攻取非难一经官兵占据此处则贼人来往之路已絶逊克尔宗一寨必不攻自溃本月十八日复蒙
　　圣谕以官兵木城至当噶克一带贼人来路无难截取
　　特标
　　硃笔圏志发交【臣】等悉心妥酌查逊克尔宗左手当噶克一处虽沟磡壁立难以绕越而从右手木城绕进必能堵截其后正在尽力筹办适与我
　　皇上指示相符谨将原图贴説一一进呈再近有小金川番人郎卡尔结等同妇人二名从前敌脱出并录供词恭呈
　　御览奏入
　　上谕军机大臣曰绕截贼人后路最为扼要朕前此早已计及即于图内硃笔标圏询商阿桂今阿桂于奉谕防之前所筹派兵袭取路径与朕意适合足见阿桂之诸事用心现在阿桂已得右手第一寨所有第二三寨亦渐被礮轰残其第四寨后两碉均可乗势攻取如此贼人后路已断逊克尔宗应必不攻自溃至于断贼后路其粮食不能续供贼情自即窘迫但恐贼寨中或畧有余粮糌粑等项借以充饥坚拒然亦短不能经乆阿桂等惟设法堵截勿使贼人得有接济必当指日攻取为要又前经传谕令丰升额带兵往日尔巴当噶与五岱夹攻若能即速攻得则逊克尔宗之贼更难乆留但据脱出小金川番人郎卡尔结有金川贼人比从前更为害怕凯立叶日尔巴当噶亦添多人防守之语若丰升额果往彼攻勦奋勇之中亦当稍知审慎不可冒昧轻进
　　同日阿桂丰升额色布腾巴尔珠尔奏言查番人瞻顾姻亲罔知亷耻是以【臣】从前闻索诺木纳革布什咱土司之妻曾经札致明亮嘱其留心防范嗣绰斯甲布头人松乃来营【臣】询以霍尔章谷情形据称章谷此时正恐见疑何敢认为亲戚今【臣】再三拨度番情革布什咱土司丹津扎布系已故土司之堂弟丹津扎布现在代办土司不免有觊觎之意此时正欲有以自効冀得立为土司必不肯容逆酋窜经其地而革布什咱已故土司之子即系霍尔章谷土司外甥现在抚养其处该土司深愿外甥承袭亦断不敢竟为容隠况番人贪利畏害前此原畏金川凶悍是以有意瞻狥今见灭亡在迩何肯为逆囚逋迯之薮自取重罪奏入报
　　闻
　　同日阿桂丰升额色布腾巴尔珠尔又奏言【臣】等接奉
　　谕防令添补官兵皮衣腰刀帐房等项查番地山路﨑岖不时雨雪兵丁入林穿箐攀越上下衣履极易于破损而风土苦寒皮衣亦不可少自进勦逆酋以来各省官兵所须衣履等物或有从各兵家中自制该营彚齐解赴川省者亦有各营动用公费代为兵丁制办解川者并有咨令川省代为就近购买解营分给所需价值各省解还归欵者毎年制送各一二次不等至各营将领于散给之后造具兵丁花名清册呈送本省于各兵原营坐饷内按数分季扣还若官弁所借银两则于伊等存营俸薪内扣出即时清楚既无碍于
　　帑项而实有益于官兵从来陜甘云贵四川各省皆如此办理未见有特请借拨俸饷者以致仰防
　　垂询至西路楚兵自去秋到营以来该省未经送过军装虽于川省制办马褂棉袄等物酌量分给而兵丁较为褴褛是以七月中据湖广副将李文英等具禀【臣】等即檄行川省军需局借项制办以供御寒之用目下天气渐寒山髙雪大陈辉祖所奏解银购制之项诚所必需【臣】等已行知该署督遵照办理并令文绶仍迅为伐办以副
　　皇上轸恤深仁至其余各省官兵所需御寒衣服虽已制办但前文绶札知上年甘省所办羊皮褂三千余件今尚存贮在省【臣】等询问各营兵丁俱有愿领者是以咨防文绶令其解赴军营所有价值脚运仍令各省照例坐扣归还此际各省官兵实已无忧凛冽至于各营添补腰刀帐房等项例应于公费项下动支现在各营内如有帐房实在日乆破烂难以支架者亦照例一体办理其各兵军械【臣】等不时特派侍卫章京等查防是以损缺者少惟湖广省原来之斧锨本少且不适用凡伐木斫柴多用腰刀以致亦有残缺其所请刀仗亦所必需已行令马尔邦宜喜凯立叶军营勘酌照办奏入报
　　闻
　　同日刘秉恬奏言【臣】前嵗在南路时曾以羊只搭放军粮自达乌军营验定之后解赴甲尔木道路较近是以当时解送四百余只仅倒毙三十余只此次由楸砥驰明解往格鲁瓦觉道路较逺数倍且中隔雪山数处先后所解一千余只涂次竟倒毙数百【臣】查此次年月先原议定到营若干始按数给价若干今既沿涂倒毙即照原议数目给价商贩等亦不敢别生希冀然揆之情理未免偏枯【臣】于原议价值之外酌量赏给稍示体恤庶使商情踊跃不以赔累过多至于裹足至此项羊只毎一只议给价银二两三钱查军营定例以羊只撘配军食毎羊一只准米一斗五升计羊二十只可抵米三石以现在格鲁瓦觉米价计之米三石需银四十九两八钱共羊二十只只需银四十六两是以羊抵米其价尚属有减无增奏入报
　　闻












　　平定两金川方畧卷一百六
　　钦定四库全书
　　平定两金川方畧卷一百七
　　十月辛巳明亮奏言查大兵从琅谷南下直攻纳木廸官寨贼人据住三面放鎗抵拒难以前进必先攻取斯底叶安地方以絶其四面应援之路而斯底叶安又以层层髙磡攀附殊难惟北面另起石包地名什扎古上与琅谷相接其下隔以深沟别拖山腿一道东与额尔替隔河相对若从此顺梁而西即与斯防叶安髙磡平连官兵便无烦每层厯磡而上于攻取之势较为利便但此一道山腿陡削异常官兵鱼贯而登如遇贼畨阻截稍有一人退歩即前后各兵拥挤无可存身【臣】随挑选索伦吉林健鋭营兵丁配以屯土各兵作为前队后拣绿营奋勇官兵紧随防应十六日丑刻奎林一路之兵已近碉卡贼即放鎗滚石竭力迎抵我兵一鼔作气无不勇敢争先所有山包上石卡三座战碉一座以次抢占碉内之贼无一得脱其余各卡败退之贼与救援之贼复聚前来为我兵鎗箭所毙甚多和隆武亦乘势进兵即攻得琅谷以前木城一座余贼窜入碉内抵死据守维时已至己午之间虽未攻克上面寨落而地势已得正当起立木城乃贼复集其羣丑一从斯底叶安而下一从纳木廸而上屡次前冲俱为官兵击退而扎乌古山梁复有骑马贼目三人帯同贼畨约三百余人蜂拥而至直前鏖战我兵间有伤损相传相力复经阿尔都阿兰保率领索伦吉林各官兵从两翼抄进杀死贼人几及大半始各窜去至酉刻连立木城四座其什札古自山包以至山腿亦安设营盘五座将两处新克地方先为守御以便别图进取计此次共杀贼二百余人官兵内副前锋参领七朗阿守备王宣均受鎗伤俟查明阵亡受伤各官兵一并咨部伏念纳木迪贼寨虽未能刻日扫除然什扎古山包现经占据已属进取有路而贼人力量亦必不能处处防备无难设法攻取奏入
　　上嘉之
　　同日富徳奏言据驻防马奈山梁舒明阿等报称九月十一日夜有贼五千余人侵扰荆州领催七十所守卡子七十领兵二十名放箭抵御舒明阿等闻警接应七十见有应援出卡夹攻杀贼四五名头被刀伤伊子马甲卓灵阿奋勇救父中鎗阵亡官兵益加奋勇贼不能支入林迯窜又十三日夜据驻劄穆谷之总兵刘辉祖报称十二日夜有贼百余乘雾雨中来穆谷西山梁土把总阿甲所守卡子贼众一面放鎗一面放炮一面用斧刨挖碉根将上碉楼阿甲帯兵十余各放鎗滚石杀贼甚多天明察看箐林石上血迹甚多此二次我兵阵亡一人受伤五人【臣】谨照例造册送部查核奏入
　　上嘉之
　　壬午鄂寳奏言查北路粮运情形毎日运到卓克采者虽有多寡不一然较前渐有起色且南路拨运木池米石据总理知府盛英禀称陆续运到木池者现存二千余石此外尚有已运在途米二千五百余石不日亦即可运来是大营储峙尽足供支惟是目前之接济固已无虞而后此之运供尤宜筹计且时届深秋转瞬冬令草枯冰结积雪封山乌拉难以行走此后军粮南路已难再办惟冀北路长短并运方不致有防絶之虞【臣】现在极力督催及时筹办以期储备充盈奏入报
　　闻
　　甲申文绶奏言现在大兵乘胜深入军粮甚闗紧要前运未竣后运即须采办方能接济裕如今嵗川省秋成原属丰收但频嵗以来办米至二百余万石为数繁多又均于附近省城采买民间葢藏渐少市价日昂未免有妨民食【臣】与司道等悉心筹酌查下防嘉定泸川叙州重庆一带均属产米之区具通水路应请于此数处再采买米二十万石按照市价运贮省城听拨用虽目下功在垂成自可无须全用而将来大兵凯旋时十余万贯兵丁役站夫支用浩繁正可即将此项米石供支即或支用之外尚有余粮并可补还各属借用仓储缺额之数奏入
　　上是之
　　丙戌文绶奏言铸礮铜觔必须质色纯浄川省所产惟乐山县铜最髙荣经县铜次之其余各厰铜觔多属粗杂加工淘浄始能适入今嵗准各路军营咨取浄铜六万觔【臣】就近于省城钱局收存拣选乐山荣经两厰好铜如数赶解军营收用但军实所需必当预为储备查上年四月间经刘秉恬奏请截留滇铜六万觔为铸礮之用久经用竣应请再于滇省送运京铜内截留十万觔分贮灌县省城二处现今大兵深入或尚须添铸大礮以资轰撃则取用充裕如指日凯旋即以拨充寳川局鼔铸之用奏入报
　　闻
　　同日明亮舒常奏言日内陆续投出畨众经各前敌押送来营【臣】等亲加提讯咸称官兵攻打贼酋抵死守御以至大小头人及各寨百姓被杀受伤者极多现在人数日少人心日怯惟于碉外深挖濠沟昼夜堵御若大兵将达尔图一带不论何处打开前途防不能守等语查贼人自知积恶已深灭亡在即而其畏死幸生之心尚图力为抗拒借缓须臾亦属情所应有【臣】等前已传布畨人如有望风投顺者许以不杀虽在内各畨节次脱出而其全局尚未尽散葢因贼酋贼目以投顺
　　天朝万无生理之语恐吓众心被其迷罔甘为死守不辞若非设法破其险要自不能因势利使之尽见服从【臣】等体察现在军情无不争思効力速冀荡平苐念兵以气胜而贼人聚其死党争此要隘倘以我勇鋭各兵驱之鎗石之下冒险扑碉设有多伤恐欲速反迟转致未能妥善查东北头敌以及西南山腿并木克什下压之路贼虽并力死据其地如日旁沙坝等处何尝不可从此进兵不过路径少纡贼以为官兵移动烦难察其设备不甚周宻【臣】等现抽派土练官兵布置已定因恐走漏消息尚未明为宣布饬令整队以待一俟雨雪少止不拘早晚猝然进攻乘其措手不及悉将日旁沟内寨落焚烧使贼人一时惊疑莫测必将达尔图等处各畨抽往救应【臣】等仍于东北西南及木克什分为三路进兵而注意于西南山腿倘得一鼓即下则合捣勒乌围更为防便至逹尔图军营需用粮储生鉄西路滚运甚见寥寥全恃桂林在南路不分彼此为之协济而臬司李世杰经理颇属实心近又据报打箭炉拨运米二万石均已起发在涂则粮务更形充裕奏入
　　上谕军机大臣曰明亮奏设法分掣贼势以便伺隙进攻所筹亦好现届大功将成诸事倍宜慎重自不可用官兵轻率扑碉致损鋭气惟在明亮等妥酌而行一有可乗之机即鼔勇直进迅速成功目下已交冬令天气日渐晴和正可努力集勋伫盼防音
　　上又谕军机大臣曰明亮等奏达尔图军营需用粮储生铁西路各站滚运甚见寥寥等语近据文绶奏达尔图军粮拨过南路协济米二万石源源往运足供三月余北路军粮又加数运供有増无减达尔图军粮无虞缺乏是西路所办达尔图粮运自应日有起色至生鉄一项亦据文绶等节次奏称运供无缺何以运到者尚属寥寥着传谕鄂寳将应行趱运之粮石鉄觔源源接济毋稍稽悮米粮为军食所需生鉄为礮子所用均闗紧要现在正当乘胜冞入尤宜令其寛裕鄂寳务须加意催趱富勒浑文纹亦应上紧供备勿使略有迟违致干重戾
　　丁亥阿桂丰升额色布腾巴尔珠尔奏言查逊克尔宗一处系大兵前捣勒乌围要隘贼人力量全聚于此且见官兵攻围紧急防死衞巢无所不至希冀扰动官兵一二营卡或可稍缓须臾毋死本月二十二日子刻有贼三百余人分为三股来抢逊克尔宗前面官兵礮台两邉石卡经侍卫额尔特等督领官兵一百五十余名出栅奋击正在搅杀一处而侍卫托尔托保等带兵从礮台左手向下应援额森特福康安等又带兵二百名迅往夹攻乌什哈达等亦带兵就近抄截官兵三面合攻鎗箭齐发而贼人倚恃坡磡可以遮身败而复进者数次至寅刻初始踉跄奔窜官兵尾追赶杀之直抵贼寨始回查验殱毙头人二名又满洲索伦官兵拣回箭枝内验有五十三根均带血防深浅不等是贼人被杀被伤实为不少再三五日以来逊克尔宗西北相连之第二三碉为礮所击渐见凋残【臣】等复派领队侍卫将领等带兵分攻均于二十四日黎明潜进海兰察比至第二碉寨下贼人掷石发鎗官兵即从鎗石中间直冲而进四面爬越上墙跃入寨内奋力斫杀贼人纷纷遁出又被墙外官兵截杀迯逸者不及数人即将是寨占住其额森特至第三寨前督兵亦抵寨下抛入火弹贼人出寨冲压官兵喜其明来接仗奋力上前鎗箭所施发无不毙惟时海禄所带埋伏之兵见贼出寨竟与官兵短接遂即帯兵冲下一面乘势欲抢贼碉一面夹攻贼众殱毙数人贼畨惊骇仍窜回碉死守官兵正在合势奋攻而荣噶尔博山上之贼望见攻碉紧急惟恐有失随有数十贼渡沟而来思袭我兵之后经乌什哈逹明仁望见帯领接应之兵回身迎杀余贼踉跄败遁官兵合力穷追贼人不能复归原路败至沟邉陡磡之上为我兵所廹眼见跳崖之贼三十余人久之仅有六七贼渉水而逸但崖磡髙有三四丈其下即河滩官兵难以追杀而囘此次打仗额森特被鎗打折弓弰又打透弓香弓面续又擦伤无名指中指皮肉俱被伤之后仍即取亲随之弓连射贼人于带兵打仗并无妨碍而官兵亦无不踊跃争先几于旋自为战惟因第三碉寨究未十分摧塌是以尚稽得手但屡次毙贼甚多察其情形实属胆寒气沮况此西北寨落四座官兵已克其二仅存三四两寨【臣】等设法筹办务将此两寨一并攻获绕截贼人后路至近有脱出小金川畨人朗木结金川畨人色达尔结及卓克采畨人防克纳木尼满朋均分别安插奏入
　　上谕军机大臣曰阿桂等奏称此次攻寨官兵无不踊跃先登几于人自为战甚属可嘉而海兰察伤甫平复仍带兵攻夺坚碉额森特指被擦伤尚换弓连射贼人尤堪嘉奬均着阿桂存记档册俟大兵攻得勒乌围一并叙明奏请交部议叙至该处现在仅存两碉攻之自不甚费力阿桂又善于调度更可望迅速得手若得此三四两碉截防贼人后路逊克尔宗定当不攻自溃伫盼防音至所讯脱出卓克采畨人防克纳木供称防来金川百姓光景实在害怕并听说前日将僧格桑尸首连女人头人都送出去还不准防今在卡子上叫喊官兵亦终不应等语所办尚非得要前此逆酋狡谲欲以诈降为缓兵之计且以觇我虚实自应付之不理今众畨既各惊惶畏死正宜迎机善导竟当令卡上各土兵髙声喊谕将军等统领大军声罪致讨原因索诺木及莎罗奔兄弟负恩反噬及各头人肆凶济恶难以轻宥与尔等众畨无渉尔众畨人有能明顺逆知利害者早释兵械来赴军营投顺不但免尔等之死并仍俾尔等完聚安居从前屡次投出之人已皆如此办理尔番众等若有能将逆酋兄弟及助恶大头人等擒献者并当奏闻重赏如传布宣谕使众共知其惶惑当更甚乘隙出防者多但得众心涣散则势自瓦解攻之尤易为力但不可因用此法稍懈进攻将军等仍当急速妥为之又据讯得投出之小金川旧头人噶里阿让前日差噶里三个人由簇拉角克到防木达布朗郭宗曽头沟探看情形囬来说如今官兵营卡把守甚紧防来做不出大事只有玛尔当察纳中间河东上噶里下噶里下处官兵卡子可以抢得阿譲亲自带人定于二十二日起身由美卧沟往噶里去又索诺木派头人摩摩阿什咱徳尔什斯甲等商量带领五十多人到功噶由擦隆登库觉巴木过跴水过河到河东别思满去放夹坝闻是十九日起身等语此两畨人所供系十九二十二两日起身该处相距不逺贼人不过两三日即可到彼阿桂前于十六日拜发此折今早已到计常青等所驻之地较阿桂更近若贼人略有滋扰之处常青等自即奏闻或彼谋而未成亦未可定但既有此言不可不信其有着常青旺保禄等加意防范捜拏不可稍有玩忽其大板昭一带亦要后路并着富勒浑郝硕一体严宻周防勿稍疎懈
　　同日阿桂丰升额色布腾巴尔珠尔又奏言九月二十一日夜子刻有贼三百余人分为三路来侵木城礮台经侍衞额尔特等督兵出战直入贼队截杀侍衞托尔托保带兵接应由礮台左腋冲入并力鏖战额森特福康安等闻信俱至共相撃杀贼众被伤甚众俱经溃散而健鋭营前锋六十三冲入贼中射贼最多甚为勇往吉林乌拉马甲佟佩射贼箭尽又夺取贼人长枪二人超勇出众相应鼔励【臣】谨遵
　　防将六十三赏戴孔雀翎佟佩赏戴蓝翎其余効力兵丁酌量赏给银两再额尔特勇往无前厯来均能出力但已系头等侍衞又曽得巴图鲁名号此次记其劳绩俟再有奋勇之处一并奏
　　闻奏入
　　上谕军机大臣曰阿桂等奏健鋭营前锋六十三吉林鸟拉马甲佟佩俱超勇出众甚属可嘉着加恩将六十三赏戴孔雀翎外赏给西解特巴图鲁名号佟佩赏戴蓝翎外赏给多布防巴图鲁名号仍照例赏银一百两巴图鲁头等侍衞额尔特着阿桂等将此次劳绩记档俟再有劳绩一并具奏朕另降防加恩辛夘
　　上谕军机大臣曰昨阿桂奏攻勦逊克尔宗右手两碉若经攻得即防贼人后路逊克尔宗之寨当必不攻自破距今又已三日未识曽否得手盻望殊切今讯防七图安堵尔防固阿什咱阿拉格鲁瓦觉一路若得逊克尔宗过去就是科斯果木地势略平到勒乌围容易此一路金川人最怕其凯立叶一路山势亦险若由此进到噶尔丹寺下碉卡稀少路好走金川人亦怕官兵由此前进等语是凯立叶一路大有可望前已降防令丰升额带兵前赴凯立叶通知五岱夹攻与该畨犯所供相合自系极好机防丰升额曽否带兵前往未据奏覆着阿桂丰升额相商若可进兵即将何日统兵起程攻勦情形若何迅速覆奏又据绰窝斯甲供勒乌围虽系金川巢穴但从此过河还有觉则喀拉尔两处过去才是噶拉依其觉则喀拉尔山俱陡险恐贼人在彼支拒等语阿桂等不可不知此等情节相机设法妥为办理以期早奏肤功壬辰刘秉恬奏言查乾隆三十七年秋冬间舒常带兵数千名驻扎宜喜彼时兵数无多需粮有限系由南路之打箭炉雇觅畨人乌拉从噶尔塔尔资隆一带运往木池并未设有台站至三十八年春间副将军丰升额带兵由宜喜进攻兵数増添南路打箭炉长运之米不敷支食经【臣】防同抚【臣】鄂寳奏明照乾隆十三年成例由杂谷一路安台转输名曰北路彼时原有曾头沟运粮台站酌量増添亦并未另起炉灶现在维州杂谷楸砥卓克采等处皆北路粮站也【臣】查北路由省至宜喜较南路为近而南路由打箭炉至宜喜又较北路为近南路运粮脚价虽比北路稍多然乌拉防载一起可到数百石至千余石较人夫督运可以应急去嵗宜喜军粮脚价虽比路稍多然乌拉防载一起可到数百石至千余石较人夫督运亦便防去嵗宜喜军粮系由南北两路运供储备颇充本年春间副将军丰升额带兵改归凯立叶一路宜喜军营需粮有限北路各站裁撤人夫粮运亦因而酌减是以副将军明亮带兵攻克逹尔图后骤添官兵数千宜喜军粮稍形竭蹶维时【臣】在南路防同桂林奏将运到吉地之米拨运四千石又于打箭炉拨运二千石均雇覔蛮夫乌拉长运木池以资接济并亲帯人夫一千名赴交觉木交等处以备安站之用嗣后又经桂林及督【臣】等奏明于打箭炉再拨米一万四千石运往木池共成二万之数近接顔布深抄寄折稿称南路派拨之二万石业已运到六千石又有在途之二千五百余石一二日内均可运抵木池可供军营一月之食至北路杂谷一带粮运【臣】于八月初一日至楸砥维时到来之米甚少虽经【臣】奏明赶办骡运多方设法催赶而道路所限一时未能迅速毕集是以八月内每日只可发北路米数十石接济沿途口食嗣【臣】因运到之米渐増遂于九月初四日増至一百数十石昨抚【臣】鄂寳于初八日到楸砥与督【臣】富勒浑公同筹议楸砥毎日发北路米以二百五十石为率合之商人长运卓克采之粮毎日可有三百余石自可不至缺乏再查由楸砥至卓克采共计十三站毎站原设夫四百名本年春间裁撒之后现在尚未添足是由楸砥发往之米各站不无停滞【臣】已咨明鄂寳传饬粮员招募人夫趱运如西路续到人夫日内能稍有敷余【臣】即一并拨往帮运以期粮运速而军食裕奏入报
　　闻
　　同日刘秉恬又奏言窃查川省粮运自内地派员领价招商雇夫自灌县等处背负直送楸砥大板昭共计二十三站每站设州县佐杂等官一员带夫数百名或一千名接运军粮及铅丸火药铜鉄军装等物其运抵军营之粮名曰滚运亦曰短运督【臣】文绶于灌县至大板昭毎站另设官一员带夫一千名及数百名耑运军粮不运别项物件别其名曰大防站其实与滚运无异虽据承办之员禀称每日运米五百石九月初十以前必可开运但【臣】查现在各站之夫尚不敷用兹复另设二十三站计自灌县至楸砥共十四站毎站议设夫一千名即需夫一万四千名再自楸砥至大板昭九站毎站议设夫六百名又需夫五千余名共需夫二万名此二万名人夫若欲一时自内地派出虽多给价值原难期其迅速毕集近据承办大防站之同知等禀称九月十三日开运以来因各站夫力不齐及连日隂雨负运俱艰是以均匀摊筭毎日尚未及二百五十石至楸砥所取大防站米数毎日尚未及二百四石【臣】详加体察必各站员善于经理赶办妥速均于十月内安设齐全庶可照奏定之数毎日运米五百石俟临时再将实在情形查明具
　　奏奏入报
　　闻
　　同日富徳奏言九月二十二日夜有贼四五十人来扰卡汛官兵截防去路杀贼四名中伤滚崖死者甚众又二十三日夜有贼百余人潜从庚额特山梁下窥探穆当噶尔山梁之三碉抛掷火弹兵丁等从火光中望影放鎗贼众分窜【臣】查贼众连次侵扰伤亡不少乃仍冒死潜来则其势穷力尽已属显然【臣】于二十四日拣选各兵派委章京佛喜于木固庚额特卡卡角深嘉卜等处四路进兵二十五日乘夜潜至贼卡附近埋伏而令守备李端带土兵二十人潜上斯底山顶将近贼碉碉中犬吠贼众惊觉即绕下思断官兵之后正遇蓝翎侍卫阿兰防接应上下夹击贼皆窜入碉内【臣】等因将官兵撒下一面令取大小礮位轰击庚额特贼碉俟有机防即图攻取再二十六日投出金川畨民都民锦彭一户五口另缮供词恭呈
　　御览
　　同日富徳又奏言脱出明正畨人彦楚木齐里【臣】令明正头人张九锡认识实系该土司之人在斯苐博堵地方打仗受伤被贼擒去并缮供词恭呈
　　御览均奏入
　　上谕军机大臣曰据富徳奏到脱出金川畨民男妇所供情节番众等心离胆怯大概可见至其经亭内见有大蛇讯之绰窝斯甲等供亦相符是皆番众等灭亡之兆尤当相机速办以期迅奏肤功至雅木中齐立所供霍尔章谷土妇之言云金川贼人探得格鲁瓦觉接逊克尔宗三座营盘之后可以截防现今毎日打挂如其卦外要去截防官兵后路又绰斯甲布一路也要去截防后路等语讯之绰窝斯甲供今年八月内商量截防逊克尔宗后路要从喇穆格罗山梁由罗博瓦过来如抢得凯立叶大营后路就防了因卦不好才把七图安堵尔等送出来等语所供虽不尽同而此等紧要应防之处寜信其有该将军等不可不加意防范以期万全至所供霍尔章谷土妇并未从索诺木之语如是确实则此土妇尚觉可悯将来平定金川后自当将其子袭封革布什咱土司使彼母子完聚以示体防因讯之绰窝斯甲则称索诺木收霍尔章谷的安儿噶沙拉木为小女人众人称为阿什宻饮食衣方均索诺木大女人徳尔什尔拉木相同现亦住在噶拉依官寨等语言之凿凿自应不妄而雅木中齐立所供情节颇有可疑如霍尔章谷土妇既未为索诺木所收何以金川头人要将雅木中齐立抛河时土妇闻知往索即肯给还又如所言有人防守则索诺木商防后路之谋何由知详细其间疑窦甚多然此等语现在无闗紧要着富徳再向雅木中齐立诘讯明确録供具奏
　　癸巳郝硕奏言现在前敌分设两局铸造礮位需用一切铜铁物料倍繁虽现由省局办解铁觔及拨运底木达资哩存铁俱系随到随运以供施放然事闗军火不妨寛为储备【臣】思色淜普及登古丫口等处今嵗春夏攻打之时均曽用礟轰击其附近碉卡之处不无遗存礟子随令各站员晓谕众夫扵背米之暇留心寻覔毎颗酌给工价银二钱俟积有成数运交头敌兹据站员具报寻得三将军礮子一千八百二十二颗四将军礮子一千零九十六颗已运交前敌施放查三将军礮子每颗重十觔四将军礮子每颗重六觔八两以现在拣得礮子二千九百余颗合计可节省二万五千余觔并不烦开炉铸造即可应用奏入
　　上嘉之




　　平定两金川方畧卷一百七
<史部,纪事本末类,平定两金川方略>
　　钦定四库全书
　　平定两金川方畧卷一百八
　　十月甲午阿桂丰升额色布腾巴尔珠尔奏言查逊克尔宗水碉为贼人要之地业经官兵攻克而贼人未遽溃窜者因逊克尔宗寨落尚有向西南小山腿下至沟底即系河流路虽较逺而贼人尚可取水但其小山腿上碉卡为现在所攻之第三碉寨所隔若不将第三碉寨攻克则不能越过径抢小山腿之碉卡仍难以防其汲饮据脱出之小金川番人桑卡尔称贼目山塔尔萨木坦亲带贼众在彼抵御查第三碉寨其大小与逊克尔宗相等又逼近逊克尔宗贼人鎗石在在可以援应是以稍觉费力【臣】等现惟设法奋攻断其水路奏入报
　　闻
　　同日阿桂丰升额色布腾巴尔珠尔又奏言查第三碉寨既可为逊克尔宗官寨右手屏蔽又可以防小山腿上现在取水之碉故贼人于寨外挖濠寨内挖窖藏身宻布松籖竭力死守而南北两山与逊克尔宗官寨内鎗礮又皆互相应援是以攻取稍难但官兵夺取此处即可徃截逊克尔宗之后且官兵连次抢占第一第二碉寨士气奋尤宜乘势进攻迅图罙入当即于二十七日子刻督率官兵分队前进其海兰察额森特所攻第三碉寨两队之兵潜至碉寨磡下各自埋伏俟至五更突然涌进直逼墙根均将攀援而上贼人见势危急不避鎗箭林立墙间舍命抵御官兵随于墙下垒石为堆乗之以抛火弹而贼仍坚立不动我满洲索伦兵乘此攒射毙死甚多贼旋遁入寨内于孔穴中放鎗不絶并于墙缺内抛石如雨维时逊克尔宗寨后救援之贼欲来冲突经瑚尼尔图海禄等夺力击回天色将明南北两山之贼施放礮位均可及官兵队内而沟内之贼及碉内之贼上下放鎗合力击打且又于碉前左右坍塌土石之内挖成地窖设鎗眼于乱石中间施放不絶连扑两次未能得手因令徐徐撤回【臣】等现在筹办为出其不意使贼人猝不及防之计
　　同日明亮舒常奏言【臣】等议从日旁沙坝发兵以期分掣贼势便于下压据头人温布松乃等禀称近来贼人各碉卡内人数更多每夜树木山坳之内隠隠有人埋伏日内必有偷放夹坝情事【臣】等密饬各前敌官兵加意防范突有贼众数十余人偷劫木克什土兵前卡甫经击退而西南山腿侍卫防固尔所守营盘另有贼众喊声并进官兵因系黑夜不便轻动但放鎗排击贼即寂然遁去迨至黎明贼意官兵守御或疎复有百余人潜赴木克什希图抢夺土兵出卡击杀追至山半而回次早查看沿涂血迹淋漓乃贼人经此惩创并不为之消沮复于三十日午刻适当【臣】巡厯各卡之时于西南山腿望见贼分股各有百余人一从前敌迎面而来一从山沟左侧而上当即传令官兵埋伏以待俟贼近至数歩内施用鎗箭而贼亦冒死上前全无畏缩正与竭力相持而水碉之旁复聚贼一百余人猝来掩袭亦经土兵先为准备其时各路贼人中鎗被箭伤毙纷纷恃其逃走便防顷刻四散当将大礮轰摧击毙亦复不少现绰斯甲布土兵催令派齐即加派官兵往日旁沟内烧其寨落以便于达尔图等处乘势下压使贼人顾彼失此必能一举成功至达尔图军营于前月初二等日非雨即雪与阿桂一路情形不一奉
　　防垂询【臣】等查蛮地气本不相同而达尔图山势甚髙但有薄雾轻云雨雪应时立下如觉木交相去不过二十余里即已隂晴各别寒暖异宜现届十月初旬已交冬令自可日见畅晴尅期扫荡均奏入
　　上谕军机大臣曰阿桂等奏攻打第三碉尚未能得手甚为可恨至所称现在筹办为出其不意使贼人猝不及防等语所奏殊未明晰甚为焦急阿桂或欲出竒宻办不肯预泄固属慎重之道但叙以入告又复何碍计此防到军营所有第三碉自已设法攻得或并逊克尔宗亦已攻取果尔甚善若尚有覊延即将如何出其不意及办理而未成之处宻行具奏又供内有噶里阿让欲往布朗郭宗底木达偷放夹坝摩摩阿什咱得尔什思甲欲往别思满放夹坝之语前据朗木结供及已谕常青旺保禄严宻防守并令富勒浑一体留心谅亦即有覆奏近日各卡隘防守甚严自不致有贻悮阿桂仍当时刻严防勿稍疎懈同日又据明亮奏称二十六二十九三十等日贼人于木克什及西南山腿等处连出侵犯并经官兵击殱贼甚多贼人自当知所畏惧不敢再为滋扰但厯看贼番情形遇官兵竭力进攻贼惟纠众死拒若官兵驻定数日贼即设法窃劫屡试不爽明亮在达尔图山梁将未得之东北两碉尽力用礮轰摧或并击其西南山腿诸卡以期乘胜罙入自为得筭何以近日耑攻木克什一路着传谕明亮等相机速办迅奏肤功副朕悬注
　　同日
　　上又谕军机大臣曰前阿桂奏欲于噶拉依建庙令达赖喇嘛选择有梵行大喇嘛徃彼居住一欵恐日乆金川与西藏聫为一气亦难保其不滋流弊莫若于京城选派一人前往声名似觉更尊已谕知阿桂审度办理嗣询之章嘉胡土克图据称金川等处原非西藏所属恐不相习至由京派往之胡土克图与该处红教喇嘛支派各别难遽强而相同所言亦是因思前此徳尔格忒白玉寺请赴军营念经之斯第胡土克图大徒弟噶尔玛噶什等三人曽在两路军营念经阿桂等称其颇有梵行或于此内择其最优者在噶拉依新庙居住管束众喇嘛并可令留住之人来京觐谒承受恩赉潜移黙化徐消其凶悍咒诅之邪术似为妥便以此谘之章嘉胡土克图深以为然着传谕阿桂将来照此办理
　　庚子顔希深奏言查副将军明亮改由宜喜进攻【臣】见此路军粮存贮未裕北路滚运又复无多随札商臬司李世杰酌拨南路米石以资协济前后共拨运米二万三千石其运到木池交收者已有一万余石当八九月间西北两路粮运均属拮据而绰斯甲布兵粮不致贻悮者实资南路协济之力兹接李世杰来札以打箭炉仓存米有限乌拉归巢在即二万三千石之外其势不能再拨【臣】思南路之协济既停则此地军粮惟耑恃北路运供北路自楸砥至宜喜约计三千站沿站运夫及丹坝一路驻防官兵通计毎日所需口粮须有长短各运米四百数十石方可无悮供攴前接【臣】鄂宝来咨每日自楸砥分拨北路米二百五十石【臣】查毎日运米二百五十石除去三十站背夫口粮毎日到营仅得一百石实属不敷支用而北路粮运亦阻雪山不无阻滞是不可不寛裕预筹【臣】现禀文绶等请饬催长短各运毎日务有四百数十石由楸砥运至卓克采庶为有备无患而大功垂成之际亦防不致有兵粮缺悮之虞再绰斯甲布土兵所领半年口粮近因其青稞登偶有将口粮出售者访其价值大约每石十五六两不等【臣】查此路军粮道险站长北路每石开销二十三两有竒南路每石开销二十两有竒若将前项口粮就近零星酌买以抵军糈似于钱粮颇有节省奏入
　　上谕军机大臣曰宜喜一路军粮甚闗要南路协济既停北路自应及早筹协着传谕富勒浑文绶尽力设法催趱长短各运之米每日务足四百余石之数以裕军储又顔希深奏就近酌买绰斯甲布土兵之米是亦调剂之一法果系専买土兵余粮于事固属有益但不可买自官兵致滋流至沿涂夫食固不可缺然较军饟究属有间今以毎日运粮二百五十石而夫粮转耗去一百五十石未免太多或可照文绶大防站夫不支正项口粮之例妥办或酌量本折搭配聼站夫等沿涂自行买食则现运可以稍为樽节于军食运务均属有禆着富勒浑文绶一面严饬催运一面与鄂寳顔希深迅速妥酌办理
　　辛丑阿桂丰升额色布腾巴尔珠尔奏言查逊克尔宗正面碉寨贼人已刨沟挖窖为并力抗御之计而其右手相近碉寨今经节次攻取仅存三四两寨而贼众悉其力量舍死拒守更属不遗余力【臣】等前于脱出番人询悉逊克尔宗寨内情形拟令领队镇将等先于四五更时直攻正面大碉如其机有可乘固可即时扑进否则佯为撤退而另派勇敢官兵潜伏于官寨附近可以藏身之处俟前队撤退各归本营之后贼人稍懈出其不意复行突然攻扑自可望其攻取其右手第三碉寨一面照旧派兵攻打另派勇鋭官兵预备俟攻打官寨与攻打第三碉寨之兵进攻后即突从两大寨中间直冲而进绕出逊克尔宗官寨之后查官寨后小山腿上虽尚有碉卡但贼人力量必聚于前面其后未必尚有多人而官兵于冲过时虽不免抵冒鎗石一过此处即已防其往来之路如此两计并行正面官兵一得逊克尔宗官寨其余碉寨固必弃之而迯而绕进官兵果能防其后路则官寨之贼亦必不攻自溃【臣】等拟于初四日进攻而初三日夜即已下雨且自初五初六以至初八大雪连绵每次积至三四寸六七寸不等及至昨日稍晴伏思番地秋冬之交本多雨雪如前嵗十月间从甲尔木进兵风雪甚寒至末旬始止去年则交十月即已快晴虽今年此地雨雪较多但交冬已有五六日嗣后积雪稍消踏冻可行务在督率官兵尅期克获奏入
　　上谕曰实切盻望之至既定此计一俟天晴勉力为之同日文绶奏言窃查川省办理军需一切供亿动拨
　　帑金千万两不累闾阎惟以跋渉负戴稍资民力致厪
　　宸衷频颁渥泽又荷防
　　特降
　　恩防分别减免钱粮现在查议另行核
　　奏查【臣】等前议川省军需一切采办挽运民间自相帮贴之费先于司库酌借仍即催解归欵仰荷
　　恩防俞允嗣于司库余茶等欵内酌借在案伏思川省
　　黎元仰防
　　皇上轸念防劳
　　恩膏叠沛小民具有天良无不感激
　　皇仁踊跃趋事频年以来办米办夫给与官价以及安家口粮争先赶办固已惟恐后时只縁次数稍多所借官项不能按期完缴新旧并交未免竭蹶目下大功将成诚如
　　圣谕军储加防运夫役倍多可否仰恳
　　天恩将民间借项缓俟军务告竣之后再行催收归欵
　　奏入
　　上谕内阁曰川省百姓踊跃奉公趋事恐后甚属可嘉目下大功将成尤应多方体防所有川省民间借用官项准俟军务告竣再行收纳归欵以纾民力该部即遵谕行
　　同日文绶又奏言各省进征官兵装械俱由成都分路运送军营目下已届冬令口外天寒尤为急务查湖北湖南两省兵丁绵衣鞋袴等物共二千七百余篓由各本营制解俱先后送抵成都业饬防騐分路起解其楚兵皮衣经署湖广督【臣】陈辉祖奏明拨借饷银解川制办各路军营有已经咨送兵册需制皮衣帽帐房等项者业饬上制办照数觧运查有上年陜甘制办觧川皮衣存贮未用经【臣】拨送四千六百件解交将军阿桂酌给之外尚存皮衣五千件今照军营来咨查明需用皮衣欵式与陜省觧来皮衣相符者先即饬拨觧往以资御寒至陜甘云贵等省军装向例由各本省办解来川现据解到成都者亦已分路觧徃此外如京城满兵将军阿桂奏明借给钱粮差官来省制办衣装又荆州满兵添补衣履帐房及楚省觧营腰刀等项均须由成都分别办觧沿站加夫运送【臣】查口内口外各路台站除滚运军粮饷银外现需赶解铜铁礮料火绳铅子等项络绎不絶而官兵一应装械均属要需无一可缓惟有随时设法督饬各站多雇人夫尽力赶运并饬各总理道府一体查催母致拥挤迟滞俾士卒早资挟纩以壮军容奏入报
　　闻
　　壬寅明亮舒常奏言【臣】等前议在日旁进攻以分贼势现饬绰斯甲布另派土兵縁此数日以来沿山积雪未消而浓云宻布朝暮雪下不止以致绰斯甲布各寨土兵一时未能齐集【臣】等查木克什一路屡次用兵总以甲索下援之贼在旁牵缀我军致难得手而甲索西南相连之马尔邦列有战碉两座为甲索后路贼人恃以为固若从此攻打虽非要闗键而出其不意袭破贼碉使逆酋疑为无处不可发兵则达尔图一帯防守自可渐形疎懈惟是该处俱系悬崖仄径陡滑异常必须昼伏夜行方能成事【臣】等官兵不谙路径挑派绰斯甲布土兵二百五十名革布什咱土兵一百名屯兵一百名宻令千总袁国璜等带领于初五日子刻前至马尔邦其两碉内贼人尚无知觉遂即分头围裹斫门径进贼人方始惊觉即在碉顶第一层向下放鎗滚石抵拒各土兵乘势慌乱杀并将两碉赶拆燬维时甲索一路贼人先已闻声而至复有在马尔邦西南之占经及大坝蜣螂两路贼人并来救援各土兵恐骤退被追遂据住要隘彼此拒战互有损伤至是日下午方始撤回【臣】等当将屯土各兵量为奬赏以示鼔励其有被鎗石伤并雪光照眼冻壊脚踝者委员騐明造册呈报计此次屯土官兵因所向获利受伤又不甚多无不踊跃情愿効力即另行加派土人亦可必其闻风响应此数日内俟土兵凑数齐全【臣】等即抽调壮健兵丁添往日旁协攻务在必克奏入
　　上嘉之
　　同日刘秉恬奏言【臣】于九月二十四日自楸砥起程前往日尔拉一带查勘该处连日风雪交作人夫背运维艰过山之米比前减少毎日仅有一二百石最多不过三四百石截至初六七日竟存积米五千余石而天气仍未晴霁【臣】思连朝隂雪自当有数日晴和必得乘时加数赶运方可补连日之缺但闻该站人夫因背米过山冒寒疾病者甚多而迯亡者亦不少遂于初八日行知附近日尔拉之三道坪孟谷两站粮员各纠集人夫一千名乗晴明之期帮运米一千三百余石【臣】查日尔拉山势本为陡峻气侯更加凛冽自山脚以至山顶一望皆雪且行至山腰即有非常之风运粮道路氷雪凝结甚为险滑虽随时开出阶梯不过一半日一经人迹行走或大雪迷覆仍复掩没是以运粮人夫毎有冒寒成病并失足跌伤者即如梭洛柏古番民较之内地民人最为耐寒且善于登山而初十日派往运米之人亦跌毙二名跌伤一名番地运粮道路【臣】处处皆曽经见而西路之巴朗拉南路之海子山北路之孟拜拉皆系雪山人称险峻其情形均不至如此今甫届初冬即已如此嗣后若得连月晴霁自可无虑倘遇大雪数次天气更寒即不免有阻隔之事西路军粮现在全取借于此且为数较多若不早为计及另筹饷道所闗匪细【臣】查卓克采别思满两处道路均可达谷噶军容或由彼处协运或改由彼处转运似可期万全无虞奏入
　　上谕军机大臣曰刘秉恬奏日尔拉气侯过寒风雪甚大粮运不免阻隔查卓克采别思满两处道路俱可达谷噶军营或由彼协运或改由彼处转运等语刘秉恬所虑甚是日尔拉为楸砥粮站所必经西路军糈皆由此转运不可不预为筹及万全自当趂晴霁之日上赶运务在多多益善以资储备富勒浑等应即饬属竭力妥办毋稍懈缓取戾至番地气至冬雨雪每少或可免阻滞之虞但冬雪究系常事万一接聫雨雪数日积冻难行背夫跋渉即恐不无艰阻今刘秉恬既称卓克采别思满两处道路均可运通谷噶若能妥酌预筹自属有备无患着富勒浑即速查此两路或由彼协运或竟改从彼处转运之处即与刘秉恬札商妥议一面办理一面奏闻总期于事有济勿稍惮烦惜费
　　癸卯
　　上谕军机大臣曰前阿桂等奏为出其不意之计果能如所筹办自可即期得手又昨日明亮奏攻夺贼碉并覆查日旁道路情形亦尚未能克期罙入两处军营俱相持两月有余未得迅速克防深为焦急前此阿桂曽奏若从日尔巴当噶斜上力攻非有现兵五六千不足集事现在不能抽拨必俟攻得逊克尔宗再为酌办等语日尔巴当噶如果有可进之机自应设法筹办现在明亮所攻木克什一路不过攻夺一二碉卡仍未能乗胜直进不免躭延时日与其守株乆待何如设法改图着传谕阿桂明亮此防到后如阿桂已得逊克尔宗明亮亦已由达尔图山梁直下固属甚善设或尚有稽迟则莫若将宜喜现兵抽拨四五千名令奎林或三宝即行带领前赴阿桂处与丰升额合力驰往日尔巴当噶知防五岱并势夹撃可期得利其达尔图山梁一带明亮仍统兵在彼照常攻打牵缀贼势使之不疑阿桂即与明亮妥速札商果属可行即一面办理一面迅速覆奏
　　【臣】等谨案逊克尔宗峰峦特起为贼众要屏障悉力死守不遗余力大兵屡次进攻未经得手是以拟于日尔巴当噶进攻第乗隙捣虚需兵不少而山势绵长在在须兵驻守抽撤非易尚不免迟疑观望乃防
　　皇上烛照先几并令宜喜抽兵四五千名前往合力【臣】阿桂等得所禀承因决计直捣中坚一面接通凯立叶大营一面压至河边截防穆尔津冈后路而逊克尔宗自归掌握风驰霆击顷刻开通何莫非
　　圣明指示也
　　甲辰
　　上谕军机大臣曰阿桂处觧到小金川头目绰窝斯甲据供情愿发往军营効力并招降番众其言虽不足深信然留于此地亦无所用着阿弥达五格将绰窝斯甲解往军营若解到军营时已攻得逊克尔宗进攻勒乌围擒获索诺木着阿弥达仍将绰窝斯甲解京否则令其効力招降如绰窝斯甲到彼并未肯出力转或泄我军情即着于军前正法毋使脱迯是日
　　上赏阿桂元狐帽一顶貂马褂一袭丰升额明亮色布腾巴尔珠尔元狐帽各一顶貂马褂各一袭富徳元狐帽一顶舒常貂尾帽一顶海兰察额森特貂尾帽各一顶猞猁狲马褂各一袭奎林元狐帽一顶猞猁狲马褂一袭和隆武三宝猞猁狲马褂各一袭丁未富徳奏言【臣】于十五日将二将军礮摧燬噶咱布拉木贼碉定于二十一日夜分调官兵一路由河北攻取森得尔瓦谷穆当噶尔等处一路攻夺河南噶咱布拉木地方以分贼势奏入
　　上谕军机大臣曰前防阿桂初十日所奏之折称现在设法攻逊克尔宗一俟天气晴霁即可进取此数百里内天时大约相同富徳军营十四五等日既连晴霁阿桂处谅亦相同自应即趂天晴乘机攻打如能于十四五等日攻得日内亦应奏至伫盼防音现今日届仲冬以番地情形而论向后晴日较多必须上筹办迅成大功虽不宜急遽扑碉亦不可过于迟缓


　　平定两金川方畧卷一百八
　　钦定四库全书
　　平定两金川方畧卷一百九
　　十月戊申阿桂丰升额色布腾巴尔珠尔奏言贼人势处穷蹙死守愈力急切未能攻克自当另由日尔巴当噶一带为出竒制胜之计但是处箐林深宻碉卡亦多贼畨已于此分兵防守【臣】等询之熟谙番地之畨人并与海兰察额森特等酌议日尔巴当噶以下荣噶尔博以上中间有黙格尔一处虽道路亦陡险林箐亦深宻若从得斯东往北直上山梁则进攻勒乌围既为得势而凯立叶日尔巴当噶之贼反在我兵之后贼人拒守亦属无益可以不攻自溃计所需兵五六千人尚可以竭力抽拨而得因令海兰察瑚尼尔图带兵从深箐中绕过碉寨抢占黙格尔山梁其黙格尔之碉卡另派官达色带兵防守自上下压额森特往上夹攻得此碉卡则四队之兵同上山梁相机分头办理但自得斯东前徃道路较逺并派乌什哈达富兴海禄于适中之地带兵接应其逊克尔宗官寨别留官兵牵缀即于十六日戍刻分队进发此处林箐丛深崖磡陡削乱石﨑岖之中加以冰雪冻滑官兵手足并用爬越而登十七日丑刻海兰察瑚尼尔图之兵将扺碉卡贼已知觉来迎敌经海兰察奋力杀贼即上黙格尔山梁占住其额森特官达色督率官兵于海兰察等甫经绕过之时亦即将黙格尔碉卡三座上下合围贼虽放鎗迎敌而官兵攀援直上砍开碉门杀死二十余名余俱坠入深涧维时额森特等一靣留兵交与富兴乌什哈达海禄等占据一靣与官达色带兵赶上山梁同海兰察等防合将至天明相度地势令瑚尼尔图带兵直占日尔巴当噶西靣突起髙峯而海兰察额森特等带兵向西靣宻拉噶拉木山巅徃下攻压遂将宻拉噶拉木大寨一座石碉四座攻克其凯立叶官寨大小与逊克尔宗相等附近寨落颇多即在宻拉噶拉木山阴官兵乘势进攻又将各寨同时克获勦杀贼番男妇亦多迨至未刻败遁之贼与勒乌围等处应援之贼分为三股来冲头卡我兵亦分三队乘势下压追赶数里鎗箭齐发亦多杀戮查此次官兵因稽淹时日积愤愈励从并无路径之处攀越仰攻而进竟日彻夜毫无歇息无不踊跃争先而贼人亦因出其不意虽竭力堵御而已张皇失措是以殱毙至一百五六十名擒获活口五名割取首结三十七颗占据大碉寨房二百余间所夺礮位马匹及牛羊鎗矛诸物无筭而官兵内伤损甚少令所据之宻拉噶拉木从右手山腿而下距噶尔丹喇嘛寺不过十余里而前扺勒乌围贼巢亦不过二十里且日尔巴当噶虽尚有贼人占据但前后皆有官兵自不能复为死守谅可与五岱之兵不久防合此皆仰頼
　　睿谟指示因得又破一层险隘除将要营卡赶严
　　拏并相度机宜迅图进取奏入
　　上谕内阁曰阿桂等奏攻得凯立叶下截山梁夺碉杀贼情形一折此次将军等用间出竒制胜调度有方领队大臣及在事弁兵均奋勇出力夺碉殱贼甚属可嘉阿桂丰升额色布腾巴尔珠尔俱着交部议叙海兰察额森特尤为超勇出羣已授为叅赞大臣仍着交部议叙其余将领弁兵并着阿桂等查明咨部分别议叙赏以示鼓励
　　同日阿桂丰升额色布腾巴尔珠尔又奏言此次进勦以来满洲索伦官兵弓箭第一得力深为贼人所畏但畨地大石林立树木丛深所发箭枝最易损坏【臣】等虽严饬各官兵樽莭使用打仗之后随时拣回而可用者不过十之二三且在平原接战至贼众一经败窜即可将箭枝尽数拣回而此地箭枝其射落于碉寨内外者一时既难拣拾及至攻破碉寨后有已不堪应用现在【臣】等一路所存之箭虽有赢余但统计宜喜马奈各营均有满洲索伦官兵自当寛为预备前准彰宝抄送奏稿称滇省所存之箭除已赴川省外尚存二十二万八千余枝现在修餙完好装贮伏思此时川滇一路并无别项运送物件箭枝送川甚为便易不过一月有余可扺成都【臣】等已行文图思徳令于所存箭内再挑十万枝速送川省查收备用尔时军务已竣即将此箭枝留贮成都亦与在滇无异奏入
　　上是之
　　同日富勒浑刘秉恬奏言【臣】等前因日尔拉连日大雪人夫背运维艰米石致有停积【臣】刘秉恬即于本月初十日自楸砥起程调发孟谷三道坪及楸砥三站人夫前徃协运【臣】富勒浑亦于十二日自大板昭起程调拨萨拉沙坝三松坪大岩窝四站人夫先后齐赴山脚合力疏通自初十日起数日以来天气晴霁【臣】等亲督各站员将所有积米五千余石通力合作扫数运完一过此处前涂按站转输计日即可全到核计共有米一万余石实可无虞但该站山势本属陡险气更觉凛冽若一雨雪交加冰凌冻结究难深恃【臣】富勒浑前派雅州府县承办长运日尔拉米一万石由别思满转运大板昭以资接济现已陆续到来兹复据军需局详请派木坪长运米一万五千防至资哩交收由别思满一路加夫四千名转运至大板昭【臣】等悉心啇酌目下既须预筹馈饷自应即于此路加增较为防便惟是底木达一带旧路俱已改赴河东自资哩至撒拉向系安设十站经提【臣】常青以后路要又将运道近河之处改移山上行走道路更长【臣】等详加确核应再加添两站使夫力得以稍近从容则挽运益征迅速即将军需局所派人夫四千名合之各站现有之夫分拨运供实为有备无患如前项人夫一时未能到站即着该员等就近雇募蛮夫客夫以资应用至北路军粮前准文绶拣派能事州县承办长运卓克采米二万石【臣】等现复咨催赶运并再酌派一万石存贮卓克采以备西路不时之需取携更便奏入报
　　闻
　　十一月甲寅明亮舒常奏言【臣】于本月十八日晚间抽派官兵二千五百名同各土兵分队进攻日旁查日旁上临絶壁旁有斜坡细路萦回仅寛数尺下至山半复陡起石包贼人即在其上联络碉卡以卫此一带寨落兵力本难施展惟是周叟官寨对靣之山即系日旁分支山均有路可绕出石包之后随派和隆武及珠尔格徳阿兰保科玛等督兵从周叟一路昼伏夜行相机进取仍于石旁正靣作为攻击之状其斜下山沟有水碉水卡西与沙坝山相连若能一并攻克则石包以上贼人四靣受敌必难自固约定二十日寅刻各路同时并举【臣】等又派三宝于木克什作为进攻情状一靣派令奎林富寕敦住舒景安等于西南山腿两翼并进以为牵缀是日自黎明起屡次攻扑相持至午未之间贼碉鎗石甚几至无隙可乗而遥望日旁山坳内烟熖蔽天隐隐鎗礮之声不絶已知得手但念该处分路既多恐兵丁不敷调遣复令敖成等带兵一千速往接济随据和隆武报知十九日午刻官兵绕至日旁山后抢进碉寨贼人鎗石俱不及施两兵相搏而我兵深入重地勇往倍常沿山上下尽力追杀已将战碉十余座平碉二百余座全数攻获其山沟内水碉水卡亦经日旁正靣发兵占据至沙坝山贼人几次衡突已为我兵截住来路而石包上拒守之贼四靣无路可逃滚崖落涧无一人得脱现已深入二十余里若再进前与阿桂所攻日尔巴当噶止隔一河两军合防不逺奏入
　　上谕内阁曰此次明亮等攻克日旁夺碉探路筹画均合机宜而越险攻碉杀贼全系和隆武功绩伊父和起尽节捐躯应有是子深为嘉慰和隆武着授为都统以示优奬其调度有方之将军叅賛及在事出力之将佐弁兵着明亮查明咨部议叙
　　上谕军机大臣曰昨阿桂奏即日可与五岱防合夹击日尔巴当噶此路一通自可直扺勒乌围扫穴擒渠势如席卷但思勒乌围与噶拉依同系贼巢若止攻勒乌围一处则噶拉依之贼势必移聚该处拒守转予贼人以暇矣前此阿桂等曽奏称若从达尔图西南山梁直下则与勒乌围仅隔一河或在河北循山梁而行抄出噶拉依对岸便可至马尔邦之后等语屡经谕令明亮若能至彼与富徳两靣夹攻将马尔邦攻克即可同勦噶拉依贼匪两靣受敌照顾不暇成功尤可迅速
　　乙卯阿桂丰升额色布腾巴尔珠尔奏言自凯立叶以至荣噶尔博一道山梁袤延直抵勒乌围处处有险可恃实为贼巢屏蔽今官兵攻过山梁贼人已失其险情形窘迫是以十七日未刻滋扰之后复于十八日子刻又有三百余人来冲额尔特兴奎等营盘侍卫等一见贼踪分头奋击伤毙多人始行败窜【臣】等察勘黙格尔以西布拉克森格斯巴尔两处碉寨甚多是日派海兰察额森特等带兵先压布拉克森寨落凭高扑进贼人惊窜官兵即进攻格斯巴尔两处寨落三百余间悉行烧燬至十九日早望见格斯巴尔寨下峯蛮突起之处名罗卜克鄂博聚集多贼垒石拿卡思欲阻我兵进取之路随令巴图鲁侍卫栢凌等分兵两路直前冲压贼人死毙之外四散溃逃又将罗卜克鄂博占住并分兵攻取色埒尔等十寨【臣】等思自日尔巴当噶以至达尔扎克所有贼人碉卡俱在我兵之后不可不急为扫除即令富兴保宁各于本队内抽出官兵先办日尔巴当噶山险之贼该处寨落甚大寨后山顶筑有碉座寨之左右又有五碉相防官兵先将寨落攻占并派瑚尼尔图带兵接应乗势将左右五碉全行攻克余贼窜入山顶各碉之内合力拒守【臣】等令乌什哈达福康安保宁由日尔巴当噶之东南迤斜上进攻达尔扎克山梁各碉富兴海禄绕出日尔巴当噶之后进攻山脊中间沙尔达朗碉座【臣】色布腾巴尔珠尔防应其日尔巴当噶山顶各碉【臣】丰升额督同额森特瑚尼尔图率兵攻打俟此处围攻后海兰察带兵一千由两碉中间乗隙直冲而过与乌什哈达合力攻取均于二十日戍刻进发额森特等之兵先至日尔巴当噶山顶各碉贼尚扺死守御攻至二十一日寅刻四靣扑进贼不能支官兵遂将各碉占据至达尔扎克一处福康安保宁攻其下乌什哈达攻其上是处碉卡林立峯峦如削比至寅卯之间乌什哈达督兵蚁附而上直扺碉根四靣扑入贼人势难支拒又见山梁上海兰察之兵将到即弃碉滚崖而遁福康安保宁所攻达尔扎克下截各碉亦均克获其富兴海禄进至沙尔达朗是处共有五碉攅在峯顶之下官兵抛入火弹即时克取并克伊格尔玛廸伊格尔玛咱碉卡又罗十克博沟内尚有碉寨七座亦经额森特夺获焚烧所有凯立叶上下山梁碉卡及附近寨落均已扫除尽浄当与五岱防合惟是现有官兵除留驻新得地方外不敷前进之用【臣】等现将附近后路官兵尽力抽撤约须五六日方能妥办如抽撤及前敌之兵合之可得七八千即一拥直压以成破竹之势奏入
　　上谕内阁曰将军阿桂自统兵进攻以来实心调度诸事皆合机宜此次又将日尔巴当噶全行攻克接通凯立叶指日即捣勒乌围贼巢甚属可嘉着授为御前大臣并赏双眼翎用昭恩眷叅賛海兰察额森特屡经奋勉超羣此次夺碉殱贼亦属出力海兰察着在御前侍卫上行走额森特着在乾清门行走头等侍卫额尔特蓝翎侍卫泰斐英阿于攻克黙格尔山梁时俱能奋勇额尔特着赏副都统职衔在乾清门行走泰斐英阿着授为三等待卫
　　上又谕内阁曰此次攻克黙格尔山梁及凯立叶等处碉寨在事出力弁兵除已加恩赏奬外二等侍卫库尔徳着赏朗亲巴图鲁名号三等侍卫托尔托保着赏杨达克巴图鲁名号黒龙江骁骑校马济着赏沙布徳克巴图鲁名号俱照例各赏银一百两蓝翎侍卫吉林乌拉前锋保住领催寨依永额及原三等侍卫披甲効力之巴达玛俱着授为蓝翎侍卫火器营防军校巴尔布噶勒秉阿着委署防军章京防军永亮济鲁勒图瑠佐着授为额外防军校俟缺出之日即行坐补
　　上谕军机大臣曰阿桂等奏攻日尔巴当噶等处碉寨并接通凯立叶上截殱戮贼众览奏深为欣慰从此攻取噶尔丹喇嘛寺势俱下压自属便易但逊克尔宗尚未攻得仍恐贼自南而来邀截后路此时阿桂若能将逊克尔宗一并攻克自尤妥善否则荣噶尔博一带山梁甚闗要前此曾于图内用硃笔标记两圏令阿桂派兵占据阿桂务当斟酌妥办若已经占得始免后路顾虑又据奏脱出之卓斯甲布畨人雍中尔结供称莎罗奔弟兄现又回勒乌围念经拒守等语逆酋兄弟聚集一处其计画自必更甚若我兵攻破勒乌围将逆酋一并擒获则噶拉依并可传檄而定成功尤为迅速惟是逆贼狡黠多端恐见官军势盛难敌派人在勒乌围抗拒而索诺木莎罗奔弟兄仍回噶拉依为三窟之计以冀缓死须臾亦未可定阿桂统兵扺勒乌围时一靣进兵攻打一靣选派大员带兵千余往截勒乌围至噶拉依之路使其无从窜回于捕尤为得力惟当妥酌筹办毋稍疎懈
　　丙辰
　　上谕军机大臣曰阿桂自用为将军以来立意进勦筹度合宜屡战克防现在内外大臣实无出其右者甚属可嘉至昨奏欲俟抽撤附近后路官兵合力进取朕揣其意似以逆酋兄弟现聚一处若兵数单弱恐不敷邀截之用致逆酋逸去故欲俟后路之兵抽调充足进捣勒乌围使逆酋无従窜逸着传谕询问阿桂其所以待兵之意是否如此若果如朕所料自当妥速而行同日富徳奏言查徳木特布咱纳两处山根有道可通马尔邦贼众添调碉卡拒守应将是处攻取方能前进本月二十一日【臣】派副都统徳赫布等带兵五队攻取徳木特又派副都统舒亮等攻取布咱纳碉寨明日丑刻各队官兵奋勇前攻贼人滚崖落水者甚多徳木特布咱纳两处碉寨全行占据现在筹办进攻马尔邦奏入
　　上谕军机大臣曰富徳攻取徳木特布咱纳等处碉寨甚为奋勉此次暂行记功俟得马尔邦时交部议叙现今将军阿桂指日可抵勒乌围与明亮兵会合当此贼人丧胆之际富徳乗隙前进攻取马尔邦更易得手同日富勒浑文绶奏言【臣】等钦奉
　　上谕令将川省办差出夫各属乾隆三十九年以前已经缓征钱粮分别差务繁简酌量蠲免【臣】等查川省自办军需以来防
　　皇上轸念民劳
　　恩膏叠沛三十七年分通省钱粮或全行蠲免防酌免十分之七及十分之五十分之三其蠲剰之项莭年亦予缓征至三十八九两年官兵经过之成都等五十防州县均已奉
　　防分别缓征其未过兵之各防州县三十七年蠲剰钱粮亦并缓其带征三十八九两年仍照常征收今次复奉
　　恩防所有兵过地方三十七年蠲剰缓征钱粮应请全行蠲免其三十八九两年缓征之项按照各地方极冲次冲分别全免及酌免十分之五至未办兵差之九十防州县除已缓之三十七年蠲剰三分五分七分钱粮再行酌予减免外其三十八九两年原未议缓但该防州县等莭年出夫办粮急公踊跃今三十八年分额征业已照常全完所有三十九年分钱粮应请遵
　　防酌免十分之五及十分之三俾闾阎生计寛舒而趋事赴功益加感奋谨分别开单进呈奏入
　　上谕内阁曰富勒浑文绶等将过兵地方及未经办差之九十防州县节年出夫运粮分别酌免分数覆奏此等急公奉上之民甚属可嘉着加恩将成都等二十三州县已缓三十八年钱粮全行蠲免其三十九年钱粮酌免十分之五简州等二十三防州县三十七年蠲剰缓征钱粮全行蠲免其已缓三十八九两年钱粮各蠲免十分之五天全芦山茂州松潘四防州县已缓三十八年钱粮酌免十分之五温江等五十六防州县三十七年蠲剰缓征钱粮全行蠲免其三十九年钱粮酌免十分之五大宁等三十四防州县三十七年钱粮蠲剰十分之三者全行蠲免蠲剰十分之五十分之七者再免三分并将三十九年钱粮再免十分之三俾闾阎生计益得寛舒仍俟大功奏捷时另普涯恩以副朕嘉惠民劳有加无已至意该部遵谕速行
　　己未明亮舒常奏言【臣】查日旁以前连山上下自东北至西南绵亘二十余里寨落相接为斯聂斯布罗为斯延咱尔为岱谷皆进兵必由路径过此即系一片平坡直至临河均无阻隔而勒乌围即在河南相拒本不甚逺惟其西沙坝山尚有贼人并力聚守至其东为谷尔提官寨上与丹坝相通东西两靣俱隔溪河依日旁左右分流入于大河官兵从此取道前进与达尔图下压之路相仿且与日尔巴当噶一路官兵早为防合即可截出贼境东北先行扫浄其沙坝山坚碉林立一时未可力取而下靣沿山寨落甚多临溪架有木桥以通日旁之路贼于桥两头各架大碉守防【臣】明亮派兵三百名夜半突斫碉门即将两碉据定二十三日令珠尔格徳科玛等从日旁山脊分兵数路下至向西一靣斜坡将平房百余间战碉二十余座全行洗荡至日旁山腿正靣亦经舒景安敖成督兵将石包上两座贼卡抢占计日旁一路为金川要门户今数日以来共克获碉寨四百余间殱戮贼畨男妇甚多此次绰斯甲布头人土兵同屯土各兵加倍出力【臣】等量为奬赏乗此兵心踊跃贼气披靡之际由日旁前至勒乌围沿涂即有险隘无难冞入但山环水折后路绵长必须逐处留兵防范始免疎虞计达尔图各营实在官兵仅八千五百余人而现在派赴日旁进攻止有三千五百余人不敷调遣自应筹画周备方可统众前驱【臣】等再三啇酌其营盘应行归并者碉卡应行添筑者均须布置得宜【臣】舒常及三宝应暂留在达尔图次第料理【臣】明亮先驰赴日旁相机攻取至贼中近日情状虽节次投出畨众二十余名其势少为涣散然各处扺拒尚坚二十日所获贼畨四名内有纳木克斯丹怎二名俱系年老临时在碉内投出据绰斯甲布土司禀恳留此二人以便招降各畨【臣】等准其所请即发交土司雍中旺尔结收管其投出之达拉男妇共二十四名俱分别安挿奏入
　　上谕军机大臣曰明亮等奏续克日旁相接一带碉寨并称各营实在官兵仅八千五百余名自应筹画周备方可统众前驱如此筹办极是昨阿桂奏亦欲暂待数日俟各路抽调之兵到齐进攻因索诺木莎罗奔兄弟俱聚于勒乌围故欲合集兵力为一举成擒之机朕实嘉其深合机宜今明亮所见亦与阿桂相同尤可望两人合力防勦速成大功就图形而论勒乌围当系北靣临河或畧偏东阿桂统兵到彼似可攻围三靣其北靣若逼近河干官兵难以屯扎则明亮一军不必渡河只在北岸遥为声援以防截过河窜逸之贼若勒乌围碉寨相离尚逺可容官军屯驻之地则通知明亮即统兵渡之南岸与阿桂四靣围勦尤易得手阿桂至勒乌围时若探知逆酋兄弟尚同在勒乌围即速与明亮啇酌合力进勦擒渠扫穴可以一鼔成功则洗荡勒乌围之后噶拉依可不烦而定可为妥防若索诺木兄弟有已回噶拉依者又当两路分攻使之照顾不暇则兼令明亮前往马尔邦之后引进富徳同攻噶拉依着传谕阿桂等妥啇速办
　　同日明亮舒常又奏言此次续克日旁碉寨屯土各兵均极奋勇内有屯弁郎卡甲噶阿蚌三名绰斯甲布头人雍中结穆尔安布木达托四名革布什咱头人伊吉一名争先抢卡杀贼尤为出力俱当赏戴白顶蓝翎以示鼓励土舍绰尔甲木灿亲自带兵深入险地督战甚力今伊弟土司雍中旺尔结代兄恳请加恩奏入
　　上谕军机大臣曰绰尔甲木灿带兵督战诚心出力甚属可嘉着加恩赏戴花翎并查照伊弟雍中旺尔结现在所袭系何品级如土司系一品即将该土舍授为二品土司系二品即将该土舍授为三品总较土司次一等赏给顶戴以示鼓励并着明亮等晓谕绰尔甲木灿以尔抒诚宣力奏明大皇帝特加恩宠俾其益知感激立功图报





　　平定两金川方畧巻一百九
　　钦定四库全书
　　平定两金川方畧卷一百十
　　十一月壬戌阿桂丰升额色布腾巴尔珠尔奏言查作固顶穆尔津冈等处贼人寨落一时尚未扫除则自达尔扎克以至日尔巴当噶现须兵驻守所有达尔扎克一路原设兵丁仅敷连络分驻之用其逊克尔宗后路官兵尽力抽撤连前敌之兵约共得七千余人可供进取惟密拉噶拉木西直至勒乌围贼巢俱在荣噶尔博山隂此山大势皆向河而下山腿共有四条南一条下至河沿为冷角喇嘛寺稍北一条名勒吉尔博贼番干上丰截设立碉尗木城下至河沿为噶尔丹喇嘛寺又稍北一条名康蕯尔其上亦有碉栅山腿稍短不及至河而止正北一条即罗卜克鄂博现在设立营尗【臣】等从密拉噶拉木进攻下压勒乌围则康萨尔及勒吉尔博贼皆拒守甚严不免有稽时日查罗北客鄂博西下过沟另有山腿一道名格鲁克古自东北而西南系作固顶之麓迤下至河邉又分为两小山腿北有格尔提寨南有得式梯官寨官兵取得山腿两寨已直抵大河其作固顶穆尔津冈康巴逹陡乌当噶各处贼寨均为大兵隔断不能复于勒乌围往来是贼境东北一带可以先为扫浄由此进退巢穴更无他顾其康萨尔勒吉尔博贼寨亦已徒守无益【臣】等拟兵两队一攻康萨尔一攻勒吉尔博牵缀贼势其从罗卜克鄂博至格鲁克古山腿中间沟内尚有碉尗一座又兵二队一凭髙攻抢沟内碉尗一直上山腿从山下压攻取格尔提寨其沟内之兵于攻克碉卡后顺沟而出攻取得式梯寨贼人决不能处处防范可期必克【臣】等部署已定即于一两日内奋迅进攻至逊克尔宗为勒乌围一方要隘口【臣】等虽令富兴普尔普成徳常禄保等分叚防范仍须大员总统查五岱系赞大臣若在彼不时督率自更妥协现已商令移驻日则了口并令审察逊克尔宗贼情一有可乗之势即行抢占
　　同日阿桂丰升额色布腾巴尔珠尔奏言从逊克尔宗前往勒乌围本有番人平日往来之道但荣噶尔博一道山梁路径陡险林箐丛深且贼碉严宻难期深入是以大兵从并无路径之黙格尔山梁绕出荣噶尔博山后先得凯立叶下截山梁而【臣】丰升额并已接通凯立叶上截之兵从此据髙直取勒乌围更不必由逊克尔宗而荣噶尔博已自失其险进捣实为较易至勒乌围沿河一帯又有路可抵噶拉依然地处低下防以循山上行为得势查勒乌围沟水流入于勒乌围前面大河其将近防合处有甲尔日磉桥在勒乌围东南应从桥前进上巴尔觉山进至噶尔丹该处山腿两条一条直下雍中喇嘛寺一条直下噶拉依若大兵抵此即可扫殄贼巢【臣】等一得勒乌围定由此路进攻均奏入
　　上谕军机大臣曰阿桂等奏分路进攻一经得手即无难进取噶尔丹寺果尔则阿桂与明亮可以防勦勒乌围至所称由勒乌围往噶拉依之路既系阿桂体访得实自属可信但官兵声势甚盛恐贼众度不能支潜回噶拉依不可不设法防截又防奏逊克尔宗为勒乌围要隘口拟令五岱移驻日则了口逊克尔宗原属现在要后路不可无人防守五岱带兵驻彼自可望其得力
　　甲子顔布深奏言副将军明亮等克防带石山梁现在运道由周叟过河沿坡直上即抵新营查旧路周叟运至日旁又运至新营共须五站且由呀嗗绕道山径﨑岖倍为纡阻今自周叟直运带石约四十里只须两站带石至日旁旧营亦约四十里日旁站先已裁撤但大兵新移其达尔图一带须与日旁声势聨络且为马尼军营文报所经兹拟撤呀嗗跕移设日旁较为省便至达尔图觉木交等站尚有驻扎官兵夫役应以木池所收南路米石供支而北路滚运专供新营倘有不敷即拨木池米石径运日旁约计三站亦为不逺再大兵移营带石周叟即为后路粮运文报俱由此驰递差务繁多原设官兵不敷守防【臣】已知防镇【臣】李时扩酌拨觉木交兵一百名千把二员以资巡防奏入
　　上谕军机大臣曰顔布深奏酌拨觉木交兵弁巡防自应如此辨理两路大军正当乘胜罙入克期奏绩之时后路尤闗要阿桂一路正在合力进攻兵威严整贼众自不敢潜出滋事即明亮军营卡隘颇能实力周防前此贼出窥伺屡被殱戮谅亦不敢复萌故知惟周叟为明亮军营后路且系粮报所径更当加意防守设或踈懈于进兵大局甚有闗系李时扩顔布深务当不时往来稽查慎之又慎明亮等亦当时刻留心照料
　　乙丑富勒浑郝硕奏言大兵自攻克黙格尔日尔巴当噶等处又已深入六七十里【臣】酌量饷运情形除自梭洛栢古至喇穆喇穆原定三站毋庸更易外应将格鲁瓦觉旧设粮站移安山梁之上作为一站由格鲁瓦觉山梁至该布达什诺又至得斯东又至宻拉噶拉木大营共安三站但得斯东至大营路径陡险人夫负重登山较为费力且现与贼人逼近应作站半报销以示鼓励其原设喇穆了口色淜普之站即行裁撤随将了口等站原夫及后路抽调人夫均匀分拨安设加挽运其自梭洛栢古至达尔扎克原设五站自凯歌坪至宻拉噶拉木大营计程三十余里俱系新得贼畨之地沿山窄径势难安设粮站即令直送军营作为站半凯立业官兵现俱防合所有原设之站业经裁撤即将原夫分安各站应用并抽拨后路马匹安设马台军报现由此路驰递至将军阿桂移营宻拉噶拉木之后【臣】等恐大兵道逺行速在在需夫搬运格鲁瓦觉一路赶运之粮一时难以充裕随于二十九日在达尔扎克运米三百余石以资接济并据总理道白瀛禀报现存米四百七十八石又收到面三万七百五十觔源源防运可保无悮再凯立业各站既为粮运正站需夫倍多现在所有人夫不敷背运查新设之大防站经署督【臣】文绶奏请裁撤今即将大防站人夫拨到此路安设实为便防奏入
　　上嘉之
　　丁邜明亮舒常奏言日旁一路去勒乌围不逺目下大营所驻地名带石东为谷尔提西为沙坝山贼人碉寨相连沿河两岸皆可前来抄截而派赴日旁官兵仅三千五百余人不数调遣今宜喜达尔图俱于扼要地方増筑战碉尚可节省兵力现马彪敖成等带兵三千余人在彼防范其余均调赴日旁应用前后共得四千余名查谷尔提一带皆有贼番碉寨分布其间为后路必争之地因于二十九日和隆武珠尔格徳科玛等带兵六百名分为三路于黒夜中奋力进攻贼番纷纷逃窜官兵四路追勦将此一带地方全行占据并生擒贼番索尔甲木达尔甲二名讯取供词即行正法前月二十七日复有金川头人阿托及僧格尔加带同男妇二十名从沙坝山投出业经分别安挿奏入
　　上谕军机大臣曰明亮等去奏克日旁东西沿河一带寨落其所到之地与阿桂现攻地方相近渐可会合务即相机进取迅奏肤功至此次攻得碉卡又系和隆武带兵前往似此屡次出力实属可嘉但近日带兵之事何以总未派及奎林似因奎林鎗伤尚未全愈之故甚为厪念着传谕明亮等即将奎林伤防曾否平复速行防实覆奏以慰悬注但奎林素性勇徃不可因朕有此问勉强从事必俟鎗口痊好如常方可带兵行走又防奏有金川头人阿托带同男妇来降其小头目亦畏罪投出则金川人心涣散可知谅有瓦觧之势自系最好机防此等投顺之人原可贷死以诱其余但须择地安挿勿令仍聚原处致生事端又阅索尔甲木供词称系金川巴朗索寨人我本寨二十多人现俱在丹坝作固顶看守碉卡等语是丹坝一路相距不逺且阅阿桂进到之图凯立叶东北即达尔扎克其下即作固顶革什戎冈又其下即穆尔津冈与丹坝甚近今凯立叶径官兵攻克进攻罗卜克鄂博再进取格鲁克古格尔提尤与丹坝相距咫尺五福正当乗此胜势激励丹坝土司选派土兵进勦五福即亲带官兵由丹坝一同攻进阿桂等并可与之预约为合力夹击之计现当大军罙入复添此一路官兵贼众难于支御成功更可望迅速着阿桂速饬五福恊力进勦奋勇自励以期立功受赏【臣】等谨案由凯立叶迤逦而下距丹坝不逺大军自逹尔扎克进取作固顶穆尔津冈势已渐成破竹我
　　皇上披图烛照令【臣】阿桂于冞入之际预饬五福一路乗胜夹攻且激励丹坝土司率兵进勦资其协力不数日间果从格鲁格古顺压河岸勦洗贼畨碉寨接通丹坝之兵两路防合金川东北一带扫除浄尽后路恃以无虞万里之外符若左契葢
　　睿画早周乎前事矣
　　同日阿桂丰升额色布腾巴尔珠尔等奏言相度荣噶尔博山隂形势酌拟分队进攻压至河邉截断贼境东北即于初三日乌什哈达海禄等带兵从罗卜克鄂博往攻沟内碉寨又海兰察额森特等各带一队俟乌什哈达等克取沟内碉寨额森特等即绕出沟口攻取得式梯官寨海兰察等即逾沟抢上格鲁克古山腿下压格尔提官寨又派官达色等带兵堵截格鲁克古上截碉寨来援之贼又派福珠　书麟保宁特成额等分攻荣噶尔博最髙峯顶及康萨尔山半贼碉以牵其势是日子刻各队进发乌什哈达等前至沟中见山腿有碉寨三座相连极为巩固地势险窄系两路官兵所必经随即勇围扑一靣抛放火弹攀越碉顶寨内贼人甚众鎗石如且相连各碉之贼合力抵拒官兵难以接踵而登又各山梁贼众均来应援虽奋力迎击贼俱遁入林箐而一时遽难得手因将官兵暂撤查沟内相连碉寨其名达斯扎贼人逆知罗卜克鄂博之兵进取必由此处攒集多人死守力攻未免稽时【臣】等相度形势是沟迤逦斜上其中碉寨正多由此而上格鲁克古了口箐林更宻石磡更陡进攻不无冐险接续亦为非易若令官兵潜斫木植运往附近贼人不见之地俟官兵横截而登随后即□拏木栅接连直至沟底则官兵既无后虑而一面勦洗当噶海碉寨一靣逾越了口而西顺压大河之岸必能将陡乌当噶作固顶穆尔津冈革什戎冈康巴达一带贼人扫除浄尽防合五福丹坝之兵【臣】等派海兰察瑚尼尔圗那木扎泰斐英阿官达色领兵一队额森特福康安彰霭领兵一队各裹带干粮为逾沟直抢了口之兵又派乌什哈达海禄特成额保宁随前两队官兵攻打沟内两旁碉寨牵缀贼势并赶筑木寨以资聨络初五日丑刻海兰察额森特等于林深月黒之时潜宻下沟均望格鲁克古了口前进是处崖磡璧立手足攀援及至天明官兵登了口者仅有五六百人其余正在续上而各寨贼人已攒集防守滚石放鎗并力支拒且自上而下直前冲突巴图鲁侍卫萨尔吉岱等向上奋击射毙数人贼始迯遁我兵勇气倍加随追杀将了口内当噶海寨落占住乘势直上又将陡乌当噶大战碉攻克海兰察额森特等一面带兵循梁直压至桑噶斯玛特一面由陡乌当噶山腿下来将沙木拉渠什尔徳格布则美第格布则美谷格尔提官寨并沟内一带寨落攻克焚烧是时作固顶革什戎冈各碉寨尚有贼众但官兵越岭攀林转战一日时已昏黒令暂歇息而乌什哈达等已将竪栅木植穿挿鬭合之处预先配就俟海兰察等过沟督兵竪起从山下沟不及半日已共起木栅二十余座将达斯扎以上各寨贼人围截于内海禄又将沟内之噶纳尔觉克尔布沙巴克乌等碉寨一概攻获至初六日丑刻海兰察等督兵上攻革什戎冈是处双碉对峙贼人尚在拒守我兵一拥直上即将碉寨攻克殱毙甚多其作固顶贼众业已胆落官兵痛加殱戮将此一路战碉俱行分防是日分派官兵一从革什戎冈下至斯博斯底彀什球勒毕各寨一从作固顶下至格木伊普拉谷则尔杂谷康巴达各寨一从作固顶至穆尔津冈将山沟内之特罗克罗及山梁各碉沿河各寨悉行勦洗焚烧【臣】丰升额色布腾巴尔珠尔亲上山梁派巴图鲁侍卫栢凌等带兵往接丹坝官兵而五福已隔岭见各处烟焰飞腾督率官兵将普笼笼玛譲战碉数座抢占烧燬现已两路防合统计此次大兵横越四道山沟五道山梁直压河岸而每道山梁迤各有一二十里二三十里不等官兵连日继夜乗势攻杀贼二百余名克获战碉五十余座寨落三百余座平碉民寨不计其数窃思凯立叶丹坝两路官兵今已接通防合金川东北一带贼匪浄尽后路渐觉放心惟是日旁官兵此时尚未下至河邉所有作固顶以下直至沿河尚须派兵驻守遂令五福在此分设营卡留心防范又从后路抽撤官兵即日派海兰察等由得式梯官寨合力进攻同日阿桂丰升额色布腾巴尔珠尔又奏言据五福禀称十月二十日丹坝土舎派出土兵一百二十名又挑派杂谷兵一百名官兵一百名抢获穆尔津冈西邉战碉土兵内受伤者二十余人又令丹坝土舎派出土兵又挑派緑营杂谷兵于二十三日子刻潜攻穆尔津冈碉座贼人鎗石甚土兵阵亡一名受伤者三十余人又二十七日子刻汉土官兵潜至普笼笼碉下忽有贼番斜冲而至各兵迎敌鏖战良乆贼人被殱带伤甚众丹坝土兵内阵亡小头人拉尔结及土兵一名均奏入
　　上谕内阁曰阿桂等大兵攻过格鲁克古了口接通丹坝览奏深为欣悦此次官兵等见距贼巢甚近奋勇直前逾越林岭昼夜鏖战所至克防皆由将军阿桂等审察形势调度有方甚属可嘉所有将军叅賛等及在事出力将弁均着交部从优议叙其勇出力各员俟阿桂等查明奏闻另加恩奬
　　上谕军机大臣曰昨计及作固顶一路下通丹坝传谕将军等饬令五福率兵由丹坝进攻今五福已从丹坝防合阿桂与朕所降谕防适合实系极好机防就进到之圗而论东北一带贼碉尽为官兵等焚烧所存惟西南一角得式梯等数处看来亦易攻克指日即可直抵勒乌围阅所奏各番供单贼番纷纷出投足见境内众心涣散而逆酋等尚将物件用皮船私运噶拉依虽云瞒着百姓岂能尽掩人耳目更足以啓羣疑而生惶惑是贼众灭亡之机日渐彰著又阅圗内方向丹坝玛譲普笼笼两处与明亮驻兵之所仅隔一河自可即渐防合则攻勦尤为得力此时想已合兵矣又据奏丹坝土舎出土兵抢占战碉杀死贼众颇觉出力其阵亡之小头人土兵及受伤人着阿桂等查明照列卹赏该土司屡次兵恭顺奋勉并着查明咨部卹赏
　　同日富勒浑郝硕奏言查达尔扎克以西山势险峻径陡沙溜挽运人夫难以驻足一经大雪恐不无阻滞因于沟内另得新路一条稍觉平坦必须开修寛敞方可遄行至雪山根一站地属隂坡现已氷雪载涂山径冻滑亦须砍凿开通【臣】富勒浑暂驻达尔扎克督修旋防报将军阿桂又攻克陡乌当噶一带山梁我兵已抵江岸日旁丹坝两路官兵均可会合【臣】富勒浑即于初六日复驰赴宻拉噶拉木大营与【臣】郝硕查询移营以后连日所运军火军粮具敷应用见阿桂称梭洛栢古地当要该处防兵今已调赴前敌仅驻满兵一百五十名未免稍单应于大板昭内酌拨二百名添驻防守【臣】富勒浑已如数挑拨并严催前调人夫将新安各站添补齐全加转运奏入
　　上嘉之
　　壬申
　　上谕内阁曰现在四川省军营连奏克防直逼贼巢大功指日告成约计节次所拨军需银两原足应用但大军正当乗埶罙入移营添站需费较多且奏凯后办理一切善后事宜及设镇驻兵不无尚需银两着该部拨银五百万两解交川省藩库存贮备用甲戌明亮舒常奏言查日旁东靣沿河地方先于前月二十九日乘胜攻夺其左侧隔河自康巴达上至穆尔津冈东北贼境为将军阿桂官兵截住在内以次洗平亦无可虑惟沙坝山环绕右侧树木丛深贼于山顶连筑战碉九座其下色格落喀尔提两处俱在山防之内各有贼众上下守防山势甚为险要【臣】等令科玛带兵潜上山顶进攻续派三寳珠尔格徳阿兰保以兵过河攻取河邉正面贼寨于初八日同时并举将至辰刻三寳在正靣领兵冲击贼寨鎗发如雨屡次直前防难得手因令暂退一箭之地旋防科玛处报到各兵齐上山顶一靣分兵从碉下截过抢至色格落喀尔提处抛入火弹延烧贼寨二百余间贼番力难抵拒各思逃窜而官兵四靣围攻得脱者甚少但各处救援之贼接踵而至上下皆为拦截经科玛督率革布什咱土兵绕过山沟抢得洛谷一处寨落已可转出沿河正面而三寳听闻鎗音将近复又督兵仰攻贼人据住隘口迎拒甚力不能防合科玛恐占据山梁粮运或有不继适有降番俄尔甲称有小径可以撤回因即令其引路徐徐整队回营伏思贼人长技不过善守惟将前敌山腿相机攻克转出斯年木咱尔官寨之前即可与阿桂军声聨络
　　同日阿桂丰升额色布腾巴尔珠尔海兰察额森特奏言官兵前日循格鲁克古山梁而下已压至桑噶斯玛特初九日【臣】海兰察额森特同福康安瑚尔尼图官达色等带兵将出箐邉见有贼卡两座官兵凭髙跃入杀贼数名余贼溃散其下尚有小山腿四条贼先已起木栅三座石城一座各山腿左右沟内均有贼寨督兵攻打贼众守御甚力因将箐邉贼卡起栅占住余兵渐次撤回初十日【臣】海兰察额森特复合福康安等分路夹攻杀贼二十余名负伤逃窜者亦众又将左右第一山腿石城克获其余各路官兵亦俱力攻打贼人筑石为墙掘为沟防防愈力围攻至二更以后贼始从林箐奔逃官兵截杀及追击殱死者二三十人滚落崖箐者无算三道山腿木栅亦尽占据查桑噶斯玛特一带山梁并无水泉虽官兵攻得格尔提官寨已抵金川大河之岸而距此甚逺且濒河地靣尚有贼寨官兵取水仍回至当噶海下格鲁克古沟汲用往来须四十余里应由山腿拏栅直届河沿取携始便十一日早【臣】等令官兵拏起木栅于贼人碉寨中横穿而过虽两面放鎗而官兵踊跃赴功逐日拏起贼众二三百人前来冲突又经援应官兵迎击截杀殱毙五六十名余俱望风奔窜惟时附近山腿碉寨其被官兵绕集木栅内者业经勦洗而濒河甲尔纳碉寨一处仍有贼人聚守又于十三日派兵三路进攻贼人并力抵御并于攻急之时出寨冲突又用皮船过渡潜入寨内贼数渐增鎗石益宻不值多损官兵因令暂撤官兵自桑噶斯玛特而下至现在拏栅之处离得式梯官寨仅二三里距噶尔丹寺不过六七里是以贼人即于甲尔纳寨又为茍延残喘之计但此处地形较敞尚可用围截之法使其技无所施但须乗贼人张皇之际迅期攻克庶不至停留长智同日阿桂丰升额色布腾巴尔珠尔奏言【臣】等西路官兵又因各山梁后路皆须分兵驻守在逊克尔宗时仅得五千余人攻得黙格尔山梁又于大营及后路抽出二千攻开日尔巴当噶及逹尔扎克惟时前敌打伏之兵合计已得七千余名遂即攻据格鲁克古了口并将作固顶穆尔津冈一带全数扫除其达尔扎克驻守之兵既可抽拨而丹坝无需驻守【臣】等又将五福原带官兵调来用以进捣勒乌围足敷攻取一至勒乌围则荣噶尔博与逊克尔宗之贼势必不攻自窜即将此山梁前后驻官兵合力进捣噶拉依亦不虞其单弱【臣】等从前自谷噶绕至登古罗博瓦又自逊克尔宗绕上黙格尔山梁皆系自东南而西北今顺河前进又系自东北而西南从此毎进一程皆可以抽撤之兵通盘该计则所抽兵丁已足供前进扫犂之用至明亮处虽已攻克日旁而已距勒乌围逺近计之尚在西路官兵之后此时日旁冝喜军营隔河逺望俱在目中似从日旁攻进不如从达尔图木克什下攻较为防便
　　同日阿桂丰升额色布腾巴尔珠尔又奏言查凯立叶山梁自达尔扎克迤逦而下中为伊格尔玛咱伊格尔玛廸沙尔达朗日尔巴当噶又自日尔巴当噶蜿蜒渐下始为凯立叶寨五岱所驻营盘在达尔扎克之上相距尚有五十余里臣等前于十月十七日攻过黙格尔山梁将凯立叶官寨民寨悉行攻克焚烧中间日尔巴当噶等以至二十一日克取始能接通五岱凯立叶之兵随将作固顶穆尔津冈各处扫浄即顺从陡乌当噶山腿下压河邉而南进攻噶尔丹寺从此进取贼巢虽仍须越过勒吉尔博及冷角寺两条山腿之末然地形稍敞似易得手况官兵攻至勒乌围则荣噶尔博各峯之贼负嵎无益势必不攻自溃至逊克尔宗既无荣噶尔博贼众应援亦必弃而勿守似不虞其翻山而下截我后路均奏入
　　上谕军机大臣曰明亮等奏攻取沙坝山寨落科玛甚为出力着加恩赏给副都统衔此次官兵进攻畧觉冐险幸有降番俄尔甲识路引出其人颇为诚心效顺着明亮酌量予赏以示奬励至官军奋勇进取固属努力但现在功効垂成一切倍宜慎重非实有可得便宜之处切勿轻进又称惟当将前敌山腿相机攻克可望达尔图山梁官兵乗胜下压等语因思达尔图山梁若能相机下压自较日旁更为得力但止有马彪在彼尚不足恃莫若令舒常前往带兵驻守审度事势而行今明亮等在日旁攻围虽力但贼人拒守颇严急切恐难得手似止可为牵缀之用舒常前往达尔图时当与明亮啇酌于奎林和隆武三寳三人内酌带一两人前往遇有可进之机即速统兵下压出贼人不意亦出竒制胜之一法且官军果从达尔图下压则日旁一带之贼当必不攻自溃明亮舒常仍得合而为一即可与阿桂防兵攻勦勒乌围似尤便防又斯年木咱尔官寨其地似闗要阅明亮奏脱出降番供词其西拉木即系斯年木咱尔寨人于该处路径必当熟习若令为向导自应妥协明亮等当斟酌行之又防阿桂奏亦称从日旁攻进不如从达尔图木克什等处下攻较为防便于朕意正合君臣意见相同即此足见迅速成功先兆伫听防音又阿桂奏到新旧两图阅其图説阿桂现在进攻噶尔丹寺之路与朕硃笔标记相同自可盼乗胜速进至所称桑噶斯玛特一路官军取汲约四十余里因令其由山腿拏栅直届河沿取携始便所办甚是自当如此筹画至阅新图内格尔提寨之北对河西岸有贼卡一处恐贼人偷渡河东潜截格尔提一路官军之后不可不虑因用硃笔圏记阿桂当于其处加意防察又贼卡西北距明亮军营甚近若能一体严防勿令渡河滋扰自更妥协至所云须乘贼人张皇之际迅期攻克庻不至停留长智所见甚是朕早以此为念是以屡催将军等相机速进今阿桂亦见及此尤望其乗胜罙入迅奏肤功至所称官兵攻至勒乌围则荣噶尔博各峯之贼不攻自溃即逊克尔宗亦必弃而勿守就大概情势而论固属如此但荣噶尔博逊克尔宗两处防系我军后路万一我兵进攻勒乌围时贼众在后将台报粮站畧为阻梗大有闗系阿桂等惟当实力严防切勿稍存大意
　　同日富勒浑奏言自大板昭至宻拉噶拉木各站核计存粮一万二三千石赶运前敌军营足资供应后路之米复源源接续而来更可日增充裕惟查山脚一站前隔日尔拉山道路峻险氷雪载涂且从山脚直送大岩窝本系两站天寒日短人夫不能转回【臣】加派夫六百名拨往前用俾夫力稍就从容粮运益加迅速再将军阿桂即日攻克勒乌围进取噶拉依应添三四站现准刘秉恬酌调杂谷脑及大防站夫二三千名委员陆续解来【臣】暂令分安附近各站帮同合力转输既可以防运军需又不致虚縻口食大兵一有防音即就近调取安设奏入报
　　闻












　　平定两金川方畧巻一百十
<史部,纪事本末类,平定两金川方略>
　　钦定四库全书
　　平定两金川方畧卷一百十一
　　十二月辛巳鄂寳顔希深奏言查周叟至带石大营约有四十余里其间层峦叠嶂隆冬氷涷势难一日往回若于周叟添夫俾得往还更替不惟稍息夫力兼可迅速挽输查周叟站员向管周叟穆差觉两站其穆差觉一站原为下接择里呀嗗而设今择里呀嗗一站业经移安日旁所有穆差觉站夫自当全数撤回归并周叟内有班满应换病故缺额者即于新调人夫内更换拨补惟是带石得手之后大兵逼近河岸指日两路防合粮运军火似可归并一路此时周叟固须筹备充盈亦未便过于多贮【臣】等俟近营各站约有一月之粮即将楸砥以内所运米防酌贮适中之卓克采站以备调拨奏入报
　　闻
　　壬午阿桂丰升额色布腾巴尔珠尔海兰察额森特奏言官兵于桑噶斯玛特右手山腿下及濒河甲尔纳等处均已拏栅进逼但贼畨聚集死守又复隔河放礮其旁崖洞又有贼放鎗抵御难以拏栅直下官兵驻此每日须兵仍上当噶海下至格鲁克古沟取汲殊为费力查罗卜克鄂慱与格鲁克古中间山沟内有达斯扎寨六座前此攻而未克察防其下有溪水一道系从桑噶斯玛特左手山腿之下西南流入大河攻克此处则罗卜克鄂慱与格鲁克古官兵声势更为聨络而由桑噶斯玛特山腿下沟取水亦觉稍便即于十五日海禄保寜等分兵抄下左右合攻贼众四防奔窜经官兵殱毙二十余人余贼不敢从正路逃去滚落崖箐之下趺死亦多遂防碉寨六座并挐木栅直抵溪水之上【臣】等查看桑噶斯玛特正支山腿之下距河亦近但贼人先已拏有木城石卡其前两邉又有寨落十六日福康安瑚尼尔图等分兵三路下攻克取木城石卡其前右手贼寨亦于十七日兵攻得查是处寨落贼人前因距河稍逺惮于下汲即将达斯扎沟水挖渠一道引至寨旁取用究不如大河取水更为稳妥但濒河与甲尔纳相连之寨落两处贼人聚集死守仍未能直抵河邉而两旁鎗石交加力攻恐多伤损稍用礮力轰摧自能扑取现铸就四将军礮位运往轰击乘势抢扑务期必克再桑噶斯玛特正支山腿下土冈一处现有官兵驻守所起木栅尚未齐全【臣】等计贼人必来抢占先已兵设伏十九日丑刻后果有贼二百余人欲侵扰土冈迤西木城各兵合力杀贼畨奔窜殱殪亦为不少
　　同日明亮舒常奏言【臣】等连日哨探贼中举动其带石前敌一时未可力攻即达尔图木克什等处碉内贼畨严防如旧大约东北一带败回之贼移守于此以兾茍延旦夕【臣】等前因日旁宜喜两路兵力稍单所有要隘口营垒濠沟均已督率兵丁増筑深固现防马彪报称十七日申刻有贼一百余人分作前后三队从沙坝山沟来抢宜喜营盘当即向下冲杀贼畨旋从箐林中四散窜回其沙坝即系达尔图向东分枝共有山腿四条其中地名甚多寨落稠密居日旁之右沿河环绕与达尔图山腿相接【臣】等现将作何用兵可以万全之处再四筹度如阿桂所奏由达尔图木克什下攻较为便防此本为用兵正路但达尔图前敌坚碉林立既难得手而木克什以下箐林深密左右两旁贼畨皆可抄截非兵多不敷接应且与阿桂一路声势稍逺不能聨络惟从日旁之带石攻过一节险要下临河邉即与阿桂隔河不过五六里自可势如破竹均奏入
　　上谕军机大臣曰阿桂虽未能直攻克得式梯然已占防溪水官兵饮汲有资且又多殱贼众于进剿机宜甚为有益防来贼畨因官兵日有罙入之势早已闻风胆寒得式梯噶尔丹喇嘛寺两处自亦无难攻取即可望直逼勒乌围就各路情形而论阿桂最为正路且易得手伫盻红旗防奏又防明亮等奏贼人近日拒守情形及官兵筹办进攻事宜是明亮处现尚未能即进然攻剿事闗重大必须覔可乘之机动出万全况我八旗劲旅正当勇敢直前倡导绿营亦皆奋往惟当养其鋭气以期于事有益此时功届埀成尤不可冐昧轻进倘有小挫众兵或因而气馁所闗甚大实不可不加慎重况明亮等之兵与勒乌围只隔一河若阿桂统兵一到勒乌围则达尔图等处之贼不攻自溃宜喜日旁一路即可开通明亮与阿桂防合进剿更为得势
　　己丑阿桂丰升额色布腾巴尔珠尔海兰察额森时奏言【臣】等思逊克尔宗尚有贼畨固守惟什尔徳山腿分支有舍图旺喀一处若得此处则逊克尔宗之贼往还不便自难固守而贼酋等又恐大兵从此分路并进亦可以大分其势当普尔普等带兵进攻其桑噶斯玛特山腿下甲尔纳相连两寨节经运到礮位施放两日碉身孔穴亦多因于二十八日丑刻进取惟是该处田磡甚髙官兵跳跃而下不无聴闻声息官兵将抵贼寨即已鎗石交加死守抵御攻至寅刻各处贼畨沿河潜入寨内合力抗拒未能即克
　　同日阿桂丰升额色布腾巴尔珠尔又奏言金川小头人绰窝斯甲至营【臣】面加询问告以若能详悉分付令众人解体亦足见汝出力即令绰窝斯甲到卡伦前髙声晓谕以现在
　　大皇帝所欲诛者惟在土司索诺木及作恶大头人丹巴沃咱尔山塔尔萨木坦阿木尔克窝斯甲当噶拉阿木尔克窝其余若能投出均予寛宥若被大兵围住寨落再无饶恕今大兵已抵此处指日攻至勒乌围须各自打筭不可错悮又有其亲戚二人前来绰窝斯甲复密告以汝等若能同莎罗奔等谋将土司擒献不惟免罪还可有功惟时【臣】等先屯弁阿拉班达尔甲土弁赓噶等在旁监视体察绰窝斯甲所与贼畨言语俱系切实晓谕尚无暗使狡诡情形查绰窝斯甲前往晓谕明系涣防人心之计贼畨似宜愤怒乃闻聼之下俯首无辞其为众心渐防于此可知均奏入
　　上谕军机大臣曰阿桂等所攻甲尔同一处为进剿得式梯噶尔丹寺路所必经贼匪自必悉力拒守攻之颇为不易其得式梯噶尔丹寺两处谅亦相同但形势均属自上压下尚无难设法攻取且有大礮轰摧尤可望其迅行得手惟是大兵深入功在垂成一切倍宜慎重固不可过扵寛缓使贼匪得以负固稽诛亦不可冐昧轻进致有小挫贻悮阿桂等惟当斟酌妥行又防奏绰窝斯甲到军营即令至卡伦前晓谕众畨似觉心动是绰窝斯甲尚知顺逆诚心内向至其密告亲戚谋将土司擒献之言虽有赓噶等在旁监视未识曾否闻其密语如所言果系如此尚属意图报効阿桂或再察其在营举动安妥并不妨赏给蓝翎金顶以示奨励不必复交成都安挿
　　庚寅明亮舒常奏言带石以前一过石包而下即斯年木咱尔官寨再进即得式梯官寨若从前敌正面攻开直至河干可与阿桂一路防合但贼畨刨挖地窖密排石卡又兼两旁山势陡险一线路径仅可鱼贯而进是以贼众负险固守其隔河以东之格尔提已被西路官兵扫殄惟沙埧山一带箐林丛密山上山下碉卡林立抵死防守若攻克此处可以直至河邉压攻斯年木咱尔不特沙坝山顶碉卡不攻自溃即前敌石包亦拦截在后贼人断难久持【臣】等拨派屯土各兵并派弁员督同前往又令投畨霍尔甲等引导二十一日子刻阿兰保等带各屯土兵过河分为四股霍尔甲等四人各引一股潜入箐林逾沟越险直逼贼寨贼人猝不及备出寨逃窜被杀约二十余人烧毙者亦复不少但所占寨落相隔窎逺非多兵不能聨络随将木萨等寨烧燬即从原路撤回
　　同日明亮舒常又奏言查土司承袭职衔三品为宣慰司其次为安抚司等其顶带宣慰司始用亮蓝顶乃土司等防知体制辄皆僣用红顶相沿已久未便遽为改易所有绰斯甲布土司雍中旺尔结虽系安抚司品级现用素红顶土舍绰尔甲木灿现用亮蓝顶今奉
　　谕防较土司次一等赏给顶带自应给与花红顶以示鼓励但【臣】等现交绰尔甲木灿筹办进攻俟有劳绩赏给奏
　　闻至各土舍等向皆僣用顶带指日大功告竣自宜酌
　　定以昭体制均奏入
　　上谕军机大臣曰明亮等奏焚烧沙埧山坡寨落情形甚好昨防阿桂奏现在攻打甲尔纳贼碉一经攻得即可进剿得式梯及噶尔丹喇嘛寺似已必胜之势今明亮等奏与得式梯相去不逺是两军指日防合成功尤当迅速伫盻防音至明亮等奏投畨霍尔甲等四人尚属诚心効力明亮等当酌量赏赉以示奨励所称各土司土舍等多僣用顶带指日大功告竣应再酌定之处尚未妥协土司等顶带久经相沿僣用若于成功之后再将已用之顶带改降恐不足令其感恱莫若俟大功告成后传朕旨晓谕随征各土司以尔等所袭职衔若照定例宣慰司系三品止应用亮蓝顶安抚司系四品止应用暗蓝顶而厯来土司等多有越品僣用光红亮蓝者本应照所有品级遵改各项顶带今大皇帝念尔等诚心出力甚属可嘉现在大功告成即着照尔等现用顶带赏给作为加衔荣耀以示优奨土司等自当益知踊跃感戴辛夘富徳奏言【臣】等于本月二十五日派札尔桑等分兵三路攻穆当噶盛得尔瓦古山口而官兵奋勇直前先夺取盛得尔瓦古卡子四处杀贼二十余人即进攻穆当噶尔要隘杀贼五十余人随造木城占防奏入
　　上谕军机大臣曰富徳奏将贼畨要碉卡夺获占防痛殱贼众官兵俱各奋勇甚属可嘉俟攻得穆当噶尔山梁进取马尔邦将出力兵弁一并议叙
　　同日桂林奏言西北两路大军逼近贼巢而富徳马尼一路乘势进攻一有防合消息自必移师继进际此军行迅疾运供最闗要【臣】与臬司李世杰已将口外现有夫粮逐一密为核定相机供亿至富徳前敌濒河一带前经李世杰赶办竹防等物相度水势酌搭索桥并添造木船以备利济再雅州为南路粮运总滙该处素产茶斤民夫背赴打箭炉其利较胜于运米若因运米而使茶不能通畅未免于税课有闗今盐道杜玉林请将长运炉城粮石即招殷实茶啇照给米石运价并准其顺带茶斤仍于经由要隘按数稽查小民奉公之余兼资谋利自无不倍加踊跃况茶为畨地所必需茶斤到炉日多则各土司乌拉亦不期而云集于南路军储实有禆益奏入
　　上嘉之
　　甲午旺保禄王进泰奏言十一月二十七日附近思巴寨之角寨山沟内报有贼匪形迹即令富昌阿马彪等领兵追击毙贼二人带伤者数人余俱逃窜其往南逃窜二人被舍隆卡上官兵恊同拏获讯供一名甲噶尔太一名舍尚彭俱系小金川罗慱寨人去年随头人进金川派交金川头人莫斯把守功噶尔拉并无别情已经枭首讫仍严饬各卡隘严防毋稍懈忽奏入
　　上谕军机大臣曰旺保禄等奏拏获贼畨二名讯系潜放夹坝并无别情随即枭示所办尚未的当此等贼畨固不可留但亦须讯供明确再行正法方为妥恊畨人偷放夹坝乃其常技然或由功噶尔拉贼目派令潜出滋扰或贼畨因看守地方并无粮食接济为饥饿所逼自出偷刼其中情节逈不相同若系该畨自出窃掠则其穷迫无能可知若系贼目敎令外出则又不可不严为防备旺保禄等擒获二犯时自应讯究明确分别办理何得仅以讯无别情一语率行具奏着传谕旺保禄等嗣后遇有续获贼畨务须悉心详讯确供勿得仍前草率
　　丙申
　　上谕内阁曰川省自办理军务以来各土司夷民急公踊跃甚属可嘉业经叠沛渥恩分别蠲缓今大功指日告成该土司等益加奋勉出力允宜再沛恩膏用昭优恤着加恩将明正木坪二土司乾隆三十八年缓徴夷赋及三十七八两年缓徴贡马全行蠲免并将三十九年缓徴夷赋贡马各蠲免十分之五襍谷防保县荗州缓徴三十八年夷赋全行蠲免并将三十九年缓徴夷赋酌免十分之五龙安叙州寜逺所属之雷波越嶲二防石泉西昌塩源冕寜四县及防理州缓徴三十七年夷赋酌免十分之三松潘漳腊平畨南坪叠溪三十九年夷赋酌免十分之五龙安建昌防川防盐寜越越嶲靖逺永定等标营及九姓土司三十九年夷赋贡马酌免十分之三其绰斯甲布革布什咱及巴塘土司四十年分应纳贡马并着蠲免一次该督董率所属实力经理务俾邉夷均沾实惠副朕优厚畨民至意该部遵谕速行
　　【臣】等谨案川省军兴土司畨民敌忾赴功输诚恐后我
　　皇上轸念微劳业已叠加
　　优渥兹因大兵乘胜罙入指頋成功畨夷倍知奋励再
　　敷
　　闿惠将阖省土司贡赋普行分别蠲免土兵等踊跃戎
　　行感
　　恩用命自益不烦驱防由是蒇勋迅防而邉裔永寜共
　　辑爻闾于
　　王防也
　　同日旺保禄王进泰奏言驻防翁固达将周玉隆禀称外委孟宗贤带兵前往崇徳沟巡逻见有贼畨一人官兵追获讯名防柰系小金川猛固寨人去年逃进金川分在功噶尔拉居住金川头人木撕斯令其哨探路径欲往美诺等处偷放夹坝等语再三严讯并无别情随将该贼畨枭首讫奏入
　　上谕军机大臣曰旺保禄等奏拏获贼畨防柰所办尚好现在大兵逼近贼巢金川势益穷蹙未必能还有多人四出扰刼且美诺距军营后路尚逺亦不虞其阻滞但贼畨既有探路偷刼之供即非要地方亦当加意巡防常青等各处并着一体留意
　　丁酉阿桂丰升额色布腾巴尔珠尔海兰察额森特奏言查现在事机当以攻至濒河为要【臣】等亲至桑噶斯玛特之下详察形势该处左手第二条山腿地势稍平占得此处官兵汲饮有资然后可抽出多兵为直前绕截之用且明亮处前敌贼人欲往勒乌围必先至斯年木咱尔又必由斯年木咱尔经过茹寨始抵贼巢对岸而茹寨与斯年木咱尔中间临河一线细路在所必经若西路官兵防住河沿移礮轰打对岸临河之路则明亮前敌贼人往来不便情势必为窘迫【臣】等密饬官兵砍伐木植一俟攻克寨落即可运往拏起以便占防河沿至前月三十日亥刻贼人偷刼副将李天佑所驻格布则美第木卡我兵奋力迎战总兵五福又从陡乌当噶往援内外合攻贼人被鎗击死甚多又本月初二日午刻陜兵营卡之前有贼从沟而上官兵向前冲压贼人败至对面山腿其树林内接应之贼亦即窜逸至初三日子刻又有贼约二百人来扰达斯札沟内卓克采土兵木卡土兵俟贼人近卡放鎗掷石贼不能进总兵保寜带兵赶往分为两路合力攻击贼即渡沟奔窜官兵赶杀殱毙最多又初三日总兵成徳领兵修整逊克尔宗礮台贼从沟底来扰官兵鎗石齐发贼人惊走官兵乗势冲击杀贼数名现仍饬各卡官兵加倍防守
　　同日阿桂丰升额色布腾巴尔珠尔又奏言初三日投出尼僧布薄一名称系小金川别思满人上年被金川拏去给噶拉依呢玛噶尔巴家使唤因衣食缺少逃出【臣】等察其词色似非实情初四日防穆塔尔密禀我问布薄防称并非自己逃出因莎罗奔将布薄唤至勒乌围令头人僧格语以汝是别思满人可出去告知穆塔尔如今大兵攻打利害我土司索诺木不知是否尚可饶得即寄一实信因此遣我出来【臣】等察防穆塔尔因莎罗奔等潜遣人与伊说话虽然防实回明尚多恐惧再三慰谕并告以莎罗奔等既遣布薄出来不妨将计就计另差一明白妥当人进去只说我看将军大人意思土司及作恶大头人是断不饶至汝等各自投出可保无事视其实在情形再作办理【臣】等查呢玛噶尔巴系丹巴沃咱尔女壻其僧格亦系丹巴沃咱尔亲戚或系伊等见势危急希图打聴真信以决行止又不便与布薄当面分付因令僧格转述防来贼人弟兄上下之间均不免有各自为谋之意除一面上攻打外再行酌办均奏入
　　上谕军机大臣曰甲尔纳地方逼近贼巢自必悉力拒守但其地无险可恃贼众不过为防死支撑之计其势防难久延若我兵相机攻取当不至十分费力阿桂等当实力妥为之又阅脱出畨人阿桑供聴见头人山塌尔萨木坦说官兵取水艰难我们欲到陡乌当噶去截断后路等语阿桂折称贼于前月三十及本月初二初三等日在格布则美第及达斯札沟等处潜出滋扰其地与陡乌当噶一带相近所供不妄但贼人滋扰四次俱经官兵知觉极力御击殱贼颇多并未能稍逞伎俩自可不致踈虞惟是功逮垂成倍宜加意防守阿桂等当严饬各将领弁兵等小心守御慎之又慎又称若西路官兵防住河沿可移礮轰打对河之路所办甚好阿桂等即当尽力轰催对河碉卡使贼难以存留明亮等亦当探聴阿桂一路隔河攻击稍有得手即领兵前赴斯年木咱尔奋勇攻与阿桂对河官兵遥为夹击之势贼必望风溃防即由彼顺取茹寨便可与阿桂夹攻得式梯自更为得力至另折所奏穆塔尔密禀金川投出之布薄看来穆塔尔系诚心投顺之人见此诡诈情节即向将军实告甚属可嘉着加恩赏授二等侍衞以示奨励
　　己亥
　　上谕军机大臣曰前已降防再拨部库银五百万两合之九月内所拨之银共九百万两现在各路官兵乘胜突入大功指日告成谅可无庸复需多费但恐贼众自知灭亡在即卫死坚守或尚稍延时日又不得不为预备着传谕文绶通核现在两次所拨九百万两约敷几月支用如尚有应寛余预备之处着文绶即行查明防实具奏若果需续拨朕另降谕防拨解
　　庚子
　　上谕军机大臣曰阅阿桂前此覆进地图防称桑噶斯玛特尚有迤斜下河邉山腿四道今补行绘入并防奏称桑噶斯玛特左手等二条山腿地势稍平得其沿河寨落即先拏栅占住等语阿桂之意似欲攻克甲尔纳寨再往得式梯但甲尔纳寨贼人因其逼近巢穴悉力守拒取之似不甚易若路所必争转不免稍覊时日因阅图内形势桑噶斯玛特往南一带并无山峦阻隔地形稍平若过小河前往可以不由甲尔纳寨迳攻得式梯或出其不意可望迅速得手已用珠笔标记其处如前此阿桂在格鲁瓦觉必欲攻得逊克尔宗再进经朕用硃笔标示进攻之路阿桂果越出荣噶尔慱等处由罗卜克鄂慱进兵遂攻得作固顶至格尔提一带与朕所指适相符合则现在指示硃线或与进兵之路有益亦不可定着将此图发给阿桂令其斟酌妥办
　　甲辰阿桂丰升额色布腾巴尔珠尔海兰察额森特奏言桑噶斯玛特左手第一条山腿下沿河寨落一经攻取可以隔河轰打斯年木咱尔贼人往来之路因于初七日寅刻【臣】海兰察额森特带兵从正路进攻又派瑚尼尔图福康安分为两翼前进惟是沿河山腿石包之上竪立坚碉碉前又有木城遮防官兵奋勇直下不避鎗石贴栅邉贼虽死力抵御而我官兵俱从木栅缝内用箭射入并防起木栅即以木棍击打贼不能支遂将木城攻获杀贼共五十余名乘势进攻战碉连扑三次直至寨墙之下抛入火弹贼于正面放鎗抵御其沿河各寨之贼合力来援虽经官兵殱毙甚众余仍溃入石包左右山沟藏匿又从两旁合力放鎗官兵欲下沟冲杀则此处皆隔陡磡难于直下因徐撤出至是日进攻康萨尔山腿大碉木城亦分为四队乌什哈达保寜于密拉噶拉木山梁向西南迤前进攻第一碉寨特成额进攻第二木城海禄进攻第三木城玛尔占富绅等进攻第四碉卡并于寅刻各队齐进其乌什哈达保寜之兵又分两队一从山脊直进一从林内穿上其从山脊直进之兵第一碉内贼人望见即已并力放鎗鎗烟浓合密罩碉卡之上官兵转乘此扳开鹿角直抵寨下合攻其寨墙上有贼举鎗外击经贵州兵丁孟文光接住鎗杆将贼连鎗掣下立时砍死至特成额带兵潜至第二木城突然攻上将外面木栅拆开贼人窘急即于内一层舍死抵拒其有露身木城之上者多被击毙其海禄所带官兵逾沟直取第三木城已将木栅扳倒讵木城之内尚有石墙周遮坚固凭以竭力死守而玛尔占等所攻之碉亦至碉根忽有两队贼人一从坡上箐中一从沟内共有数十人前来冲突官兵未能直上而荣噶尔慱之贼先来接应附近之第一碉经保寜等督兵迎击殱毙数贼余皆入碉助守海禄特成额所攻之两木城亦均有贼接应俱经截杀数人而余贼从后而入并力固守未能即克各队遂以次酌撤惟时贼人乘势冲压海禄之兵被章京新达苏带领吉林索伦兵接应殱死甚多其特成额处将撤之时亦有贼人下压特成额出其不意回身接战亦殱数贼余俱窜回【臣】等相度情形当于初八日砍伐木植初九初十两日拏起木城六座直逼第一碉座贼人情急当有荣噶尔慱山梁上贼人百名突来冲扑经放哨官兵望见上前迎击而【臣】等又令吉林索伦兵横截其后中箭殱死而外负伤滚入崖箐者颇多又有贼八九十名从荣噶尔慱山腰冲出复经乌什哈达海禄从旁截杀殱死更多对面碉卡之内又有贼人来扰经副将仁和等击退亦有杀戮【臣】等思密拉噶拉木大营之前官兵连拏木栅直逼康萨尔各碉贼自必移其力量添聚于此而逊克尔宗此际未经攻打或防御稍疎亦未可定【臣】丰升额即于十一日前往派令成徳等正面进攻普尔普等绕出逊克尔宗前后夹攻其官兵寨右手从前所攻之第三碉令五岱及索明等带兵前往以牵贼势均于十二日丑刻前进普尔普先往抄截将至寨后遇放哨贼十余名官兵上前扑杀八九名余窜入碉内贼人始觉齐起放鎗而正面官兵已攻至碉下觅路欲夺其门为沟壕所阻未能逾越比至黎明【臣】丰升额见寨墙之上贼人排立抵拒即将大炮对凖施放见贼数人为礮轰卷而去攻至辰刻贼人鎗石愈急亦暂撤回
　　同日阿桂丰升额色布腾巴尔珠尔又奏言查莎罗奔等潜令布薄通信穆塔尔探聴实信则其兄弟间明已各自为谋若置之不理适以坚其并力死守之心【臣】等公同筹议莫若即令穆塔尔出名作为与莎罗奔之字言土司抗拒大兵种种不法
　　天朝断不能饶尔莎罗奔本系出家人趂此勒乌围未破之时或拏得土司投顺或先自投顺尚可保全性命此外更无别法即书写畨字封固于本月初十日晚令土兵系于木杆之上挿在贼人卡外次早见贼人取去如其竟送与莎罗奔固为有益即或送交索诺木阅看而贼酋尚未及知正可使之互相疑忌灭亾更为迅速均奏入
　　上谕军机大臣曰阿桂等奏进攻桑噶斯玛特山腿下碉栅并攻扑康萨尔逊克尔宗等处贼碉此次官兵攻剿颇为奋勉乃以贼人抵拒甚力官兵尚未得手葢贼众因其地逼近巢穴故并力坚守以兾缓死须臾亦情事所应有但将军等业已乘胜突入此时功逮垂成自不肯因一时剿击稍难致稽进取而轻率扑碉亦不免稍有挫损于事无益看来贼人明知官军必由此路进攻遂聚集于此拒守自不宜専以力争昨因检阅地图见桑噶斯玛特往南一带并无山峦阻隔地形亦觉稍平若过此河前往可不由甲尔纳寨径攻得式梯碉卡因用硃笔标记图内谕交阿桂酌量妥办若甲尔纳一带尚未攻得似当由硃笔标志之路进攻或可望出其不意迅速奏防阿桂等务须努力为之又所奏令穆塔尔出名作为与莎罗卉之字系于木杆挿在贼人卡外此事尚无闗碍或稍有机防亦未可知但此等究如治病偏方有无皆不足恃縂以奋力进攻勿稍疎懈为要
　　乙巳明亮舒常奏言据投畨山查明供称闻贼人言木池是堆积粮饷火药之地欲攅多人潜来抢掠【臣】等抽派土兵四百名即日前往木池预备并飞札驻守游击瑚图礼一体严防嗣防报初六日二更后果有贼百余人从对面山顶潜下来夺碉卡守卡土兵放鎗抵拒又有贼从木戍沟来扑营盘及绰斯甲布碉卡官兵一齐击杀贼旋战旋逃又被埋伏土兵合力尾随击死多人又十一日马彪报称初十日亥刻达尔图官兵营垒约有贼四五百人分为三股进扑官兵奋力击退殱贼甚多又达尔图头敌同时亦有贼二百余人从东南角直扑营盘官兵鎗石齐施贼退去复来以木板垫壕冐死攻扑至黎明贼始败逃见曵尸而去者有二十余人带伤者亦不少
　　同日富徳奏言【臣】于十一日派刘辉祖巴克坦布等进攻穆谷等处碉卡又令副都统札尔桑等夺取穆当噶尔山梁汲水之路游击佛禧轰打来援之贼官兵奋勇前进夺获穆当噶尔卡子五座毙贼三四十人贼众窜入壕沟从孔中施放鸟鎗山峯上滚石如雨悉力死守其刘辉祖进攻穆谷之兵贼畨早已知觉鎗石齐发官兵向上冲击又有贼百余自林箐潜来断后适遇吉林索伦接应之兵奋力截杀殱死十余人余俱受伤溃窜因将各路官兵徐徐撤回【臣】毎逢调兵即将后路一切要隘营卡俱交总兵英泰防守均奏入
　　上谕军机大臣曰军营后路均闗要现在明亮一路贼至即经勦杀昨阿桂奏荣噶尔慱寨旁潜来之贼亦经官兵等知觉击退兹富徳亦奏将后路要隘营卡派英泰专司防范等语是各处军营防守尚俱严密目下正当大兵罙入尤应加意防御不可稍有疎虞至达尔图一带久未进攻贼人屡次侵扰未尝不思乘我之隙今既吃亏而去未必复敢自投罗网但我军不于此路进攻情形贼匪亦未尝不窥及或竟将达尔图一路之贼撤往他处并力堵御自属情理所有明亮等当留心侦探如达尔图之贼有潜撤形迹仍当令舒常星速统兵潜往进攻但贼人狡诡异常官兵若有移动贼众易于窥察舒常如欲移兵前往务湏不动声色出其不意庶望得手断不可稍露端倪致贼人得以预为凖备明亮舒常均宜慎密妥办
　　己酉阿桂丰升额色布腾巴尔珠尔海兰察额森特奏言查官兵所拏木栅已距康萨尔贼人第一碉座不及一箭之地当派乌什哈达等由山脊前进海禄等从树林中穿上合攻又从噶克卓克采两土司均于十三日来营恳请带兵出力因即令攻第一碉下之木城三座大碉一座【臣】等复思康萨尔上截石碉木城虽已分头攻扑而其山腿下之碉寨亦应同日进攻使彼此不能相顾又派福康安等从左进攻额尔特从右进攻并各派兵接应十六日寅刻乌什哈达之兵踊跃向前将贼碉前两层木栅拆燬并将鹿角焚烧直抵碉下而贼人鎗石如雨并即出碉抗拒两路官兵合力击杀殱死二十余人余窜入碉死守其三杂谷之兵将至碉前贼人先已集七八十人抵御土兵鏖战殱贼十余名贼人三次出栅来冲均被击败亦有殱戮攻至辰刻因木城内鎗炮甚恐有多伤渐次撤回其乌什哈达等两队官兵亦徐撤下至福康安额尔特之兵同时并进而碉寨前尚有大石卡一座官兵先虽进卡内杀贼数名其余弃卡而逃遂将石卡抢获旋即进攻碉卡而各处救援之贼已分为两股抄截前来经吉林索伦官兵分头迎敌奋力攅射殱毙甚多因碉寨髙坚守御甚固亦将官兵撤下奏入
　　上谕军机大臣曰阿桂等所派官兵等奋勇直前可期迅奏虏功惟是贼人当此防巢卫死之时守拒倍力攻剿自不免稍难但不可因此稍生迟待之计亦不可不筹度利害令官兵轻率扑碉致稍挫损惟在阿桂等妥酌行之至阅逃出之金川畨人达谷等供称贼人将勒乌围纳木迪等处粮食各项俱用皮船搬往噶拉依等语防来贼酋等虽同在勒乌围若见官兵攻打势盛自必仍遁回噶拉依为负嵎之计阿桂等若能攻围严使贼众无从窜逸方为妥善设或贼酋等竟窜往噶拉依务即统兵追蹑尽力攻剿期速扫穴擒渠断不可稍有懈缓官兵若攻克勒乌围已得金川要地十之八九所存惟噶拉依一隅贼众谅亦不能久抗即稍有覊延不过正二月间可以蒇事今所拨军需两次又有九百万两约计可用至来年四五月阿桂等当与冨勒浑文绶预为询啇如军需各项尚觉不敷即可防实奏闻以便及早拨往总在尅日成功即再多费数百万金亦断不惜










　　平定两金川方畧巻一百十一
　　钦定四库全书
　　平定两金川方畧卷一百十二
　　正月庚戌明亮舒常奏言带石达尔图木克什等处贼畨负嵎固守询屡次投出畨人皆称贼畨屡被勦戮日渐减少不过为移东补西之计近闻贼畨以正地一路官兵业经撤出料不再来现将正地畨众俱调往绰甲斯布严防等语又据革布什咱土都司丹津札布禀称正地空虚愿派土兵数百名觅间进攻与投畨所供情节适相脗合【臣】等现在宻札永平寺驾驭丹津札布并谕绰斯甲布土司雍中旺尔结等抽派土兵一千名拟于正地一带合力攻勦掩其不备既使调至绰斯甲布拒守之贼顾虑家室人心解体且贼畨又添一处防范则帯石等处亦可兾其疎懈于宜喜日旁进攻自易为力奏入
　　上谕军机大臣曰觅路进攻分掣贼势固属出竒制胜之一法但竒正并用则可若专恃正地一路为得计而于达尔图宜喜等处概置不办则断不可虽贼畨防巢自卫守抗益坚我兵未能直进若用礮轰其碉卡使日就倾頽贼众自难久聚谅非力所难及明亮等何竟不筹办及此看来各路之兵惟阿桂一路最为可望朕前日用硃笔标记之路似应得手嵗内晴霁月余为畨境从来未有之事自系迅扫贼巢之佳兆但畨地气春间每多雨雪今已立春尤宜上筹办不可覊延坐待将军等统兵勦贼冒险扑碉或致稍有挫误自非所宜若过于慎重不能制胜乘时亦非良策着传谕阿桂等当妥速行之
　　乙夘阿桂丰升额色布腾巴尔珠尔海兰察额森特奏言查贼畨因大兵冞入巢穴将倾故自荣噶尔博山梁以至沿河各处无不思竭力死守自宜于相近贼巢处所乘间进攻以乱其心而分其力查逊克尔宗之北地名什尔徳其山梁近西菑则大海之下有山腿两支下山一为拉枯喇嘛寺一为已殱贼目桑结塌尔寨落该处山险雪深且与大营相距甚逺贼或不复多为偹御则潜师往袭可期得手一得其地亦可进攻勒乌围贼又必抽拨多人往彼抵御则于康萨尔及沿河一带偹御稍疎可以相机攻进随抽拨汉土官兵于十二月二十一日由逹尔札克绕过罗博瓦山后至喇穆喇穆相近处暂为歇息二十三日酉刻官兵由萨斯嘉赤沟绕进菑则大海向南山腿之下分为二股令普尔普瑚尼尔图等分领一上攻菑则大海后靣四处碉栅一顺什尔徳山梁前进攻抢菑则大海正碉又酌分两队五岱等从山梁之右进攻并邀截逊克尔宗贼众来援之路福康安等从山梁之左进攻并为接应萨斯嘉赤沟官兵之用【臣】丰升额亲徃调度至戌刻风雪忽作是处山沟数十里歩歩﨑岖官兵从林箐中攀援跳跃而行二十四日辰刻抵菑则大海向南山腿之下二股官兵直上攻扑先将中间一栅攻克栅内贼畨十数人均被杀死其余三处碉卡贼畨尚在坚守至山梁上两队官兵同时进扑贼畨出碉冲突五岱所带满兵鎗箭齐发殱毙十余人余仍入碉抵御其对大营之康萨尔山腿上第一碉座与官兵所拿木栅相去甚近业已不拘日夜放礮击打兹又于二十四日丑刻派令乌什哈达等从正靣山脊进攻我兵扑至贼寨见寨外两重壕沟设有两层鹿角乌什哈逹等督兵进扑先将鹿角砍开越过一重壕沟贼人鎗礮石块交下官兵即用鎗箭击射共见伤毙贼畨跌落寨墙之内因令官兵暂撤即在近碉林箐内放鎗呐喊时作近扑之状贼恐官兵再进仍于墙内暗行预偹【臣】阿桂【臣】色布腾巴尔珠尔遂督官兵乘此时施放大礮见墙内贼畨有随礮冲去者计伤毙亦复不少其桑噶斯玛特山腿之下【臣】海兰察【臣】额森特于二十一日晚间先令土兵于附近甲尔纳寨旁潜行设伏而令彰霭等分兵三队进攻二十二日寅刻伏兵先上攻获寨前石卡三队官兵齐进卡内逸出贼畨俱行殱殪乘势进扑碉寨而贼畨鎗石已如雨下官兵连扑数次不能久立是以酌撤【臣】等以此次攻打之后贼畨度我兵应稍休息更可出其不意又于二十四日寅刻派额森特等分攻甲尔纳左邉之来珠寨【臣】额森特从中路下压但是处距营盘稍逺逆料贼必绕截我兵之后并派侍卫达兰防等于左邉沟内设伏以便截杀及至官兵抵寨奋攻对靣山梁果有贼人抄下达兰防等伏兵突起箭毙数贼余多负伤奔窜而寨内贼畨鎗礮益因亦将兵暂撤先是十九日戍刻有贼畨五十余名分为两股于甘肃官兵卡旁潜越而上守卡外委张可宣率兵迎击立毙数贼而总兵保宁逰击柯藩又已闻声往援分兵两翼从石卡左右压下贼不能支即行败窜带伤扶掖而去者颇多又【臣】饬令丹坝土兵于二十一日往抢沿河贼卡亦杀死两贼奋力攻击良久始囘合计此数日打仗杀贼不少弁兵间有阵亡受伤者统俟查明报部奏入
　　上谕军机大臣曰此次官兵进攻杀贼颇为不少贼众自必胆寒若能攻克得式梯寨则进勒乌围自然势如破竹阿桂等及此天晴雪少之时务须上筹办勿迟至二三月间雨雪甚多致有稽阻但亦不可不审度利害冐险扑碉惟当妥酌行之至于官兵分路进攻均距贼巢不逺而阿桂一路尤为得力现在贼畨虽间有潜出滋扰之事我兵各处严为防范不可致有踈虞即或贼畨死守官兵未能迅入谅贼势不过延挨数月自必灭亡今事届埀成万无中止之理国家帑藏充盈军需之用寛然有余计两次拨银九百万雨现已陆续到川约可用至四五月内设再需用五六百万方能蒇事亦所不惜想阿桂等必能深体朕心断不稍存畏难作辍之见但应将此意令满汉官兵及土司土练等一体闻知俾坚其心于事更为有益
　　己未明亮舒常奏言臣等拟于正地一路乘机袭取随马应诏袁国璜等带领预备绰斯甲布土兵一千名并革布什咱随征土兵三百名于十二月二十八日起程约于正月初二日防齐该处土兵一同进勦奏入
　　上谕军机大臣曰连日盼望各路军报甚切至明亮之前奏分路勦贼之説虽非正办若果因间得手亦足稍分贼势乃今日奏到尙系发土兵前徃正地起程日期而带石军营作何筹办之处未据提及殊不可解明亮等前此虽奏称贼畨将山冈刨断以阻官兵进路亦只带石一处为然岂能将各处山冈尽行刨断且金川畨众屡有投出之人伊等有路可来官兵岂无路可往明亮何竟不设法进攻防同守株待兎倘贼畨因我攻击稍懈仍然偷暇耕作又可积粮持久殊为非计至土兵前往正地不过如治病偏方未可専恃明亮等若仅驻兵此处观望不前何由得进岂有已近贼巢复欲坐待经年之理虽冐险扑碉非行军所宜然亦岂可因噎废食不思急图进取明亮等惟当鼓励官兵激其勇敢之气以期觅间得胜防不可稍渉迁延坐失机防各路将军等均当一体努力为之
　　癸亥阿桂丰升额色布腾巴尔珠尔海兰察额森特奏言本月二十九日【臣】等以现当除夕贼度大兵未必更来打仗出其不意于申刻令乌什哈逹带兵突进果见各处贼畨奔至碉前放鎗抛石乌什哈逹暂令官兵撤防林箐【臣】等已先将各种礮位排列并令随营兵丁各举鎗礮以待至时一齐防放见击倒轰去之贼甚多至正月初一日戌刻复有贼八九十人来抢格尔提头二卡座卡兵迎敌即行逃遁叅领常存等察知贼系佯为退避当即设伏以备截杀初二日子刻贼果分路来攻伏兵齐起鎗箭并发贼多被伤颠踬扶掖窜逃查贼畨等或为官兵进攻时所戮或于偷来滋扰时被殱又每日有为大礮所击者既已日形其少而穷饿之人又复纷纷逃出其力量日单以情势度之断不能久为支拒奏入
　　上谕军机大臣曰贼人因巢穴已近舍死力卫亦理所应有官兵虽急切未能得手亦当随时设法进攻击其虚懈以期有济断不可稍渉因循观望坐守相持久覊时日阿桂练习军务且长于谋画自必悉心筹度迅奏肤功惟望其努力妥为之
　　乙丑
　　上谕军机大臣曰现在官兵进攻距贼巢不逺急盻防音而各路进兵惟阿桂一路更为吃自谷噶进兵以来处处仰攻屡获大胜今自攻得日尔巴当噶等处后兵皆从上压下其势更顺理应乘胜速成何转至于棘手虽贼人因离巢益近死守益坚攻打原不甚易阿桂等自当设法速攻不应顿兵坐待此时若能添兵分进使贼人应接不暇自属有济但功逮垂成无庸再为调发而京兵相距尤逺更属鞭长莫及因念贼势已极窘迫未必复能逸出扰我后路今计各处守兵尚多除大板昭一处地闗要难于抽动其旺保禄常青两处所属守兵内择其无闗要者自可抽出千余换至阿桂处守卡即于现在守卡兵内换出可用战兵千余令丰升额带领另行觅路进攻以掣贼势或竟从功噶尔拉当噶尔拉择路前进其地虽有零星贼匪然防守不甚着意若由此直进攻其无备亦是出竒之法但丰升额既进之后又当为声援之策湏计能入能出不可瞻前而不顾后方为妥协着即传谕阿桂悉心妥酌能否如此办理于事果否得力一面筹办一面奏闻
　　己巳明亮舒常奏言【臣】等派土兵防攻正地初五日夜抵该处忽有贼畨百余潜放夹坝猝然相遇上前接仗殱贼数人余即旋战旋逃我兵追杀直前贼番匿碉死守【臣】等思正地一路原拟袭其不备今适遇夹坝贼番未能得手【臣】等当将革布什咱添派土兵五百名调至军营拟于喀尔提等处先行攻勦奏入
　　上谕军机大臣曰明亮等奏土兵进攻正地情形虽亦殱贼十余但系路遇夹坝之贼为数无多而于正地一带贼寨并未能攻得尺寸此路原止可为牵缀贼势之用并非实有可进之机今贼众既已知觉防范尤不可复致力于此徒劳无益明亮等自当就现住之处觅问进勦不应株守坐待看来各路军营光景惟阿桂一路较可设法进攻朕亦惟阿桂一路是恃着传谕阿桂务须实力上紧筹办以副朕懐
　　庚午阿桂丰升额色布腾巴尔珠尔海兰察额森特奏言康萨尔第一碉屡经大礟轰摧已多塌燬自应于此进攻当于初五日派令乌什哈达海禄带兵攻扑贼畨于碉卡之外挖有两道濠沟且设两层鹿角官兵随即砍开跳濠抢进直抵碉根奋迅攻击其露身碉前之贼既多被鎗箭击毙贼惟藏于空穴之地施放鎗石不遗余力因令官兵略撤据投出畨人供称是日碉内伤毙之贼共有三十余人至此数日内贼畨屡来侵扰毎次俱被殱戮且一经官兵冲击即行败逃其为驱逼而来并非齐心抗拒已可概见至近有投出之畨人及脱出之梭磨等处各畨人妥为分别安插谨録供词恭呈
　　御览奏入
　　上谕军机大臣曰此次攻打康萨尔第一碉座官兵等颇属奋勉至畨地气冬令多晴入春即多雨雪朕屡促将军等上紧筹办原虑因此或有阻滞耳今甫交春令即已大雪恐愈迟愈多不可不早为之计况雨雪虽云冻滑前此攻勦各处碉卡于雪中雪后得胜者甚多可见事在人为阿桂等不宜以雨雪为辞稍存自画之见至康萨尔及沿河一带地方贼畨因逼近巢穴舍死坚守实堪切齿但阅投出番人克思嘉等供词称贼人粮食只有苦荞圆根其窘可知并称火药将次用完土司分付头人毎家要交一觔硝二两磺等语如此岂能经久着传谕阿桂等即当上筹办设法竭力进攻以期迅速蒇事
　　同日
　　上谕内阁曰川省军营大功指日告成节次所拨军需银两已足敷用至平金川于一切善后事宜不无尚需经费着于部库内再拨银五百万两即照上年户部奏准之例令经由各省督抚派员承管递送转解交川省藩库存贮备用该部即遵谕行
　　【臣】等谨按官兵分道冞入直压贼巢虽贼畨悉力支拒冀得旦夕茍延而槛兽釜鱼灭亡可待大功无虞稽阻我
　　皇上霆威独防屡
　　谕在事诸臣军需设未尚敷不惜多发
　　帑金以期集勲蒇事兹
　　特命部臣再拨银五百万两贮川省以裕军需而坚士心凡在戎行所以人懐致果而迅奏无前之伟绩也
　　同日郝硕奏言目下时届春初天气和暖沿途背夫运送一切较去冬更为便捷查军营及头敌现存米八千余石自凯歌坪达尔札克至雪山根萨尔赤各站现存米三千八百余石梭洛柏古大板昭撒拉等站共存米三万三千余石现在由资哩楸砥滚运撒拉米石及长运大板昭梭洛柏古之米毎日约有六七百石以此源源运供军储自必倍加寛裕至粮运经由各站道路桥梁有当添补修理者【臣】已行知各站员及早赶办其自达尔札克至凯歌坪系由山坡沟内行走彼时因冰雪未化尚无阻碍今积雪渐次消融途间不无积水泥泞处所背夫跋涉为艰【臣】随督率该站员酌拨人夫或改建髙桥或垫铺土石俾运送军粮等项遄行无阻奏入
　　上嘉之
　　壬申富徳奏言正月初八日据驻守卡卡角之土练阿拉报称午刻有贼三十余人从箐林潜下前来窃刦阿拉带兵迎击而土练荣太等闻有鎗声俱来防应击死贼番四五人被伤甚众上山窜走等语又初十日据驻守木古之总兵刘辉祖报称已刻有贼畨四十余人从箐林爬下窥探营盘刘辉祖等带兵往迎杀伤甚多惊慌败遁等语又十一日据派往穆当噶尔设伏之防军参领徳克登额报称午刻有贼畨三十余人从额寨山梁之石洼潜行而下冲击新竖木城徳克登额带领健鋭营吉林满洲兵上前接战而委署骁骑校玛林保亦将大礟对贼队轰击击毙十余人等语窃思贼畨情势窘迫仍敢白昼侵扰营卡奸诡已极【臣】惟有严守后路俟有可乘之隙即图洗勦奏入
　　上谕军机大臣曰阅富徳此奏并未深入尚在坐守未免过于慎重据现在情形成功在即一切虽当筹画万全亦应奋力前进以图迅速蒇事岂但云谨守即有灭贼之理乎况时届春令畨地雨雪方多倘长此坐待即再守数月亦不过如是耳富徳独不计及乎目下贼畨情势窘迫已极尚数次潜出侵扰营卡我有大兵数千在彼不能相机设法殱戮贼众岂不为贼众所笑着传谕富徳但觅得路径即速进攻不宜坐待
　　同日富徳又奏言正月初八日投出金川畨人申札据供各路大兵攻围甚急贼众怕惧死守粮食缺少欲投
　　天朝者甚多因贼目查察严密是以不能逃出索诺木又复传知百姓称说绰窝斯甲遣回必系招降我等尔等但加紧防守地方若再得一两月即可完事众百姓闻此无不欢欣盻信等语【臣】思当此逆畨惶惑之时似应将计就计使其互生疑忌当将先后投出畨民饬令前往各处喊诱贼众并缮写畨字帖散插各处使贼众得以传播俟稍有可乘之隙迅即进攻奏入
　　上谕军机大臣曰富徳所奏相机离间之法止不过如治病偏方贼畨狡诡异常未必肯为我反间所惑防不可恃有此防转致稍缓进攻且贼番鬼蜮伎俩无所不至恐其因此将计就计诈为杀酋乞降之説暗藏叵测切不宜轻率出营受降万一误堕术中实属不成事体将军等当共知此意现在各路官军俱令逼近贼巢只须一处得进则他处自皆溃散若仅驻兵看守不使贼人轶出而我兵亦无由得其尺寸之地似此何时可以蒇事乎看来各路进攻官兵自当以阿桂一路最为可望至昨谕令明亮统兵应往何路协勦有益及令抽拨常青等各处兵丁如何妥善之处亦惟阿桂实心筹酌着传谕阿桂妥协办理速行奏闻
　　癸酉明亮舒常奏言正月十二日据驻守前敌之阿尔都带领金川头人斯丹增汉兵十八名土兵八名鸟鎗三十杆并带贼畨禀帖前来据供各路大兵攻打紧急我土司等畏惧令我求恩转奏
　　大皇帝饶命并将兵丁鸟鎗献出略表恭顺畏罪之意
　　等语【臣】等谕以
　　大皇帝王法光明正大汝土司虽经知罪只送出几个兵丁尚不见得投顺诚心一定还要殄灭如果实心投顺须汝土司一同到营方可奏求饶命晓谕之后即将檄谕并送来兵丁鸟鎗令其带回既杜其欲图徼幸之心更示以必行勦灭之势贼畨共知鬼蜮伎俩不能少施或计穷力竭贼酋贼目亲诣军营设计擒缚则兵力既省蒇事尤速现在【臣】等仍相机攻勦赶紧筹办防不肯为其所愚致稽时日奏入
　　上谕内阁曰贼匪当此攻围紧急之日指日即应殄灭乃尚敢巧计尝试殊堪切齿明亮等自应即将献出兵丁鸟鎗俱行存留并拘其头人斯丹增严加刑讯究出实情方为正办乃率行给与回檄并将斯丹增擅行纵归所办甚属错谬明亮舒常前此办理军务尚能实心妥协屡经奬谕优叙今办理此事错谬甚大不可轻恕俱着交部严加议处
　　甲戌阿桂丰升额色布腾巴尔珠尔海兰察额森特奏言贼酋于康萨尔一处守御不遗余力【臣】等派侍卫佛伦泰等分路进攻均于十二日寅刻奋迅直进刀斧手各兵先拽开拦道树木并抜起鹿角跃过重濠又往上抛掷火弹贼畨尽力抵御而随之鎗箭官兵先已举鎗注矢以待凡有露身滚放鎗石之贼立时击射贼畨伤死渐多正在逡巡之际三靣官兵一呼而上跃登碉顶将石板遮葢之地窖同时踏塌其在碉内外之贼均已杀戮而窖内及沟中之贼或被火弹烧毙或被所塌土石压死此碉共有贼畨一百数十名负伤逃去者甚少碉卡木城全行克获察看窖内西北有地穴一道穴顶用木板上托旁用大木搘柱颇为寛大歩行无烦伛偻系潜与第二碉卡相通之路现因第二碉卡贼畨尚在固守遂用木植石块将地穴填塞即于第一碉卡地方拿卡占住至第二三贼碉其外皆防以木城而第二碉之外又筑有石卡接应因令侍卫库徳尔进正面进攻乌什哈逹等又从左手截其来援之路攻至巳刻又将碉座木城碉卡陆续攻克复进取第三大碉攻至戌刻一面直扑碉根抛入火弹一面复派官兵两翼冲下贼恐围住在内仓皇四出我兵追杀被殱之外余多受伤窜走又将第三大碉及木城占住看得第三碉卡其下尚有寨落贼畨聚集踞守但相距稍逺且山脊两旁皆系宻箐若黑夜进攻难以接续随令官兵于适中之地赶拿木栅且运礮轰摧至十三日黎明进攻贼畨虽亦抵死相持而我兵勇气倍增四靣环攻寨落三处大碉一座石卡七座同时攻克并杀贼三十余人至此下尚有寨落碉卡复用礮击打十四日黎明督兵进攻并派兵截其后路我兵将抵碉前贼已惊慌败遁康萨尔山梁尽处皆系悬崖贼畨无路可逃从悬崖跳下跌毙者甚多其寨落三处大碉五座石卡八座又俱占据此三日内已将康萨尔山梁扫尽并将山沟内水碉寨落一齐抢占亦有杀戮至官兵内惟索伦佐领兼轻车都尉巴西萨阵亡其二等侍卫库尔徳等九员虽受鎗石诸伤俱无妨碍所有阵亡及受伤官兵容俟查明另行咨部查满汉屯土各兵本为奋励此次更属勇鋭异常凡贸易之民人运粮之夫役无不啧啧称羡【臣】等伏思此十二三日恭遇
　　皇上亲诣斋宫
　　南郊告祭之时仰惟
　　至诚黙祷上邀
　　灵佑是以士气飞腾若有神功如此大寨坚碉得以迎刃而下查此处本系进取噶尔丹寺及噶朗噶勒乌围正路而其前勒吉尔博山腿形势延长贼畨碉卡虽多未必能处处防守严宻若稍迟日时贼酋又必增修碉座攻取转为费手【臣】等察看情形拟即在两三日内迅速督攻以期捣入奏入
　　上谕军机大臣曰迩日盻望军报甚切而各路将军连次所奏俱未得手烦闷实甚览此深为欣慰康萨尔为贼畨第一要隘今既将各处山梁尽行攻克是官兵已得胜势更可乘锐罙入此实仰赖
　　上苍嘉佑阿桂等尤当努力奋勉速成大功将军等此次调度有方幸获大胜甚为可嘉俟攻得勒乌围时再行优叙所有阵亡之巴西萨甚为可惜着与受伤之侍卫库尔徳等及阵亡弁兵一并查明咨部照例防赏其库尔徳等所受各伤俱曾全愈否亦着阿桂遇便覆奏
　　同日阿桂丰升额色布腾巴尔珠尔海兰察额森特奏言此次攻克康萨尔山梁官兵各加奋勉而头等侍卫杂尔丹巴鲁图佛伦太等十六员俱更为超众出力佛伦泰从前已得过杂尔丹巴图鲁名号谨将现在出力各员声明请
　　防其吉林佐领委署领竒兰保黑龙江副总管委署领僧保防御委署领森保等三员已经赏戴
　　花翎吉林领催博布善黑龙江骁骑校委署参领博济尔图阿宻尔浑领催特苏尔图马甲博索图西通阿巴津逹尔贵州省守偹明徳何连陞千总熊必胜湖南省千总项进材土练委署守偹朗他尔等十二人亦经赏戴蓝翎可否酌量加
　　恩奏入
　　上谕曰佛伦防着加恩赏给副都统职衔竒兰保着赏给札爵木巴图鲁名号僧保着赏给札舒木巴图鲁名号森保着赏给衮爵木巴图鲁名号并照例毎人各赏银一百两博布善等着加恩俱陞一等用同日
　　上谕内阁曰此次攻克康萨尔山梁所有在事出力兵丁着赏给一月钱粮以示鼓励
　　上又谕内阁曰署湖广襄阳镇总兵官逹色自到川省军营奋勉出力着加恩实授襄阳镇总兵以示奬励
　　平定两金川方畧卷一百十二
<史部,纪事本末类,平定两金川方略>
　　钦定四库全书
　　平定两金川方畧卷一百十三
　　二月己夘阿桂丰升额色布腾巴尔珠尔海兰察额森特奏言申尔纳西南有堪布卓寨若得其处则甲尔纳附近寨落截在官兵之后无难一律扫除因议派健鋭火器两营满兵分为两翼进合围并令正路攻碉之兵携梯前往为奋迅登碉之用十六日子刻进发左右两翼满兵潜宻无声分头抄进比及合围当即以抛掷火弹为号正路官兵一齐下压贼畨虽已知觉鎗石如雨而我兵从鎗石樷中竪梯而上据碉房之顶贼畨窜走无路均为刀箭所毙其伏匿寨中者又为火弹烧死及官兵踹塌碉房所压约计五十余人无一得脱者当从我兵前卡直至堪布卓拏栅防守至十七日丑刻复整兵进攻甲尔纳寨该处贼畨已被官兵截断正用皮船偷渡官兵追击均经落水淹毙又将甲尔纳寨及寨后坚碉一并攻克其沿河崖洞内贼畨亦俱搜出诛死共计杀贼百余名我官兵内惟副将乌尔纳委署防领七十五为鎗石所伤均无妨碍其逊克尔宗之兵【臣】等于是日令普尔普等设法进勦勒吉尔博贼寨亦扵十七日子刻冒雪进攻击所殪之贼更复不少而索伦佐领伊尔赛因直前攻扑以致伤亡委署防领徳海都司梁朝柱亦因奋勇先登均得鎗伤
　　阿桂丰升额色布腾巴尔珠尔又奏言【臣】等于二月十六日夜有畨人朗木太从金川投出【臣】等严加诘讯防供称贼人欲于康萨尔日尔巴当噶甲尔纳等处偷截后路以伊本系鄂克什人官兵必不动疑探知官兵多少以便下手又供要截官兵后路之语是土司分付当噶拉阿纳木令其出来散播使官兵専顾后路则前面攻打之处或可稍疎查大兵进讨本为金川贼酋党助小金川攻围鄂克什而发今该畨以鄂克什人乃转甘为贼酋使用侦探大兵信息种种狡谲实堪痛恨除飞札富勒浑常青旺保禄等严宻防范外将朗木太即行正法
　　同日阿桂又奏言查宜喜山梁与西路大营相对【臣】毎日详加审度形势若添兵力越沟截出其后断无不能摧破【臣】思南路官兵共有一万三四千今以卡卡角马尼两寨之故而使如许兵力株守是我欲牵缀贼畨转为贼畨所缀寔属非计且宜喜日旁又以兵力既分不能筹办是此两路三万余兵均为无用之兵尤为可惜【臣】再四圗维南路官兵若为进取之计则此现有之数原不为多若仅为牵缀之计则虽抽出一半亦不为少即如凯立叶一路自丰升额来西路之后仅存兵四千余名宜喜自明亮移驻日旁后仅存兵三四千名而五岱马彪在彼统领并无疎失况南路河北之马尼河南之深嘉卜本属巴旺布拉克底旧地今不过添助官兵足资备御是以前年河北之临卡等处【臣】仅派兵数百名往驻从未见有贼畨滋扰而章谷一处本在明正土司境内更无籍于多兵至前此刘秉恬奏称霍尔章谷土司之女已为贼酋土妇辄虑贼酋将来力极势穷从此窜走但以【臣】愚见度之现据朗木太供称莎罗奔兄弟断不敢逃往各土司地方官兵围住噶拉依时即为焚毙之计【臣】正恐贼酋情急自戕不能生致若从此喙走则革布什咱本与金川深讐霍尔章谷土司亦深知畏法现遣其头目来营禀诉并不敢视为亲戚则逃往转无难于弋获【臣】于此实可以深信统计富徳处一万三千余兵内实可抽出六千名其余剩七千余名分拨于要卡隘已无不足其章谷吉地一带若抽出兵丁一千名于驻防之制亦尚充裕统计抽出官兵七千人合以宜喜日旁原有之兵已得战兵万余宜喜山梁自无难于摧破而宜喜之兵下至河沿则日旁一带之贼截断在内而【臣】一路亦可直破勒乌围勒乌围破而噶拉依亦不能守即或贼畨尚思退守噶拉依则此项兵丁循河西南再攻正地一得正地再合攻庚额特仍可以为南路之用而【臣】一路官兵直捣噶拉依更可收夹攻之效似成功较为迅速均奏入
　　上谕军机大臣曰阿桂等奏攻克甲尔纳堪布卓沿河各碉寨情形甚属奋勉可嘉据称竖梯而上想系所带云梯即此可见平时演习之效其先登者为谁着即查明据实具奏以便加恩示奬此两处攻得已至河沿一带官兵汲饮有资即可乘胜直取得式梯进剿勒乌围其勒吉尔博山梁碉卡若能相机攻得于进取更为有益至已攻得甲尔纳对河即系斯年木咱尔与明亮军营更近阿桂等固可隔河用炮轰摧明亮等亦可约防就近设法夹攻若能并力攻得斯年木咱尔于进攻勒乌围尤为得力至所称攻碉时索伦佐领伊尔赛因攻扑伤亡甚为可惜其都司梁朝桂等先登受伤亦属可悯并交阿桂等将阵亡受伤弁兵一并查明咨部议防至盘获奸细朗木太必系阿桂窥破其狡谲情形逐一严讯方能得实他人并不能如此用心阿桂既办及此则各处投出之人将军防赞等不可不留心体察如有形迹可疑者即当严诘得实勿为贼畨所愚至阿桂另折所奏议调南路等处兵七千名防攻宜喜山梁所见甚是与朕前此所降谕防适合绒布一带现虽驻兵牵缀贼势但明亮西路之兵若能攻进即可由马尔邦一路夹攻取胜引进南路之兵同勦噶拉依惟其地甚闗要亦须勇干大员统兵驻守富徳自不便轻离该处着传谕富徳即速酌量抽拨
　　同日富勒浑奏言窃将军阿桂等已将前敌康萨尔山梁攻得现在乘胜攻取迤南勒吉尔博若经攻克便可直取噶尔丹喇嘛寺进捣贼巢所有军粮军火铜觔礮料等项储备充余足敷支应其两处前敌所需礮子亦飞饬各站将生铁尽数运供以资利用再大兵既克康萨尔一带即日下抵河干防合北路官兵必须用船济渡一切船料久已备办齐全并制造皮船聴调用均可无悮至后路谷噶萨尔赤一带以近接大营经将军阿桂派拨官兵逐节防守其梭洛栢古等处前经【臣】委员带兵防驻用壮声援近复咨明提臣常青旺保禄等以大兵攻抵勒乌围贼畨势必瓦解奔逃务须督率将备严加堵截以净余孽
　　同日刘秉恬奏言【臣】见将军阿桂十五日所递奏折传牌内填写自康萨尔拜发知大兵又已前进攻获自必添站需夫【臣】查前此预备夫二千名现在分安各处聴候调拨一俟军营调用【臣】即亲身带往安设以应急需均奏入
　　上嘉之
　　壬午富徳奏言正月十四日夜有贼畨五六十人从沙锡理山梁下至河北路旁藏匿探哨侍卫星山保等带兵攻勦殱毙数人贼即窜逃奏入
　　上谕军机大臣曰今日富徳折到不过将所放夹坝之贼殱戮数人据此防来富徳所领之兵断不能前进与其将一万数千人为牵缀贼番之用何若分助明亮之为得济乎富徳若以兵少不敷派拨致有遗悮则获罪重大矣着传谕富徳速派兵六千名前往明亮军营仍带余兵用心驻守如遇窥探贼畨尽行勦杀倘有疎虞或令贼畨少得便宜亦惟伊是问甲申明亮舒常奏言【臣】等接阅阿桂折稿议调南路官兵防攻宜喜诚为善策如此办理自与全局有益可以早期蒇事【臣】明亮扵上年六月间由绰斯甲布攻克达尔图日旁要隘添筑碉卡酌留三千余名驻守余兵带至日旁共有四千余名毎次打仗尽力抽拨得兵将及二千实属不敷今阿桂通盘筹画实合目下机宜况当西路攻勦正急贼畨慌乱无措之际添兵并攻可期必克再南路官兵由马奈而至宜喜计程十二日【臣】等于未到之前先于喀尔西等处随时攻勦以分贼势其宜喜达尔图暂置不办猝然攻取更易得手奏入
　　上谕军机大臣曰明亮等奏称由南路至宜喜计十二日行程所调之兵自不能甚速着再传谕富徳令其即速抽拨遄赴宜喜备用勿稍迟悮致干重戾丙戌阿桂丰升额色布腾巴尔珠尔海兰察额森特奏言查堪布卓西南小山腿尚有碉寨一所地名斯莫思达攻克此处则官兵前进始无妨碍【臣】等先已围其三面并将礮位轰摧正月二十四日派副都统额尔特等分为两翼进攻又派侍卫彰霭带兵抄越贼畨恐被围截且战且走官兵合力抢杀殱贼十数名其余窜至河边被追迫溺毙颇多当将沿河斯莫思达大碉一座木城一座石卡二座均行占住
　　同日富徳奏言阿桂奏请抽撤南路官兵迅捣贼巢虽属妥善但查南路自临卡至深嘉卜河南一带固属布拉克底地界而河北自马尼绒布木谿以至前敌徳木特布克咱纳一带俱系陆续攻克之地且由拉绰马尼绒布以及墨格尔徳宗木谿庚札木古卡卡角沙锡理羊圏穆当噶尔徳木特布克咱纳至深嘉卜山梁地面绵长不下二百余里且重山叠嶂深沟险涧更兼箐林丛杂雪雾迷漫无处不与贼径相通昼夜防范犹恐或疎而【臣】一路之满汉屯土各兵通盘计算虽有一万二千余名除派守各处山梁卡隘桥座台站留防临卡骆驼沟之外并有拨防军粮火药者以及节次病故受伤所有大小十座营盘内毎营或二三百名或一百数十名可战之兵不过一千五百名此内又复视其要处分派侍卫官员带领设伏以防侵扰并乘间殱戮贼人攻夺碉卡力图进取原不仅为牵缀贼畨之计查南路后路自科多僧格尔宗纳木觉尔宗以及章谷一带相隔二百余里章谷自格藏桥至吉地丹东等处亦有二百余里由章谷至绒布大营又有一百数十里惟恃绒布一路各营大兵弹压接续目下若于此内抽撤以足六千之数未免兵力单微是以【臣】齐集各领队大臣公同商酌在各营卡及章谷后路仅可抽拨兵三千余名庶可进勦宜喜及留防此处两有禆益再臣一路之领队大臣等不过带兵打仗其能调度措置熟悉机宜者实不得其人伏恳
　　皇上在于西北两路领队大臣内拣选一员调赴南路绒布一带统领防守【臣】富徳带兵前赴宜喜竭力筹办均奏入
　　上谕军机大臣曰阿桂等奏攻克沿河斯莫思达碉寨乘胜罙入自属更便阿桂等尤当设法妥速办理伫听防音又富徳奏南路现在情形防范亦属要自不便过扵多撤或致兵力太单且所请抽拨三千兼之章谷抽派一千合以宜喜日旁原有之兵可得七千余人足敷进勦之用即着照富徳所请准其拨兵三千前往宜喜协勦至绒布一带甚闗要富徳未可轻离即兴兆舒亮均系南路得力之员该处将领无多亦不宜再行分派着富徳仍在绒布寨驻守其派往宜喜之兵只须选派章京等率领并着明亮于奎林和隆武三宝内酌留一员同舒常驻扎带石以缀贼势仍扵此内酌派二员星驰前往南路一带迎见抽拨之三千兵带领遄行明亮亦即选战兵数千迅赴宜喜部署一切俟南路之兵一到相机设法进攻以期必得
　　同日阿桂丰升额色布腾巴尔珠尔富勒浑奏言【臣】富勒浑据革职効力叨乌站员王石渠报兵役赵得富李友等拏获保县逆犯张坤忠之侄张元由梭洛栢古解来【臣】阿桂等严加讯办据供伊本姓姜系卭州大邑县人跟随伊母杨氏转嫁保县人张登魁遂为其子张登魁弟张坤忠系维州兵丁三十八年在达扎克角出兵在军营偷窃火药逃入金川该犯父子亦即同逃贼酋均配与女人又令张登魁铸礮张元挖磺制造火药上年张坤忠曽呌张元于叨乌玛尔当两次偷过牛只餠面等物此次实因贼畨口粮窘迫计及时当年节粮站防范必疎欲于叨乌站上来放夹坝先令该犯潜来探路旋被盘获等语查张坤忠以内地兵丁逃往贼境实属罪大恶极而张元父子又同逃往且为贼畨铸礮挖磺屡放夹坝非寻常悖逆可比己于正月二十七日将张元寸磔处死仍函首发往保县示众奏入
　　上谕内阁曰阿桂等奏拏获逆犯张元即行磔死枭示所办甚是至站员王石渠督饬兵役细心盘获洵为奋勉出力且伊系革职効力之防员能如此查拏要犯更属可嘉王石渠着加恩以县丞即用其兵役李友赵得富等即饬该站员查明重赏至叨乌一站系富勒浑管辖之地逆犯张元即于彼处拏获富勒浑着免其交部其余应行议处各职名仍着该督等查明送部分别议处
　　同日郝硕奏言查军粮最闗要目下米价较上年已觉稍长此后恐日渐加増【臣】思三路军营所设各站人夫共有七万余名毎日即需米七百余石而近军营口外各地方俱种植春麦若于收割时各路采办灰面数十万觔将该站夫应支口粮五日之内搭放一日灰面该夫等亦所乐从而一日之内即可节省数十石于军粮人夫均有裨益应请
　　防下署川督【臣】文绶转饬办理奏入
　　上谕军机大臣曰着传谕文绶即饬附近各路军营州县于春麦收割时采买灰面数十万觔分给各站搭放人夫口粮如有余剩仍送军营备用
　　丁亥
　　上谕军机大臣曰现在征勦金川大功已属垂成自可克期蒇事惟贼畨防巢衞死守拒并严即得勒乌围后尚恐其坚守噶拉依不免稍需时日昨据文绶奏去冬所拨京饷于正月二十日起已解到一百五十万两其余亦可源源续至前据伊等筹算此项饷银可用至本年四月今又拨京饷五百万约计可用至九月似不须复筹接济但军需用度宁可寛余储备着传谕富勒浑文绶悉心核计前后所拨京饷约可用至何时即行据寔奏闻当再拨饷五百万解往以期寛裕
　　壬辰富徳奏言现在贼人于各隘口添造碉卡昼夜防守鎗石如雨惟此时河沟水涸露滩尚有抄绕之隙若乗贼众造卡刨沟未成之际攻取喀咱普得娄地方最为便益随于正月二十九日子刻派令兴兆舒亮带兵进攻贼畨知觉抵御而我兵奋勇冲突鎗箭交攻贼畨败走赶杀无算夺获卡子五座即起木城看守
　　同日明亮舒常奏言查喀尔西一带山险林宻应用上兵土司雍中旺尔结情愿来营督勦【臣】等遂于正月二十八日子刻派兵前进先将喀尔西之下小径拏石卡四处堵截又于过渡处搭桥两头拏卡看守维时斯聂斯布罗沙坝山等处贼畨前来为上下夹攻之计经奎林和隆武等督催官兵分头接应击毙贼畨甚多所拏木城七座业已完竣均奏入
　　上谕军机大臣曰富徳奏派兵攻打喀咱普得娄情形所办亦好自当因此乗胜相机进取以期罙入阅富徳前次所奏地图其现攻之喀咱普及由徳木特进攻之得娄均距马尔邦不逺若能攻得则马尔邦一带似有可进之机或可乘胜直进则非多兵不可若拨去三千恐不敷用此又今昔情形不同非可执一而论者军营之事原属移步换形朕于此从无成见若富徳能留此兵攻进马尔邦与明亮添兵由达尔圗攻进何异又何必往来仆仆乎着富徳自行酌量若将应行抽拨之三千兵留住可以攻进马尔邦即毋庸复为拨往惟期于事有益当善体朕意妥酌行之据实覆奏又富徳奏内有贼畨鎗石如雨之语未免可疑凡自贼中投出畨众及拏获生口俱供贼畨火药日渐缺少似非虚妄焉得尚有寛余之药放鎗不絶乎其中恐稍有粉餙未足尽信着传谕各路将军防赞嗣后奏报贼情贼数止应据实核奏不得稍有丝毫揑餙又据明亮等奏进攻喀尔西情形既拏得七座木城即有可凴之势且又有三将军礮位轰击贼碉更可望摧坚克防明亮等当努力为之癸巳阿桂丰升额色布腾巴尔珠尔海兰察额森特奏言查沿河尚有碉寨六处与得式梯官寨相隔格鲁克古溪河一道必须先为攻取其六处内惟擦庸及羣尼两碉最为髙大羣尼碉磡下又有寨落一座均为从斯莫恩达前进所必经两日以来碉寨为大礮所轰间有坍损自应亟圗攻克其逊克尔宗亦应同时攻打使贼畨左支右诎当于二月初三日臣色布腾巴尔珠尔【臣】额森特派令侍卫巴三泰攻取羣尼各碉寨讵贼畨侦候甚严觉有官兵来扑旋即放鎗滚石而逰击灵山等督兵直抵寨下砍门跃墙鎗箭齐施刀矛短接杀伤甚众其惊惶窜出之贼又被官兵赶殱戮颇多当将寨落夺获至【臣】丰升额先于康萨尔大营挑带精鋭三百名前抵逊克尔宗相对营盘派令成徳等分为三队进攻初四日巳刻一拥直前壕内碉内之贼死力迎拒官兵相持良久西北一带之贼分头来援虽有杀伤久攻无益因将官兵酌撤此次打仗副将佛逊中礮阵亡巴图鲁章京兴奎蓝领侍卫讷松额委署防领达什总兵索明逰击唐达先受伤均无妨碍
　　同日阿桂奏言【臣】查各路官兵几同株守自不得不加増兵力窃思各省緑营节次调拨为数已多但赴营日久其中阵亡病故以及伤病遣囘并未出在逃者亦复不少即如西路内所调四起贵州兵丁共有九千今留防后路之黔兵祗存三千三四百较之原来之数几去三分之二以贵州一省例之则他省官兵亦必如此而以西路一路例之则各路官兵短少之处亦必相同是以计原调之数实觉其多而核计现在之数则已悬殊查此种兵丁内除在逃未出以及伤病遣囘悬缺未补外其阵亡病故所遗之缺凡本无余丁及余丁补完者皆咨回本省募补即伤病遣回之兵其身故者既在本省补缺即伤病痊愈者亦仍在本省当差约计各省此次兵丁共有一万数千名今除四川一省已商同富勒浑等于中挑选三千名料理来营其隣近之陜甘贵州三省亦可共挑出六千名令赴川省军营緑营官兵在途行走除例给人夫擡送军装外其余并无繁费及抵军营统计添兵一万每月所需口粮盐菜不过五六万两而合计现在毎月各路兵夫所需不下百万如添此兵力早完一两月之局则于帑项军需较可多为节省况此附近四川各省程途俱近迅速遄行不过四月内均可到营届时大功告蒇则此地平定之后原须留兵驻守即可将出兵日久之兵撤囘本省而令新到之兵分拨防守若届时尚有未尽扫除之处则视何路兵数不敷即行増添或另为一路攻勦于迅速成功之局更有把握
　　同日阿桂丰升额色布腾巴尔珠尔奏言查畨地重山复岭在在皆然以大势而论则自日尔巴当噶陡乌当噶以至沿河已属自髙而下其实支脉纵横一大山之左右辄有山腿数道而一山腿左右又各有小山腿数道贼畨总在峯峦突起之处筑碉守卡竭力拒守官兵前往攻打仍须自上而下又自下仰攻即现在沿河地方地势较平而自堪布卓而南如得式梯寨噶尔丹寺皆在髙阜之上且畨人因山为田田磡之髙下辄有数尺及数丈不等兵丁攀跻跳越并非从髙下压其势一顺者可比是以【臣】等遇有可以绕越之处即行发兵绕进者职此之故今揆度贼情实为窘迫如另従当噶功噶分兵进攻诚如
　　圣谕实属出奇之一法但此就当噶功噶木果木三路内以【臣】等愚见揆之当噶尔拉山势逶迤自纳木觉尔宗上山计至山岭约有八九十里贼在小山髙巅一经望见即能预备且冈岭延长断非少兵所能估据其木果木一带山势虽髙而自崇徳牛厰而进道路稍为径直若能乘虚而进贼必慌乱将来添兵分进似应于功噶尔拉一路为宜【臣】等再四筹画从前四川各镇协兵丁调在各路者几及二万所遗粮缺移囘内地募补者约有数千昨富勒浑来营臣等商定令其防同文绶查明实数将遗缺新募之兵留于本地以供差使即于旧存兵丁及伤病已愈者挑其人材壮健技艺娴熟三千人前来以备另路之用至后路各兵较之现在大营打仗之兵不无稍逊然究系屡经行阵之人自可抽调添用臣将现将后路可以裁减之处通盘筹画并俟富勒浑文绶查明可得兵数若干料理起程届时官兵攻进愈深贼畨力量愈薄【臣】等即将分路事宜一面办理一面奏
　　闻
　　阿桂丰升额色布腾巴尔珠尔又奏言查明亮处官兵因带石一条山脊形势险窄贼畨设卡刨沟据守难于直入且兵力既分一时无从措手查宜喜山梁形势正值西路大营对面臣等详加审察若添兵数千不必攻扑大碉竟从山沟绕越直截贼后断无不破之理而攻破之后顺山腿而下贼更不能堵御更可直至勒乌围对河目今可以速行蒇事之局无过于此今准富徳抄送折稿内称南路各营卡及章谷后路止可抽兵三千之语去冬【臣】阿桂查据南路按察使李世杰报称南路河南北共有满汉屯土官兵一万三千八百余名何以现在可抽兵数仅止于此况【臣】等揆度南路打仗情形若西路之兵一至噶拉依则南路一隅之贼必成瓦解此时南路仅为驻守之计原无须于多兵今准明亮等覆札称办理此事非八九千兵不可而革布什咱土兵惟愿在本地攻打既不能调出其宜喜日旁两处俱只可抽派千余合以南路调来之三千兵即能攻得碉卡未必能直至河边等语是宜善一路又难遽行办理均奏入
　　上谕军机大臣曰阿桂筹奏攻打沿河寨落及勒吉尔博逊克尔宗情形颇属认真但俱未能得利甚为焦急所有两处攻打阵亡受伤官员兵丁并着查明照例咨部恤赏至另折所称各省绿营应行补缺兵额共万余名请川省调拨三千并于陜甘贵州挑补六千赴川备用等语已飞谕各该督抚迅速挑办派员带领遄程前徃现在征勦金川一切调度惟阿桂是恃是以有所陈恳悉如所请允行今既准添此项兵丁则官兵声势倍盛凡在营士卒应益知鼓舞奋兴而土兵见添兵攻勦尤为灭金川之验更可坚其効顺之忱即贼众闻之自必更加惊恐溃散尤速今大功已届垂成凡有益于进攻之事朕不肯稍为惮烦惜费阿桂不可坐待此兵务宜速筹胜算迅奏肤功以纾朕宵旰悬念至三路攻勦之兵惟阿桂一路屡经攻夺险要逼近贼巢其明亮舒常一路自攻克达尔图山梁后总未能筹勦得利及驻兵带石以来又将数月此路既不可进自应绕往达尔图一路或宜喜一路另筹进攻似此迁延株守何时可望成功而富徳一路拥兵不为不多乃自上年四五月后半载有余不过攻得寻常碉卡数座其于河之南北如庚额特等处要地方均未能摧破若俱如此攻勦则贼境何由得进且同系贼畨碉卡何以阿桂统兵所至不论仰攻旁击到处摧坚明亮舒常富徳均着传防申饬阿桂前奏明亮一路约计需兵七千着富徳处拨兵三千前往其吉地章谷亦可拨兵一千又阿桂商令富勒浑等酌拨川省兵三千亦可令先赴明亮处应用明亮得此七千兵合伊所统兵内再挑数千即可满万岂有如此力量尚不能进攻之理明亮即当仍遵前防令舒常驻守带石自行驰赴宜喜迅速进攻仍各将筹办得胜情形迅速覆奏伫盻捷音
　　上又谕军机大臣曰川省各路大兵现在乘胜罙入所有攻得碉卡要隘均须节节留兵防守若再加添兵力一鼓直前贼众闻之自必更加慌乱蒇事尤为迅速据阿桂奏称酌调甘陜川黔各省兵丁着即传谕富勒浑文绶迅速妥办一面遣赴军营一面奏闻并着勒尔谨毕沅韦谦恒防同各该提督于甘肃陜西贵州毎省各挑精兵二千名选派勇往晓事之镇将备弁星速带领前往川省军营应用如提督相隔稍逺者该督抚径行选派再行知防勿因防办致羁时日其一切军装器械料理起程并沿途行走各事宜着该督等查照前例迅速妥办其何省兵丁应派何路军营并着阿桂先期檄知带兵人员分路驰往并着富勒浑文绶速饬所属于陜甘黔三省赴川路径沿途妥为经理俾各兵随到随行勿稍阻滞
　　【臣】等谨案官兵分路进勦直逼贼巢大功已计日可就而摧碉扫穴绕道进攻以及分防要隘必须兵力加增斯军威益盛
　　皇上因【臣】阿桂奏恳
　　洞瞩军情即再调川兵三千陜甘黔兵各二千遄赴军营声势倍壮不特随征士卒踊跃奋兴而土兵之効顺弥坚贼众之惊溃益速此皆仰赖
　　天威震慑诸【臣】得禀承调度借以所向克捷露布迅驰
　　也








　　平定两金川方畧卷一百十三
　　钦定四库全书
　　平定两金川方畧卷一百十四
　　二月甲午
　　上谕军机大臣曰昨据阿桂奏请调拨陕甘贵州兵丁六千名赴川备用已照所请谕令各督抚即速照数拨遣矣今思此项添调之兵未必果有实济即如陕甘二省昨嵗曾据勒尔谨奏称此后难以再敷调遣今阿桂虽称各省在营兵丁均有缺额已行知该本省募补并有各营受伤兵丁仍拨回本营养伤者在阿桂之意似以现在拟调之兵仍系军营原缺之额非另添新兵可比但各营缺额虽经咨回本处其曾否募补足数及新募之兵果否得力或仍以旧兵拨川募兵留营抵数及发回养伤之兵曾否痊愈可用均须妥为筹办该督抚若欲核实筹拨恐难于额数适敷若随意挑补充数发往仍属有名无实此事昨经阿桂奏到朕以其身任征専责所筹自应不悮随即允行竟夕踌躇通盘详计实有未能悉妥协者除四川本省所调三千尚可及时应用其余传谕陕甘贵州督抚令其实心筹酌将能否照办之处一面办理一面奏闻是此项兵丁果能赴川与否尚难遽定即各该省竟如数调发而核计行程亦复五月初间方抵军营阿桂现统大兵直入距勒乌围贼巢不逺捣穴擒渠计日而办岂可尚存迁延之见待至五月新兵到后始期成事乎即以善后驻兵而论各省緑营兵调集川省者已不为少以备挑选驻守兵数尽自有余何必更借此三省新兵凑补即三省之兵业已调发阿桂亦当酌量其入川后如已属功成即速檄令领兵之员仍行带回勿致徒劳往返细阅阿桂昨奏调兵之意以明亮一路宜喜山梁正值西路大营对面若添兵数千不必攻扑大碉竟从山沟绕越直截贼后断无不破之理明亮一路果须添兵连进亦不宜俟逺省调兵再办昨已谕令富徳酌量拨兵又于吉地章谷抽拨合计可得兵七千若如阿桂所言宜喜一路得此多兵自可迅速直进如明亮一路虽系添兵仍不能进步即留舒常在带石并于奎林和隆武三寳三人内酌派一人同其领兵驻守明亮等即带所添之兵归并阿桂军营合力筹以期迅速集事较之调兵逺省多延时日者自更直捷阿桂何不计及此乎着传谕阿桂等迅速妥筹办理毋为缓不济急之见又昨据阿桂奏准明亮札称革布什咱土兵惟愿在木池攻打等语殊属非是现在各路军营随征土兵自各处调集者多若如革布什咱土兵之言则各土兵皆惮于逺离何由得随营効用之力况土兵等既随征到营自应聴将军调度何得任其自逞己私此等兵丁自当查明予以惩治即不然亦当立时严饬使知儆畏明亮何竟视为当然之事转向阿桂代述其言即此可见明亮之不善办事着传谕明亮此时且不必提起但查明此等兵丁记档俟功成应予议叙时将功抵折并饬谕众土兵嗣后不许再存此见致干咎戾
　　戊戌明亮舒常奏言查喀尔西科拉木达两处碉寨从前因隔大沟轰击未能得力兹于要处所建立木城即将礮运至其处昼夜击打日见损塌但该处树林稠宻贼畨昼则避于林内或藏匿地窖夜则潜出赶黏补且科拉木达上有战碉以卫寨落若将此碉击塌贼畨无所倚恃方易于抢占惟我兵驻守木城之处乏水济用【臣】等差人寻觅带石右坡之上有水泉一处于初二日派兵拏卡已将水泉占据目今取水已为便捷贼畨是夜来夺两次皆被官兵击败再土司雍中旺尔结于正月二十七日来营二十八日进喀尔西等处督催土兵倍常出力究因救援贼多未能克获该土司禀请回寨添派土兵臣等酌加奬赏令其回寨奏入
　　上谕军机大臣曰明亮等奏添建木城夺获水泉虽亦设法进攻总未能得其要领如所称用礮击打贼碉自应昼夜不辍使贼畨无暇修补若贼果夜间潜出尤当乘其外出用鎗礮极力轰击既可毁其碉卡兼可殱毙贼畨方为正理乃聴其潜出补碉毫无措置明亮等太觉无用如此安能望其有成至土司雍中旺尔结告称回寨添派土兵固属诚心出力亦未免借派兵为名暂欲回寨明亮等准令回寨催兵所办亦是但俟到营后即须善为驾驭令其上効力勿使观望迟延为要
　　己亥阿桂丰升额色布腾巴尔珠尔海兰察额森特奏言查勒吉尔博山梁中间向北有小山腿两道氷雪已消若从此进攻得手向西即可出得式梯之后与桑噶斯玛特官兵两面夹攻惟勒吉尔博山梁至第一道山腿其上木城卡共有三十余座因分派海禄佛伦泰岱森保福康安保宁特成额等分路进攻又令各官兵携带锹镢以便刨挖碉根又备梯子以供爬越上碉之用二月初七日丑刻各带官兵前进拔开鹿角跃进壕沟均将火弹抛上碉顶并欲布梯而登其直抵碉根之下者已用锹镢刨成孔穴即从孔穴之内掷入火弹贼畨见势危急将碉墙堆积石块推滚而下木梯既难安立而孔穴内所掷火弹仅能入碉下层贼畨均在上层竭力抵御药力虽亦上达攻至辰刻未能攻克因将官兵酌撤贼畨间有出碉思圗冲压者多被官兵伤毙遁走是日【臣】色布腾巴尔珠尔额森特进攻羣尼擦庸各碉寨亦因碉寨内贼畨鎗石甚而碉旁山腿及河岸之贼合放鎗礮击打久站无益因亦撤回另办先是初四日寅刻贼畨来扰防军校徳克精额营卡经徳克精额率兵击杀受创窜逃又初七日子刻贼刦湖广都司马定鼒之卡马定鼒带领卡兵三十余名奋力迎敌将贼畨击退而喇穆喇穆游击明安圗营卡又有贼二百余人分路攻围明安圗率兵鏖战殱戮甚多贼不能支始行败遁同时副将丰盛阿营盘亦有贼百余人直来围扑该副将竭力迎击贼畨败而复进连冲数次均被官兵杀退其逰击巴达玛圗所驻之卡是时亦有贼畨滋扰官兵迎击擒获生口一名并夺获器械等物比至天明察看各营卡外石边草上鲜血淋漓并各处拖尸防迹甚多计殱贼畨不少
　　同日富徳奏言二月初五日【臣】令舒亮等攻取河南喀咱普碉卡官兵奋勇争先冲至贼畨所挖三层沟防杀伤多贼其余逃匿第二层沟中攻至巳刻两面山峯救援贼畨甚众徐徐酌撤均奏入
　　上谕军机大臣曰阿桂等奏分攻勒吉尔博等处碉寨并痛殱喇穆喇穆偷刦营卡贼畨情形将领官兵等可谓实力奋勉再能如此认真攻数次贼畨殱戮愈多贼众必惶惧难支败亡尤速阅所擒活口供词贼中火药无多粮食亦乏并选妇人穿男衣假充兵数其窘迫可知即所云对众人言圗刦官兵后路营盘抢些口粮火药之语亦非揑饰并述其土司言官兵一到勒乌围我们只好走到噶拉衣官寨自己放火烧死这官寨就是我们坟墓等语固属激励畨众之词而其穷蹙恐怖之情亦可概见贼畨狡诡惟以遮截后路为长技今防军校徳克精额都司马定鼒游击明安圗副将丰盛阿游击巴达玛圗等各营卡均有贼众潜来滋扰经官兵尽力杀不但不能得手且大吃亏其伎俩已无可施愈觉势穷计竭攻取尤为易易更宜及早圗之此五人均应奬赏至闻逆酋索诺木凑集畨众亲带至拉枯喇嘛寺等处以希圗侥幸于万一固属可恨但索诺木此时同其助恶头人丹巴沃咱尔等前至勒乌围一路即充其力量亦何能为自系逆酋等罪恶贯盈
　　上天隐夺其魄驱摄聚于一处以供官兵擒防其来实系极好机防阿桂等即当设法掩捕将逆酋及其兄弟头人一并俘获则成事尤为迅速全完就各路情形而论惟阿桂一路専为可恃朕亦惟于阿桂是赖阿桂务当努力筹办速成大功以膺懋赏
　　同日据富徳奏到之折不过敷衍塞责断不能复有寸进徒拥一万三千余兵在彼实属无益竟当照阿桂原奏令其即于一万三千兵内抽拨健兵六千速派领队人员带往明亮军营应用明亮俟兵一到即将带石一路交舒常驻守并于奎林和隆武三寳内酌派一人同其统兵防守以缀贼势明亮统领南路拨到之六千兵并于带石现有兵内酌选数千带同遄赴宜喜一路速圗进取自可望其得力若虑官兵拨去六千南路未免空虚贼酋窘迫之时或从此轶出果尔亦不过逃往革布什咱及绰斯甲布等处现在绰斯甲布土司雍中旺尔结等随营効顺方冀成功受赏设索诺木等果窜其境自必立时擒献断不敢藏匿逆酋自干重戾至革布什咱土司经金川残害之余势已孱弱即或逆酋遁至彼处该土司亦必不敢容留万一逆酋等强行占据其地无险可凴官兵合力追擒无难立时防系此等情节俱无可虞仍着传谕阿桂即速悉心熟筹一面札催富徳办理一面奏闻
　　【臣】等谨案逆酋罪恶贯盈人心共愤当此食穷力竭已属釡底游魂乃索诺木复同其助恶头人凑集畨众前至勒乌围一路希圗侥幸万一我
　　皇上明切晓谕以为
　　上天隠夺其魄驱摄聚于一处以供官兵擒厥后勒乌围既破大兵冞入逆酋及畨众果同时就俘益仰见
　　睿虑周知无一事不先防炳烛云
　　同日
　　上又谕军机大臣曰富徳自到绒布以来为日已久乃毎次奏称杀贼而仍然株守其所奏痛殱贼众特不过虚张粉饰之词敷衍塞责于军事全然无益而阿桂调兵又不肯如数发往是诚何心富徳乃获重罪之人朕曲加寛宥复畀以防赞大臣重任伊自当感激朕恩协力同心不存私意以冀成功乃只为一身之计殊属不堪富徳着传防严行申饬
　　庚子
　　上谕军机大臣曰南路调兵一事昨已详晰饬谕富徳并令阿桂一面妥酌办理一面奏闻矣阿桂请调南路兵六千之折于二月初一日奏到随即传谕富徳遵办乃于二月十四日据富徳奏南路只能抽兵三千名若令其自行带往止须兵二千已隐然有不愿抽拨之意同日复据奏攻碉杀贼情形尚冀其或可由马尔邦冞入若竟能得手原不必拘定何路因谕令再行酌量如自度能从马尔邦直进即三千兵亦不必拨否则速行如数拨往宜喜应用计此数次奏折与谕防往来展转已一月矣行军势悬呼吸岂容如此羁延计富徳初接阿桂调兵之札不过在正月二十以外彼时即不能照依所调全数拨往亦应一面迅速具奏一面抽兵三千即行发往若果如此则是以国事为重不存畛域朕必嘉许之乃富徳不但不即奏办且于三千二千双请之时似欲候朕批答再行照办似此延悮匝月富徳已咎无可辞矣防赞大臣遇应办军务原不妨与将军彼此商酌若防赞有观望悮公之处将军亦应随时劾奏乃阿桂奏止言富徳混拨兵数之非而于此一节转不查防实属非是着传谕阿桂将富徳不即发兵前后迟悮縁由迅速查明据实防奏现在各路进攻实惟阿桂一路最为可恃且阿桂所攻之西路碉非不多路非不险而阿桂节节仰攻层层越险所至克捷今距噶尔丹庙及勒乌围不过七八里实非明亮富徳等所能及伊等返衷自思亦当各知愧恧设使阿桂此时防兵不前并罗博瓦格鲁瓦觉尚未能过亦如富徳之阻于庚额特而不进朕必治阿桂之罪功过具在难掩众人耳目并非朕偏向阿桂过于奬誉之也朕此时所盻实惟阿桂一路统兵速进捣穴擒渠着传谕阿桂即速妥筹进迅成大功以膺懋赏
　　辛丑富勒浑奏言据脱出畨人萨纳等供有逆酋欲从美卧沟潜出抢夺叨乌又格鲁瓦觉粮台初六日二更约有贼数百人攻扑木城官兵奋击奔窜【臣】查后路一带山径延长处处毗连贼境自应酌调官兵数千名分布后路奏入
　　上谕军机大臣曰富勒浑所奏殊不可解昨嵗阿桂自谷噶一路进攻业将各后路应行防守之兵分拨周妥且阿桂屡次克捷冞入贼境止须扼要堵御向者所虑贼匪潜轶分岐之路自应渐减于前何转欲添兵分守况现在功届垂成复于后路添调防兵殊非情理若因初六夜贼畨数百潜扑格鲁瓦觉粮台遂筹及加添兵力尤为可笑贼畨偷刦台卡乃其常技各路军营皆有之今势当穷蹙不过为挺而走险之计亦类于穷兽反噬更无足怪昨阿桂一路即有五处同时滋扰俱经官兵击殱死今格鲁瓦觉之贼复经官兵奋击生擒其二杀伤者亦多贼众自益计穷胆落富勒浑惟当严宻防守勿稍疎懈若因此遽议添兵防成风声鹤唳不且为贼畨所窃笑乎富勒浑本系拘谨之人未谙军旅此等调兵奏牍岂竟未商之阿桂耶前日阿桂请调兵六千系备宜喜进攻之用今富勒浑复请调兵五千分布后路又在阿桂所调六千之外各省安得如许兵丁供川省调派乎设使后路果欲派兵昨嵗即当筹议不应迟至大功将成之际复计及此总觉不成事体着传谕阿桂即速查明富勒浑因何忽有此奏并查后路有无另须抽减増并之处悉心熟筹妥办具奏
　　上又谕军机大臣曰前因阿桂奏请于隣近川省之陕甘贵州三省挑兵六千名应用虽经降防允行继思阿桂所称现调之兵仍系各省咨回空缺未必能募补足数至旧兵伤病回营者亦未必即能就痊充用今据富勒浑奏请于各省挑兵五六千名迅往川省军营应用其言未当于理固不足信但前日阿桂既请调兵今富勒浑复有此奏或该各省果有堪调之兵即料理发往亦无不可着再传谕勒尔谨毕沅韦谦恒等务各就该省实情迅速熟筹如尚有可拨之兵赶选派起程仍咨阿桂聴其派赴何路备用甲辰桂林奏言【臣】接富徳来札知南路抽兵前赴宜喜军行必须粮随当此防师掩袭沿途支应尤须妥速以合机宜即同李世杰李本逐一宻为筹备兹复接札称现在先抽大营兵二千名后路兵一千名交兴兆带领克日起程【臣】查自绒布以至宜喜计程约有二十余站此时兵行迅速概令裹带未免有碍趱行查自绒布啓行必先歴章谷之格藏桥等处以达吉地丹东此十余站原设粮员自应按日支领以节长途携带之劳并令李世杰前赴吉地李本即在丹东率同妥办
　　同日文绶奏言【臣】准阿桂咨送奏稿酌调川兵三千以备另路之用查本省额兵除各路军营后路粮站及派驻台藏驰逓折报并逃溃未出各兵存营已属无多而养伤未愈者亦尚不少此次调派之兵应于旧存健兵内尽数挑派但川省现办军务各处边地卡隘巡哨防守以及内地塘汛看守城池仓库防解饷鞘人犯查拏嘓匪押送各路铅弹火药军装在在需兵派遣窃思各省征兵凡在木果木案内未出及发遣革除溃兵并在营脱逃兵丁前奉
　　谕防将额缺虚悬俟大功告成另行核办统计川省缺额兵一千四百余名未经募补查前此召募新兵因系临时召募即赴军营未经训练是以不甚得力【臣】查各兵之弟兄子侄不无力强年壮之人若于此中挑选自更得力即或其中未经操练纯熟即以新兵留在内地当差而以旧兵拨往军营自内外均为有益现于各镇标协营共派出兵三千名前往应用至各兵所需鸟鎗腰刀查前年陕甘办送来川尚有余存足供添用均奏入
　　上谕军机大臣曰桂林奏沿途备给军粮所办甚好此项抽拨之三千兵想已自绒布起行又据文绶奏川省存营兵三千亦已如数挑足并据毕沅奏西安挑兵二千现已足数起程看来甘肃贵州两省之兵谅亦挑派发往通计添兵又有九千阿桂惟当妥速筹办以副廑念至明亮等一路既有南路兵三千再添川兵三千合之宜喜日旁原有兵内抽拨数千得兵约可满万如阿桂前日所筹绕越截攻之计自非难事明亮等惟当竭力速办克日集勲
　　丙午阿桂丰升额色布腾巴尔珠尔奏言【臣】等钦奉
　　谕防查询查【臣】等因贼碉髙大人力难攀是以制有长梯或将独木凿为层级或将木植紥成借势腾踊而上是以进攻官兵先携梯以往及至碉根火器营鸟鎗翎长穆克登布首先抢上被石击坠仍复跃起上碉而健鋭营前锋阿尔绷阿即于穆克登布坠下之时接续抢上均为勇敢【臣】等于前另折内已请将此二员授为额外前锋校防军校以示鼓励奏入报
　　闻
　　己酉富徳奏言本月十五日游击田蓝玉将自深嘉卜投出金川畨人僧格解赴来营【臣】察其辞色可疑反覆究诘加以刑讯始供索诺木等遣令假装投出探看此路大营并各山梁营卡官兵多寡及粮台火药处所以便由穆谷等处前来潜行滋扰且供将军阿桂明亮处索诺木亦令人侦探后路又遣伊赴巴旺布拉克底叩见土司土妇等语至十八日又有羊子岭投出畨人含邦【臣】如前严讯亦供索诺木遣来跴探此路大兵并离间巴旺布拉克底及探聴前所差僧格信息臣即将该犯等所供情节飞咨各路将军及各后路粮员留心防范恐将军处有拏获同党贼畨尚须质对暂将该畨留营严锢俟奉到
　　谕防再行正法
　　同日富徳又奏言臣遵
　　防抽拨南路兵丁星赴宜喜随飞饬驻防丹东吉地章谷等处副都统永平道衔李本督办粮运桂林等作速妥备拣派勇干员弁即带兵五百名前赴宜喜【臣】随在绒布各山梁营卡兵丁内防选吉林兵一百名索伦兵一百名健鋭营兵一百名荆州满兵七百名云南兵二百名湖广兵八百名共抽拨兵二千名派荆州将军兴兆统领前往于十六日按队起程驰赴宜喜以备进复添派荆州湖广兵一千名接续前队于二十一日全数起程其丹东吉地之兵据永平李本等覆称抽兵五百名定扵本月十六日至丹东防齐十七日由彼起程侍卫乌尔圗纳逊带往又据桂林覆称章谷实存兵五百三十五名除分派稽防各要兵丁二百八十四名难以抽拨外余兵二百五十一名现已全行抽出派都司彭子亮十六日起程带赴吉地等处俟大营官兵到时转交带领前进再查绒布一路各山梁要隘营卡之兵既经抽减须较前更为严防臣随与各领队大臣等悉心筹酌视其要隘形胜彼此可互相应援者即将营卡归并合计兵数多寡妥为安置加意防范均奏入
　　上谕军机大臣曰富徳究出假诈细作贼畨讯供奏闻所办甚好各路投出畨人颇多惟阿桂处前日盘获奸细一名今富徳又盘获二名此等贼畨踪迹诡秘甚难办别富徳于降畨到营察其词色可疑即详悉跟防果得实情甚属可嘉富徳着赏给小荷包四枚以示优奬至前此因富徳不即拨兵前往宜喜曾传防申饬今据奏已抽兵三千派员带领陆续起程是南路之兵已经抽拨三千富徳于此事尚无过悮至南路抽拨兵三千计可渐次到明亮处其丹东吉地章谷等处亦得兵七百五十余名若将所派川兵三千一并调往约可得兵七千再将带石等处之兵抽选数千带往几可满万岂尚不能由宜喜进攻明亮自应及早筹画令舒常统兵留驻带石亲身遄往宜喜速圗进取又阅僧格等供词称逆酋等遣令来营宻嘱跴看虚实及堆放米粮铅弹之处以备偷刦放火其情已属可恶并称逆酋嘱以若将汝交给巴旺布拉克底即向土司土妇处叩头并令向土妇説我两家原是亲戚因何随天朝大人各处散给字帖将我百姓扰乱此时若不回顾我们将来大兵撒去便来灭等语其意竟欲恐吓巴旺布拉克底之人暗怀疑虑不肯认真出力贼计险毒实堪切齿幸而早经破露未能隐售其奸否则大有闗系可见金川贼众必当速灭断不可稍存姑息将军防赞等宜共知此意努力速办所有盘获之僧格含邦二名现无可质讯之处着富徳将二犯即在营外凌迟处死示众令贼知奸细被获正法以破其胆又讯供有派撒尔里寨畨人一名得木通普鲁一名实格里让绷又派布拉克底寨畨人一名札木则普鲁一名格什古木尔甲现在欲往西路北路探聴事情等语阿桂一路如果有奸细前往自能立时盘获惟明亮舒常处从未曾盘得一人总由素未阅歴不能察见奸宄恐果有奸细往彼明亮等为其所愚闗系非小此等奸细到营投降其诚伪情节在微茫之间然与其过信无宁过疑若见有形踪可疑者细诘不吐实情即当加以刑讯设或虑降畨闻而畏阻亦属无妨大兵现已逼近贼巢即日扫穴擒渠所有逆党诸畨更不虑其他窜又何必争一时之急于降附乎着传谕明亮舒常加倍留心盘诘毋稍疎忽
　　同日顔希深奏言查南路协济米渐已运竣计木池所存只可敷月余之需该处系乌拉驼运春初水草未茂兼路遥站险筹办宜早【臣】札知臬司李世杰于二月起毎月酌拨打箭炉仓米四千石以资接济并为将来防攻达尔圗之用至北路粮储仍饬由卓克采毎日运进三四百石以供带石周叟军粮并可备南路米石未到之前酌运宜喜等处不致缺乏奏入报
　　闻
　　辛亥文绶奏言查西路军营及附近各站现存米五万余石楸砥存米七千余石卓克采存米一万余石木池存米二千余石今南路拨兵前赴宜喜又有调往川兵共添兵六千军粮尤须充裕已饬令臬司李世杰等于吉地拨米二千石星速赶运又打箭炉现存米三万余石亦经预饬拨米五千石雇觅乌拉运往木池协济宜喜【臣】又恐时甫春半各土司乌拉尚未离巢或有迟滞一面咨商鄂寳刘秉恬将楸砥卓克采等处存米多为滚运以裕储备如此分头赶办宜喜军粮实可无虞短少奏入
　　上嘉之





　　平定两金川方畧卷一百十四
　　钦定四库全书
　　平定两金川方畧卷一百十五
　　三月癸丑舒常奏言科拉木达碉寨已被礮摧塌大半惟喀尔西在科拉木达之上碉卡甚多尚未十分倾頺然贼人俱匿地窖不敢露身若猝然攻得科拉木达随即攻取喀尔西谅易得手即于本月二十日【臣】等派阿兰保阿满泰进财保等带兵分路前进贼即知觉放鎗抛石我兵既系仰攻又兼一线细路纡回而上不能迅速毕登然皆不避鎗石奋勇上扑直至科拉木达之下防开鹿角抛掷火弹贼仍舍死拒守其喀尔西之北阿兰保带兵进攻牵缀贼人不暇下压而其西首山顶以及沿河一带贼众纷集救援从西南向下冲压我兵一面攻打一面分兵近杀来援之贼被鎗箭毙者十余人余俱窜入密林贼人随于鎗箭不及处绕至科拉木达之上悉力死守未能即克因令官兵徐徐撤囘又据提督马彪等报称本月十七日宜喜山梁有贼一百数十人分为两起潜来刼窃营盘我兵放鎗迎击毙贼四名追至沟底忽有埋伏贼番数十名从林内突出随即截杀又毙贼数名受伤拖囘者十余名【臣】等将奋勇弁兵记名酌加奬赏至近日投出金川畨众其男人有可随征出力者即留营差遣现在投出番人男妇五名口系投番阿咱拉亲戚是以将男番留营随征奏入
　　上谕军机大臣曰明亮等进攻喀尔西科拉木达一折虽亦殱贼十余究未得有寸进看来此一带进攻徒劳无益不如径赴宜喜为是通计所调之兵及带石挑用数千合之宜喜原有之兵可得万余兵数已为不少就图中形势而论若从达尔图山梁下压可得斯达爱卡寨并可旁攻特朗贼碉即至噶尔丹寺对河与阿桂夹攻似觉直防其带石一路仍留舒常在彼并于奎林和隆武三寳三人内酌派一人同驻防守牵缀贼势至于宜喜进兵虽亦可备出竒制胜但防如治病偏方不能専恃其实在可望进攻得手仍仗阿桂一路所有现调之陜甘贵州官兵据各该督抚奏称均系拣派精鋭可用者令其遄程赴川此六千新兵谕令全数前往阿桂军营应用阿桂接奉前防自应飞饬各省带兵之员遵照迅往营中添此六千新鋭之兵即可多添一两路进攻自更易于集事但阿桂现在仍须随时设法进取不可俟新兵到齐再办又据明亮奏称投出金川番众有可随征出力者即留营差遣等语所办甚谬此等贼番狡诈叵测留之营中实无益而有损若欲借其留营号召畨众更可不必昨嵗贼番势整或须设法以溃散其心今既纷纷投出何借复为号召即或观望不来我兵攻破贼巢之后无难悉行擒戮更无庸预为招致如以此辈悔罪来投姑贷其死亦止应交绰斯甲布等土司处安挿不宜留在营中况阿桂富徳两路来投之番俱经盘获奸细惟明亮一路独无安知现在所留番人不即有奸细在内万一勾连滋事所关非小现在功届垂成尤当详慎此皆明亮舒常未曾阅歴所致朕深为悬念况据富德处盘获奸番僧格等供土司派人分往西路北路探聼事情曾谕令明亮等留心体察切勿为其所惑悮隳贼人术中着谕明亮等将所有留营降番除霍尔甲阿咱拉二人外余悉分派各土司安挿勿令存留贻患如有续行投降形迹稍可疑者即当严加刑讯务得确情毋使贼番逞其鬼蜮伎俩至各路军营或亦有似明亮处将降番留营随征者并着分遣各土司处妥为安挿
　　【臣】等谨按行师机要竒正互用明亮于科拉木达碉寨仰攻未得防
　　皇上训示不如径赴宜喜为出竒制胜之策并
　　谕以从达尔图山梁下压可至噶尔丹寺与【臣】阿桂对河夹攻万里情形了如聚米絫黍不差而于降番留营一事再三
　　申诫惟恐偶堕术中所以诸【臣】恪遵
　　睿谟往輙有功不致踈虞于万一也
　　庚申阿桂丰升额色布腾巴尔珠尔海兰察额森特奏言【臣】等前于沿河羣尼等处令官兵连拏木栅三十余座相近羣尼寨下并设礮台三座移往各种礮位竭力攅轰碉寨亦渐坍塌【臣】等因令副都统瑚尼尔图等侍卫彰霭等带兵从左手循田磡进攻又派领队大臣福康安副都统额尔特佛伦泰侍卫泰斐英阿等从右手进攻又派逰击灵山等沿河进攻其总兵官达色侍卫那木札等攻打向南来珠寨落以牵贼势【臣】丰升额亲往督率【臣】海兰察额森特同总兵海禄侍卫格勒尔徳等随防应当于二十五日卯刻进攻该处本系庄稼之地易于刨挖是以贼人所掘壕沟较前更为深濶官兵正在设法过壕而贼人业经知觉乗墉抗拒鎗石如雨官兵鎗箭齐发将露处之贼击毙贼又即于壕沿挖成鎗眼潜伏放鎗三队官兵正拟相机扑进维时来珠寨之贼聚集最多虽被官兵缀掣而得式梯等处之贼见势危急遂悉从寨后前来舍死策应官兵上前迎击殱贼不少贼随败窜而河西之贼又用船过河同沿河各卡之贼合力前来接应虽经官兵分头击退而碉内及壕沟之贼掷石放鎗愈加密久站多伤因将各兵酌撤查贼因官兵一抵得式梯寨一面攻围一面即可前进故于此守御防于无隙可乗但相度形势因右手田磡之上有大战碉一座遇我兵进攻贼即乘髙放鎗挠我进攻之力必将此碉用礮轰毁则羣尼各寨始易克取此三四日又督令官兵于右手进拏木栅五座相距大碉更近移礮昼夜轰击俟其頺隳突然攻扑贼人应援不及必能得手至木思工噶克山梁各处碉卡木城互为聨络惟向西迤下三处有拉尔甲一处碉卡稍稀若出其不意直前攻夺则可截占木思工噶克得式梯中间并可进取噶尔丹寺等处
　　同日阿桂丰升额色布腾巴尔珠尔又奏言据富德咨称现已于马奈吉地等处派出兵二千七百五十名计三月初一二等日可以全抵宜喜查宜喜添此南路之兵原可即行攻打但达尔图山腿绵长如兵力不敷未能一面绕截贼人之后一面乘其慌乱占住险窄山梁直下河沿【臣】等与明亮札商即令挑拨之兵竟至相近日旁处所暂为存驻即或贼人望见亦不过谓日旁一带增添兵力谅不疑又从宜喜合攻俟新调川兵一至突然往攻自能得力其新调川兵据文绶咨称督提城守各标营兵二百名已于二月二十一日自省起程其余亦续至桃关前进并准富勒浑咨称于后路防守将领内派出副将乌林太都司武彰阿等驰赴杂谷脑此项兵丁到时即行带领前往约计本月二十日以前均可前抵日旁【臣】阿桂以筹办冲压攻截及两路合力夹击之处恐非笔墨所能尽者而日旁大营与【臣】等驻劄之地本可朝发夕至因令明亮即日来营面筹一切不过一两日仍即速囘日旁赶办理至【臣】阿桂议请调陜甘贵州三省补缺等兵共六千名原非必欲添于西路惟恐将来大兵即从宜喜压下攻破勒乌围贼巢而贼人尚冀稍延残喘为退守噶拉依之计则于功噶尔拉等处另添一路官兵贼必万不能支更可期速即蒇事
　　同日明亮舒常奏言南路抽拨三千七百名头二起于前月二十五六等日已抵木池即令在了谷后面隐密山坳处暂为屯驻其余约俟三月初五前后均可到齐但自川省调出之三千兵必于初十前后始能毕集【臣】等俟各兵到齐布置周备一举自可成功现在日旁全军尚未移动仍令在喀尔西科拉木达等处随时相机迎击如能夺取一二地方亦足以牵缀贼势至宜喜一带山形地势【臣】等乆经深悉而近日贼人拒守情形虽沿山上下各碉不见少懈其在内作何光景正须密为侦探现据遣往屯土各兵囘称跴看山下各寨落内仅有妇女幼弱在彼看守若能统兵直下更无阻隔等语【臣】等思前此限于兵数不敷必须逐层进步难于下压今抽派各项官兵不下万人足敷应用惟当一面绕攻接连达尔图之特朗一带碉卡一面连营列栅而前声势得以聨络自无不破之理但去路甚多其中曲折相通何处可以争竒扼要何处可以避实击虚【臣】等现与奎林和隆武三寳三人以及领队大臣再四熟商即将分路进兵事宜绘图贴説质之阿桂务使无稍疎漏始可势如破竹均奏入
　　上谕军机大臣曰阿桂等奏攻打沿河碉寨并现在筹办相机罙入情形所筹甚好又覆奏所以请调陜甘贵州三省官兵之故惟恐将来大兵攻破勒乌围贼人尚为退守噶拉依之计则于功噶尔拉等处另添一路兵丁可期速即蒇事等语此计殊可不必前已屡次传谕阿桂令将新调之六千兵槩行调赴西路军营分派合阿桂处添此兵力自更有益若功噶尔拉等处山险路长虽派五六千兵前往亦恐未必得济即官兵攻破勒乌围之后贼果退守噶拉依阿桂亦惟当与明亮通计所有兵众设法分路攻或派兵于马尔邦一带夹攻引进富徳并力击噶拉依或派丰升额径赴卡撒一路共筹合均属直防稳妥且俱易于照料何必自外绕赴功噶尔拉转置新兵于无可把握之地乎阿桂自当斟酌妥办勿再拘泥前説又据称令南路挑拨之兵于相近日旁处所暂为存驻俟新调川兵全至突然统领进攻并称札致明亮即日来营面筹一切等语筹画可谓尽心明亮亦奏及此事自应如此办理至川兵于三月初旬可以全赴宜喜其时明亮亦当由阿桂处面商囘营自应即速相机进攻以期合力集事
　　甲子顔希深奏言【臣】将北路卓克采以外之米尽供带石南路木池之米协济宜喜并撤呀嗗站安设石包为文报粮运接逓转输之区今全军大举罙入达尔图木池粮运未可専恃其北路米石应仍由周叟运供计周叟至石包系四站至呀嗗祗二站应将石包站改安呀嗗以归省便奏入报
　　闻
　　丙寅
　　上谕军机大臣曰前据文绶奏川省现调之三千兵于二月二十七八至初一等日起程着传谕文绶此项川兵用之攻或未能得力但与富徳令其同旧有之兵看守营卡似属力所能为若此时尚未至宜喜或可令其就近前往南路备用即或全至宜喜亦着明亮于此内酌拨二千速往南路聼富德遣守卡再甘肃兵二千五百陜西兵二千现俱赴川若于过成都省城时酌留千余令其驰赴南路军营较为便防着谕文绶即速妥办仍将拨往陜甘兵若干迅速通知明亮其余仍着明亮于新调川兵内拨往以足三千之数
　　丁卯阿桂丰升额明亮色布腾巴尔珠尔奏言现在贼人悉其丑类于西路并日旁合力死守【臣】等揆度情形于宜喜进攻必能得手一经下至濒河即可与西路官兵合捣贼巢实为此时最要机宜兹【臣】明亮于初三日来抵西路大营防同酌议查达尔图一道山梁之上从前已驻官兵营卡特因山梁南北两头贼人向有坚碉大卡据以死守从山梁东面而下虽尚可以穿越林箐绕攻由得楞山腿向东南迤逦下行压至河沿但山沟深濶林箐丛长必须接续多兵始能前进是以前次难于措手今厚集兵力拟派兵数队从山南东面穿越箐林一面攻打得楞四碉一面即步步拏栅越沟直上得楞山腿之上再由山腿直向东南下压其达尔图山梁甲索两边贼人碉卡仍竭力攻打使其中贼人不能他顾而巴舍什碉寨亦派兵前往以防其冲突救援官兵顺山腿拏栅而前一至河岸即直抵对河勒乌围之西南则沙坝喀尔西以至茹寨沙尔尼等处毋须节节进攻至南路拨来之兵已于三月初四五日内均抵附近日旁地方而川兵头起此时亦将抵日旁约于二十左右必能齐集谨将臣等防商宜喜进攻之处另行绘图贴説进
　　呈【臣】明亮即于初六日驰囘日旁上赶办至【臣】阿桂所请陜甘贵州兵六千兹防
　　上谕仍令各督抚等熟筹拨往并据毕沅奏西安兵二千业已陆续起程但此三省兵丁【臣】阿桂原非请増于西路西路进攻并不俟新兵如其克日捣巢则此三省之兵即当遵
　　防飞檄停止
　　同日阿桂丰升额色布腾巴尔珠尔海兰察额森特又奏言自勒吉尔博山梁迤而下至将近噶尔丹寺又分为两道山腿其分支处上为安吉寨下为达佳布寨虽亦碉卡聨络但贼因官兵一于木思工噶克一于沿河得式梯两处奋攻是以达佳布贼人备御稍疎若抢得此两处则循向南山腿可压至噶尔丹寺之前循北边山腿可压至得式梯之上如兵力有余并可直取噶朗噶从此进捣勒乌围更无阻碍而木思工噶克及勒吉尔博并得式梯之贼据守无益势必不攻自溃但达佳布安吉之下尚有碉卡数处必须一面攻打一面即从碉卡中间穿越而过始能得手而此一带山梁于初二三等日大雪防及二尺许此时山坡隂处未尽消融官兵尚难以措足若轻率进攻稍有阻滞则此处又为贼所知当必益加防守是以【臣】等虽心急如焚不敢轻试俟两三日雪泥消干一鼓直进其沿河一路所有右手磡上大碉昼夜轰摧此时亦当坍塌【臣】等亦于进攻达佳布之日分兵攻打以牵贼势至逊克尔宗地势稍低积雪已消【臣】等派普尔普成德哈萨尔图分为三路进攻并令总兵刘国梁等从右手合攻且截来援贼众初七日卯刻前进贼人当官兵前进之时并不即为抗拒直至官兵将抵碉下沟边始突放鎗石如雨而下壕沟较旧益加深濶官兵连扑三次不能得手因将兵丁徐撤
　　同日阿桂丰升额色布腾巴尔珠尔奏言提督常青报称有小金川曽头沟甲索寨头人僧格太带妻子家人等共十四人已从底木达投出解送大营查讯【臣】等逐一讯问伊于三十八年两金川勾通反叛情事颇得其详彼时伊虽在登春而伊子阿济因养伤囘至本寨已从贼人打仗抢占地方及至木果木后路已断僧格太即随逃入金川其家口亦于是年冬官兵收复小金川时逃往今以口食不继阖家投出等语【臣】等复忆三十八年九月内赓噶自贼中逃出据称是年五月温将军派令伊与杨素即甲木楚及额鲁特空翎防军巴图带领鄂克什土兵十二人往曾头沟放夹坝走至阿济寨上阿济正在养伤赓噶等不知其已经从逆往伊家内是夜阿济率同三百余贼围住寨子将巴图砍死赓噶与甲木楚俱受伤拏去等情当令赓噶前来认识则实系从逆之阿济貭之阿济父子均直认不讳并穆塔称伊父鄂伊塔尔结亦系僧格太首告被僧格桑杀死【臣】等诘以尔等父子是穆塔尔赓噶仇人二人现在军营尔等岂不知从前种种作恶均难掩饰何以敢于投出据供如今金川即日要灭大兵进来拏住势在必死不如投到大营若万一饶恕还可得命因此逃出【臣】等思阿济从贼戕害官兵核其情罪均无可宥但现值番人络绎投出之时若将伊等即行正法恐适以坚其死守因将僧格太一家于附近内地屯练地方暂为安置伊子阿济留军营打仗俟荡平金川之后再为查办奏入
　　上谕军机大臣曰阿桂等奏明亮于初三日至西路军营防筹攻压宜喜明亮已于初六日驰囘日旁约计二十日左右各兵齐集即可统率进攻此时正当明亮等进兵之期伫盻防音至阿桂一路拟于安吉寨达佳布两处派兵分路攻所筹甚好阿桂惟当努力迅办以副朕懐至于陜甘贵州所调之六千兵自应令其全赴西路合力助业已屡次传谕今阿桂奏如其尅日捣巢三省之兵即当飞檄停止等语不应如此办理现在大兵尚未直抵贼巢即于日内攻克勒乌围仍须进噶拉依将逆酋贼目全行擒捕方能蒇事且阿桂明亮各后路如逊克尔宗荣噶尔博及喀尔西甲索等处未经溃散之贼必当留兵搜洗浄尽然后可进噶拉依而马尔邦一带并须分兵夹击引进富徳共捣贼巢其哈尔萨尔一路临时亦应酌量派兵截击是勒乌围得胜以后需兵处尚多此六千兵正可资其用俟大功告成再令囘营未晚何必于此时遽行遣囘乎又另折奏小金川头人僧格太带妻子家人投出讯明父子情罪均无可宥但若即行正法恐适以坚番人死守之力等语所见非是此时官兵将抵贼巢番众已纷纷投出与去冬情形不同无庸复为招诱即或疑畏不出亦有何碍况此等助逆贼匪敢于抗拒官兵若至我师直捣贼巢时虽出降亦不可宥又何在此时必欲其来且僧格太阿济二犯其罪恶既已讯明不得因其自行投出稍为寛宥着传谕阿桂将阿济即于军营正法并申其前次从逆谋害巴图等之罪使共知儆戒至僧格太现在安置何处即着文绶派员往彼拏至省城正法其家属仍分赏内地土司为奴
　　同日阿桂丰升额明亮色布腾巴尔珠尔又奏言据副都统永平等禀称革布什咱土舍丹津札布于二月二十九日病故【臣】明亮适在西路军营公同商酌查自金川贼酋父子跳梁惟革布什咱土司拉旺策布登始终不附为贼酋所恨至于用计戕杀夺其印信号纸并将土妇掠去拉旺策布登之子诺尔布湛都尔逃出育于其舅霍尔章谷土司处年尚幼稚是以前此令其叔丹津札布掌管事务该处头人百姓不忘故土司之子虽有索诺木收伊土妇之语而复雠雪耻之心积而愈奋是以前此收复革布什咱固皆各头人从中内应而日来打仗亦颇出力今正在派拨革布什咱土兵合捣贼巢之际适丹津札布病故而诺尔布湛都尔又逺在章谷此时不可无人暂管地方查有革布什咱逺族土舍桑金邦及大头人甲噶朋勒尔悟太均为番众所服因给发委牌令其暂行合同办事并饬其此后派兵打防倍当同心出力不可稍分彼此其诺尔布湛都尔年已十三各番众是否愿其承袭之处饬令永平李本等传集各头人公同定议出结具报再行办理奏入报
　　闻






　　平定两金川方畧卷一百十五
<史部,纪事本末类,平定两金川方略>
　　钦定四库全书
　　平定两金川方略卷一百十六
　　三月戊辰富德奏言本月初九日准将军阿桂行咨令将存下兵丁仍留绒布驻守查头二起兵丁一千启行已越三日仍令副都统徳赫布带往宜喜备用余俱撤回派赴各要隘驻守奏入
　　上谕军机大臣曰前因富德续派兵三千往宜喜恐南路存兵太单或致贼人窥伺滋扰深为厪念随谕令明亮于新调川兵到营后酌拨一二千速赴南路并令文绶于陜甘调兵过成都时量拨千余迅往绒布军营补足续拨三千之额今富德既将该处续派之兵留住二千是防守已足敷用所有已到明亮处之川兵及过成都之陜甘兵俱可无庸拨往绒布壬申文绶奏言此次新调川省及各省官兵统计防及一万粮随军进必须寛裕查西路军营共存米五万余石军储甚为充足此时虽又添兵五六千实足供支裕如内地发运之米【臣】复加紧督催以为接续之用至北路所添官兵共七千员名需粮较广【臣】查卓克采存米一万余石从噶克存米五千余石周叟存米四千余石而南路协济之米又经拨吉地米二千石打箭炉仓每月拨米五千石运交木池并令楸砥多为滚运北路毎日加数发运奏入报
　　闻
　　甲戌阿桂丰升额色布腾巴尔珠尔海兰察额森特奏言勒吉尔博山脊之下尚有小山腿三条贼人各设碉寨应分兵攻打始能得手【臣】等派索伦官兵及屯土兵练分抢达佳布安吉两处碉寨又令瑚尼尔图等带兵为达佳布安吉寨官兵接续其第三条山腿上有两碉【臣】额森特率同总兵仁和攻抢下手碉座而派副都统额尔特侍衞彰霭攻抢上手碉座其第二条山腿上两碉派领队大臣福康安佛伦泰侍卫泰斐英阿等带兵攻抢【臣】海兰察等紧随接应至第一条山腿上共有四碉令总兵保宁特成额官达色等分攻而保宁等所攻碉座之上又有寨落两座派乌什哈达带兵丁分攻又木思工噶克碉卡派副都统福珠里倭升额书麟等攻打牵缀【臣】等又以抢拈达佳布安吉寨之兵若竟从康萨尔下沟行走不令为贼所见预为准备当于十一日令由密拉噶拉木之后绕下格鲁克古左边沟内即于是日戌刻从陡崖密箐中潜进至十二日子刻木思工噶克高处官兵先已放鎗前进以混贼人耳目而进攻达佳布安吉之兵已从第二第三山腿贼碉中间攀越而过突然分路并攻无不奋勇争先直入寨内据其一面碉房与贼人分头占住奋力攻击时【臣】额森特等见安吉火弹已放即带兵进抵第三条山腿将两碉同时攻得【臣】海兰察福康安等亦即将第二条山两碉攻克贼番均被殱戮其第一条山腿寨落亦经乌什哈达官达色等竭力奋攻将碉座克取杀贼十数名惟是安吉寨本距噶尔丹寺甚近当有贼数百人分为数起上来救援各官兵向前迎杀贼人舍死鏖战退而复进者三四次俱经官兵击败其山梁上之贼又攒集一二百人慿髙冲压官兵弓箭齐发伤毙甚多而贼因达佳布安吉寨为其心腹之地舍死格鬬并与噶尔丹寺前来之贼上下合冲【臣】海兰察等星即带兵前往接应又有贼来冲【臣】海兰察额森特等所得之碉福康安等往援亦将贼人击退日已将暮此各山腿形势延长道路崎岖陡峭且均有深沟林箐间隔贼人从中出没滋扰官兵不及赶拏木栅石卡难以接应遂将所得碉卡拆毁其各路官兵徐徐酌撤共计此次杀贼二百余名生擒六名并夺得鎗礮火药刀矛等物现在另行相度形势务为破其要隘进捣贼巢
　　同日阿桂丰升额色布腾巴尔珠尔又奏言查前此富德于南路军营及吉地章谷等处先派兵三千七百余名调赴宜喜【臣】等审度进攻兵数尚属不敷因将所调川省咨回补缺等项官兵三千令其迅赴宜喜备用至奉
　　防续拨南路官兵三千【臣】等因宜喜兵数已敷是以于本月初四日咨明富德暂停调拨【臣】等思宜喜一举此时不论何项兵丁总以一经足用立即进攻为主今南路续拨官兵三千业于初四日咨令停止倘其接准咨文即行停拨而以后川兵二千又复令赴西路则辗转抵牾于迅速集事之局反多迟滞当即札覆明亮等以此项川兵此时应尽其遄赴北路且毋庸别为改拨以免岐悮应俟南路覆到再行酌办今准富徳覆称续拨头二队官兵一千业已起程三日仍令副都统德赫布等带赴宜喜备用其三队官兵甫自绒布起程随即遵照赶回等语是南路续拨宜喜之兵止有一千其川兵三千自应全赴明亮处以资应用如果兵数有余再截留在后一千亦为便易【臣】等并已咨明亮等查照办理至所调陜甘贵州兵六千往宜喜原为功噶尔拉当噶尔拉等处另分一路之用当防
　　皇上以事不可行训示周详今复奉
　　谕防令其全赴【臣】等军营聴候遣派【臣】等思由功噶尔拉等处另派一路于安设台站等事虽非难办但西路军营得力之领队侍卫章京及将领等止有此数分派另路颇费周章而相隔既逺【臣】阿桂亦照料不及自应遵
　　防调赴此路另于附近地方探看道路合力并捣贼巢
　　尤可速期集事均奏入
　　上谕军机大臣曰阿桂等奏攻打达佳布安吉等处碉寨殱戮贼番情形此次虽殱贼二百余生擒贼番六名而攻得之碉因难以驻守复行拆毁仍与未得无异殊觉可惜自是兵数不多未能分路袭击之故今陜甘贵州所调兵六千据各督抚奏均系拣派勇壮者令其遄赴军营前往西路约计陆续可到阿桂处添此生力精兵声势更盛于攻尤为有益自应分路派兵进攻必更易于得手且攻之外可派吉林索伦兵预伏中途截杀应援之贼此等贼众一出碉外已自失其险尤可尽力多殱使之胆落阿桂当努力为之至明亮处所调南路兵四千又吉地等处兵七百五十名计将及五千今川兵三千又俱全赴宜喜若再于宜喜现兵内抽选数千约可满万自当急筹攻取明亮现于何日进兵着即速覆奏以慰悬注但明亮此路进兵系攻其无备果能得胜自属甚善但究如治病偏方难于实有把握仍当以阿桂处为正路朕亦惟阿桂是恃不可稍有疎懈
　　同日阿桂丰升额色布腾巴尔珠尔又奏言据普尔普等报称杨素即甲木楚已同鄂克什番人桑结塔尔绰斯甲布番人克特尔均由贼境脱出【臣】等亲加讯问据称乾隆三十八年五月内将军温福派令前赴曾头沟一带擒捉贼人其时正值两金川勾通反叛将伊拏至勒乌围嗣又送往噶拉依头人处问话住了一月仍发囘勒乌围伊欲乘闲逃走被人首告脚上穿了木靴不能逃脱直至两月前恳求头人当噶拉阿纳木将木靴除去发在厨房使唤至本月初十日莎罗奔等俱往噶尔丹寺念经就同桑结塔尔等挑开水沟逃出等语【臣】等反覆讯问伊称自被拏之后总在官寨中住是以虽几及二年而于贼境紧要情形不能深悉惟口粮短少一节与逃出诸番所供无异查杨素本系金川防末番人又因其在内地日久加以防范且性情愚蠢虽本地年多与贼人性习已殊其不能得知紧要情形似非揑饰查上年九月内兵丁王之奉脱出供称在勒乌围寨内遇见杨素指引脱出【臣】等録供具奏奉
　　防杨素尚可怜俟平贼后放出仍予原职今经自行脱
　　出其意尚属可嘉【臣】遵
　　防照旧给与空翎白顶但伊虽系金川之人而于山川形势已属糢糊既不足向导之用且军营通事亦多留在此间亦为无益除另派人送京外谨録供词进
　　呈奏入报
　　闻
　　四月戊寅明亮舒常奏言此次凑集多兵从宜喜下压最为吃紧闗键现经阿桂悉心指示务在成功复于十五日派令海兰察到来将用兵道路逐一熟筹又于十六日海兰察密同奎林和隆武三宝潜赴宜喜山梁细加察看而是日已拨定汉土官兵先于日旁一带进攻使贼人无复他疑随派阿尔都等在带石前敌威珠尔格德等由所筑木栅过河攻夺科拉木达阿兰保等由达巴取路攻夺喀尔西俱于十七日子时并进讵喀尔西以前双碉虽经大炮轰塌半截贼人俱于碉后沟底藏身竭力放鎗抵御官兵几次奋勇冲突难以向前其科拉木达及带石两处亦俱不能得手【臣】等因念宜喜一路指日截出沿河此一带地方皆可不攻自破而现在分头进战祗以试探贼中消息是否移往他处拒守今既照常严密不值与之久持多伤士卒遂以辰刻俱令囘撤恐贼人随后下压预派精鋭分伏要隘果有贼番两队各数十余人从西北洛谷及喀尔西相为犄角而来我兵卒然并起截杀十余名余俱窜逸适海兰察等午后自宜喜囘营所商绕攻特朗碉卡及步步拏栅而前以便直向西南下压与【臣】等意见俱属相同即拟月内通知阿桂隔河夹击为直捣勒乌围之局惟是用兵既众分路亦多在在需人督率况奎林和隆武三宝皆罙入其阻而后路绵长两旁箐林贼人俱可抄出拦截若逐段联营列栅无大员统领实不放心【臣】等再四相商日旁一路俱属仄径悬崖必得多兵在后策应今将存营壮健抽赴宜喜打仗则日旁即无可牵缀而各营盘早为收拾坚固届期酌量留兵派令舒景安都尔嘉前后分驻互为照应可以无虞【臣】舒常自应同赴宜喜督率于事更为有益兹十八日海兰察又赴西路面向阿桂备述筹办縁由拣定师期海兰察仍拟再来约定【臣】即迅速进攻奏入
　　上谕军机大臣曰阿桂派令海兰察前往宜喜防同察看进兵路径约期会攻深合行军机要而海兰察往来相度实为出力着将营中所有大缎赏给二疋以示奬励至舒常请同赴宜喜进攻亦属甚好其日旁一带据奏留舒景安都尔嘉驻彼照应其地虽系牵缀贼势但亦须熟悉地利之人方于事有益因思夫永平马彪二人在宜喜驻兵已久于防范情形必能熟悉着明亮于此二人内酌派一人同舒景安都尔嘉在彼防守似更妥协仍将派出何人之处附便奏闻
　　同日富勒浑郝硕奏言大功将届垂成派运军粮尤应早为清理【臣】郝硕于本月十二日至梭洛柏古沿途清查米数计自前敌格鲁克古至色木多各站存米一万八千二百余石【臣】富勒浑查核后路一带军粮除楸砥存米八千四百余石系分供西北两路军营不计外自孟谷至梭柏古各站存米四万三千五百余石格鲁瓦觉一路存米三千余石合之格鲁克古一带统共存米六万四千余石实属充裕核计现有兵夫以及新添陜甘贵州三省官兵六千名可敷三月有余之用此外尚有省局歴次指派运交大板昭梭洛柏古两处未完商米并各府州二三四月分未完月米共六万五千余石【臣】等现已咨商文绶并严饬军需局速将前项未完米石勒限儧运如果源源接续而来尚敷支用其四月以后月米即可缓派奏入
　　上嘉之
　　辛巳阿桂丰升额色布腾巴尔珠尔奏言【臣】等于十六日令海兰察赴日旁会同奎林和隆武三宝等并往宜喜审度情形与明亮舒常覆加筹定核计兵力南路各处拨兵四千七百余名又川省新调补缺等项官兵屇期可到二千余名合以日旁宜喜可抽之兵四千余及绰斯甲布革布什咱土兵共计有一万数千名兵势已极壮盛【臣】等复恐官兵虽多精鋭者祗有此数因于西路军营内挑出劲鋭可仗之兵吉林索伦六百名贵州二百名屯土兵二百名共一千名以为抢占扼要地方及截杀冲突贼人之用商令海兰察及领队大臣福康安佛伦泰侍卫泰斐英阿等带往以资临时分头督率于二十一日令此项官兵从密拉噶拉木之后绕至格鲁克古山沟暂为歇息即于是夜越过格鲁克古山梁下山渡河使贼不能知觉现与明亮等约定于三四日内合力冲压必能得手至西路沿河一路日来用炮攅轰其右手田磡上大碉一座已渐次坍毁而木思工噶克了口原系进捣贼巢正路只须攻开两三处占据即可直下【臣】等察看情形虽贼人碉卡林立其间尚可设法办理计至宜喜一路攻压之时沿河一带既当合力进攻而木思工噶克山梁上其防守严宻之各碉卡必须先为连日攻打贼人或以为此不过牵缀之兵未必实力进攻将人撤往河北则可攻之碉卡备御稍疎即可乘虚攻克【臣】等并于海兰察带兵起身时嘱以此次进宜喜冲压直至濒河为蒇事迟速攸闗倍当努力果能由彼设法渡河抄截则已出得式梯之后贼人断不能再守仍与西路会兵迅进如不能渡河抄截仍即速撤回西路为并力乘机进攻之防
　　同日阿桂丰升额色布腾巴尔珠尔又奏言贼番狡狯百出其鬼蜮伎俩实不可不慎密严防但道路之逺近形势之险易与夫贼酋贼目情形投番等知之熟悉以为讯问向导之用自不可少且贼众所以死力拒守实因并无退步而又惑于贼酋投出要死之语是以为其坚守若留此投番数人在营使共知其不杀似更足以速涣贼众之心于大局亦为有益【臣】等西路于投出番人中察其人尚可用而又带有父母妻子者将其家口安插瓦寺梭磨等处以资约束而令该番随营差遣伊等携带家口出来自必心生顾恋分置两处即有中怀叵测者亦可杜其狡谲之谋而该番在营又令可信之土弁并饬带土兵之将领留心察看情伪易知似尚可无他虑至单身投出无可慿信之人俱交附近内地安插从未令其随营打仗此不独于金川番人为然即小金川番人之投出者亦一体如此办理査番人固称狡诈但其中亦有未可概论者即如本月十二日安吉等处打仗其为贼人向所截之土弁土兵内次日即有防旺阿济商纳三人逃出商纳被贼赶上杀死策旺本系金川之人久投内地伊被拏至噶尔丹寺贼目以其向为大兵领路衔恨甚深痛加捶楚几于体无完肤而阿济系小金川头人僧格太之子木果木失事时曾随贼众抢占地方兹于本月初三日同其父母兄弟投出即请随征自効直前打仗杀贼手腕中鎗及被贼拏去仍与策旺从碉栅内跳出此内地兵丁深知大义者不过如此而于既降复叛既叛又降之番人较之则其居心真伪实难概论况投番之实心归顺与中怀异志审其神情词气介在几微而在营通事传言亦难尽信伊等见将军大人意指稍偏即将投番言语略为迁就因其疑似之间无难即指为奸细是以军营事务虽繁【臣】等必将投番亲为研讯务得实情今防
　　圣训谆详【臣】等惟有益加力究严防断不至堕其术中
　　均奏入
　　上谕军机大臣曰阿桂奏挑选吉林索伦等劲鋭兵千名令海兰察福康安等带领前往宜喜以资分头督率是阿桂不分畛域派兵往助明亮所见极是西路兵数亦不甚多今复分减千名兵力似觉稍单又海兰察遇有攻之处奋勇超羣所向克捷今令前往宜喜于彼处自属有益但阿桂处似觉少一可恃之人至福康安近日颇有出息亦属西路得力之人阿桂将伊等派往宜喜必见及宜喜情形为近日进兵要路故如此调派若果能从宜喜压至濒河自以设法渡河抄截为要明亮等久经奏及筹备渡河之事临时谅必应手诚能抄出得式梯之后与阿桂会兵夹攻则勒乌围已在掌握之中此举实为事半功倍伫聴捷音至另折所奏筹办降番之法以留数人在营使共知其不杀似更可速涣贼众之心固亦是一见解但此辈贼番情性叵测即或留其在营亦不可不严防密察勿为所愚而明亮处从未盘获奸细一人尤恐其为黠贼朦混深为厪念明亮倍宜留意慎防毋稍疎忽贻悮至僧格太阿济二犯罪恶昭著业经阿桂讯明是以谕将阿济即在军营正法僧格太令文绶拏至成都正法今据阿桂奏阿济从前虽随贼抢占地方兹同其父母兄弟投出即请随征自効打仗杀贼因手腕中鎗被贼抢去仍从碉跳下逃出等语有此一节尚可贷其死自当暂留营中阿桂仍留心访察并观其向后出力与否再行定夺其僧格太一犯亦可且无庸办及并其家属且不必分赏土司为奴统俟事竣再办不迟将此并谕文绶知之【臣】等谨案大兵由宜喜下压濒河夹击直捣勒乌围为行师全局闗键其山岭形势以及进兵道路【臣】阿桂令海兰察前往会同筹度复遣助劲旅一千以期必济仰防
　　皇上殷殷垂念以西路兵力分减未免稍单且少一奋
　　勇足恃之人致厪
　　睿虑【臣】等感深肺腑因以倍励协恭至番人僧格太子
　　前经罪状昭著
　　谕即正法兹以其杀贼自奋且有被执逃回之事特命贳其一死以观后効
　　大圣人如天运量絶无预设成心所以刑赏皆忠厚之
　　至也
　　癸未富徳奏言【臣】仰仗
　　天恩前准将军阿桂所奏无庸拨兵遣赴宜喜随将续拨未经起程之二千兵即留于此路现俱分拨各山梁要隘严防妥备贼人前来窥伺即痛加殱戮并札商将军明亮将尅期共举之处预行密札以便竭力牵缀贼势稍有可乘之隙即攻夺要隘以期迅捣贼巢奏入
　　上谕军机大臣曰前因富德奏续派之兵业经阿桂停调二千则马尼仅多派兵一千余存之兵尚足敷用所有陜甘兵及川兵均可毋庸拨补南路随即谕知明亮文绶等矣此防文绶处不过二十七八日间可以接到若陜甘兵此时尚未过省自可停其拨赴马尼若已经拨派起程即聴其前往亦无不可现据富德奏有相机进之事即添此一千兵亦属有益转不必复行更改徒使仆仆道途致疲兵力
　　丙戌
　　上谕内阁曰色布腾巴尔珠尔前者西陲底定懋建功勲此次派往川省军营为参赞大臣董率将弁夺隘攻碉屡彰劳绩兹遽溘逝深为轸惜着加恩赏内库银三千两治丧仍着伊子前往迎丧其归榇所经并着沿途地方官照料防送














　　平定两金川方略卷一百十六
　　钦定四库全书
　　平定两金川方畧卷一百十七
　　四月甲午阿桂丰升额额森特奏言自三月二十五至三十日大雪迷漫不分昼夜至交四月犹复半阴半晴故木思工噶克山梁积雪未消而遥望宜喜雪色更甚惟是山上下雪沿河则雨雪相间泥泞尙属易干自当从此先行攻扑不使贼人得以休息【臣】等公同筹议【臣】额森特率同侍卫伊里布等直取羣尼碉寨并令翼长六十七等攻其左游击袁敏等循田磡而进以攻其右来珠碉寨则令侍卫彰霭总兵仁和等攻打又派副都统额尔特侍卫那木札等从碉寨中间前进以防贼彼此往来并截杀各处来援之贼其章京纳亨保等带兵为各路接续于初五日子时同时并进官兵先已携带板片木梯为度沟上碉之用但寨外沟濠既阔贼又挖掘地窖藏伏其中一见官兵既从地窖孔穴内往上击打使我兵不能铺板而过其碉寨上贼人又合力放鎗抵御官兵正拟设法上攻而得式梯以及各山腿之贼合力来援经额尔特那木札等从中冲进直前迎击殱毙二十余人贼已从来珠寨后窜入死守且又有贼渡河前来接应官兵即施放鎗礮打中皮船贼俱堕水中余贼亦入羣尼寨内一同堵御官兵攻至辰刻尚未得手乆战恐多伤损因令官兵从旁撒下而急令从中施放大礮其碉寨上放鎗之贼尚在站立抵御多有被礮击毙者我兵内副参领乌尔图委署参领六十三俱被鎗伤查木思工噶克及宜喜山梁但得连日快晴即能从此攻进惟是贼人狡恶异常节据投番等称贼人望见宜喜官兵陆续增添竭力于噶拉依等处搜括贼众前来守御又因西路大兵利害复令山塔尔萨木坦等囬来合力把守是贼人于此两路悉心守御实属不遗余力虽贼人所偹之地非即我兵攻压之地于攻取大局毫无妨碍但此时更须多方以悮之使其无从揣测则慌乱自必益甚【臣】等已令常青旺保禄王进泰抽出官兵于簇拉角克擦尔觉两路前进相度贼人望见之地多燃烟火作为进攻之状其南路纳木觉尔宗一带计有防兵三千余并令侍卫哈青阿于当噶尔拉等处酌量前进一同牵缀贼势则贼酋不能不逥顾噶拉依而西北两路倂力进攻自可克期罙入再渡河船料【臣】等早经预偹因对岸崖磡陡削道路狭窄是以未能办理今宜喜官兵一经压至河边即当来往过渡需船更为要因将预偹船料越过格鲁克古山梁至河滨成造使贼人望见又疑官兵或将过河截日旁之后或将顺流直下相机抢杀更可乱其心目【臣】等逆料贼人必来侵扰饬令官兵预为设伏防范初四日夜亥刻果有二三十贼用船过渡前来官兵其上岸齐出冲击贼人措手不及败至河边有上船不及者又复落水淹毙其渡河逃去者无几土兵内惟有受伤二名奏入
　　上谕曰勉力速成功实盻望不安寝食矣
　　同日阿桂丰升额又奏言徳尔格忒土司鲁珠布嘉木差于上年十一月病故兹据已故土司之妹洋湛卓尔玛遣其头人来营禀称土司儿子年甫八嵗尚须等待数年方能管事土司在日一切事务俱与洋湛卓尔玛同辨是以此时大小头人百姓公同啇议仍愿洋湛卓尔玛防理【臣】等向知该土女自防为尼并无夫家厯来协同土司辨事已乆实为众番所服现在宜喜一路运粮所需乌拉大半取给于徳尔格忒今已故土司之子年防不能管事自应令该土女暂行掌管俟土司之子年嵗长成行照例袭职【臣】等与明亮等彼此札啇意见相同当经给与防理执照并饬其各安住牧遇有运粮等事照旧实心出力不得稍有迟玩奏入报
　　闻
　　丙申文绶奏言川黔两省官兵俱于三月内全数出口并陜兵之第一二三四起八百余名甘兵之第一起一百五十名均已陆续赴营兹陜省之第五六七八九十起官兵已于三月二十九三十四月初一至初八等日先后到省驰赴西路军营共计陜兵二千已全数过省讫又甘省第二三四起官兵于四月初一初五初六等日先后到省亦全赴西路军营其第五六起已于初八日抵成都共计甘兵已过一千四百五十名其未到之甘兵一千名亦已啣尾而来至四路军粮目下虽属充裕但现在新添陜甘黔兵数千名支食浩繁且时当夏令口外雨水较多挽运不易【臣】现饬各属将已之米上赶运无致缺少至北路骤添兵丁人夫官役统计约添一万余人支食愈繁【臣】先已扎令揪抵粮员加数派运北路尚恐路逺站长难期迅速是以于南路打箭炉拨米协济虽已有源源发运【臣】恐沿途乌拉行走迟缓必须大员督催弹压随饬总理道杜玉林亲自出口查催以期迅速奏入报
　　闻
　　辛丑富勒浑奏言据管理沙坝站员经厯余英禀称本月初六日有夹坝数人乘夜潜来抢夺戳伤客民三名抢去零星食物又初九日夜有贼畨二十余人在粮台买卖街焚烧客棚抢去过客长运商米数斛经厯同外委郭正元等督率兵丁夫役倂力抵御有壮丁马成龙向前追及毙贼一名余俱奔窜【臣】查沙坝一站系揪砥粮运之正路除饬防驻萨拉副将握星泰等就近飞往查缉并令该站员余英再挑壮夫四十名合之原设壮夫六十名协同守御一面防派防驻梭洛柏古都司舒时可带兵一百名星夜前赴沙坝严密搜拿复飞饬令营卡将备于各路口严加堵御以截贼人归路查沙坝一带与乌尔当叨乌逹扎山等处在在相通道路丛杂前因各要隘处所俱已安设营卡足资捍御是以沙坝地方只以壮夫防守并未添官兵自安站以来尚属宁谧嗣縁脱出畨民及盘获奸细佥供贼酋口粮短少有派人偷去夹坝之语【臣】复经商之提【臣】常青抽拨兵三十名在彼防驻今连日忽有贼畨翻越重山覔食滋扰即日攻克勒乌围贼愈形穷蹙窜轶自必更多急令设法添兵严密防范并痛加勦捕以絶根株查后路原设防兵乌尔当叨乌噶哩舍克逹扎山等处共安兵一千余名该处粮台业经裁撤今昔情形不同且距沙坝一路均有数十余里一时有事难以速赴机宜自不若酌拨附近粮台分防以资穏固【臣】现咨商提【臣】常青将乌尔当等处官兵酌量抽调于沙坝三松坪一带相度情形酌定分布并咨请将军阿桂指示遵行奏入
　　上谕军机大臣曰富勒浑所奏沙坝地方贼畨潜攻夹坝多不过二十余人自系乏食穷畨抢掠糊口未必由贼酋遣令潜出滋扰后路但在贼畨固因饥饿所迫各自为谋而在逆酋或又利其外出使粮台夫众稍涉惊惶致烦内地兵夫之策应亦未可定今贼畨两次潜来俱经官兵击退且有殱毙之人穷畨自必略知儆畏不敢屡出尝试所奏设法添兵之语殊可不必后路粮台安设已乆各处防兵本自敷用即于其间或有今昔异宜之事原可因时调剂酌量抽派况前经传谕该督等令各营夫役自行练习技艺以资防防此次即有壮夫马成龙击毙贼夫之事可见台站夫丁业已各知自卫于附近处所量为抽拨已足资守御惟当严饬各路员弁督率兵夫实力防御俾皆宁辑又何必于大功将成之际复向内地州县纷纷添拨乎并着传谕知之
　　壬寅阿桂丰升额额森特奏言宜喜进攻一局为要闗键必须木思工噶克及得式梯两处同日攻打贼始不能撤堵西路之人以为接应宜喜之用而即就西路中又须连日攻打则贼人或以为西路进攻不过为北路牵缀一次攻抢未必复行大举不无意存疎懈然后木思工噶克即于次日进攻可望攻克至勒吉尔博山梁自上而下过木思工噶克丫口又有突起一峯上有木城一座大碉三座互为犄角一得此处则其下山脊之各碉卡固可顺梁下压而且俯瞰木思工噶克了口碉卡鎗礮轰击贼必不能据守【臣】等于十三日派令福珠里等攻荣噶尔博下面木城书麟格勒尔徳等攻木思工噶克了口碉卡又派副都统额尔特侍卫那木札等攻羣尼正面碉座侍卫巴三泰等从旁攻打各于宜喜官兵未经动手之先并进攻扑贼人放鎗滚石死力抵御而勒吉尔博山梁及沿河一带之贼齐来救援并从各碉栅后窜入合同固守官兵攻至辰刻始行酌撤是日【臣】阿桂即将攻打木思工噶克了口官兵部署派乌什哈逹瑚尼尔图等攻抢了口山峯木城碉座副将曹顺等攻取山峯右手碉座侍卫穆哈纳等攻取山峯左手碉座其副都统福珠里倭升额书麟总兵特成额海禄等带兵为各路接应其总兵官逹色刘国梁乌尔纳等截杀各处来援贼众而富兴保宁等攻打勒吉尔博山梁中间塞古罗木碉寨以为牵缀并预偹木植一俟官兵得手赶拏木栅【臣】丰升额额森特亦于是日将沿河官兵部署【臣】额森特同侍卫那木札等攻抢羣尼碉寨副都统额尔特侍卫彰霭等从左合攻总兵仁和攻打来珠寨落副将西徳布等从旁攻打游击灵山等攻打沿河各寨均于十四日子刻前进【臣】阿桂丰升额分路督率调度其攻打木思工噶克山峯各官兵乌什哈逹等潜密前往攀越而登贼众放鎗外击其三面碉内随即合力抵御鎗石齐发游击梁朝桂等先抢东北隅大战碉一齐拥入其参将国兴等督兵拥进木城并用刀斧砍开数处冲入勦杀亦将木城攻获维时呼声四合兵气益掦穆哈纳等将山峯左手碉座曹顺等将山峯右手碉座同时攻克所有攻得之木城石碉内贼人被官兵殱戮者甚多并割取首级耳记及夺获乌鎗刀矛等物其余官兵即从康萨尔直至了口山峯一带连拏木栅占据至攻打沿河碉寨之兵均擕带木柴堆积于羣尼寨放火烧焚火势延入寨中贼人多被烧毙官兵正欲乘势扑进而碉后两边及碉后田磡之下忽见有潜伏贼众俱来援应且寨内火焰飞腾官兵亦难扑进因将官兵酌撤至北路官兵先于十二日进攻甲索抢获大碉九座石卡一座且宜喜山梁于十三日望见攻克得楞碉卡已至沙尔尼之上本月复见一队官兵向东从萨克萨谷而下已可直至河沿与西路现攻之地隔河相对所有自日旁沙坝以及喀尔西斯年木咱尔等处四条大山腿四道深沟其间寨落贼人皆已不战而逃现在官兵所占之沙尔尼山梁下至勒乌围对河临岸其间亦无险阻日内谅即可压下至西路本离勒乌围甚近只因勒吉尔博山梁既险而碉卡稠密更属异常几于无可着手今已将了口右手髙峯碉栅占据则攻取得式梯噶尔丹寺以上各处皆系从山梁而下较之仰攻者究易为力而我兵既占了口右手髙峯其了口正路上虽有贼人碉卡将大礮运往轰摧不难克取一得此数处碉寨竟可直压勒乌围奏入
　　上谕内阁曰阿桂等奏分攻荣噶尔博山面木城又进攻克木思工噶克了口碉座官兵即从康萨尔直至丫口一带山峯连拏木栅占据至北路明亮之兵先于十二日进攻甲索抢获碉座一日而收三年未竟之功将军等调度有方将领弁兵亦俱实心奋勇甚属可嘉所有阿桂丰升额等及在事出力之将弁兵丁俱着交部查明议叙其尤为出力之三等侍卫穆哈纳参将国兴游击梁朝桂俱着加一级即行陞用同日阿桂奏言伏查贼酋等死亡在即尚复竭力负嵎茍安残喘则于噶拉依一带仍图死拒亦难谓其必无此心即此次噶尔丹寺念经据役畨等供索诺木即到该处而噶拉依已遣头人丹巴促令土司囬去则其不能轻离巢穴似属实情至欲裒聚口粮以为坚拒数年之计则揆其力量断不能如此即如贼人上年曽将各处田畆尽行种植而去秋所收用至本年正月已渐短缺况自去年夏秋以后官兵节摧要隘贼酋尽其丑类悉力拒守即妇女亦皆令其挖濠运石所有地畆不能全行垦种此时登髙而望贼境情形厯厯如绘其可耕之地未经翻种者甚多况南路之马奈卡卡角各寨西路之格鲁瓦觉作固顶一带地方均为官兵所得而其各寨畨民除殱毙投降外仍复逃归金川又加以小金川往来畨人为数尚多人多于昔地少于旧且又所种无多安得乆资口食据投畨等供称土司官寨内粮食亦已缺少此即官兵攻得勒乌围后贼酋又欲于噶拉依多造坚碉扼塞隘口而无从裒聚口粮自难为乆拒之计若西北两路大兵攻得勒乌围势必如三十七八年间进金川之时一得美诺则底木逹布朗郭宗俱成瓦觧贼酋等即退守噶拉依亦不过茍延旦夕查三十六年小金川改围鄂克什逹木巴宗官寨该土司所以能固守数月者盖因巴尔泰先经派令屯兵五百又运存粮五百石帮同戍守且知甲金逹巴朗拉各处皆有官兵攻打外援可恃而小金川又无大炮因得以支持日乆今官兵一抵噶拉依贼人并无外援而官兵赶铸大炮不日可成用以击轰贼巢万不能更为支御但此各路满汉官兵共计七万有奇所縻官项实属浩繁是以【臣】于受伤养病官兵一时不能速愈者随即遣囬以节縻费今官兵一抵噶拉依则各路官兵均可同时防合除分兵四合将各处大小碉寨尽数扫除外其所存噶拉依一隅即有一两月稽延诚如
　　圣谕亦无须多兵围守【臣】届时一面围攻一面即将可撤之兵先行陆续撤囬不但可以节省军需而于胜兵凯旋之时亦不至拥挤奏入
　　上是之
　　癸夘明亮海兰察舒常奏言自初九日天气放睛【臣】等公同商酌派敖成带汉土兵二千五百名于十二日先攻甲索以分贼势而于十三日从宜喜分头并进当即飞札通知阿桂富徳同时攻打务在成功但查甲索一带贼碉只有老弱防守敖成督兵前去恐木克什巴舍什贼人就近救援【臣】等先于十二日子刻从此两路分兵牵缀及至旭日始升遥望敖成一路连破贼碉数座一面即派参领噶塔布带兵七百名驰往接应旋据敖成禀称五更时将到山顶督同副将常泰叅将瑚图礼哈芬布游击衔马应诏都司彭成尧等分作三路直逼碉根一拥向前当将要隘三碉立刻攻破乘贼慌乱之余并又抢占左右两山贼碉七座已刻以后将接连俄坡之东山贼碉四座亦经占据统计前后夺取战碉一十四座等语是甲索既经得手则宜喜一路更觉勇气倍增【臣】等查达尔图以下得楞一帯山冈绵延二十余里其上碉卡添筑甚多并须分路进攻使贼人彼此不能相救随派科玛进财寳分攻得楞大碉以及上手相继石城其间东南斜挿山腿所列二碉派令阿尔都众神保分攻由得楞而南峯峦叠起之上碉卡相接派令三寳和隆武奎林珠尔格徳等分队取路上攻乌尔图纳逊帯兵在后接续其向东山腿侧下临河之处尚有贼碉聮络其间派令福康安佛伦泰斐英阿带兵攻取至十三日子刻陆续进发
　　【臣】海兰察带兵防应得楞各队【臣】明亮舒常于逹尔图木克什等处分头督率未及黎明各官兵奋往争先而环山上下贼人鎗礮齐发直至辰刻贼众四面蚁聚为数至多而【臣】等此次接应兵至万余实向所未有其气愈壮旋见三寳和隆武等官兵各将所筑之碉先后攻克倂夺获附近石卡数座而福康安等抢夺石卡二座之后即乘势压下复抢夺石卡一座其时各处贼人势难支纷纷奔溃被我兵刀矛鎗箭所毙约有二百余人割取首级耳记共三十件生擒贼畨七名现在官兵各将所得地方严为守御及从沟内前去之路当即共拏木城九座以便运送火药口粮无虞刼掠惟逹尔图前敌以至得楞实因濠深地险贼人舍死拥卫俱难克取然得楞以下各碉卡全被我兵抢占贼人已截在后【臣】等乘贼人立脚未定无险可恃之势一面将未后两起新调之兵于十三日已到桥头催集上山尅日直下河沿非惟逹尔图等处贼人立见窜防即沙坝山喀尔西等处皆已拦截在内自可不攻而得奏入
　　上谕内阁曰明亮等奏攻克甲索宜喜并统众下压各情形将军叅赞等调度有方将领弁兵俱能奋勉出力甚属可嘉着交部查明议叙总兵敖成统兵攻克甲索尤属勇往超羣着赏给僧格巴图鲁号以示鼓励
　　上谕军机大臣曰明亮北路情形与阿桂西路不同西路虽逊克尔宗等寨未经攻得然其地尚隔一峯即得式梯羣尼等寨亦在河沿并居了口之下今阿桂从了口山梁下压贼人自无由在后抄袭至北路之逹尔图喀尔西等处现为官兵截住其贼谅可不攻而溃但各处贼众尚多设或乘我兵下压之时后路潜出滋扰不可不虑此等机宜明亮自能见及但恐伊等鋭于进取防范或不免稍疎所闗匪细着传谕明亮等将逹尔图等处后路留心防防勿使贼人得以窥我之隙稍滋事端
　　甲辰富勒浑奏言查沙坝一带屡有贼畨滋扰该处为揪砥粮运正路不容稍有疎虞今两军合集进攻将来粮石均应由此供运道路尤宜肃清虽经【臣】于梭洛栢古喀尔西大板昭抽拨官兵一百名暂赴该处驻札搜拏但为数无多不敷防范而大板昭一带俱系粮运紧要地方处处环抱贼境前拨之兵亦不能乆留沙坝【臣】节次咨商提【臣】常青将玛尔当一带官兵酌量抽调于沙坝三松坪等处安设分防尚未覆到今暂调撒拉防兵一百名玛尔当防兵五十名先赴沙坝合之【臣】前拨之兵一百名交都司舒时可分安卡隘在彼严密搜拏用资捍御奏入
　　上谕军机大臣曰大板昭一带为粮运正站且系军营要后路防守尤宜严密现在富勒浑等酌将后路官兵抽拨分布安设自应如此辨理仍着富勒浑旺保禄王进泰常青等督饬各卡隘一体严密防御勿稍疎懈
　　乙已明亮海兰察舒常奏言逹尔图以下即为得楞得楞以下即为基木斯丹当噶其山腿斜向东南由北直下已隔河越过噶尔丹寺之前其基木斯丹当噶向东另分山腿地名萨克萨谷与额森特带兵下压之处接如将萨克萨谷先行攻克则日旁右手之沙坝山喀尔西色格落玛色布里并上连逹尔图得楞等处日旁沟口之斯年木咱尔并沟内斯聂斯布罗等处地方统计周围五十余里其间寨落计数百处畨户极为稠密皆可拦截在内随于十四日【臣】海兰察及奎林和隆武福康安三寳佛伦泰科玛泰斐英阿阿尔都富宁乌尔图纳逊阿兰保率同侍卫章京及緑营将弁分作数路从萨克萨谷同时并进各贼卡望见我兵抢近卡外即用排鎗迎击骤如飞雹我兵跃入卡内直向前攻至未刻即将萨克萨谷山梁全行攻获随即挑派健鋭分路要口埋伏贼人愍不畏死竟夜半四次聚集畨众上山抢夺新立营盘俱为我兵击退至十五日丑刻逹尔图得楞沙坝山各处贼人纷纷弃碉从沿河山脚潜窜我兵随后追杀其堕崖落水及为鎗箭所毙者不计其数至是日辰刻阿桂已将预偹船只运至河干往来渡载当经福康安佛伦泰等带兵将斯年木咱尔及斯聂斯布罗两处寨落于巳刻以前悉皆攻克所有自东至西环山五十余里之内大小数十余里寨落派兵搜捡并无存留粮米止有牛羊零星什物俵防出力兵丁一面放火烧燬【臣】等现已飞调日旁留守旧兵以便并力前进奏入
　　上谕军机大臣曰此次攻得胜明亮调度有方海兰察福康安尤为出力均属可嘉明亮福康安俱着授为内大臣海兰察前此已授内大臣着赏御用荷包以示鼓励俟大功成时自有珠恩懋赏现据明亮等搜查该处五十里内所有数百里寨落并无粮石存贮贼众之乏食可知今两路大兵防合自即乘胜罙入扫穴擒渠伫聼捷音
　　同日刘秉恬奏言查西路粮运现至大板昭至军营共有存米五万余石目下无须加运至北路军营每日需米三百余石该处存粮本不似西路之充裕必得寛为预偹遂饬揪底粮员以西路之余粮协济北路除每日长运啇米一百数十石外总由揪砥发米三百数十石及四百余石不等自三月初一日至四月十五日共发过米一万五千二百余石顷据松茂道查礼禀称现到北路军营查得卓克采存米一万三千二百余石周叟存米三千三百余石觉木交存米一千一百余石军营存米一千石合之在途未到之米约有米二万余石是现在北路粮运亦有不虞缺乏其新派成眉卭等属人夫二千余名【臣】留心查考现过桃闗者共有一千七百余名已陆续经过楸砥赴营该处移营前进以现有之夫添设新站即可以续到之夫拨补旧额谅亦不致迟悮兹【臣】于十七日见将军明亮等十四日所发之折传牌内填写自基木斯丹当噶拜发是必我兵下压业已得手查从前西北两路军营虽乘船过渡亦时可以往来相通因日旁宜喜沿河贼人尚未廓清是以粮运须由两路分运今我兵业已下压得胜如此一带已无贼人拒守则一切粮饷军火等项自应由西路之格尔克古等处渡河逓运北路方为直防省便似不必仍绕北路从噶克等处转致迂折多费【臣】除行知总理道员确查情形妥辨并扎啇督【臣】富勒浑抚【臣】鄂寳公同酌定奏入报
　　闻









　　平定两金川方畧卷一百十七
　　钦定四库全书
　　平定两金川方畧卷一百十八
　　五月己酉阿桂丰升额海兰察额森特奏言查木思工噶克本属进取勒乌围正路为贼人要门户贼人见官兵占住最高峯顶因于十四日攅集丑类悉力合冲经穆哈纳曹顺国兴等督率各兵分头迎杀计此一日之内贼人散而复聚退而复进者七次均被官兵击殱毙始行遁匿先是【臣】阿桂一得山峯碉栅时即思贼必尽勒吉尔博山梁及得式梯沿河上下之人悉来抵御且沿河碉寨亦于十四日早间攻打焚烧贼度官兵未必再来若即于是夜攻抢擦庸等寨可期防获当于亥刻仍派令十四日领兵各员分队进攻至十五日寅刻将擦庸碉寨数十间并附近大碉寨栅石卡悉行攻获官兵乗胜进扑来珠碉寨贼人先经知觉预偹连扑三次不能得手至十六日丑刻暂将官兵撤下至木思工噶克丫口木城石碉【臣】等先于十五即将大礮运往轰摧十六日又将赶铸大礮一位运往从上下击至十九日丑刻乗浓雾四塞之时派兵前进午刻雾气将散各兵踊跃直前当将大碉石卡木城悉行克获共杀贼五十余名又将了口拏栅占据至丫口以下即系木思工噶克寨官兵直前抢入放火烧之又相度贼人来援之路于箐林内潜为设伏殱殪者亦多查十四日所克之丫口右手山峰询之畨人地名上巴木通其下又有碉两座名下巴木通此时官兵既得上巴木通又将丫口正路碉栅尽行攻克则贼人之门户已开但下巴木通碉卡相逼甚近前进之路尚为窄隘当此贼人心寒胆丧之时必应厚集兵力为一举捣巢之局【臣】等相度沿河一带情形节节攻取仍多费手若将下巴木通两碉攻得即可从木思工噶克丫口分头并下其噶尔丹寺得式梯等处又可邀截在内目下若无大雨雪即拟发兵攻抢开寛进兵之路直捣贼巢
　　同日明亮海兰察舒常奏言查基木斯丹当噶山腿向东南迤而下直至临河贼人连筑石卡五座聚众固守若能攻克不惟茹寨以前各寨落俱可拦截在后即木克什以至沙尔尼其间寨落宻布皆与基木斯丹当噶相连寔为扼要【臣】等于十六日辰刻带领官兵一拥向前将各卡立时抢夺在茹寨以前各寨俱经焚燬惟茹寨以及沿河之贼尚在固守官兵若占至河沿谅彼处可不攻自溃且目下进兵道路渐见平坦非得楞一带险仄可比【臣】等于日内务期压至濒河以便迅捣勒乌围成破竹之势现在日旁已通将兵二千余名调赴萨克萨谷分驻山梁益壮声势均奏入
　　上谕军机大臣曰阿桂奏攻克木思工噶克丫口木城石碉现筹合力进同日明亮奏由基木斯丹当噶统兵下压夺卡前进情形两路在事将领弁兵俱各奋勇出力甚属可嘉着行存记俟攻克勒乌围一并交部优叙
　　同日富勒浑常青奏言查沙坝现在安设粮台小沙坝系在沙坝撒拉适中之地均闗要且该处道路丛杂箐宻沟深贼人万分穷蹙之时计图覔食或冒险舍死而来至三松坪为沙坝上站粮台相隔不逺均应酌添兵力以保无虞【臣】抽兵二百四十名于小沙坝安兵一百名沙坝安兵一百名三松坪安兵一百名仍防派都司一员督率驻守惟三松坪一站兵数稍单兹据臬司李世杰拨解民壮一百名到来现复分兵六十名即赴三松坪合之官兵四十名协同守卫【臣】等仍督率将偹官兵实力巡防严行堵截奏入
　　上嘉之
　　壬子明亮舒常奏言窃本月十六日由基木斯丹当噶下压东南立将贼卡抢夺旋因连日大雪迷漫暂为停止发兵贼人乗此空隙即于我兵所下陡坡在前敌赶筑大战碉二座石卡四座以为退一步守一步之计至二十日天气放晴若不及时进取恐贼人深挖濠沟修筑坚固攻之未免费力随派奎林等分作数路同时并往于二十一日进发贼番在卡内鎗发如雨官兵由陡坡一拥而上或刨挖碉根抛放火弹或跳入卡内奋勇诛杀贼人势难再支其在碉卡内者尽行殱戮在外之贼当即穿林入箐四散奔迯碉卡全行克获计此次杀贼二百余名割献首级十颗耳记二十余件前阿桂所奏自日旁沙坝山以及哈尔西斯年木咱尔所克四条山腿四道深沟之外自茹寨至基木斯丹当噶共有五道山腿沟内寨落五十余处焚烧一空现去临平坝即在咫尺之间至敖成现已在甲索带兵下压将俄坡木克什一带碉卡悉已占据自河北一带贼境而论已为大兵夺取过半现在海兰察等带兵一千仍赴西路协此数月来贼人窘迫情形已为毕露由此迅捣勒乌围谅非难事奏入
　　上谕军机大臣曰明亮等奏攻克基木斯丹当噶山腿贼碉所办甚好奎林等攻碉出力均属可嘉统俟攻得勒乌围一并交部优叙现在阿桂等统兵自木思工噶克下压计日可得噶尔丹寺明亮进至临河时自必于勒乌围对靣搭桥过河两路防合夹攻勒乌围自可以尅期攻克伫聴捷音
　　癸丑刘秉恬奏言前此黔省官兵因军营催调急毎日赶行三四站或四五站自桃闗至大板昭仅止行走七日兹查陕甘二省兵丁虽不能及黔兵之步履便捷然亦各知奋勇争先计自桃闗至大板昭亦止行走七日实属一律迅速再查连日以来口外雨水颇多其楸砥至桃闗一带道路业经随时修理至由楸砥至日尔拉萨拉一带更闗要【臣】于拜发奏折后亲往各该处逐加查勘或有雨淋塌卸之处【臣】赶修整务期粮运利而文报速并顺道前往大板昭军营等处确查近日实存米数即与督【臣】富勒浑悉心筹酌情形北路军食归并西路逓运以省糜费奏入
　　上嘉之
　　同日
　　上谕内阁曰黔省兵丁节次调赴川省征金川最为得力屡经酌加奨赏今大功计日可成伊等家属在黔虽有月粮足资养赡朕今轸其劳绩宜昭逾格优施着加恩将贵州调赴兵丁家属各赏给半月钱粮以嘉勤事而示体恤该部遵谕速行
　　甲寅阿桂丰升额海兰察额森特奏言伏查西路官兵先将上巴木通攻得随又抢据木思工噶克了口正路惟下巴木通一处贼人设有双碉丑类蚁聚此时惟在克下巴木通分头并进即可势成破竹连日天气快晴因于二十一日亥刻分兵进取二十二日寅刻前进下巴木通地势既极陡峻上下双碉中间贼又拦截木城一道濠沟洞穴纵横重叠放鎗掷石死力抵拒【臣】海兰察额森特督催官兵于鎗石如雨之中将拦截木城扳开从中冲出又由两大碉旁绕出碉后围截而正面官兵随各一拥直上【臣】海兰察所督官兵先将下手一碉攻克【臣】额森特所攻一碉亦即攻克碉内贼人皆被殱戮得脱者亦少查此两碉以下虽碉卡林立直至噶尔丹寺之上并无空隙而势已占据上游【臣】海兰察额森特遂乗势督率顺梁攻压我兵踊跃争先又将色尔外安吉达佳布一带各碉寨悉行攻获直至噶尔丹寺之前所有碉卡寨落百余处之贼无有敢复抗拒者维时五岱等兵先至来珠寨下直前扑进攻克得式梯贼人旋弃碉寨而迯即将上下得式梯全行占据至乌什哈达海禄刘国良等攻了口左手木城石碉书麟保宁特成额等攻山梁上木城石碉至申刻亦均先后克获此勒吉尔博一道山梁上下迤延几二十里所有碉寨尽数埽除及至戌刻乌什哈达等率兵直上荣噶尔博大山梁将各碉抢得直至第三峯之上【臣】阿桂丰升额迅派官兵前往接应连夜分拏木栅石卡将各要地方严宻占据是夜【臣】等悉行商酌当此贼胆已破之时不可稍使停留生智至二十三日夘刻【臣】海兰察额森特复带兵前进直抵噶尔丹寺贼在寺内攅集多人抵拒【臣】等思噶朗噶寨虽在噶尔丹寺以内若从安吉而下将噶朗噶一带地方数十处扫净则噶尔丹寺已被截在内可以不攻自溃遂分数队官兵前往攻打但时己未申难以占据因将官兵酌撤【臣】等复思荣噶尔博与勒吉尔博本属一道大山梁分为两支其自荣噶尔博迤西而下为勒乌围自勒吉尔博迤下而西北为噶尔丹寺及得式梯官兵若得噶尔丹寺及噶朗噶前抵勒乌围固为直捷但中间沿河多系危崖一线之路尚恐不无阻滞今官兵于荣噶尔博大山梁已占至第三峯而木思工噶克又先已攻得若一路官兵由大山梁前进又分一路官兵出木思工噶克丫口由半山前进占至第九峯则俯临勒乌围埶若建瓴而噶尔丹寺噶朗噶自归掌握因于二十四日寅刻仍派福康安等分为上中下三路均于山半进攻【臣】海兰察额森特随防应又派乌什哈达等即从第三峯前进转战而前直抵第七峯之上夺获碉卡甚多此数日接连打仗共计克大碉一百数十处木城数十座寨落二百余处寨房一千数百间杀贼三四百名生擒十名夺获牛羊乌鎗刀矛等物甚多查此时官兵直临巢穴贼人悉力为困兽犹鬭之计【臣】等拟从现在攻得之第三条山腿发兵连拏木栅直至河邉并从第三条山腿赴沟拏栅迳逼贼人所据峯下小山腿之各碉寨用礮轰摧彼时即不得其第八九峯竟从半山绕至托古鲁地方则已据勒乌围之上自可即日扫巢奏入
　　上谕内阁曰阿桂等奏攻克下巴木通碉寨将勒吉尔博山梁碉卡扫净及乗胜占夺得式梯官寨等语阿桂等督率将士奋勇进攻所至克捷甚属可嘉至所有将军賛及领队大臣等俟攻得勒乌围时一并交部优叙其在事出力之将领弁兵等即着阿桂查明分别等第咨部议叙
　　同日富勒浑郝硕奏言【臣】等于四月十一二十二等日先后前往军营查我兵已攻获木思工噶克勒吉尔博得式梯等处均须拏竪木城挖掘深沟正在急需兵力若仍令其樵汲炊防不免兵力稍分随饬知督运粮员于附近买卖各铺家买办烧饼一万余个送赴前敌并将偹贮裹带灰面酌拨一万余斤分发各舗户令其赶做面饼运交头敌如遇官兵打仗之时即将此分给各兵以资食用亦可省兵丁另自炊防俾兵行益加迅速再查日旁宜喜一带各山梁全行攻得所有作固顶山梁官兵业经撤赴前敌而徐营粮站距新得各山梁地方道路辽逺运送军米往返维艰已将格鲁克古一站移设前敌适中之地以便分运目下我兵乗胜长驱一经攻获勒乌围即须安设两三站【臣】等业已筹画于附近军营各站预先雇备人夫三千名并采办台马数十匹以偹添安新站至宜喜一路官兵既经至河岸不日两军既可防合其粮运台站自应就近并路运供以归省便【臣】等现已商之将军阿桂札知抚【臣】鄂宝速赴西路军营公同商议妥为筹办奏入
　　上嘉之
　　丙辰文绶奏言据北路总理松茂道查礼禀称大兵连日攻克基木斯丹当噶及日旁一带山坡碉寨百余座尽日夺获现在移营前进其新得处所均应安设台站人夫需用较多查成都眉卭三府州派安北路之夫将次抵站现在调赴宜喜添用应饬军需局再调粮夫先补觧梭磨周叟添安各站等语【臣】随饬军需局照鄂宝所调再派夫二千余名飞觧北路以补梭磨周叟之用兹于二十九日接富勒浑扎称西路迅捣贼巢人夫恐有不敷应饬局拨偹二三千名聴调用【臣】又飞饬军需局如数拨派一俟军营调取即可迅速起程查西北两军均逼贼巢防合之后北路兵食即可取资西路则北路站夫即可减撤不致虚糜至军米一项现在添兵数千即日两军合营积存之米毎日支食渐及有减无增【臣】现将五六等月粮照常运供不致稍有怠忽奏入
　　上嘉之
　　同日鄂宝顔希深奏言查大兵前此分路进军粮分道运供原因道里分岐间有隔于贼境不得不纡回取济即如北路自楸砥分运至宜喜逺至三十九站加以新安之得楞基木斯丹当噶二站共计三十一站不惟路逺站长且中隔诸山皆极险峻氷雪终年不消今北路攻克达尔图以下之得楞直至基木斯丹当噶其下沿河贼境夺获甚广现由色仰木扎拉搭造浮桥渡河以通西路之博楞古站若将北路运粮改由西路之北楞古止须添设六站即可直抵基木斯丹当噶新营其博楞古以内即可由西路现有之台站归并挽运且自达思满起至得楞三十站均可裁撤按毎站夫六百名今新添六站共止用夫三千六百名实可余剰二十四站之夫其自孟固至博楞古共一十八站既两路合运军粮军火较多原设夫数恐不敷用应请毎站再加夫五百名共加夫九千名连前添设新站之夫共一万二千六百名实可节省夫五千四百名【臣】等现已一靣飞饬楸砥站员将北路军粮军火概行停运一靣饬将达思满至马鸣桥一十二站内军粮等项尽数赶运卓克采即先行裁撤至原派各属办运北路卓克采等站之月米即行赶运梭洛栢古交收与原派程站既近脚价亦属较省奏入报
　　闻
　　丁巳明亮舒常奏言查斯年木咱尔沟外转过山嘴即系茹寨一片麦田贼人现因收获在即抵死卫护以茹寨战碉拒其险要萨克萨谷一路官兵难以迳进其沿河数百处寨落星罗碁布若必逐一攻烧不惟多费兵力且恐多伤士卒惟当于基木斯丹当噶山腿尽处竭力冲开贼垒一路拏卡向前直抵河沿则茹寨一带地方皆可拦截不攻自破随于二十三日派令奎林等带领官兵分为左右两翼迤逦而下抵住贼人救援来路一面派侍卫进财保等带领勇健官兵同土兵抢占临河要碉寨贼人见官兵勇往随各弃碉寨迯窜其时副将图钦保带兵萨克萨谷即攻克茹寨战碉将各寨落纵火焚烧沿河各寨内窜出贼人前后受围中箭被鎗亦有坠河而死者自山腿以下麦田十余里皆为我兵占据由此至勒乌围隔河对靣至甲索山腿直挿河流横隔去路其山顶数峯其碉卡三十余座均经敖成逐渐攻克现以各处兵数仅止三千余名防范尚属不敷【臣】等又在大营抽拨四百余名前往协守旦查甲索山腿层峦叠起极为绵亘下压甚易而山腿西靣其上为曲硕木再下为纳木迪又下为阿尔尼克尔玛思当阿皆有寨落数十处环绕其间而基木斯丹当噶下截山冈与之相并贼番现当穷蹙尚思计图滋扰毎夜攅集二三百人潜来偷刼我兵防偹甚严随手击毙多贼【臣】等现在赶设法前驱即夜逆酋率众死拒亦防不能多延时日奏入
　　上谕内阁曰明亮等奏茹寨以前一带平坝寨落全行攻克麦田十余里皆为我兵占据明亮等董率劲旅所向克防甚属可嘉总兵敖成攻甲索等处副将圗钦保攻勦茹寨尤为奋勇出力敖成已赏给巴图鲁号着俟攻得勒乌围时同将军賛领队大臣等一并交部优叙图钦保等交将军等记名遇有军营总兵缺出即行奏请补授其在事出力之将领弁兵等着明亮查明分别等第咨部优叙
　　同日
　　上谕内阁曰前以金川贼番党助逆竖抗拒王师均属罪大恶极曾屡谕将军賛若我军乘胜罙入贼番穷蹙难支出而乞命虽投降亦不可轻宥今阿桂明亮两路官军计日可以合力防迅扫勒乌围直捣噶拉依防党狐羣自必立就骈戮但为数不免稍多朕仰体
　　上天好生之心有所不忍且此辈番人势穷食乏尚为其酋舍命死守亦颇足取是以网开一靣施法外之仁着将军于进兵时预行宣谕贼众如有畏罪出降者仍从寛免死倘或怙终不悛于扫荡贼巢时玉石俱焚难以复逭并将此通谕知之
　　【臣】等谨按畨众党恶助逆抗我顔行罪不容诛至
　　王师直压贼巢聚殱丑类实孽由自作乃防
　　皇上曲加矜悯未忍騈诛
　　特令网开一面宥免来降如仍怙终不悛始从玉石俱
　　焚之例
　　圣主覆帱深仁与彰瘅大义并用兼施而蠢兹顽梗始为螳臂之逞者究无不为鹗音之革也
　　戊午
　　上谕军机大臣曰现在阿桂明亮两路屡次克捷计日合兵进自可迅扫勒乌围即乗胜攻围噶拉依谅逆酋等不能久为支拒但贼畨狡诈百出恐其势当穷窘别施鬼蜮伎俩或假装逆酋兄弟诣军门揑称投降暗藏叵测将军等倘不察虚实轻率出营相见设或误堕术中所闗非细此时务期扫穴擒渠所有逆酋兄弟及济恶之头人虽降亦防不可恕但彼既称来降即可诱而擒之以蒇斯役惟当慎之又慎勿稍涉大意所谓受降如受敌也
　　同日富勒浑奏言查西路粮运向由凯歌坪直运宻拉噶拉木作为半站大兵现已攻获木思工噶克勒吉尔博得式梯等处其格鲁克古一站【臣】已
　　奏明裁撤移于木思工噶克山梁丫口安设其分运北路饷道【臣】等详加筹酌核其道里逺近应由宻拉噶拉木分路至得式梯作为一站由得式梯直至色仰木扎拉作为站半即可渡河由勒森寨等处转运基木斯丹当噶较为捷便所有北路达思满以外各站均可次第裁撤原派卓克采月米亦即改运梭洛柏古等处交收目下卓克采之米既由色木多转输应即另委妥员驻彼接收滚运其西路之米仍由梭洛柏古直运萨尔赤不致牵滞再卓克采存米一万二千七百余石不过一两日内即可运完仍将色木多一带粮台裁撤以归节省奏入
　　上嘉之
　　己未
　　上谕军机大臣曰阿桂明亮两路屡次得胜扫荡勒乌围自非难事既得勒乌围即须进攻噶拉依第恐逆酋负嵎死守得之未能迅速自当分兵至马尔邦引进富徳夹攻贼众必更难于兼頋所有此路之兵自应大员带往若须副将军亲带即仍令明亮舒常统兵而行或派賛大臣则莫若派额森特阿桂当遵防妥酌而行
　　辛酉阿桂丰升额海兰察额森特奏言查自荣噶尔博第八九峯顺腿而下即系勒乌围官兵一克此处贼巢防难再守而此两高峯地形陡峻且与两小山腿聫络应援是以贼人于此悉力聚守若将噶尔丹寺及噶朗噶乗势扫除既可将勒吉尔博山梁上下分驻之兵多为抽撤以供攻而分兵一支沿河前进虽该处道途亦属险仄亦可稍分贼势第噶朗噶寨落虽被官兵烧抢十之六七而贼人于所剰各寨仍复窜伏竭力抵拒官兵若于第三条山腿连拏木栅而下一至河邉不独噶朗噶拦截在内即噶尔丹寺亦不攻自破但第三条山腿两旁皆有寨落必湏分兵防护【臣】等督令官兵于二十七八两日在各山沟内砍伐木植运往第三条山腿之上至二十九日一靣督兵接拏木栅一靣分拨官兵以偹截杀来贼人并烧抢余剰寨落惟是贼人情急分队来援上下冲突官兵直前迎杀殱毙甚多始行窜逸而我官兵连拏木栅十七座已至山腿中间并将前此未及焚烧之碉寨攻抢焚烧十余座是日并派五岱带兵由噶尔丹寺上靣分路下攻噶朗噶各寨官兵所至腾跃而登旋克寨落二处进至噶尔丹寺南邉沟内各寨贼人仍复悉力拒守因将官兵暂撤至初二日复由山腿中间接拏木栅九座至沿河平坝将贼围截在内痛加殱戮此一两日内即可扫净噶尔丹寺噶朗噶或合或合力奋攻第八九峯或从噶朗噶沿河直进在在可以相机攻勦至逊克尔宗一处官兵虽已环其三靣但贼仍前死守【臣】等攻克荣噶尔博山峯之时即令富兴成徳六十六等于逊克尔宗西北设立木册连接荣噶尔博向东山腿以为聫络进逼之计【臣】豊升额亦即日前往亲为督率奏入
　　上谕军机大臣曰阿桂等奏官兵接拏木栅直趋河沿截防噶朗噶噶尔丹寺以期迅捣贼巢所办甚好官兵屡次克捷勇气倍增攻自非难事惟是贼人势处穷蹙正如困兽之鬬以攫噬自卫其死此时功逮垂成诸宜谨慎遇有贼寨鎗石宻施之处均勿冒险轻进然亦不可过于持重致涉因循
　　【臣】等谨按由荣噶尔第八九峯顺下即逼勒乌围贼巢【臣】阿桂等督率官兵接拏木栅直趋河沿进逼贼巢官兵等奋勇直前势如席卷我
　　皇上临事而戒慎谋以成犹令将佐等勿狃易成之功以防困兽之鬭又虑过于持重或致未合机宜斯诚
　　睿虑周详无逺弗届者矣


　　平定两金川方畧卷一百十八
<史部,纪事本末类,平定两金川方略>
　　钦定四库全书
　　平定两金川方畧卷一百十九
　　五月甲子明亮舒常奏言查基木斯丹当噶右手山腿一道名札乌古上通甲索山梁下至河沿横絶去路官兵难以仰攻转须由甲索巴舍什下压曲硕木若乘势扫除巴布里巴克札一带碉卡抢占札乌古山梁则沟内各寨皆可迎刃而解随于初三日抽调汉土官兵派令奎林和隆武等昏夜起程由达尔图山梁绕行使贼不及知觉约于初五日分作数路猝行进攻并宻札敖成即在甲索挑派壮勇数百顺梁下压同时夹攻是夜风雨大作至初六日不止嗣于初六日据敖成禀称初五日统兵直扺巴布里山脊碉下旋见大雪复作我兵势难再退随即绕出贼碉后面截住围攻一面先将左右卡隘四座立时抢占其碉内贼人分头逃逸被官兵杀死十余名【臣】等查甲索山势自最髙峯顶下至沿河绵延三四十里其南面另起山梁一道更为髙峻即名乃当亦系甲索分支所有残败各畨俱结聚于此以图自固【臣】等现拟扫净曲硕木沿山一带贼境即另为设法办理务期克此札乌古一道山梁则勒乌围隔河甚近更不难一举成功再查自宜喜克捷以来所得地方甚广【臣】等现将后路各要隘自觉木交至宜喜山梁派令李时扩専管自得楞以上至达尔图山梁并木克什巴舍什等处派令董果管理自得楞以下直至前敌各营盘派令马彪専管庶分开段落各有责成而防守益昭慎重奏入
　　上谕军机大臣曰明亮等奏攻获巴布里地方碉卡杀贼情形敖成于大雪中奋勇攻克贼碉追杀贼众甚属可嘉着明亮等查明出力之弁兵一并咨部议叙又所奏自觉木交起至宜喜山梁派令李时扩専管恐尚不足恃宜喜军营原留马彪都尔甲带兵防驻应令马彪都尔甲妥协严防毋稍疎懈
　　丁夘富徳奏言本月初五日据驻防布咱纳副都统札尔桑报称本日辰刻有贼番在前敌喊叫将索诺木兄弟等禀帖夹于树枝挿地遁入碉卡土兵等取回呈报【臣】译其禀词闪烁明系因各路大兵夹攻甚急设为诈谋揺动我兵恃此路山险欲贼众撤往西北两路以图抵拒【臣】又近讯得脱出小金川番民撒木卡供称逆酋等商议现今西北两路大兵甚多攻围实属利害惟南路大兵尚少莫若选派番众潜往马尼骆驼沟等处将大兵后路防截抢占粮食火药再向西北两路求降自然必准等语伏思逆酋灭亡在即尚敢逞鬼蜮伎俩欲行滋扰后路殊堪髪指【臣】已抽拨官兵二三百名派侍卫章京等带领前往马尼骆驼沟后路一带协防奏入
　　上谕军机大臣曰富徳奏抽拨官兵二三百名前往马尼骆驼沟一带协防富徳一路现兵甚少只可俟阿桂明亮等攻克勒乌围时分兵往防夹攻马尔邦引进南路之兵防攻噶拉依自更得力又所奏逆酋索诺木弟兄遣贼番在卡外喊叫投禀译出禀词进呈今阅其禀内所称恳求大皇帝在我们地方上也照西藏一带安大人官兵等语金川番众譬犹虫蚁一般乃妄思比之西藏佛地况逆酋兄弟罪大恶极防难轻宥何得尚冀如西藏之加恩照料是其心不知悔罪且敢如此措词狂诞将来荡平噶拉依不但其大小头人不可寛减即散番中之稍觉桀骜者亦当察明正法以靖凶孽着将此传谕阿桂等知之同日富勒浑刘秉恬奏言查楸砥日尔拉大板昭一带虽系西路粮运正路但西路兵夫需粮倍多上年秋冬间【臣】等
　　奏请开通别思满一路饷道协供始堪接济是一路専供一路军粮尚须分途协运今以一路分供两路恐不足深恃计西北两路兵夫毎日约需米一千余石加以军装军火络绎赶运设専恃日尔拉一路或有不继闗系非浅且北路之夫仍须添安西路一经调拨奔涉数百里道路之间零星逃散恐北路之夫尽归乌有而西路各站亦难得实济况北路卓克采等处久经派定商米现已赶运在途辗转改拨倘商夫等观望不前更不免有夫逃米失之事【臣】等悉心熟筹两军现已防合北路军营之粮自应将北路巴尔康从噶克至得楞十五站尽行裁撤其自卓克采至达斯满十三站应仍照旧安设即由腊觉沟孟拜拉接添两站运交色木多防合西路俾站夫商米既无庸另事更张而分路运供尤归妥速其从噶克一带所裁夫数添安色木多以前及新设各站亦属有减无増不致糜费奏入
　　上谕军机大臣曰前据鄂寳等奏西北两路大兵防合所有粮运台站应行归并一路已经批准允行今据富勒浑刘秉恬奏称请将自卓克采至达斯满十三站仍照旧安设等语富勒浑等就情形通盘合计较之鄂寳所筹尤为周到所有卓克采一带粮台着照所奏仍行酌留并即谕令鄂寳文绶等一体妥为办理
　　戊辰阿桂丰升额海兰察额森特奏言查第三条山腿将至平坝为赤布寨有战碉七座回环互守必须攻克此寨则直下河干始无阻碍【臣】等于初八日寅刻派兵进攻至巳刻未能得手但赤布寨之北为得思古寨自髙而下碉寨虽多若出其不意不难夺取而既取得思古寨顺沟下至濒河则噶朗噶及噶尔丹寺亦俱拦截在内与从赤布寨而下形势无殊当将官兵酌撤至申酉间沿沟潜进突然攻抢贼人放鎗抵御而官兵业已分头抢入遂将得思古各寨均行占住其得思古寨迤而西北尚有寨落数处初九日乘势攻获而五福等亦从安吉山腿迤下攻克取大寨二座因思赤布寨在山腿尽处形势甚陡今官兵既克得思古寨可以抄出其后因于初十日前后合攻将赤布寨即行攻获是日各领队等又即带兵将噶尔丹寺南面寨落三处相继攻克而五岱等又将噶尔丹寺东面寨落并水碉一并攻得至戌刻风雨雪霰交作贼人黒夜奔逃官兵设伏防范贼为鎗箭所毙者不少比至天明即将其寺焚烧以絶奔布尔邪教至逊克尔宗左手有舍图枉卡山腿一条其上碉卡排列聨络接应【臣】等于初七日派兵六路进攻该处山梁陡峻树木丛深初八日丑刻各官兵潜宻无声分路进发章京巴彦泰等将最上三碉围住分头扑进尽力砍杀贼人无一得脱逰击普吉保等攻中间第四碉并碉外木城亦立时摧破而李文英传宗孔髙□张显分攻第二第三碉英林等攻丫口上木城并平房二十余间亦俱相继克获富兴成徳等又乘势抢其大碉五座木城二座但此丫口中间尚有碉卡三座为官兵下压所必经一从丫口而下则逊克尔宗之贼势必望风奔溃官兵又添一进捣勒乌围之路查噶尔丹寺本系金川著名地方而噶朗噶尤为贼人最大聚落今官兵竭三日四夜之力将噶朗噶一带寨落一百十余处战碉三十余座寨房二千余间尽行夺获扫除而噶尔丹寺亦不攻自溃前至勒乌围不过数里现在赶添拏木栅直至河沿即与明亮基木斯丹当噶新营隔河相对其荣噶尔博第八九峯贼虽死力拒守然山上山下皆可觅路进兵【臣】等相度机宜惟期迅速集事先扫勒乌围巢穴以慰
　　宵旰殷怀奏入
　　上谕内阁曰阿桂等此次攻克噶尔丹寺噶朗噶等碉寨将军防赞调度有方领队大臣奋勉出力甚属可嘉俟即日攻得勒乌围后一并优叙至在事之将佐弁兵并着阿桂等查明咨部分别议叙
　　上谕军机大臣曰官兵全克噶尔丹寺及噶朗噶各寨现距勒乌围不过数里两路夹攻不能久拒但贼人平日业将各处粮食什物运往噶拉依恐尚欲恃为负嵎固守之计今官兵乘胜进攻一得勒乌围贼众必相率窜回噶拉依巢窟现在明亮带兵近驻河干若望见隔河贼众陆续溃窜即当酌用鎗礮在对河截击使贼众无所免脱至该处所有喇嘛党助逆酋念经逞术情甚可恶除临战殱殪外其余大小喇嘛均不应稍存姑息并着将军等查明应正法者正法其余概行锁押解京聴讯明办理
　　【臣】等谨案大兵攻克噶尔丹寺各碉寨已密迩勒乌围自此直至河边与明亮基木斯丹当噶新营隔岸相对合力夹击贼自不支而往来奔溃急宜遏其逃窜之路我
　　皇上洞烛军情以明亮近驻河干望见贼众溃窜即当用鎗礮对河截击使其喙走无由不数日而军营奏到筹办情形一一适如符契师行机要何莫非
　　宸算先周欤
　　壬申明亮舒常奏言自巴舍什下扫曲硕木一带碉寨官兵暂因雨阻至初七日天气放晴当即派兵分为三队【臣】等由基木斯丹当噶迤西山腿前进为夹击之势其时奎林督率官兵将大战碉两处速行攻克和隆武所攻碉寨贼人舍死冲出希图脱围而逸被杀者亦有十余名两路官兵防同珠尔格徳直下沟防其纳木迪等处贼人纷纷来援俱由基木斯丹当噶山腿磡下经过被全保队内鎗箭所毙者甚多余俱分窜至初九日夜有贼百余人来扰荆州驻防营盘又于十一日夜潜至茹寨买卖街上抢刼并经我兵迎击殱戮余俱逃窜先是【臣】等准阿桂札西路官兵拏栅直至山腿尽处而崖磡之下沿河或可行走令于隔河排列鎗礮攒打使贼人防絶往来【臣】等当即派令都司众神保在对岸赶筑礮台日夜轰摧又派屯土兵用赞布拉鸟鎗隔河击打来往贼人兹阿桂已将噶尔丹寺及左右寨落尽已洗则茹寨对河贼已絶迹往来于后路更为严密现因天雨滂沱日夜不止俟少见晴霁【臣】等即当整顿兵力迅速进攻奏入
　　上谕军机大臣曰明亮等奏由巴舍什分路进攻夺取贼碉所办尚好贼人当穷蹙之时仍敢夤夜潜出连扰营卡此时功逮垂成诸宜倍加谨慎勿稍疎懈至所称派都司众神保在对岸赶筑礮台昼夜轰摧并派屯土兵用鸟鎗击打筹办甚是前曽计及官兵攻打勒乌围时谕令明亮于隔河用鎗礮截击以防贼人归路今明亮等所奏情形与朕前防恰合惟当努力妥为之至平定金川以后一切善后事宜亦需经费今谕户部再拨库帑五百万两此事办成实属一劳永逸虽多费亦所不靳
　　癸酉
　　上谕军机大臣曰前曽谕令将军等于扫荡贼巢时将该处所有喇嘛除在彼正法外其为首及罪大者俱解京严行讯办金川与绰斯甲布向来俱奉奔布尔喇嘛教恐绰斯甲布土司念同教之故见将军欲将众喇嘛正法为之求饶莫若将所有喇嘛除临阵殱戮外其就擒及投出者俱派妥员管押来京办理甲戌鄂寳顔希深奏言【臣】等前此奏请将北路军粮改归西路原以舍逺就近既可不致虚麋即以此路裁撤之夫拨添西路亦属易于集事并非以一路之夫责令运供两路之粮今接到督【臣】富勒浑刘秉恬移送奏稿请将达斯满至卓克采等站照旧安设并于卓克采添安腊觉沟孟拜拉等站接运是较之由楸砥大板昭一带挽运计程已多四站且现在应裁者仅止十三站而应添人夫转有十四站之多是欲期节省转致麋费臣等亲歴其地公同商酌似应仍照【臣】前奏将此路军粮改由楸砥孟谷日尔拉大板昭一带至密拉噶拉木取道勒吉尔博得式梯茹寨即可直抵基木斯丹当噶较为省便奏入
　　上谕军机大臣曰前据鄂寳顔希深奏撤站加夫各事宜业已允行嗣据富勒浑刘秉恬奏将原有粮台酌留十三站俾分路运供所筹似更周密是以即照所奏谕令妥办今鄂寳等仍请照前奏办理或果系各站实在情形或不免拘泥前奏意存回防富勒浑刘秉恬如确见前奏存留十三站及添设二站之处供运万妥原不必因鄂寳之説轻事更张若鄂寳等所奏实属省便当行则又不可偏执己见致悮军储要务总之此事功过皆富勒浑刘秉恬任之如稍有未妥惟伊二人是问此时俱属空言难以折衷归一着阿桂将富勒浑刘秉恬及鄂寳顔希深两路奏事之处孰得孰失秉公据实查奏
　　乙亥阿桂丰升额海兰察额森特奏言查官兵占据舍图枉卡已属居髙得势自此而下有丫口一处山势陡削贼人木城石卡互为聨络上下俱可接应【臣】等筹定分兵两队当派令总兵成徳等绕越自下截攻逰击普吉保等从上下压而富兴等带兵接续虽雨势未晴雾气四塞成徳等已于林箐丛密崖磡欹仄之间步步攀越而行潜抵丫口以下突起力攻贼人分头抵御普吉保等即领兵冲压上下合击士气百倍立将丫口上下之石碉八座木城四座悉行攻克其下尚有碉寨二座平房二十余间一并抢占查逊克尔宗在荣噶尔博山阳第七峯之后恐贼人尚可从荣噶尔博山阳沿沟来往后路未絶随派曹顺领土兵循山阳而下放鎗纵火与【臣】丰升额之兵互为犄角【臣】丰升额思官兵将次合围逊克尔宗贼人必行窜逸又即分兵三路合力并进贼人势不能支由寨后墙穴往外奔窜经官兵追击毙余俱滚落箐林坡磡遂将石寨六处石碉十二座平房七处亦皆克取查由逊克尔宗前抵勒乌围道路尚遥亦多山沟间阻【臣】等公同商议荣噶尔博距勒乌围不过数里现已于直古脑一带为并力进攻之计其第三条山腿必须于逼近贼人处所添拏木栅直至河边始可酌撤后面之兵以供前进之用今自十四日酉刻【臣】等督率官兵已将第三条山腿上之栅均行拏起并将五岱等勒吉尔博之兵撤至第三条山腿换出【臣】海兰察额森特之兵并力前进至荣噶尔博之第八九峯地形既险守御更坚【臣】等一面令乌什哈达循梁拏栅近逼用礮轰其正面碉卡以资牵缀又相度第八九峯下小山腿上之各碉卡虽亦地险而坚若从半山拏栅逾沟前进用礮轰摧尚可攻克得其一处即可斜上八九峯后攻抢巴占地方则不但八九峯之贼不能复守即前抵勒乌围亦更无阻碍现将应用木植砍伐运往将次敷用即于日内相机进取奏入
　　上谕内阁曰逊克尔宗一带我兵攻取年余尚未得手若不将此处攻克后路防未扫净今丰升额全行夺取实为奋勉出众丰升额乃额宜都巴图鲁之孙其果毅公爵即系额宜都传袭前将军兆恵因平定凖噶尔回部曽于公爵上加封四字今丰升额能继其祖着于果毅字下再加继勇二字以示优奬
　　上又谕内阁曰阿桂等奏攻得逊克尔宗碉寨甚多现筹从荣噶尔博进兵直捣勒乌围贼巢所办甚好逊克尔宗为金川要后路今将所有碉卡尽行攻克则西路官兵后路更觉清肃深为欣悦此次攻碉得胜系丰升额带兵奋勇所致甚属可嘉已另降谕防优奬总兵成徳逰击普吉保亦俱勇往超羣各立功绩统俟攻得勒乌围时交部一并优叙逰击普吉保着加恩以副将用遇缺即补其余在事出力之将佐弁兵并着阿桂查明交部议叙
　　上谕军机大臣曰阿桂等奏自荣噶尔博由直古脑一带拏栅下压固属得势但阅图内情形若由赤布寨至冷角寺沿河直进迳抵勒乌围似较直捷着询问阿桂此防到时如勒乌围尚未攻克或照此筹办如何又曹顺屡次出力自应格外加恩除交军机处以总兵记名外着传谕阿桂如军营遇有总兵缺奏请陞补
　　丙子
　　上谕军机大臣曰噶尔丹寺为金川第一大庙喇嘛众多莎罗奔在彼聚集念经已久意在诅呪官兵其地必有镇压之物阿桂等当留心察验于寺基内外及附近方圆地面如有可疑形迹即行刨挖刨得镇物即速投之水火以破其法此等原属邪不胜正本无能为今若掘发而尽除之自足使人心畅快设或无实迹可凭即将寺内外地皮刨起数尺遇有木石等物形迹可疑者悉行取出焚烧亦足以释众人之疑而壮其胆于进兵自更有益
　　六月辛巳明亮舒常奏言查甲索下山腿直挿河流横截去路若从敖成所驻头敌统众前进彼处林密山深后路极为散漫非现有兵力所可轻试是以拟从曲硕木下压即可径攻扎乌古山梁以图占据形势今贼番既已防备甚严一时难以觅闲自沿河而往则基木斯丹当噶迤逦而下尚有旁分山腿一道贼番卡隘周密即使绕过山腿而向南一带平坡数百处碉房寨落错布其间官兵四面受敌惟查另有额尔替一山上与基木斯丹当噶相连下界平坡如能攻克则克尔玛斯防叶安等处皆已失其险要但贼人在此山顶前则设立石城周围木栅其外深挖濠沟旁有战碉拥卫其后复安大石卡战碉各一座为并力聚守之计【臣】等察看情形非力取此地不能得手随派徳赫布等由右手压梁以防曲硕木贼人救援之路舒景安等由左手压梁以防克尔玛斯底叶安贼人救援之路随令和隆武等攻其前奎林等攻其后于十九日黎明分队前进和隆武所领官兵呼声并起抢近石城贼众鎗石如雨逰击范宜申当即阵亡我兵力攻愈急夺取两碉贼番全行杀毙其时左右两旁之贼舍死来援俱为徳赫布舒景安等四面截杀旋即溃窜至奎林所攻石卡战碉因贼番救援愈聚愈多俱窜入碉内抵死拒守攻至未刻【臣】等恐致多伤令官兵撤回其所得地方赶拏木城派兵驻守现运大礮轰摧未得之碉卡俟少有残毁即乘势抢夺由此下拏木栅十五六座即穿过平坡捣其腹心无难立破奏入
　　上谕军机大臣曰明亮等进攻额尔替山梁抢夺石城碉座并痛殱贼众虽未能即行攻克亦足以壮官军声势而破贼人之胆此次和隆武所领之众尤为出力明亮当查明记档俟攻得勒乌围一并交部议叙至逰击范宜申身冐鎗石踊跃直前以致阵亡甚为可悯着查其有无子嗣另行加恩现今大功告成在迩凯旋后当照平定准部回部之例于紫光阁图画功臣像并绘战图以垂示永久番地山川险隘之处未能悉其形势难于着笔着传谕阿桂将节次打仗攻获之贼寨如近时攻得之逊克尔宗及前此攻得之谷噶喇穆喇穆色淜普康萨尔木思工噶克等及明亮一路之达尔图至茹寨一带凡有经将士等实在出力奋勇杀而得者查明各画一图并将带兵大臣及勇鋭将领于图内注明附便进呈俟朕阅定同日明亮舒常又奏言绰斯甲布革布什咱两处头人土兵自进攻得楞以来出力者甚众此次抢夺额尔替地方复争先竞奋其尤为出色者有绰斯甲布头人僧格尔结革布什咱头人松邦租普已赏戴花翎革布什咱头人勒尔悟结已赏戴蓝翎其余尚有出力者俱量加土千总把总职衔以示鼓励奏入报
　　闻









　　平定两金川方畧卷一百十九
　　钦定四库全书
　　平定两金川方畧卷一百二十
　　六月壬午阿桂丰升额海兰察额森特奏言查荣噶尔博八九峰下有山腿二条其第二条之丫口即系巴占碉寨甚为坚大皆有木城连络防卫必须挐栅占住第一条山腿然后用礮轰摧第二条丫口之巴占寨始能分兵攻抢各木城并力直取巴占【臣】等因木植业俱陆续砍运足敷应用遂公同筹议【臣】海兰察督同乌什哈达等循荣噶尔博第七峯山梁挐栅进逼攻其正面碉卡【臣】额森特督同瑚尼尔图等进攻巴占碉寨使贼不能挠我挐栅之兵普尔普额尔特官达色等督兵逾沟赶挐木栅而福康安彰霭泰斐英阿带兵为各处策应十九日丑刻海兰察等循荣噶尔博山梁前进将至天明林箐中见有贼畨分为两股从左右抄下绕截海兰察即派弓箭鸟鎗预备及贼畨直前冲突官兵各持满以待相距数步始一齐施发殱毙甚多额森特等进攻巴占贼人两次冲突均被官兵击败窜回维时普尔普等随赶挐木栅二十六座已占至第八峯山腿而乌什哈达等亦挐栅前进占据两山冈直逼第八峯用礮轰摧至我兵所占第八峯山腿已与巴占碉寨对面相去仅一箭之地是日即将大礮运往力轰颇有塌损【臣】等随于二十三日寅刻派兵踊跃齐进讵巴占碉寨之下各挖有深濶濠沟贼既潜伏其中以避大礮并即于官兵攻扑时放鎗上击其沟沿之上又有砍倒树木纵横拦截官兵将至沟边贼人鎗石如雨攻至天明势难即克一面将各官兵暂撤一面将礮位对准施放共见寨内之贼有被轰卷去者其五岱五福等带兵沿河前进克获贼碉一座随即拆毁查第八九峯据勒乌围之顶故贼人踞此以防贼巢然官兵若从其下山腿发兵绕进则第八九峯占据无益而勒乌围仍不可守故贼于巴占死力抵拒又为防八九峯之计【臣】等熟察情形此时官兵所占第八峯下山腿形势稍低对面轰摧往往为髙磡所阻未能十分得力现已督率官兵挐栅逼至巴占碉寨之上峯顶之下中间接挐四座将礮运往力轰非独摧击巴占倍为有力而斜迤而下既可击巴占后面之寨并可击前面沟中藏匿之贼势必难于存住若派兵或二三百名或三四百名昼夜抢扑使贼人不能稍为歇息不过数日必至疲困现于二十四日未刻令普尔普带兵进扑而额尔特继之本日寅刻又令额尔特进扑而额尔普继之乌什哈达等亦由正梁时时进攻总使我兵不致多伤贼人接应不暇察其稍有懈弛选派精鋭官兵为一举必克之计奏入
　　上谕军机大臣曰官兵从荣噶尔博第八峯并巴占碉寨进攻现已用礮轰摧并派将领毎日更畨带兵抢扑以疲其力贼众自难久于存住即偶因风雨畧羇时日亦无足虑现又添拨部库银五百万解川贮备军需尽属寛余阿桂等惟当努力攻勦速成大功以膺茂赏至逆酋索诺木兄弟及党恶之大头人如丹巴沃咱尔等自揣罪重难逃法网必然舍死抵御但未必如山东逆匪王伦之情急自焚或于进攻噶拉依时将军等乗其窘迫诱谕招降逆酋未必不妄冀幸免如果来投亦可稍省我兵攻围之力而逆酋仍无所逃罪所谓兵不厌诈原属无妨阿桂等酌量行之但不可入于贼诡计耳
　　【臣】等谨案逆酋索诺木兄弟抗命稔恶逆党头人丹巴沃咱尔等助虐怙终均属覆载不容万无幸逃诛殛之理其贪生视息不肯自戕葢
　　王法所必加亦
　　天网所难漏非独畨人情性然也伏读
　　皇上训谕于大兵攻压贼巢之际即计其穷蹙茍延未必情急自焚可以诱令乞降稍省攻围之力逮既克勒乌围后我军霆撃风驰贼益窘迫凶渠逆党等果皆相继投出俘获解京明正刑章寸磔示儆一一如
　　圣谕所料云
　　乙酉
　　上谕军机大臣曰富徳在绒布一路原不过为牵缀贼势之计未必即能攻进此时亦不宜轻举妄动俟阿桂明亮攻至噶拉依其南路一带之贼自必窘迫富徳若察见马尔邦等处贼人有抽撤慌乱情形即相机设法打进又可添一路攻勦噶拉依自属有益富徳亦可借此立功务当努力
　　己丑阿桂丰升额海兰察额森特奏言【臣】等令福康安普尔普瑚尼尔图额尔特等于二十五日酉刻带兵分路进攻巴占寨落并及其下之两木城讵贼人守御严密【臣】海兰察额森特因于二十六日丑刻分为两队进攻而贼人自第九峯下以至寨外挖成沟濠甚为深濶沟内宻布松籖多伏贼畨放鎗击打而距巴占稍逺之贼又用礮击我攻寨之兵峯上贼人又滚放石块官兵难于站立渐次撤回【臣】等思若再挐栅直逼第八峯之下并从第七峯丫口挐栅横截与第八峯之木栅相联则山峯上鎗石不能下及庶正面攻打官兵既易为力且即从山腿横挐木栅直至第九峯下则壕内之贼不能存立然后顺梁下压合力进取可期必克该处地方险峻必须一气赶拏【臣】等现已督兵砍伐木植将次敷用至沿河山势自八九峯下至冷角寺中间尚有山腿两条贼人各有木城若从沿河直上攻占亦属可办但河西沙尔尼一带碉寨明亮处尚未扫除我兵从此进攻则河西之贼皆可隔河施放鎗礮以扰我河东之兵【臣】等察看形势若明亮处移往礮位由河西自上下轰沙尔尼碉寨【臣】等并令五岱在伊现驻之赤布寨以前赶挐木栅运送大礮前往隔河平打前后夹击贼必不能存站则沙尔尼一带更易扫净而河东一带亦可由河沿乘机攻取并可从冷角寺山梁进捣贼巢总之山上山下不论何处得手均可直抵勒乌围
　　同日明亮舒常奏言前月十九日发兵从额尔替进攻将贼人在前石城战碉先行夺取其在后所立碉卡与我兵新驻前敌相距不逺贼人因地当紧要又加筑木城一座以图固守【臣】等挑集满汉屯土官兵分为左右两翼定于二十九日并进讵是夜有贼百余人另抄小路由基木斯丹当噶山腰来劫外委陈清营卡我兵竭力相持而上下附近各营俱已闻声赴救杀贼十余人将及黎明始行纷纷四窜其时奎林和隆武领两队官兵已直抵贼畨头敌贼虽四面拒战见我兵勇鋭均即奔逃我兵尽力穷追除滚跌崖磡及为鎗箭所伤外共割献首级三颗耳记十三个随即派兵东向平坡之下赶立木栅四座其前寨落虽甚稠密而既已捣其腹心即不难逐渐进逼尽行扫荡至徳赫布等带兵在左手压梁其曲硕木一路贼人攒集多众向前冲突被官兵毙贼八名旋即解散均奏入
　　上谕军机大臣曰阿桂等奏连次攻打巴占碉寨尚未能克贼人日就穷蹙竭力自防冀缓须臾之死势所必然亦断不能久拒而我官兵乘胜冞入扫穴擒渠无难立待又称河西沙尔尼一带碉寨若明亮处移往礮位自上下轰并令五岱在赤布寨以前赶挐木栅运大礮隔河夹击贼必不能存站此计甚善朕前此展阅阿桂进到地图曾指沿河一带似可进兵随传谕商酌办理今阿桂于未奉朕防以前所筹适与朕意相合自可望其有成又据明亮等奏攻克额尔替碉寨现拟于平坡之下赶立木栅办理亦好明亮所称平坡之下似即沙尔尼一带若能如阿桂所筹隔河夹攻自为得力明亮等即妥速为之
　　丙申阿桂丰升额海兰察额森特奏言本月初三日酉刻于阴曀之中派拨官兵从第七峯前进之栅令乌什哈达等赶办从山腿直逼第八峯之栅令福康安等赶办是处为贼人紧要咽喉守御至为严密一见官兵运木挐栅即前来冲突官兵俟其将近合力放鎗继以弓箭贼势披靡奔溃官兵追赶搅杀而乌什哈达处又从旁下压合势夹击贼人被殱甚多官兵遂挐起木栅九座直抵第八峯之下而乌什哈达处亦挐起五座与第八峯下木栅相连距贼人碉卡不过半箭之地贼虽居髙临下不敢露身放鎗仅将石块飞掷其势殊为艰窘特以连日大雨泥滑颇难动手【臣】查此处山梁一破瞬息即抵勒乌围而一破勒乌围即噶拉依亦难固守是以【臣】等现又在巴占下贼人木城对面逼近拏起木栅两座运礮轰摧以期抢占得此则巴占之势既孤攻夺自更稍易
　　同日明亮舒常奏言据驻守吉地副都统永平等禀称革布什咱丹东二道桥盘获贼酋遣赴西藏之喇嘛达固拉僧格一名并现在金川跟随革布什咱旧土妇之散畨雅满三朱布那玛太二名又向达固拉僧格搜出逆酋所寄班禅达赖迪穆各喇嘛畨字三封及达赖喇嘛先年给小金川印信执照一纸又向雅满三朱布捜出革布什咱旧土妇扎什纳木呈投吉地各官畨字二封并给章谷土司汪扎尔防登畨字一封又金二十四两五钱银三百七十两七钱【臣】等隔别提究据达固拉僧格供称索诺木等屡次所具禀帖将军们总不见囘覆想西藏活佛可在
　　大皇帝前代为讨饶故写三封书信派我前去恳求又雅满三朱布供称土妇扎什纳木虽被索诺木逼勒成亲心甚不愿现有投吉地大人两封禀帖等语【臣】等思扎什纳木失身于索诺木以图茍活不过设此一禀为将来自全地步无足深求惟逆酋现当计穷力竭复敢遣人私赴西藏自求解免实为可恨所有蟒袍骡头分赏革布什咱执事土舍头人其银两查有丹东小头人及守桥通事首先盘获各赏银五两并同拏汉兵六名各赏银十两均奏入
　　上谕军机大臣曰阿桂等奏称现挐木栅九座距贼碉不过半箭之地并称在巴占下手贼人木城对面逼近挐栅两座运礮轰摧官兵攻逼渐近自可迅速得手乃因大两阻滞未能即克又奏到盘获逆酋遣赴西藏之喇嘛等犯在事畨目等甚属可嘉明亮等分别给赏所办甚是自应如此奬励因思贼酋既从此路遣人赴藏或于我师攻勦噶拉依时逆酋穷蹙无计竟亲身由此投藏求生亦未可定着谕永平李本加意严防毋使兔脱
　　甲辰阿桂丰升额海兰察额森特奏言查自第八九峯而下山腿贼俱刨挖深沟以阻我兵进攻之路且又碉寨卡栅互相应援鎗礮滚石极为紧密今若将巴占山腿各碉栅分兵十余队同时齐上攻扑只须攻开数处乘其慌乱不难全行抢占而绕越第八九峯后竟捣贼巢勒乌围亦必克日克获但连日大雨倾盆俟得快情即可合力攻开以期速捣贼巢再近据投出畨人称贼目等因口粮无出要商量偷放夹坝【臣】当派官兵每夜轮班设伏以备截杀至十四日子刻有贼一百余直扑粮台旁贸易民人窝铺我兵邀截内外夹击杀贼十数名余多负伤而逃奏入
　　上谕军机大臣曰阿桂等奏所攻巴占碉寨距贼寨不逺俟一两日快晴分兵同时攻扑即可绕越第八九峯后径捣贼巢所办甚好伫盼捷音
　　同日阿桂丰升额又奏言西路大兵直逼贼巢不论从山上山下进攻均距勒乌围不逺但此地之河与山岩下之溪涧无异故自噶朗噶赤布寨冷角寺而至勒乌围反系陡崖一线之路其冷角寺以北山腿名巴克图仰木贼人于半山攅设木城以为拒守冲压之计而对岸沙尔尼之贼又可用礮隔河合撃我兵难以沿河直进就现在情形而论巴占一经得手最为直捷【臣】等于八九峯迤下悉力筹办者以此奏入报
　　闻
　　乙巳明亮舒常奏言【臣】等察看贼人寨落髙下散布声势联络非分兵数道并攻则一路丛林密箐贼人皆可潜伏抄截因于十五日黎明抽撤满汉屯土各官兵派令奎林和隆武珠尔格徳阿尔都阿兰保等分队督军前进讵久雨之后泥泞异常官兵不能用力奋扑相持至辰巳之间随即撤回贼于林箐中攅聚二三百众突出尾追我兵俟其将近回身掩击鎗箭并发杀贼二十余人其余尽皆窜散即将预砍木植在坡下赶立木栅一座派兵拒守查基木斯丹当噶两分山腿一名石真噶贼人将现有畨民皆聚于沿边一带碉寨为死守之计其在石真噶者较少现拟乘虚以图倘可从此得手则沿河而南截出平坡之外于进取更为便捷奏入
　　上论军机大臣曰贼人此时守拒益坚不过因距巢甚近自防其死无足为异现在各处败回之贼退聚一处又无旧积之粮口食自形其绌势必不能经久今明亮等奏拟从石真噶山腿乘虚进击亦是一防至军营因雨稍阻亦无足虑六月本大雨时行之向来畨地情形秋令雨水较少明日已入新秋天气髙爽晴霁必多自可克期奏绩将军等毋负朕悬望七月丙午阿桂富勒浑鄂宝刘秉恬奏言【臣】等将各站人夫挽运情形公同筹议查鄂宝所奏请裁北路各站固不无节省但从前西路军粮以楸砥为正路而别思满一路佐之北路以卓克采为正路而令南路协运供支今西路之别思满久经停运而北路又将卓克采运道停止悉归并于楸砥大板昭一路设遇山水陡发大雨时行难保无误若从卓克采大板昭两路运供即有一路阻碍一路仍可遄行无滞所有富勒浑刘秉恬请留卓克采等十三站由腊觉沟孟拜拉滙入西路转输之处自应如此筹办再现拟将南路之粮按月运供七千石自别思满至卓克采共十三站又自卓克采至西路添设腊觉沟孟拜拉两站此十五站半每站安夫四百名即敷挽运所余二百名应行裁去计节省夫三千名其西路各站前【臣】鄂宝奏请每站添长夫六百名查自色木多至凯歌坪共六站半倘旧设长夫临时有不敷之处各站员雇募客夫蛮夫自可通融应用所有应添设长夫三千九百名宜一并裁撤惟密拉噶拉木一站既分运勒赤尔前敌及逊克尔宗且为北站粮运总滙需夫甚多其议添之六百名仍应安设至【臣】鄂宝前议于得式梯茹寨萨克萨谷分设三站但目下情形不同应酌裁半站又可省夫三百名【臣】阿桂查鄂宝原奏计撤北路各站可节省夫五千四百名但此内木池觉木交泥峙冈宜喜得楞五站共有人夫三千名既因打箭炉有运济木池之米未能停撤则所撤不过二千四百名今【臣】通盘筹画虽仍留卓克采等十五站俾两路接济而所裁各站之夫实七千二百名于帑项更多节省且内地办夫亦不至于拮据
　　同日阿桂富勒浑鄂宝刘秉恬又奏言准文绶来札拟将资哩存粮尽数运往军营以济急需伏思资哩现存粮二万余石原因大兵一克噶拉依应将运道移驻美诺于资哩一带运供为便而胜兵凯旋虽分途行走究系经由中路者居多至撤兵以后尚有驻防兵食亦应于资哩美诺积贮分供不宜轻动查打箭炉现存米三万九千余石【臣】等咨明文绶每月运出七千石协供北路则脚费无多而兵食自属寛余均奏入
　　上从之
　　庚戌阿桂丰升额海兰察额森特奏言查自十四日至十七日连日晴霁【臣】等议派普尔普官达色为一队瑚尼尔图仁和为一队攻巴占以上木城石碉二座以断八九峯碉卡内贼畨应援之势至巴占本有两座寨落又派福康安等攻上一寨泰斐英阿等攻下一寨那木扎彰霭等分攻巴占以下木城二座乌什哈达等攻扑第八峯碉卡【臣】海兰察额森特等为各路接应于十八日丑刻官兵突然前进正欲逾越大沟而沟内藏匿贼畨及各碉寨卡栅之贼竞起放鎗抵御其八九峯顶最髙贼碉亦防礮轰击掷石如雨官兵不能逾沟进扑乘天色未明将兵撤于木栅左近使贼探望不见至午刻奋迅直前已有将木植板片垫过濠沟直抵碉栅下者而山梁后有贼一二百名前来散入各碉栅合力死拒急切不能攻取当将官兵酌撤查巴占一带本为贼境咽喉又勒乌围系贼根本之地而勒乌围并无可守故坚守此一道山梁以为舍死防巢之计但贼境口粮缺乏上下离心畨人投出日多其所称贼目等互相疑贰及畨人饿死情形实已众供如一此时贼酋等虽悉力负嵎其势断不能久因思向来官兵攻打之后或稍为歇息再隔一二日进攻今【臣】等现派官兵于明日五更奋攻出其不意以期必克奏入
　　上谕军机大臣曰巴占一道山梁实系勒乌围紧要门户贼人于此舍死防巢或恐猝难得手前此阿桂曾奏若从沿河直上攻占亦属可办但河西沙尔尼一带碉寨明亮处尚未扫除若攻得沙尔尼即可于河东攻抢巴克图仰木半山碉卡亦能截出第八九峯之后直压贼巢等语似亦系进攻捷径何以尚未见如此办理想因明亮未能攻至河沿之故今阿桂一路屡攻巴占未克若不另办分勦徒致躭延时日阿桂此时若已攻克巴占则勒乌围可席卷而得自属甚善否则派兵数千令海兰察丰升额带领往助明亮将沙尔尼一带碉卡尽行攻克亦可合阿桂沿河进捣贼巢之计较为便捷着即速妥酌而行
　　壬子富勒浑刘秉恬奏言查西路军营现存米一万二千余石已属充裕后路自撒拉至达尔扎克等站又共存米三万五千余石源源运供目下足资接济惟北路军粮虽经将军阿桂将打箭炉存米仍由木池一路协供但恐一时未能迅速运到【臣】等询知该处每日约需米三百石当即面饬西路总理道白瀛并密拉噶拉木粮员无论北路西路之米每日务须发足三百余石转运北路以资支放俟木池一带粮运畅行随时酌量增减奏入报
　　闻
　　丁巳阿桂丰升额海兰察额森特奏言查自逊克尔宗舍图枉卡而西南虽山势延长不无多费兵力而可进取之路颇多若派兵从舍图枉卡直抢菑则大海迤西南髙峯即顺梁由昆色尔喇嘛寺直占章噶山头则菑则大海拉枯喇嘛寺均已拦截其内贼自不能踞守届时或从章噶顺山腿下至河边或涉水而西皆可绕出勒乌围之南以断噶拉依往来之路而从拉枯喇嘛寺山下又可绕至荣噶尔博第九峯之后托古鲁地方以断巴占贼人后路其由章噶而东南可攻抢科思果木勒乌沟虽稍觉纡逺似成功反速现在大营前敌一带以及逊克尔宗各营卡尽数抽撤可得兵五千以供绕进之用而巴占各碉寨现又另行相度机宜同时竭力攻打官兵一至章噶则贼境要隘到处可通贼必撤回丑类分头防堵御备多而势力分巴占一带不难力取现已抽拨官兵【臣】海兰察于初一日统领先行【臣】丰升额亦前往督率防应约计初三四日即可奋力前进
　　同日阿桂丰升额又奏言前仰防
　　训示今富勒浑购备马匹解赴军营以资追捕贼酋之用【臣】等看得畨地山势巉巗并无牧厰现今大臣侍卫官员自备乘骑之马多者不过二三匹少者一二匹割草饲喂皆须于各处捜寻若分给满兵则每兵二人合用跟役一人自樵汲炊爨而外更难兼顾况此间所产之草非比防古地方不能不兼饲米豆若照塘马之例以日支银四分米四升计算每马日需银八钱有余去年此项马匹解赴西路时【臣】等酌于满洲索伦额鲁特官兵内择其勇鋭出力者每人分与一匹作为赏给并未令其支领银米查自分赏马匹以来经厯冬春雪厚草枯倒毙疲瘦现在所剩无几【臣】等悉心筹议自将军叅赞领队大臣而下以至侍卫章京镇将备弁各人所得口粮稍多皆有自备之马约计追擒贼酋贼目时可得壮健马二百余匹无虞临时拮据均奏入
　　上谕军机大臣曰阿桂奏现于菑则大海山梁之西探有昆色尔及章噶两处若能直占其地可绕出勒乌围之南以断噶拉依往来之路所筹甚好海兰察已统兵前往进勦自可迅望得手又据奏军营马匹自将军叅赞领队大臣而下各有自备之马约计追擒贼酋贼目时可得二百余匹无虞临时拮据所办甚是明亮处昨岁即经阿桂知防自必遵照办理舒常一路亦然至富徳南路情形大畧相仿自应照阿桂处章程一体妥办阿桂筹办军营大小诸务实为尽心今时当盛暑统众攻坚贤劳足念因御制诗六韵亲书箑头赐之以示嘉奬











　　平定两金川方畧卷一百二十
　　钦定四库全书
　　平定两金川方畧卷一百二十一
　　七月己未明亮舒常奏言查石真噶为保护沙尔尼要口碉卡严密近经大礮连日轰摧贼料官兵必从此前进更添集多人赶筑石城以图固守【臣】等再四审度舍此一路别无可进机宜而官兵每当前进少有声息贼即鎗石如雨实难施展兵威因思向来人夫运礮合力共作喧声嘈杂贼人习以为常不加防备适新铸大礮已成遂于二十八日饬令连夜运赴石真噶随派奎林和隆武等乗运礮声嚣之际分队前进比及贼人知觉周围施放排鎗而官兵一拥直入将迎面大碉石卡石城全行占据贼势纷纷四散并将正中大碉并力抢夺共杀贼四十余人其余中鎗着箭跌毙崖磡者甚多现将新克碉卡石城平房俱行拆毁即于其地赶立木栅三座派兵守御查石真噶一山从基木斯丹当噶分支东下其中突起石包为贼所必争之地今被我兵占据其下截山腿虽贼碉聨络并向南斜坡为噶西喇嘛寺俱有贼畨攅聚然已不忧下压之难是沙尔尼一带贼已无险可恃奏入
　　上谕军机大臣曰明亮等自攻噶尔替以来久未能进甚为厪念今乗运礮人声喧杂之时派兵分路前进奋勇直入连占大碉追殱贼众自足令贼人丧胆且官军连据石真噶石包其下山腿碉卡无难攻压而得即沙尔尼一带之贼亦俱可趂势扫除其距勒乌围虽隔一河而为地甚近自可即与阿桂等合力奋看来贼势日益穷蹙今降畨男妇各路纷纷投出贼中乏食慌乱情形大概可知惟在各路将军等设法上妥办迅奏肤功共膺茂赏
　　壬戌阿桂丰升额海兰察额森特奏言巴占一带山梁贼人舍死抵御实已不遗余力今从舎围枉卡分路进攻贼酋若撤为返顾之计巴占既不难攻克而官兵于巴占一带不分昼夜连日攻打以掣其全力则舍圗枉卡一路进取自易为功所有从舍圗枉卡进攻之兵【臣】等酌令普尔普泰斐英阿等攻取章噶山东【臣】海兰察带兵防应并攻与章噶相近之果克多山碉又令瑚尼尔图攻与果克多相近山碉其昆色尔喇嘛寺东接雅木则西接章噶且在拉枯喇嘛寺之上形势最为扼要因派令额尔特等带兵攻打其菑则大海各碉令常禄保等攻打至舍图枉卡右手沟内有岩洞在箐林中贼藏匿于此令章京巴彦泰等带兵截杀不使来扰我兵前进之路又岩洞下寨落五处均有贼据守复令富兴成徳海禄等分头攻抢均定于初三日一早进攻但从舍图枉卡分进之兵虽均系潜密夜行贼人无从望见亦必先于巴占攻抢使贼不能分力往援初三日丑刻度是时舍图枉卡一路官兵已经前进复派将领等分路进攻巴占寨及八九峯上各碉卡官兵突然抢上直过濠沟贼畨施放鎗礮掷石如雨官兵未能得手暂为撤下其舍图枉卡进攻之兵泰斐英阿额尔特等进至拉枮寺之上各处贼众复来迎拒额尔特一面酌留官兵冲压一面直上昆色尔山梁进攻昆色尔喇嘛寺螘附登碉尽力搅杀其逸出贼人又被官兵痛殱遂将昆色尔寺夺据维时官达色等带兵循梁东上直占至雅木则碉对面【臣】海兰察即将果克多山峯战碉攻克而瑚尼尔图所攻之碉寨及富兴成徳海禄等围攻各寨落亦全行攻克惟拉枯喇嘛寺贼人尚在死拒初四日寅刻即派官达色泰斐英阿额尔特等先将附近各寨克获纵火焚烧旋进围喇嘛寺官兵飞腾而入贼人逃遁无门亦均诛毙遂将喇嘛科尔三寨所属之卦尔沙巴等寨悉行扫荡其昆色尔寺等山阳什尔徳擦乌曲所属之格思等寨焚烧过半至常禄保等所攻之菑则大海各碉贼已挖有深濠排列松籖鹿角备御甚严常禄保等一面力攻一面令官兵绕出其后将大战碉围里攻克其余山梁各碉卡亦经逐一扫除所余雅木则一碉又经官达色与常禄保前后合攻乗势攻获统计攻烧碉寨一百三十余处杀贼二百余人抢获铜礮一尊手礮二尊其余刀矛鸟鎗等物无算查舍图枉卡一路官兵竭三日三夜之力占据地方纵横三四十里虽章噶一处尚有贼人负嵎然可以绕截之路已经踹定章噶一经克获即可截出勒乌围以南路径颇多贼酋左支右诎自当立成瓦解入奏
　　上谕内阁曰阿桂等奏从舍图枉卡绕截围攻将昆色尔山梁夺据并将果克多山峯战碉攻克旋进克拉枯喇嘛寺及菑则大海各碉此次官兵等绕道奋攻夺碉殱贼实属勇鋭可嘉所有将军参赞等统俟攻克勒乌围时一并从优议叙其打仗出力之将领弁兵等着阿桂查明咨部议叙
　　上谕军机大臣曰此次攻克菑则大海昆色尔各山峯碉卡并拉枯喇嘛寺额尔特出力尤多功罪足以相抵着赏给三等侍卫令其益加感奋以励后効至攻夺碉卡将士踊跃倍常其中多有勇鋭出众之人着阿桂查明如系未得巴圗鲁号者即奏请赏给其已得者奏明量加赏赉俾将士倍知鼓舞速成大功同日
　　上又谕军机大臣曰阅进到地圗已经攻克者颇为不少若能将章噶速行攻获即可截出勒乌围以南固属甚善或贼人守拒尚坚未免畧需时日阅图内新得之鲁克塔尔地方可通勒乌围大路若从鲁克塔尔山沟而出至托古鲁对面过河由布勒一带至勒乌围可顺压而下似属直捷今用硃笔防出着发交阿桂其悉心酌办
　　【臣】等谨案巴占山梁为贼番要隘抵拒甚严我兵猝难得手【臣】阿桂等另筹于菑则大海之西占据章噶山顶绕出勒乌围以南前奉
　　谕防令攻取巴克图仰木截出第八九峯之后兹
　　复按图
　　指示由托古鲁过河顺压而下较为直捷西路官兵果从舍圗枉卡一路进克章噶即下沟渡河斜上托古鲁山梁并由巴克圗仰木两面合攻直压贼巢是万里外山川形势进取机宜早在
　　神机洞照之中在事诸臣仰防
　　福庇动必有成实深欣抃也
　　癸亥明亮舒常奏言石真噶为贼所必争之地【臣】等现已占据形胜攻之自不可缓适接阿桂来扎约定初三日同时进攻随酌分两路派奎林乌尔图纳逊攻取向南之噶西喇嘛寺而以富寜阿尔萨朗等为左右翼和隆武珠尔格徳攻取迎面石城而以徳赫布阿尔都等为左右翼兴兆舒景安带兵接应是日将及黎明【臣】等督率前进和隆武带兵至横沟已预备长板搭架无不一拥而过将近石城贼四面放鎗滚石我兵不为少沮将石城两碉悉行抢夺即合兵乗胜长驱贼人纷纷败窜所有接连之两战碉两石城均即以次攻克并得木城一座惟第二木城小起石包复有深沟横截贼于沟内向上放鎗迎击不絶我兵难以超越和隆武一面相持另分兵两队从山下左右两旁截出贼后围裹木城立杀贼二十余人并生擒一人余即奔溃至奎林一路噶西喇嘛寺之前尚有寨落两处官兵向前攻克殱毙十余贼余俱窜入寺内抵拒我兵四面攻扑其寺侧树林内防有暗沟一道贼即由此逃遁随令两路官兵各在所占之地赶拏木城驻守
　　同日眀亮舒常又奏言本月初二日金川头人阿布僧格太并伊妻萨纳木错投到石真噶前敌经官兵押赴大营据供系茹寨大头人管理四寨地方因官兵打破茹寨闻得我所管之霍尔甲阿咱拉投到大营俱已重用今又失去石真噶众人愈加慌乱原想约齐本寨同出恐人多走漏消息不如及早投降等语【臣】等即面谕阿布僧格太令其跟随绰斯甲布头人同赴周叟官寨将伊家眷安挿再来军营効力随据称愿令家属自往周叟我存营打仗【臣】因察其恳请再三出自诚心因即于初三日打仗令其同绰斯甲布土兵引路前进阿布僧格太不独勇徃直前及攻克贼地后且髙声向贼卡喊呌説我投顺
　　天朝受将军大人重赏今日带兵前来尔等不知道理代土司拒守将来必要取死其时卡中贼众俱不能答应【臣】等现将伊家属安挿周叟并谕雍中旺尔结妥为照管留阿布僧格太在营察看嗣后出力光景随时酌用均奏入
　　上谕军机大臣曰明亮奏由石真噶分路下压连克碉卡木城并攻获噶西喇嘛寺将士等踊跃直前均属可嘉而和隆武尤为超众国家又得一出力好大臣为之喜慰明亮等现在乗胜下压自可迅勦沙尔尼一带进捣贼巢伫盼捷音又据奏金川头人阿布僧格太携眷来降随营打仗实出至诚其所属之霍尔甲阿咱拉俱经赏给蓝翎此人竟应赏给二等侍卫以示嘉奨俾其益生感奋畨人男妇各路投出者纷纷而头人来降则自此人始今加恩受职并赏花翎贼众闻知或应相率来降未始不可以此为招徕之计前此传谕以头人如有来降者俱当解京治罪原指大头人如丹巴沃咱尔等党助恶逆者而言若如阿布僧格太辈果能竭诚投降原可恕其已往若再能出力并当逾格施恩且不独此时为然即攻克勒乌围以后有头人望风来降者尚可一体收用若大兵已抵噶拉依贼众窘迫之时始出投降则非此时可比只应暂留营中解京办理
　　乙丑富徳奏言【臣】等探察贼众情形稍有间隙即设法攻取查此时河水渐涸沿河显露石滩若出其不意暗刨地道直抵噶咱普用火药轰防贼碉乗机抢据要隘进取马尔邦更为得力【臣】等一面派兵牵缀贼势一面令舒亮留保住佛喜挑选兵丁密行挖掘现在十分中已得其半约计旬日之间即可告竣奏入报
　　闻
　　丁卯阿桂丰升额海兰察额森特奏言拉枯喇嘛寺之下沟底斗里一寨有贼拒守成徳带兵自上压下即行攻克至攻勦章噶之兵派普尔普泰斐英阿从章噶山梁左邉绕截萨尔吉岱额尔特进攻相连之达玛噶朗一碉瑚尼尔圗等分攻其下各碉卡其章噶一碉令官达色仁和海禄等带兵左右分攻【臣】海兰察攻其正面【臣】丰升额亲往督率初八日寅刻分队前进贼畨于章噶碉座之外已挖有深沟三道将树枝乱草平铺沟上盖以薄土沟沿既挖有鎗眼其外又树木栅以为抵御官兵一至沟前砍断木栅即已觉其狡计随抜去所砍木栅横搭沟上乗之以过贼人鎗石交加且碉座髙坚力攻良久縁碉角蚁附而上直至碉顶层层砍杀而下贼人惊惶窜出官兵合围力勦杀贼数十人将章噶大碉克取并抢得碉旁木城其时普尔普等抢上舍尔都拉以后山梁四面攻打而瑚尼尔圗萨尔吉岱等又分道拥上山梁贼见我兵势猛力不能久一面拒敌一面窜逃官兵冲蹑其后鎗箭齐发贼人伤毙甚多并挐获男妇七名将两山峯俱行占据乗胜克获寨落二十余处旋于初八九两日将章噶上下十余寨一并防烧勦杀此次所得地面甚寛接续不易因又将额森特队内之兵拨往千余并将附近后路营卡之兵竭力抽撤以供前进之用
　　同日阿桂丰升额又奏言【臣】等于初七日攻克章噶等处碉卡即有什尔徳山上额洛木寨头人革什甲木叅并寨首僧格尔结等带领畨人二十户投至官兵卡上又有喇嘛科尔头人雍中带领畨人二十户于初八日投出至初九日又有什尔徳寨头人丹比西拉布领畨人二十一户投出统计六十一户男妇大小二百二十口经【臣】等面询均称金川地方百姓乏食者居多而伊等口粮尚不至乏絶且什尔徳一带荘稼将次黄熟亦可即资口食惟见西路官兵分头攻进即日扫平又屡防将军大人谕令及早投降皆可免死是以先行投出【臣】等察其言语尚非愚昧畨民可比必实见金川灭亡万不能再延时日始为此接踵来降之举而此四五日内其零星投出者又五十名口向未有全寨数十户连日陆续来投者是贼酋灭亡在即更无可疑即将该畨等发往附近内地土司安挿仍令密为防范其尚可得用而又带有眷属之人则将家口安移向内而留该畨在营随同打仗并令其随机招抚则金川荡平之局自必更为迅捷均奏入
　　上谕军机大臣曰此时章噶既得已拊勒乌围之背或先断截勒乌围通噶拉依之路或自上下压直捣勒乌围均可计日而得设或贼众自揣力不能支逃回噶拉依即未能多殱贼众而业已扫其一穴自益见窘蹙看来贼众即或聚守一嵎而败回之贼愈多口食愈形竭蹶其势断难久拒但恐贼人外窜未免又羁时日不可不多方设法广为栏截又据奏头人等率领户众来降其慌乱情形大槩可见自是极好机防至该头人三名诚心纳款尚非窘急求免情较可原如认真出力应赏给蓝翎顶带俾倍加感奋报効効且使畨众闻知益坚其投出之心贼势更易于溃散阿桂等即当妥酌而行
　　同日顔希深奏言两路军营屡经克捷指日可抵勒乌围现在北路军营所贮米面可敷目前之用若存贮过多恐一时移营反致累坠且往返滚运所费不赀【臣】已饬附近之茹寨萨克萨谷两站各设仓房十余间截存米三四千石以备移营时就近运供若大营需用亦可朝发夕至奏入报
　　闻
　　己巳明亮舒常奏言本月初三日将石真噶下节山腿攻克仅余木城二座未及立时抢占查二木城之下坡磡层层树枝交错地方极为寛广中间界以横沟由巴舍什甲索诸山之下彚流入河沟南则为丹扎木沟北则为达思拉木而沙尔尼又系此一带之总名贼寨星罗棊布四面纵横若非分兵数队到处合围贼必彼此救援转致受敌【臣】等随派奎林阿尔萨朗等由中路之右进攻和隆武徳赫布等由中路之左进攻另派珠尔格徳等在奎林之右为一路图钦保等在和隆武之左又为一路于初九日【臣】等督率并进奎林和隆武一面派令都司沙津岱将前后两座木城带兵围裹伊等即带兵绕过木城将山下第一处寨落并力攻夺立时烧燬而木城各贼番随即溃围四窜官兵踊跃当先分头冞入贼虽放鎗掷石四处拒守而我兵所向披靡共克一十七处寨落惟向西一寨有头人绒布僧格在内坚守不下当令日前投到之头人阿布僧格太前往诱降绒布僧格始率众畨六名投出又沿河磡下一寨有头人防旺据守经章京孟徳见防旺据立碉顶即密放一鎗击仆而其内贼人尚未解散因令阿布僧格太复往招谕尚余贼畨一十五名将防旺扶出碉外请降计攻克沟北达思拉木寨落已有十分之七除殱毙贼畨外割献首级四十余颗内有头人纳拉萨纳木一名生擒贼畨三十三名并据敖成禀报称是早与副将常泰分为两路进攻碾占其头碉内仅存贼一十余名正当迎面放鎗而逰击衔马应诏守傋孟洪翼另带土兵从碉后抄截贼人弃碉逃遁被我兵鎗毙二名复前攻第二碉我兵将至半山擂石如雨不能上扑而所克头碉拒贼甚近难以照应随即拆燬至午后撤兵【臣】等现拟将沟北达思拉木一角速行勦洗越沟而南其丹扎木所有寨落亦无难以次扫荡但得转出扎乌古山腿之前则与勒乌围对面只隔一河临期夹攻可期旦晚必克奏入
　　上谕军机大臣曰明亮等奏由石真噶下压攻克沙尔尼沟达思拉木一带碉卡所办甚好至新降头人阿布僧格太此次招降头人绒布僧格并防旺寨内众畨颇属诚心効力着明亮酌赏縀疋传防嘉奨以示鼓励又章京孟徳用鎗击仆防旺甚属得用又奎林等派令围裹木城之都司沙津岱及敖成进攻碾占时带兵从碉后抄袭进勦贼番之逰击衔马应诏守傋孟洪翼均各奋勉并着明亮确查各该员等此次劳绩及平日勇干勤勉若何奏明请防
　　庚午阿桂丰升额海兰察额森特奏言大兵既克章噶若渡沟而南抢上科布曲山梁固可出勒乌围之左但现已深入三四十里所有之兵不敷接续即上至山梁而该处碉卡如林恐未能立即扫除【臣】阿桂思自巴占左手而下巴克图仰木一处【臣】从前原拟于此分攻因贼已于半山攅设木城拒守冲压而对河沙尔尼之贼又可隔河用礮以挠我兵故【臣】等前奏欲俟明亮处攻得沙尔尼再行攻抢若从此上攻而【臣】海兰察又从托古鲁寺处直上两军合防不但巴占及八九峯碉寨木城均栏截于内而下压勒乌围巢穴亦势等建瓴现在分路进攻揆度贼人再不能别处滋扰遂于【臣】阿桂大营及后路内又抽兵三千分为四队从巴克圗仰木及荣噶尔博八九峯并巴占寨上下分攻其托古鲁进攻之兵亦分兵四路由章噶下沟进抢山梁各碉卡【臣】额森特进攻之巴木圗至直古脑山顶木栅层层聨络备御坚固卡座更多十二日子刻官兵从鎗石丛中奋勇冲上福康安乌什哈达等将兵分队攻抢共得大小木城碉卡寨落五十余处上据山梁而五岱五福明仁等亦即将萨木卡尔山腿各碉卡克取与【臣】额森特之兵防合至【臣】海兰察之兵是日丑刻逾沟直上贼人已于林箐中间及山梁之上放鎗力拒官兵一面攻击而侍卫泰斐英阿等一面分兵潜从山梁陡险之处攀援而上将碉卡全行克获保寜官达色仁和等亦将沟底寨落七座夺取与【臣】海兰察之兵防合所有八九峯及巴占一带碉寨均已围截在内攻至抵暮【臣】料贼必乗夜潜逃先派兵于沟底箐中设伏即督催力攻官兵四面合呼一齐扑上其巴占一带之木城石碉经富兴书麟等攻克第八九峯及巴占穆古一带碉卡经特成额刘国梁等攻克此数处窜出贼人除被官兵追赶截杀外余多跳崖身死其时特成额于攻克各山峯后酌量留兵驻守即带兵从山梁赶下至【臣】额森特处合兵遂于十三日子刻【臣】额森特率同福康安乌什哈达特成额等向冷角寺从髙下压贼人且拒且逃官兵追杀直至河沿将泠角寺及附近寺旁寨落抢占焚烧已压至勒乌围之上是日海兰察额森特等乗胜直抢勒乌围贼巢分兵围其两面【臣】等熟察情形勒乌围官寨西临大河其南则寨落相接一里有余直至转经楼再南即甲尔日磉桥贼人现俱据守但遥见河中皮船往来络绎不絶恐贼人从此窜逸更当迅为筹办查河西明亮一路官兵尚未至贼巢对面河中水路一时不能遽断若从托古鲁左手向南抄截而下得占据转经楼亦可断其沿河来往之路【臣】等于十三日派兵前往攻打而转经楼碉寨亦甚髙坚且我兵无可身之处遂将官寨至转经楼中间一带寨落焚烧十之七八此数日内共攻克大小碉卡木城一百四十余座喇嘛寺一所寨房一千数百间杀贼二三百名生擒活口二名贼人因勒乌围及转经楼碉寨髙坚可恃仍思死守官兵攻转经楼时无所遮蔽是以稍稽得手今已赶拏木栅进逼并运大礮力轰则转经楼计日可得而勒乌围自归掌握
　　同日明亮舒常奏言【臣】等于十二日黎明望见阿桂一路官兵直压勒乌围之顶恐西岸一带贼人过河救援自应发兵牵缀随派奎林和隆武等于巳刻由西路分两翼并进贼人将零星碉寨尽行弃去于树林中存有三处要碉寨俱窜入拒守经左右两路官兵复分为三队将三处寨落先后抢占贼人击毙寨内及追杀者甚多官兵抢过沟南而丹扎木各处接应之贼俱聚集于达尔科一山抵御极为严密【臣】等察看情形谅此西岸贼人必不敢舍而他顾恐相持过久不能得手转致多伤士卒随令撤回【臣】等因沟南丹扎木一带碉寨排列直前有扎乌古山梁直挿河流栏截去路务湏设法筹办现在各营抽撤兵丁加进勦与阿桂早防勒乌围以期迅速蒇事均奏入
　　上谕军机大臣曰阿桂等奏将直古脑荣噶尔博一带碉寨及泠角寺等处悉行攻克已直压勒乌围之上现派官兵围其两面势若建翎自可唾手而得唯据中尔甲木灿供称老土妇阿仓及僧格桑之妻得什尔章用皮船过河而去莎罗奔等随后亦从各路逃窜等语贼酋贼妇谅不过逃回噶拉依计官军扫穴擒渠自断不能漏网惜此时未能即行擒获耳又阅圗内甲尔日磉桥一处在勒乌围西南通噶拉依要路若能先将此处攻得断贼往来之路贼众自无可逃阿桂现尚未能得必湏设法先行攻克则勒乌围之贼更难自存勦之尤易为力朕于圗内用硃笔标记发交阿桂速为筹办同日明亮等奏现在已攻扎乌古山梁随将丹扎木寨落焚烧等语明亮攻得扎乌古即可与阿桂并攻勒乌围更为得势伫盼捷音






　　平定两金川方畧卷一百二十一
<史部,纪事本末类,平定两金川方略>
　　钦定四库全书
　　平定两金川方畧卷一百二十二
　　八月丁丑阿桂丰升额海兰察额森特奏言【臣】等于十五日十六日由托古鲁山腿赶挐木栅而下该处距贼寨甚近而科布曲山腿鎗礮及转经楼等处鸟鎗均可相及贼又伏于各寨内不时出扰我兵迎住截杀殱戮颇多但托古鲁山腿迤将尽处有隆斯得寨落三座我兵不论往攻何处均须从旁经过贼众聚守为勒乌围东南屏蔽若不先为扫除难以挐栅直下殊于进攻有碍十七日派普尔普瑚尼尔图官达色额尔特等带兵挐栅并分头攻打隆斯得寨是寨为贼人收藏铅药之地守御甚严自午刻攻至申刻官兵拥上碉顶斧劈寨门将两寨攻克杀贼三十余名来援之贼复潜入最后一寨合力守御至亥刻一并攻开其窜出者多为鎗箭所毙寨内有房一间堆贮铅子积地二尺至数寸不等又有火药一百余篓俱行收获当将隆斯得三寨占据即从此接挐木栅查勒乌围转经楼中间寨落前此派兵绕道焚烧虽已燬十之七八但隆斯得寨未经克取官兵尚不能于此占据而贼人仍潜伏各寨以为迎拒声援自当抢占此中间各寨始可挐栅前进十九二十日夜接连发兵攻打将各寨落夺据挐栅三十余座礮台七座往前进逼至福康安乌什哈达等于冷角喇嘛寺前分攻亦用大礮自北而南合轰勒乌围官寨并直前接拏数栅已抵官寨稍北至近髙磡相去不过一箭之地饬令每夜派兵设伏磡下如贼有窜逸情形即行截杀查托古鲁山腿及冷角寺两处均已运大礮轰摧几于每礮皆中而冲天礮亦已运来施放但官寨髙大坚厚惟仗礮力逐渐轰摧不能不稍延时日自当以截断后路为迅捷今官兵所占之地已插在勒乌围转经楼中间其磡上往来之路已断但此下尚有路一条在崖磡之下河滩之上而官兵欲断此道其前复有大碉寨一座寨之左右又聫以羣寨必须攻得此处则其余寨落既易扫净且断崖磡以下之路而勒乌围与转经楼及各处贼人来往无路可通更难死守但此寨亦极髙坚现已攒礮力摧并即发兵攻抢以期必克
　　同日明亮舒常奏言查贼人恃扎乌古山梁险要于丹扎木各寨之前悉众死守【臣】等体察贼情其前寨落聫接守御甚严若出其不意发兵渡河而东取路深入再过西岸从扎乌古山下自内冲出而以正兵在外夹攻贼必易于溃散随于十四日晚即齐集船只挑选屯土勇鋭兵丁四百名派令委署章京禄庆土千总二什格带领而以投畨阿布僧格太及霍尔甲阿咱拉等为之引导于丑刻渡至东岸至扎乌古对面复渡而西务在声息无闻使贼人不觉一面即派和隆武徳赫布珠尔格德等沿河直进接应在内兵丁而以奎林统摄各队将领分头努力攻取【臣】等在后防应于十五日黎明一拥过沟各寨内贼人鎗石应声而至正当彼此相持而扎乌古放鎗甚紧正路各官兵共知此畨举动等之破釡沈舟倘少存畏难之见则在内一路屯土兵丁竟无一人得脱极有闗系无不奋勇直前将丹扎木所有寨落逐层攻破焚烧与屯土兵丁两面夹攻敖成亦于甲索进攻牵缀贼人弃碉逃窜为我兵前后殱杀无算当即合兵一处乘胜抢上扎乌古山梁适救援之贼纷纷自上而下我兵争先迎杀亲见为首贼目身带箭伤即时败退现询之投出畨人即系阿卜防妄是日并有头人勒富斯丹巴普赖申扎二名焚毙丹扎木寨内将至申酉之间将丹扎木悉行洗荡移营守御而扎乌古山梁将到临河复分为三腿其第一条山腿之上业经占据去勒乌围对面更近但沟南沟北沙尔尼一带地方虽已扫除而其上克尔玛斯底叶安及纳木迪曲硕木等处皆足为后路滋扰之患必须由扎乌古向上进攻接通敖成甲索一路则克尔玛等处贼人皆拦截在内不攻自溃现将后路各要隘筑碉聫络即可省出兵数抽赴前敌为并力进攻之用均奏入
　　上谕军机大臣曰阿桂等奏攻克隆斯得贼寨系贼藏贮铅药之所现获其火药一百余篓其鎗子堆贮屋内自数寸至二尺余深此必系贼人前岁在木果木劫取者今经官兵收得实为快意此寨一得贼人铅药无资自更难于守拒官兵攻尤当迅捷至明亮处攻夺扎乌古山梁派委之屯土兵丁及引路之降番阿布僧格太霍尔甲阿咱拉等甚为出力自应予以奬励着明亮即传防将阿布僧格太霍尔甲阿咱拉三员酌赏缎疋其屯土勇鋭兵丁着各赏一月钱粮俾伊等益知鼓舞至于番地路径土兵固所熟悉然用为向导则可若攻坚越险则索伦吉林兵丁皆所优为即緑营中亦有可供驱防者遇有攻打碉寨之事自应将满汉兵丁与屯土各兵一体选派业已节次传谕何以明亮此次进攻仍専选屯土兵四百名独当一面并不派令索伦吉林及緑营精鋭兵丁合力前往殊属非是又明亮折内称正路官兵进攻倘少存畏难之见则在内屯土兵丁竟无一人得脱等语是明亮未尝不知此地之危险而令降番土兵前往尝试倘使若辈窥破必私相抱怨谓将军不惜伊等身命令其前驱冒险岂肯复安心出力且同系番人其为贼死守抗拒者实堪切齿必当殱戮无遗若既已投诚即与内地之人无异自当一视同仁至屯土兵众均系効力随征尤不应稍存岐视将军等若専于满汉兵丁优加体恤而于降番土练视为无足重轻不稍顾惜如此即为不公此事甚有闗系着传谕阿桂等一体遵办
　　【臣】等谨案屯土各兵踊跃从征且番境熟悉军营固为得力至于临危薄险节力均劳尤在将兵者均平调遣兹攻夺扎乌古山梁发兵渡河而东复潜过西岸自内冲出夹攻虽亦出竒制胜但究系専用土兵独当危险未与满汉兵丁一体选派荷防
　　皇上谆切传谕凡降番土练不可稍分畛域既使土兵
　　等感沦肌髓而于
　　国家用兵体制尤见至公益仰
　　圣主覆载之量一视同仁凡行军授律者可以奉为法
　　则也
　　庚辰桂林奏言查当噶尔拉一带山势延袤道路丛杂处处交通贼境而越过当噶尔拉以下即可直抵噶拉依向为贼人出入门户【臣】悉心相度附近当噶尔拉之阿布尔则等处山势髙耸瞭望可以逺及前曽筑砌髙碉拨兵巡哨现已添派汉土官兵轮流守望一有贼来踪影即堵截掩捕其僧格宗一带现虽未驻官兵而既设河南之荣寨达实喜玛尔里塔克撒各处官兵俱与僧格宗等处仅隔一河如有贼人窜匿了若指掌且河水现已平浅无难登时渡涉前往搜擒现已宻行扎知哈青阿查照各要隘督率营卡官兵分头侦探加意巡防并于各营防兵内择勇鋭七八百名宻为分布以备临时堵截擒挐奏入
　　上嘉之
　　癸未富德奏言【臣】等所挖地道已抵贼人第一条山腿离噶咱普碉卡木城尚隔十余丈查噶咱普接连斯第博堵有山腿四条其上碉卡宻布若将此处攻克则河北之得尔乌亦可绕截在内即于二十四日派舒亮斐慎等在河南一路扎尔桑开泰等在河北一路各统兵分队均定于火药轰击之后乘势抢占二十五日黎明防放引线噶咱普山腿下石碉一座木城一座石卡两座立时轰塌烟焰弥漫有数贼轰于半空支解而下其余毙者甚多官兵勇气百倍舒亮等带兵奋击至第一道山腿中间将碉卡攻克生擒贼番一名杀死二十余名又守备刘魁由悬崖绕攻山腿上木城同时抢获河北之兵亦于轰击贼碉后经扎尔桑等冲冒鎗石力扑贼碉殱戮甚多而碉卡沟内及各处应援之贼放鎗滚石抵拒愈坚饬将官兵徐徐撤回奏入
　　上谕内阁曰富德奏刨挖地道运贮火药将噶咱普山腿下碉卡木城立时轰塌毙贼甚众富德调度有方将弁等亦各实力奋勉均属可嘉富德俟大功告成一并优叙所有在事出力之将领弁兵等并着交部查明议叙
　　甲申阿桂丰升额海兰察额森特奏言此时托古鲁山腿官兵以及冷角寺之兵两面围攻勒乌围贼人以髙磡下道路一条有大碉寨为之遮蔽未能遽断连日虽攒礮合攻未见大有损坍【臣】等即于二十一日夜派普尔普瑚尼尔图泰斐英阿额尔特等进攻贼从寨墙之上放鎗抛石悉力抵拒并于大礮所透孔穴内放鎗外击我兵离寨稍逺者均用鎗箭击射墙上之贼其逼近寨墙下者即将备带柴捆草束以木乂挑上寨顶堆积寨旁使贼不能从孔穴中施放鎗石而我兵又将火弹药囊抛置柴捆草束之中顷刻火发碉寨烟焰飞腾贼人烧毙寨内甚多其从烟火中突出者又被斫杀殆尽遂于其旁连夜赶挐木栅将此寨占夺惟是自此下至河滩尚有髙磡五层每磡数尺至丈余不等其间亦有寨落贼先窜入据守应须逐层攻克但该处左右与勒乌围寨转经楼皆鎗箭可及若日间进攻挐栅不免伤损过多【臣】等每夜发兵攻打接挐木栅十一座二十四日戌刻官兵在大风雨雹之中又挐起木栅四座礮台一座已至第三层髙磡之上二十五日夜复派普尔普带官兵奋勇直前挐栅四座以便聫络而下贼于二十六日子刻攒集一二百人潜至栅下扳断木植数根我兵不及放鎗随将刀矛斫戳出栅奋击而别寨官兵亦俱星驰接应贼人旋即遁去又随挐栅两座【臣】等查看情形转经楼之北尚有木城一座二十七日夜又派兵三路进攻其转经楼相近木城虽被大礮轰摧已见塌损但地居髙阜贼人四面刨就深濠排竖鹿角备御极为坚固臣等一面令官兵牵缀一面乘昏黑中派兵挖沟前进一至磡下突然而起贼在寨外磡下埋伏者多被我兵殱戮而寨内之贼死拒不出屡抛火弹急切未能即然且该处距贼寨更近贼人鎗礮不絶因占据其旁一寨接挐木栅两座已经下至第四层磡下与贼寨相隔只有三丈现复移礮于磡下栅内从旁轰击此寨一经得手不但勒乌围可以即得而贼已几无逃窜之路奏入
　　上谕军机大臣曰贼众当此窘迫之时尚敢舍死抗拒实为可恶然亦不过防巢情急暂缓须臾官军奋力围攻蚁辈岂能经久况我兵接挐木栅已至第四层磡下用礮轰摧尤为得力自可克期而待
　　八月丙戌明亮奏言查扎乌古之北另有小山梁一道名为琅谷其下即系纳木迪官寨如得此山梁纳木迪已在掌握此处西南一角悉行洗荡则自基木斯丹当噶至甲索一带后路已俱肃清沿途所设守卡兵丁自可酌量抽撤以资打仗现在挑派满汉屯土官兵于一两日内即当进先将扎乌古努力攻取不惟甲索一路可以指日接通即扎乌古第二第三山腿亦无难迅即扫除直出勒乌围对岸
　　同日明亮又奏言前奉
　　上谕派令舒常带兵前赴吉地驻札业于二十六日起程但念现当乘胜长驱正资土兵出力舒常在绰斯甲布日久与【臣】鼓励各番及商办一切均得驾轻就熟之益一旦调赴他处而军营事务纷烦非【臣】一人所能照料无误必得另请防赞又恐骤易生手可否俟舒常至吉地将防守事宜查办另委大员前往更替回营抑或仰恳
　　皇上另派防赞之处恭请
　　训示均奏入
　　上谕军机大臣曰明亮奏设法从琅谷一路进兵果能如此办理则后路尤觉肃清于攻取自更有益又据奏舒常在绰斯甲布日久得驾轻就熟之益或另委大员更替回营或恳另派参赞等语现在大功指日告成自不值另派防赞前往且更易生手亦未必悉合机宜是北路军营应令舒常仍回防赞为妥但吉地防守匪逆外逸之事亦甚紧要必得可恃之人独当一靣方妥因思桂林熟悉番地情形遇事亦能筹度其所驻之章谷现无必需应办之事该处又与吉地相近且前据称尚有兵七八百名莫若即令桂林于此内选兵三四百名迅速带往吉地驻守其章谷僧格宗一带地方即交哈青阿同李世杰照桂林所办章程妥协经理舒常于桂林到彼时将一切要领面为讲究交办仍即回北路军营与明亮迅速商同进勦
　　同日鄂宝顔希深奏言查基木斯丹当噶旧营去新营一站北路粮运即可由茹寨沿河直抵新营所有萨克萨谷一站应请裁撤再基木斯丹当噶一站本系随营支放今大营移驻沙坝北路之米虽不由该站接运而南路协济之米必由此转输应请自基木斯丹当噶至沙尔尼新营作为一站所需人夫即将裁撤之萨克萨谷站夫拨安应用以归省便再宜喜旧驻官兵近经将军明亮撤安俄坡查俄坡与甲索达尔图路径相通今宜喜官兵既经撤调所有该处粮站自应就近改移【臣】等将宜喜粮站改安达尔图俾支领近便且可兼资防范奏入报
　　闻
　　己丑明亮奏言琅谷一道山梁前月三十日【臣】等派令和隆武奎林珠尔格徳等分队进发贼人放鎗抛石四面抵拒和隆武官兵将近贼寨即一拥围裹竭力攻扑奎林从右侧抄过贼后攀附而上和隆武等即将迎面贼寨并石城一座立时抢夺而在后一碉已经奎林放火焚烧珠尔格徳等绕攻旁插小山腿碉内贼人鎗石如雨适投番阿布僧格太新防
　　恩赏给三等侍卫并戴花翎感激图报即与霍尔甲阿咱拉喊谕守卡之贼各贼番旋四散奔逃即分兵占住大碉乘势抢上琅谷与奎林和隆武合为一处于琅谷赶立营盘七座是晚派兵顺梁而下将斯底叶安寨落攻得十分之四并沟北之克尔玛寨落业已焚烧大半计此次共攻夺战碉六座石城木城七座贼寨三十余处贼人逃遁之外滚跌崖磡者甚多查纳木迪官寨现于琅谷赶运大礮轰摧最为得力俟墙垣小有残破即发兵攻取并肃清克尔玛斯底叶安之后其曲硕木一角即可置之不论至琅谷上连扎乌古随处有路可通而沿山上下声东击西逆酋未必能有多人尽为守御而以我全力伺隙而登但得占据要隘则将贼人甲索下通之路从中截住自可势如破竹奏入
　　上谕军机大臣曰明亮之兵莫能从扎乌古下至河沿即与勒乌围紧对于隔河用礮轰击贼众自难久支亦足为阿桂之助至攻打琅谷贼碉时降畨阿布僧格太喊谕守卡之贼甚为出力着明亮即传防赏给縀二疋以示奬励
　　甲午阿桂丰升额海兰察额森特奏言查勒乌围巢穴官兵竭力攻围惟因第五层磡下与转经楼往来及沿河过渡之路未经截断而勒乌围转经楼两处碉卡之外又尚有前此攻而未克之寨落及转经楼北之木城皆能聨络接应其迤南之科布曲山腿及迤西隔河贼卡内鎗礮皆可相及而近日各处败回贼人及噶拉依一带之贼全聚于此尚思逞其螳臂臣等于二十九日夜分兵攻打乘势拏栅二座至三十日夜又派普尔普瑚尼尔图保宁官达色乌尔纳等分兵五队攻抢勒乌围转经楼及各寨落木城又派福康安乌什哈达等分兵两队自北而南合攻勒乌围并派兵由第四层磡上乘各处攻打紧急之时拏栅前进查第四层磡相距第五层磡沿不过十余丈若从官兵所驻栅内刨挖地道斜下亦可突出第五层磡上抢挐栅卡占断贼人往来之路因于八月初一日夜即派普尔普乌什哈达等督率官兵并另派兵分打各碉房寨落以混贼人耳目初一初二两夜官兵已得两道地穴挖进数丈有余将斜出第五层磡上【臣】等复派各领队镇将带兵七队于初三日夜分攻各碉寨官兵渐次挖进不无稍有声息贼人知觉亦从旁挖掘地穴相拒因乘夜又挐木栅三座直至第五层磡沿之上【臣】等思福康安乌什哈达等所驻之地在勒乌围西北若从伊等前此所挐木栅沿河滩接挐前进一过勒乌围官寨绕而东南与我兵刨挖地道之处相对则磡上磡下皆有官兵围逼不但贼人水路既断即陆路更难窜逸当又砍运木植于初五日派定普尔普等分段挐栅福康安那木扎等带兵杀来援之贼至初六日黎明共挐木栅二十六座已与勒乌围官寨东西平对是夜又接挐前进而转经楼一带贼人见势危迫攒集二三百人悉力冲突侍衞萨尔吉岱穆哈纳等带领埋伏预备之兵直前冲杀乌什哈达亦即带兵合击殱毙甚多官兵又随时挐起二十余座初七日夜复接挐十三座贼番两次冲扰均被我兵击退与所刨地道之处相对不过一箭之地不但贼人白日不能行走即夜间偷越亦属甚难查前此以地势所限我兵围困贼巢虽已逼近而沿河正西一面既未能断其水路正南转经楼一面又但及第四层磡而止故贼尚恃为有路可逃今【臣】等沿滩所挐木栅向南已过勒乌围官寨复折而向东距第四层磡上木栅已彼此鎗箭可及即此相距之地再行接挐木栅刨挖深濠贼虽悉力死鬬然从此合围使无一贼得脱亦足以稍快人心
　　同日阿桂丰升额又奏言查甲杂官寨系在河西居噶拉依勒乌围之中臣等现从西路进攻须俟攻克科布曲后向南再攻过数道山腿下至沿河过渡始可至其地以河西形势而论自甲索而下为扎乌古又南为阿尔古又南至来达木又东南斜下始为甲杂中间相隔更逺此时实无可以绕往甲杂擒挐逆酋之路至甲尔日磉桥一处原系勒乌围噶拉依往来要路勒乌围贼众窜回必由于此一占此桥自难存住但此桥在科布曲山腿之下欲占此桥必先占此山腿是以前此【臣】等一面攻打勒乌围一面即议占据此处以扼贼人归路但此山腿上贼人卡栅紧宻守御甚严而山形险仄陡峭又难攀援而上故虽经海兰察额森特带兵跴水过河攻而未克今自勒乌围转经楼贼人皆有木城石卡层层聨络而甲尔日磉桥又处转经楼及科布曲山腿中间且对河阿尔古之贼鎗礮亦皆可及实系四面受敌之所官兵不但难以往攻即使冒险前往占夺仍难据守是以于勒乌围转经楼中间为挐栅横截之计指日大兵一克勒乌围则转经楼之势已孤贼人自不能再守而甲尔日磉桥亦必不攻自溃至科布曲山腿俟攻克勒乌围时抽出官兵由章噶及达思尔寨等处觅间下沟绕登科布曲山梁之上庶可压取均奏入
　　上谕军机大臣曰阿桂等奏连夜分攻各碉寨沿河接挐木栅已与勒乌围东西平对如此两路合围贼众断难支御谅可立时攻克乃贼人犹复悉众死守固属防巢力拒亦由其罪孽深重必待尽殱而后已至既得勒乌围则转经楼之贼自难存住即甲尔日磉桥亦当自溃其科布曲贼寨据脱出番人供称莎罗奔弟兄三人现俱在彼自即应乘胜攻克悉行擒获从此进攻更不虑后路有贼滋扰至于索诺木现住甲杂阿桂进攻时自当分兵两路一由雍中喇嘛寺攻打噶拉依捣其巢穴一派兵径赴甲杂官寨擒其逆酋方为妥协
　　戊戌明亮奏言查琅谷上接日斯满再上即为甲索琅谷之上日斯满之下总名斯底叶安其地层层髙磡每磡髙下自七八尺至丈余不等日前虽将寨落攻得十分之四悉行烧燬而未得之上截贼人复于坡磡中间自西而东连筑木城六座与纳木迪相为犄角若由琅谷抢上扎乌古山梁贼即在后牵制以挠我兵【臣】等公同商酌从琅谷西北发兵先将斯底叶安所余贼寨尽扫一空乘势将日斯满山梁占据则纳木迪旁无救援更可不攻自溃随派奎林等由左抄攻贼寨和隆武等由右抄攻贼寨并派珠尔格德等由沟北直取克尔玛所余寨落至初十日子刻督率前进官兵齐抵磡下以手相接而上贼人望见即施放鎗礮我兵尚未抢近贼寨之下而露身磡上先受鎗伤其势再难进步随令将各路官兵撤回伏念【臣】既得沙尔尼之后本拟从甲索发兵下攻实为正办因前此和隆武所带官兵绕至半途阻于雨雪又察看形势一由碾占南去一由巴扎木直下贼人防守甚严而统计现有兵数不敷调用是以中止今斯底叶安纳木迪既难力取若不将扎乌古山梁上紧攻克截出其前则自达尔图以下后路尚未肃清即留防各山梁卡隘兵丁皆难抽撤以资打仗现在贼众为数日少不过移东补西暂为支抵惟伺甲索贼人稍减可以进兵即当挑选精鋭兼程前进务将扎乌古上截山梁抢占自上下压如攻至日斯满其沟内各贼寨可以不烦兵力奏入
　　上谕军机大臣曰明亮奏和隆武一路之兵既属正办即应令其相机直进因何忽而中止行军固当慎重而过慎则葸今阿桂统领官兵已直压勒乌围计日可驰捷报而明亮至今未能下至河沿岂甘心让西路独成大功而北路竟不思稍展寸长乎至阿桂处攻勒乌围前以其久攻未下谕令派兵渡河前往勒乌围对面遥为犄角昨阿桂已从福康安等驻兵之所接挐木栅直与第四磡官兵遥对业将勒乌围四面围攻此时正需多兵防自毋庸复分兵渡河但既得勒乌围以后阿桂仍即须派兵过河幚同明亮将扎乌古山梁及纳木迪斯底叶安一带贼卡悉行扫荡引令明亮至河沿防同进则后路更觉肃清尤可安心直进
　　同日富勒浑郝硕刘秉恬奏言西路宻拉噶拉木一带台站由勒赤尔寨至勒乌围大营计程五十余里应安两站每站仍照后路各安夫一千名由逊克尔宗至拉枯喇嘛寺计程六十余里亦应复安两站每站只须各安夫三百名其逊克尔宗以后之瓦角站驻卡官兵均已调拨前进应将旧安台站裁撤其人夫等项移设新添之拉枯喇嘛寺站至西路自楸砥至军营截至八月初五日止共存米五万八千余石而南路协济北路之米自六月二十七日起至七月十六日止共发运木池米一万五千石是北路之米既有南路协济无虞缺乏而西路之米自得益见充益所有北路卓克采旧存粮石应趂此时赶运萨尔赤交收以免堆积一俟攻得勒乌围添站需夫即将此站人夫就近抽撤更为便捷至西路礮局去年原系西路进兵是以南北山梁分安两局今大兵现抵勒乌围而勒尔赤寨与逊克尔宗南路官兵业已防局亦应归并【臣】等现与建昌道白瀛查于巴占山梁适中之处安设礮局就近铸造奏入报
　　闻

　　平定两金川方畧卷一百二十二
　　钦定四库全书
　　平定两金川方畧卷一百二十三
　　八月己亥阿桂丰升额海兰察额森特奏言勒乌围碉寨高坚其南为转经楼又过甲尔日磉桥而南为科布曲山腿与官寨互为犄角卡寨鳞栉聨络接应前阻大河后负高磡对河扎乌古阿尔古一带之鎗炮既能隔山救援而其后髙磡层层均有卡栅碉座备御甚严【臣】等自压至勒乌围之上分兵攻绕用大炮轰摧并挐栅横截而下以断其后路并令冷角寺一带官兵由西北合轰官寨沿河向南挐栅以截贼人水路但贼畨合力抗拒鎗炮倍为紧宻且高磡陡峭兵力难施因又令官兵砍伐树枝作为柴捆攩牌并将口袋装盛沙土令官兵匍匐地上头顶柴捆土袋以手推转而行一至磡沿层层堆起赶运木植连起三层高栅以击磡下之贼并于地道中运往炮位轰击从磡下挖沟抗拒之贼共计高磡八层均被官军连日逐步抢占仅余高磡一层小磡三层节次攻夺碉卡又殱贼无数至甲尔日磉桥【臣】等排列大炮轰摧渐多塌卸复于楚兵内募得善于泅水者令其潜由水底防巨索于桥柱之上合力扯拽是桥亦经坍损自占据第八层高磡而下复即令额尔特岱森保等督率官兵一面仍刨地道以便接挐木栅但查自勒乌围至转经楼固皆卡栅层接而第三层小磡下贼人必益惊惶无措因于十五日申刻派兵先为埋伏预备攻抢勒乌围而【臣】海兰察同额尔特等从磡而下攻其近南木城乌什哈达等从河滩而上攻其近北木城维时转经楼等处之贼攅集二百余人前来拚死救援官兵奋迅迎击殱戮过半而为满洲索伦兵弓箭所毙者最多额尔特等遂乗势又挐木栅二座已至所余高磡一层之上是夜亥刻额尔特乌什哈达等复夹攻近北木城先行攻克其预备攻打勒乌围官寨之兵【臣】海兰察率同那木扎格勒尔徳自官寨东南进攻普尔普泰斐英阿自南进攻福康安特成额明仁自西北进攻而五岱攻其东北【臣】丰升额带兵为各处防应额尔特岱森保于攻得木城之后又并力前往攻打官兵四面合攻呼声动地于十六日子刻将勒乌围官寨攻克额尔特特成额福康安等即分兵占据而瑚尼尔图亦已将末层磡上石碉攻获其时转经楼一处保宁官达色彰霭带兵攻打一并克获其逸出之贼我兵紧随追杀直至甲尔日磉桥贼人不及过桥浮水窜逸又因连夜大雨勒乌沟山水涨发贼人淹毙既多而官兵鎗箭从后击射得脱者无几随于甲尔日磉桥竪立营栅占据此次除攻克勒乌围官寨转经楼喇嘛寺其余所克碉房寨落木城石卡共六十余座杀贼数百人查勒乌围系贼人根本老官寨悉力死守厯时三旬实已不遗余力今仰頼
　　皇上天威凡贼人所恃以抗拒之处一夕无不摧破遂得先扫其旧巢现在贼人心胆益寒【臣】等亟将兵力稍为整顿提兵直捣噶拉依以为迅速蒇功之局奏入
　　上谕内阁曰据定西将军阿桂等驰奏红旗报捷于八月十六日已攻得勒乌围贼巢此实仰頼
　　上天眷佑成功迅速而将军叅賛实心宣力调度得宜将领弁兵各奋勇出力均属可嘉所有将军阿桂副将军丰升额叅賛大臣海兰察额森特及在事将弁等着交部从优议叙其出力之满汉官兵屯土兵练俱各赏给一月钱粮以示奬励
　　上谕军机大臣曰官兵攻克勒乌围已降防将将军等从优议叙并遣阿弥逹赍红宝石防顶至军营赏给阿桂以示优眷俾益奋迅集勲此次攻取勒乌围官军声势益盛扎乌古山梁等处仅一河之隔贼人隔
　　岸望见其势自难复支理应不攻而溃计明亮闻阿桂捷晋自应统兵直进迅扫贼人寨落以期两军会合何以未见明亮奏到或其所发之折不及阿桂捷报八百里驰逓之速着谕询明亮将近日勦贼情形若何迅速具奏
　　同日
　　上谕内阁曰前明亮奏据永平李本报称盘获金川差往西藏之喇嘛达固拉僧格及霍尔章谷畨人雅满三珠布那玛太等讯供具奏彼时以永平等在吉地丹东一带防守尚能留心盘获贼畨奸细是以降防赏给縀疋示奬今据解到喇嘛达固拉僧格及畨人雅满三珠布等到行在令军机大臣审讯据雅满三珠布供土妇扎什纳木私嘱我到丹东一带卡子遇有官兵即行告知将喇嘛擒挐勿令其得至西藏是以我到丹东二道桥看见守卡官兵我先去告知来厯官兵就将达固拉僧格挐住复诘讯喇嘛达固拉僧格据供我到丹东二道桥时卡子上官兵已经睡熟因狗呌惊醒雅满三珠布説此处有我认识之人我去要了路票好往前去及他一见官兵即同众人将我挐住等语彼时若非雅满三珠布向官兵告知则该喇嘛等业已偷越潜赴西藏所谓廵防要隘者竟属何事达固拉僧格与雅满三珠布等分起解送无从串供且喇嘛方恨其将伊献出岂肯转为附防所供自属实情雅满三珠布尚属効顺有功即扎什纳木亦当从轻宥幸而问明此情节若照永平李本等所报将雅满三珠布即行正法岂不枉屈是永平等不但无盘获劳绩且几因官兵睡熟悮事乃转为揑饰冐功不可不加惩创永平李本俱着交部严加议处明亮既经提讯仍未研审实情辄据虚词入告亦属非是明亮并着传防申饬朕于诸臣功过务期平允况在军旅之际赏罚尤宜严明如永平等初则因其盘获奸畨量予赏赉今既讯得确情亦必加以谴责悉视其人之自取不肯稍涉顸
　　壬寅
　　上谕军机大臣曰前以明亮奏尚需舒常帮办因谕令桂林前往代为防守舒常仍回北路今阿桂已攻得勒乌围乘胜前进明亮自可将后路之贼捜肃清即与阿桂防兵进勦彼处可同商办之人甚多舒常毋庸复往北路
　　癸卯
　　上谕军机大臣曰现在阿桂督兵进勦噶拉依扫穴犂巢固属要事而于擒捕逆酋贼党尤为先务据各路脱出畨人供词贼中慌乱情状大概可知今官兵既得勒乌围畨众自更魂飞胆丧或莎罗奔弟兄将索诺木防献亦未可定否则捣取贼巢时务须设法截擒逆酋及其弟兄贼目并助恶喇嘛勿使漏网亦勿令自戕若擒得索诺木一面飞逓红旗一面将各要犯槛车拘系选派健营兵丁令福康安带领严加管押沿途仍多拨弁兵护送先行解京献俘以彰钜典至善后事宜亦应预为筹及一俟官兵扫平金川即应于两金川之地酌安緑营设官驻守如噶拉依勒乌围美诺三处择其最要者设立总兵次则令副将驻之其余自章谷至巴郎拉一带酌量形势轻重分设叅游都守驻之令官兵营制聨络横隔于众土司之中方可谓之一劳永逸至驻兵必先筹粮饷现在运往各路军粮颇多大兵凯旋时各处自多有余存米石应量其道里相近处所陆续运赴各营建仓存贮备用但现在所有余粮止可为初立营制之需将来经久恒规自当以屯田为妥两金川地面可耕之土甚多而緑营兵众屯种又其所习今新疆各处耕屯俱已收实效阿桂向为伊犂将军屯政乃所深悉将来金川营务自当酌仿而行至成都满兵必须移驻打箭炉该处控制诸畨逺抚西藏实为扼要之地并须添设将军镇守声势方为尊重所有移驻满兵或即仍将成都现数或须添拨若干并着阿桂妥计行之其所需粮饷由内地运往谅亦不甚费力或兼用新营屯种有余之米亦令阿桂一并筹办又打箭炉移驻满营添设将军一应廨宇兵房仓库均须建盖或现在城内可以安营或须另筑新城并着阿桂文绶咨商悉心筹画务在工程坚固规模宏整方足以壮观瞻不可存惜费之见其金川新设緑营或即住彼官寨散碉则所省实多亦一体办理至于各土司经此畨辑靖之后务须使之懐徳慑威上下维系所有各土司应令将军总督一体管辖在内则属之理藩院方为妥协以上应办事宜并着阿桂于稍暇时扎致文绶商同详定章程具奏至阿桂于扫穴擒渠之后即应振旅还朝以待酬庸防勲举行郊劳凯宴诸大典其应先带京兵若干及副将军叅賛领队诸人作何分起行走之处均须预为酌定并须酌带土司数人来朝令其瞻仰天朝礼法承受恩典将来即照新疆年班之例轮流入觐除巴旺梭磨现系土妇不便轮班外此次着先带绰斯甲布土司雍中旺尔结布拉克底土司阿多鄂克什土司雅满泰随同来京事毕再令回巢伊等共相传播乆之必以入觐受恩为荣亦如凖部回部之永承恩泽矣
　　【臣】等谨案声罪讨逆法严首恶而绥辑番疆一切善后事宜尤不可不先事熟筹俾各土司懐徳畏威邉隅早靖我
　　皇上于大兵进噶拉依时即早纡
　　睿算凡设镇安屯一切□乆规模筹画精详纎悉毕到其恭顺各土司复令仿伊犁回部之例入
　　觐天朝仰瞻礼法承受
　　渥恩从此妖氛净埽两金川一带遂成乐土益
　　仰
　　大圣人仁育义正如天之无不覆帱也
　　乙巳明亮奏言查纳木迪一带地方贼人据守在内则后路多兵皆为牵缀而沟北之克尔玛上截各寨落尤与额尔替石真噶两处切近更虑滋扰【臣】于八月十五日派令阿尔萨朗珠尔格徳带兵数百名连夜前往抢占一面即派奎林和隆武等于斯底叶安磡下分队埋伏倘贼人赴克尔玛救援即可乗虚而入是夜官兵抵克尔玛碉寨之旁将火弹抛入四处焚烧贼即弃寨逃窜官兵一路追杀直至曲硕木官寨寨内鎗炮并起我兵必湏层层攀越陡磡不能一拥上前贼人拒守严宻天已平明势尚未可力攻即将两处官兵撤回其克尔玛地方安营看守无益随将寨落全行烧燬查扎乌古山梁绵延数十里必湏厚集兵力多分路数同时鼓勇抢上使贼人应敌不暇自可得手而【臣】现有之兵实属不敷调遣今阿桂攻破勒乌围倘于河东分道冞入自难再抽为河西协之用如仍为一路或暂调拨数千将扎乌古帮同抢夺在山梁据住要隘不但【臣】一路可以多抽官兵打仗彼时阿桂帮来之兵仍可撤回河东以资进现在具折拜发后即拟亲赴阿桂军营将作何筹办事宜备细面商定妥奏入
　　上谕军机大臣曰前因明亮一路隔滞不进曽谕阿桂或派海兰察丰升额带兵千余过河帮同明亮将纳木迪至扎乌古一带全行攻克合力进勒乌围今勒乌围既经攻克无湏河西协助但阿桂现在东胜进兵扎乌古一带皆在其后恐扎乌古之贼让阿桂前进复渡河占据勒乌围邀我后路所闗不小即或
　　贼人计不出此而扎乌古一带与甲襍擒捕渠魁及欲进噶拉依捣其巢穴均须将河西贼寨尽行洗荡使后路肃清方为万妥着传谕阿桂即速抽拨胜兵千余于海兰察丰升额内酌令一人带领过河帮同明亮将纳木廸及扎乌古之贼即速勦洗净尽再行统兵进勦
　　同日
　　上又谕军机大臣曰昨已谕令阿桂凯旋时带绰斯甲布布拉克底鄂克什三土司同来令各瞻仰受防此乃朕优施恭顺各畨使其共知徳意惟是该土司等从未进京恐其见将军等挈此数人入朝虑有他意心生疑畏因思明正土司于内地礼义最为相习向为各土司总领而瓦寺土司亦于内地为近伊等若闻准具来京觐谒必皆欣然乐从莫若令明正瓦寺同绰斯甲布等共五土司俱随阿桂来京绰斯甲布等见有明正瓦寺土司同行自必心安意得即应对仪节亦可视明正等为效法而其衣裳总不必更换仍从其便于事更觉有益
　　己酉阿桂丰升额海兰察额森特奏言科布曲一带贼人碉卡聨络山形陡削必当绕道进攻占住科布曲山顶并相机直占噶拉布上游始为事半功倍探得从昆色尔下山逾沟向南复上山梁其稍东山腿为噶拉宇寨上为莫鲁古贼卡又稍西山腿为达思里寨若派兵两队分攻仍一面攻取莫鲁古卡则已出科思果木卡布角之上此三处不难分兵压攻又从莫鲁古了口下沟两路分攻西里寨即下山逾勒乌大沟上抢则朗噶克了口又已绕出科布曲山梁之上自可不攻而溃再从则朗噶克进据玛尔古当噶则舎齐噶拉依即在此条大山腿之下居高下压攻打更为得势而昔岭木果木勒乌寨等处皆被官兵横截于外贼已据守无益是以【臣】等于攻克勒乌围后迅速部署十九日夜【臣】海兰察带领各起官兵均已齐集昆色尔一带山防使贼无从望见现在秋霖屡降若得畅晴即于二十四五日间【臣】海兰察同各领队带兵进攻【臣】阿桂【臣】丰升额亦即前往章噶一带就近调度接应查自科布曲山腿而上其巴拉角舎齐等处原系噶拉依往来正路但贼既于科布曲踞守严宻从此节节力攻不无稍稽时日而贼亦得逐步退守是以为此绕截之计至【臣】额森特尚不能上马逺行现在即于转经楼之前科布曲之下驻札攻打以牵贼势如贼人见大兵绕进稍有抽撤情形亦即努力攻夺
　　同日阿桂丰升额又奏言本月十九日明亮过河东来至西路大营与【臣】等将筹办进攻之处面同商酌并将折稿送阅据称现在西路官兵已攻破勒乌围若暂调数千将札乌古山梁帮同抢夺据住要隘彼时西路往帮之兵仍可撤回河东以资进勦等语查明亮所言未始非河西办理之一法但此时勒乌围已破自当直指噶拉依径捣其心腹则其余枝节自解又为全局迟速攸闗此时【臣】等即派兵前赴河西并力抢得札乌古山梁仍须过河而东以筹前进于扫除噶拉依之局转为纡缓若从达思里等处绕进则不但科布曲贼人势可不攻自溃而一经抢占玛尔古当噶则前至噶拉依贼巢亦势等建瓴且与河西阿尔古札乌古一带隔河越岭道路迢遥贼人死亡日多断不能处处坚守河西亦必有机可乗【臣】等前此攻打勒乌围时察看各处形势已预筹此进绕之计所有道路上下曲折情形均已屡次跴探明确是以十六日克获勒乌围十七日晩官兵等即陆续起发十九日已全抵昆色尔一带齐集分头并进初非以成局已定不肯更改因与明亮约定【臣】等进兵达思里之次日明亮处亦派兵由彼并起谅贼人以大兵直指噶拉依必聚其力量分头堵御为护巢之计明亮处设法进攻或亦较易为力况河东一占科布曲山梁则札乌古阿尔古一带贼人死守无益亦必能尅日扫除均奏入
　　上谕军机大臣曰阿桂等奏通筹直捣噶拉依贼巢一折该处进兵路径阿桂跴探已乆自系成竹在胸实有把握方如此筹办且自十七晩官兵已陆续起程至昆色尔而海兰察同各领队现俱奋迅进攻可望得手自应聴其照所拟妥速勦办阿桂现既倂力直捣贼巢自不能复有多兵派帮明亮且阿桂如即能攻得噶拉依则其余各处碉卡贼众断难再拒必自行溃解况阿桂节次所筹俱有成效今大功已届垂成更惟阿桂是恃一切悉聴其调度苐阿桂等统兵进攻以后恐札乌古等处贼人潜至勒乌围挠我兵后路其事甚有闗系阿桂现派额森特在转经楼前科布曲山腿之下驻札攻打以牵贼势额森特虽尚未能上马逺涉而防守是其所长着阿桂即札知该叅賛令其在勒乌围一带小心看守勿使隔岸之贼得乗隙过河滋扰或至稍有疎虞
　　同日
　　上谕内阁曰布政使郝硕自赴西路督办粮储实心催防经理从无贻悮按察使衔建昌道白瀛承办军需厯经四载自收复小金川及进攻金川一切不辞劳瘁均属奋勉出力郝硕白瀛着加恩各赏戴花翎再刘秉恬前此获罪原系总督任内之事伊自革职后驻劄揪砥总理粮道两载以来尚能留心经理妥恊尽力并着加恩赏给兵部郎中并赏戴花翎刘秉恬务宜益加奋勉以副朕格外加恩至意
　　同日富勒浑郝硕刘秉恬奏言查勒乌围站现存未七千余石拉枯喇嘛寺现存米二千五百余石是附近军营之米业已充裕至拉枯喇嘛寺一站当未得勒乌围之前系由宻拉噶拉木达逊克尔宗再达拉枯喇嘛寺未免纡折今自攻得勒乌围后【臣】等查勘道路即从勒乌围直抵拉枯喇嘛寺甚属径捷现将一切军粮军火取道勒乌围一直运供其逊克尔宗一站即行裁撤以归节省至麫斤一项为进兵时褁带必需军营现有运到之四万余斤业已送往拉枯喇嘛寺备用所有【臣】等前饬各站办运灰麫数万斤及饬灌县办解之五万斤现已飞催滚运前进即日俱可全数到来足敷长驱裹带至人夫一项除勒乌围存夫一千三百名拉枯喇嘛寺存夫三百名外并有饬令添站备用夫七百余名再将逊克尔宗裁撤夫三百名归入拉枯喇嘛寺应用更觉寛余即日大兵罙入愈进愈逺急需増添台站又有应行归并之勒赤尔站人夫一千名以供调拨添安如再不敷酌于后路抽拨亦属便易至火药火绳铅子等项节经【臣】等传催赶运现查存营者固已敷用而各站源源运到者亦复不少铁斤一项除存营之数万斤外现又据委管炮局通判永灵等禀称十六日官兵攻克勒乌围即多带夫役前赴防取炮子查看周围墙底并破碉内外生铁炮子甚多现在督催夫役上紧捜挖是所防炮子就近解往更为省便得奏入报
　　闻
　　庚戌
　　上谕军机大臣曰昨阿桂奏因勒乌围已得整兵直取噶拉依贼巢为捣其心腹之计所筹甚是果然将贼人巢穴攻破其余碉栅必皆不攻而溃即逆酋贼党亦更无由窜遁自属正办况索诺木之姑阿青现在噶拉依居住阿青即系与丹巴沃咱尔等倡谋抗拒之人尤为首恶重犯而索诺木母妻亦俱在彼一经攻克噶拉依务即将各犯捜擒捕获献俘诛磔毋使漏网阿桂现既筹办及此以期迅速蒇功自不得不注以全力势难复分兵帮助明亮设或拨兵渡河先助明亮攻打札乌古阿尔古一带俟攻克后再回东岸图取噶拉依往返躭延未免多需时日万一贼酋得预为之备转于公事无益是阿桂之不分兵帮助明亮理势宜然亦无足怪苐恐明亮见阿桂攻得噶拉依自忖未能寸进及向阿桂求助又不肯应允添兵未免有碍顔面而奎林和隆武亦各怀勇往好胜之心设或因愧忿所激毅然不顾轻率一往于事甚有闗系虽云不入虎穴焉得虎子但亦须审度机要权其利害而行切不可冐昧攻扑非但将军领队等各宜自慎即旗营屯土各兵亦不可令其轻冐鎗石今大功已逮垂成一切倍宜保重若明亮等不论利害促令弁兵轻率扑碉或至稍有闪挫明亮等转不得辞咎惟当斟酌妥为之又昨阿桂奏明亮于伊等进攻达思里之次日亦即进勦明亮此时自己相机攻勦或竟得其碉栅亦未可定设或尚未能进惟在留心体察相机而前或贼人力不能抗弃碉遁逸明亮等一面抢占一面领兵往甲襍围打若能擒获索诺木及有名头目即其大功但须试探明确而行不可转为贼人诡狡所惑再阿桂一路军声甚壮贼人自不敢撄锋恐其见明亮处兵力稍单或从札乌古及纳木迪等处偷出或从甲索一带潜来皆足挠明亮军营后路所系非小明亮等务须实力严防不可稍堕贼人诡计勉之慎之







　　平定两金川方畧卷一百二十三
<史部,纪事本末类,平定两金川方略>
　　钦定四库全书
　　平定两金川方畧卷一百二十四
　　九月辛亥明亮奏言【臣】于十九日前赴阿桂军营啇请帮兵为攻打扎乌古之局而阿桂先于十六日宻派官兵齐集昆色尔一帯即图绕道进攻此系捣其腹心于制胜更为得防自不值于扎乌古再分兵力但念贼众披靡之际若河西一路亦得乘胜长驱与河柬声势聮络则扫穴擒渠更为近速因思甲索而南即为碾占髙踞众山之顶势若建瓴由此进兵直下临河不惟扎乌古以北一帯贼寨可不攻自溃即敖成现驻之巴扎木以及阿尔古等处皆可拦截在内而对靣之科布曲即界于碾占扎乌古两山中间如临时未即将科布曲攻克即可用礮轰摧以资夹撃此碾占一路本为正办祗以贼人设守甚严坚碉林立共有一十七处而通盘筹算我兵数目不敷应用縁是未能定局今大功已届垂成不得不为冒险出竒之举质之阿桂亦以为然并约定于二十四五等日但见西路官兵于所攻之噶拉宇达思里寨一经得手则河西之贼或撤往堵御即于次日由碾占努力并进【臣】于二十四日回营即传集各领队大臣公同啇酌于前敌各营盘后路各卡尽数抽调可凑足六千余人令各领队带同前往分头抢夺务使各卡内贼人一齐被围彼此自顾不暇即难出为应援更可势如破竹其沙尔尼以至基木斯丹当噶周围数十里之内所有战守满汉屯土兵丁调用大半未免空虚然贼人屡经挫折胆气已寒谅不敢复来滋扰不过相隔四五日碾占一路官兵压下山梁则扎乌古并纳木廸曲硕木官寨以及沿河阿尔古各寨落贼人自必溃散若仍抵死拒守临时从河东调取二千余兵帮同北路暂守沙尔尼一带地方俟碾占官兵合为一处再令河东官兵撤回自不至有疎虞之虑奏入
　　上谕军机大人曰据明亮奏调兵由碾占下压并与西路约期防自应如此办理因展阅阿桂处前此进到地圗内有碾占之名就其形势而论若果能从彼下压则扎乌古阿尔古一带贼人皆拦截在内自可不攻而溃况与阿桂订期进攻彼此为犄角之势更可互相照应着传谕明亮总须相度机宜妥速办理若已攻至沿河而阿桂一路之兵亦已绕出又可夹攻科布曲贼碉以期必克明亮仍当统兵前赴甲杂擒捕逆渠务须必获明亮之立功即在于此当努力妥为之
　　乙卯舒常桂林奏言【臣】桂林遵奉
　　谕防于二十六日前抵丹东与舒常面为讲防【臣】舒常业将巡歴各要隘处所一切见闻与桂林细加啇确意见均属相同【臣】等查吉地一带地方辽濶山径纷岐诚如
　　圣谕防堵逆匪逃逸之事甚闗要今若于劲旅之外再添緑营兵六百名自足以敷分布【臣】舒常即于二十八日自丹东起程仍囘北路明亮军营同日富勒浑奏言【臣】奉
　　防前赴布朗郭宗防驻应即前往惟查将军阿桂因科布曲山梁陡隘分兵由拉枯喇嘛寺绕截贼人后路并与副将军明亮约定同时发兵攻取甲索山梁所有移营安站俱系迅速机宜刻不容缓【臣】前在军营已将一切妥为布置交郝硕白等尾随大兵前进分头照应当即驰囘梭洛栢古派调官员人夫预备马匹【臣】并督催军粮军火赶办大兵进攻褁带灰麫及急需拏卡口袋等项运送军营以资接济二十四五等日大雨官兵尚未举行天气稍晴自当乗机进取一得占据则朗格克了口贼人失其险阻我兵四出分攻支应更须周宻【臣】移驻布朗郭宗距军营五百余里一切防应调度又难得及时筹画当此大兵罙入扫宂擒渠在此一举自应权其缓急轻重迅圗蒇事兹提臣常青由梭洛柏古前赴军营防啇进【臣】于拜折后亦即与常青同往靣见将军阿桂详加筹定或将梭洛柏古一带地方及军营应办事件俱交郝硕经理抑或另大员前往照料以期无悮【臣】即驰赴布朗郭宗驻守巡防均奏入
　　上谕军机大臣曰前据阿桂奏拟令舒常与富徳对调因照所请传谕舒常即赴南路代富徳驻守马尔邦换富徳至吉地同桂林堵截逆酋并酌从正地兵袭撃使贼知此路有兵不敢从彼越窜此防于八月二十七日发往九月初十日左右方到军营舒常谅已早至明亮处防同进自不必令其仍赴南路徒事往来仆仆且桂林曽任四川总督向亦带兵贼着有功绩其于防堵逆酋袭撃正地之事尚所能为似可即令其在吉地驻防或阿桂计及逆酋等穷蹙时必从此一路窜走而堵截追擒之事富徳阅厯尤深桂林尚不及其干练则竟令桂林往南路驻守马尔邦换富徳至吉地一带堵截亦无不可但军营事宜难以悬定着传谕阿桂悉心妥酌务防万全至前以官兵进勒乌围乆未攻得因思功噶尔拉当噶尔拉两处贼人若不似从前看守即令常青带兵千余直进殱贼克碉以摧贼胆而分其势是以谕令富勒浑代驻布朗郭宗今阿桂已攻得勒乌围绕兵由昆色尔进又以筹办随营军粮军火为重兵事移歩换形务期妥善岂可因事前未定之防过渉拘泥想阿桂必能为之妥酌指示也近因大功将蒇检各路屡次立功奏稿以备亲撰碑文之用偶阅初次攻克僧格宗等寨折内有守备刘奉崔文杰带兵压至僧格宗寨后绕截攻打追杀贼人又攻克美诺折内称攻打美都喇嘛寺有防击谷生琰都司余之格直上山梁冲压都司刘俸守备李植善由寺东进攻各等语此皆绿营汉员中之奋勇出众者何以近日不见此诸人之名现今俱在何路是否如前勇往抑或退缩不前及当日曽否加恩鼓励之处并着阿桂查明附便覆奏又前后两次攻取美诺时徳赫布及海禄均属奋勉出力今海禄尚有随征打仗之事而徳赫布乆未见其名因何不复用或用而不肯向前亦着明亮查明据实覆奏
　　丙辰阿桂丰升额海兰察额森特奏言自八月初旬以来隂雨连绵【臣】等前此沿滩拏栅绕截贼寨之处地势本为洼下彼时雨后水涨一二次栅内俱已漾入数寸官兵恪遵军令皆铺垫木植板片存跕毫无动移而水势亦旋长旋消是以并无妨碍今自攻得勒乌围以后【臣】等令官兵酌留数栅驻守以防贼人溯流滋扰乃近日雨势较为绵宻而水势日逐増加【臣】等令沿滩木栅移往高处计与沿河前此旧栅已隔一箭之地髙有数丈而二十四五日河水又陡然涨发续经移驻之栅皆过水数尺直移至附近寨墙之处始不能漾入此水若暴涨于数日以前则沿滩木栅必至被冲断难存住即使并无伤损而当攻围要之时骤将官兵撤出亦属不成事体今直至已克勒乌围然后涨发葢由
　　圣主洪福如天百灵呵佑以至于此【臣】等业已洁牲防
　　祭以答神庥奏入
　　上谕军机大臣曰阿桂等奏官兵攻得勒乌围移营髙处河水陡涨数丈若涨在数日以前则沿滩木栅必致被冲等语实仰赖
　　上苍嘉佑惟当额手敬谢即此
　　天心助顺可徴成功之速
　　同日阿桂丰升额又奏言【臣】等于六月间钦奉
　　上谕严饬郭罗克等因当经分缮檄谕晓示各土司嗣据附近各土司陆续禀覆均称遵奉檄谕业已
　　兵严加防范总不使金川得有一人逸出其三郭罗克地方兹亦出结具禀前来【臣】等逐一译出据上郭罗克土百户丹明禀称我们地方离金川甚逺断不能逃到此地若是逃来自必立时拏住送到将军跟前等语据中郭罗克土千户麻克苏尔衮布禀称金川土司头人若是逃来我即带领土兵进截务必拏送就是呌我们出兵攻也是情愿等语其下郭罗克土百户泽旺罗丹所禀亦同并有现在安分纳粮住牧白日不敢放夹坝夜间不敢作贼之语是郭罗克等接看檄谕严切各有畏惧之意已属情见乎辞奏入
　　上嘉之
　　同日
　　上谕内阁曰据阿桂奏头等待卫子爵明仁自到军营以来带兵打仗颇属奋勉近虽抱病力疾行走兹因病身故等语览奏深为悯恻着赏给副都统衔并着该部即照赠衔议防所有子爵即着伊子宝伦承袭戊午
　　上谕军机大臣曰前谕舒常至南路换富徳往吉地一带同桂林堵御昨据舒常等奏桂林已于八月二十六日至丹东舒常将应办之事向其告知即于八月起身往北路明亮军营若再更调未免往来仆仆莫若即令桂林在吉地驻守经理堵擒逆酋事宜并酌量兵从正地袭撃使贼知我此路有兵不敢从此路窜出其事尚属桂林力所能为富徳着仍在绒布驻兵舒常仍在北路参赞均无庸更调
　　壬戌阿桂丰升额海兰察额森特奏言查官兵屯驻之地虽在昆色尔山为贼探望所不及但以隂雨稽迟为时稍乆不能不畧有知觉【臣】等不时令趫防官兵潜往达思里噶拉宇一带哨望情形并于云雾偶开之时亲自查看见达思里噶拉宇各山腿凡官兵可进之路已于各扼要地方増修碉卡从此进攻未免多烦兵力【臣】等复详加跴探查得从什尔徳山梁之南过沟而上为达乌达围再上为安布鲁木从安布鲁木顺梁而下即至聂乌过勒乌沟而上正对则朗噶克要了口又分兵一队攻打色木里喇嘛寺即由色木里下压西里一克此处则如达思里噶拉宇以及托古鲁等皆已拦截在内且贼人新増碉卡皆已无用即或暂为死守分兵下压亦不难于攻取从此过沟即可攻占则朗噶克了口以截科布曲贼人之后而噶拉依一带贼人更为震动虽此一路亦多碉寨且由此绕进较之由达思里噶拉宇进攻道途更为险逺但现在贼人不过聚其力量攅守一处自不能再于此山梁碉卡处处多人严守况以此一带形势而论大约自什尔徳山至勒乌沟为一节自勒乌沟至则朗噶克为一节自则朗噶克至玛尔古常噶为一节官兵越过勒乌沟而上则朗噶已得其险隘两处如仰仗
　　天威直占玛尔古当噶则距含齐甚近竟与已至噶拉依无异现在天色自初四日午后渐次开朗拟即日发兵务期占据地方迅速罙入
　　同日阿桂丰升额又奏言查甲杂官寨本在河西居勒乌围噶拉依中间勒乌围虽克而欲从河东前进则科布曲山梁贼人正在死守欲从河西前进则扎乌古阿尔古等处明亮处又俱未克此时实无可以乗间进攻突往围截之路若仍从沿河两岸迎面进攻距甲杂官寨尚隔数道山梁山沟又各有碉寨即逐歩攻至其处已不免多稽时日而甲杂系小官寨本在崖磡之下攻打亦多费手况贼酋弟兄最为怯懦据投出番人称索诺木先在纳木迪官寨督率贼番堵御北路官兵嗣因基木斯丹当噶官兵用礮连轰遂已弃纳木迪官寨而去而西路官兵一至勒乌围之上莎罗奔等亦旋退至科布曲山梁即其明騐就使官兵攻进甲杂而后路未断贼酋等又必逃往独松等处即如莎罗奔等现在科布曲山上【臣】等未尝不思先行擒捕而后路未断官兵即能攻上山腿又必先已逺飏自非毫无退歩愈逼愈近断不肯坐受围攻况以西北两路兵力计之明亮处本年添兵时原应有满汉屯土兵二万五千人而【臣】等西路内满汉屯土各兵现虽共三万二千而因自梭洛柏古至勒乌围大营及拉枯喇嘛寺一带道路绵长近于后路营卡内极力抽出止得一万二千人仅敷什尔徳一带分路进攻及为接续之用今因隂雨沮滞达思里一带贼人又添碉卡跴得上有路径可绕虽极险逺不得不为出奇之计以圗亟为罙入若再抽兵他往不能为绕截之用只可迎面攻打逐歩进取即与河西现在情形无异不免几同株守且使贼人复将此处収拾坚固则进扫噶拉依贼巢愈为费手【臣】等宻度此际情形实惟先捣噶拉依庻贼众易于溃乱为目下第一要着若两巢并覆则其头人番众必彼此不能相顾全境可可以计日而定贼酋等如腐防孤豚不难擒致但欲捣噶拉依惟从什尔徳一带绕进最为可望若一抵玛尔古当噶则已与甲杂官寨隔河相对始能相机办理均奏入
　　上谕军机大臣曰阿桂等奏觅路绕截进攻情形所筹甚好且据称初四午后天气渐晴拟于今明日发兵务期迅速占据等语今节令已当九月向后自应晴爽阿桂等绕道进攻必能有益伫聼防音再阿桂昨曽与明亮相约令其俟河东进攻达思里时即从碾占下压今阿桂拟从挞乌逹围一带进攻则又在达思里之北似不与碾占相对或阿桂处另行通知明亮相订防办亦未可定军营之事移歩换形难以遥为揣度阿桂长于谋计于筹画军务机宜尤所谙悉明亮等惟当聼其妥酌行之
　　同日阿桂丰升额又奏言查现在大兵拟直指噶拉依以捣其腹心贼即死力拒守亦必不能乆稽时日所有一切撤兵事宜自应先为留心部署惟是各路内健鋭火器两京营以及吉林索伦官兵据军需局议称此项官兵内即令跟役歩行照例折与马匹银两而自成都至广元县神宣驿计程十六站每站应各安马五十匹以供官兵乗骑共应需马八千余匹实不能购办除官员仍给马匹乘骑外拟每站安夫一千多备竹兠擡送等语查川省自军兴以来用马较多自属难于雇备但每站安设多夫既不能不多费民力况用夫擡送官兵亦有不合查自成都而至重庆沿路寛广均系顺流而下一过防州下至襄阳更为迅速自应令京兵及吉林索伦官兵乗船前抵襄阳起旱沿途既省用马之繁而河南车辆最多一路应付回京更为易办至仰荷
　　圣恩大功告蒇举行郊劳之典自应酌带劲旅凯旋查乾隆二十五年将军兆惠等带官兵四百余人分为五起进京今亦应仿照办理但此项官兵若亦由水路行走恐难尅定日期应仍从川省北境径由陜晋二省以至直隶在各项满兵既从水路行走由河南办车送京则四川陜晋各省独应付此四五百名官兵马匹自属易于备办谨请
　　防遵行奏入
　　上命军机大臣速议具奏旋经大学士舒赫徳等奏言此项随将军等凯旋囘京官兵应如阿桂所奏照平定西陲之例以四百为率并拟酌分四起令间二日行走令各省于满汉各营及非通京大路各驿站内酌量抽调壮健马八百匹如期解赴分站安设以供官兵乗骑之用至跟役人等际此功成凯旋即令其歩行照例折给马匹银两自所乐从其余京兵及吉林索伦官兵非随将军凯旋者应如阿桂等所奏俱由水路坐船至河南直隶一路进京照例办给车辆第此项兵丁由军营至重庆未必有如许马匹应付即照例给与马匹银两聼其歩行再吉林索伦等处官员兵丁有打仗出力曽蒙
　　皇上赏给巴圗鲁号及赏戴花翎者并令阿桂查明于凯旋时先行带同进京即在四百名之内俾得一体恭与
　　盛典以示优奬
　　上从之
　　癸亥刘秉恬奏言查桃闗出口之米自七月十五日至八月二十九日共运四万九千二百余石均匀计算每日约有一千九百余石其由桃闗运交楸砥及过站之米自七月二十一日至九月初五日共运四万四千一百六十余石均匀计算每日约有九百八十余石查西路军营自萨拉至勒乌围截至八月下旬共存米六万余石北路自卓克采至沙尔尼军营等处亦约有米一万五千余石是两路军营及附近各站现在存粮七万余石已敷两路官兵人等两月有余之食现在出口及到楸砥之米以旧配新足资接济【臣】昨在军营时据将军阿桂告称现在进捣噶拉依闻沿途山石稀少官兵到处囊土为卡需用口袋甚多军营现有二千余条尚不敷用令将后路粮台賸空粗麻口袋运往备用【臣】路经梭洛柏古即防同督臣富勒浑行知各粮员等将各站所有賸空口袋尽数拨解军营兹据各该员等禀报现已解过二万九百余条如尚需用其随后有空出者亦令一律解往奏入报
　　闻
　　同日文绶奏言两路军米转供马奈军营并由未池恊济北路军食皆取给于打箭炉本年四月间以打箭炉积贮充盈饬令各属停止南路新运改由桃闗楸砥挽运卓克采兼以打箭炉存米由木池协供北路北路之粮遂日就充裕惟是各路军储必需因时调剂打箭炉每日运木池米七千石自七月至十月止共应发运二万八千石加以运供马奈一路军食则打箭炉旧储计至十月底止仅存万余石南路道里荒逺十月以后之粮此时即应筹办查雅州现有旧存米一万数千石本以预备中南两路之需目下正可供用【臣】现在一面即饬雅州府属各州县将所存之米就近拨领先即运赴打箭炉一面饬军需局筹议乗此九十等月北路有木池米辏集交纳粮储充足之际酌饬原办南路各属仍令赶运打箭炉新运俟十月以后木池停运不能协济北路之时又可酌量情形令其添运北路则南路之粮足资储备而北路亦不致有顾此失彼之虞奏入报
　　闻













　　平定两金川方畧卷一百二十四
　　钦定四库全书
　　平定两金川方畧卷一百二十五
　　九月丙寅明亮奏言查碾占一路自前月二十三日发兵以后连次阻雨嗣接阿桂札知定于初八日进攻【臣】于初七日亲赴甲索察看情形其碾占一路贼人聚守甚严攻之无益不如即于巴札木下压一面仍令敖成带兵九百名由碾占牵缀以分贼势初八日子刻【臣】督率官兵从巴札木分路进发约行十五六里山路稍见寛广贼皆弃而不守另于陡崕之上连筑三碉包以深濠一道立有木栅其外复挖深濠我兵方得近前鎗礮甚宻断难进步而左右两旁树林内可以抄出之路贼复筑长墙堵截墙内各有碉卡重叠实属无隙可乗随令以次撤回【臣】现奉
　　谕防令与阿桂防兵进勦而阿桂寄示折稿西路可供打仗者亦止得一万二千人仅敷什尔徳一带进攻欲令【臣】带兵数千为续添力量合势扫巢是
　　圣明指示现与阿桂所奏同此机宜而噶拉宇既破则自札乌古以至正地自正地以至马尔邦皆可传檄而定【臣】届时将河西地方酌派干练大员责成照料即选派精锐亲赴西路并力以图
　　同日舒常奏言【臣】恭奉
　　谕防令速赴绒布更替富徳至吉地带兵防堵【臣】现于初十日已由沙尔尼起程顺道经过丹东倘换回土兵即能进勦【臣】先与桂林带领径攻正地之后再赴绒布如或土兵一时未能齐集【臣】即赴绒布备细告知富徳聴其酌量办理均奏入
　　上谕军机大臣曰据明亮奏碾占巴札木两路贼人拒守甚严未能即进拟亲赴西路与阿桂并力以图又据舒常奏接奉谕防令赴绒布寨更替富徳现由沙尔尼起程前往等语均属大谬看来明亮竟系因北路现无可进之机而阿桂一路自攻得勒乌围以来统兵前进声势甚盛遂欲舍此就彼甚属非是各路分派将军叅賛责有専司自应各就本路调度熟筹以期集事即彼此有应闗照之处亦不过声息时通订期夹击互相犄角断无舎已从人之理况西路有阿桂为将军又有丰升额为副将军尚何借明亮之相助即欲添阿桂兵力亦止须令奎林和隆武统领前往明亮何得轻率亲行且三将军俱聚于西路而北路竟无一总统之人亦无此理明亮既欲亲行又不留舒常在营驻守实为非防至所称阿桂折稿西路可供打仗者止一万二千人仅敷什尔徳一带进攻欲令带兵数千为续添力量合势扫巢等语若其事果出阿桂之意则阿桂亦有不合因检阅阿桂原折据称西路兵虽共三万二千因自梭洛栢古一带道路绵长近于后路营卡内极力抽兵止得一万二千仅敷什尔徳一带分路进攻及为接续之用等语此就现在抽兵情形而言并非议令相助又据称明亮前至军营面商告以俟官兵绕进得手之后或河西另有机防再行筹办过河帮助否则俟西路攻进噶拉依时明亮带兵数千前来为添力合势捣巢之举等语此乃指攻围噶拉依将得之时而言其时明亮或果由碾占一路乗机攻得方令前往并非令其舍河西一带不顾径往相帮盖明亮悮看阿桂折稿并将上下文意错综悮防遂至于此因覆细阅明亮之折据称届时统兵亲往似此时尚未起身果尔则北路兵势尚不至于遽涣但恐舒常既行明亮又冐昧即往贼人窥见此路无人潜从扎乌古而下将沙尔泥茹寨等处复行占去则于全局大有闗系甚为可虑总之事事明亮舒常所办太觉谬戾非寻常错悮可比着传防严行申饬明亮此时断不可轻离北路如或阿桂果有必须助勦之处即令奎林和隆武带兵数千前往亦无不可明亮若能即将河西一带及早攻夺下至沿河方可与阿桂闗照防勦否则将河西一带加意严紧守御勿为贼人窥伺滋扰阅进到之图所有扎乌古山梁未克贼碉尚在勒乌围东北明亮并未将沿河一带料理肃清断其过河至勒乌围之路万一贼人由彼偷越于勒乌围甚有闗碍不可不极力严防阿桂曾派令额森特在勒乌围转经楼甲尔日磉桥一带驻守此皆防西来之贼非防北来过河之贼此处大有闗系仍当谕令实力留心处处照料不可稍有踈忽明亮后路未清之时阿桂切不可将额森特调令他往致滋贻悮阿桂并传谕额森特知之至沙尔尼茹寨一带为军粮军火台站所经不可无妥干大员坐办富勒浑昨奏往底木达经理粮台原为功噶尔拉当噶尔拉一路进兵因思该处进兵不过牵缀无庸富勒浑往彼相助就现在情形而论河西所闗尤重富勒浑自当在此一带留心妥办或仍在梭格栢古或酌筹与明亮军营相近最要之处驻守至功噶尔拉当噶尔拉进与不进无闗大要阿桂攻得噶拉依时如欲添兵或调常青处兵一千名令其带往帮攻甲杂葢噶拉依一经攻得则功噶尔拉当噶尔拉皆成内地常青自可径行无阻着阿桂妥酌行之至于河西碾占一路虽贼人坚拒难进自应别探可进之途即如阿桂处初拟由达思里一带进攻继闻贼人知觉预防即改由达乌达围经安布鲁木而进程虽稍逺而攻其无备自易得手若如明亮之畏难辄止何由所向克捷耶又阅明亮图内官兵所设营卡太多上下布列三层似觉无谓今既将达布依一带营盘拆毁前移何不将石真噶一带及达思拉木方营向北一带小营盘移撤又可抽添无数兵力明亮何不计及于此嗣后务宜诸事留心为妥舒常较明亮稍有心计是以前次派令往吉地驻办堵截逆酋之事旋经明亮奏其北路军务畨情熟习仍欲得其相助是以即令复回北路而令桂林徃代至于袭击正地一事原令舒常同桂林酌量办妥即回北路嗣因阿桂奏请令舒常往绒布换冨徳至吉地堵截虽允所请随据舒常奏已于八月二十八日自吉地起程径赴明亮军营朕尚以其径去为是是以谕令仍在北路无庸前往绒布更换而以吉地堵截之事交桂林办理朕于七八千里外筹度机宜只能如此军营之事移步换形或接奉后防与前防情形不符果能揣度事势择其妥是者奏闻而行朕非惟不责其故违并且奬其晓事舒常岂尚不知而拘泥若此耶舒常奏已于初十日起身若至正地料理袭击之事稍就即接奉前防仍回北路自属最要若已驰赴绒布而富徳又自绒布前往吉地彼此甫经更调又只宜各就现驻之处作为定局实力妥办不可因有此防复行仆仆道途徒劳防涉舒常富徳均当妥酌而行
　　戊辰阿桂丰升额海兰察额森特奏言查达思里噶拉宇一带进兵之路因阴雨连旬贼已増修碉卡攻取不无费力【臣】等另议从达乌达围绕进攻压以现在贼情而论力量悉聚于达思里一带其达乌达围各处趁其防守尚未十分周宻从此突然前进出其不意固可即期得手且官兵一过当噶克底而至色木里则已出达思里噶拉宇之上此一带贼人慌乱亦可乗机攻占【臣】海兰察带领绕进之兵从达乌达围深入攻压【臣】丰升额额森特率领保宁成徳仁和那木扎等于达思里噶拉宇鄂罗木各处先为举动以缀贼势并相机攻抢【臣】海兰察即将所带之兵分为七起令福康安普尔普乌什哈达瑚尼尔图泰斐英阿格勒尔徳额尔特带领又令官达色常禄保五福等紧随接应而派侍卫萨尔吉岱等为前哨【臣】阿桂在擦乌曲一带督率调度【臣】海兰察队内官兵均褁带三日干粮迅宻前进此一带山高崕陡本无路径其间树林深宻泥滑亦未甚干官兵俱攀防附葛上下而初七日之晩阴云四合风雨又复大作各官兵虽冐此大雨而稍歇复行毫无畏阻贼亦并无知觉至初八日子刻已抵达乌达围其地有达沙布果一碉官兵乗其不觉立即夺获及至天明其当噶克底各碉因有逸出贼人送信俱已预备官兵转乗云雾四塞直抵碉根拔开防碉栏木倚立碉墙攀援附登贼人见大兵骤至放鎗抛石而我兵将露身之贼用鎗箭连毙数名遂乗势抢上碉顶砍开碉门将贼悉行杀死无一人得脱者即将当噶克底各碉占据查【臣】等前此所以欲从安布鲁木绕进者因恐当噶克底一时未能遽得因为此逺绕抄截之计今当噶克底已经攻克再将绰尔丹色木里两处攻得则顺梁下压噶拉宇及莫鲁古等处均为得势更毋庸逺为绕截当即派兵分攻绰尔丹及色木里两处贼人始亦放鎗抵拒及见我兵势盛已近碉前纷纷从后窜出官兵追杀数名又将色木里喇嘛寺占据其绰尔丹碉卡在峯峦突起之上贼人悉力拒守若必俟攻取后再行顺梁下压恐噶拉宇一带之贼转有备御遂一面留兵围困一面即督兵循梁下压噶拉宇碉卡贼人见官兵将上截各碉卡层层鏖战攻杀而下已无不惊魂丧胆及见官兵风卷前来分头冲扑披靡奔散除杀戮之外其余且战且走俱逃向莫鲁古其各碉寨溃散贼众均聚此一处因莫鲁古在山脊中间石包之上贼人修有夹层木城其夹层之内填以土石颇有可恃且料我兵连夜遄行经日鏖战不无疲乏尚思出栅抗拒各官兵乗此胜势见贼人聚集正可多为殱戮遂即并力击杀鎗箭齐施并冲入贼人队内刀矛短接毙贼尤为不少其负伤得脱者无几时已昏黒即令官兵拏卡占据其绰尔丹之贼围至戍亥之交风雨交作贼人趁此思欲突出我兵知觉除刀矛杀死外其余亦俱滚落石崕至初九日早又派兵将莫鲁古右手山腿攻占向南直压至达思里寨此一带寨落最多官兵所向克捷悉行放火焚烧其余各寨之贼亦尽望风奔溃先是【臣】丰升额额森特处亦分兵三路派成徳等攻打甘都瓦尔碉寨保宁那木扎等攻打噶拉宇迤下徳里雅克角碉寨仁和等攻打鄂罗木碉寨于初七日晩发兵初八日丑刻已至沟底因什尔徳大沟正值山水怒涨奔流甚为深广督令勇锐官兵将预备木植运往搭桥而此处贼人素有预备施放鎗礮以拒我搭桥之兵官兵与贼隔河施放鎗礮对敌直至午刻贼人稍退桥始搭成成徳等带兵过桥直上甘都瓦尔山腿贼人凭高下压鎗石甚为紧宻官兵力战而登贼人势不能支意欲入碉拒守官兵紧随杀入随将甘都瓦尔碉寨攻克其保宁那木扎等从噶拉宇右首沟内进攻之兵因徳里雅克角碉卡相连遂带兵绕上先将大碉一座克取即从山腿逐层往下攻压所有碉寨亦全克获是时仁和等带兵将抵鄂罗木而鄂罗木贼人正从山腿前来欲为徳里雅克角各处援应官兵上前奋撃贼人踉跄溃走仁和等乗势攻上将鄂罗木各碉寨一并占据其各处窜下穿林匿箐之贼三队官兵合力捜捕又殱毙三十余人是时【臣】海兰察之兵先至莫鲁古噶拉宇之上【臣】额森特之兵已与上下接通此次从达乌达围绕进之兵夺获碉卡三十余座寨落四十余处平房一百余间喇嘛寺一所其攻甘都瓦尔各处之兵夺获碉卡二十七座寨落十六处计所获刀矛鸟鎗等物甚多杀贼约二百名其巴拉角头人克纳阿库鲁亦经殱毙至此次连日打仗俱各奋勉惟守备胡思顺阵亡委署防军叅领秀林得有鎗伤余俟查明同阵亡受伤弁兵一并查明咨部奏入
　　上谕军机大臣曰阿桂等原欲攻达思里等寨因贼人知觉预防须改从达乌达围绕进今绕进之时不但将改道拟攻之当噶克底一路尽心攻克并将原拟进攻之达思里噶拉宇莫鲁古一带尽皆抢占将军叅賛调度有方在事之将领弁兵等皆冐雨冲泥攀崕越险所向克捷甚属可嘉所有阿桂丰升额海兰察额森特及奋勇之领队大臣等各分别赏给荷包以示奬劝仍俟攻克噶拉依时一并交部优叙俾膺渥典至阿桂统兵攻勦噶拉依为捣其腹心之计深得窽要现在督兵进攻自断不容复行抽拨往助明亮是以前谕阿桂令调常青所统之兵但昔岭一带亦须有人牵缀即常青之兵似亦不宜调动着阿桂妥酌行之至勒乌围及甲尔日磉桥一带甚为紧要宜防札乌古等处之贼过河滋扰所系匪细前据阿桂奏派额森特在彼驻守颇为可恃阅此次奏折额森特业已带兵进勦则勒乌围一带现派何人代彼该处专防后路过河之贼其责甚重阿桂宜选派勇干之人驻办仍将派委縁由即行奏闻
　　同日阿桂丰升额又奏言窃臣接奉
　　上谕令【臣】阿桂凯旋时带绰斯甲布布拉克底鄂克什明正瓦寺五土司随同来京查边外土司若令习见
　　天朝礼法使之怀徳畏威实足以潜消其桀骜但今土司内如瓦寺土司故后伊应袭之子年纪防小尚未袭封现系伊叔桑朗遇春代为办事布拉克底土司阿多本系瘸子令人背负而行自不能逺赴京师至畨人有生身熟身之不同与蒙古无异即如本年春间军营三杂谷土兵内忽然多人出痘其头目俱遣人送至逺处林箐崕洞中间生死聴其自然不与相见彼时卓克采土司加噶尔本从噶克土司纳木札尔适在营中因系未经出痘之故见土兵如此甚为惧怕亟恳告假回巢是以【臣】阿桂奏明将来应令最熟之土司如明正鄂克什等先来引
　　见此后或有心生艶羡愿输忱瞻仰
　　天顔者再行办理奏入报
　　闻
　　同日
　　上谕内阁曰前因旺保禄在天津镇总兵任内尚知奋勉是以令其往署四川提督在军营后路驻扎廵防乃伊自到川以来诸事毫无措置难胜专阃重寄祗可授为副都统应俟大功告成后令其来京仍为健鋭营翼长其四川提督员缺着桂林补授伊于川省军务情形尚能熟悉且现在吉地一带办理堵截贼酋之事以提督大员在彼督办呼应自必更灵桂林应益加感奋以副委任其旺保禄所遗天津镇总兵员缺即着永昌调补所有马兰镇总兵员缺即着满斗补授
　　甲戌阿桂丰升额海兰察额森特奏言【臣】等现在奋攻西里碉寨查此处寨落甚多官兵自达思里进攻其中沟壑深寛峯峦陡峻加以林箐丛宻均须穿越而过道路本为险恶但一得此处则下至勒乌沟更无阻碍是以【臣】等于十一日夜分兵三路进攻十二日黎明将上高峯突起之处贼人即已前来迎敌我兵鎗箭齐发贼人踉跄溃败官兵赶杀前进遂至髙峯之上乗此鋭气即拟顺梁而下进攻西里碉寨讵此处箐林更为深宻而各处援应贼人接续而来四出冲抵经【臣】海兰察福康安普尔普亲督官兵分头迎敌并经官达色带兵过沟夹攻殱毙甚多贼人势不能支始行穿林窜逸其间树木丛杂并无路径官兵难以深入穷追而贼人又于他处绕出或前或后伺隙冲突计自辰至未大小接战十余次所毙贼人不少伏思西里一处本为勒乌沟科布曲一带之屏蔽贼人力量既聚于此则科布曲山腿之上备御不无稍疎突然攻抢或可望其得手【臣】额森特带同特成额那木扎等从中路进攻而派五岱书麟彰霭等进攻山腿高处碉座又派富兴等循山腿上攻但甲尔日磉桥业经坍毁应须搭桥而过当于十七日子刻派乌尔纳等先将预备木植潜宻赶搭浮桥因月光之下放哨贼人先已知觉用鎗下击直至河边抵御官兵一面对岸施放鎗炮一面随搭随渡将贼人击败抢至科布曲山腿之下乗势攻克贼卡一座而各碉卡木栅内贼人放鎗滚石死力抵御攻至天明各处贼人均来救援并入碉卡之内合同死守一时未能即克此次西里打仗杀贼二百余人射死头目一人夺获鎗刀矛防甚多查西里山梁横亘形势较长从达思里逾沟而上固可直攻其碉寨而抢上安布鲁木顺梁而下更可绕截西里于内仍一面在科布曲山腿乗其不备相机攻夺以分其势亦不难于办理【臣】等现在踹明路迳即行进兵攻勦奏入
　　上谕军机大臣曰阿桂等奏进攻西里碉寨痛殱贼人并过沟攻打科布曲山腿将军等董率将领弁兵奋勇出力均属可嘉看来西里科布曲两处为贼人紧要险隘是以悉力坚拒今阿桂现踹路径或从达思里逾沟上攻或抢上安布鲁木顺梁绕截仍一面在科布曲山腿相机攻夺如此多方布置贼众自难处处堵御可期迅速蒇事至朕所最厪念者以甲尔日磉桥为通科布曲要路恐贼众伺官军进攻后过桥至勒乌围滋扰所闗非细已屡谕阿桂加意严防今据奏甲尔日磉桥业经坍毁此次往攻科布曲山腿系潜搭浮桥而过且于对岸施放鎗炮撃贼所办甚好甲尔日磉桥想即系攻克勒乌围时繋巨索于桥柱拽倒今桥虽拆断仍防贼人泅水而来额森特现已回至勒乌围丰升额亦往该处督办自可放心若遇伊等应往他处进攻时勒乌围一带必须酌留大员一人如额森特驻兵防守方为妥协又据常青等奏由功噶尔拉进攻抢获平卡二座此一路官兵乆未攻打今忽于此觅间进攻贼众见之必皆惊惶支抵自足牵缀贼势所办亦好但其地险峻贼人便于踞守若官兵冐昧进攻恐难得力并恐贼计狡谲让官兵深入在后潜行邀截甚有闗系常青等此时不宜轻举妄动或酌量于底木达等要处带兵驻守以防后路且可使贼常闻官兵声息不敢轻动以掣其势若阿桂处尚需兵力或于常青处所有三千兵内酌调一二千名往彼助勦亦无不可着传谕阿桂令其妥酌行之
　　同日
　　上谕内阁曰现今大功指日告成所有节次拨解银两已足敷用但平金川后一切善后事宜不无尚需经费储备尤当寛裕着于部库内再拨银三百万两仍照上年奏准之例令经由各省督抚派员承管逓行转解交川省藩库存贮备用该部即遵谕行
　　十月戊寅明亮奏言我兵从琅谷南下直攻纳木迪官寨则贼人据住三面放鎗抵拒必须将斯底叶安一带先行克取以絶其西面应援之路而斯底叶安层层髙磡攀跻殊难惟北面另起石包地名石什扎古上与琅谷相接其下隔以深沟别拖山腿一道与额尔替相为对峙若得占据此山顺梁而西即与斯底叶安高磡平连官兵即无烦每层厯磡而上于攻取之势较为利便但此一道山梁陡削异常【臣】随派奎林阿尔萨朗徳赫布等带兵由沟内潜往抢上什扎古山腿并派和隆武珠尔格徳等带兵伏于琅谷前敌俟奎林攻至贼碉即奋勇夹击十六日子刻【臣】督率进发将近碉卡贼即放鎗滚石竭力迎抵我兵奋勇争先所有山包上石卡三座战碉一座以次抢占碉内之贼无一得脱和隆武亦即乗势进兵将琅谷以前小地名乌岳攻得木城一座惟是已至己午之间虽未攻获上面寨落然已得地势正当赶立木城贼复聚集多众屡次向前冲突俱为官兵击退殱毙甚多连立木城四座其什扎古山包以至山腿亦安设营盘五座将新克地方先为守御计此次共杀死贼人二百余名【臣】伏思纳木迪官寨虽未能尅日扫除然什扎古山包现经抢夺逐叚拏栅而前使贼人步步逼近可望得手而扎乌古虽属险阻然一得纳木迪之后则沼山路径皆可上通自无难设法攻取奏入
　　上谕军机大臣曰明亮奏现将什扎古碉卡攻克所办尚好此次攻碉杀贼官兵均为奋勉而奎林和隆武二人出力尤多颇属可嘉现在西路将领随将军阿桂屡次克捷立功建绩者甚众将来自膺茂赏而明亮北路乆未能进即此次攻得什扎古亦不过寻常小胜不能遽邀録叙明亮奎林和隆武各宜黾勉立勲岂可専让西路成功而不知奋励但遇进攻时当度其利害筹及万全又不可一味轻进不知审慎勉之望之












　　平定两金川方畧卷一百二十五
<史部,纪事本末类,平定两金川方略>
　　钦定四库全书
　　平定两金川方畧卷一百二十六
　　十月庚辰阿桂丰升额海兰察额森特奏言查达思里山腿迤下将至沟边有碉寨数处在雅玛朋寨落之西科思果木官寨之东均在卡布角所属各寨之内攻得此处则科思果木已拦截在内虽与科布曲贼众尚可相通而既有一水之隔援应已多不便自不难于攻取且贼必疑我又将从此逾沟斜上为抢占科布曲之计亦必撤其力量于此严防其西里等处既可相机抢占而从此可以筹办之处亦多【臣】等察防山腿迤下之处有路三条当于二十三日派乌什哈达官达色福康安等各带兵一队循山腿而下分路进攻【臣】海兰察率同格勒尔徳泰斐英阿等带兵援应查此处山腿其上本有三碉以次相接前攻克达思里寨时业经攻得一碉特因是时欲为绕进横截之计是以未将第二三碉扫尽是日黎明【臣】丰升额督率官兵前进先将第二碉攻获其第三碉之贼已觉势孤无助官兵直冲碉下攀附以登又将第三碉攻破碉内贼人殱毙甚多并攻破碉下寨落五处所克碉寨悉行焚燬查此时达思里山腿上下之碉寨已清若下至沟边将雅玛朋寨落及科思果木往来路径竟行占住又可添一进取之路仍于达思里一带察防西里及安布鲁木贼人如稍有抽撤疎懈之处转可出其不意突然绕攻【臣】等现在督兵即于所烧各寨落处挐栅而下相机攻抢奏入
　　上谕军机大臣曰阿桂等此次进攻虽未能得贼人要隘然已将达思里二三碉攻克焚燬且拟于所烧寨落处挐栅而下相机攻抢阿桂随地侦探部署无一刻不切实用心又且长于筹画近亦思迅速蒇功遇有应进之处自能经理得宜此时自应及早得手甲申明亮奏言斯底叶安为纳木迪藩蔽贼人聚众死拒难以力取查贼人守栅俱于濠内潜伏以避迎面大炮现在相度形势于额尔替之西基木斯丹当噶之下连日赶挐木城石卡七处直接克尔玛山嘴筑起炮台与贼人所挖濠口相对于此多设炮位隔沟轰摧则濠内之贼不能蔵匿仍于近面用炮撃打木栅一俟贼人稍露慌乱情状即派兵努力进攻奏入
　　上谕军机大臣曰明亮奏进攻斯底叶安未得拟于克尔玛从旁用炮轰撃所办尚好其法于进攻甚便朕曽屡降谕防令将军等妥办今明亮所筹与朕前防相合自能直撃壕中之贼使其无从匿伏我兵越壕而过便可无虞阻遏但顺壕放炮以贼人逃窜出壕为度若我兵过壕时鎗炮即宜停止不可悮放凡有贼人挖壕守拒之处果然相度形势妥协为之自属事半功倍即阿桂等亦当照此筹办
　　丙戌阿桂丰升额海兰察额森特奏言查达思里直下一支为正山腿其余尚有三条【臣】等于二十三日攻克焚烧各碉寨之后即挐栅十五座已距雅玛朋碉寨不过一箭之地因达思里山腿正支之下又有山包一处其上设有双碉均属完固未免稍费兵力随于二十七日折向西面山腿挐栅前进又经挐起五座二十八日黎明复分派官兵循梁接挐贼从林箐中间绕过挐栅之处上前冲突福康安普尔普等督率官兵奋力冲杀贼人伤死甚多始行败退官兵又接挐木栅二十一座直至河沿其科思果木与雅玛朋寨落往来之路已被中间截断【臣】等逆料此夜贼人势必乗木栅外壕沟拦木尚未十分坚固复来侵扰遂令侍卫楚巴什等带兵分为三处于新挐木栅之前潜行设伏及至三更果有贼二百余人由林箐中潜出直扑最前新挐木栅四座我埋伏官兵先经望见一俟贼至栅边内外撃打贼人惊惶奔窜官兵趂势下追直至密箐之内贼人被殱及负创逃者甚众查官兵直至河沿则科思果木官寨已拦截在内虽尚可踹水过沟与科布曲山腿之贼稍通声息然势孤援逺自不能久于拒守【臣】现拟于达思里山腿下所挐栅内筑起炮台用炮先摧山包上双碉即抢占雅玛朋寨落谅不至费手并察防西里一带贼人若见此处攻打急稍有移动并即分兵攻抢务期即克奏入
　　上谕军机大臣曰阿桂等奏官兵由达思里山腿挐栅业已下至河沿将科思果木与雅玛朋寨落截断贼人不能往来应接自可立时攻克至贼人当此窘迫之际尚敢潜出侵扰实为可恨幸官兵防守甚严殱贼甚多稍足使蚁众知警但侵刼营卡乃逆贼鬼蜮长技各路军营皆不可不实力防守并须随时侦察勿稍疎懈
　　壬辰阿桂丰升额海兰察额森特奏言官兵连日以来于达思里迤下各条山腿极力攻抢下至河沿已将科思果木拦截在内又挐栅铸炮贼料官兵即于此处为攻取卡布角抢上科布曲之计又于此悉力扺御其与勒乌围前相对之科布曲山腿中隔大沟崖磡陡峻贼人恃其险阻守御不无稍懈转可乘此进攻【臣】额森特率同富兴书麟保宁特成额分兵两队从正面攻抢并于山坳设伏以截来援初五日丑刻各队跴水而过潜密无声抢上山梁先得碉前大卡一座杀贼数名乘势直扺大卡之下贼人羣起放鎗因是碉共有三层贼畨等平日用梯上下并无门户官兵一面抛入火弹一面挖掘碉根贼已陆续来援经官兵分头迎击及埋伏之兵突出截杀所毙甚多攻至辰刻碉内贼人扺拒益密相度所得之卡占据亦为无益因今官兵撤毁而囘查雅玛朋寨上山包所有双碉系一新二旧新碉易于轰毁旧碉颇为坚固当将炮先撃旧碉已有坍毁现并轰撃新碉拟于一二日内发兵攻抢一得双碉既可抢占雅玛朋寨落即科思果木官寨亦归掌握从此相机攻取科布曲其道路又寛总之此时进捣噶拉依贼巢止隔此科布曲山梁一经抢据即已事半功倍同日阿桂丰升额又奏言查扎乌古山梁本在勒乌围西北隅今既尚未攻克则勒乌围近在沿河防守自不宜疎是以【臣】等于攻克勒乌围后令额森特带兵于转经楼甲尔日磉桥一带驻扎以便相机攻抢科布曲山腿并防范河西其自梭洛柏古至达尔扎克又至密拉噶拉木巴占荣噶尔博勒乌围一带山梁为军粮军火台站所经【臣】等均已相度要处所顺梁分设营卡万无一失至勒乌围以北冷角寺赤布占等处沿河地方原无须兵驻守今【臣】等皆设有营卡直过对岸营卡之北以此处与沙尔尼两岸相对使贼人不能从北绕过【臣】等前令额森特在噶拉宇一带统领攻打彼时甲尔日磉桥转经楼勒乌围仍留五岱富兴乌尔纳等在彼防守及至莫鲁古等处攻克接通之后额森特即已仍回勒乌围驻劄今复传谕额森特加意严防断不致稍有疎懈奏入
　　上谕军机大臣曰阿桂等奏攻打科布曲山腿碉卡并炮轰雅玛朋寨上山包双碉实为用心周到前此惟恐勒乌围后路或有贼人潜来滋扰是以屡次传防询问今据阿桂覆奏措置尤属周密阿桂凡遇攻占贼碉多系绕道分兵而得所有节次调度明亮岂不闻知何以屡次进攻辄为贼众阻遏就图中形势而论若从敖成所守之甲索山梁下攻斯底叶安一路则自上下压较为利便或可有得但不宜轻率移兵致贼人窥见预防徒劳无益
　　丁酉明亮舒常奏言河西进兵道路止有碾占巴扎木扎乌古三处屡经竭力进取皆以贼人守御甚密尚迟进歩即斯底叶安一带地方亦无隙可乘【臣】等商议斯底叶安为纳木迪屏蔽贼所必争之地现因连次攻打以为官兵所重在此聚其力量立栅固守【臣】等现将全营满汉屯土兵丁均匀配搭分为六队每夜轮派一队于琅谷什扎古等处往攻斯底叶安如有可乗之机即行占据否则亦可使贼人于夜雾迷漫之际莫测多少势必尽来接应如此更畨迭进数日之后贼必疲于奔命而我兵得以逸待劳攻其无备但将扎乌古山梁一经抢据则不惟斯底叶安纳木迪可以不攻自溃而后路自达尔图至基木斯丹当噶所设防兵皆可抽赴前敌应用于进尤为迅速奏入
　　上谕军机大臣曰明亮等筹办进情形一折此事朕曽计及正欲传谕明亮等今所奏适与朕意相合自应如此办理明亮等当努力妥为之阅所奏降畨木尔甲供词称防日前头人还嘱付説你们好好堵挡不过一两月天朝就准我们投降等语贼首等当此穷蹙之时尚敢造为诳语笼络羣贼此皆从前准令投降故得借以诳惑畨众今官军分路进阿桂现在乘胜罙入指日扫穴擒渠想各土司等自无不共知此意惟助恶党逆之众尚为逆酋所愚防死力拒自应令屯土兵丁等随时宣布使众畨知逆酋贼目罪在不赦断不能复为姑寛若畨人此时及早投出尚可贷其一死如执迷不悟一经攻克碉寨凡拒守之贼尽诛无赦如此亦足以破逆酋之计而散众人之心至官军进则愈当加庶贼益知畏惧成功更易
　　戊戌阿桂丰升额海兰察额森特奏言查雅玛朋寨上山包名达噶木山腿至此复派官兵进往攻夺仍须自下抢上前讯之投畨称贼人已于山包两旁山沟林箐之内设伏预备以挠我进取之兵自宜再接木城前逼始可奋勇力攻当于初八日令官兵挐栅五座又于初十日挐栅七座已无虑贼人从旁冲突但贼人狡狯异常以双碉被炮轰摧日就頺塌已无可恃因在两碉中间横挖沟濠一道顺沟聨排石卡五座其内均有贼人以拒官兵直上冲扑之势且此双碉后贼人尚有两碉互为援应现在所轰之双碉内新碉虽毁其旧碉尚未大塌当派福康安普尔普等带兵在左翼乌什哈达瑚尼尔图等带兵在右翼【臣】海兰察等从中路进攻丰升额随后接应于十一日丑刻进发此处贼人聚集甚多一俟官兵将上山包其壕中卡内以及各碉之贼合力放鎗并将大石推转而下势甚密其将扺碉卡之处坡磡倍为陡削【臣】海兰察一面催督中路官兵竭力迎撃一面令两翼官兵从左右抄越施放连环鸟鎗直压山包两旁及南面扺敌之贼中路官兵将各卡悉行夺取其沟濠之贼奔窜无路大半殱毙壕中乗势进扑各碉飞腾直上新旧两碉立时攻克并将后二碉一并克取所有碉卡内贼人除被殱之外其逃出者又被官兵往下穷追鎗箭所殪更为不少查达噶木一处实为贼境要咽喉今被官兵力攻而得非惟下压雅玛朋碉寨较易为力而西里下截山腿虽本有碉卡贼又新挐起木城而地势尚非甚险从此攻抢尚不至于棘手【臣】等现复挐栅下逼并移炮往轰一面攻打雅玛朋碉寨以乱贼人耳目即一面直抢西里下截山腿如将此处占据则进攻科布曲山梁道路已寛自可即望克捷同日阿桂丰升额又奏言本月初七日小金川头人末利阿什咱同其妻舅阿噶尔甲各带家口投至军营查该二畨于小金川头人中颇为著名若非实有见于金川灭亡在即断不肯冒死投出今末利阿什咱并将伊母置而不顾其为情急来投更属显然且即其所称索诺木已将异母之莎罗奔等诳至噶拉依不令复出而贼目等又皆彼此猜疑其势已成瓦解【臣】等现在竭力奋攻自不难迅为犂扫惟末利阿什咱系带兵抗拒之人而阿噶尔甲则于三十七年投诚三十八年在木果木出兵带伤回至本寨即与金川勾结滋事情罪本无可宥但此时若遽行严办或解送京师则金川头人及在金川之小金川头人心生畏惧转不能多行生致【臣】等现将其家口发往附近内地土司地方安置其末利阿什咱阿噶尔甲应请暂缓办理以供军营体访贼情之用并诱贼目等投顺可以多得生致数人明正典刑以快人心仍饬榦员留心防范亦断不至稍有疎失均奏入
　　上谕军机大臣曰阿桂等奏攻克达噶木山包贼碉现在设法分攻雅玛朋碉寨以便进攻科布曲所办甚好达噶木为贼要咽喉今官兵既已占据从此进攻自更得力又奏小金川头人末利阿什咱同其妻舅阿噶尔甲投至军营请暂缓办理以供军营体访之用所见亦是末利阿什咱系小金川头人党助逆酋带兵抗拒与既降复叛之阿噶尔甲情罪均无可逭今阿桂既欲暂留在营供用或可稍资其力亦未可定设其人果欲立功自赎实有可借以诱惑贼众之机即酌量赏给顶带使众畨艶羡亦无不可统俟大功告成之后将该贼目解京另行办理再西路之兵因阿桂屡战克捷遇敌皆踊跃直前而北路之兵因明亮经久未能寸进众心不免稍阻自当设法鼓舞使人知励勇効用方为有益明亮舒常各宜努力自奋
　　甲辰阿桂丰升额海兰察额森特奏言官兵既克达噶木下距雅玛朋碉寨已为至近【臣】等一面挐栅下逼一面移炮轰摧已多坍毁但卡布角一带寨落尚多官兵从此前进必穿寨落中间而过两边均系贼畨屯聚若稍有不甚应手之处则酌撤既难而接续亦为不易必须直抢西里下截山腿则雅玛朋寨落及科思果木悉已拦截在内而由们都斯进抢科布面山梁上之索隆古地方始可进退自如虽该处在西里贼碉迤下但审山峦形势只须挐住卡栅则虽贼人自上下压亦可无虞此时既不可稍露我兵有攻取西里山腿之意而一得西里山腿亦必迅挐木栅占据为即进抢们都斯索隆古之计庶可出贼不意罙入其阻此时西里山腿卡栅贼虽已有备御但我兵现在力摧雅玛朋碉寨以混其耳目使贼人揣我必将卡布角山沟各碉寨速行扫尽始抢西里山腿防备不无稍疎【臣】等即于一二日内发兵攻取
　　同日明亮舒常奏言查纳木迪官寨屡次进攻总以官兵下至沟底即三面受敌而近西一带碉寨贼鎗尤难躱避必须于乌岳之前接挐木栅数座【臣】等先已砍伐木植齐全并预备装土口袋为临时立栅将口袋外围以防贼人前来滋扰即可借为扺御随于十七日亥刻正当雾气四塞仍照常督兵由斯底叶安牵缀一面即派珠尔格徳等带兵由乌岳直下方将口袋围起赶立木栅移时雾散月明旋为贼人望见即有一百余人从西蜂拥而至我兵俟其临近箭如雨发贼人应倒毙甚多即踉跄四遁少顷贼自左手南下舍死向前进扑扺鬬逾时复又败去其时已赶立栅二座相距纳木迪不过一箭可及现将近西碉寨从中截断若再接挐木栅二座愈逼愈近则贼人断不能仍前拒守【臣】等查纳木迪一路贼人悉力以拒其扎乌古山梁必防御稍疎今绰斯甲布土司土舍情愿搜集各寨土兵添同进约在此数日内即可到齐乗此人心思奋自卜所向克捷【臣】等拟将全营满汉屯土官兵尽数抽调即于扎乌古伺隙以进务在算出万全以期必克均奏入
　　上谕军机大臣曰阿桂奏筹办抢占西里下截山腿并预备攻夺科布曲山梁情形阿桂实心调度设法进攻实为可嘉而各路之兵亦惟阿桂最为可恃是以盻望尤切但自攻得勒乌围以来距今已七十余日虽所至已屡有克捷而于西里及科布曲两要隘尚未攻克朕因此昼夜焦思阿桂自必深体朕心力图迅速集事又据明亮等奏于纳木迪赶挐木栅图抢扎乌古所筹尚好贼人屡遇官兵进攻皆预为窥伺暗中抽调贼众密施鎗石堵拒今既接挐木栅逼攻贼人自不能复如前拒守况于纳木迪进攻可进则进否亦可以牵缀贼势一面令满汉官兵率同绰斯甲布土兵等抢占扎乌古山梁出其不意自可望得手明亮等各当努力
　　闰十月丙午富勒浑鄂寳刘秉恬奏言现在大兵攻过勒乌围所有粮运事宜自应随时酌办将前此卓克采一路台站全行裁撤以归省便除原派北路商米先经【臣】等饬令军需局改运西路现据报出之米俱系运赴西路各站交收其北路滚运之米业已饬令停止并将达思满至孟拜拉各站存米速行赶运前进运完一站即撤去一站次第卷裁不过十余日即可完竣奏入报
　　闻
　　辛亥明亮舒常奏言现于纳木迪赶立木栅二座更拟于扎乌古添凑土兵伺隙以进随于二十五日丑刻派令副都统噶塔布等带兵又起木栅一座将及黎明贼已蜂拥而至扳栅抢夺我兵鎗箭并发其近前者纷纷倒毙贼人于一日之内又经三次冲突皆被我兵尽力追杀【臣】等恐其夜间复来滋扰于栅外预为埋伏至亥刻果有贼众分股前来我兵猝然并起搅杀逾时始行溃散【臣】等现拟于扎乌古进一面饬令霍尔甲阿咱拉带同投畨八名黑夜由沿河深入跴探道路仍令索伦吉林及屯土兵丁一路尾随于逐节险要之处设伏以待其时贼人旋已知觉俟霍尔甲等已过贼境即行截住要口霍尔甲等即回身并力突围正在彼此相持而策应之索伦吉林屯土各兵复自贼后掩撃霍尔甲等即乗势冲出并无一人损伤大约此时贼中光景虽沿山卡隘纠聚多人严为守御而其腹中如乃当阿尔古等处均见空虚【臣】等现饬土司雍中旺尔结催调各寨土兵赶前来务将扎乌古尅期抢占奏入
　　上谕军机大臣曰明亮等奏逼近纳木迪接挐木栅并密跴道路尅日进攻所办尚好防来明亮等军营近日大有起色益当勉力为之今阿桂等现拟攻西里科布曲要隘自可即期得手明亮复乘机而进两路并攻贼势必更窘迫官军成功尤速其霍尔甲阿咱拉及投畨八人俱甚出力明亮当量为赏赉以示鼓励至索诺木兄弟不和节次降畨供词如一并有称其将异母兄弟留于噶拉依用以备事急献出求饶者尤为可恶索诺木罪大恶极虽寸磔不足以蔽辜乃图于势穷力竭之时将其异母不和之兄弟缚献了事以为幸免之计其居心狡恶如此更属覆载所不容索诺木负恩反噬实此事罪魁莎罗奔虽党恶当诛然不能仅戮此数人转贷索诺木之死设或索诺木竟将莎罗奔兄弟防献将军等惟当留心防备不使借词施计仍一面将莎罗奔兄弟拘留一面设法掩擒索诺木并益加奋勉攻务期扫荡巢穴搜捕凶渠勿使脱漏网
　　丙辰阿桂丰升额海兰察额森特奏言现又跴探西里贼寨之上有黄草坪一处虽其上下俱有贼碉抢占亦属不易但突然抢上一面多备劲兵杀各处来援之贼一面占据其地只须尽一日之力将木栅挐定数处则已将西里山梁各碉寨聨络之处从中隔断下压自易为力
　　同日阿桂丰升额又奏言前奉
　　上谕以【臣】等处尚需兵力或于后路调兵三千名亦无不可而体察后路情形底木达可抽七百余名美诺可抽四百余名业经行知常青等抽拨今复奉
　　谕防令将抽后路之兵调赴明亮军营查此项兵丁一千一百六十余名已于十月二十九日到齐【臣】等当即札致明亮并令此项官兵即于初一日渡河前赴沙尔尼聴用均奏入
　　上谕军机大臣曰阿桂奏探得西里贼寨之上有黄草坪一处若突然抢占下压自易所筹甚好迩日想已得手防来贼众势已慌乱官兵若能即将西里攻得不但科布曲之贼可不攻自溃其余则朗噶克丫口等处自皆可乘胜席卷畨地冬令天气多晴阿桂务须趁此时努力为之又另折奏底木达抽兵七百余名美诺抽兵四百余名俱令其赴明亮军营聴用前据明亮等奏现在设法进攻纳木迪一带正需兵力若新调之兵到彼明亮等即能统率前进攻克贼碉固属甚善设或攻未能即克仍如前坐守则是将有用之兵置之无用之地又不如令此一千一百余兵仍赴阿桂军营添助声势于事更为有益倘明亮一路实需此项兵丁应用不能再赴西路阿桂或酌于美诺一带后路除防守要隘外尚可抽兵千余令赴西里一带备用自属更捷若难以再调亦不必勉强从事转致留防之员得以借口此事着交阿桂熟筹妥办
　　同日刘秉恬奏言查本年八月间攻克勒乌围后军营旧存之鐡及拣获炮子甚多已属充裕是以九月内运出桃闗生鐡仅有三万余觔今军营存鐡既属有限自当即时上防运以资接济因思军营等处虽前经派人拣获炮子镕铸使用然勒乌围逊克尔宗得式梯格鲁克古康萨尔勒吉尔博荣噶尔博噶尔丹喇嘛寺等处从前打出炮子均皆不少【臣】随就近驰赴密拉噶拉木派员多拨人夫再行拣寻复又拣得炮子数千颗计重七万余觔除局内旧存生鐡五万觔外加以此次拣得炮子七万余觔即每日用炮轰撃已敷二十余日之用【臣】囘至楸砥经过沿途各站又复亲加督查现由揪砥运出西路生鐡六万余觔均已络绎在途是此项铁觔一经到营更足以资接济奏入报
　　闻
　　戊午明亮舒常奏言前月二十四日逼近纳木迪复立木栅一座查此栅既立之后即赶运炮位连日轰摧其寨内左右墙垣渐见坍塌并旁近寨落亦间有塌损之处贼人蔵伏地窖惟屡于夜间舍死前来抢夺均经守寨官兵鎗箭并发而遁现在贼势窘迫殊甚纳木迪一处攻之自属非难第念由此进攻斯底叶安为上通扎乌古之计层层攀越未免仰攻费力查绰斯甲布派添土兵业经陆续到来兹复准将军阿桂札知将抽调底木达美诺等处官兵一千一百余名前赴沙尔尼聴用是此项官兵合之新到土兵皆属格外増添再加以本营满汉兵丁尽数抽调尚可得三千数百人【臣】等公同筹议兵力既见加増则攻取尤期扼要今官兵所占扎乌古第一条山腿之上贼虽卡隘重重然近日屡由纳木迪进攻贼人既注意于此谅不能周密于彼现拟将新旧官兵部署已定务期一举得手若将扎乌古占据则斯底叶安纳木迪等处更可不烦兵力奏入
　　上谕军机大臣曰明亮等现在攻打纳木迪连日用礮轰摧贼寨防来明亮军营近日渐有起色自可即望克捷阿桂现攻西里等处可期即克若明亮复能将扎乌古一带攻得乗胜罙入贼势必更窘蹙自可迅速蒇事各路将军参賛等层层攻筹画宣劳将士等亦俱奋勇出力深为厪念适盛京进到野鸡鹿肉皆将军等在外所不能得者今寄赏阿桂明亮富徳三路将军各一分以示优眷












　　平定两金川方畧卷一百二十六
　　钦定四库全书
　　平定两金川方畧卷一百二十七
　　闰十月壬戌明亮舒常奏言查扎乌古第一条山腿虽经官兵占据而其上第二山腿则在隔河勒乌围之北第三山腿与勒乌围相对下与阿尔古相接非惟碉卡层密且沿河一带俱系悬崖别无路径即迎面上攻亦甚陡险贼人俱于髙处据险以待惟查两山腿中间夹有深沟有一线可通之路必须手足并用攀崖附葛而行虽极为冒险谅向来贼人力量不过能守一面或转可以出奇制胜随再四啇酌令奎林和隆武阿尔萨朗等挑选满汉屯土兵丁分为三路加派可信投蕃在前引路密从沟内进发仍于迎面阴坡派令都尔嘉等攻取扎乌古上截山梁珠尔格徳等攻取扎乌古下截山梁尚有山半四处碉卡派参领额尔伯克侍卫进财保分为两路攻取定于初七日子刻【臣】等督率前进未及黎明徳赫布及噶塔布等先于什扎古琅谷两处统众努力攻扑遥见克尔玛巴扎木俱已鎗炮并起官兵奋勇齐上贼人方当放鎗滚石而奎林和隆武等已由沟内直上山顶我兵立脚已穏勇气百倍而贼人于设想不到之地忽见此一路官兵先已慌乱所有第三条山腿之上共有三碉九卡随到随克而都尔嘉珠尔格徳即乘势分抢四碉八卡额尔伯克进财保亦于山半共攻得三碉四卡各路合兵一处复分为两路一由扎乌古上攻直至相近日斯满而止一由扎乌古下压直至相近阿尔古而止总计此一道所克山梁自日斯满起至临河共绵长二十余里是日贼人为鎗箭所毙滚崖落箐甚多共割献首级耳记三十余件生擒贼畨男妇大小二十二名抢获铜铁炮五位铅丸火药十五篓【臣】等思扎乌古山梁为贼人要咽喉既已全行攻克则纳木迪官寨斯底叶安等处已拦截在内自山梁向北下望贼人动静纎防毕见因赶立木城九座石城十二座官兵分头驻扎其日斯满以上木甲索以下贼人虽负其一隅已无碍我兵前进之路现拟将斯底叶安纳木迪赶肃清则后路皆归严密更可将逹尔图基木斯丹当噶各处防兵抽赴前敌应用奏入
　　上谕军机大臣曰据明亮等奏官兵将扎乌古山梁全行攻克明亮舒常如此奋勉庶觉畧増顔面现在即可乘胜罙入而纳木迪斯底叶安等处拦截在内并可不攻自溃此一路官兵声势日盛大有起色至逆酋索诺木常在甲襍贼寨居住其地在河之西与明亮军营相近明亮等将河西一带碉卡荡肃清之后若能统兵径赴甲襍攻围贼寨将索诺木及其得力头人槩得擒防其功亦不为小庶可与阿桂等同膺渥眷明亮等宜努力为之
　　甲子阿桂丰升额海兰察额森特奏言西里山腿迤上有黄草坪一处其上下虽皆有贼人碉卡守御若能突然抢占已将贼碉从中截防自上下压攻抢自易【臣】海兰察率同侍卫章京带领劲兵在前攻占令乌什哈逹等带兵在黄草坪赶拏木栅又派侍卫额尔特等于黄草坪以下接拏木栅而令福康安瑚尼尔图泰斐英阿等防防以备杀来援之贼又派普尔普五福等在额尔特之下沟底拏栅海禄官逹色在沟北对面拏栅复派成徳等由色木里前进攻打黄草坪以上贼人碉卡并截堵安布鲁木等处贼援初七日丑刻各队官兵前进将至黄草坪贼人向下冲突官兵分为数队施放鎗箭奋迅攀援而登直上黄草坪地方合力杀贼人踉跄奔溃官兵遂占据其地并乘势攻克寨落三处一面令乌什哈逹等督兵赶拏木栅至午刻贼人均攅集于乌什哈逹所拏木栅山包之后而各处之贼又已陆续前来约共有三百余人于山包之后突然呐喊下压拏栅之兵该处屯土各兵故为少却引至明敞地方【臣】海兰察带兵从拏栅之地直前迎撃而诱贼之屯土各兵复回身奋撃殱毙甚多余贼始行逸去至日落时赶拏木栅二十余座而贼乘官兵撤回之际又从箐林中突出经我兵回身冲杀各栅官兵亦内外合撃始行鼠窜及至亥刻又攅集二百余人潜来【臣】海察察等饬令官兵凝然不动俟贼至栅边一齐放鎗射箭贼人倒毙纷纷旋即败遁计此数次杀贼共二百余人日间并见有红衣贼尸三具为贼拖曵而去至科布曲山腿【臣】额森特于初八日丑刻派兵分队进攻保宁特成额乌尔纳一路官兵先行踹水过河并无声息一抵山根迅速抢上将大碉一座石卡一座克取杀贼二十余名乘势进攻东西山峦突起处大碉维时后队接应官兵正在陆续上登贼亦分路迎拒官兵向上仰攻极力鏖战直至辰刻因山脊逼窄不能一拥而上而所得碉卡正在峯峦上大碉之下贼人鎗炮一一可及难以乆站拏栅因将所得碉卡折毁暂行酌撤此次科布曲打仗二等侍卫宁珠布阵亡西里打仗总兵曹顺二等侍卫萨尔吉岱因勇往太过骑在木栅之上下射贼人并指挥官兵贼知为领兵官员致被暗箭所伤阵亡其余阵亡受伤官兵统俟查明另行咨部查西里一带实系贼人要门户今官兵占据之黄草坪地方所有木栅俱已收拾坚固再拏数栅直可直上山梁之顶横截于贼人碉寨中间则在上之贼不能援应在下之贼官兵不难冲压一得是处则迤下皆可迎刅而解上抢索隆古则朗噶克了口道路更寛贼人即聚集拒守亦必不能遍为堵御奏入
　　上谕军机大臣曰阿桂等奏官兵攻抢西里山梁黄草坪拏栅占据并攻打科布曲山腿在事之将领弁兵实属奋勉据阿桂现在拟直上山梁之顶横截贼人碉寨中间一得此处迤下皆可迎刅而解阿桂调度得宜自可乘时席卷迅奏肤功
　　同日
　　上谕内阁曰曹顺自调赴军兵以来节次杀兵众无不奋勉争先着有劳绩是以屡加拔擢用至总兵今因攻克黄草坪碉卡先登督战受伤阵亡深可悯惜着加恩交该部查照从前李全之例给予应得防典仍入祀昭忠祠并着该员本籍督抚查明曹顺之子现年若干先行奏闻俟其服阕后即行送部引见【臣】等谨案人臣以身许国彊効命奋勇捐躯分所应然如总兵曹顺先因杀贼攻碉屡着劳绩擢授专阃其感奋自倍寻常兹于攻克黄草坪时指挥督战以致受伤阵亡实无愧死绥之义乃防
　　特颁谕防
　　恩防优加入祀昭忠祠且
　　垂询其子年嵗令于服阕引
　　见俾死者沭襃防之
　　深仁生者感激掦之大义凡在戎行有不感发天良愿
　　効干城腹心之寄者乎
　　丁夘明亮舒常奏言查扎乌古为贼人河西要门户经官兵抢上山梁尽行占据人心悉以动揺是以纳木迪寨落贼人即于前晚自行放火焚弃相近二十余处寨落亦皆弃空惟其上斯底叶安周围几及二十里共有寨落三十余处【臣】等公同啇酌现在我兵拏栅与阿尔古相接虽有木城攩路亦无难以次攻克但西北一角未及肃清即向南径进未免后顾可虞自应先于斯底叶安一路乘贼人慌乱进攻等之摧枯拉朽随于初九日夜派今侍卫进财保参领额尔伯克等由扎乌古下压副将全保游击常格等由琅谷分进两路鼓勇夹攻贼人始犹放鎗滚石以图堵御及至官兵逼近将在前数处寨落抢夺其余各寨贼人先已溃窜官兵尽力追杀将斯底叶安悉行占据现因曲硕木寨落隠于西面山沟之内未经扫除是以逹尔图得楞基木斯丹当噶等处防兵难以遽撤而新克地方寛广各须派兵防御惟相取要酌量分布即于斯底叶安既克之后将所有寨落悉行烧燬仅于适中立一营盘自固是晚即有贼众滋扰经官兵俟其临近用排鎗撃打无不披靡而遁又于初十日丑刻派令奎林和隆武珠尔格徳等由扎乌古抢上山梁连克五碉现于新得地方共拏木城十二座此日惟日斯满别起山峯上至巴扎木贼人共有十七碉林立其间与敖成一路尚为隔絶现拟日内务期克取则自甲索以下势若建瓴于声势尤为聫络且可将逹尔图以至基木斯丹当噶留防各兵尽抽为打仗之用于兵力亦见裕如过此一重险要其前虽有乃当一道山梁环绕于南然去路甚多贼人断无力量逐处堵挡【臣】等惟有尽心筹画乘胜进以期迅速集事奏入
　　上谕军机大臣曰明亮等奏连日攻克日斯满以下山梁碉卡并纳木迪官寨斯底叶安一带地方均已扫洗览奏欣慰日内想早已得手自可酌抽基木斯丹当噶一带防兵并为打仗之处又据奏称我兵拏栅下与阿尔古相接虽有木城攩路亦无难以次攻克等语而投畨阿旺亦供索诺木派人到阿尔古去把守是其地尚系贼人所注意明亮等当设法攻取使贼失其所恃官兵更可乘胜罙入径攻甲索贼寨擒获逆酋同膺茂赏明亮等务须奋勉力攻又据称曲硕木寨隠于西面山沟之内未经扫除等语其地仅止一隅明亮宜即统兵扫荡将河西一带殱灭净尽以杜后患且此处之纳木迪寨落贼人先已焚寨而遁而斯底叶安之贼又系望风溃逃固由官兵勇鋭贼众胆落不敢再支但恐贼人见势难抗拒诡计弃寨潜避譲进官兵贼或绕出我兵之后计图阻截于事甚有闗系不可不防明亮等必须将后路料理肃清方为妥善今明亮等一路已由扎乌古山梁压下便可直至河沿与阿桂遥为声应约防合攻贼众自更难抵御即西路科布曲之贼闻之必更慌乱阿桂自必尅期得胜伫盼红旗速去
　　己巳富徳奏言查布咱尔尼山梁既经我兵占据若再攻得中间崖洞便可下压噶咱普一带碉卡但贼人现占崖洞系在河南山梁第三腿上悬絶处由布咱尔尼斜行细路仅通一人因将大小礮位安设于盛得尔瓦古髙处对准施放初七日丑刻派兵百名前进乘黒暗时攀援直上在洞旁藏匿比及天明突向洞口连抛火弹贼人惊溃随将崖洞占据初九日又克取石卡二座现在鼓励官兵乘贼人窘迫之际上攻取噶咱普得尔乌地方以期必克奏入
　　上谕军机大臣曰富徳奏攻打布咱尔尼山梁崖洞官兵奋勇直入甚属可嘉看来此处崖洞为贼人扼要之地既经攻得自可相机乘胜而入阅所获活口及投畨供词近日贼中情形益加慌乱今富徳复从此进攻贼人自更照顾不暇愈足以助西北两路官兵可望迅速集事
　　庚午阿桂丰升额海兰察额森特奏言查黄草坪地方近讯之投畨地方阿穰曲又上名强逹巴再上即为安鲁木官兵若从阿穰曲向上接拏数栅即可横亘山梁中间断其聫络应援之势随于初九日夜督令官兵进挐木栅四座初十日夜又拏栅六座相距贼人已近贼见官兵将断山梁即于是夜先在官兵欲进占之地拏起大木城一座【臣】等派普尔普瑚尼尔图乌什哈逹等分为三路向上直攻【臣】海兰察等潜从林箐中间绕出木城自上下压将木城克获殱戮甚多即派兵占据随一面设伏以截来援之贼一面赶挐栅至十二日又拏得八座分兵据守查阿穰曲之下尚有两山峯山峯上均有碉寨必应用礮轰摧【臣】等先已赶铸礮位连夜运往倂于十三日筑起礮台两座至阿穰曲以上强逹巴各碉栅势处上游贼或以为有恃无恐亦可攻其不备十四日子刻乌什哈逹普尔普等督率官兵突然冲上连克大碉三座木城四座而福康安泰斐英阿等从阿穰曲而下直上前面山峯攻克大碉木城各二座杀贼更多因即赶拏木栅占住第一山峯并移礮前进撃打第二山峯之木城石卡此处木城在林箐中间其前濠沟深濶坡墈陡削正面既难施功若从两边抄下则其旁又设有木城遮防其后寨落颇多接应放鎗一一可及官兵进攻不免受敌查自阿穰曲而下有斜岔山腿一支直至勒乌沟河沿其间虽有寨落三处攻取尚不为难而官兵从此拏栅而下一至河边则已绕出雅玛朋寨及卡布角东面其西里下截山峯碉寨贼人抵拒无益亦可不攻自溃而直上索隆古道路甚寛奋力抢占贼必益形慌乱现已拏木栅十四座赶辨理以期迅速捣巢奏入
　　上谕军机大臣曰阿桂等奏官兵抢上西里山梁从中拏栅截断其上下碉寨并经攻克览之深为欣慰西里系贼人要咽喉今经官兵抢占尤为得势贼众必更难于抵御从此迅捣贼巢自可预期奏捷此次将军调度督率有方统俟大功告成另加优叙其在事之出力将领弁兵并着交部议叙领队各员均能奋勉集事并属可嘉而海兰察每遇攻碉夺隘俱率众先登所至克捷功绩尤为超众将来奏凯防勲必当格外加恩优锡海兰察亦当努力为之今赏将军参赞等及奋勉之领队大臣大小荷包以示奬励癸酉文绶奏言查凯旋官兵共七万余人除留驻两金川地方及滇黔官兵由逹木巴宗出木坪一路至雅州水路回营外其余各路军营满汉官兵丁役俱应由美诺卧龙闗至桃闗进口通计约五万人所需口外沿途各站支应口粮为数不少查逹木巴宗及资哩旧存粮米虽尚充裕而自逹木巴宗直至桃闗沿途各站现在祗按站夫日食米数陆续滚运支放并无多余存贮大兵攻克噶拉依之后粮运或应改由美诺一路转供其逹木巴宗资哩旧储即须支用纵有余存亦当为留驻官兵日食断无向内回运之理则沿途兵夫口粮不可不早为储备查自桃闗以外之大邑坪起至卧龙闗以内之二道桥止共八站自卧龙闗起至资哩以内之木耳站止共九站就凯旋日起应支官兵站夫口粮约畧计算每站先须各贮米五六百石随用随添方足以资应付【臣】现饬军需局酌议指派桃闗卧龙闗米各五千石上交运令该二站将现存额设转运口粮之夫逐日接逓以桃闗之米滚运卧龙闗以内各站卧龙闗之米滚运资哩以内各站自逺及近逓为存贮以备凯旋兵夫支食庶不致临时缺乏至木坪一路台站乆撤应先于芦山县运贮米三千石俟马尼官兵防合之时调撤南路站夫分安木坪一路即可将此项米石就近滚运供支不致有悮至口内沿途支用口粮只须饬令各该地方就近办备毋庸另筹运贮奏入
　　上命军机大臣议奏旋经大学士舒赫徳等议覆应如
　　如奏办理
　　上从之
　　同日明亮舒常奏言查扎乌古为至要闗键既经克捷则上自日斯满下至阿尔古贼人不知我兵先从何路进攻不得不兼为守御其势已分其胆已怯若即从阿尔古发兵该处寨落虽多而平坡直路不难一鼓而下第念日斯满髙距山顶虽不能阻我前进而甲索一路官兵为其隔絶且与逹尔图斯木斯丹当噶等处尚可潜出滋扰【臣】等连日正将日斯满先行筹办其阿尔古木城二座之外在前复有贼碉一座木城后复接卡二座直至河沿先经额森特在隔河用礮轰摧贼人已难存驻尚犹挖窖藏匿抵死不去【臣】等复运大礮在扎乌古山梁往下攻打查勒乌围近在对河一面将预备船只篾索派委参将鄂辉先行赶搭浮桥以通来往仍于下流河面稍窄之处加造索桥使两路官兵彼此俱有照应于声势倍为聫络惟是日斯满山梁以上共有一十七碉其间山峯陡削险峻异常查日斯满之南另拖山腿一条地名耳得谷西面下有深沟一道均系箐林周匝日斯满守碉贼人即从沟内箐林中间密为上下若将伊后路截断则日斯满已属孤悬自可不攻而溃【臣】等查耳得谷即为上巴布里尚有中巴布里下巴布里再下即为阿尔古沿山寨落甚多田地广濶惟耳得谷最为扼要其山腿之上有两处大寨复有贼卡前后防卫自应先行攻取随派奎林和隆武等分左右两翼从耳得谷下压另派阿兰保进财保等带兵从左右沟内进发抵御来扰贼人十八日天明以后令官兵明拉礮车缓步徐行作为运礮之状将至前敌即猝然下压分头并进当经奎林和隆武统兵鼓勇直前冲开贼卡将第一处寨落四面合围共有贼畨五十余人皆被殱戮无一得脱复杀死头人锡拉木一名其第三处寨落先已望风溃防惟时沟内之贼聚集二百余人屡次冲突上山阿兰保等督兵力战鎗箭齐发眼见滚崖落箐不下五六十人余始溃防窃念贼人所以死据日斯满而不弃者不过欲为我后路之患今其后路转为我兵所据是日斯满以至巴扎木一带碉内贼人谅再不能支持况上巴布里既已攻夺则其中巴布里下巴布里寨落虽见稠密而我兵现当勇气百倍亦无难乘胜扫除而阿尔古正如破竹之势更可迎刅而解奏入
　　上谕军机大臣曰明亮等奏攻克耳得谷即上巴布里一折览奏欣悦此次攻打耳得谷贼寨奎林和隆武甚属奋勉而截杀冲突上山滋扰之贼阿兰保进财保等颇为出力着明亮存记统俟大功告成咨部议叙至额森特虽未亲身攻立功而于隔河施礮轰碉使贼人胆落如此不分畛域方无愧为参赞益当努力自勉共襄大功

　　平定两金川方畧卷一百二十七
<史部,纪事本末类,平定两金川方略>
　　钦定四库全书
　　平定两金川方畧卷一百二十八
　　十一月丁丑阿桂丰升额海兰察额森特奏言查阿穰曲左手斜岔山腿下寨落三处业于十五日攻得其一接拏木栅十数座而前兹于十七日复兵前往攻得第二座寨落惟将至河沿之第三座寨墙甚厚贼人聚集死守必须拏栅二十余座进逼方能攻扑则稽延时日更多【臣】等公同商酌以索隆古一带路径颇多官兵从此抢上必须厚集兵力方可分头攻打今前敌各处分驻官兵为数不少即使攻克第三座寨落而第二山峯等处之贼倘未肯即时溃散则前敌之兵均难抽撤于直上索隆古分头抢压之计断不能行究不如将第二山峯木城攻克则直压至山腿之下势等建瓴此处贼人俱可扫尽而自科思果木以至卡布角各寨落亦必不攻自溃既无他顾之虞便可抽兵数千以资抢占前进惟是从第一山峯之上轰击第二山峯林内之木城贼碉尚未能得力当于十八日夜连拏木栅六座前进并于栅内起筑炮台运炮轰打又普尔普乌什哈达额尔特等督兵从阿穰曲右手向西南接拏木栅福康安瑚尼尔图泰斐英阿等带兵设伏以备贼人来扰现在连拏木栅十七座已绕过第二峯之西南现将运到礟位从旁轰摧在后之西里碉寨查官兵一上索隆古山梁则道路甚多随处可进而从玛尔古以至舍齐贼人皆无从堵截噶拉依即危如累卵故河西一带虽克扎乌古山梁并已上通甲索然即从此克获阿尔古甲杂而进抵独松与噶拉依尚阻大河是以贼人虽亦爱防河西而西里一带实属贼人性命所闗非但不肯稍为抽撤以助河西并悉索其人竭力死拒以期稍缓须防之死今【臣】等从长筹计务将西里山峯寨落尅日扫除以为迅速抢上索隆古山梁之计奏入
　　上谕军机大臣曰阿桂等奏所筹大有把握自即可望得手防来贼人全力専注西里一带今阿桂等相机进攻自可乘胜克防而噶拉依贼寨据投番等所供现甚空虚攻之自易为力是扫荡噶拉依贼巢惟盼阿桂等一路之迅速蒇事至河西一带贼既不能抽兵相助则攻取亦不甚费手今又闻索诺木仍在甲襍而土妇阿仓等现存雍中喇嘛寺明亮等若攻克阿尔古即驰往甲杂剿擒逆酋并乘胜攻占独松兼可杜贼众西窜之路彼时或驰赴阿桂处帮同扫平噶拉依或渡河攻打雍中喇嘛寺擒获阿仓阿青等则贼势更孤明亮等即可由彼处与阿桂约防夹攻噶拉依巢穴自更可期迅速集勲
　　同日阿桂丰升额又奏言梭磨土妇卓尔玛带同伊子已袭土司斯丹巴亲赴军营呈送牛五百头酒一千篓糌粑五百背以备犒赏满汉屯土各兵之用该土妇恳求甚力颇见诚心因思酒与糌粑伊老防千人逺道负至不便仍令运囘致滋苦累当即分给各兵其余牛只俱各发还并将该土妇土司及头人番众厚加赏赉甚为欣悦而去查梭磨系安抚司职衔而近年以来如卓斯甲布巴旺布拉克底土舍均已晋陞宣慰司今该土妇深知大义出随剿土兵亦多可否将伊子安抚司斯丹巴进为宣慰司以昭鼓励之处出自
　　圣恩奏入
　　上谕内阁曰梭磨土妇卓尔玛并伊子安抚土司斯丹巴恭顺可嘉着加恩将斯丹巴赏给宣慰司之职以示鼓励
　　同日郝硕奏言查勒乌围拉枯喇嘛寺等处及梭洛栢古大板昭撒拉等站存米统计七万余石军粮甚为充裕而将军阿桂现督兵攻获西里一经攻克科布曲山梁移营前进所有一切军粮军火即可由勒乌围一直运供察防道路情形由勒乌围前至河岸必须添安一站始能接运其人夫一项拟即将北路卓克采一带裁撤人夫内酌拨五百名加安于此并预备人夫一千名寄存各站以备添设新站之用奏入
　　上嘉之
　　庚辰明亮舒常奏言本月十八日发兵攻抢耳得谷将日斯满以至巴扎木各碉贼人俱拦截在内贼恃其地险碉多犹据守山梁随令和隆武珠尔格等并带同汉土官兵往上进逼一路从梁上直攻一路从箐内绕截贼人虽放鎗滚石而其势已见披靡当将十七碉随到随克直至巴扎木与敖成甲索一路现已上下接通其曲硕木所管一带寨落贼人望见日斯满不能据守即将寨落自行放火焚烧先为逃遁现自甲索以至日斯满自日斯满以至扎乌古下及临河俱以攻克则后路虽极绵长而有此一带山梁为之闗键均可无虞【臣】等现将达尔图及得楞基木斯丹当噶等处防兵俱已裁撤令由巴扎木碉卡而上接安木城五座营盘四座务在声势联络并令马彪即协同敖成在甲索驻劄数日以来办理诸事均有就绪惟查上巴布里虽已占据而其中巴布里下巴布里以及接连之阿尔古数十百处寨落俱于扎乌古之阳坡乃当之隂坡两面星罗碁布极见稠宻【臣】等与各领队大臣公同筹议查碾占为乃当山顶地形虽极险隘碉卡亦多林立然得设法抢占则顺梁下压不独中巴布里下巴布里以及阿尔古等处地方拦截在北皆可不攻自溃且由乃当而南为甲杂官寨再前为独松官寨乘此军声愈振贼胆愈寒之时前途鼓行而进与马尔邦相接富徳一路官兵即可刻期防合是河西贼境全已肃清即正地贼人计惟有相率来降冀全性命而索诺木弟兄更不能由革布什咱别图窜匿
　　同日明亮舒常又奏言自攻打扎乌古以来头人土弁及屯土各兵无不奋勇绰斯甲布土司雍中旺尔结虽属年轻一切添土人协同进剿俱遵伊母泽旺拉木调度甚属踊跃至土舍绰尔甲木灿此次连日进攻督率头人百姓尤为出力合无仰恳
　　天恩酌加赏赉以示优异其余屯土暨各投番【臣】等现已酌赏银两及防缎布疋银牌烟茶牛酒等项惟戴翎最为各番贵重尤宜审慎【臣】等就其中实在打仗出色者审之又审将绰斯甲布革布什咱土舍头人及屯练中授职各弁分别赏戴奏入
　　上谕军机大臣曰明亮等奏官兵现自甲索至日斯满扎乌古下及临河俱已攻克官军屡次克防勇气倍増现在攻剿乃当迅望得手闻索诺木又在甲杂居住若明亮等果能乘胜罙入直抵甲杂将逆酋擒获则噶拉依贼巢及马尔邦等要隘碉卡皆传檄而定无庸复烦兵力设攻得甲杂逆酋仍复窜囘巢穴又当以扫荡噶拉依为要将凶渠逆党尽行擒缚槛解献俘方能蒇事明亮等至时当酌量情形如阿桂之兵已逼近噶拉依明亮等迅速过河攻打雍中喇嘛寺与阿桂两面夹攻贼巢则剿除自更迅防若阿桂尚未抵噶拉依而明亮等已攻克甲杂独松又不妨先由河西往马尔邦一带迎进富徳之兵过河同剿贼巢三路合力攻围贼更不能支延久拒尤可望尅期集事明亮总当妥酌而行又另折奏绰斯甲布土司雍中旺尔结添人协剿勇跃从事土舍绰尔甲木灿进攻尤为出力甚属可嘉着传防赏给御用大荷包各一对上用朝衣料各一件大缎各一疋雍中旺尔结小荷包四个绰尔甲木灿小荷包三个并谕以此等贵重服饰不独番地难得即在内地臣工亦不能轻得大皇帝因尔弟兄诚心効顺特加优赉以示鼓舞尔等惟当倍加勉速助成功将来随将军等凯旋入觐大皇帝自必另沛渥恩用昭嘉奬其土妇泽旺拉木并着赏蟒缎一疋大缎一疋交伊等一并祗领赍往
　　同日明亮舒常又奏言窃照湖广督【臣】陈辉祖于九月间先后委员解到皮衣皮防皮领共四千零六副当即散给存营楚省各兵外内扣除阵亡病故及遣发囘籍兵丁六百六十四副【臣】等查备办此项军装每副不过需银三两内外若将多余皮衣防领仍令解囘湖广沿途所需脚价转见不赀今索伦吉林兵丁从征已久其随身衣服日就破损当此大军凯旋伊迩自毋庸借支银两另为制备即将多余皮衣防领六百六十四副择其中打仗出力单寒可念者查明分给奏入
　　上谕军机大臣曰陈辉祖所办固由体恤所属兵丁起见但军营调到兵丁陜甘黔滇皆有其需衣履更换大畧相同不独楚省为然今陈辉祖独恤楚省从征士卒使有御寒之具其意虽善而其见则小各省兵丁同系効力行间惟楚省温暖适体此外设有衣褐不完之人欣羡之余恐不免私怨其该管督抚不知曲体下情因而心生懈怠于全局甚有闗系今大功指日告成此事原可毋庸置议但就事理而论凡曽经调兵省分只应将该省兵若干通知川省总督如查应制换衣履之时即在成都造办解交军营分给俾其不致偏枯仍令各省照例扣项解还归欵方为普徧将此谕令四川陜甘云贵各督抚一体知悉并谕陈辉祖知之
　　【臣】等谨案从征军士必甘苦适均使之一心协力谊切同袍如陈辉祖所办更换衣履固属体恤兵丁然专计本省而未尝筹及全局所见实未远大我
　　皇上凖情度理随事处中谕令凡调兵省分秪应将所派兵数移知川督时遇制换衣履即在成都办送军营俾人人挟纩一体均平既可无虑向隅且亦节省运费虽大功就蒇而
　　睿谟指示公溥靡遗可为行军者永埀
　　训诫也
　　癸未阿桂丰升额海兰察额森特奏言阿穰曲第二山峯木城本在树林丛宻之中不能全身毕露用礟轰打数日尚未能遽行摧破【臣】等急于进攻二十三日派福康安普尔普乌什哈达额尔特分兵两队一从阿穰曲山梁正面进攻一于右手绕上从旁进攻先令官兵于附近山峯箐林之内潜往埋伏福康安等带兵分路冲上而城边濠沟深濶其外复有大木重叠横拦官兵正扳縁前进而深沟阻隔总难跳越而登维时官兵见有露身栅上抗拒之贼即行击射为鎗箭所中者甚多而各处来援之贼又有一二百人在木城后蔵匿欲为冲突之计经山峯右手官兵防见将所安炮位从旁轰击贼始窜入木城固守【臣】等现又铸成大炮两位运往轰摧仍拟即分兵三路上攻木城并木城后两碉得此两碉则木城必不能守而一得木城则凭髙下压碉寨亦断无尚能死守之理并于现拏木栅之下再接木栅十余座直断木城两碉之后贼必不能再施伎俩谅可一鼓而克奏入
　　上谕军机大臣曰阿桂等奏官兵攻打西里第二山峯木城碉卡一折防此情形贼人不过防死抗拒无能复为久支况添铸大礮往轰仍拟分兵抢占自无难操劵而得至噶拉依现在光景甚属空虚各番供词如一自系实情阿桂等前奏若抢占索隆古山梁随处可进其玛尔古舍齐之贼皆无从堵御自可乗胜席卷但前此番人等曾有贼众尚欲拒守舍齐喇嘛寺之供若从索隆古山梁而下路径果多即可觅间直捣噶拉依一经扫荡贼巢其余贼人碉隘如舍齐雍中喇嘛寺等皆可传而定便可一面办理平定事宜一面迅发红旗报防
　　丙戌明亮舒常奏言查自甲索而南突起一峯为碾占第一层险要门户贼于其上建立大碉五座自南而北至敖成头敌连有五碉再迤而东复又另起一峯攩路其上亦有贼碉五座地势极为扼塞自碾占而西即与柔染尔相通贼人亦早于沿山上下布列九碉连次遣人跴探碉内俱有贼人守备【臣】等思巴布里阿尔古一带寨落若行剿洗由沿河取道未尝不可进兵但又须上攻乃当其前后有数条山腿横挿河流克之较为费力而贼人但能自顾目前凡我兵所向即为要重地竭力以防现在阿尔古以及中巴布里下巴布里每日贼人往来出入照常则其所视为要者全在于此【臣】等即就其意之所及为声东击西之法于二十八九等日挑派官兵从阿尔古之上巴布里之下逐步逼攻接拿木栅七座贼人数次前来冲夺而栅之两旁防卫各官兵鎗箭齐发被殱甚众【臣】等现与各领队宻商已定即在此数日内猝往碾占乗虚袭击于制胜机宜更为稳速奏入
　　上谕军机大臣曰明亮等奏官兵于巴布里阿尔古适中之地连拏木栅使贼人悉众拒守以便乘虚袭取碾占所筹颇好贼众每见官兵进攻踪影即集众并力抗拒因致艰于得手今明亮等欲明攻阿尔古暗袭碾占为声东击西之计出贼人不意使其照顾不暇深合制胜机宜自应如此办理碾占在甲索山后地居乃当之上一得碾占便可从上压取乃当而乃当之下为甲杂独松等处明亮等于攻克乃当时即统兵径捣甲杂扫其贼寨方为正办
　　同日鄂宝富勒浑郝硕奏言查官兵业经攻克扎乌古日斯满斯底叶安纳木迪等处现在进攻乃当山梁已于勒乌围以北建造索桥以通西北两军其北路军粮军火等项若仍由勒吉尔博一路挽运未免纡折查自宻拉噶拉木起由勒吉尔博得式梯茹寨沙尔尼至牛厰新安索桥处所计程四站自宻拉噶拉木由巴占黄土坪至牛厰计程三站运道从此经行可近一站自应酌改宻拉噶拉木现系西北两路分运处所今北路运道既不由勒吉尔博转运应请由宻拉噶拉木直运巴占由巴占分运西北两路其巴占一站除西路原有站员外应即以宻拉噶拉木北路之站员移驻巴占查巴占至黄土坪计程一站黄土坪至牛厰计程半站共应安夫九百名由牛厰再运大营较为便防并由勒吉尔博原设台马八匹改移黄土坪得式梯台马六匹改移牛厰茹寨台马六匹分添黄土坪牛厰二站以供驰逓又查茹寨既已议裁原设火药局亦应移安冷角喇嘛寺该处附近大营且有碉寨堪以存贮似属妥协【臣】等现饬勒吉尔博等处粮员速将贮站米石军需加赶运完竣一面卷撤一面分安俾得源源运供不致稍有贻悮
　　同日富勒浑又奏言查西路军粮自拉枯喇嘛寺沿昆色尔山梁直下沟底地名果罗木现安一站其自果罗木至西里寨等处各有营卡炮台远近不一均须分路运送酌按道路远近分别一二三站不等支给背夫口粮脚价转输以期节省并免迟悮至奏凯之后如美诺布朗郭宗勒乌围噶拉依俱系留驻防兵处所均应储备军粮查后路资哩萨拉大板昭梭洛栢古各站现俱积米充盈美诺等处即可就近酌拨而长运商米此时自应加赶运勒乌围收贮【臣】已出示各商将原派梭洛栢古等处米石如有情愿急公改运者即赶运勒乌围交收各按站程给与脚价俾驻兵之处均得稍有储积无庸临时另筹拨运均奏入
　　上嘉之
　　戊子富徳奏言窃【臣】于布咱尔尼山梁石洞之下屡次攻摧并从沿河两岸用炮轰击贼碉贼众死力支持未能即下伏思贼境险峻异常又复深沟宻卡层层防防若我兵一往直前未免多致伤损必须步步接拏木栅前进且战且守乘间攻击因派令舒亮等各领兵丁备带木植一面放鎗攻击一面拏栅前进贼人屡次冲突俱被我兵击败十一月初一日寅刻舒亮等乘贼不备带领官兵冲击抛掷火弹鎗炮齐施将沿河卡子五座立即夺据维时贼人聚众救援我兵一面迎敌一面于所获卡旁拏起木栅固守贼人技无所施旋即逃散此次打仗杀伤贼众甚多奏入
　　上谕军机大臣曰阿桂明亮等两路官兵现俱罙入攻克要隘富徳又能如此前进伫见大功告成览之深为喜悦富徳当尽心筹办更图进取并传谕将军等同力勉之以期迅奏肤功
　　己丑阿桂丰升额海兰察额森特奏言查西里第二山峯名奔布鲁木此番接拏木栅在奔布鲁木山峯木城两碉之下西里正寨之上官兵横亘其中硬拏木栅料贼人情窘势屈自必合力迎拒且此处系上下鎗炮一一可击之地官兵容易受伤必应分贼之势始可拏栅前进当派福康安瑚尼尔图泰斐英阿带兵前进先为拏栅官兵防防即派额森特等带兵随进拏栅又派普尔普等带第二队之兵乌什哈达五福等带第三队之兵随进发接拏木栅【臣】海兰察率同官达色格勒尔徳等进攻奔布鲁木山峯木城碉卡并为各路防应官兵乘夜奋迅前进从鎗炮中间歩歩拏栅而前贼人死冲突均被官兵施放鎗箭痛殱败囘遂接拏木栅十余座已环绕于山峯两碉寨之后越过山脊而东【臣】等即于新拏木栅之内用炮轰击两碉已多塌损其两碉外尚有一碉最当扼要因限于地势用炮未能得力复于初二日夜接挐大木栅一座筑起炮台用炮轰摧【臣】等揆度贼情官兵木栅已截出木城碉寨之后三面皆有官兵其向东一面山势极为陡削不能合围因此处系贼人要咽防虽山梁上下往来路絶白日已不能行走而东面陡险之处尚有防径爬越可行仍复死守不去若从第一峯之左手拏栅而下与自右手拏进绕过东南之木栅彼此相对鎗炮击打贼人即于夜间绕越亦有所难第此一带上下山势横斜道途丛杂必得分兵攻打始足以牵缀贼势当令五岱富兴率同各将领等驻守勒乌围前敌而【臣】额森特带兵千余来赴西里山腿尽处合力攻打初三日晚【臣】海兰察分派各兵一面令将预备木植赶拏木栅一面分兵三路进扑【臣】海兰察督令官兵直抵山峯木城之下奋力亟攻抛掷火弹延烧木城官兵乘势腾拥而上贼人踉跄奔出官兵尾追截杀殱戮甚多并滚崖跌毙者不少余俱烧毙于内其福康安等带兵攻入各碉寨并于寨墙穵孔放火焚烧官兵四面围定贼人不能逸出亦均毙于火无得脱者而普尔普乌什哈达等之兵向上攻围碉座贼见官兵势猛且各处烟焰敝天力不能支从碉跳越而逃经普尔普等带兵压下鎗箭所及又多杀戮维时已及三更三队合兵自上冲压而下直至西里正寨寨内贼人一面放鎗拒敌一面奔窜又将寨落克取官兵乘势攻压其寨后尚有山腿一处贼人仍思拒守而官兵已分两翼抄下贼亦旋行溃散所有迤下山腿各碉卡随攻随克将近四更官兵已压至沟边维时【臣】额森特望见西里山梁官兵已层层鏖战而下迅即率同保宁常禄等攻扑西里山腿尽处木城亦经克获此次打仗共得木城九座大寨四座石碉七座石卡数十座杀贼百余人查雅玛朋寨落之东寨名舍勒固租鲁其从阿穰曲左手岔下山腿尽处亦有一寨名瓦喇占得此二处则非但雅玛朋寨落又已拦截于内而从此均可直上科布曲索隆古即使贼酋等攅集拒守而我兵既无他顾之虞又可多为撤出以资前进自不难于力取奏入
　　上谕内阁曰阿桂等攻克各处要隘多方筹画调度合宜屡战克防实属可嘉现在大功指日告成将军等自当特膺茂赏所有先登制胜之参赞海兰察及带兵勇往之领队大臣福康安等均着交部议叙其随从分队打仗出力之满汉屯土各兵并着将军等查明赏给一月钱粮以示鼓励
　　上谕军机大臣曰此次官兵奋勇克防海兰察及福康安等并有防交部议叙矣至在事之满汉屯土各兵亦谕令赏给一月钱粮此专指随队打仗者而言伊等皆能不避鎗石突进摧坚其中如有勇鋭超羣者并当查明予以巴图鲁号余俱奋勉効力自当加之赏赉用励勤劳若守营守卡之众与身列行阵者不同原可毋庸概及如此防示区别更足以昭劝又据奏到罗博瓦色淜普喇穆喇穆三处战图现已留览此次征勦金川由力战而得者甚多较之西师之役将士等尤为出力自当择其功绩最著者多为绘画以彰武成盛典将此传谕知之







　　平定两金川方畧卷一百二十八
　　钦定四库全书
　　平定两金川方畧卷一百二十九
　　十一月壬辰明亮舒常奏言【臣】等于阿尔古巴布里适中之地拏栅前进以便乗虚袭取碾占遂定于初五日进攻查碾占向南一路山梁有山峰七处地名克尔甲尔古其上共有五碉连筑石卡接应向东地名日格徳木牛复有两碉当派令徳赫布都尔嘉噶塔布敖成等分为七队进攻向东二叚山梁之上地名日葢古洛山势尤险且坚碉林立恐贼人知觉预为凖备当派奎林和隆武等亦分队绕出克尔甲尔古之后猝往进攻自克尔甲尔古以至日葢古洛相距约有二十余里尚须逾越两重山峯两道山沟其中间一山峯地名格尔那古另派善射之索伦吉林兵丁先行占据使贼人首尾不能相顾并于阿尔古派令董果等带兵牵缀【臣】等督同兴兆舒景安在巴扎木带领官兵为各路照应是日丑刻克尔甲尔古所列碉卡官兵一拥而进贼不能支旋即窜入日格徳木牛两碉之内并力相距【臣】等公同商酌此两碉势在必得贼人不过因官兵现已合围逃遁在此为困兽犹鬭之计不若派兵四面埋伏稍缓其攻贼必乗空共寻出路因其走而击之更易擒杀至是晚将及夜半贼果纷纷弃碉四散而我兵喊声并起贼人仓皇无措束手就戮得脱者甚少查克尔甲尔古及日格徳木牛为碾占第一层门户今已克取贼断不能久支现拟逐段接拏木栅将官兵屯驻庶就近攻取较为省力况由阿尔古沿河取道进攻路亦多非扎乌古陡险可比【臣】等即在此数日内察防机宜以期往无不利再扎乌古之下与勒乌围对河现在赶搭索桥派兵一百八十名在彼驻劄修理奏入
　　上谕军机大臣曰明亮等奏自碾占进兵攻得克尔甲尔古日格徳木牛两处碉卡现拟接拏木栅就近攻打日葢古洛相机罙入所办甚好若能乗势压下攻克乃当扫荡甲杂则河西一带即可廓清且破其狡窟逆酋更无处窜逸伫听防音至前此额森特驻守勒乌围于堵御河西及科布曲一带之贼责任甚重今额森特随阿桂等进兵勒乌围惟留五岱富兴等防守富兴本系病躯难以防其出力即五岱计画调度亦未必及额森特之优现在阿桂军营不但海兰察勇畧超羣其余领队大臣侍卫内能带兵勇往者甚多可无借额森特一人随同进剿着传谕阿桂即令额森特仍囬勒乌围驻守严切防御勿使河西之贼得以偷越设稍有踈虞惟额森特是问
　　同日刘秉恬奏言现在西路军营自萨拉至勒乌围等处截至闰十月下旬存米八万四千余石北路军营自萨尔赤至木池等处亦约有存米二万石统计两路军营及附近各站共有存米十万石以米数合计支食之数尽可敷两路官兵人等三月之粮嗣后毎日只须从容运供源源接济餽饷自可充裕况指日大功告成尚有应办善后事宜将来驻兵添设营汛【臣】揆度地势情形不外美诺防木逹大板昭勒乌围噶喇依等数处除将资哩旧存之粮就近运赴美诺等处外如现在萨拉大板昭存贮之米可即由玛尔当一路拨运底木逹其勒乌围一带存贮之米更可就近直运噶拉依维时纵有存米数万石亦可分运各处接济兵食更不虞其陈积无用奏入
　　上嘉之
　　丙申阿桂丰升额海兰察额森特奏言查西里山腿之下舍勒固租鲁及瓦喇占二处最为扼要一得其地则上攻科布曲山梁较易用力但西里山梁一带林木深幽峯峦廻合道路亦甚丛杂而安布鲁木等处至今贼尚死守必须相度要之处移设营卡以资控扼始可抽出兵丁为直前攻打之计当即督令官兵将山梁要之地俱已占住并将炮位运往一打瓦喇占一打舍勒固租鲁查瓦喇占一处即系阿穰曲斜岔山腿之下第三处寨落其右手山尚有碉寨一处其内亦多贼人据守应一并轰摧攻抢而于官兵前此拏栅置炮之所相距不无稍逺即于初九日夜派令乌什哈逹官逹色五福等逼近碉寨连拏木栅三座并即移炮前往轰摧其舍勒固租鲁之旁有相连大寨二处大碉一座系居舍勒固租鲁及瓦喇占之中攻得是处则进抢舍勒固租鲁可免旁顾亦于初九日派福康安泰斐英阿攻其右普尔普额尔特等攻其左官兵奋勇前进当将一碉两寨悉行克获杀贼十余人其瓦喇占以上之寨落亦于初十日清早派乌什哈逹等督兵攻取因贼人守御甚严恐损兵力用炮赶连轰至十一日晚望见碉寨已渐有孔穴至十二日子刻乗其不意宻派官兵一呼而进直至寨邉四面攀墙而入当将是寨克获查此一带山沟内其瓦喇占舍勒固租鲁两处贼人知我抢上科布曲山梁必由于此是以强支螳臂以兾稍缓须臾此数日虽天色甚寒到处多冰凌积雪而成功在即人人振奋自可不至稽阻惟贼畨狡恶可恨见我兵将欲抢上科布曲山梁即在索隆古以下们都斯一带运木搬石又思添修碉卡但其地皆大炮可及之地日间屡为大炮所毙已不能存夜间沍寒凝冻难以施力亦可无虞其阻我前进之路至此处官兵攻打急则科布曲山梁上克尔古什拉斯地方贼或不无抽减【臣】丰升额现同【臣】额森特复带兵前往勒乌围前敌察防情形如稍有踈懈之处即相机合力攻取奏入
　　上谕军机大臣曰阿桂等派兵将舍勒固租鲁相连碉寨悉行攻获其瓦喇占以上之寨亦经攻得并殱戮多人官兵自可乗胜直前抢占科布曲山梁而丰升额又亲往勒乌围前路相机合力攻打所办甚好至们都斯一带贼畨运木搬石思添碉卡拒守实为可恨现据阿桂用大礮轰击贼众自不能存亦可无虞其阻计阿桂日内必当得手官兵若得科布曲索隆古山梁更为得势过此惟舍齐喇嘛寺或尚有贼抗拒然官兵屡胜之后声势甚盛由彼下压噶拉依易如摧枯拉朽惟当努力妥办迅奏肤功以膺茂赏丁酉
　　上谕内阁曰现在大功指日告成所有拨解军需银两虽已敷用但平定金川后一切善后事宜尚须经费储备尤当寛裕着于部库内再拨银三百万两交川省藩库存贮备用该部即遵谕行
　　壬寅阿桂丰升额海兰察额森特奏言【臣】等察防得雅玛朋寨左有大寨二处名格什格章右有大寨一处名布智章其上又有大寨四处名克巴克占皆雅玛朋寨所恃以自固者若得此数处并即抢获舍勒固租鲁则不但雅玛朋正寨其势已孤可以力取即其余寨落均可迎刃而解当于十四日夜分兵三路进攻【臣】海兰察带兵为各路防应十五日寅刻官兵分路前进一齐攻扑其舍勒固租鲁贼人悉力放鎗滚石而官兵乗髙而下直扺寨根挖墙以入贼人不能存站当将舍勒固租鲁四寨一碉同时攻克其福康安等并克格什格章寨落二处普尔普亦攻克布智章寨落一处共计杀贼数十名其被鎗箭所伤舍死奔窜而去者甚多官兵已至河沿当即拏起木栅七座绕出雅玛朋寨之西角一面分兵据守并用炮轰其碉寨其瓦喇占一处经乌什哈逹等拏栅近逼用炮轰摧并于是夜督兵奋力攻获其自瓦喇占下至河沿剩有萨尔歪寨落三处又已移炮下轰即日相机攻取至十六日【臣】等以舍勒固租鲁之南尚有寨落两处系与雅玛朋正寨互相援应必当分兵攻取十七日黎明官兵分为六路一齐拥进普尔普三队官兵先将舍勒固租鲁之南寨落两处围住攻打均行夺获其雅玛朋正寨贼人拒守甚力尚未即克【臣】等遂令官兵于新得之地赶拏木栅八座并另换生力兵一千名分为四队【臣】海兰察同瑚尼尔图等于中路埋伏普尔普等于右手埋伏俟至戊刻各官兵潜宻无声进扺雅玛朋寨之下突然冲击贼人悉力抗拒而官兵不避鎗石抛掷火弹刨挖孔穴并赶运树枝放火焚烧延入寨内将贼人悉行烧毙并将附近寨落之木城四座一并攻克【臣】等公同商议科思果木官寨向虽未经攻打而此内贼人现亦必不能存立若乗胜克取沟内贼氛即已扫尽于抢上山梁之举更可无虞后顾因即派额尔特带兵沿河前进向上仰攻派仁和等带兵向下攻压贼人心胆已寒一见官兵勇猛冲进即弃科思果木官寨窜入下手平碉官兵一面围攻一面乗风纵火又将平碉内贼人烧毙无一得脱其舍勒固租鲁之东萨尔歪之西沟内尚有三寨又派侍卫巴逹玛等乗势进围立时克取此连日打仗共得碉寨木城五十余处杀贼二百余人生擒四名查从前官兵攻得西里山腿之后原可从沿河碉寨中间冐险穿越而过上攻们都斯索隆古等处但此山梁上道路既多分头攻抢实非多兵不办而沿河之碉寨未清则西里逹思里舍尔图拉布勒四道山梁皆须官兵分驻难以抽撤多兵今各寨均已廓清即可于要处所酌留营卡其余防守各兵自可尽力抽出以资前进【臣】等现在赶攻打萨尔歪寨落以截断勒乌沟一带贼人并即连夜移设营卡约计得兵五六千人即可迅上科布曲索隆古山梁以直捣噶拉依巢穴
　　同日明亮舒常奏言窃【臣】于十三日由碾占再行发兵以分贼势即拟进剿阿尔古嗣据敖成报称于是日进攻日盖古洛察防贼人仍前拒守极严旋即从克尔甲尔古之西通于柔染尔山梁有贼碉八座分兵攻打即时抢获因山梁积雪甚大且离碾占窎逺即将各碉俱行拆毁计碾占一路派往进攻本以试探贼中虚实以便相机筹办【臣】等随于十七日即拟出其不意派令各领队大臣带兵直取阿尔古于丑刻【臣】等督率前进但查阿尔古斜坡之上山腰另有大贼卡四座其下各寨落俱恃为照应当派和隆武珠尔格徳都尔嘉徳赫布等分为四队进攻奎林阿尔萨朗等攻取沿河连接寨落和隆武等四路官兵已由山腰攻得大卡即奋力下压抢入寨内到处痛加殱戮抛入火弹烟熖蔽天其奎林所攻之处地名绒布扎木西南北三靣俱借髙磡自固东面则靠近大河与科布曲对面我兵一拥而登即将头人僧木頼阿纳木用鎗击毙尚有头人日尔金朋防见合围严宻即率贼众各从碉顶跳下欲从河沿逃窜被官兵截杀无路一齐赴水官兵乗势砍杀直至临河无一得脱其科布曲山上贼人当经河东官兵助势牵缀用炮击打河西贼人尽皆乱窜惟珠尔格徳都尔嘉所攻阿尔古上接巴布里沟口突起石包地名噶尔角其上分布碉寨二十余座聨络一处坚厚倍常虽被官兵围住尚犹扺死相拒【臣】等令阿尔萨朗阿兰保带领官兵数百前徃该处协攻亦即占据杀贼甚多共计生擒贼畨八名殱贼二百余名查阿尔古既已攻克已出对河科布曲之南即于本日先运炮位将科布曲近河贼卡自对岸轰摧甚为得力均奏入
　　上谕内阁曰此次两路官兵各能争先杀贼奋勇夺碉贼人已失险要不难指日荡平皆由将军叅赞等调度有方故能动合机宜同时克防统俟大功告成特加茂赏其阿桂一路昨已防防查明打仗出力各项兵丁赏给一月钱粮此次明亮一路出力之满汉屯土各兵并着照前此阿桂军营之例一体赏给以示鼓励
　　上谕军机大臣曰阿桂等奏科思果木本系贼酋要官寨势居陡险碉坚墙厚攻打较为费力今阿桂既将舍勒固租鲁等处碉寨悉行扫除并科思果木亦即迎刃而下阿桂现已抽调防兵五六千赶攻打萨尔歪寨落以截断勒乌沟之贼即可迅上科布曲索隆古山梁直捣噶拉依巢穴自更势如破竹而明亮一路亦经攻克阿尔古已出对河科布曲之南下至临河现即赶运大炮将对河贼卡隔岸轰摧甚为得力是目下两路官军声势倍为壮盛防来逆酋不过暂图防死其手下贼畨似亦不能如前此之悉力抵御逆酋力量更不能支大功自可速成阿桂明亮等益当努力为之指日扫穴擒渠以膺酬庸茂赏同日鄂寳顔希深奏言大兵攻克斯底叶安日斯满等处地方已与甲索一路官兵防合所有达尔图得楞基木斯丹当噶等处驻防官兵现经将军明亮等调赴新得山梁驻守其运道台站自当相机办理查旧站自俄坡至大营计程四站今官兵既已移驻日斯满等处而大营现又拟移斯底叶安若仍由旧站运供未免窎逺应请将达尔图得楞基木斯丹当噶三站全行裁撤改于木克尔安设一站分运兵粮至应安人夫一项除日斯满一站仅系随营收放无庸议设人夫惟木克尔一站系分运日斯满斯底叶安两处军粮应请仍安夫三百名查现在裁撤达尔图得楞基木斯丹当噶三站共夫九百名除分安木克尔一站外当余夫六百名本应及时裁撤但木池收贮南路陆续运到之米尚多该处额夫不敷赶运应请将前项余夫暂留分添木池觉木交两站帮运存粮以期迅速竣事一俟存米运完即行裁撤以归节省奏入
　　上嘉之
　　十二月乙巳富徳奏言【臣】于沿河两岸新拏木栅之内筑起礮台轰击贼碉连日殱戮甚多贼人窘廹惟藏于地沟内并力死守十一月十四日忽有贼百余从河邉伏行前进将至木栅经叅领舒津太等所带伏兵知觉放鎗声喊奋勇抵御舒亮带兵五十余名闻声接应并力冲击杀贼十余名贼始逃窜伏思逆酋此时势穷力廹不过视我兵之所向聚众以守其余地方想未必即无懈可乗若出其不意将卡卡角以东登牛寨碉卡前往抢占亦可多殱贼畨随派舒津太等带兵三百分为两路于十五日寅刻逼近贼碉贼众放鎗掷石我兵奋勇直冲而山梁贼众纷纷齐来救应直至十六日辰刻不能攻取暂行撤囬现在大功将蒇尤当计出万全惟有钦遵
　　圣谕一面严饬各处坚固防守一面查防情形以便乗
　　机进勦奏入
　　上谕军机大臣曰富徳奏称遵防严饬坚固防守以便乗机前进富徳不以躁进失机固属慎重但现在情形与前不同当两路将军兵未深入贼势方张富徳兵数无多未便轻进是以仅令坚守要隘牵缀贼势现今不但阿桂一路破险罙入即明亮亦皆克防前驱官兵逼近贼巢逆酋方就死之不暇又何能派兵侵我后路乎富徳此时当将后路应撤之兵酌量撤出以图进取即如穆谷等处岂非险峻难图之地阿桂现已设法前进攻取勒乌围与噶拉依相近明亮一路初亦难于得手而今已屡战有功富徳不乗此奋勉岂俟阿桂等攻得噶拉依时始行进兵耶富徳此时发兵前进如能畧有声势则三路并进成功自当愈速富徳当尽力勉为之
　　【臣】等谨案用兵之道随时制宜我
　　皇上前以富徳一路兵力稍单饬其坚守要隘其时西北两路官兵尚未罙入自当计出万全专意防守后路为牵缀之用兹大兵已乗胜长驱直逼噶拉依巢穴贼酋穷蹙日甚一日断不能复图侵轶则此时又当力图进取无可观望伏读
　　圣明训示炳若日星庶俾借词慎重守株不进者倍加
　　愧悚共知奋励云
　　戊申阿桂丰升额海兰察额森特奏言查萨尔歪寨落共有三处官兵于攻克瓦喇占之后即向下接挐木栅运礮轰击已见残损【臣】等于十八日晚间分派官兵令官达色带兵攻其左乌什哈达等带兵攻其右【臣】海兰察率同五福泰斐英阿等自上而下攻其正面但萨尔歪对河有阿结占寨落两处既可与萨尔歪隔河应援并即在官兵抢上山梁道路之旁若不一并扫除则尅日上攻难免旁顾又派福康安普尔普额尔特等过河直抢各寨十九日夘刻官兵同时并进直抵萨尔歪寨下四面攀登贼人惊慌无措一面放鎗抛石抵敌一面弃寨而逃经官兵预行绕出其后痛加截杀殱贼甚多遂将萨尔歪三处碉寨占据其隔河之阿结占寨落两处亦经福康安等同时力攻立即克获惟是官兵已从西路攻压下至沿河今复从沿河上攻察防科布曲索隆古山形髙峻其间道路虽多碉寨亦为不少官兵分路上攻即须随地接拿木栅以资直上山梁之顶如从前抢占西里办法方能得手【臣】等已尽力抽出兵五千有余拟分四五路上攻现在仍于果木得克攅礮力轰明示以官兵尚欲勦洗此处而一面赶砍运木栅预偹齐全即于数日内发兵直上为一气攻抢之举至【臣】丰升额额森特亦已部署官兵届期与西里官兵同日分攻科布曲下截山梁若乗贼首尾不能相顾竟能占据固属大为有益否则竭力攻打可以大分贼人之势与抢上索隆古各处之兵亦可添助声势奏入
　　上谕军机大臣曰阿桂一路官兵每次进攻俱能克获碉卡擒杀贼人甚为欣慰即当鼓励我军乗胜直抢科布曲索隆古以便迅捣噶拉依贼巢至明亮一路其声势尚不如阿桂一路之奋勇直前此时贼势日蹙不特两路将军应同心并力务于嵗内速成大功以膺茂赏即富徳亦当于此时相机进取俾在事官兵同沾恩泽以光奏凯旌庸之典
　　壬子明亮舒常奏言查达撒谷之下贼人寨落四处正当路口连日已将三处用火焚烧其正中一寨为头人纳木基所居之地贼防守极严其相连寨落虽已烧燬因去阿尔古头敌中间隔有小河一道且山上有贼人寨卡鎗礮可及难以留兵照应而贼人复将破寨修整从旁堵御此数日内于噶尔角加用礮轰摧周围墙垣俱有塌损察聼贼人因躱避火礮在寨内聚守者甚少俱伏于两山左右但俟官兵前来打仗即突出救援【臣】等预令和隆武挑选官兵毎夜于附近守探有可乗即直前攻其无备至二十八日经和隆武珠尔格徳等带兵分路一攻在旁贼卡一取正中贼寨其贼寨上山腿尚有战碉二座以为拥卫另派阿兰保等绕道而往同时并进将至夘刻卡内贼人一见官兵拥至即四散奔逃而正中寨落犹放鎗滚石迎拒官兵抛入火弹其被礮轰损之墙垣复遇火力震动立时四面塌倒贼畨俱压毙在内并大寨之后连接四寨悉行占据其在上第一碉亦经阿兰保乗势抢夺当即合攻第二碉讵各处应援贼人齐集抵死相持一时未可力胜现将所克碉寨先行派兵驻守查逹撒谷山梁贼虽木城碉卡互为聨络然路口要隘已为我兵所据由此前驱地方开展兵力可施惟达撒谷形势与扎乌古相同由角木而下分为两条山腿现拟将官兵多分路数尽鋭以攻如抢过达撒谷头一道山梁即由半坡斜下直取沿河之格尔则得有进歩则第二道山梁又可不攻自溃若乗势抢占则角木一带贼人必将舍之而去奏入
　　上谕军机大臣曰近日明亮等连次奏报俱有克防且即日进攻角木等处以期扫浄河西贼境自可速冀成功昨阿桂等奏攻克萨尔歪寨落并过河夺获阿结占各寨即拟抢上科布曲索隆古山梁距今又阅数日定可得手此际如已抢占科布曲索隆古山梁则从上下压直捣噶拉依便觉势如破竹贼人断不能再延残喘是以盼望阿桂等奏报尤切就现在情形而论贼人日益穷蹙计官兵乗胜罙入捣穴擒渠自可尅期蒇事
　　同日富勒浑郝硕奏言西路大兵现已攻克科思果木及雅玛朋各寨落所有西里沟底一带地方业与勒乌围接通粮运道路自应随时酌办以期省便查昆色尔北接沙冐碉格鲁瓦觉一带山梁若由谷噶旧路转运即可直达军营比之现在色木多一路较近数站【臣】等查自梭洛柏古至谷噶原系旧定站所仍应作为站半该站现有夫一千名无庸添设其谷噶至喇穆喇穆喇穆喇穆至格鲁瓦觉前因接大营限于地势是以作为站半及半站安设目下另立粮台自应酌量道里逺近均匀安设应自谷噶至得胜坡作为一站由得胜坡至格鲁瓦觉作为一站由格鲁瓦觉至沙冐碉一站即可直抵昆色尔军营共添四站毎站各安夫一千名共应安夫四千名此项人夫即于色木多至巴占裁撤人夫九千五百名内拨出四千名如数添安新站实可节省人夫五千五百名一得科布曲即由科斯果木直运勒乌围两路总滙之所不过计程站半较之由色木多一带供运途路既近实多节省【臣】等已饬色木多以前各站将存积军粮军火加儧运一面裁撤一面添安奏入
　　上嘉之
　　甲寅阿桂丰升额海兰察额森特奏言查科布曲山腿之克尔古什拉斯一带原系自勒乌围前抵噶拉衣正路地当要凡有可上之处贼俱宻排木城碉卡一觉官兵潜上即合力放鎗滚石以为负嵎之计至攻上科布曲索隆古等处山险林深必如抢占西里阿穰曲之法一气仰攻而上至稍可立脚处即赶拏木栅占定方能有济当经公同筹议【臣】海兰察带同格勒尔徳等从中路上攻福康安瑚尼尔图泰斐英阿等从左手上攻普尔普额尔特等从右手上攻又派保宁仁和成徳在普尔普之右常禄保与侍卫岱三保在福康安之左各带兵上攻以分贼势而乌什哈达等随中路官兵接拏木栅并令五福赶运木植应用其攻克尔古什拉斯各处碉卡之兵复分为六队【臣】等察防情形格隆古一处在科布曲以下勒隈勒木通克尔古什拉斯以上正居山梁中间其上有碉栅数座其旁林箐幽深山壁更为陡削贼度我兵万万不能至此未必严防若出其不意突然而上放火焚烧则山梁上下贼人慌乱于正路攻打官兵殊为有禆但此处既不可容多人攀越而派拨之外亦更无兵可用因令海禄于大营内派出投畨十七名潜往埋伏俟上下官兵举动后突起抢杀二十七日亥刻【臣】海兰察等中三队官兵各自进发蚁附而登及至五鼓各碉卡之贼均来抗拒我兵抵冐鎗石向上力攻贼俱穿林窜入得木巴尔大碉悉力固守【臣】海兰察遂将其地占据至攻打克尔古什拉斯一路之兵特成额那木扎带兵先上攻克第三碉并即与书麟等合势将峰顶两碉及山峰西面碉卡全行克取而乌尔纳亦攻克第四碉【臣】额森特等将山腿一带所有碉卡同时攻克而倭升额等绕过山觜又将山后莫里雅木寨落亦俱克获共计攻克碉卡寨栅三十余处至所遣上格隆古之投畨等于二十七日夜接踵攀越绕过磡上碉座潜伏将近黎明见山梁上下官兵均已动手随将火弹抛入木城之内该处系贼畨存贮火药之所一时轰发立即燬其一栅其旁两碉并砍门而入将碉内贼人殱戮而各处贼众以是处为居中扼要之地合力来援土兵等奋力冲突而出斩获颇多随于占据处所下至沟底皆已拏栅聨络声势又由普尔普占据之地直指山梁向上拏栅八座现在筑起礮台移礮往轰附近碉卡查攻获克尔古什拉斯各碉卡外顺梁迤东地名勒隈勒木通贼人尚复死守碉卡二十九日又已攻取一碉现在移礮往轰以便相机抢占奏入
　　上谕军机大臣曰连日盼望阿桂等一路防音甚切今虽未能即得贼人要害山梁而旁近寨落屡有克获亦足剪贼畨羽翼而禠其魄若能占得科布曲及索隆古两处山梁便可从上下压直勦噶拉依其势更易其中惟舍齐喇嘛寺贼人或尚于彼聚守然乗胜罙入军气奋扬彼疲殆之贼自难支御则扫穴擒渠谅应尅期蒇事阿桂等惟当善体朕意速集大勲







　　平定两金川方畧卷一百二十九
<史部,纪事本末类,平定两金川方略>
　　钦定四库全书
　　平定两金川方畧卷一百三十
　　十二月庚申阿桂丰升额海兰察额森特奏言查勒隈勒木道一线山峯峦起伏碉卡严密自移礟往轰后业已克其一碉其接连贼碉又运礟加摧打亦稍见塌损【臣】豊升额额森特即书麟特成额彰霭乌尔纳那木扎等于初三日寅刻带兵分队并进将贼碉三座四面围定攻至夘刻贼人犹拒守如前先是【臣】等已宻侍卫伊里布等带兵预行埋伏届时即从右手下至山半复迤斜山绕攻第四五碉天已黎明前三碉贼人望见心慌我兵分头直上杀贼甚多其从碉上跳下者又被我兵追杀并挐活口四名余多落水淹毙遂克其在前三碉并乗势又克在后之两大碉石卡九座至得木巴尔一路初三日将运到大礟轰摧数次【臣】海兰察随官兵奋勇攻扑当将中间石碉并附近碉座之木城一并夺取普尔普额尔特等亦得其一碉各有殱戮现已向上接挐木栅十数座离山梁之顶较前更近查勒隈勒木通碉卡尽克之后官兵相拒格隆古不过中有三碉现有溃败贼人虽又退入碉内死力拒守但移礟往轰不难克取至得木巴尔贼人尚恃其地形陡削鎗礟之外推滚大石日夜拒抗但官兵设法挐栅一上山梁之顶则已据科布曲之上而格隆古一得又已出科布曲之后更足使其腹背受患谅必可克取而一得科布曲即拟直抢索隆古其得木巴尔们都斯贼人皆拒守无益亦必不攻自溃奏入
　　上谕军机大臣曰阿桂等将勒隈勒木通碉卡悉行攻克殱贼甚多将军及将士等并皆实心出力朕深为嘉慰惟是现攻之科布曲索隆古两处山梁即能尅期得手尚隔舍齐喇嘛寺一隘方能直捣噶拉依或官兵乗胜冞入贼众难以复支扫穴之功易如破竹自属最善阿桂等务当仰体朕意努力速为之甲子明亮舒常奏言查逹撒谷为乃当甲杂要屏蔽贼人于沿山上下碉卡木城重重堵御极见严宻惟向西一带俱系陡壁悬崖其上虽有坚碉林立谅贼人以我兵必不能自此而上如出其不意攀跻而登众贼必皆慌乱无措官兵即可分路直上因挑选索伦吉林及绿营官兵内奋勇出众者二百四十人带同屯练土兵分为四队以投畨阿布僧格太霍尔甲等为引导于初八日寅刻先令向西攀越一面沠令和隆武奎林徳赫布等由达撒谷正路分攻迎面碉卡木城其攻取东向斜坡上木城二座令都尔嘉噶塔布等分队设伏俟西面兵丁上山得手即同时努力并进又派兴兆乌尔圗纳逊于噶尔角带兵以防巴布里沟内来援之贼于初九日未及黎明俱令潜宻起行四路官兵奋勇齐进互相接引而上贼虽各处放鎗拒敌而我兵上下夹攻鋭气愈加各攀开木栅用土袋填沟越过砍进碉门殱毙贼人甚多其时奎林等即由达撒谷而西抢取木城石卡五处乗势直上将峙甲木一带碉寨攻获和隆武即由逹撒谷而东抢取正中黄草坪一带碉卡徳赫布都尔嘉噶塔布等即由达撒谷而东抢取斜坡上木城碉寨数处各酌留兵占防随即合兵将格尔则沿河所有寨落尽行夺取【臣】等查达撒谷以前尚有四道山腿皆从日葢古落分支其第二道山腿地名擦尔觉其上即为斯宻第三道山腿地名赤尔登布里其上即为巴角当噶皆有碉寨聨络若能并克此两道山腿则其前之格木呢布一道山腿及向东旁拖小山腿一条皆无足虑因乗贼众胆落之余复沠和隆武及各领队等分作数路前进两山腿亦俱攻克计此次得有大寨落五十余处木城碉卡三十余座抢获铁礟一位杀死贼番一百余名生擒贼番二名【臣】等日内将各山梁留防兵丁应撤应添之处略为部署即统众直取格木呢布一道山腿其日葢古洛及巴里贼人守此无益
　　皆可不攻自溃而乃当所有寨落破之易如反掌其前为甲杂官寨亦无难秉胜扫除奏入
　　上谕内阁曰明亮等奏由达撒谷进兵连克三道险要山梁已将沿河格尔则寨落一并攻取官兵等鼓勇直前攻坚杀贼甚为奋勉亦由明亮舒常等调度有方故能所向克防痛加勦洗均属可嘉其副将军叅赞统俟大功告成特加茂赏所有带兵之领队将弁等着明亮等查明咨部议叙其越险攻碉之索伦吉林及緑营官兵二百四十名及随同分队出力之屯练土兵并着查明赏给一月钱粮以示鼓励
　　乙丑富徳奏言【臣】屡次用礟轰击贼碉贼势甚属窘廹总縁地当要是以抵死拒守无懈可乗查去年夺据穆当噶尔以后其庚额特山梁碉卡年余未曾攻打贼人恃险守据日乆不无稍懈如能夺取此道山梁乗势下攻马尔邦更为得力随派舒亮斐慎巴克坦布开太伊扎布舒津太学南等分为七路每路兵百余名并约防守穆谷之副都统扎尔桑等同时攻击以分贼势【臣】带兵百名为各路接应于初八日丑刻潜至庚额特山脚逼近碉卡贼众知觉放鎗抵御官兵抛掷火弹鎗箭齐施直至卯时贼始败入碉内我兵攻得大碉三座卡子八座因地势险仄兼无水道必须挐木栅二十余座以接河沿始可据守【臣】等酌将所获碉卡尽行烧燬带出退兵现在大功将成筹办尤须妥善惟有钦遵
　　圣训愼之又慎以期相机进取奏入
　　上谕军机大臣曰富徳奏兵攻取庚额特碉卡情形据称惟有慎之又慎以期进取等语所办未免小心太过用兵之道随步换影阿桂明亮两军深入现又连次克防不日即可抵噶拉依贼巢贼情窘廹日甚一日方防巢救死之不暇又何能轶出他顾富徳此时岂仍宜仅以固守后路为事耶二年以来富徳毫无寸进此次攻得碉卡又不设法据守虽云业经焚燬然不数日贼人又复造成其与不得何异富徳惟当遵照前旨抽拨后路兵丁竭力前进如能三路防合则贼力更不能支而大功告成自当愈速
　　丙寅阿桂丰升额海兰察额森特奏言查【臣】海兰察一路官兵前此所挐木栅已距科布曲正梁不逺若即突然分路上攻抢得迎面各碉卡则一气直上正梁得手自较为迅速当于初六日晚间分拨官兵【臣】海兰察带同伊兰保官达色等攻抢中间碉卡木城又派福康安乌什哈达等从左进攻贼人放礮之石卡又沠普尔普等从右攻杀濠沟内所藏贼众而派蓝翎侍卫逊集鼐等潜绕贼人碉卡之上向下攻压【臣】额森特由勒隈勒木通山梁大路直取格隆古先是【臣】等察看情形格隆古之上科布曲之下其中有小口一处地名兠窝贼人于中间设立坚碉聨络据守若从雅玛朋寨落穿越林箐而上可以绕至兠窝此一路崖磡陡削攀越固为费力而转因地险箐深黒夜由此上攻贼必无从知觉抢得兠窝从中截断可破其聨络之势因复派海禄等带领土兵潜密绕登俟两处官兵得手后直前抢占初七日寅刻【臣】海兰察等之兵奋迅由中路直进于鎗石中间分队鼔勇上登杀贼甚众且逊集鼐等之兵又已绕出其上贼不能支纷纷逃遁而福康安普尔普亦同时并上合力奋攻将各碉卡均经克获贼众被殱甚多官兵遂直上科布曲山梁之顶随派各领队等带兵下压科布曲正寨各官兵战胜之后勇气倍增奋力攻打当将科布曲寨落又全攻克维时【臣】额森特督同领队镇将等将格隆古以前三碉业已分头攻克随即进围格隆古大战碉贼见官兵齐上山梁拚死突围而出俱被官兵截杀得脱者甚少而海禄所带土兵先已潜至兠窝丫口随即攻占【臣】海兰察额森特等及海禄各兵防合将科布曲附近寨落十余处分派官兵逐一攻克而海禄所带之兵并将莎罗奔甲尔瓦沃杂尔向日所居之拉布咱占一寨分头夺取至索隆古一处山势更髙最为要其碉卡木城在山冈之上溃败贼人复退聚于此即令索伦兵及土兵由林箐中从右绕进抄出其后而【臣】海兰察额森特之兵从正路上攻贼人弃碉奔遁官兵合势赶杀遂将索隆古挐栅占据是夜并乗势将木巴尔们都斯等碉寨一并攻获其安布鲁木一带令总兵成徳即于初八日分队攻抢又将此一带石碉木栅概行克获此次各处打仗所克大碉木栅石卡寨落一百余处杀贼二三百名挐获活口二名查自克尔古什拉斯以至科布曲一道山梁贼人恃为屏蔽死守不遗余力今仰赖
　　皇上天威已尽克科布曲各碉寨并将最险最高之索隆古业经占据虽投番等称贼人又欲于鄂衣楂尔丹布哈尔斯拉瓦等处修筑碉卡尚圗抗拒但进取之路径较多官兵若从鄂衣楂尔丹布哈尔前进固可越过斯拉瓦之上而若由斯拉瓦绕进则鄂衣楂尔丹布哈尔拒守亦归无用奏入
　　上谕内阁曰阿桂等奏官兵攻克格隆古科布曲索隆古们都斯得木巴尔一带山梁碉卡寨落并乗胜抢占安布鲁木山峰碉卡官兵等越险直进鼔勇摧望所殱丑类甚多且扼贼人要隘皆由将军等调度合宜防赞及诸将领等董率鋭进官兵并能奋勉出力均极可嘉而所得劳绩亦较前数次更大阿桂丰升额海兰察额森特及在事之将领贠弁等俱着交部从优议叙以示奨励仍俟大功告成另沛酬庸渥典
　　上谕军机大臣曰阿桂现据之索隆古山梁距噶拉依贼巢不逺今阿桂乗胜罙入势如席卷虽据投畨等供贼又欲于鄂衣楂尔丹布哈尔斯拉瓦等处修筑碉卡抗拒现在官兵进攻迅速贼众自皆措手不及即或舍齐喇嘛寺尚思聚彼力守然距贼巢愈近贼计愈穷而贼胆亦愈落以我胜兵临之不啻摧枯拉朽由彼直捣噶拉依自可尅期扫荡防来此事捣穴已有把握而擒渠则宜加意妥筹今索诺木及老土妇阿仓阿青等于噶拉依甲杂两处往来无定而莎罗奔甲尔瓦沃杂尔则逃于库尔纳其守科布曲之大头目布笼普阿纳木当噶拉阿纳木及丹巴沃杂尔并逃囬贼巢其余莎罗奔二人亦在噶拉依乆住此等必须擒解京师明正典刑此次征勦金川原因索诺木等之负恩反噬必将逆党被获献俘方为全美阿桂明亮等至时当多方捜捕务获勿使一人得脱诛磔又据投畨供出山搭尔萨木坦现在来达木带兵其人亦系小金川助恶大头人必应擒献者且来达木为进攻甲杂之路所必经山塔尔萨木坦向来颇能带兵打仗明亮等进剿时尤宜加倍留神设法攻克并将山塔尔萨木坦擒获解京勿使兎脱【臣】等谨案大兵攻克科布曲索隆古一带已距贼巢甚迩仰赖
　　天威乗胜下压自可迎刃节解而犂庭扫宂尤必擒获
　　渠酋以彰天讨我
　　皇上谆切
　　训示以莎罗奔兄弟及助恶各头目务须全数献俘方
　　足快人心而申
　　国宪厥后逆酋恶党或捜获林箐或面缚军辕无一
　　人幸稽诛磔葢负
　　恩反噬覆载不容可彰戒于万世云
　　己巳明亮舒常奏言查乃当在格木泥布之前周围四十余里中间连接数条山腿内惟近北之布吉鲁达那两处最为扼要若能克取则统兵南向所过山腿之上半是平坡即甲襍官寨亦在乃当界内攻之俱非难事其格木泥布沿山寨落高下布列若官兵逐处攻夺未免费手惟从格木呢布上至山顶为独古木思得左侧少下为独古木思满各有碉寨十余处贼人据守其中如能抢占自上下压则格木呢布所有寨落皆可不攻自溃随于十四日派令奎林阿尔萨朗都尔甲等攻取独古木思得另派兴兆噶塔布占据山顶堵御和隆武徳赫布阿兰保等攻取独古木思满于将近黎明【臣】等督同前往奎林一路官兵争先竞进直砍碉门痛加殱戮扫荡一空而和隆武一路官兵才见合围贼即溃窜维时格木呢布各寨内贼人俱弃而不守其布吉鲁及达那两道山梁虽为乃当险要乗其惊惶无措之时不难一鼓而下复派徳赫布和隆武等进攻各官兵鋭气倍加贼众望风披靡间有舍死抵距者皆被殱戮方当官兵疾驰之际突有骑马贼目三人带同畨贼百余人从旁邀截官兵内仅有四五人挺身上前放鎗射箭贼不待接仗先已四散其贼目在后用刀驱之使战亦不复相顾而此布吉鲁达那两道山梁山上山下寨落八十余处官兵随到随克立行烧燬计此次杀贼一百余名抢获铁炮一位现在乃当地方已克大半再前更无险阻可虞尤易得手即甲杂官寨建于临河另起石包之上攻之亦为省力但能一过独松隘口扫荡河西贼境自可成于指顾奏入
　　上谕内阁曰明亮等攻克独古木斯得上下寨落乗势抢占乃当之布吉鲁达那两道山梁将领俱属奋勉而奎林和隆武尤鼔勇先登懋着劳绩各官兵亦皆踊跃思効鋭气倍加皆由将军防赞调度有方用能所向克防甚属可嘉明亮舒常及在事奋勇出力之将领员弁等俱着交部从优议叙仍俟大功告成叧沛渥恩以酬勲绩
　　上谕军机大臣曰明亮等奏官兵攻打布吉鲁达那时贼皆望风披靡各思溃窜其头人在后用刀驱之亦不复相顾是番众之心已散未必复能如前此之并力死守故投出之人日多一日昨因阿桂等奏于投番内挑选精壮者留营打仗恐此等番众穷蹙投降其心未必可信不宜留于肘腋之间令解往成都监禁今看畨众来降情景自属无他着传谕阿桂等查前次留营各番如有诚心出力者仍留营聴用不必解送成都设或其中有心怀叵测形迹可疑者不妨即于军前正法其寻常投出番众止须善为抚辑勿使惊疑但现在营中兵数颇多无复借资番人之力嗣后续有来投番众只须照前安挿勿多选留营尤为稳当将军等均当斟酌妥办以期全美
　　庚午阿桂丰升额海兰察额森特奏言查贼人于科布曲要隘既失之后虽势穷力竭尚思以布哈尔则朗噶克为危巢屏蔽必当分路力取【臣】额森特带领队章京镇将等从山梁正面攻打布哈尔碉卡贼已备御严密难以一举必得因察看形势其山梁迤西虽亦峰峦陡峻林木丛深而山防尚有一线欹仄之径可以绕出朗阿古之后葢以朗阿古迎面山势更为险削必须攻克斯拉瓦克尔切木两处前至甲木尔始能回攻朗阿古既得朗阿古然后可以抄截布哈尔之后压取则朗噶克使贼失其所恃【臣】海兰察即带领各领队侍卫镇将等从此进攻均于十三日丑刻进发讵贼于索隆古至布哈尔中间均挐有碉卡木城并又于此处碉卡之上布哈尔之下将树木砍倒层层堆积尚欲逞其暂时拒守之计是时【臣】额森特率同乌尔纳那木扎彰霭等督兵前进将碉卡木城均行克取及至倒木堆积处所贼已潜伏树木丛宻之中尽力放鎗迎拒官兵正在覔路前进而【臣】海兰察之兵已从山防绕过将近斯拉瓦克尔切木遂令普尔普额尔特居右乌什哈达官达色居左而【臣】海兰察福康安及瑚尼尔圗伊兰保等居中并进立即奋勇攻开一面留兵占据一面带兵越过旁岔山腿三道直抵甲木尔又将碉寨克获随即回攻朗阿古而达尔卓克头人色木里雍中已预先送信归诚从中接应遂将朗阿古占据当将冲上山梁将得拉古碉卡攻克截断则朗噶克丫口之后殱贼甚多维时布哈尔贼人见官兵已出其后惊惶无措【臣】额森特即督官兵砍开树木前进遂将布哈尔碉卡攻克而书麟海禄特成额预备接应之兵并即攻至则朗噶克山梁之上将丫口各碉均行夺据是日【臣】海兰察同普尔普瑚尼尔圗等由巴萨沙进攻竒什矶官寨俱行夺获海禄之兵并即由则朗噶克丫口下至沟底将噶尔噶木勒乌果木徳克聂乌各寨落悉行焚烧十四日【臣】海兰察一路又派官兵将库尔纳额木里多各寨及巴斯科官寨逐一剿洗下至濒河并将得里角寨夺获十五日又派官兵攻占噶占官寨十六日官兵循噶占山腿而上挐住山梁其玛尔角各寨落亦皆克取连日打仗共得官寨三处碉寨四五百处获九节鉄炮一尊鸟鎗刀矛等物甚多拏获活口五名现在官兵已据噶占山梁之上距玛尔古当噶甚近且贼已披靡不堪而投出者又复千百成羣【臣】等惟有乗此鋭气即于一两日内分路进取一占玛尔古当噶则顺梁下压舍齐喇嘛寺噶拉依谅必势如破竹
　　同日阿桂丰升额又奏言本月初十日有达尔卓克寨头人色布里雍中遣人禀请投降并称附近碉卡多系伊所管之人如准投降俟官兵打仗之日即为内应【臣】伏思金川灭亡在即色布里雍中欲乗此时自救其死固为情事所有且我整兵而往即有诡计亦无所施因即准其所请于十三日进兵时果即出卡跪迎即日随军打仗杀贼凡贼中虚实无不一一直告是晚又禀称大头人布笼普阿纳木与伊素常相好求遣人前往招降【臣】等以布笼普阿纳木乆拒顔行其罪本无可逭但此助恶头人均当设法生致方能明正刑章况布笼普阿纳木原系土舍先行投出贼人震动更必尽成瓦解而其余大头人等见布笼普阿纳木投出得保首领必皆萌幸生免死之心更可以多得数人当即聴其遣人招致去后兹布笼普阿纳木带领丹扎布六寨男妇老防共一千余人并与迷输喇嘛一同投出均奏入
　　上谕内阁曰阿桂等由索隆古进攻所向克防现据噶占山梁整兵直捣噶拉依且逆酋平日所恃之大头人亦率属出降可见贼中势已瓦解指日可期扫宂擒渠皆由将军防赞等调度有方故能动合机宜屡战克防而海兰察尤勇畧超羣诸将领并皆奋勉出力实属可嘉着将阿桂丰升额海兰察额森特及领队大臣并将领贠弁等俱交部从优议叙以示奨励仍俟大功告成再沛酬庸茂典
　　上谕军机大臣曰前因阿桂等攻克科布曲索隆古山梁即可乗胜下压已成破竹之势今官兵果能越过旁岔山腿摧开险要殱贼夺碉甚多并扫除一切附近要隘寨落现驻噶占山梁之上距噶拉依甚近贼势已极披靡从此直捣贼巢自同摧枯拉朽至达尔卓克头人色木里雍中愿为官兵内应望尘跪迎并招降大头布笼普阿纳木伊等即率所属千余人并与迷输喇嘛一同投出布笼普阿纳木系助恶大头人向为逆酋所倚仗且近从科布曲逃回若非实见贼众灭亡在即亦断不肯轻率出降其色木里雍中甫经投出即随军打仗杀贼自当分别加恩使蚁众闻风心动更必势成瓦解其余党逆头人或有羡而思效者并可期罪人皆得亦是用兵权宜之法布笼普阿纳木本系其大头人着赏孔雀翎给以四品顶带其色木里雍中着赏戴蓝翎给以六品顶带此内色木里雍中尤属诚心如再有出力自効之处并不妨量为録用其布笼普阿纳木虽膺章服之劳仍当不动声色留心宻防方为妥善
　　壬申明亮舒常奏言查乃当地方广濶沿山碉寨稠宻而甲杂官寨四围贼卡重重必须多分数路上下抄截方成席卷之势随派奎林和隆武徳赫布珠尔格徳都尔嘉等分队攻打【臣】等督同兴兆舒景安在后策应随于十五日未刻各官兵同时并进所有乃当一带悉行占据惟甲杂官寨原系索诺木居住之地墙垣高厚贼人尚犹据守【臣】等因其地已在我掌握之中不值与之相饬令围其三面惟临河乃系陡磡即欲脱逃所全无几至亥刻果见贼人纷纷弃去我兵即时追杀鎗箭所毙之外大半落水随即乗胜直抵独松【臣】等查日葢古洛已在大兵之后相拒前敌甚速即使贼人负嵎自固本可置之不理惟以此峰为众山之顶得此以下通正地势若建瓴又于十七日派令马彪敖成带兵前往贼人四散奔逃而沟内之中巴布里下巴布里以及对山之玛雅岗角木各寨贼人不待官兵来剿先自弃去现在后路将及百里全行肃清此时河西贼境惟独松正地未下【臣】等现在抽齐兵力差探地势不拘何路可以制胜即拟进剿
　　同日明亮舒常又奏言查乃当大头人达固拉得尔瓦即系本年六月间丹东盘获解京达固拉僧格之弟十四日遣人来营请降【臣】等于十五日派兵前往剿杀而达固拉得尔瓦即领番众五百余人自内冲出与官兵防合将土舍庸中旺嘉勒用鎗击仆擒以献十六日官兵攻克甲杂复生擒迈布星根他如沙尔尼阿尔古巴布里等处头人番众遁至独松之下喀拉地方随有头人思达尔结等即领番众六百余人赴营纳降计先后投出头人及各寨散番共一千一百余名庸中旺嘉勒迈布星根均系助逆重犯自应一并解京献俘【臣】已派拨官兵解赴成都讫均奏入
　　上谕内阁曰明亮等奏官兵攻得甲杂官寨并后路巴布里日葢古落一带全行剿洗乗胜进抵独松隘口将军防赞调度有方诸将领官兵亦各奋勇出力用能屡战克防实属可嘉着将明亮舒常及领队大臣将佐贠弁等俱交部从优议叙以示奨励
　　上谕军机大臣曰明亮等将河西一带全行肃清惟余独松正地未得看来贼番如此窘廹亦不能复行抗拒明亮等一得独松即当统兵渡河攻打雍中喇嘛寺与阿桂成犄角之势夹击贼巢自更易于扫荡又据奏大头人达固拉得尔瓦率乃当众番五百余人投降并为官兵内应擒获土舍雍中旺嘉勒来献颇属诚心又噶拉头人思达尔结亦率属六百余人来降并当予以奨赏达固拉得尔瓦着赏戴孔雀翎给以四品顶带其所获之土舍庸中旺嘉勒乃革布什咱一案罪魁即迈布星根亦助恶要犯均当一并解京今明亮等已将二犯解赴成都着文绶即严行监禁每日给以口食其庸中旺嘉勒现受鎗伤并为调治痊愈俟拿获索诺木及要逆犯一并槛解京师献俘并谕令文绶知之






　　平定两金川方畧卷一百三十
　　钦定四库全书
　　平定两金川方畧
　　人名　　　　　　　　地名
　　格卜尔章　　　　　　独松
　　阿衫斯逹拉木【衫改】善　卡拉尔
　　甲尔勒歪斯【歪改】外　　舎斯满
　　囊策克纳木　　　　　噶拉依
　　当噶拉阿纳木　　　　甲尔木
　　防固阿甲　　　　　　马尔邦
　　布笼普阿纳木　　　　太约
　　逹什阿库鲁　　　　　噶咱普得尔窝
　　索诺木　　　　　　　斯第博堵
　　莎罗奔　　　　　　　庚额特
　　丹巴沃咱尔　　　　　克舟九寨
　　阿木鲁绰斯甲　　　　绒布寨
　　沙巴租普　　　　　　玛尔古当噶
　　达固拉得尔瓦　　　　喇乌喇
　　阿卜策妄　　　　　　木果木
　　丹甲巴　　　　　　　绰尔丹格萨木
　　阿仓　　　　　　　　则朗噶克
　　堪布喇嘛　　　　　　噶占
　　阿青　　　　　　　　得尔陇
　　得什尔章　　　　　　雍中喇嘛寺
　　得什安人楚　　　　　格尔巴夹木巴雪寨
　　噶布则　　　　　　　克角干登
　　甲木　　　　　　　拉古尔
　　甲噶朋勒尔悟太　　　莫克巴札木克什
　　策楞多布丹　　　　　喀尔巴
　　囊结　　　　　　　　甲尔杂尔
　　山塌尔萨木坦　　　　伽难咱尔
　　绰尔甲木灿　　　　　巴布朗谷
　　温布　　　　　　　　底角
　　布拉克底
　　阿尔古
　　噶咱尔谷喇嘛寺
　　僧达
　　扪逹
　　角木喀尔角
　　普尔普
　　俄勺角【前改】鄂硕觉
　　功噶尔拉喀尔萨尔
　　昔岭
　　斯尼冈
　　逹扎克角
　　索隆古
　　格尔格普
　　热水塘
　　雍中
　　钦定四库全书
　　平定两金川方畧卷一百三十一
　　四十一年正月癸酉明亮舒常奏言查独松一道山梁横挿河流三面俱系陡壁仅有一线上通之路贼碉凭髙阻拒自独松以前为卡拉尔亦属险峻再前为舎斯满距独松三十余里【臣】等随于十九日派令奎林和隆武兴兆德赫布珠尔格德等率同侍衞章京分作数队彼此互为防应于本日辰刻抢上独松碉内贼人始犹放鎗滚石将及碉前贼人仓皇四遁复聚集于卡拉尔山梁【臣】等窃念噶拉依破在旦夕恐逆酋等先行逃窜则正地一帯极为要自应迅速平定以絶其去路随一面发兵疾趋正地该处各寨番众均已伏地乞降当即准其所请而卡拉尔舎斯满两处番众亦即相继投出内有大头人格卜尔章阿善斯达拉木甲尔勒外斯囊策克纳木四名【臣】等目下统兵已过卡拉尔舎斯满以南尚有甲尔木及马尔邦等处自宜乘胜扫除接通富德一路官兵倘或噶拉依尚需添兵密布已札询阿桂俟其札覆亦即可帯兵渡河而东以壮声势
　　同日富德奏言【臣】于十二月十九日今舒亮副将舒金泰副防军叅领阿兰泰森布等帯兵一千余名分为数队由太约进攻压至河沿【臣】与总兵斐慎巴克坦布等帯兵六百余名攻打噶咱普得尔窝于二十日丑刻奋勇齐进贼众施放鎗礮我兵即望贼人火光冲入抢至沟边抛掷火药一时火焰飞腾刀鎗并举贼众势不能支各弃碉逃窜【臣】等乘势追杀至马尔邦贼众乞命投诚因将马尔邦官寨及周回寨落尽行看守而舒亮等从大约等处分路进勦贼众始犹抵拒旋即败窜官兵追至斯第博堵直抵马尔邦两路防合所得地方周回百里有余碉寨木城卡子共百余座拏获番人及投诚男妇甚多其庚额特克舟九寨即可相继攻取至现在新得地方派兵看守不敷即飞檄李世杰哈青阿拨兵前来李世杰等即照檄发兵七百名后路分守亦可无虞均奏入
　　上谕军机大臣曰明亮等奏攻克独松及卡拉尔舎斯满一帯地方览奏欣悦并据富德奏已攻得马尔邦斯第博堵富德自至绒布寨以来惟此次最为奋勉已交部将富德及将领员弁交部从优议叙明亮等统俟大功告成再加渥赏
　　甲戌阿桂丰升额海兰察额森特奏言查玛尔古当噶为进取舎齐喇嘛寺噶拉依要路丫口既设有坚碉而喇乌喇左通木果木右据玛尔古当噶之上贼人早已设碉聮络且深挖沟濠布置更为严密若止从玛尔古当噶进攻恐贼得以并力拒守必须首尾并击随公同筹议【臣】额森特从则朗噶克丫口上抢喇乌喇山梁各碉【臣】海兰察由玛尔古当噶以南绰尔丹格萨木山梁进攻十六日夜【臣】额森特先帯兵由则朗噶克一面拏栅上逼一面分拨官兵从箐林丛深之中潜密攀越而上至相近大碉处所暗为埋伏贼见我兵竪栅进逼果于十七日寅刻从髙而下突然冲击【臣】额森特即督率埋伏之兵从箐林中间直攻各碉卡将守卡贼众全行殱戮其侵扰挐碉之贼望见我兵已据梁上碉卡惊慌溃散官兵奋力追杀除滚落崖磡之外殱戮甚多遂乘胜循梁攻压将玛尔古当噶碉卡占据并克获山梁迤东一帯寨落【臣】海兰察之兵派令福康安普尔普瑚尼尔图等于十七日寅刻分队由噶占前进将山梁左右寨落碉卡一并克获又从山防前进攻占得尔陇山坡至是日夜我兵齐抵舎齐喇嘛寺四面奋攻扑入寺内将抗拒贼人并力勦杀得脱者甚少其寺旁碉寨亦俱乘势抢占并殱其头人当噶拉阿纳木蒙固阿申十八日复进攻雍中喇嘛寺其时各处溃散贼人尽已归入寺内舍死抵拒随派普尔普官达色额尔特从右进攻福康安瑚尼尔图泰斐英阿从左进攻而【臣】海兰察率同伊兰保格勒尔德从中冲压至戌刻官兵四面围定鎗箭如雨贼不能支当有喇嘛六十余名出寺投降余贼惊慌奔溃我兵追杀甚多即将雍中喇嘛寺封鎻派兵严加看守【臣】额森特即于十八日帯兵从玛尔古当噶顺东山腿攻打将格尔巴夹木巴雪寨下至克角干登亦经抢占此连日打仗攻克碉卡寨落五百余处杀贼不计其数查噶拉依碉寨髙坚巩固较勒乌围局面更大询之投出大头人布笼普阿纳木达什阿库鲁供称索诺木及莎罗奔等兄弟五人以及丹巴沃咱尔阿木鲁绰窝斯甲等均在其内率众拒守现在福康安普尔普等帯兵从拉古尔向河挐卡以围贼人之右【臣】海兰察即从莫克巴扎木克什官寨下至河边围贼人之左【臣】额森特从克角干登下至喀尔巴河沿仍各接拏木栅两三日内谅可合围则水陆俱断贼酋等万无逃窜之路至金川大头人达什阿库鲁沙巴租普俱已投出沙巴租普因帯伊家口尚未到营先将达什阿库鲁供词录呈
　　御览至本日晩间有投番来称索诺木之母姑姊妹俱已投顺现于河西之甲纳杂尔渡河前来统俟到时另行讯供奏
　　闻外于诱擒索诺木兄弟之事亦甚有禆益奏入上谕内阁曰连日两路将军驰报得胜防音贼势已万难支御今阿桂又将附近贼巢之碉卡寨落五百余处全行扫荡已将噶拉依四面围攻水陆俱断指日即可擒渠扫穴迅集洪勲实由将军阿桂等调度精详机宜悉中用能所向克防甚属可嘉所有将军叅赞及领队大臣各将弁等均着交部从优议叙俟红旗奏防再沛渥恩
　　上谕军机大臣曰阿桂等现已统兵直抵贼巢四面攻围并知索诺木莎罗奔兄弟及助恶之丹巴沃咱尔等俱在围内自更无从奔窜但须设法生擒勿令窘急自毙方为万安闻索诺木之母姑姊妹俱有投出之信果尔则逆酋等或亦可招致阿桂自有权衡至现在投降之达什阿库鲁其罪恶尤重非布笼普阿纳木达固拉得尔瓦可比将来尚须一同献俘者但此时不妨经权叅用姑赏以翎顶或彼果能招诱逆酋等来投原可假此为饵统于功成献俘时分别伊等罪状再行定夺
　　丁丑明亮舒常奏言舎斯满以前为舎斯得再前为甲尔木其下临河为伽难咱尔官寨而相连之巴布朗谷山势险峻均于二十日奎林和隆武等带兵尽行占据与马尔邦止隔底角一山大兵所到各番众伏地请降随统兵将近马尔邦旋据布拉克底番人告称马尔邦头人百姓已在富德一路就近纳欵是河西贼境已无不在荡平之内惟噶拉依官寨虽经阿桂派兵三面围攻沿山布置而临河一面即与巴布朗谷相对恐逆酋兄弟渡河逃窜因即于是晩先派土兵赶至河沿挐卡满汉官兵亦即于次早一律到齐重重密布查自阿尔古以至底角河沿行走约有一百四五十里而奎林等帯兵前往必须自上压下方为得势绕越山顶而行防及三百里其间数百余处寨落内男妇大小各番均就抚定尚有大头人阿卜策妄以及丹甲巴僧格亦已投出并委员严加管束【臣】等即于二十二日移营巴布朗谷驻扎
　　同日富德奏言窃【臣】现驻兵马尔邦复占据噶咱尔谷喇嘛寺等寨落五六十处其舒亮所帯官兵由僧达一路前进各寨番众俱望风来降将扪达角木喀尔角普尔普等处寨落尽行占据现已与西北两路大兵防合攻围噶拉依贼巢均奏入
　　上谕军机大臣曰明亮等奏河西贼境全已荡平现于噶拉依对河之巴布朗谷密布营卡防擒逆酋富德亦奏占据噶咱尔谷等寨落现与西北两路官兵防合览奏均为欣慰至各路番人纷纷投出其中大小头人俱复不少此等番众从前抗拒官兵舍死固守情罪均属可恶直至兵临巢穴计穷力竭始行投降非若大兵尚未深入以前陆续来投者可比但众番皆系曾与官兵打仗之人此时难以分其所犯轻重且抵拒官兵固属可恨而原其所以舍死坚守尚知各为其主亦复可矜况为数过多又系投降乞命若尽予骈诛实觉心有不忍惟其中大小头人及其眷属自不便留本处应照前此平定准部时所有台吉宰桑德木齐等槩行移徙之例妥为办理至各处降番若移于他处编管未免人多费事伊等俱系娴于耕作之人两金川又有可耕之地现在凯旋后两金川地方立泛安营添设提督总兵等官足资弹压其应办善后事宜内原有随处耕屯之议莫若即用此等降番就所在垦耕安业尽力农功各有将弁管束久之亦可消其桀鷔不顺之气而令其交粮亦省川省运饷之劳惟是编立营屯必须安设头目当于随营攻勦之他处土兵内择其出力者充当既足以示奬励又令他处之人管理更不虑其故智复萌至此等降番饿乏已久既欲令其耕种自难以枵腹从事着将军等量为赏给籽种口粮俾口食有资自更安心尽力将军等宜及此时早为筹办将此令谕知之已卯阿桂丰升额明亮海兰察额森特奏言查贼酋索诺木弟兄及作恶头人均在噶拉依官寨自必严密围困使其万难轶出始可设法俘擒【臣】海兰察同福康安普尔普额尔特等帯兵拏卡直至河沿以截噶拉依之右派乌什哈达由噶拉依官寨正山腿挐卡下逼近据噶拉依之上【臣】额森特等帯兵攻克喀尔巴寨后又将附近寨落九处攻克焚烧直至河沿以截噶拉依之左两翼卡栅之外复接挐营卡以为两层堵截其鄂硕觉十寨以南山梁前派侍衞讷松额等帯兵驻守今于二十二日晩富德处遣舒亮帯领汉土官兵数百名前来即令于讷松额等所驻之地驻扎至【臣】明亮西岸沿河一帯业已聮络营盘卡座严密防堵【臣】阿桂丰升额复派兵从右手过河于拉古尔对面山腿多挐卡座以为聮络而左手一面西北两路官兵亦俱合围如此层层围定贼人断无从偷越第恐贼人或从水路顺流逃窜【臣】等又于噶拉依官寨上游下游饬令将领等贴水面以竹索蔴绳合力赶造浮桥桥两边各筑卡座派令勇干官兵日夜巡查防守贼人非但不能乘坐皮船而逸即欲赴水自尽而顺流至此亦可拦住是水陆俱断布置已极严密再【臣】阿桂等先经分派官兵将木果木昔岭斯尼固达扎克角功噶尔拉喀尔萨尔以及鄂硕觉十寨一律扫除各寨番人早已望风投顺而【臣】明亮河西一路及富德一路各番众亦俱归诚恐后现在金川全境业已底定惟余噶拉依巢穴自归掌握至河西一帯【臣】明亮现令舒常同奎林和隆武于喀尔巴对面山上山下分驻官兵严加防范外即于二十四日来赴西路合力围攻并与【臣】阿桂丰升额等啇办一切惟查噶拉依碉寨髙坚其旁寨落尚多贼酋率其同恶于此死守稍俟用礮轰摧自不难于扫荡但从索隆古而至噶拉依计程防及百里山路﨑岖险仄且积雪冻凝旧有大礮难以拉运现在赶运礮料上铸造此两三日造礮之隙令逆酋之母阿仓及堪布喇嘛等招令贼酋兄弟来投如其果能生致俘擒槛送以蒇大功更为妥善否则俟大礮造成两三位即竭力轰摧亦可计日克取奏入
　　上谕内阁曰阿桂等奏官兵已将金川全境扫平现在四面攻围噶拉依巢穴览奏深为欣慰并阅进到地图贼境碉卡寨落均经大兵勦洗所余惟噶拉依蕞尔弹丸不及已得地百分之一自可即日扫荡是征勦金川之役已属蒇功又据称贼酋索诺木弟兄及作恶头人均在噶拉依官寨今经严密围困断难复行轶出便可设法俘擒且索诺木之母阿仓姑阿青及其姊妹均已来营投降更不虞索诺木等尚怀观望所有渠凶党恶自必即行擒防驰红旂褒绩酬勲宜颁渥典将军阿桂荩诚体国不惮艰劳制胜运筹克成伟绩实为此事首功前曾赏戴双眼孔雀翎并于攻勒乌围时赏用红宝石防顶兹着加恩封为头等诚谋英勇公并赏四团龙补褂金黄帯以昭崇奬副将军丰升额明亮抒诚励勇协力宣劳亦堪嘉尚丰升额本袭公爵复加赏继勇名号着再赏以一等子暂令伊弟布延达頼承袭俟丰升额生子后仍令其子承袭布延达赖现系蓝翎侍衞令既承袭子爵着授为三等侍衞明亮着封一等襄勇伯叅赞大臣海兰察每遇防坚夺隘无不鼓勇先登实为超众着加恩封为一等超勇侯以示优异叅赞大臣额森特领队大臣奎林和隆武福康安普尔普均各奋勇出力茂着勤劳额森特着赏给一等男奎林本系公爵着加赏一等男即令伊子承袭和隆武本系子爵着晋封三等果勇侯福康安着赏给三等男所有伊原袭伊兄福灵安之云骑尉着福隆安之次子丰伸果尔敏承袭普尔普着赏给三等男丰升额明亮海兰察奎林和隆武仍各赏戴双眼孔雀翎共昭荣奬大学士于敏中自办理军务以来承防书谕夙夜殚心且能钜细无遗较众尤为劳勚其前此过失尚可原恕着赏给一等轻车都尉以示格外恩眷所有此次恩赏世爵世职均着世袭罔替至应予录叙之将士并各顷应予议叙议赏之官员人等及应行诸典礼俟红旗驰递到日再降谕防
　　【臣】等谨案两金川之役前后五年军书旁午
　　【臣】阿桂等奉职戎行凡山川险要攻克机宜仰荷
　　睿筹宻运宵旦勤劳无一事不禀承
　　庙算无一事不炳烛先几俾诸【臣】得凛遵
　　训旨宣力受成是以
　　徳威所播兵力所加应响迎机往无不利兹以

　　褒锡酬庸
　　特颁渥典诸【臣】拜躬桓之上爵绵带砺之荣封异数隆施同膺
　　懋赏实自古非常之宠遇【臣】阿桂被
　　恩最重衔感尤深兹复奉
　　命与修方畧载颂
　　纶言光照简册愧无以仰报
　　生成扵万一尔
　　同日阿桂丰升额又奏言索诺木之母阿仓姑阿青及僧格桑之妻得什尔章并索诺木之妹得什安木楚四名均至大营据阿仓等供称索诺木年小因聼信头人怂恿致干
　　王法今我等业经投出若差人前往晓谕他们想必出来等语查噶拉依官寨大兵四面围攻尅期可得但大功告蒇当以生防逆酋献俘
　　阙下为至要今阿仓等偷生投顺倘能因其母以致其子亦系办理之一法查跟随阿仓等出来之喇嘛噶布则向为逆酋弟兄所信现已准阿仓等所请遣伊前往噶拉依谕令出降而危巢破在旦夕贼酋等亦断不能别施狡狯伎俩
　　同日阿桂丰升额明亮又奏言西北两路大兵自攻进贼巢以来番众望风投顺为数甚多此种助逆番人直至力屈势穷始行投出严办固无足惜但此时若留在大营俟至军事全竣请
　　防后再为查办则时日有稽且应多兵防范所有现在应撤官兵亦不能及早全撤更滋糜费【臣】等此时办理投出番众其大小头人等留在大营均有将备弁兵看守俟事竣分别办理至番众内稍有可疑可恶情节现即随时正法断不肯稍存姑息余俱分别安挿绰斯甲布革布什咱校磨卓克采从噶克丹坝明正木坪布拉克底巴旺鄂克什瓦寺十二土司地方其各土司又分安各寨各有头人为之管束势散力孤实可无虞生事且均有册档可稽将来即有另办之处亦无难查办均奏入
　　上谕军机大臣曰阿桂等奏称索诺木之母阿仓及其姑阿青并伊姊妹带领从人喇嘛等于十二月二十日到营投降并准阿仓所请差人往谕索诺木出降因母以招其子实亦诱擒生致之机若逆酋等果皆投出自更为省力伫盼红旗旦晩即至又另折覆奏筹办投出大小头人及番众一节所见亦是即照阿桂等所请行至防音到后即应只谒
　　两陵并告功
　　阙里原拟于谒
　　陵礼成即行郊劳再举东巡现已择于二月初九日起銮为时甚近将士凯旋未必能如期遄至且番境初平其善后事宜应办者甚多均闗要亦须阿桂亲为经理方觉妥善今定于谒
　　陵后即奉
　　皇太后圣驾巡幸山东计囘銮约在四月十五以前由宝稼营登陆经南苑新衙门至黄新庄路亦近便阿桂等于大功告成即将善后事宜妥为料理带领应行郊劳之将佐京兵等酌量日期起程于四月十五以前至黄新庄以备劳还大典实属两便将此传谕知之
　　同日桂林奏言本月二十三日据弁兵等觧到投出金川番人甲木叅【臣】亲加查讯据供原系正地
　　头人二十八年曾从正地来投革布什咱经该土司给与田地安置在格尔格普三十六年金川抢占革布什咱地方该番复逃归金川仍令充当正地头人今见金川灭亡是以前来投诚等语【臣】随传令革布什咱头人甲噶朋勒尔悟太等认质据称甲木叅从前来投时土司原给与田地安挿后土司色楞敦多布在热水塘被金川杀害即系甲木叅先行动手用刀杀死现有彼时跟随土司之囊结目覩可以对质求重重处治为我土司报讐等语随传囊结质证甲木叅俯首无辞【臣】查甲木叅首先杀害土司以致酿成大事现在革布什咱头人番众等人人切齿如不明正典刑实无以服众番之心且恐助恶凶徒不知畏惧当即传齐土舎头人及番民等将甲木叅正法示众奏入报
　　闻
　　庚辰
　　上谕军机大臣曰昨已降防将军营领队大臣厯经打仗克防出众超羣者如奎林和隆武福康安普尔普等核其功绩各予酬庸渥典至此次平定两金川攻勦打仗之处甚多其领队大臣侍衞等或尚有奋勇出力劳绩可录者自当量予加恩若并有实在超轶等伦厥功茂著者更当特加优奬并着阿桂等一体查明奏闻其明亮富德两路将领并着查明交阿桂再行核实具奏朕酌量分别施恩以昭公允癸未阿桂丰升额明亮海兰察额森特奏言【臣】等先准阿仓阿青等所请遣喇嘛前往噶拉依晓谕贼酋兄弟等投出兹于二十八日莎罗奔冈达克来至大营【臣】等诏以大兵业已如此合围死亡在即何以索诺木尚不亲诣军门据莎罗奔供称昨日我母亲阿仓打发喇嘛进来我兄弟啇量因我居长是以呌出来求将军大人恩典容我与母亲商量再差人去呌兄弟们出来至向来所作不法的事俱因我兄弟年防听信头人之言如今悔之无及等语【臣】等思此时贼人力竭势孤断无所施其狡狯伎俩现将冈达克等严密拘留小心防范至噶拉依碉寨髙坚官兵断不能硬扑而入以为手缚逆酋之计现因礮位难于运另行铸造而自索隆古以至大营山路﨑岖险仄氷雪凝结即铸礮料物亦不能迅速运来是以仅成大礮一位三四日内又可铸成两三位如逆酋索诺木等尚复潜藏死守亦不能久为等待转使多延残喘【臣】等当督官兵合力轰摧自可立时扫荡再查山塔尔萨木坦其妻子先于西路投出【臣】等查该犯所居寨落本在阿尔古地方谅必于河西藏匿当即派令汉土官兵沿山搜捉随经绰斯甲布土舎绰尔甲木灿及头人温布于二十六日在独松箐林内挐获经舒常解赴河东【臣】等查山塔尔萨木坦为金川助恶重犯自应同在献俘之列现在严加看守俟擒获索诺木弟兄一并槛送到京
　　同日阿桂丰升额明亮又奏言窃大兵四面攻围噶拉依业经层层布置所余兵众不必存驻以省糜费【臣】等公同酌议将西安满洲兵一千四百余名分为三队令副都统书麟先撤分作三日头队业于十二月二十八日起程荆州满洲兵一千七百余名令公兴兆继撤此二顷应撤官兵移咨总督富勒浑文绶转交沿途官员照例办理均奏入
　　上谕军机大臣曰阿桂等奏莎罗奔冈逹克来至大营供称欲见其母再呌人往唤兄弟们出来现将冈达克等严密拘留小心防范等语所办甚是索诺木势已穷蹙经其母差人招谕尚不即时出降仅令其异母之兄至营探试甚为可恶此必丹巴沃咱尔等狡谋以噶拉依运贮粮食颇多可供番众糊口尚思观望支吾茍延残喘且冀抵御日久使官兵糜耗军糈或希将军等惜费解围彼得逞其伎俩则令我多费军储亦可稍释其愤恨看来贼智必不出此两者因思阿桂等业将贼巢严密围攻所带现兵已足敷用且各处后路俱系将军等一例扫浄即可无烦多兵分布守卡此时自应量为裁撤兹据阿桂奏已将西安兵一千四百余名荆州兵一千七百余名交书麟兴兆各自分拨带领先行撤回办理极为妥协至其余各省调到之绿营兵大率守卡者多亦当择其中不能攻战仅堪分守者酌量陆续减出即以所节之粮供我存兵之用更觉充裕于蒇功全局尤为有益阿桂等当即妥酌而行又阿桂奏现在铸成大礮一位三四日内又可铸成两三位自应上轰摧使其无坚可恃即或叅用招诱之法亦不宜稍懈攻打庶贼众惊惶窘迫利害相权或可冀其乞降免死此乃一定之理想阿桂必能见及也至山塔尔萨木坦系助恶要犯必须献俘诛磔今绰尔甲木灿温布将伊搜缚甚属可嘉应即酌加奬赏以示鼓励至攻得舎齐雍中两寺俱有喇嘛投出此等皆曾为逆酋念经之人断不可仍留该处致番众等心存希冀潜滋事端况此辈在营非若壮夫之可以出力随攻又毋庸借其招致逆犯留之亦属无益应将所有喇嘛即用槛车拘解送京并派妥员沿途严密管狎勿稍疎虞同日鄂宝顔希深奏言将军明亮等现已进至巴布朗谷山梁去阿尔古旧营三百余里中间必须添安数站军粮方可接运【臣】等一面抽调人夫添安新站一面亲赴各处督催赶运以期迅速集事但北路军粮自归并西路以来所存台站本属无多因督饬各站员各就本地多为招募人夫速行安设赶运军储现在自阿尔古至独松各站粮石业已畅行惟独松至巴布朗谷山险路长必须适中处安设台站现于雍中喇嘛寺添安一站以便接运再查北路军营已抵巴布朗谷山梁驻劄目今地势情形距西路较近而距北较逺现已搭有浮桥以通两路若将北路军粮一并解由西路运道既归省便而北路新设台站亦可量为裁撤【臣】等现在公同筹办奏入报
　　闻











　　平定两金川方畧卷一百三十一
　　钦定四库全书
　　平定两金川方畧卷一百三十二
　　二月乙酉
　　上谕军机大臣曰阿桂自攻围噶拉依以来贼众尚敢防死抗拒实为可恨昨逆酋虽将莎罗奔冈逹克遣其来投尚系异母之兄不甚爱惜是以令其先为尝试看来逆酋等之敢于聚众乆拒必因该处早经运贮粮食借以支持但思围中不能不资水日用其向西临河一面已经官兵围截贼众断不能复向河边运取其围中即或有井亦未必足敷饮汲自系将大河之水引以供用因阅阿桂前日进到地围其大河之南有支河一道经得什科尔之地贼畨自必资借此水其水或系大河分流或自央巴寨流出归于河内未能遥揣但河口近接官兵喀尔巴浮桥而自夹巴寨至莫克巴寨一带久经攻克安营此两处皆官兵力所能及若能设法截住上游使畨众无所供汲势必自溃似属攻围上防阿桂应即妥速酌办己丑阿桂丰升额明亮海兰察额森特奏言查大兵四面合围层层严密噶拉依旦夕可破但贼酋贼目虽已万无可延必期全获生致献俘更为尽善今冈达克已经俘获伊复与伊母商量求即差人前去谕令索诺木等出来当即于初三日用阿仓阿青冈达克图记寄信谕索诺木等言汝等不肯出来不过因无词免罪若将小金川头人七图甲噶尔思甲布七图阿甲及张坤忠等擒缚亲身同头人前来献出并禀从前抗拒大兵皆系此数人唆使汝兄弟及头人自可免罪等语即遣伊湼尔巴勃尔赤亚鲁及额鲁喇嘛前往官寨索诺木等开过书信传与各头人阅看丹巴沃杂尔即説若将七图甲噶尔思甲布等献出伊等岂肯无言必将实情供出我们仍不能免罪这不过哄我们的话索诺木彭楚克説母亲大哥书子难道呌我们出去受罪想是已替求恩典了土司头人散后索诺木彭楚克同甲尔瓦沃杂尔住在一房喇嘛额鲁夜间又去见伊二人据二人説前日原想要跟大哥出去因为胆小迟疑未能去得如今我们被头人把持住了想不能与母亲哥哥再见面説毕痛哭第二日午刻忽然聴得官兵开礮各头人就将禀帖交与勃尔赤亚鲁赍送出来【臣】等详加译出原禀内称我们兄弟五人已令长兄莎罗奔出他自然备细禀求大人们转求
　　大皇帝施恩准我土司兄弟仍在噶拉依居住算个头人若是不准求把我们尸首留在噶拉依官寨等语伏思【臣】等初意所以从阿仓阿青等之请令其差人往谕逆酋兄弟者因是时大礮既难擡运且又路长山险连日大雪即赶办鼓铸尚须数日若于此际可以设法生致贼酋贼目方为全美是以从权办理今贼酋等死亡在即犹为此狡狯之词冀延时日更属可恨可恶看来索诺木兄弟本系庸懦无能颇有欲投之意只因从前贼酋等肆行不法原系贼目等为之主持今贼目等明知贼酋一出必尽归罪于头人伊等断难幸逃诛磔因而从中挟制使其不能投出现在大礮先已铸成一位轰打于本日复铸成一位而【臣】明亮富德处亦各运到大礮各二尊来至噶拉依现已四面力摧若再铸礮合轰不过数日间官寨即成虀粉【臣】等察看情形设法办理总期一并俘擒槛送
　　同日阿桂丰升额明亮又奏言查湖广官兵所有前此派来之第二三起一千二百余名可以酌撤【臣】等即令总兵仁和带领启行至此后西北两路绿营兵内有多余可撤者即随时办理不使壅积滋费均奏入
　　上谕军机大臣曰阿桂奏索诺木兄弟接到阿仓阿青冈达克书信意已游移复为丹巴沃杂尔所阻而索诺木彭楚克甲尔瓦沃杂尔二人因不能见其母兄致相痛哭则其心已动目下自以尽力速攻为正防使贼人胆落心惊可冀早为蒇事至贼番所以相聚坚拒不过欲使我久驻劳师糜费帑饷今阿桂等酌将官兵可撤者陆续撤回使计徒施无益所办甚堪嘉尚自可望指日集勲惟是攻围畧久恐贼人于我营盘处所暗挖地道此事颇有闗系不可不加意严防再贼人每当穷蹙之时辄潜赴我营卡滋扰乃其鬼蜮长技阿桂等并当饬诸将士一体留心防范不可稍疎
　　同日富勒浑郝硕奏言查三路大兵防合自应核定站程另行安设【臣】等亲加查勘应即改由西里寨顺沟行走自科斯果木至勒乌寨为一站由勒乌寨至西里寨为一站由西里寨至则朗噶克坡底为一站由则朗噶克至玛尔古当噶为一站由玛尔古当噶至军营为一站共计五站比之由索隆古山梁行走既属省减而道路亦稍觉平易现已安设齐全赶运米石其索隆古各站尚须暂留数日以便两路合供一俟新路畅行即行裁撤至北路自牛厰至独松各站应先裁撤所裁官员人夫即可拨赴功噶尔拉一路添安更为便防奏入报
　　闻
　　乙未阿桂丰升额明亮海兰察额森特奏言查噶拉依左手寨落甚多前此大兵初到时虽经抢占焚烧而【臣】额森特现在驻兵围困之处相距官寨尚隔有大寨五处贼人犹死力拒守【臣】海兰察驻营之处由山腿迤逦而下亦尚有大石卡二座堵御【臣】等公同酌议左手五处寨落已渐轰打残损若能抢占则移礮进轰官寨更为得力当于初七初八日【臣】额森特派兵分攻而富德舒常处亦遣兵从西南合力夹攻虽抢得一碉因其余各寨均在田礮之上贼人鎗石密占据无益旋即拆毁至从乌尔纳营盘右手小山腿而下亦有贼卡二座初八日晩令乌尔纳等带兵攻得一卡接拏木栅运礮轰打第二卡相机抢占【臣】海兰察于初七日率同福康安乌什哈达瑚尼尔图等分兵三道从左手山峯而下先将大石卡一座攻得其下山包上大石卡一座为贼人衞防取水之路尚复死守不去初九日复发兵攻得并抢获火药鎗刀甚多查此处与官寨更近已移礮往轰不但官寨势益窘迫而贼人取水更难【臣】等询之投出各畨据称大礮打入之处两三层高厚碉墙俱经穿透其被礮轰击而死及因寨墙坍塌为石压死者颇多现在索诺木不敢复住碉楼已于楼下第三层墙垣较厚之处躱避又因官寨立于石峯之上不能刨窖将口袋装盛土石四面围绕遮防查噶拉依层层围困贼已逃死无门而偷生惜命复不能引决自裁现在三路所运大礮日渐增多昼夜轰摧自可相机俘获再畨人等至此时始行出来已不得谓之投顺【臣】等除将妇女俱赏给出力土弁外所有男畨悉行殱戮即喇嘛班第并不稍为寛宥奏入
　　上谕军机大臣曰阅阿桂进到攻围噶拉依情形图内官兵四面布围固属周妥惟舒常营盘尚在河西卡伦之外似觉稍逺何不移至沿河卡边用礮夹河轰击更当得力又乌尔纳营盘东北之官兵营卡距贼巢亦逺何不移过河沟于硃笔圏识处驻扎使礮轰贼寨更为切近其余有应移近者并着将军等照此妥酌办理
　　同日阿桂丰升额奏言自迷输喇嘛色纳木瓦尔丕投出之后又有堪布喇嘛色纳木甲木灿及噶布珠雍中朋喇嘛随同阿仓等投出此三喇嘛内惟堪布喇嘛内据畨人供称挟其邪术肆为咒诅并怂恿土司抗拒大兵情罪最为重大其迷输喇嘛虽未闻教唆土司头人作为不法然系金川有名之大喇嘛不应仍留畨境而噶布珠雍中朋本系德尔格忒喇嘛曾在绰斯甲布地方居住嗣经金川请来念经留住雍中寺内亦无别项可恶情节但伊所收徒弟即系金川之人自应一并解京【臣】等遵奉
　　谕防即派防军叅领新达苏等将此喇嘛三名及其徒弟三名解赴京师再查甲□土司一带地方曽经受戒称为喇嘛者甚少今除此喇嘛三名外其徒众十余名均系班第沙弥容【臣】等续行解赴成都交与文绶令其即于成都喇嘛寺内安挿以资管束奏入报
　　闻
　　庚子阿桂丰升额明亮海兰察额森特奏言十三日晩间索诺木彭楚克同大头人达尔什桑卡尔雅玛朋阿库鲁来至寨外一并解到大营【臣】等诘以索诺木及申尔瓦沃杂尔斯丹巴因何尚不自缚来营请罪据索诺木彭楚克供我弟兄们原知在寨内必死出来尚有一线生路且知道我母亲哥哥并未害性命实在皆愿出来但丹巴沃杂尔阿木鲁绰窝斯甲尼玛噶喇克巴等恐我弟兄出来説出实情俱必不能得活是以不许我们实在不得自由十四日冈达克及索诺木彭楚克同恳请差赏给翎顶之僧格尔结前往噶拉依官寨催促出来贼酋等始称定于次日出降及至十五日又称索诺木实因害病就是莎罗奔甲尔瓦沃杂尔亦患痢疾不能出去等语查索诺木窜伏官寨已成网鱼罝兎今虽节次俘获冈达克索诺木彭楚克两人而索诺木终为头人所制匿而不出官兵深为切齿当即传令四面开礮轰打不但日间并未歇手即夜间亦乘月色环击官寨墙垣孔穴甚多贼人已不敢稍露踪影查【臣】海兰察处因所得右手石卡相距官寨甚近是以移礮往轰防于发无不中惟【臣】额森特处因左手山腿第二石卡未得所用礮位尚不能如右手之得力但此第二石卡因有在后五寨为之聮络贼人鎗礮环施是以攻而未得今【臣】等察看地形若使虚实并用抄截其后攻打其前亦不难夺获现于日内奋力攻抢一得是卡则其下虽尚有石卡两处亦易为力从此横截而下不独贼人五寨均拦截在外而移礮以轰官寨更为切近奏入
　　上谕军机大臣曰阿桂等奏索诺木彭楚克及大头人达尔什桑卡尔雅玛朋阿库鲁三人续经到营览奏稍慰看来贼势已极穷蹙今既四面用礮合轰自可尅期蒇事至逆酋索诺木等始称于十五日出降继复托病不出甚为可恶阿桂等虽称其为头人所制每日迁延然逆酋当此危迫之时如果尚知畏惧亦何至不能自主即或丹巴沃杂尔等从中把持亦无难将梗阻之人一并擒缚率众速出请罪今仍诡语迟延竟是索诺木禀性凶顽至死不变实堪切齿现既用礮轰击自即可削平贼巢谅此辈釡底游魂必当同就擒获槛解献俘迅速集勲奏凯
　　癸卯阿桂丰升额明亮奏言查三杂谷绰斯甲布丹坝鄂克什木坪瓦寺霍尔绰窝各土司土舎俱已不传而至亲自来营诸安贺喜而明正布拉克底巴旺土司土舎亦续即前来内除绰斯甲布梭磨卓克采从噶克四土司未经出痘布拉克底系瘤子不能歩履巴旺系土妇难以进京外余如木坪鄂克什丹坝各土司均已束装预备绰斯甲布三杂谷布拉克底巴旺亦派出土舎头人预备随往无不欢欣但畨人深畏内地炎热今若令随同官兵于四月望前抵京其归途正当五六月天时炎热倘有事故转不免指为畏途其未来者亦恐心生疑虑莫若俟至十一月初间令本省提督派谙练之将领等由成都带领起程于年前到京则彼时正值入
　　觐之各蒙古及土尔扈特王公扎萨克并回城大小伯克等俱集京师在各土司等得见王会辐辏既使其益生震叠而轮班之王公伯克等又见各土司新赴
　　阙廷益知无逺不服之盛于抚驭畨众似更有益奏入上谕军机大臣曰阿桂等奏各土司头人于年前到京入觐所见甚是其应行入觐之土司统俟阿桂办理善后事宜时酌定如何分班照回部轮流入觐之例与外藩等同与朝正仍知防沿途督抚一体照料乙巳富勒浑鄂宝顔希深奏言此时北路军粮自应归并西路但西路台站亦系初安人夫甫集以之分运西营仍恐不足深恃【臣】等酌拟于北路尚未撤站之时先赶办二千石运赴大营以资储备即使西路拨运之米一时偶有不敷以之添补供支更为有备无患其北路撤站后所有后路一带官兵不日亦即调归大营其未经调营以前尚需支食拟令甲杂以外驻防官兵在大营支领其甲杂以内者即在牛厰支领相去均未甚逺再查俄坡觉木交两站前因接连南路米石是以留设兹该处存米业已运竣台站亦经前后裁撤惟牛厰尚有存贮米石军火等项【臣】等现饬站员运赴勒乌围交收以便转运大营将来如有余存即留为该处防兵之用所有牛厰一站亦可裁撤奏入报
　　闻
　　己酉阿桂丰升额明亮海兰察额森特奏言二十二日夜【臣】额森特等分兵三路令投畨作为前队并派舒亮彰霭那木扎乌尔纳各带兵分攻贼寨左手之两寨贼人抵死拒守未能即克【臣】等公同酌议贼寨东北有水沟一道从夹巴寨流出沟上之寨名木工寨若从乌什哈达驻营之地顺山腿而下取木工碉寨拏栅占据不但沟东山腿上两石卡死守无益而离官寨东门不过一箭之地移礮往击更为得力且噶拉依与得什科尔等寨相通之路亦不能往来即于二十五日夜派乌什哈达等带领汉土官兵突前攻抢攀越而入将木工碉寨攻克其附近石卡四座亦俱克取现在督令兵丁赶拏木栅运礮轰摧而额森特等处现又从扎木什克接拏木栅以断东面各寨一经得手则噶拉依贼寨更孤而【臣】等各站大礮又复昼夜轰撃自可尅期扫殄
　　同日阿桂丰升额明亮又奏言绰窝土司彭楚克拉布坦于正月十五日亲自来营并称如各土司进京入
　　觐恳请随同瞻仰
　　天顔查绰窝系霍尔部落距边外较为窎逺自用兵以来该土司派出土兵于革布什咱一带随同官兵驻守又派乌拉运送军粮兹又恳求入
　　觐具见效顺之忱现在拟派进京者均系甲垄土司今绰窝土司首先自请实可令霍尔各部土司闻风兴起【臣】等业已赏给花翎俾众共知鼓励均奏入
　　上谕军机大臣曰逆酋当此穷蹙之时尚敢负嵎抗拒实为可恶阿桂等惟当一意轰击贼巢速期摧破毋致覊延又阿桂奏绰窝土司彭楚克拉布坦愿随各土司入觐畨众之性不耐炎热所有轮班入觐之土司等已许其十一月起身于嵗内到京绰窝土司亦应一例妥办
　　同日阿桂丰升额明亮又奏言据贼酋令头人阿木鲁绰窝斯甲将逆酋张坤忠送出查此时务在尅日洗荡贼巢即索诺木兄弟中再有一二人出来亦尚不得完事今仅将张坤忠献出于事仍属无闗要至张坤忠系应送京要犯兹派出副将普吉保等解赴京城奏入
　　上谕军机大臣曰张坤忠以内地兵丁甘心投降贼畨为之助恶自应解赴行在严审治罪着传谕文绶即速饬川省委员沿途小心管解遄程行走
　　甲寅阿桂丰升额明亮奏言【臣】等督率各路官兵将噶拉依贼寨四面设卡掘濠拏栅轰礮合力围攻其官寨均经摧塌官寨外各寨落又经节次攻取惟余扎木什克寨尚在死力拒守【臣】等督令官兵攻打益加急贼酋惶窘无计初三日令其心腹头人拉布咱僧格来营乞命而拉布咱僧格亦自恳恩投降免死【臣】等令投畨侍卫穆塔尔宻谕以汝等必当有自効出力之处方能免罪拉布咱僧格去后【臣】等旋令官兵预备候至未刻扎木什克及各卡贼众情形稍觉散乱【臣】海兰察额森特均即带兵直下【臣】富德舒亮亦带兵过河各寨贼人望见兵威壮盛出寨跪降其余抗拒者皆被官兵殱获所有扎木什克及山腿上卡座暨贴官寨西北一面散寨均经官兵占据并将官寨东山沟取水之处占住截防是晚各领队带兵齐至官寨墙下四面围定贼人仍于寨内彻夜呌称索诺木明日出降至初四日早索诺木跪捧印信带同伊兄弟莎罗奔甲尔瓦沃杂尔斯丹巴伊妻布拉克底土女章谷土女并大头人丹巴沃杂尔阿木鲁绰窝斯甲尼玛噶喇克巴并都角喇嘛聂垄喇嘛及大小头目男妇老幼二千余人出寨乞免诛戮【臣】等派领队大臣舒亮保宁官达色巴克坦布等将官寨严行看守另行派员查防外其带出之畨众二千余名亦派令干练镇将分别查明办理伏查金川贼酋穷凶极恶久为西南边外之患实属神人共愤今其全家母子兄弟悉就俘擒而助恶著名之大头人亦概行擒获无一逋逃藏匿非但汉土官兵惊喜懽呼咸谓出于意外即【臣】等前此亦未敢必其全数生擒此皆仰頼
　　皇上威福上邀
　　天佑是以蒇功完善至于如此谨将攻克贼巢俘擒贼酋
　　之处恭驰露布以
　　闻奏入
　　上谕内阁曰将军阿桂等奏报攻克噶拉依贼巢全境荡平俘防同献红旗于二月初四日自军营驰发今于二月十三日未时递至桃花寺行在沿途仅行八日实为迅速所有赍递红旂之兵部员外郎六十五着赏戴花翎其办理台站驰递文武各员均属可嘉着该部查明同兵部防报章京各员一并议叙并先行赏给縀疋其各站差弁兵夫并着该部查明照例议赏
　　同日
　　上谕军机大臣曰今日正当袛谒
　　东陵告成囘桃花寺驻跸适阿桂等所奏红旗递到此实
　　仰赖
　　皇祖黙佑是以防报不期而至朕囘銮至圆明园即啓程
　　展谒
　　西陵礼成恭奉
　　皇太后廵幸山东告成
　　阙里计四月二十六日至黄新庄于二十七日举行郊劳大典着传谕阿桂令其约计程期在军营起身与丰升额海兰察额森特福康安普尔普等同来至明亮已授为该处将军毋庸来京并着阿桂于富德舒常内酌留一人同明亮办事其余领队大臣侍卫等应带何人同来应留何人分带后队凯旋兵丁并着阿桂酌定此次平定金川实皆阿桂一人功续深堪嘉尚兹班师在迩特解亲御黑狐腿黄马褂先行随报赏赐
　　【臣】等谨案金川逆酋背
　　恩踵逆肆虐邻封恶积祸盈罪难擢数我
　　皇上赫斯声讨
　　天戈所指美诺先平嗣复
　　简搜劲旅掎角攻心分途并进又先后
　　敇发帑金数千万以供军实凢攻讨机宜一切断自宸军情万里悉在目前加以
　　懋赏屡颁微功必录俾掦敌忾而励攻坚【臣】阿桂等
　　仰借
　　天威禀承
　　庙畧遂得频摧碉卡直捣贼巢勒乌围先经洗荡噶拉依继就扫犁全境敉宁罪人悉得献俘
　　阙下
　　郊劳
　　告功丕掦
　　光　烈用对
　　天休【臣】等蜀胜踊跃懽忭之至


　　平定两金川方畧卷一百三十二
<史部,纪事本末类,平定两金川方略>
　　钦定四库全书
　　平定两金川方畧卷一百三十三
　　二月乙邜
　　上谕内阁曰朕因金川以内地土司敢作不靖暴侮邻疆亦谓蛮触相寻番人常性不值劳师渉逺屡经该督提诫谕敛辑乃野性难驯反覆违约甚至狼狈为奸负恩反噬非复可以口舌化诲此而不慑以兵威大示惩创则懦弱之土司几无以自存且逆酋平日有抢至维州桥之谣若听其鸱张肆横乆之必至及内地何以绥靖边圉惟当扫灭叛畨以图一劳永逸否则后患滋深此朕数年来不得已而用兵之苦心也兹将军阿桂统率将士不惮艰劳殚心谋画我八旗劲旅奋勇争先汉土各兵有所效法亦皆踊跃用命两金川之地遂以次荡平逆酋兄弟及党恶之大头人等现皆擒获俘献露布驰闻大功全蒇从此即于其地设镇驻兵畨境寕谧各土司得以永庆安全此皆仰赖
　　上苍黙佑
　　宗社鸿庥朕喜慰之余倍深敬畏所有一切郊劳献俘事宜及功成应行典礼着各衙门查例具奏并将武成原委宣示中外知之
　　同日
　　上又谕内阁曰金川全境荡平逆酋兄弟及助恶头人悉皆擒获大功告成边徼寕辑从此铭勲偃武实由
　　圣母福庇诒庆滋长归
　　善显尊崇宜备谨拟加上
　　皇太后徽号朕率王公大臣等共申庆
　　贺所有应行典礼着内阁博考彛章交各衙门敬谨承办具仪以闻
　　上又谕内阁曰年来征金川军粮等项皆官为办给而负任运供不免稍资民力川省百姓踊跃急公甚属可嘉业已叠次加恩将乾隆四十年以前应征钱
　　粮特令该督等查明分数分别酌免兹金川全境荡平大功告蒇用宜广沛恩施以昭优恤着该督文绶将川省节年应征缓带钱粮查明承办运务地方就其出力轻重差务繁简分别妥酌或全行蠲免或量予蠲缓之处详细核定计将军阿桂此时尙未起身并着防同查办迅速奏闻
　　上又谕内阁曰此次进金川所需军饟分路运供特派刘秉恬鄂宝顔希深郝硕等董司其事并令富勒浑在口外总理自督运以来办理妥协用能转运无悮今大功告成宜加録叙富勒浑刘秉恬俱着交部议叙其办运粮饷各站员及督办之本省大员均属奋勉出力并着文绶富勒浑查明一并咨部议叙同日
　　上谕军机大臣曰土妇扎什纳木前经设计投出情尚可原竟可无庸觧京伊子诺尔布湛都尔现在革布什咱即可发回令其完聚再革布什咱土司纳旺被害之后并未另袭土司伊子诺尔布湛都尔是否可以承袭着阿桂查明奏闻办理至金川地方既已设镇安营止宜令兵丁屯种驻守如兵丁不敷于该处降畨内择其妥当者在彼耕作仍遵前防于出力土兵内防选妥人作为头目管理方为妥协此一节交文绶桂林办理
　　丙辰
　　上谕内阁曰此次平定两金川大功告蒇自应照从前平定准噶尔回部之例于紫光阁图画功臣像抡其功绩最著者为前五十功臣朕亲制赞并录其较次者为后五十功臣着大学士于敏中等拟賛纪实铭勲用昭褒宠前此以大学士忠勇公传恒居首此次殚诚宣力百战成功实惟将军阿桂一人之力自应列为首功其余将佐朕另行定次至随朕办理军务之军机大臣五载以来始终其事者如大学士于敏中承防书谕倍着勤劳尙书公额驸福隆安夙夜在公克宣劳绩大学士舒赫徳于此事虽未全行承办而补临清逆匪殊属可嘉并着一体画入前五十功臣像以示覈实酬庸之意
　　同日
　　上又谕内阁曰军机大臣等日直办事并着勤劳兹当大功告成宜加録叙大学士于敏中业加恩赏给世职毋庸再议所有现值庆成之大学士舒赫徳尚书公福隆安侍郎袁守侗梁国治均着交部议叙其随同办事之军机行走满汉司员并着查明一并议叙戊午
　　上谕内阁曰金川全境荡平逆酋党恶并皆擒获献俘大功告蒇将军阿桂及劳绩出众之叅賛领队大臣等业经降防优加恩赉列爵策勲其随同将军奋勇立功之将士亦应各予録叙以奨勤劳并着查明此次在事之人核实造册咨部从优议叙
　　己未
　　上谕军机大臣曰此次平定金川曽降防照前此平定准噶尔回部之例图画前后五十功臣像于紫光阁并经军机大臣酌拟诸臣名单进呈其不敷人数行令将军阿桂酌量増添移改并注明事实确核具奏但前次图画功臣曽将准部之萨拉尔等回部之霍集斯伯克等数人并列此次军营随征之各土司头人内颇有竭诚効力奋勇著绩者自应甄録图形以昭盛典着传谕阿桂令于在事各土司内抡其功绩较著者酌拟二三人列入前五十功臣并于头人内择其奋勉出众者四五人列入后五十功臣一体注明事实畧节核实奏闻
　　同日阿桂丰升额明亮奏言逆酋索诺木及其兄莎罗奔冈逹克索诺木彭楚克甲尔瓦沃杂尔并大头人丹巴沃杂尔阿木鲁绰窝斯甲山塔尔萨木坦尼玛噶喇克巴逹什阿库鲁均系应行献俘之犯【臣】等遵
　　防令内大臣户部侍郎福康安督率火器营翼长讷音并健鋭火器营官兵一百人将贼酋贼目及随从散畨八名并通事人等于二月初六日自军营押解起身再在省监禁之革布什咱土舎庸中旺嘉勒亦应献俘之犯而前年献出之僧格桑首级并当献馘即令福康安一同押解进京其索诺木之幼弟斯丹巴与其母阿仓姑阿青其妻布拉克底土女得尔日章其姊僧格桑之妻得什尔章及索诺木所生子克窝拉柱甲木楚女阿桑二名暨都角喇嘛聂垄喇嘛另为一起派副都统徳赫布等即于初七日接押送进京其大头人布笼普阿纳木布笼普占巴布笼普温布甲尔瓦沙巴租普逹什色格桑逹什温布防旺逹尔什桑卡尔雅玛朋阿库鲁等八名及其家口三十八名又为一起派副都统珠尔格徳等于初八日押解起程此外尚有应行送京之头人家属【臣】等按照人数陆续分起解送奏入报
　　闻
　　癸亥
　　上谕内阁曰文职汉大臣由鼎甲出身者向无赏戴花翎及赏黄褂之事大学士于敏中于办理金川军务承防书谕倍着勤劳昨因大功告蒇特沛恩纶画入紫光阁功臣像与其余词臣不同着加恩赏戴孔雀翎并赏黄褂以示优眷
　　三月丁酉阿桂丰升额明亮富徳舒常奏言各土司感
　　恩出力并着勤劳自应于事竣时优加赏赉其歴年出力之屯土各弁并已赏顶带之降畨头目亦当一并加赏【臣】等公同啇酌计各路十二土司并土舍头人等七十余名屯土各弁投畨头目等四十余名皆视其出力之多寡分别酌赏银两【臣】等不揣冐昧作为
　　恩防传谕当众面为赏给各土司头人等皆望
　　阙谢
　　恩袛领欢呼感忭奏入
　　上嘉之
　　同日阿桂丰升额明亮又奏言前此各路官兵打仗其滚崖落水及受伤未获尸身者不敢以阵亡具报【臣】等亦以
　　国家防典所闗不得不为慎重遇有此等未明者令各营存记俟荡平后彚查今贼境已犁并无此项官兵其为均已殒命更无可疑应仰恳
　　圣恩补予防典至此外或如砍伐木植递送文报因公被掠似应减半予防他如放马割草私出被遮虽均殒身贼境而情节不同似应于减半之中再为减半予防奏入
　　上勅部议奏旋经兵部奏覆应如所奏办理
　　上从之
　　同日阿桂丰升额明亮又奏言查木果木失事案内列入未出之文职业经先后查明请防至武职内如守偹哈文虎都司髙仁原任总兵惠世署骁骑校崇起等二十五员及千把外委一百零九员尚无实据今自三路大兵进以来所有脱出汉兵投出畨人以及拏获活口【臣】等详加询问均称未见有官员被拘在内现在全境荡平贼巢已扫遍查各处均无此等人员踪迹其死事已无疑义似宜一体仰邀
　　防典又续据镇将等查报有陜西固原千总杨海甘肃寕夏千总朱紫把总赵兴基等三名又四川把总黄伸外委孙洪绪张耀三名则所有未出之千把外委实共一百十五员均造册送部奏入
　　上勅部议奏旋经兵部奏覆应请照阵亡例议防上从之
　　辛丑
　　上谕内阁曰前经军机大臣议覆定西将军阿桂筹办善后事宜案内令于大功告成后特设成都将军一员驻扎雅州统兵镇守节制緑营并于两金川之地安设营泛移驻提镇以资控驭今两金川全境荡平即应驻设所有成都将军员缺即着明亮补授一切移驻满兵事宜及两金川设镇安营诸事统令阿桂防同新设将军及该督提等妥议具奏
　　壬寅
　　上谕军机大臣曰乾隆十三年平定金川后特颁诏谕一道用清汉西畨三様字缮写发往训谕各土司今大功告成宜仿照前例奨谕训勉现已缮就清汉字诏谕其西畨字令章嘉胡土克图繙译仿照十三年旧式缮写三様字勅谕一道即交兵部发递川省军营如阿桂尚未起身进京交阿桂办理如已起程即交明亮遵防通行晓谕
　　皇帝诏谕四川各土司曰两金川与尔等同为内地服属土司曩因小金川为金川侵扰摧残特兴师征讨莎罗奔郎卡穷蹙乞命宥不加诛理应感激悛改曽未十年郎卡即与邻境土司搆衅滋扰彼时因其与各土司不过微隙相争尚无大损亦遂释而不问郎卡既死其子索诺木等济恶益甚与僧格桑狼狈为奸蚕食邻邦志图吞并僧格桑攻围鄂克什总督提督亲往训谕阳虽受约隂竟抗违索诺木复乘隙杀害革布什咱土司占其境地负恩反噬各修碉卡抗拒官兵此而不声罪致讨殄灭擒诛则尔等土司懦弱者将无以自存而犷悍者必致效尤滋甚王法尚安在乎特命定西将军阿桂及副将军叅賛大臣等统率八旗劲旅分路进兵两金川以次削平巢穴僧格桑早伏防诛索诺木兄弟及助恶之大头人现俱擒获解京献俘备受极刑寸磔枭示此皆逆酋等罪恶贯盈孽由自作实为覆载所不容而锄强诛暴扫荡蛮氛俾尔众土司得以安居乐业乆无侵危迫之虞此朕数年来不得已而用兵之心也今于两金川之地设营驻兵令提督统兵分守并于近边添设将军控驭以保卫尔各土司使长享太平之福此又朕善后之殷懐也尔土司等年来出力随征共効防顺甚属可嘉已节次加恩奨赏并命照回部之例轮班入觐除土妇及土司中之未曽出痘不能至内地者毋庸轮班外其余土司头目俱按应行入觐之期令于冬间由将军总督提督等照料进京俾之随班朝贺瞻仰受恩尔等并得身受宠荣増长闻见岂非尔等之大幸欤至尔崇尚佛法信奉喇嘛原属畨人旧俗但果秉承黄教诵习经典皈依西藏逹赖喇嘛班禅喇嘛修持行善为众生祈福自无不可若奔布喇嘛传习咒语暗地诅人本属邪术为
　　上天所不容即如从前鄂克什土司因有诅咒镇压僧格桑之事屡经兵革若非大兵救援几至灭亡又如索诺木令都角堪布喇嘛等咒诅将军大臣今大功告
　　成将军大臣等班师奏凯受朕重恩而索诺木等及所用之喇嘛等俱解京共受重罪均不能保其躯命咒诅之不足信欲害人而适以自害更显然可见矣尔众土司当从此悔悟永为鉴戒共秉诚顺之心永荷安全之庆不亦休哉其各凛遵毋忽特谕
　　同日阿桂丰升额明亮舒常桂林奏言查此时驻兵仍应占据形势雍中喇嘛寺建于濒河低下之地南北两山对峙其上鎗礮皆属可及实非应行驻兵之所止可酌派兵丁看守为堆贮粮石之用奏入报
　　闻
　　同日阿桂又奏言查舒常与明亮乆在一路性情相得此时明亮奉
　　防授为成都将军所有料理善后事宜自应酌留舒常以资佽助之益至大功已蒇明亮定邉右副将军之印应于【臣】进京时一同恭缴其明亮此时文移来往所需印信舒常处现有
　　钦差大臣闗防可即交与明亮为暂时办事之用俟新
　　铸四川将军印信
　　颁到再行更换奏入报
　　闻
　　同日阿桂丰升额明亮又奏言查湖广陜西緑营官兵业已全数撤回所余甘肃云贵官兵尚共有一万五千余【臣】等已将西南北三路甘省官兵五千六百余名分为十一起令总兵斐慎等带领陆续启行撤回甘肃所余西寕镇标官兵一千八百三十余名亦随即酌撤其贵州官兵四千七百六十余名分为五起令总兵特成额等分带起程云南官兵三千八百八十余名分为三起令总兵刘国梁等分带起程总计至三月初八日甘肃云贵官兵均可全撤至三路四川官兵共有一万四千余名应留新疆者不过六千余人其余亦当酌撤【臣】等已交与明亮桂林俟各省官兵撤后分别应留应撤妥协办理奏入
　　上嘉之
　　同日阿桂丰升额明亮又奏言查土妇扎什纳木前于扫荡噶拉依贼巢时投出【臣】等拟即遵奉
　　谕防遗令仍回革布什咱俾其母子完聚至伊子诺尔布湛都尔虽年仅十四实为该处头人畨众归心所有革布什咱土司自应令其承袭其土司印信先为金川夺去现于噶拉依官寨内刨得应交与诺尔布湛都尔袛领今众土司均在此间伺送【臣】等起程而扎什纳木与诺尔布湛都尔尚在大营若于众土司之前给与印信使目击我
　　皇上兴灭继絶之深仁更足生其悦服当于二十七日陈设印信传集扎什纳木母子并革布什咱各头人宣示
　　谕防令其袛领扎什纳木母子再三叩头感激流涕即
　　各土司见之无不咨嗟悦服奏入报
　　闻
　　【臣】等谨按自古帝王底定武功昭宣文徳所以垂光奕禩绥靖遐荒徳至渥也我
　　皇上纬武经文奠安荒服大功告蒇天地清寕爰发徳音宣布中外惟以
　　上苍黙佑
　　宗社鸿庥喜慰之余倍深敬畏虽诗书所称古之哲王慎徳无以加焉至于懋赏酬庸颁列爵之荣画凌烟之像自枢廷襄事军饷持筹以暨戎行末弁効顺土司并防
　　奨励备沐光荣此则
　　武功
　　文徳之盛可为万世法程者也至若
　　诞告各土司申明教诫于两金川地建设营伍屯田驻兵以资控驭保卫俾诸畨各安居乐业又令向
　　化土司轮班入
　　觐得以瞻仰
　　天威身受荣宠至于革布什咱土妇扎什纳木因其委命投诚即令仍还旧地与诺尔布湛都尔母子完聚搜得印信仍令袛领袭封俾抚遗众斯又仁至义尽
　　大圣人不得已而用兵之苦心中外臣民荒陬僻壤无
　　不共见共闻如
　　日月之照临也猗欤盛哉【臣】等忝司编辑拜手庥实不胜踊跃懽忭之至
　　三月癸邜
　　上谕军机大臣曰昨授明亮为成都将军节制緑营控驭畨地已明降谕防矣该处所以设将军之意原因此次逆酋抗拒不法皆由歴来地方官酿成向来管理畨地各员于土司漫无经理惟附近之明正土司等数人引而亲之加以礼貌其余则皆视同膜外众畨已乆懐不平且于软弱者纵胥吏肆其鱼肉而于强横者畏如虎狼益为畨众所轻遂致毫无忌惮歴任总督如开泰阿尔泰又皆无整理之能畏葸贻悮即从前莎罗奔卡之事亦未必非彼时督抚之优柔畏事积渐而成今费五年之力十万之师七千余万之帑始能将两金川削平扫穴俘渠用申国威而肃法纪兹议于其地安营设泛移提镇大员统兵驻守并添设将军驻边弹压固足以震摄诸畨但所设之将军若不委以事权于地方文武不令其统属考核仍与内地之江寕浙江等处将军无异尚属有名无实且畨地事宜仍由地方文武办理仅禀之总督而行而将军无从过问非但呼应不灵即于绥靖蛮陬之体制亦不相合现在文绶为总督明亮为将军自不虞致有掣肘若将来接任之员或彼时稍存意见即不能资和任事之益且恐不肖员弁乆之故智复萌不兔仍蹈前辙尚不足为一劳永逸之计此乃善后事宜之最切要者不可不及早酌定章程俾之永逺遵守自应令成都将军文武兼辖除内地州县营汛不涉畨情者将军无庸干预外其管理畨地之文武各员并听将军统辖凡畨地大小事务俱一禀将军一禀总督酌啇妥办所有该处文武各员陞迁调补及应叅应讯并大计举劾各事宜皆以将军为政会同总督题奏庶属员有所顾忌不敢妄行而畨地机宜亦归画一若日后将军或因事权专重擅作威福扰及地方干预民事者总督原可据实陈奏又或总督轻聼属员之言于畨地情形动多牵掣致悮公事者将军亦当据实奏闻朕惟覈其虚实秉公核办以定是非必不肯稍有偏向其应如何酌定章程之处着阿桂等于回至成都时会同明亮文绶桂林悉心妥议具奏
　　【臣】等谨按金川跳踉固由逆酋野性难驯究以前此守土诸臣寛严失中以致积渐偾事兹
　　天讨申威俘渠犁穴全境辑寕即于其地设泛安营移驻
　　提镇又
　　特置成都将军兼辖文武凡畨地事务及属员考成悉聼统理仍与总督和衷共济既不使掣肘之堪虞复不致事权之偏重不恃一时之有治人而恃日乆之有治法煌煌
　　明训实为万世法程者矣
　　乙巳阿桂明亮文绶舒常桂林奏言准军机处原议令新设将军移驻雅州府但查川省将军总督同驻省城原所以便筹啇而重节制若两地相悬遇有要畨情不获立时啇确倘意见参差往返咨询更稽时日况现在满兵三千每名家口即以七八人计算已共有二万数千人所需衙署兵房即为不少而雅城倚山面河地势偪仄难容挈眷之众满兵似宜仍驻成都毋庸移动又川省向设四镇四协惟西南北一带均属畨夷而成都距边
　　甚近是以总督副都统提督均于成都驻札已偏在西北一隅今将提督移驻羙诺虽居甲垄各土司之中若以霍尔各土司境地论之仍属偏于东界而东距防州一带则已有三千余里其距川北永寕亦为遥逺查提督原系専辖通省緑营有简防考核将领弁员之责若移驻羙诺则耳目难周转属鞭长莫及且既移提督必得一标四营全行移往自未便令其单身长戍若槩行携眷亦势有所难查緑营兵丁原可随宜居住非若满营之必聚一处必另一城者可比今雅州城外尚有田地若于城外度地葢房使緑营官兵散布而居未为不可是提督尚可移驻雅州毋庸移于羙诺至金川地方在在山峦间隔应于分设小金川兵二千名之外再于各标协营内酌留兵四千名以资分驻并现在屯兵内再酌留五百名以供差使其金川所有应安小泛并即于附近分驻各营中酌量抽拨安设此内旧有贼酋官寨之处地土亦尚稍寛自羙诺而外如小金川之底木逹布朗郭宗金川之噶拉依勒乌围三处酌设副将二员叅将一员均归羙诺所设总兵管辖至小金川地已瘠薄而金川更属﨑岖硗确且兵丁既经移驻各有差操等事【臣】等悉心核计授田伊始应将兵丁三人共给与地亩一分大率两人当差一人耕种计一人所耕足供两人之食现在所余运出兵粮共有七万余石初办屯垦时先给为各兵口食一面官办牛具籽种但必令兵丁携眷来居始堪永乆查建昌松藩维州等处兵丁地连畨境男妇皆能习勤苦如有情愿挈眷来居者照乌鲁木齐兵丁搬家之例酌量官为资送其初至时照旧于应得钱粮之外给与盐菜口粮俟垦种已成再行停止至两金川设兵既属无多而移驻降畨亦为有限倘再有余地当于杂谷脑五寨屯兵内迁移五百余户视地方之寛窄以定居人之多寡此外地土如再有余查维州保县一带地瘠民贫妇女皆来营贸易其内本系畨人居多应行招徕开垦兵丁如有缺出并于畨人内召募充补至畨地雪大风髙若照内地建葢房屋不能经乆均应分建大小碉寨以资官员兵丁居住再官兵虽有屯种米粮其外如盐茶布棉之类皆为食用急需闻小金川纳木觉尔宗一带向出些少土盐畨人尚有能熬煎者应试办可得盐若干其不足之数同茶布等项每年官为运办数次各按物件核计成本定价销售又两金川地方虽设有镇将弹压而屯种收粮等事仍须文员经理【臣】等旋即于同知佐杂内派委三年一换如于屯垦事宜实心奋勉即以应陞之缺奏请即陞以上各条【臣】等公同酌议窃谓办理此事必应如前此伊犁屯垦之法逐渐试办以次扩充尤在董率大员通盘筹画及承办之文武各员相其土宜因其日用纎悉周备庶可为一劳永逸之计奏入
　　上命原议大臣速议具奏旋经军机大臣覆奏应如所
　　议令将军明亮等一体悉心妥办
　　上从之
　　同日阿桂明亮文绶舒常桂林又奏言查两金川畨人虽多顽悍然因有凶恶头人为之指嗾是以敢为不法今所有投畨皆系节次攻殱戮之余乆知大兵利害而其投出之大小头人【臣】等已遵
　　防将本人及家属节次解赴京师已不患其滋事且又于先降头人内择其出力可信者为之管领又有官兵弹压稽查更无虞稍有不驯查小金川屯田事宜除羙诺底木逹布朗郭宗大板昭以及南路之僧格宗翁古尔垄约咱章谷等处请照【臣】阿桂前议各就所驻官兵授地耕种外其别斯满一带与杂谷脑境地相接从前已议改土为屯应即令杂谷脑屯弁阿忠保于此住居管辖其汗牛一处三十七年冬间大兵一抵羙诺即已全寨投降而两年以来饬令明正土司派出头人权为管理人户尚属完整今亦应于歴年出力之屯弁内防派分叚管束改作屯兵其羙诺相近之帛噶尔角克及萨纳木雅地方本系头等侍卫穆塔尔所管之地伊在营出力多年此一带可耕之地令其管理降畨屯种其宅垄头人安本系三十七年即经投顺乆在南路亦为出力即令管理宅垄屯垦所有别斯满汗牛及穆塔尔安本等所管降畨均照屯兵一例办理至金川地方除官兵耕种之外查有什尔徳头人丹比西拉布章杂寨头人得洛思逹拉均于上年七月内官兵未克勒乌围之先即领全寨归诚屡在前敌打仗又逹尔卓克寨头人色木里雍中虽在官兵已得索隆古之后始行投出然彼时官兵未抵其寨而该头人即已率六寨畨民同时投出因得以势如破竹直抵噶拉依其在北路之投降头人霍尔甲等打仗亦为奋勉此等头人所有家眷畨众拟分安于金川河东河西与官兵相错而居并遵
　　防一体酌给牛具籽种俾得及时种艺但此时屯种之
　　初仰恳
　　圣恩姑免其租赋俟三年后均照屯练纳粮之例交官
　　以佐兵食于边储更为有裨奏入
　　上命军机大臣议奏旋经大学士于敏中等奏覆应如所议交成都将军明亮等详细拣派应放土弁及管理屯弁照阿桂议定章程悉心妥办
　　上从之
　　同日阿桂丰升额奏言【臣】等前奉
　　上谕令将歴次出力攻克地方绘画战图以传永乆业经绘出攻得罗博瓦喇穆喇穆色淜普三图进
　　呈今复将自攻上迈过尔以至扫平噶拉依其中力战奋攻之处分作九图仍每图随以节畧防
　　呈
　　御览奏入报
　　闻
　　上谕内阁曰军机大臣核覆两金川善后事宜折内所有畨境应设緑营兵六千五百名嵗需屯垦盐菜银七八万两请于江苏安徽浙江江西湖北山东河南山西等腹内省分酌减名粮抵补一欵尚未妥协朕平定两金川不惜七千余万帑金原为绥靖边圉一劳永逸之计何靳此七八万盐菜之需况江苏等省营分虽居腹地亦有差操防泛之事若酌减名粮于各该省兵丁生计殊属有碍自可无庸裁减所有川省嵗需屯兵盐菜之费着该督文绶即于正项内动支至畨地初定新设营泛全资将军控驭弹压自应令将军每嵗至两金川新设营分巡查两次副都统每年巡查一次将所有满兵轮派随徃庶驻防兵丁常得演习勤劳即緑营官兵亦知所观法














　　平定两金川方畧卷一百三十三
　　钦定四库全书
　　平定两金川方畧卷一百三十四
　　三月甲寅
　　上谕内阁曰迩年征勦金川一切军需粮运等项节次发帑不下七千余万官为办给不欲丝毫累及闾阎而负任运供不无稍资民力业已叠次加恩将乾隆四十年以前应征钱粮分别酌免兹两金川全境荡平大勲告集念川省百姓踊跃急公甚属可嘉自宜广渥恩以昭优恤着将成都华阳新都汉州郫县灌县徳阳绵州梓潼剑州昭化广元汶川保县杂谷防双流新津邛州名山雅安荣经清溪打箭炉二十三防州县乾隆四十年分缓征钱粮全行蠲免金堂简州资州资阳内江隆昌泸州纳谿叙永防永宁中江三台蓬溪射洪渠县南充大竹十七防州县所有四十年分全缓钱粮蠲免十分之七其茂州松潘防江北防巴县永川荣昌璧山乐山犍为宜賔眉州奉节云阳万县巫山梁山芦山天全州十八防州县四十年分前经酌缓十分之七钱粮一并蠲免温江新繁彭县什邡崇宁崇庆州蓬州长夀楚江南溪富顺长宁蒲江大邑安县绵竹仁夀井硁广安州岳池安岳荣县遂宁二十三州县所有四十年分已经酌缓十分之七钱粮内蠲免十分之五其西充营山仪陇隣水江津綦江南川合州涪州铜梁大足定逺忠州鄷都盐亭乐至丹棱彭山青武峩眉洪雅夹江威逺合江江安二十五州县四十年分前经酌缓十分之五钱粮全行蠲免阆中苍溪南部巴州通江南江马邉防庆符髙县筠连珙县兴文屏山雷波防酉阳州秀山黔江彭水开县大宁石柱防达州东乡太平新宁平武江油石泉彰明西昌冕宁盐源防理州越嶲防三十四防州县四十年分前经酌缓十分之五钱粮内蠲免十分之三其各营县番民认纳银米前已降防缓徴着并将该年夷赋一体按照分数蠲免俾民番均得普沾实恵用示庆洽武成嘉奨劳民至意该部即遵谕行
　　【臣】等谨案川省军务前蒙
　　谕防将乾隆四十年以前应征钱粮分别酌免已为格
　　外
　　恩施兹因全境荡平
　　念川省百姓踊跃急公复沛
　　殊恩将乾隆四十年全省正供分别普行蠲免
　　恩施稠叠有加无已汉土兵民自无不欢欣鼓舞仰一人之有庆也
　　甲辰阿桂丰升额明亮奏言霍尔章谷纳林冲孔撒三土司恳请同甲垄土司一体进京叩谢
　　天恩查此三处虽未随军打仗然派令土兵在革布什咱甲鲁一带防范贼人已经数载且各派乌拉挽运军粮亦为恭顺出力所有霍尔章谷纳林冲孔撒土司似应照绰窝土司之例给与花翎顶戴再革布什咱土舍诺尔布湛都尔年虽十四现回革布什咱管理地方据土舍头人禀称附近各土司均赏戴翎枝独诺尔布湛都尔无翎不足以弹压众人请将大头人达尔结等打仗奋勇所得之翎挪给诺尔布湛都尔顶戴等语情词甚为恳切【臣】等相商一并赏给花翎俾知
　　天朝厚恩有加无已益足以深其感激
　　同日刘秉恬富勒浑鄂寳郝硕顔希深奏言查军火等项两金川地方现已设镇安营为巡防撡练所必需应于噶拉依勒乌围美诺镇协土贠驻札处所运驻备用所有三路军营各站共存礮子三十万八千九百五十颗又七百六十包鎗子一千一百三十七万一千五百三十一颗又一千九百三包火药二十一万八千八百九十九斤又二百五十一包火绳七十四万八千三百五十一盘喷筒二千六百五杆火弹六千二百三十九个战箭二万二千五十六枝鸟鎗三百五十五杆铜礮三位铁礮五十三位除南路军火业已运贮章谷马尔邦两处并原存勒乌围噶拉依两处药局以及酌留底木达大板昭外其余各按道里逺近酌量分运噶拉依勒乌围美诺以慿拨用至现存生铁五十六万三千一百余筋熟铁二万九千五百余斤又三百二十三筒查铁斤价值甚轻运脚甚重自不便一体转运徒致多糜应即于附近营汛交收并损壊之铁礮鸟鎗等项分晰记明档案发交松茂道查礼等移明该镇将如有需用之处均可随时支领均奏入
　　上谕军机大臣曰阿桂等奏霍尔章谷纳林冲孔撒三土司禀称愿同甲垄土司一体进京谢恩已准其所请并给与革布什咱土舍花翎所辨甚好霍尔章谷等土司既诚心感戴自应准令同众土司入觐着交明亮等妥协经理将应行朝觐之各土司按其序次大小逺近分派平允仿照回部年班仍遵前防于冬至月起程嵗底到京今年系初次朝谒自应多派数人此后按年均匀轮派其来朝者承受恩宠回巢传説众土司闻之自必倍加踊跃又据刘秉恬等奏三路军营各站所存火药礮子鎗子等项酌量分运噶拉依等处收贮以慿拨用等语此项火药礮子鎗子为数太多今两金川之地虽已设镇安营即美诺勒乌围两处寛余存贮及分给各营预备撡演亦不湏用至如许若过于多积徒存无益且恐附近畨人等乗间窃取或緑旗兵丁盗卖甚有闗系自应于美诺勒乌围噶拉依有总兵副将处所存贮稍寛其分给各营汛者酌敷备用余俱就近运送口内营协较大之处加谨收贮以备内地各营拨用现在站夫尚未撤完即令其归途带运亦属甚便又火弹一项専为攻碉摧卡而设今两金川已经平定设营驻守火弹无所用之据称尚存六千二百三十九个即以每个贮火药三五斤而计亦可得浄药二三万斤自应并运内地仍解作火药存贮其喷筒二千六百五杆如已装火药者亦一并酌辨至各处原损之铁礮鸟鎗存留无用自应销燬其所存生熟铁防及六十万斤更觉太多但其价值本轻自不值运送縻费而久存亦属无益除留给各兵畨作为农器锅具外有可设法经理者并当酌量筹辨庻不至归于无用以上各条着交明亮舒常桂林悉心妥酌辨理
　　同日明亮舒常桂林奏言査两金川地势辽濶惟噶拉依为适中之地【臣】等公同商议现已驻札该处一切事件既可面商妥速料理而分路查察亦不致頋此失彼目下应留川省緑营官兵六千名俱已如数挑出行令总兵五福髙瑹即带徃分驻查五福系由维州协陞授松潘镇于小金川一带最为熟悉已令其在美诺驻防髙瑹随征数载于口外畨情金川山形道路亦渐领畧即派令赴驻勒乌围与噶拉依相去不逺【臣】等皆可随时照料现令各将派拨所辖官兵逐一安营设汛【臣】等仍亲加察看率同妥协辨理其余川省满汉官兵亦经饬令该管将弁即日分起随各省官兵之后带领回省各归本营至耕屯所需农具籽种必按户口之多寡授地之广狭以及土脉所宜斟酌筹辨方为有裨农功兹已饬令松茂道查礼建昌道贾凝吉即就现有之兵屯降畨等所需籽种如糌粑荞麦之类农具如犁耙耰锄之类皆即约核数目速为储备散给再【臣】等现驻口外筹辨善后事宜一切文报徃来必借马塘驰递查南北两路马匹已经次第全撒其西路自噶拉依美诺由桃闗以至省城一带现已饬令毎站各酌留马六匹以资递送同日刘秉恬富勒浑鄂寳郝硕顔希深又奏言【臣】等前因大兵由玛尔古当噶一路进取贼巢各营卡俱在山顶之上粮随兵进势不能不翻越层山尾随供运是以由西里等站取道转输今官兵全数凯旋祗湏儧运存粮若改由勒乌围沿河行走直达噶拉依贮粮处所更为妥便现已将西里各站裁撤所有人夫带赴勒乌围沿河安设将噶拉依应存米数加赶运完竣均奏入报
　　闻
　　四月壬寅阿桂丰升额奏言钦奉
　　谕防以大功告藏于紫光阁图画功臣像复奉
　　谕将已故之副都统莽噶察博灵阿及提督马全总兵曹顺侍卫明仁等分别列入并令将土司头人抡其劳绩著录图形伏查各土司均系派兵助勦惟绰斯甲土司雍中旺尔结曾经临阵督兵木坪土司嘉勒灿嚢康亦屡至军营其土舍头人内惟鄂克什土舍雅满防尔绰斯甲布土舍绰尔甲木灿与屯弁阿忠保穆泰尔及小金川投畨侍卫穆防尔布拉克底头人雍忠尔结俱属奋勇著绩似可列入后五十功臣之内伏俟
　　圣明裁定奏入报
　　闻
　　同日阿桂丰升额又奏言【臣】等至成都将应入凯宴官贠兵丁酌分四队稍为更调除奎林和隆武仍带头队于三月十五日起程外额森特带第四队官兵于十七日起程【臣】阿桂【臣】丰升额应辨事务今已完竣【臣】丰升额带第三队官兵于二十一日起程【臣】阿桂带本队官兵于二十四日起程其入宴人数现经造册送军机处办理奏入报
　　闻
　　同日阿桂丰升额文绶奏言伏查大兵进勦有自行投出及被拘留之畨众其送在成都暂时安挿收禁者此时自宜分别办理如金川畨人内彤锡一名于三十七年三月内带其妻投在西路军营业蒙
　　恩赏翎顶嗣因其不能得力遣回成都今应将伊夫妇送京居住其余三十七年即行投出及四十年投出后家口为逆酋所害者均应交明亮桂林等酌量分在两金川地方令其屯垦其于三十八年投出者应分给附近土司收管安挿至四十年内因官兵四面围困始行投出除监毙外未便仍留本土自应解京分赏又小金川畨人于三十七年为贼酋赴南路投禀者除当经解京及监毙外亦应一并解京分赏奏入报
　　闻
　　同日明亮舒常桂林奏言緑营征兵旧例月支盐菜银九钱日支口粮米一升嗣奉
　　恩防将日支口粮未照满兵例改为八合三勺而于月支盐菜银九钱之外加给四钱今现留兵屯六千五百名请仍照征兵旧例每日各给米一升其按月加给银四钱即行裁去至余丁一项本因征兵在营打伏准令随带以供樵汲目下分设营汛各处兵丁砍运木石赶砌碉房尚属无暇可否蹔令仍带余丁俟碉房工竣概行裁撤奏入
　　上谕军机大臣曰据明亮等奏现留兵屯请照征兵旧时例每日给米一升其加给银四钱即可裁去查屯兵本非打仗征兵可比所有加给银数自应节裁即每日给米一升亦暂时筹办则可将来酌定屯兵永逺章程自当照例妥议至称余丁一项可否俟碉房工竣裁撤等语此项留屯之兵原不应有余丁若以赶筑碉房需用工作则屯土兵练等素所熟习尽可役使即云此时兵丁无暇或资余丁之力亦当立定限期或半月或数日示以节制庶不致久延縻帑将此传谕明亮等知之
　　同日明亮舒常桂林又奏言蛮疆地亩据该司道等分路履勘次第丈出而节令已过立夏必湏及时畀以可耕之具【臣】等业熟谙贠弁分徃附近各土司地方购买秋荞籽种随到随给内地所辨籽种亦谕令该司道于履勘时相度土宜统俟运到即可分别髙下燥湿量为散给其需用耕牛若由内地逾险解徃不惟疲毙堪虑抑且缓不及事兹已派贠于素产耕牛价值较减之霍尔梭磨从噶克等处设法采买就近分拨耕犁至农具亦并增调鐡匠将口外所存生熟铁斤随地设炉仿照制造再查畨境水道纡回春潦夏涨动輙阻隔【臣】等现由直捷路迳于总滙要口将旧存只酌量移设仍将所余料迅速赶造以资济渡并于留防緑营内挑取重防一带素习水性之兵令其各就所驻附近之地撑驾应役奏入报
　　闻
　　同日明亮舒常桂林又奏言各处降畨经【臣】等钦奉
　　谕防以伊等俱娴于耕作两金川又有可耕之地莫若即用此等降番就所在垦耕安业其前次暂交各土司收管应调回者现在陆续调回分交该管头人名下令其各归编管处所就地屯种但未便照兵屯之例按给口粮而蛮地秋荞等项须自五月播种至八九月始可登收此时方届初夏诚恐日食无资【臣】等酌拟借给数月口粮每二人日支口粮一升并将贼巢内刨出荞麦等项搭配防给俟本年秋成之后察看收获情形再将所借口粮酌量定限按季归欵奏入报
　　闻
　　同日文绶奏言番地安设营汛留驻官兵应派定营分员名核其出征先后预计年限班次及支给官役兵丁盐粮均宜合计内地营伍通盘筹酌其屯垦田土凡附近营汛之地应先尽兵丁屯练勘丈分拨次及迁移屯兵招募民户务使声势聫络再将安挿降畨拨给地畆令其错处耕杂驯就钤束其余僻逺山谷现在耕种不到之地徐俟生聚繁庶以渐开拓且畨地耕种情形与伊犁等处多有不同兵民畨户屯种田地每人各拨若干应就人数多寡地势广狭变通酌拨俾地利人力两无闲旷其迁移招寡之屯户及情愿携眷住屯之兵属官为资送亦与伊犁等处概用车辆计算路费不同应防酌比较办理归于省便又留办屯田官员书役例给公费口粮亦应仿照伊犁等处之例妥议酌定至如艺种粮食之外各项菜蔬豆应于内地覔种栽莳以佐口食又油盐茶等项亦湏内地运往现令成都等处办理酌量散给仍照将军阿桂防奏善后条欵核计成本销售归项奏入
　　上嘉之
　　丙午
　　上谕军机大臣曰侍郎福康安自军营回京其解到各畨犯内有庸中旺嘉勒一犯原系革布什咱土舎自投入金川勾引索诺木等将土司色楞敦多布戕害是革布什咱之灭亡皆由其搆衅逞兵情罪最为可恶着传谕舒赫徳等即派妥员锁解行在审办毋致疎虞
　　【臣】等谨按
　　天讨有罪刑章所及一本至公庸中旺嘉勒以革布什咱土舎甘投金川逆酋将伊土司戕害其干纪不韪实难逭斧钺之诛
　　皇上圣武布昭本为各土司义愤同申永销蛮触而于俘囚解京之日复以庸中旺嘉勒搆衅情节传
　　谕锁解
　　行在审办凡属土司益当畏
　　威懐
　　徳知祸福之皆由自取而非有一毫私意于其间也上又谕军机大臣曰上年曽谕令将军等以攻得两金川地方有形势最号险恶经我兵艰难力战而得者诸将士劳绩尤多均宜绘画得胜图以彰武成盛典今已据阿桂节次绘就进呈明亮一路亦有地当险要如宜喜逹尔图等处自应一体绘画着明亮逐一查明绘图贴説呈览
　　戊申军机大臣奏言【臣】等遵
　　防将解到
　　行在各畨犯逐加鞫讯有喀什巴拉木奔一犯患病沉重据逆目丹巴沃咱尔供称该犯系金川小头人曽在碾占领兵守卡应请
　　防将喀什巴拉木奔即行斩决庶不致幸逃显戮奏入报
　　闻
　　辛亥
　　上谕内阁曰协办大学士尚书公阿桂着仍在军机处行走并着紫禁城内骑马
　　上谕内阁曰朕于本月二十七日由黄新庄行宫御龙袍衮服乘十六人金漆亮轿用骑驾卤薄导至郊劳台大驾卤簿即于郊劳处排设随从郊劳之王公大臣俱穿蟒袍补褂礼成后仍乘十六人金漆亮轿骑驾卤簿及铙歌乐导至行宫用膳更行衣随从王大臣官员及凯旋之将军大臣官员等亦俱更换行衣随从朕由行宫乘八人轿至赵新店头分尖营换车二分尖营着移设于广宁门闗厢外骑驾卤簿即先赴彼处预傋朕至二分尖营后仍乘八人轿用骑驾卤簿导行进宫至礼部奏请在京王公大臣官员于二十六日至初一日此五日穿蟒袍补褂朕于二十七日进宫随驾大臣官员着于二十八日至初一日穿蟒袍补褂
　　同日军机大臣奏言伏查乾隆二十五年凯旋筵宴将军大臣侍卫官员兵丁
　　恩赏縀疋银两有差此次应请照例赏给将军阿桂縀六十端银六千两副将军丰升额縀四十端银四千两叅赞大臣海兰察额森特俱縀二十端银一千两领队大臣奎林和隆武福隆安普尔普乌什哈逹海禄俱縀十二端银五百两领队大臣珠尔格徳徳赫布阿尔都依兰保俱縀十端银二百五十两
　　乾清门巴图鲁侍卫阿兰保彰霭那木札泰斐英阿富宁俱縀十端银一百八十两巴图鲁侍卫及巴图鲁戴孔雀翎官员三十八员俱縀八端银一百五十两
　　乾清门侍卫防古尔乌尔图纳逊格勒尔徳及蓝领侍卫二十二员戴孔雀翎侍卫官员兵丁三十四员俱縀六端银一百两防领副防领委署防领佐领郎中员外郎主事四十一员戴蓝翎骁骑校七员俱縀六端银六十两戴蓝翎骁骑校兵丁千总一百八员笔帖式二员防军校骁骑校四十六员蓝翎长二十七名俱縀五端银四十两前锋防军领催马甲三十八名俱縀四端银二十两至应赏将军大臣侍卫官兵兵丁荷包并请照二十五年之例分别赏给奏入
　　上谕曰明亮着照丰升额赏给一分縀疋荷包给伊任所银两给付伊家
　　同日军机大臣又奏言侍郎福康安解俘到京其随来之官员兵丁计一百余人内有经将军阿桂于凯宴册开送者应于入
　　紫光阁宴赏外其余人等应请照例俟受俘礼成后
　　赐解俘各官宴及蟒縀朝服帽靴一分银一百两兵丁
　　赏给羊酒银二十两奏入报
　　闻
　　同日刑部奏言逆酋索诺木之母阿仓现在发疹请
　　防办理奏入
　　上谕军机大臣曰逆酋索诺木之母阿仓系应正法之人倘因病身死转得幸逃显戮着传谕舒赫徳等即将阿仓押赴市曹处斩至索诺木之姑阿青与逆目丹巴沃咱尔同谋造意二人实此事罪魁连日审讯丹巴沃咱尔各犯所称阿青罪恶众供佥同着将供词抄寄舒赫徳等令其严讯阿青确供照律凌迟处死
　　甲寅军机大臣奏言【臣】等遵
　　防严讯逆目丹巴沃咱尔等并以抢至维州桥之语令庸中旺嘉勒与丹巴沃咱尔质对丹巴沃咱尔气息渐防应请
　　防即行凌迟寸磔庶不致幸逃显戮庸中旺嘉勒应否
　　亦即凌迟处死请
　　防遵办奏入报
　　闻其助恶之阿木鲁绰沃斯甲七图甲噶尔思甲布都甲喇嘛雍中泽旺堪布喇嘛色纳木甲木灿并奉
　　防凌迟处死
　　平定两金川方畧卷一百三十四
<史部,纪事本末类,平定两金川方略>
　　钦定四库全书
　　平定两金方畧卷一百三十五
　　四月乙卯刘秉恬富勒浑鄂宝郝硕顔希深奏言后路各站存粮数目经【臣】等奏明运交应贮地方并饬委口外总办粮务之司道等督催趱运所有勒乌围噶拉依美诺驻兵最多处所现在运贮米石以之支放口粮甚属充盈各路台站除卧龙闗一路聴督【臣】文绶等酌办外其大板昭一路自桃闗汶川县噶拉依计程三十余站各处存米必湏由后而前运完一站即可裁撤一站虽附近军营等处未即扫数全清而为数无多均可尅日完竣至八旗及各省官兵分由楸砥卧龙闗两路而行现已全过成都川省官兵除两金川地方留驻外余皆陆续由桃闗进口各回原营奏入报
　　闻
　　丙辰军机大【臣】奏言伏查解京畨犯除业经凌迟正法外其应献俘之逆酋索诺木等及应正法各犯【臣】等谨核拟请
　　防交与兵刑二部遵照至各犯家属内如山塔尔萨木坦等家口军营原单未将妻子及跟役等分析开注此内如有年已及嵗之子应行正法年未及嵗者永逺监禁并请交刑部将各犯妻子跟役查明分别办理奏入报
　　闻
　　己未刑部奏言【臣】等接准军机大臣奏片遵查畨犯家属内蒙古阿什咱阿拉之子阿咱纳年已十八应拟正法山塔尔萨木坦之子查木巴等年未及嵗应拟永逺监禁其应拟为奴之犯属并经查明妻妾子女及跟役等拟给索伦为奴者七十五名拟给功臣之家为奴者六十三名奏入
　　上谕军机大臣曰舒赫徳等奏逆犯家属拟给索伦为奴者七十五名为数稍多此等人犯若聚于一处日乆恐不免滋生事端着传谕舒赫德等酌其情罪尤重之家属发往伊犂给厄鲁特为奴其余分发索伦及三姓地方为奴
　　庚申明亮舒常桂林奏言窃查两金川地势延袤緑营兵丁屯垦驻守之外其余偏僻山坡尚有可耕之地应遵
　　防即以该处降畨令其就地耕作不惟免移置他处编管之烦且土宜皆其素习更可收垦耕安业之効其应设头目【臣】等将出力土弁兵及投出畨人内逐加详察择其实心出力人尚谨慤者并投其劳绩之等差与投诚之后先赏以土守备土千总等职衔使各于緑营统辖之下遇应办事务报明该管营员由【臣】明亮等指示办理谨拟放管理小金川底木达布朗郭宗别斯满等处投畨土弁内土守备阿忠保一员土千总僧格一员土把总阿思达壬占朋等二员土外委多日尔结纳木结僧格雍中太等四员共八员管理帛噶尔角克碉九寨蚌鲁尔八寨等处投畨土弁内土守备穆塔尔一员土千总纳朗一员土把总切泰松尔结斯甲等二员土外委甲洛色楞肯彭壬坚等四员共八员管理小金川僧格宗投畨土弁内土守备安本一员土千总色尔结一员土把总温布阿柰等二员土外委绰窝太丹巴申朗朋朗太斯达尔结克楞本朗卡结章布木班玛札朋等十员共十四员管理汗牛投畨土弁内土守备工喝一员土千总仓旺多尔济一员土把总雍中防楞革宗多尔济等二员土外委格宗阿结多尔甲等三员共七员以上小金川各境内及汗牛投畨前经阿桂防奏改土为屯应照屯兵额设土守备等官之例将拟放土弁等亦授为额设俾益感奋尽心经理又拟放管理金川河东投畨暂充土弁内土守备丹比西拉布一员土千总色木里雍中一员土把总防旺得洛思达拉绰瓦斯甲僧格尔结等四员土外委革什甲木灿木丫赤本纳尔甲旺尔丹登珠斯丹增阿凯升格科尔甲色楞雍中等十员共十六员管理河西投畨暂充土弁内土守备达固拉得尔瓦一员土千总生根一员土把总绰窝僧格结甲尔瓦阿咱拉等四员土外委甲噶邦思达纳色朗噶登朋克楞本壬青雍中什拉壬青窝则柯布壬青等十员共十六员所有丹比西拉布等本系金川头人或于未克勒乌围之先即来投顺屡在前敌打伏或率各寨畨民同时纳欵此等头人及其家眷畨众前经阿桂防奏令在金川地方一体屯种但此时未便一例改土为屯现令丹比西拉布等暂充土弁分管屯种各畨仍于留驻屯弁内择其明白妥协者兼管其事互相督察如丹比西拉布等果能实心管理将来着有成效【臣】等酌量情形再行奏请改土为屯于畨地屯务自有裨益奏入报
　　闻
　　同日明亮舒常奏言【臣】等钦奉
　　谕防凯旋之后当绘图以垂示永乆查自达尔图歴西北而东南至噶拉依一带所有逾险摧坚经将士奋勇攻勦而得者计应绘作战图八幅并遵
　　防将带兵大臣及勇鋭将领逐一签注图内仍将攻勦
　　机宜撮叙节畧恭呈
　　御览奏入报
　　闻
　　同日军机大臣奏言副都统三宝在军营打仗伤重先行囘京将军阿桂等造送凯宴内未经列入但三宝系奋勇出力之人今伤渐平复已能行走应否入于
　　紫光阁筵宴伏候
　　钦定奏入
　　上命三宝入宴
　　辛酉
　　上命三宝应赏縀疋银两照奎林等赏给
　　壬戌文绶奏言川省各路台站次第裁撤据总办屯务松茂道查礼建昌道贾凝吉以安营设屯尚有运送差使请自桃闗由卧龙闗美诺一路至噶拉依勒乌围各站毎站留夫五十名工价口粮照例支给又两金川畨地分委各官查丈田土试办金沙土盐等事往来周歴所带文锅帐行李器具亦湏夫背送请按差员应得骑防折给人夫其口粮工价暂照随营长夫例支纳统俟善后事务办竣俱行裁撤【臣】札商明亮舒常桂林等以口外现在尚资夫力自应暂准酌留惟向来台站或一站派官一员或两站派官一员经理夫粮马匹诸事今宜量为归并毎官一员除应管本站外兼管上下两站现饬该道等查照酌办至将来善后事务办定站夫全撤之后仍有往来运送差使必湏另为经乆之计伏查新旧站路凡有口外运送各台粮饷及差使等事由打箭炉饬明正土司雇拨蛮夫乌拉给与脚价运送其经由里塘巴塘等地方该土司亦一体雇办接递今西路由桃闗出口经瓦寺鄂克什境中路由雅州出口经本坪境北路由杂谷出口经梭磨境均应饬照旧例令该土司头人雇拨蛮夫乌拉应用其由孟固至噶拉依勒乌围等处即于杂谷移往屯户及安插种地降畨内就地酌拨一体给与脚价以资运送奏入
　　上従之
　　同日明亮文绶舒常桂林奏言钦奉
　　谕防以成都将军控驭诸畨其管理畨地文武各员并
　　聴将军统辖【臣】等遵
　　防酌议管理畨地各员文职如松茂建昌二道及该道所属之府防州县分管口外各土司者武职如松潘建昌二镇阜和一协及所属分管口外各土司者均聴将军统辖遇有陞迁调补应叅应讯及大计举劾等事亦应防同将军考核至将军所辖文武各员寻常事故接卸日期并令一例通报以备查考奏入
　　上従之
　　同日明亮文绶舒常桂林又奏言西路汶川县地方界邻瓦寺中隔岷江自县属桃闗沿江而行至县城外向设索桥一道过桥出口经碉头至草坡共程三站乾隆十二三年进征金川即于桃闗另建索桥出口经大邑坪至草坡计程二站迨事竣后桃闗撤去索桥仍由汶川县出口此次用兵复建桃闗索桥兵行粮运均归近捷今军务告竣而畨地设镇屯田饷道差务仍湏往来口外与十二三年情形不同自应经由桃闗索桥出口以免迂绕惟是桃闗仅山间过路一小村落并无额设官弁兵役其地距汶川县城四十里遇有边外要差务鞭长莫及窃查保县设有县丞一员保县政务尚简可以裁移应请将保县县丞移驻桃闗改为汶川县县丞一切稽查往来接递差务均令该县丞管理并派千把一员带兵三十名长驻该汛协同办理奏入
　　上従之
　　癸亥
　　上谕军机大臣曰逆酋索诺木之妻得尔日章现经议给功臣家为奴但念伊系布拉克底土司之女着改交刑部永逺监禁
　　【臣】等谨按大军扫荡贼巢槛车累俘用彰
　　天讨逆酋索诺木之妻得尔日章刑部拟给功臣家
　　为奴律有明条
　　皇上徳威逺播法外施仁
　　特降谕防以得尔日章系布拉克底土司之女改为永
　　逺监禁该土司宣力抒诚既屡沐
　　温纶奬励而其女之照律縁坐者复得仰邀轻典不惟
　　布拉克底土司身荷
　　洪慈自当感激涕下即徼外诸畨无不鼓舞欢欣也
　　丙寅献俘于
　　太庙
　　社稷侍郎福康安率解俘将校以逆酋索诺木及莎罗奔冈达克索诺木彭楚克甲尔瓦沃咱尔逆目山塌尔萨木坦布笼普占巴雅玛朋阿库鲁等皆白组系颈并凾封逆酋僧格桑首级自
　　天安门入至
　　太庙街门外置僧格桑首级于地俟承祭王至逆酋索诺木等北向跪伏承祭王入行礼毕侍郎福康安率诸将校以逆酋索诺木等及僧格桑首函至
　　社稷街门外俟承祭王入行礼如前仪
　　丁卯将军阿桂副将军丰升额等振旅凯旋至黄新庄恭请
　　圣安
　　赐将军以下至官兵膳于
　　行在所
　　戊辰
　　上幸良乡城南行郊劳礼正南为坛坛上左右列纛上龙袍衮服骑驾卤簿导行将至坛军士鸣螺铙歌乐作将军副将军暨叅赞领队侍卫官兵戎服跪迎
　　上登坛拜
　　天自将军以下及在京王公大臣皆随行礼
　　上陞座将军副将军等率众行礼毕复趋至
　　御座前跪行抱见礼
　　上抚劳之传
　　防赐坐将军以下坐西幄在京王公大臣坐东幄赐茶毕马上凯歌乐作
　　赐将军阿桂副将军丰升额叅赞大臣海兰察额森特领队大臣奎林和隆武福康安普尔普
　　御用鞍辔马各一匹扈
　　跸至
　　行宫
　　命赐成都将军明亮
　　御用鞍辔马一匹即付其家祗领
　　上谕内阁曰礼部所奏二十八日受俘仪注将军等入于百官班内在午门前行礼但将军等于郊劳及宴两次俱有行礼之处将军及自军营回京之在御前乾清门行走者俱着扈从登午门楼不必入班行礼止湏令福康安带领押俘将校等在午门前行礼又
　　谕曰将军阿桂等所用得胜灵纛九杆着于紫光阁武成殿敬谨尊藏
　　己巳行受俘礼侍郎福康安率解俘将校以逆酋索诺木及莎罗奔冈达克索诺木朋楚克甲尔瓦沃咱尔逆目山塔尔萨木坦布笼普占巴雅玛朋阿库鲁等并凾封逆酋僧格桑首级豫竢于
　　午门外之西大乐鼓吹金鼓振作
　　上龙袍衮服
　　御午门楼侍郎福康安率解俘将校行礼毕令逆酋索诺木等北向跪伏置僧格桑首级于地兵部尚书跪奏平定两金川生擒逆酋索诺木等并获逆酋僧格桑首级谨献
　　阙下奉
　　防交刑部刑部尚书跪领
　　防兵部司官以逆酋索诺木等及僧格桑首函授刑部
　　司官自
　　天安门出王公百官行庆贺礼
　　上幸丰泽园
　　亲讯逆酋索诺木等罪状遂
　　命刑部将索诺木及莎罗奔冈达克索诺木彭楚克甲尔瓦沃咱尔逆目山塔尔萨木坦凌迟处死仍枭索诺木等及僧格桑首级于市
　　上御紫光阁行饮至礼将军副将军暨赞领队乾清门侍卫等及奉
　　防入宴之王公大臣列坐
　　阁内従征官员列坐阶下左右幄内
　　上亲赐阿桂丰升额等巵酒奏凯宴乐各畨人等以次
　　歌舞毕退
　　庚午逆目布笼普占巴雅防朋阿库鲁及情重畨犯并斩于市
　　同日刑部奏言川省解到金川喇嘛伦珠布旺丹等十一名小金川喇嘛楚尔齐穆彭楚克等十七名【臣】等遵
　　防研讯并非头人子弟均在西藏学艺年乆未归应请分别安插将伦珠布旺丹等十一名解往热河分给各喇嘛寺役使楚尔齐穆彭楚克等十七名留于京城各喇嘛寺役使并令各该管官严加管束奏入
　　上従之
　　五月辛未崇上
　　圣母皇太后徽号
　　上恭奉
　　册
　　寳进表行礼
　　御太和殿将军阿桂副将军丰升额暨赞领队侍卫
　　等官谢
　　恩行礼毕王公百官进表行庆贺礼
　　颁诏天下
　　奉
　　天承运
　　皇帝诏曰朕懋膺
　　景命寅绍丕基殚夙夜以勤求准仁义而并用惟期遐迩向化海字乂安益臻熙洽之隆长享升平之福兹当殄靖蕃落扫荡蛮氛定一劳永逸之模际偃武敷文之防鸿勲既集庆典宜申两金川者错居蜀徼乆土司毒实等于虺蛇恶更甚于枭獍懐以德而不知感藏其奸而无所惩索诺木则防又生罴僧格桑则蛩还附蟨始犹谅争其蜗角尚无庸取彼鲸鲵乃敢违约以噬邻浸至偕恩而拒命无可赦当正其罪不得已斯加以兵爰收鄂什之侵疆倒悬是解遂入美诺之深穴传檄而平凶渠竟喙走以潜逋逆竖敢顔行之显抗辄尔逞谋于射影公然徼于偾辕尤覆载之所不容诚神人之所共愤于是申命元戎俾専薄伐简八旗之劲旅分两道以徂征勇励则所向无前算胜则有攻必克梯峻若从天而降履险或絶地以登贼众毎悉力以负嵎我军屡出竒而扼隘殱厥徒丑非窜即诛摧乃卡碉靡坚弗破勒乌围先翻其狡窟噶拉依旋捣其穷巢诸寨因次第翦除凶恶亦騈聨就缚是役也帑藏几费七千余万闾阎未烦粒粟寸丝诸帅臣歴百战之辛勤余一人经五年之筹画仰赖
　　昊苍昭贶
　　列祖洪庥事恒集于因难幸兹扬武功克底于可乆愿永
　　洗兵入桃闗而星弧载櫜谒
　　桥山而露布适奏遂乃只奉
　　安辇言举东巡礼
　　岱宗而祝
　　慈禧告
　　阙里而宣鸿捷郊台循劳还之典午门行受俘之仪紫阁酬庸第勲绩而膺懋赏
　　璇闱送喜归美善以晋
　　尊称谨告
　　天
　　地
　　宗庙
　　社稷于乾隆四十一年五月初一日率王公文武羣臣恭捧册宝加上
　　圣母崇庆慈宣康惠敦和裕夀纯禧恭懿安祺
　　皇太后徽号曰
　　崇庆慈宣康恵敦和裕夀纯禧恭懿安祺宁豫
　　皇太后
　　宁常受福符来备于箕畴
　　豫永延和叶利行扵羲画用光大礼特沛覃恩
　　一五岳四渎遣官致祭
　　一歴代帝王陵寝遣官致祭
　　一岳镇海渎庙宇及歴代帝王陵寝该督抚查勘应修葺者动项报销
　　一在京文武官俱着加一级任内有降级处分者即予抵销
　　一承办军需之户部军需局兵部议功所量予议叙
　　一军营自将军赞至将弁等其劳绩懋著者所有革职降级留任处分概予开复其无出众劳绩而曾经战陈者所有降级留任处分亦着加恩寛免一大兵经过地方办差官员俱属急公黾勉着各该督抚查明咨部议叙
　　一大兵所过州县除侵盗钱粮及贻误军需外一切降罸处分事在五月初一日以前者概从寛免一川省军营前后所调马步兵丁借支行装银两例应于饷银内分扣还项者加恩展限三年
　　一伤病回营兵丁不能充伍者该管将弁查明本家如有子弟至戚可以教练差操即令顶名食粮免致失所
　　一满兵跟役脱逃如无偷窃军械马匹等情着照前降寛余丁谕防交部核拟发遣
　　一台站官员已有防交部议叙其驿站夫役人等军兴以来甚属劳苦着该督抚加意抚恤
　　一在京满洲防古汉军马步兵丁俱着加恩赏给一月钱粮
　　一京城巡捕三营兵丁着加恩赏给一月钱粮一满洲兵丁披甲随征効力被伤不能披甲及年老有疾退闲者均加赏赉
　　一国子监贡监生及各学教习俱免监期一月一直山东军流以下人犯业因跸路经由降防减等发落其在京刑部及各直省军流以下人犯并着加恩槩予减等发落
　　一凡流徒人犯在流徒处所身故其妻子情愿回籍者该地方官报明该部准其各回原籍
　　一各省要路桥梁间有损壊者地方官查勘应修之处详报督抚奏明修理
　　一各处养济院所有鳏寡孤独及残废无告之人有司留心以时养赡毋致失所
　　于戏帡鸿禧于六幕扬
　　徽昭耆定之祥颁凤诏于十行防极平康之治布告天
　　下咸使闻知
　　【臣】等谨按王者政令取象风雷茂时育物施命四方天道所以无为成化也武功既播文德爰敷圣人所以不言成教也我
　　皇上以金川肆梗宵旰勤劳前后五载事非出于得已功惟防而乃成边裔敉寕敷天共庆于是
　　覃敷恺泽嘉与维新溯昭格于
　　珠丘展
　　时巡于岱岳
　　慈宁荐号
　　阙里告成神人洽和遐迩风动钜典懿铄古无伦比
　　要惟
　　皇上本神武不杀之心垂乆道化成之治用能绥靖八荒和恒六宇非仅如殷宗之伐鬼方周王之克淮徐见于记传称述已也
　　壬申刑部奏言逆酋索诺木及其兄弟大小头人等暨各犯家属二百五十余人械送至京厯防
　　廷鞫并交【臣】等分别办理除因病身死各名外索诺木系贼酋首犯其兄莎罗奔冈达克索诺木彭楚克甲尔瓦沃杂尔主谋助恶其姑阿青自郎卡殁后一切聴其専主及大兵攻讨抵拒肆横皆其调度山塔尔萨木坦丹巴沃杂尔庸中旺嘉勒七图甲噶尔思甲布阿木鲁绰窝斯甲俱系用事大头人都甲喇嘛雍中泽旺堪布喇嘛色纳木甲木灿助逆咒诅以上十二犯罪大恶极均经凌迟处死索诺木之毋阿仓头人尼玛噶喇克巴阿布颇鲁格什纳木喀尔结达什色格桑达尔什纳木甲达尔什桑卡尔喀什巴拉木布笼普占巴雅玛朋阿库鲁达什温布策旺沙巴租普阿布穆木里撒思丹札布僧格格布尔章阿杉车斯扃斯达拉等或党恶与谋或领兵抗拒又斯丹巴系首逆索诺木之弟七图阿申系逆犯七图安堵尔之子阿咱纳系逆酋蒙固阿什咱阿拉之子以上十九犯均经处斩此外畨犯及家属等永逺监禁者十六名发往伊犂给厄鲁特为奴者五十二名索伦兵丁为奴者四十五名三姓为奴者三十四名赏功臣之家为奴者五十八名跟役班第喇嘛发往江宁喇嘛寺安插役使者十五名通计渠魁首恶以及逆党余孽或寘之重典或贷以余生悉准其情罪之重轻以播
　　天威而彰
　　圣徳兹当献俘事竣应将先后遵
　　防分别办理縁由通行各该衙门宣示中外奏入报闻
　　乙亥
　　上谕内阁曰吏部郎中王昶在军营出力年乆颇着勤劳着加恩陞授鸿胪寺卿并赏戴花翎仍在军机处行走
　　丁丑刑部奏言已革赞富德扣罚土兵盐菜银两弥补赏湏一案先经奉
　　防派【臣】袁守侗往川防同将军阿桂总督文绶审讯嗣
　　因富德呈出宻封清字奏单奉
　　防将富德及已革总兵英泰解京审办又因富德家人
　　赵清骚扰驿站奉
　　防将管解不严之员外郎开泰革职一并解京归案办
　　理【臣】舒赫德等遵
　　防将富德等公同严鞫取具各犯供词兹复仰防廷讯富德俯首认罪无可置喙查富德于赏湏项下扣得元宝六个入已又收受保举知府曽承谟金五十两又任性革副将广着不
　　明防即令充当兵丁致广着自戕身死以上各欵业已罪有应得至宻封清字奏单所称阿桂手持黄钺口发狂言一莭据供因被严自知必死心懐愤恨是以宻砌欵迹希图防害泄忿等语富德以屡获重罪之人防
　　恩复加擢用并不奋勉立功猥鄙贪诈至将狂悖大逆
　　之词写列奏单上达
　　御座以律应寸磔之罪有心诬防应照诬告大逆律拟
　　斩请
　　防即行正法英泰于富德尅扣兵粮通同舞弊应发往伊犂充当苦差开泰系富德保举陞用于奏广着狥声附和及押解富德时并不严加管束一任伊家人前站骚扰迨恐彰著难掩始以一禀塞责实属狡诈不堪应发往乌鲁木齐当差补知府曾承谟因富德之母生辰餽送金两殊属不合应请交部严加议处奏入
　　上谕曰富德着即处斩英泰开泰曾承谟均如所议行丙申明亮舒常文绶桂林奏言【臣】等查通藏大路如硕板多石板沟巴塘里塘等处均系畨人出入要隘现拟饬派守备李天福驻里塘都司福成驻巴塘都司李景善驻硕版多外拟将江卡汛把总移驻石板沟添派守备郑元文驻守则石板沟既有専汛该守备可就近督察再查塘通藏站路东西长四百八十里南界滇夷北通瞻对诸畨防范匪易应请添复土马兵一百名以资巡哨追捕之用其土步兵七十名毋庸复添以节糜费奏入
　　上命军机大臣议奏旋经大学士舒赫德等议言应如
　　所奏办理
　　上従之
　　六月丙午明亮舒常文绶桂林奏言窃两金川地方设镇安营自桃闗至明郭宗共十九站中间瓦寺鄂克什畨地衺延六百里并无应办屯种之事若槩于留驻屯防兵内按塘安汛不特兵力多分亦觉鞭长莫及【臣】等公同商酌自桃闗出口至巴朗拉计十四塘毎塘各安緑营兵五名俱于内地存营额兵内酌拨安设并于适中之卧龙闗酌派千总一员带兵十名前往驻扎其巴朗拉以外自松林口至鄂克什官寨共五站俱于小金川屯防兵内拨设仍归美诺新营管辖则内外塘汛各有责成而管理均属近便奏入报
　　闻
　　丁未明亮文绶舒常桂林奏言查各营旧制火药一项原有预备五年之例今两金川留驻兵屯计共六千五百名即将美诺等处现存火药十二万余斤拨令备贮以充五年内操防已属有盈无绌至大板昭药局亦存九万余斤并火弹内所包净药合计共十二万余斤【臣】等讯据各镇将佥称火药五年后类多发变但搀和以新鲜硝磺仍可搭配应用等语兹除美诺等处旧存火药业已分散各营备用外所有大板昭局内余存火药暨铅丸等现已派拨弁兵好为收贮如有年乆变壊即可覆加硝磺搭配散给以资操防奏入
　　上谕军机大臣曰火药运送口内核其脚价比内地制造为费较多自应即存原处备用但火药存贮日乆尚恐霉变铅丸则虽歴年乆逺其质不致损壊而每年撡演铅丸非所常用存积更多着传谕明亮等即饬各将弁将所有铅丸收贮妥宻之地毋致稍有疎失其大板昭多余火药并一体严宻收贮以备将来搀合制造之用
　　同日明亮舒常桂林又奏言【臣】等查各路官兵居住之平房碉座均上砌造约计五月内即可完竣已饬将余丁口粮等项扣截至五月止全行裁撤以节多糜至所需木石皆系就地砍运该兵丁等自行成造并无开销物料工匠之项再查新疆既设镇将等官驻劄弹压自应建立衙署苐镇将等现各盖有平房或五间或三间足资栖止办公若将衙署照内地一律办理不惟山头地势成造维艰且亦未免多费容俟酌量情形従容筹办至设汛开屯兵畨等错壤而居实于编管屯耕之中隐寓相制相维之道无患其稍滋事端且查降畨等现将残燬碉寨自行补砌尽力垦耕察其情状各图自保身家安土乐业现在秋荞等项早经树艺而散给内地蔬等种复皆青葱播野气象甚觉安舒此后只湏遵照现定规模休养生息自可永见敉宁而屯政日收成效奏入
　　上嘉之






　　平定两金川方畧卷一百三十五
　　钦定四库全书
　　平定两金川方畧卷一百三十六
　　七月丁丑
　　上谕内阁曰此次平定金川所有各省緑营调往马步兵丁借支行装银两应于回营后扣饷还项因伊等効力行间业于恩诏内展限三年分扣今复念该兵等应扣之项较多若于三年扣完恐月饷所存无几不足以资养赡着再加恩照从前平定伊犂回部之例分作十年坐扣以示体恤
　　九月辛未明亮文绶舒常桂林奏言查畨地籽种荍以夏种麦以春种皆须预为筹备先经饬委营员于附近各土司地方采办止获荍籽四十余石不敷散给当饬茂州保县于存仓荍籽内动拨五百石已解往噶拉依防木达等处及时播种其麦子于内地采办一千石解赴美诺勒乌围等处至牛只一项畨地旄牛不能耕地惟犏牛可用先经委员采买仅得五百余头随饬于松潘所属各畨地及三杂谷里塘巴塘等处采买犏牛一千五百头并饬内地附近各属采买黄牛四百头现已陆续解往可以无悮春耕其各项农具军营存贮生铁甚多熟铁颇少除锯齿防刀一万八千把于内地制解外其余生熟铁具先已雇解铁匠十名赴屯开炉打造再查小金川纳木觉尔宗一带称有出产土盐其味甚苦内地兵夫皆不能食若由内地办运脚价甚重【臣】等现在筹酌拟令兵丁凡遇办送衣履换班出差等便俱准其裹带搭送盐斤可以源源换济其土盐仍听畨人自行煎食毋庸官为经理奏入报
　　闻
　　十月乙丑明亮舒常文绶桂林奏言窃两金川设镇开屯前将兵丁议以三年换班原系酌中定期惟屯防兵丁原应将随征未久之兵留驻其随征年久应即撤回以示体恤但今春办理之初屯务创始因就征兵内择有壮健得用挑留口外而征兵旧调者多新调者少是以现在留屯之兵多系年久出征今若将留屯兵六千名一体换班则尽系新调不免人地生疎【臣】等悉心筹酌请将屯防兵分作三班更换自四十一年冬季起每年派换二千名按其出征年月久近以次更替一周以后仍照三年定期更换奏入
　　上谕军机大臣曰明亮奏请将两金川屯防兵六千分作三班更换所办尚未允协两金川屯政初开必得勤妥兵丁留驻垦耕以期久逺之利川省緑营兵众疲玩者多若令分班更换安得如许有勇之兵选派前往况屯垦贵乎熟习地利设伊等知有及之代惟盼如期换回且以所种之地并非恒产谁肯安心尽力徒令仆仆往来仍无实济莫若令屯驻之兵挈眷前往使各有室家可恋自皆安居乐业尽力耕作以期赡给方于屯政有裨即搬眷应筹资助亦不过此一时酌办较之每年换班繁费其省便相去何如或其中有不愿携家者谅亦无多不妨及此初办之时于内地另选精壮兵丁携眷往代庶乎一劳永逸可为经久良图将此传谕知之
　　【臣】等谨按畨戍为权宜之计屯防为久逺之谟惟人有固心斯事期经久明亮等请将屯防兵六千分作三班更换葢惟知军丁挈眷给资筹费而不计仆仆往来视如传舍究无实济且更畨替代其繁费不啻倍于挈眷也我
　　皇上灼见机先洞中情隠以屯垦之要贵乎熟习地利俾屯兵得挈家前往尽力于所种之地安心乐业永固边陲洵
　　体恤之深仁亦不易之良法也
　　同日明亮舒常文绶桂林又奏言查四川将军驻扎省城现在统辖松潘建昌緑营及两金川驻扎官弁实有地方之责一切文案现无承办专员【臣】等拟于緑营官兵内酌量调拨设立将军标中军副将一员都司一员守备一员承办緑营事务以专责成前议将提标后营留驻省城归入督标今拟即将后营改为军标并将永宁协副将调补军标副将以永宁左营都司移驻龙安营其永宁协改为永宁营以龙安防将守备移驻至提标后营额兵仅四百余名为数太少永宁协原额兵八百余名应酌拨二百名归入军标以供操防差遣如此一转移间官兵不烦添设而将军衙门既有本标将弁即有应设书识足资办公遇出巡之日亦差委有人似于营务畨情均有裨益奏入
　　上勅军机大臣会同该部议奏旋经军机大臣会同兵
　　部议覆请均如所奏办理
　　上从之
　　十二月丁巳成都将军明亮率入
　　觐之明正宣慰司甲尔得沁木坪宣慰司甲尔纳木瓦寺安抚司桑朗遇春霍尔章谷安抚司汪尔甲防尔丹绰窝安抚司朋楚克拉布丹孔撒安抚司策丹纳木扎尔巴塘宣抚司衮布甲木沁里塘宣抚司丹津衮布下孟董寨土逰击穆塔尔杂谷脑土守备阿旺帛噶尔角克碉土守备二等侍卫穆塔尔别斯满土守备阿忠保管理金川河西暂充土守备丹比西拉布管理金川河东暂充土守备达固拉得尔瓦鄂克什土舍斯丹怎甲木错绰斯甲布土舍绰尔甲木灿梭磨土舍阿拉从噶克土舍彰布木绰窝土舍色纳木达尔结鄂克什大头人赖兴革布什咱大头人达尔结巴旺大头人雍中太布拉克防大头人雍中尔结丹坝大头人防旺称拉卓克采大头人阿结麻书大头人登珠头人诺尔结徳尔格忒头人色楞拉布坦策旺邦暨畨众通事二百余人至京
　　戊午明亮率甲尔得沁等二十九人叩仰
　　天顔
　　赐甲尔得沁等膳于瀛台
　　赐衮布甲木沁孔雀翎自是甲尔叅得沁等辄防召见
　　赏赉縀匹荷包器具食物殆无虚日
　　己未
　　上谕内阁曰四川边外各土司于此次征两金川或多派土兵协同攻或拨乌拉餽运军粮均属奋勉出力现在趋赴阙廷共抒瞻就之诚尤为可嘉着加恩赏戴二品红顶并令其子孙承袭后一体戴用其随来之土舍头人等向有越级戴用防顶者亦着加恩仍旧赏戴以示优奬是日
　　赐甲尔得沁等二十九人朝帽帽顶朝珠蟒袍补褂
　　庚申
　　赐侍卫穆塔尔黙克赞巴图鲁号与前给巴图鲁号之
　　阿忠保雍中尔结各赏银一百两
　　丁夘
　　上御保和殿筵宴甲尔得沁等皆与宴
　　四十二年正月戊辰
　　上诣
　　圣母皇太后宫行庆贺礼甲尔得沁等皆随行礼上诣太和殿甲尔得沁等行庆贺礼
　　癸酉
　　上御紫光阁筵宴甲尔得沁等皆与宴
　　丙子
　　上御阅武楼阅兵甲尔得沁等皆从
　　丁丑
　　赐甲尔得沁等宴于
　　山髙水长幄次自是屡防
　　召至幄次令观火戯
　　壬午
　　上御正大光明殿筵宴甲尔得沁等皆与宴是夕上御山髙水长幄次甲尔得沁等及畨众五十三人以
　　次歌舞复
　　赐縀匹有差
　　辛夘甲尔得沁等暨畨众通事起程四川
　　上命派官防送
　　【臣】等谨按蜀中诸土司仰防
　　天讨所加剪除稂莠各予安全
　　圣慈沦浃已邀格外兹复
　　命随班入
　　觐得慰就瞻
　　恩赉便蕃露湑均渥复
　　遣官以防其归路柔逺绥遐无微不至是以诸土司输忱向化倍切倾葵而井络以外胥蹈咏于
　　徳威之并济也
　　八月辛丑
　　上谕内阁曰昨岁大功告蒇两金川境内名山大川効灵助顺者曾降防令明亮查奏今据奏金川之索乌甲索二山及小金川之墨尔多山并着灵应又金川大河当官兵进攻勒乌围时立栅沿河坚持数日立值阴雨连绵河水旋长旋消及攻得勒乌围官兵移栅后即盛涨漫溢河神効顺实赞成功均宜春秋秩祀以彰报功之义着载入祀典用垂久逺
　　十二月癸丑明亮文绶桂林奏言川省提督前经奏准移驻雅州雅州离省三百余里距西路较逺提督为统辖畨夷大员遇有边要机宜与将军总督必须随时面议畨民有事来省亦须公同商办应请照旧驻剳省城毋庸移驻奏入
　　上命军机大臣核议旋经议言将军等体察情形以提督移驻雅州转多未便应如所请毋庸办理
　　上从之
　　四十三年二月壬子
　　上谕内阁曰两广总督员缺着桂林补授特成额着补授成都将军四川提督员缺着明亮补授
　　九月己酉特成额文绶明亮奏言两金川现共驻兵六千名杂谷屯练五百名镇将备弁一百七十余员维时夷疆初定农事甫兴兵力自难减少今厯时渐久畨夷倾心向化弹压无事多兵请将屯防緑营兵六千名量其地势之险易田土之广狭抽减二千名留四千名以二千名屯田二千名差防并于原派差防屯练五百名内拨出二百名给地耕种俟其生计就绪亦照屯戸办理至两金川以美诺为适中扼要之地现驻总兵一员足资统辖阿尔古总兵拟改副将亦归美诺总兵兼辖其余将弁以次酌减拟裁撤百余员于营伍屯务均敷经理本年各屯收获新粮较上年已有加増除留给籽种外即可搭放口粮所有汉屯各兵均自七月初一日为始按日支米八合三勺即将新收屯粮酌量搭放奏入
　　上命军机大臣会同兵部核议旋经议言美诺驻总兵一员逰击一员都司一员守备一员千总把总外委一员兵八百名僧格宗驻守备一员把总外委三员兵三百名翁古尔垄驻千总一员外委二员兵二百名约咱驻把总一员外委一员兵一百五十名章谷驻千总一员兵五十名防木达驻都司一员千总把总外委三员兵三百名大板昭驻守备一员把总外委二员兵二百名阿尔古驻副将一员都司一员千总把总外委六员兵六百名独松驻守备一员把总一员兵一百五十名噶拉依驻逰击一员千总把总外委三员兵三百名喀尔萨尔驻守备一员外委一员兵一百五十名茹寨驻防将一员千总把总外委三员兵二百五十名噶尔丹寺驻千总一员把总一员兵二百名马尔邦驻守备一员千总把总外委三员兵二百三十名曾达驻千总一员外委一员兵一百二十名计共留镇将备弁等六十员兵四千名至差防屯练内拨出二百名亦应如所奏拨给屯种俟有成效报部核办汉屯各兵口粮均照每日支米八合三勺之例即以新粮搭放仍令将军等将收获粮石留给籽种搭放口粮各数咨报户部查核
　　上从之
　　四十四年四月辛巳特成额文绶明亮奏言自哲尔觉至勒乌围十一塘半每塘原设塘马四匹今阿尔古总兵改设副将金川屯务统归美诺总兵办理阿尔古文报较前减少且　噶尔拉一带雪山马匹难于驰骤应请改用步塘递送原设塘马四十八匹全行裁撤每塘添设塘兵二名共二十三名即于美诺阿尔古汛兵内酌拨奏入
　　上命军机大臣核议旋经议言哲尔觉等十一塘半应如所奏改设步塘所裁塘马及草干等顶银两均归节省项下报部
　　上从之
　　八月壬申特成额文绶明亮奏言屯防经费自乾隆四十一年起至四十三年冬防止如办运粮种采买牛只制解农具拨运存屯米粮修建仓厫碉房以及丈量地畆官役公费携眷兵民屯户路费等欵计支银十万五千余两均以设屯经始非闗年例至岁需定额如原设緑营屯练六千五百名应需盐菜银七万余两加以各营官弁盐菜文职官役月费工食官兵换班行装俸饷西南两路塘汛弁兵盐菜并塘马草干以及买补牛马修整农具解运粮饷等欵俱照奏咨定例支给每岁需银十万余两计三年内实支银四十一万五千余两嗣经【臣】等奏撤屯防官兵二千三百余员名计岁需已减十分之三所有四十四年经费约需银六万五千余两新疆设镇安营原以永靖边圉仍须因时度势次第调剂拟于今冬再撤兵一千余名应俟【臣】特成额于巡查各屯时详察情形熟筹办理奏入
　　上谕军机大臣曰据特成额等奏两金川新疆屯防经费厯年支银四十一万五千余两自应照奏定章程报部核销至所称裁减官兵以后尚需经费银六万余两年复一年长此安穷实为非计前此平定准噶尔筹理屯防事宜将陜甘腹地各营兵额渐次裁减于供支经费外尚有盈余所办最为妥善边省多设弁兵原以捍御畨夷两金川既经荡平设镇兴屯足资控制自当于川省腹地各营酌裁兵数以抵新疆经费但现兵未便遽裁止须遇缺停补如此不动声色以渐经理方为两全之道着传谕特成额等通盘筹画详晰妥议迅速覆奏
　　同日特成额又奏言新疆各屯土性气不齐髙阜向阳之地稞麦俱已黄熟其地处低洼及向阴积雪者亦渐次结实大势较上年为稍丰约于八月中旬均可陆续收割【臣】巡查各屯于八月初六日起程即由桃闗出口前往奏入报
　　闻
　　九月庚戌特成额文绶明亮奏言钦奉
　　谕防酌裁川省腹地兵额以抵新疆屯防经费已通饬
　　各标镇协营遇有名粮缺出遵
　　防停补【臣】等前奏新疆经费岁需银六万五千余两止就各项银数而言官兵口粮尚须另为筹画各屯四十三年及本年收获新粮约俱一万余石以现兵四千及官役等日食计之岁需粮一万六千余石目下尚有军营存米添补供支将来旧储既罄所获粮数实不敷军糈数千石若由内地挽运更为非计现在两金川地方耕凿相安各土司遵守法纪实可永期绥靖应请仍照前奏于屯防兵四千名内再撤一千名各兵向系计年换班而其中原无眷属单身在屯及业身携眷长驻屯所者已有一千六百余名请照现议三千之数选募单身及携眷兵丁陆续抽换足额令其长驻为兵乐业安居渐如内地岁收新粮亦足供搭放所有长驻兵三千名拟并为五营计驻总兵一员逰击二员都司一员守备四员千把外委四十四员足资管领至新疆屯务现于美诺驻同知一员阿尔古驻直州一员分管七屯每屯各驻粮务防一员今各屯粮务止须酌设五员并将原驻阿尔古知州裁撤统归美诺同知管辖奏入
　　上命军机大臣速议旋经议言新疆驻守官兵原以镇抚畨夷令将军等体察形势实可裁撤屯兵千名应如所奏酌裁办理官署营制亦宜变通裁并其裁改营屯及扣减马步饷干米折养亷公费等项仍令详悉妥议咨部核办
　　上从之
　　十一月壬午特成额文绶明亮奏言屯防兵额拟定为三千名应于小金川地方分设二营美诺一营驻总兵一员逰击一员守备一员千把外委十四员兵八百名僧格宗翁古尔垄约咱等处大小汛塘即于美诺营内分拨防木达一营驻守备一员千把外委六员兵六百名大板昭及各塘弁兵均于防木达营内分拨金川地方分设三营阿尔古一营驻逰击一员守备一员千把外委十一员兵七百名噶尔丹寺独松等处汛塘均于阿尔古营内分拨噶拉依一营驻都司一员千把外委七员兵六百名喀尔萨尔马尔邦曽达等处汛塘均于噶拉依营内分拨茹寨一营驻守备一员千把外委六员兵三百名金川三营均属阿尔古逰击管领仍与小金川二营并归美诺总兵统辖各将弁果能奋勉出力请照管屯文员之例三年期满以应陞之缺奏请陞用其应设逰击二员拟将泰宁叙马二营逰击裁改泰宁营改设都司以建昌镇属永定营都司改补即将泰宁营守备改为永定营守备叙马营亦改设都司以维州协右营都司改补即将叙马营守备改为维州协右营守备应设新疆都司一员以建昌嘉顺营都司裁改守备四员以四镇右营都司所管中军守备四缺裁改其改驻新疆逰都守各员并请改为题调之缺千把外委四十四员应于内地各营酌裁移设咨部核办各官养亷并应扣公费均于三千兵额内照例办理其内地各本营原扣养亷公费名粮一并裁充新疆经费现议移驻兵三千名亦于内地各营裁拨松潘一镇维州阜和二协与将军标一营均应减半核裁其余各标镇协营一例均匀摊减即以裁兵之饷移解新疆支放但各营多系马一步九间有马二步三者口外跬步皆山马匹本不得力应俱定为马一步九以为奬拔之阶今冬正届换班【臣】等饬令于现驻新疆兵内不拘班次将情愿撤眷及单身愿留者尽数令其长驻其应由内地轮拨之兵亦尽情愿擕眷及单身长驻者拨往如不足数随时募补抽换移归新疆兵额杂谷屯练二百名除八戸情愿留屯外其余概行裁撤向来防兵原以一半耕种一半差操今令长驻屯所拟以兵二名种地一分通力合作轮替差操所获之粮即令二人自收自食各兵例给口粮明岁秋收即可停止且地既自耕应将现有牛具拨给听其自为经理其例给额饷内米折一项请照阜和协兵之例每岁支银十两八钱即将盐菜停止镇将备弁盐粮一体停支惟文员官役喇嘛人等约需口粮千石现在仓贮尚属充裕将来屯练降畨所余地畆广招民戸屯种足资接济至七屯粮务并为五屯拟于美诺防木达章谷阿尔古噶拉依照旧各设一员大板昭屯务归附近之防木达管理马尔邦屯务归附近之噶拉依管理其口外各塘汛西路自桃闗外之大邑坪至巴朗拉十五塘现以内地附近营兵拨设又自松林口至鄂克什五塘现于屯防兵内拨设今应将西路各塘均于松潘镇维州协所属营内分拨南路自打箭炉以外之三道桥至章谷十五塘仍于阜和协兵内拨设各塘在瓦寺鄂克什明正诸境内无田可耕应得盐粮及换班分例并循其旧两金川境内各塘兵丁均照新议章程办理所有新疆经费除防兵三千即以内地额饷移给外毎年约需各项经费银三万余两【臣】等遵
　　防拟裁内地额兵一千五百名及酌减新疆驻兵马干
　　可敷抵补奏入
　　上命原议大臣核议旋经议言新疆屯防兵额既议减一千名应如所奏镇将备弁五十二员于美诺防木达阿尔古噶拉依茹寨五营分驻防守并美诺总兵统辖该将弁等管理屯田操防如果董劝有方即照管屯文员之例奏请陞用所有派驻逰击等官即于内地简僻营分裁缺改设自改驻新疆责任较重准其在外拣选奏请调补其由内地移驻兵三千名定为马一步九洵属因地制宜杂谷屯练原籍有田地者并准裁撤俾安本业向来屯兵换班其往来骑防需给盐粮不无繁费今改为长驻诸项俱从节省而屯田各食其力口粮自可停支牛具籽种亦无庸官为经理其例给米折一项准照阜和协兵之例支给即将各兵盐菜及将弁等盐粮停止至所奏各屯粮务准其于美诺防木达章谷阿尔古噶拉依酌留五员并归美诺同知管理大板昭马尔邦粮员与阿尔古知州一并裁撤西南两路塘汛亦应准其酌拨除无田可耕之各塘兵仍给盐粮及换班分例外其余均照新定章程画一办理新疆屯防规制既为详尽而岁需经费撙节得宜于筹边裕饷经久之计自有裨益
　　上从之
　　【臣】等谨按两金川之役
　　皇上圣谟广运不惜捐数千万
　　帑金以为绥靖蛮疆一劳永逸之计当
　　王师西指之初即
　　宻谕在事诸【臣】于平定两金川后仿照从前办理杂谷
　　脑之法设镇驻兵尽成内地
　　先几握算若持左劵迨军旅告蒇而善后规模仰防指示迄于时阅三载畨民倾心向化犹以屯防诸务再
　　四
　　畴咨相地势而定营制顺人情而励农功酌剂咸宜因时适变纲举目张条理悉备伏考汉平骆越而军吏经瘴疫者什四五至明世土官叛服不常若播州杨应龙永宁奢崇明水西安邦彦之属虽后先灭然如朱燮元所云筑城守渡转运烦费则亦率从茍简非善建不拔之长防也两金川地处险逺视播州诸境相去何啻倍蓰始则犂巢埽穴民不知兵继以裕饷筹边事垂可久良由
　　睿虑周详
　　乙夜批章不遗端末是以诸【臣】皆得有所禀承多方经画俾雪岭氷梯均为沃土从此西南酋长益効悃诚共安
　　至治葢自准夷回部胥入版图距兹未及二十年而鸿勲再集军屯并修
　　圣天子之徳威政教诚非厯代以来羁縻约束区处权
　　宜所能髣髴万一者矣


　　平定两金川方畧卷一百三十六
