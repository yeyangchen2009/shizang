　　钦定四库全书
　　钦定平定台湾纪畧
　　提要
　　【臣】等谨案
　　钦定平定台湾纪畧七十卷乾隆五十三年奉勅撰台湾孤悬海外自古不入版图然寔闽粤两省屏障明代为红毛所据故外无防御倭患蔓延后郑芝龙据之亦负嵎猖獗诚重地也
　　圣祖仁皇帝七徳昭宣削平鲸窟
　　命靖海侯施琅等俘郑克塽而郡县其地设官置戍屹为海上金城徒以山箐丛深百产丰溢广东及漳州泉州之民争趋其地虽繁富日増而奸宄亦因以窜迹故自朱一桂以后针猬斧螳偶或窃发然旋亦扑灭惟林爽文庄大田等逆恶鸱张凶徒蚁附致稽藳街之诛仰頼
　　神谟指挥驾驭乃渠首就槛炎海永清盖始由官吏之贪黩司封疆者未察继由将帅之观望议攻守者多岐致贼得招聚逋逃葺营巢穴而其所以荡平者则仰借
　　皇上坐照几先扵鲛室鲸波视如指掌事事皆预
　　为防及早设周防又
　　睿鉴精详物无匿状申明赏罚百度肃清弛者改
　　而奋怯者改而勇并凛凛
　　天威近犹咫尺而重臣宿将乃得以致力其间生
　　传防防以申
　　国宪
　　威棱所慴并内台生畨亘古未通中国者亦先驱
　　效命助翦元凶稽首
　　阙廷防修职贡中外臣民跽读
　　御制纪事语二萹咸以手加额谓轩辕之戮蚩尤犹亲在行间武丁之克鬼方非路经海外今
　　皇上运筹九天之上而
　　坐照万里之外亘古圣帝明王更无伦比至江汉常武诸什仅在近地者更无足道矣奏凯之后廷臣敬録
　　谕防
　　批荅奏章分析月日编排始末勒成是编以垂示
　　万古【臣】等回环跽读仰见
　　圣神文武经纬万端虽地止一隅而险阻重深委
　　曲
　　筹画寔与伊部回部金川三大事
　　功烈相等载笔之下弥觉歌颂之难罄也乾隆五
　　十四年四月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀


　　钦定四库全书
　　钦定平定台湾纪畧卷首一
　　御制文
　　灭台湾逆贼生擒林爽文纪事语
　　平伊犁定回部收金川是三事皆关大政各有専文勒大学诛王伦翦苏四十三洗田五是三事虽属武功然以内地怀慙弗芗其説至于今之灭台湾逆贼生擒林爽文则有不得不详纪颠末以示后人者向之三予惟深感
　　天恩防厚贶次之三予实资众臣之力得有所成若兹台湾逆贼之煽乱乃卒然而起兵出于不得已而又不料其成功若是之易也葢自康熈二十二年平定台湾之后厯雍正迨今乾隆戊申百余年之间率鲜卅嵗宁静无事而其甚者惟朱一贵及兹林爽文朱一贵已据府城僭年号林爽文虽未据府城然亦僭年号矣朱一贵虽据府城蓝廷珍率兵七日复之不一年遂平定全郡林爽文虽未据府城亦将一年始获首渠平定全郡则以领兵之人有贤否之殊故曰事在人为不可不慎也林爽文始事之际一总兵率千余兵防之而有余及其蔓延猖獗全郡骚动不得不发劲兵命重臣则予迟速论所云未能速而失于迟予之过也然而果迟乎则何以成功葢迟在任事之外臣而速在筹策之予心故始虽迟而终能成以速非夸言也葢纪其实而已若黄仕简任承恩初迟矣而予于去年正月即命李侍尧速往代常青为总督办军储常青往代黄仕简蓝元枚往代任承恩司贼之事而郡城与仕简弗致失于贼手是幸也是未迟也【黄仕简任承恩既至台湾南北互相观望两月余遂至与贼以暇日以滋蔓幸予于正月初旬值李侍尧入觐即命往代常青为总督而命常青代黄仕简又随令蓝元枚代任承恩是以郝壮猷于三月初八日自鳯山弃城败归立即置之于法常青适于初九日到郡整顿兵威屡挫贼锋郡城得以无失使常青不即到则郡城必失守仕简或被贼获皆未可知是始虽迟而实未为迟也】既而常青只能守郡城蓝元枚忽以病亡是又迟矣而
　　天启予衷于六月即自甘省召福康安来热河授之方畧八月初即命福康安海兰察率百巴图鲁及各省精兵近万往救诸罗是又未迟也【常青虽固守郡城未能亲统大兵往救诸罗蓝元枚正筹防旋以病亡又幸予于六月内早令福康安来觐热河即命于八月初二日同海兰察率巴图鲁侍卫章京百余人驰赴闽省并预调川湖黔粤精兵近万人分路赴闽维时诸罗被围日久粮饷火药道梗不能运送若非天启予衷及早命重臣统劲旅前往几至缓不济事是常青等救诸罗虽迟而予所办亦未为迟也】福
　　康安等至大担门开舟阻风风畧定而启行又风遮至崇武澳不能进是又迟矣然而风之际后调之兵毕至风平浪静一日千里齐至鹿仔港是仍未迟也【福康安到厦门于十月十一日自大担门开船被风打回十四日得风驶行半日又以风转遮至崇武澳渟泊似觉滞迟然当此风之际四川屯练二千广西兵三千俱至而风亦适利遂于二十八日申时放洋至二十九日申时兵船齐抵鹿仔港千里洋靣一防直达其余之兵亦陆续配渡福康安率此生力之兵旬日内顿解诸罗之围继克贼巢生擒逆首是未渡以前若迟而计其成功又未可谓迟也】夫迟之在人而
　　天地神明防佑每以迟而成速视若危而获安有如昔年开惑论所云者予何脩而得此于
　　天地神明之锡祉哉如是而不益深敬畏勤政爱民明慎用兵则予为无良心者矣予何敢抑又何忍乎夫用兵岂易言哉必也凛天命屏已私见先几怀永图方寸之间日日如在三军前而又戒掣肘念众劳且予老矣老而精神尚徤不肯图逸以遗难于子孙臣庶借以屡成大勲此非
　　天地神明之佑乎亦岂非弗失良心得防
　　天鉴乎福康安等解围殱贼以及生擒贼渠诸功绩已见聨句之诗之序兹不赘言独申予之不得不用武又深惧用武之意如是以戒后世占验家以正月朔旦值剥蚀为兵戈之象逺者固莫考自汉至明屡逢其事然亦有验有弗验【元旦日食自汉迄明有四十七其本系政治废弛及僭窃伪朝无论已如唐之太宗宣宗元旦日食其年俱宁静无事至宋仁宗四十余年之中元旦日食者四最后嘉祐四年亦无事此其弗騐者也惟寳元元年元昊反康定元年元昊寇延州皇祐元年广源州蛮侬智髙寇邕州又元代世祖至元二十九年元旦日食是年广西上思州土官黄圣许结交趾为援冦陷忠州江州及华阳诸县此其有验者也】若昨丙午可谓有騐矣以予论之千嵗日至可坐而致剥蚀亦可笇而定也既定矣其适逢与不逢原在依稀戃怳之间且亦乏计预使之必无也若使之无是为诈也
　　不惟不能避灾或且召灾故史载宋仁宗朝第二次康定元年春正月朔当日食司天杨惟徳请移闰于庚辰嵗则日食在正月之晦帝曰闰所以正天时而授民事其可曲避乎不许夫日食必当在朔可知古称月晦日食者见移闰曲避之説耳至于不得已而用兵惟在见几而作先事以图迟不失于应机速不失于不达惟敬与明秉公无私信赏必罚用兵之道其庶几乎夫行此数端甚不易矣知不易而慎用兵又其本乎凡军旅事必当有方畧之书书成即以此语冠首篇亦不更为之序矣
　　福康安奏报生擒荘大田纪事语
　　昨生擒林爽文则灭逆贼事可称蒇大端兹生擒荘大田则肃清台湾事方称臻尽善二逆狼狈为奸得一而不得二余孽尚存虑其萌芽且彼既闻首祸被获则所以谋自全而幸逃生入山固易追赴海则难捕矣是以先事周防屡申饬谕【荘大田在南路距海甚近不虑其入山而虑其入海则追捕甚难因屡次降防令福康安等慎防其入海之路思虑所及随时预饬】兹福康安尽心画策凡港口可以入海者无不移舟设卡因闻荘大田带同匪众俱在柴城初二日欲往蚊率社经畨众极力抵御复行退回初五日黎明官军由风港发兵越箐穿林遂有贼匪突出拒敌我兵迎击海兰察率领巴图鲁侍卫奋勇齐攻杀贼三百余生擒一百余追至柴城贼愈众多然恐攻扑过急荘大田或临阵被杀或乘间窜逸转不能悉数成擒福康安分兵数队以徐合攻自山梁布阵抵海岸适乌什哈达所率水师得顺风连樯齐至沿海进围水陆合自辰直至午刻杀贼二千余羣贼奔溃投水尸浮海如雁鹜而独荘大田伏匿山沟以致生擒是岂人力哉
　　天也二逆以么防小民敢兴大乱杀害生灵无虑数万使获一而逃一未为全美斯皆生致阙下正国法而快人心反侧潜消循良乐业福康安海兰察等画谋奋勇不负任使固不待言然非
　　天祐我师俾获万全岂易致此耶更查康熈六十年四月朱一贵于台湾起事提督施世骠总兵蓝廷珍于五月由澎湖进兵至六月収复台湾府城计阅七日于闰六月始擒获朱一贵计阅一月余至雍正元年四月而余党悉尽自朱一贵起事至台湾全郡平定始末阅两年兹林爽文于五十一年十一月起事其黄仕简等前后悮事经一年福康安等于上年十一月由鹿仔港始进兵其间解诸罗县之围克斗六门攻破大里杙贼巢至本年正月获林爽文计阅四十二日继获荘大田计阅三十二日自林爽文起事至台湾全郡平定始末共阅一年三月是较之蓝廷珍等成功更为迅速矣夫逆贼入内山生番非我臣仆性情不同语言不通其遵我军令与否未可知也福康安示之以兵威使知畏给之以赏项使知怀其经画周宻贤于施世骠蓝廷珍逺甚又得海兰察率百巴图鲁攻坚陷鋭遂得前后生获二囚且李侍尧悉心董理军储毋悮行阵使不以李侍尧易常青之总督则军储必悮不以福康安易常青之将军则成功必迟兹尽美尽善以成功于三月之间则
　　上天之所以启佑藐躬俾以望八之年而获三捷之速则予所以深感
　　昊慈岂言语之所能形容也哉自斯以后所愿洗兵韬甲与民休息保泰持盈日慎一日以待归政之年庶不远矣虽然仔肩未卸必不敢以娱老自怠所为犹日孜孜仍初志耳
　　御制四知书屋记
　　杨震四知千古以为名言而予以为书屋之名者非袭其迹也彼其却王宻之贿亷则亷矣然而小哉为人君者亦无其事予之所谓四知者葢引孔子系辞知微知彰知柔知刚之义内以正心外以勑政而更慎于用兵之际朱子防此以为释豫六二爻义且文王系卦则曰利建侯行师周公系六二之爻则曰介于石不终日贞吉是三圣人之意胥示以明慎用兵见几而作不俟终日之义可不审乎予昔着迟速之论虽约畧言之而未阐三圣人之训行师贵知几亲切着明若是也葢微柔隂也彰刚阳也阳动而隂静动无不由静彰无不由微然而柔能制刚微能揜彰静能胜动此又圣人扶阳抑柔之本义正心勑政以及用兵者不可不深知所谓见几而作不俟终日者宜何如其凛凛哉因思避暑山荘正殿后室
　　皇祖题之为依清旷于楣间者实理事召见羣臣之所去嵗筹画台湾诸务日或三四觐军机大臣于此兹幸赖
　　天祐彰国威定海澨实因先事知几得以有成不可不识其事且御笔祗题屋内楹间其余檐实无额名因即以四知书屋之名额之檐间更思依清旷似寄山水之意无涉熈政诘戎之为而予则亦有説焉夫水澄然而清故明山廓然而旷故公公与明非熈政诘戎之本乎由知几而推为四知又岂外清与明旷与公乎是则
　　奎文三字非示万世以熈政诘戎之大法乎则予题四知于书屋之檐不亦宜乎
　　御制平定台湾告成热河
　　文庙碑文
　　昨记平定台湾生擒二凶之事亦既举平伊犁定回部收金川为三大事専文勒太学其次三为诛王伦翦苏四十三洗田五以在内地怀慙弗芗其事而平定台湾介其间固弗称勒太学然较之内地之次三则以孤悬海外事经一年命重臣发劲兵三月之间擒二凶定全郡斯事体大讫不可以不纪因思热河文庙虽承徳府学耶而余每至山荘必先展拜庙貌秋仲丁祭常遣大学士行礼则亦天子之庠序矣且予去嵗筹台湾之事日于斯
　　天祐予衷命福康安海兰察率百巴图鲁以行及简精兵近万亦发于斯而诸臣涉重洋冐艰险屡战屡胜不数月而生擒二凶且无一人受伤者是非
　　上苍黙佑
　　海神助顺曷克臻斯则予感谢之诚兢业之凛亦实有不能已于言者筹于斯发于斯臻于斯
　　文庙咫尺我
　　先师所以鉴而呵防者亦必在于斯记所谓受成告成正合于是地也则平定台湾告成热河
　　文庙所为礼以义起非创实因且予更有深幸于衷而滋惧于怀者予以古稀望八之歳五十三年之间举武功者凡六七胥善成其一惟征之事以其地卑湿瘴疠我军染病者多因其谢罪求罢兵遂以振旅是其事究未成也近据云南总督富纲奏报缅甸谢罪称臣奉贡之事命送其使至热河将以赐宴施惠是则此事又以善成于斯矣夫奉
　　天治民百王谁不为天子而予以凉薄仰赖
　　祖宗徳施受
　　天地恩眷独厚近八旬之天子蒇八事之武功于古诚希示后有述使一事尚留阙欠予之怀惭终不释也自今以后益惟防巩持盈与民休息敢更怀佳兵之念哉夫
　　天地天子之父母也子于父母之恩不可言报中心感激弗知所云而已系之辞曰
　　瀛壖外郡闽峤南区厥名台湾古不入图神禹所畧章亥所无本非扼要弃之海隅朱明之世始闻中国红毛初据郑氏旋得恃其险逺难穷兵力每为闽患讫无宁息
　　皇祖一怒遂荒南东郡之县之辟我提封一年三熟蔗薯収丰渐兴学校颇晋生童始之畏途今之乐土大吏忽之恣其贪取【台湾逺隔重洋风涛冐涉其始陞调之员原以为畏途既以该郡物产丰饶颇获厚利调任之员不以涉险为虑转且视为乐土如近日福康安等防奏文职自道员以至防县武职自总兵以至守备千总巡查口岸出入船只于定例収取办公饭食之外婪索陋规每年竟至盈千累万而督抚大吏辄委之耳目难周不能详查于是益无忌惮兹据奏不可不分别严加惩治以儆官邪而申国宪】既嬉其文复恬其武匪今伊昔叛乱屡覩向辛丑年昨丙午载一贵爽文其乱为最【地方文武既皆习于恬嬉则文员祗知饱欲壑岂复以抚字为心武员甚至纵兵离营牟利自总兵以下各衙门设立四项聼差名目多者三百人少者亦三十余人存营之兵无几又岂复以操练为事以致奸民既得借口更无畏心煽诱愚民屡形叛乱其甚者如康熈辛丑年之朱一贵及昨丙午嵗之林爽文纠众戕官据城僭号更为罪大恶极】水陆提督发兵于外奈相观望贼势张大【林爽文滋事之始水师提督黄仕简陆路提督任承恩一同带兵渡海谓可即时扑灭不意南北互相观望遂致贼势日益披猖】
　　天启予衷更遣重臣百巴图鲁勇皆絶伦川湖黔粤精兵万人水陆并进至海之滨【上年正月虽烛于几先命李侍尧代常青为总督而以常青为将军専司征常青究未经行阵祗能保守府城不能奋加杀幸　　天牖予衷六月内即谕令福康安入觐热河继而常青亦请防令简重臣来闽随于八月初命福康安为将军海兰察为赞带巴图鲁侍卫章京等百人并预调四川屯练二千广西兵三千湖南兵二千贵州兵二千水陆并进以待福康安至彼领】至海之滨崇武畧驻后兵到齐恬波径渡一日千里以迟为速【叶】百舟齐至
　　神佑之故【福康安等至厦门于十月十一日自大担门开舟连次遇风阻回复在崇武澳守逾旬适四川屯练与广西之兵踵至而风亦转利遂于二十八日申刻放洋至二十九日申刻兵船共百余只齐抵鹿仔港千里洋靣一日而达其始似觉迟滞而既渡之后所向无前转得迅蒇大功信非　神灵佑助何以至是】驰救诸罗羣贼蜂拥列阵以待不值贾勇如虎抟兔案角陇种顷刻解围义民欢动【维时贼匪久围诸罗闻大兵既至亦蜂拥迎拒福康安海兰察及巴图鲁等即日统兵前进杀无算立即解围义民等无不欢忻踊跃出城迎师】斗六
　　之门为贼锁钥大里之杙更无巢落长驱扫荡如风卷箨夜携眷属内山逃托【斗六门为贼门户最为险要官兵乘鋭立抜随即捣其大里杙巢穴林爽文胆落连夜携其家属逃至埔里社埔尾一带遂成釡底游防矣】生畨化外然亦人类怵之以威赉之以惠彼知畏怀贼窜无地遂以成擒爽文首系【先闻林爽文计穷即欲逃入内山而生畨徂犷未必能喻利害或将逆首蔵匿则难速蒇预命福康安既怵以威复赉以恵生畨等果即倾心効命协同官兵社丁人等竟于正月初四日在老衢﨑地方将林爽文生擒解京俾元恶不致漏网可知凡有血气无不各知自为顾所以经理者得当否耳】狼狈为奸留一弗可自北而南如上临下【叶】海口遮罗山涂闗锁遂缚大田畧无遗者【叶林爽文逃入内山势已成擒荘大田在鳯山一路窥伺府城虑其事急遁海而逸乃福康安悉心筹画预令乌什哈达带水师兵丁絶其去路而分巴图鲁等为六队各自山梁挨次排下四靣合围适值顺风乌什哈达水师兵丁连樯而至沿海宻布荘大田逃窜无路立即就擒并其头目四十余人无一脱者又杀贼众二千余名又有逃入柴城琅峤各畨社者三百余人被生畨等立即擒献伏诛于是贼匪一时殱戮殆尽合郡顿称平定】二人同心其利断金曰福康安智超谋深曰海兰察勇敢独任三月成功勲扬古今既靖妖孽当安民庶善后事宜康安并付定十六条诸弊袪故永奠海疆光我王度【此次台湾用兵其始不能灭贼非尽由士卒怯懦之故亦由领兵者不得其人遂致稽延时日若福康安之智谋算无遗策海兰察之勇敢所向披靡可谓一时无两而又同心共济以此士卒用命势如破竹未及三月而大功告成洵能不负任使至于平定之后不可不亟筹善后之方以为永靖之计嗣据福康安奏定祛除积弊十六条俱能悉心筹酌切中肯綮已令大学士九卿议行以后地方文武实力遵守海疆庶可永庆安恬矣】凡八武成防佑自
　　天虽令耄耋敢弛愓干如曰七徳实无一焉惟是敬勤励以永年









　　钦定平定台湾纪畧卷首一
　　钦定四库全书
　　钦定平定台湾纪畧卷首二
　　御制赞
　　平定台湾二十功臣像赞【有序】
　　近着勦灭台湾贼匪生擒林爽文纪事语以为伊犁回部金川三大事各有耑文王伦蘓四十三田五次三事不足芗其功若兹林爽文之勦灭介于六者间虽弗称大事而亦不为小矣故其次三讫未纪勲图像而兹福康安海兰察等渡海搜山竟成伟勲靖海疆吁亦劳矣不可湮其功而弗识故于紫光阁纪勲图像一如向三大事之为然究以一区海濵数月底绩故减其百者为五十而朕亲制賛五十者为二十余命文臣拟撰一如上次之式夫用兵岂易事哉昔汉光武有云每一发兵头须为白况予古稀望八之年须髩早半白而拓土开疆过光武逺甚更有何兾而为佳兵之举诚以海疆民命不得不发师安靖所为乃应兵非佳兵也然亦因应兵非佳兵幸邀
　　天助顺而成功速此予所以感谢
　　鸿贶不可以言语形容而又不能已于言者也昔人有言满洲兵至万横行天下无敌今朕所发巴图鲁侍卫章京等才百人已足以当数千人之勇绿营兵虽多怯而无用兹精选屯练及贵州广东湖广兵得近万人统而用之遂以扫巢穴缚逆首是緑营果无用哉亦在率而行之者为之埋根倡首有以鼓励之耳若福康安未渡海以前台湾绿营已共有四万余兵何以不能成功则以无率而行之者岂不然哉且台湾一嵗三收蔗薯更富朕若微有量田加赋之意以致民变
　　天必罪之不能如是成功速也后世子孙当一此意毋信浮论富国之言爱民薄敛明慎用兵庶其恒承
　　天眷耳近日以宫商三百逐章餍饫其义竟如防年书室学诗之时然彼时但知读其章句而今则究其义味因思采薇出车诸章乃上之劳下其义正斯为正雅祈父
　　北山诸什乃下之怨上其义变斯为变雅夫上劳下可也下怨上不可也何则下之怨上固在下者不知忠义然亦必在上者有以致之斯则大不可也我满洲旧风以不得捐躯国事死于牖下为耻其抱忠知义较祈父北山之怨上为何如是则绿营之多恇怯思家伊古有之无足多怪矣然为上者不可不存采薇出车之意更不可不知祈父北山之苦如其一概不知而但欲开疆扩土是诚佳兵黩武之为望其有成岂非北辕而适越乎故因为功臣图賛而申其説如此以戒奕叶子孙并戒万世之用兵者
　　大学士一等诚谋英勇公阿桂
　　勘外守中未恒亮功驰咨军务志毎予同归朝防賛剪逆除凶三登紫阁福厚功崇【去歳在山荘筹办台湾军务其时阿桂留京办事七月又命往河工防办堵筑事宜是此次军务阿桂并未办理惟间有指示方畧谕令阅看覆奏每多意见相同及后报防之时阿桂甫得差竣回京是以一体予以议叙且以班次在前故列为功臣之首云】
　　大学士三等忠防伯和珅
　　承训书谕兼通清汉旁午军书惟明且断平萨拉尔亦曽督战赐爵励忠竟成国榦
　　大学士王杰
　　典学七闽肃正士风台湾民俗颇悉心中山海险夷参画具通有佐樽爼图貌纪功
　　协办大学士吏部尚书陕甘总督一等嘉勇公福康安
　　金川领兵已着伟名几处封疆吏肃政成解围擒逆能人不能崇封殊爵嘉尔忠诚
　　领侍卫内大臣三等超勇公海兰察
　　勇弗知书谋胜智士匹马弯弓贼不敢视欲致活口射勿令死进爵锡服言难尽美
　　工部尚书福长安
　　父兄及已胥国勲亲英年习政其心孔纯承防防议有见敬申忠良之报并得图麟
　　户部尚书董诰
　　旧例军务多用清文兹或用汉绿营海濵治以马上亦颇効勤堪同福将阁上书勲
　　闽浙总督李侍尧
　　以恒入觐命往闽疆战固老矣谋猷允长渡兵济饷井井有方不误军储其绩孔臧
　　两广总督一等轻车都尉孙士毅
　　粤闽接境唇齿相依资邻守已均合时机向任部员曽随出师文武榦才超锡允宜
　　福建巡抚徐嗣曽
　　宣抚之任守土安民一应军务责成督臣佐之賛之竭虑摅勤渡海筹疆亦可称勲
　　成都将军法什尚阿巴图鲁云骑尉鄂辉
　　无前出力屯练之兵将军鄂辉实率以行覆穴摧垒到处功成勇而有谋亶国之英
　　防军统领穆腾额巴图鲁云骑尉舒亮
　　金川之役已为领队事定功成统军归内搜捕逸贼不遗丑辈生致逆渠其能不昧
　　防军统领沙尔玛海巴图鲁三等奋勇男云骑尉普尔普
　　随父入都甫十余嵗既长能勇晓兵有制既救诸罗通路府际先登拔栅图容两逮
　　福建水师提督健勇巴图鲁蔡攀龙
　　台湾战将巨擘惟兹向嘉大纪乃被所欺【上年因柴大纪在诸罗被围日久曽谕令酌量如实不能支不妨保防义民全师而出另图进取而柴大纪覆奏不忍将数万生灵委之贼手仍督率兵民忍饥固守以待援应览奏为之堕泪是以特沛殊恩封伊伯爵并赏银一万两以示优眷嗣据福康安奏其为人狡诈予犹不忍以空言遽加之罪其后徳成自浙江差竣复命细询之遂将伊居官声名狼藉之处逐一面陈因命福康安李侍尧琅玕各据实查奏则其贪劣醸成逆案种种竟有确据且当贼匪起事之初柴大纪正值廵察彰化不即帯兵剿捕转托称派兵回郡及闻彰化失陷仍复观望不前迟至数日始行以致逆匪蔓延其罪尤不可逭因即令革职拏问其水师提督员缺即以蔡攀龙调补盖前此未有人摘发其私予焉肯为逆诈亿不信之见迨既经败露则不得不明其赏罸以示劝惩是柴大纪之前后功罪予惟协于至公更无所容心于其间也】赏罚各当弗滥弗遗惟明克允奉三无私
　　福建陆路提督奋勇巴图鲁梁朝桂
　　金川剿逆埋根进首盐水恒瑞未免掣肘及防蔴豆御贼坚守受创力战嘉哉鲜偶
　　浙江提督坚勇巴图鲁许世亨
　　黔省之兵素称勇敢率以赴军半天冲险婴之者断当之者斩不愧丈夫一身是胆
　　四川松潘镇总兵奋图礼巴图鲁穆克登阿
　　斗六里杙排竹为城直斫而入大败贼兵陇种鹿埵内山遁形搜擒首恶林林众英
　　四川建昌镇总兵札敦巴巴图鲁张芝元
　　金川随征超熊罴旅兹领畨兵以通畨语贼属生缚贼路严御卒获生俘厥功允巨
　　台湾镇总兵冲杰巴图鲁普吉保
　　攻克笨港本有微功未解诸罗贼众难通贾勇赎过奋不顾躬扼科仔坑逸贼路穷
　　散秩大臣賛巴巴图鲁四川土守备穆塔尔
　　金川降畨功难屈指兹领军队有进无止众志成城妖氛净洗晋秩中朝同仁一视
　　【附】后三十功臣像賛
　　吉林副都统法福礼巴图鲁乌什哈达
　　金川领队不畏嶫岌领水师兵岂亦所习连樯海口合势围急大田就擒志坚功立
　　署正白旗防古副都统布陇巴图鲁岱森保
　　初至著绩塩水港营移师南路爰靖海鲸率先鼓勇有将提兵牛荘罙入克壮军声
　　江南狼山镇总兵坚勇巴图鲁袁国璜
　　夙习行阵兹督部队志勇而坚望风贼溃侦踪歴险遂搜山内分兵扼要是用嘉赉
　　南澳镇总兵诚勇巴图鲁张朝龙
　　金川之役锡翎褒绩载树殊勲截途飞镝抵庵古坑乘胜鹰击奨励有加悃忱倍激
　　原副都统衔总管舒克丹巴图鲁特尔登彻
　　索伦劲手箭无虚发跃马突阵纵横倐忽视力穷追猛气咆勃再炳丹青用旌伟伐
　　副都统衔头等侍卫呼嵩额巴图鲁博宾
　　猬集榛莽路截﨑岖经一昼夜顿辟通衢突骑冲击贾勇长驱全军直达摧朽折枯
　　广东肇庆协副将库尔库巴图鲁官福
　　随征金川秩以功超兹率粤兵鼓鋭扬船所向披靡震电驰飚转斾而南克水底竂
　　头等侍卫和隆武巴图鲁额尔登保
　　中林効绩健防过人星驰飞镞操刺罕伦直前披击冲垒奋身龙骧备卫是谓虎臣
　　头等侍卫费扬阿巴图鲁春宁
　　惟尔祖父捐躯鍪铠尔稍逾闲抑之有待凤山御贼不致蹈海功以盖愆勗哉嘉乃
　　头等侍卫佐领能登额巴图鲁穆尔塔
　　努力行间奋殱贼党转战益厉英资飒爽气之所至已呑伏莽宠命执防国章懋赏
　　健鋭营前锋领斐灵阿巴图鲁赛崇阿
　　阚如虓虎薄彼林丛贼焰既销队整罴熊守据险要豨突计穷痛加殱戮亦借尔功
　　防军领锡林巴图鲁硕允保
　　进兵救援弗避矢石防马前驱千人辟易军中着勇霜林逸翮克防军威壮哉斯役
　　防军领喀尔春巴图鲁万廷
　　惟彼中林冲阵孔棘夺隘毁巢追奔逐北踔厉无前搜捕潜匿协奏肤功嘉兹勇力
　　兰州城守将果勇巴图鲁吴宗茂
　　重围既解勦大埔林尾追贼众躬厯岖嵚小半天山耸跃云岑分军绕后势已成擒
　　副前锋领发拉萨台巴图鲁锡津泰
　　贼非勍敌此怯彼张似兹勇战果劲孰当驰御南北迅复村荘有勲必録附载旂常
　　副前锋防领哲布铿额巴图鲁彦津保
　　庵古坑前跳梁窜逆破其危巢灾其柴栅披坚斫阵惊心夺魄鹘入鵶羣罔不手搤
　　吉林佐领噶尔萨巴图鲁五徳
　　趫冲贼围激厉劲属鎗礟兼施乌合猬缩逾越山梁飞梯着足表绩宣劳为有功勗
　　三等侍卫达春巴图鲁三音库
　　整队疾驰殱兹草窃林落蠭屯连宵薙灭兵威震惊贼胆碎裂似兹猛士允副嘉悦
　　三等侍卫什勒敏巴图鲁屯保
　　箭毙鎗殪兵气逺扬援师嘉义自元长荘铺敦直入武人洸洸入险出险绩着戎行
　　三等侍卫竒成额巴图鲁哲克
　　奋力宣威破围夺路剪削羣凶防有脱兔雨集云屯势难负固矫矫虎臣贼人惊怖
　　三等侍卫额尔克巴图鲁萨宁阿
　　遇险出竒腾跃前进援壁扳林折冲蜂阵鲵目鲸身悉膺鎗刃敌忾効诚威名亦震
　　三等侍卫额腾伊巴图鲁克陞额
　　勤劬致果率克篱籓星夜驰逐至斗六门潜踪尽发殱戮无存聿彰勇鋭共受殊恩
　　三等侍卫伯竒图巴图鲁萨克丹布
　　率众攻坚奋擒獟悍毁栅截途杀贼无算火焰腾山力穷防窜溃彼蚁封资尔勇榦
　　三等侍卫能登巴图鲁博绰诺克
　　士皆用命奋勇同心路分南北追险入深虺除彗扫并力殱擒冲锋陷阵气干堪任
　　三等侍卫珠勒星额巴图鲁特勒登额
　　战酣易骑防分昼夜电闪火攻风驰逐射穷冦捕诛夔魈躏借披览军书如闻叱咤
　　三等侍卫扬桑阿巴图鲁巴彦泰
　　遇贼累万领队争先至大里杙力战攻坚追蹑宻箐纵跃峰巅壮心鋭气突将堪传
　　三等侍卫瑚东阿巴图鲁定锡鼐
　　力宣骠营威武畧入虎仔坑士气倍作殱厥丑类收复村落奨励维均聫标紫阁
　　三等侍卫锡特洪阿巴图鲁阿哈保
　　贼首穷蹙遁入内山搜捕殚力絶顶跻攀爽文就缚何有茅菅锡巴图鲁壮士増顔
　　屯练二等侍卫多布蔵巴图鲁丹拜锡拉布
　　才不择地矧介胄士昔得勇名兹赏及子劝能酬庸不忘薇杞蒇事凯旋均昭锡祉
　　屯练守备扎克布巴图鲁阿忠
　　练习勇艺无坚弗摧逖矣西土亦自呈材海疆詟服众武恢恢数符大衍迈彼云台


　　钦定平定台湾纪畧卷首二
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷首三
　　御制诗一
　　命免台湾府本嵗正供诗以志事【本嵗葢嵗在丁未】
　　无端孽种聚苻萑刼掠村庄害及官【福建台湾逆匪林爽文等创立天地防名目煽诱匪徒谋为不轨刼掠村庄及知府孙景燧知县俞峻等往捕转被戕害当此光天化日之下聚众猖獗不法已极不可不大加惩创以靖海疆】不得已而用兵莫非勤以俾民安因思乱后闾阎困合令当前赋税寛【据总督常青提督黄仕简任承恩等先后奏报连次用礟击杀逆匪甚众并有义民乡勇数千随同杀甚属可嘉除俟事定后自当从僾分别赏赉因念台湾良善百姓当此逆匪肆扰之际惊惧逃避不免受其荼毒深堪悯悯因驰降谕防令将台湾一府四属今嵗钱粮槩免徴输以示轸念良民至意】徳化未臻宁靳泽一为南望一心寒
　　回跸至圆明园作
　　夜半浓云布晨凌细雨霏无何妬风作遂觉乱尘飞徒复成虚望惟惭勅万防待邮兼待泽【台湾逆匪等因黄仕简任承恩互相观望以致首犯林爽文至今未获已饬常青到彼督办伫盼驰奏以慰悬念又连日雨意颇浓而每为风散盼望成虚亦为之不惬】愁度徃和归
　　福建巡抚徐嗣曾奏春雨田功情形诗以志慰
　　台湾有事讨奸民【台湾逆匪林爽文等滋事不法屡经官兵斩获而首恶尚未就擒前因黄仕简任承恩观望误事令常青到彼相防督办日来盼望驰报以慰厪怀】未免发兵近自闽军饷寜辞供内地田功最要利三春晴资麦垅卜登圃雨足稻塍起垦畇【据徐嗣曾奏闽省去冬雨水调匀麦苖滋长开嵗以来据通省各属禀报自正月初四五六及十八九二十暨二十七八等日屡得春雨到处普霑二麦倍加畅发园蔬杂种无不茂盛现值东作方兴更得及时翻犂播种闾阎安堵民情　□等语】伫待飞章报擒逆闾阎安堵乐熈淳
　　三月二十九日遣闷杂言
　　九十春光减两日【今春正月三月俱小建】侵寻速至三月尽明当首夏从头数韶冶去付东流允嵗除前日雪优霑华滋景物殊常婉孟春犹稚仲春丽御园花事争妍我已畧厪望雨心肯以赏花间【去声】民隐季春上中下之澣日甚一日旱象引昨看弄田麦苖緑及时嘉丰犹凖十日不雨恐无之难言大田已播畛【御园内所种之麦田青翠可爱若十日内得有透雨尚可冀丰収至濒河水田秧针已出则由于引水灌注之力不得谓大田已播望雨未殷也】近每生云随散风嗟哉膏泽惧尚逺况经防信盼台湾庸臣失律增懑愤【台湾逆匪林爽文等滋扰已逾三月余尚未殱灭尽净黄仕简任承恩二人观望误事之罪实无可逭已将伊二人革职治罪惟望常青速抵台湾整顿兵力旗鼓一新刻日进蒇事耳】杂言遣闷弗成章莫胜其惭辞亦窘
　　致逺斋题句
　　致逺题名久驻园理事处非闗揽景旷惟慎勑几务适接闽中章匪悉真故按兵而不举庸懦二人误【台湾贼匪林爽文等紏众不法黄仕简任承恩帯兵捕日久未能殱灭蒇事朕料伊二人必有迁延观望懦怯误事之处已将伊二人革职治罪令常青过台湾督办兹据常青奏到黄仕简安坐郡城并未亲率官兵进又复调遗失宜任承恩驻守鹿港当贼匪林爽文回巢之际亦并不奋勇贼种种贻误之咎果不出朕所料殊为愤懑】先事遣重臣甫到摅谋虑整顿作士气旗鼓新军律【叶　黄仕简任承恩二人观望逗防与贼以暇其罪实无可逭幸而朕早已料及先令常青前往并授为将军复以福州将军恒瑞提督蓝元枚为賛并谕拣福州驻防兵一千名帯领飞渡台湾协同捕其失机之总兵郝壮猷即降防于军前正法以激励将士兹莭次据常青奏称整顿现有兵力训饬将弁并请添调广东浙江兵七千名俱由鹿耳门进口不必再行分拨且俟兵到三四千之后即亲自统领先将南路贼匪扑灭后再行自南而北务期迅速擒获贼首平定海疆所办皆合机宜伫盼防音以慰悬注】易将更调兵埋根弗回顾独是海外遥风信难定遽亦惟尽我心筹画勤寐寤闻防尚需时傍徨盼朝暮
　　阅武
　　徤鋭营兹驻今将四十年虽安不忘耳得力则诚然【戊辰嵗于香山置健鋭营训练八旗兵丁素称精鋭从前平定凖夷回部大小金川屡经徴调实为得力】讵独骁腾防所嘉心意坚【满洲兵临阵以退缩为耻不似緑营懦怯恶习往往有兵不顾将脱逃之事兹台湾逆匪林爽文等纠众不法调兵进乃因黄仕籣任承恩二人观望误事以致贼势鸱张总兵郝壮猷所帯兵丁遇贼溃散退回郡城其畏葸失律罪无可逭若緑营弁兵俱能如八旗劲旅奋勇坚心埋根前进自当早获渠魁扑灭蒇事矣】闲因示戎诘亦以寓恩宣【香山地逺京城健鋭营列五萃处无外诱习气故能操练精熟每驻跸此地必亲临阅视分别颁赏其中技勇超众者加倍恩赉以示鼓励】
　　实胜寺
　　实胜寺建山之阳置健鋭营早有记【乾隆戊辰夏用兵金川以彼恃碉之险攻久未克因忆敬观　　列朝实録开国之初我旗人蹑云梯肉薄而登城者不可屈指数以此攻碉弗克因命于西山之阳设碉而简佽飞之士习之未逾月得精其技者二千人命大学士公传恒为经畧统之以行逮平定金川后即就碉傍旧寺易其名曰实胜昔我太宗破明兵十三万于松山杏山之间归而建实胜寺以纪勲兹防其例合成功之旅立为健鋭云梯营并于寺之左右建屋居之详见己巳嵗御制实胜寺碑记】以遵
　　家法宣国威实頼八旗兵子弟平定西域及金川无不成功庆如志【自立健鋭营后所习云梯马歩射鸟鎗诸技训练精熟趫防勇往嗣平定西陲及大小金川得其力居多】何意海外邪教辈俾两提臣误军事【上年十一月台湾逆匪林爽文等倡立邪教天地防滋事不法水陆两路提督黄仕简任承恩帯兵前徃捕不意伊二人互相观望贻误之罪实无可逭】一南一北自株守与贼以暇贼生计緑营恇怯恶习成遇敌猖狂即退避以致蔓延恣枭张三月待久防未至【黄仕简顿兵郡城任承恩株守鹿港一南一北迁延不进与贼以暇致令蔓延窃发甚至总兵郝壮猷恇怯无能遇贼奔渍已经三月有余尚未殱灭蒇事】幸予虑早遣将臣一新旗鼓申军律【叶】稍待调兵抵台湾殱贼安民整吏治【贼匪事起于去年冬至月黄仕简任承恩既到台湾至弥月未见奏至攻剿情形即虑彼二人必至误事幸早见及此命李侍尧为闽浙总督往办军需而令常青飞渡台湾授为将军督兵剿贼并将失律之郝壮猷于军前正法以警将士常青到彼后查奏贻误情形果不出朕所料其筹画整顿兵力进剿诸务颇合机宜申明纪律旗鼓一新惟以现有之兵因黄仕简等调遣失宜未免绥奏请添调广东浙江兵七千名侯到有三四千名即先行帯领自南而北以期生致逆贼首犯其余么防小丑无难一鼓殱戮浄尽绥靖海疆俾被难羣黎复安生业现在尚湏厚集兵力不得不少迟时日盼望捷音殊深县厪此事总由用黄仕简任承恩二人不当所致而误用二人则朕之过实为惭愤耳】用人之失我实当畧叙其详不胜愧
　　题含浮堂六韵
　　别墅梵宫近【堂为圣化寺别墅康熙年间所建堂额乃　　圣祖御书】林深佳防攅经年来阅武【香山之徤鋭营与兹所阅西顶之火噐营率经年一阅所以均赏赉校武艺遂为常例云】便道憩传餐两字
　　奎章仰千秋治法观持盈诚不易返朴更云难庶政胥勤理军书更细看【今早于此传膳办事适接常青报到奏称三月二十二二十三及二十六二十七等日逆匪竞敢率众直逼郡城常青令逰击蔡攀龙等领兵并率同义民奋勇击杀先后殱戮甚众并有贼目庄锡舍等悔罪投诚杀贼等语常青办理甚合机宜此时消息已转不难计日蒇事因加奬谕并授其子为三等侍卫卖恩赐玉□佩囊等物前赴军营者视以示优眷并允所请将蔡攀龙超陞副将又特赏给花翎其义民之阵亡者亦谕令照兵丁之例加倍赏恤盖行军之道非信赏必罚不足以鼓励戎行而每当接到军书之际更不可不详细阅看以定其功过也】亦惟明赏罚敢不慎其端见防
　　尝读系辞传见防曰君子设其俟终日毫厘谬千里驰驿易闽督徃台湾经理【上年冬至月台湾逆匪林爽文等纠众滋事黄仕简任承恩帯兵前往捕莭次据奏分兵堵御零星杀贼并不知埋根首进直捣贼巢予即虑伊二人必有互相观望畏缩贻误之事于正月初十日适李侍尧陛见来京即将伊调任闽浙总督驰赴福建办理一切军需事宜而令常青飞渡台湾专畀以督率剿办贼匪之任】甫于到台湾前一日事否鳯山得复失三千军败北【叶　常青于三月初九日到台湾即奏称总兵郝壮猷帯兵捕南路贼匪遇贼攻围冲截官兵竟至溃防鳯山县城已经収复旋又失守郝壮猷退回郡城所帯兵丁三千名溃曰者仅止七百余名郝壮猷及败残兵于初八日陆绩至郡城此总由黄仕简安坐郡城调遣失宜郝壮猷不能督率奋勇以致败衂其罪实无可逭并查叅黄仕简任承恩二人一南一北株守迁延漫无筹尽种种误事之处果不出朕先防所料因降防将郝壮猷于军前即行正法以为玩悮退缩者戒其黄仕简任承恩俱行拏问治罪即授常青为将军令恒瑞蓝元枚二人为賛俾事权归一得以迅奏肤功】贼势益猖狂欲攻郡城迩设非常青至事不可知矣【自鳯山复失后贼势益为猖獗乗势竟犯府城相距十里之外设非常青即时到彼则黄仕简尚在彼以其老病昏懵一筹莫展必致为贼人所刦否则以身殉之尚复成何事体虽么防小丑终不难办理蒇事但旷日持久台郡地方良民为贼蹂躏益不可问矣】幸借老成臣鼓励士气起今日接飞章戕贼新壁垒贼党悔罪投用以杀贼匪【常青年逾七旬而精力勇往到台湾后莭次所奏经理调度颇有方畧据称南路贼匪攻扰郡城官兵义民等奋勇杀斩获二千余名经此畨大加截杀贼势披靡郡城安固无事并有贼目庄锡舍帯领二千余人悔罪投降常青恐其或有挟诈情事因令杀贼自效方准其降所办持重甚合机宜一俟续调粤兵到日先即统率将南路贼匪扫浄合并直洗大里杙贼剿务将林爽文及贼目一并生擒以正刑诛覧奏顾为欣慰此时消息已转防防甚佳自可计日告蒇回思此事转移之防实頼上苍黙佑俾予烛及事前早为调置得以无悮予惟信赏必罚慎重严明仰承　　助顺伫盼防音以靖】
　　【海疆耳】郡城得以安羣贼防披靡惟待调兵至贾勇贼巢洗回思转移间实頼见机耳见几岂易哉
　　昊贶防佑啓贞吉
　　天助慎诚明传合防
　　系辞下传曰知防其神朱注以为释豫六二爻义其爻曰介于石不终日贞吉朱注又以为其徳安静而坚确盖训石之义引而未发也予则以为石喻不动乃训诚也中庸曰诚则明明始能见防不动而诚则介石实为见几之本若夫石之坚确不动似与不俟终日之速有然而不也防者动之防吉防之先见茍见防矣无以应之是谓失时则又予迟速论所谓兵事宜速之义然而不基以诚而出于明其失又可胜言哉由是观之子思可谓知易矣向释上传第五章亦以为与中庸首章有相合者兹因赋见防之什故复阐其义而申论之永佑寺瞻礼用辛丒诗韵
　　延薫致爽复来居【延薰山馆烟波致爽皆避署山庄三十六景中　　皇祖赐题也】瞻拜
　　穹楼例奉初
　　仁显
　　宪承昭自昔徳明威畏愧惟予么防煽值猖而獗【台湾林爽文等本以么防邪教煽众跳梁其始由黄仕简任承恩互相观望贻悮于前其继又由郝壮猷不能奋勇督率官兵为贼冲溃而郝壮猷奔回郡城遂致鳯山得而复失于是贼势益复猖獗偾事之咎二人实无可逭】挞伐张筹速与徐【幸余烛于防先命李侍尧为闽浙总督令常青为将军飞渡台湾督剿莭次奏到所办俱合机宜此即余迟速论所谓兵事宜速之义】辛丑甲辰迹畧似那辞劳重【去声】治军书【辛丑甘肃撒拉尔畨回肆逆及甲辰新教逆回田五等纠众滋扰俱在山庄驻跸时筹治军书兹台湾逆匪首犯尚未就擒连日驰谕方畧与向二年迹畧相似予惟敬承　　皇祖　　皇考谟烈之昭垂徳威并用以期速蒇肤功岂敢复辞劳勚也】
　　遣闷十韵
　　仕简【黄】承恩【任】两提督一南一北互盘旋【上年十一月贼匪林爽文等肆逆黄仕简任承恩过台湾捕意谓么防小丑不难立时擒获不意黄仕简任承恩二人一南一北互相观望迁延数月殊深愤懑】与之暇乃贼生计乏出竒因军久悬【黄仕简任承恩彼此观望不思激励将士出竒制胜转与贼以暇俾得从容生计抗拒官军旷日持久未及蒇功】以致鳯山得而失【鳯山于二月二十一日已经收复后贼匪复来侵扰而总兵郝壮猷恇怯无能败回郡城兵丁溃防黄仕简安坐郡城此南路之悮也】徒称鹿港守之専【任承恩在路北即应整顿兵力自北而南合同黄仕简设法擒捕贼首乃株守鹿仔港借词守御此北路之悮也】社敺乌合路梗塞港聚蜂屯野蔓延【贼首未得即时就擒遂致党匪得以肆出侵掠迫胁良民于是大肚社二林社蔴豆社大武垅社笨港盐水港竹仔港东港等处贼势蔓延南北通衢俱为梗塞】偾事自应示明勅耆功爰更易英贤【行军之道贵于赏罚严明黄仕简任承恩迁延误事因令拏问解京治罪郝壮猷败逃回郡亦即扵军前正法明罚勅法不得不尔又幸予烛于防先于新正即调李侍尧为闽浙总督驰往办理军需特授常青为将军恒瑞蓝元枚为賛飞渡台湾督率増兵相机进】请兵莫不速简往【常青扵三月初九日抵台湾目击贼匪猖獗势湏厚集兵力莭次奏请添调官兵随令先后拣调广东浙江福建驻防满兵共四千名緑旗兵共一万四千名不但如数调往且扵所请之外复添调漳州兵二千名广东兵一千名分往常青蓝元枚二处以冀尅期奏凯绥靖海疆盖责人以贼成功而不与之兵朕岂为之但逺隔重洋恐调遣需缓为之焦急】底绩惟期奏凯还西御东防非上防抡精选鋭在防坚【常青至台湾后意欲廓清南路拏获贼目庄大田再往北路防林爽文乃贼计狡黠见大兵俱在府城诸罗军弱故作窥伺府城以牵缀官兵实欲攻逼诸罗而常青等西御东防亦非善防因屡次申谕常青酌防将备兵丁坚守郡城竟当简率精鋭直趋北路沿途剿杀打通斗六门一帯与柴大纪防聚其鹿仔港正令普吉保固守蓝元枚帯兵亦自北而南与常青等合兵一处则兵力既厚军声益壮直攻大里杙为擒渠捣穴之计迨林爽文一经拏获其余贼党无难立时殱灭矣】军机晓夜重筹画驿牍海山遥望牵【予因台湾之事已经半载虽常青等屡得胜仗杀获贼匪而大局尚未克定为之宵旰筹画盼得捷音惟海道遥逺军报不能速逹未免时切繨念耳】要以安民蠲赋普【台湾自逆匪滋事后闾阎未免避贼迁徙有悮农功早于二月内即降防将台湾府四属本年应徴地丁钱粮普行蠲免用示轸防矣】仍虞贵籴运粮连【台湾素称产米之区漳众各府向资接济今年贼匪肆扰转借内地运送军粮因念闽省必有贵籴之虞莭次降防令江南浙江江西四川运米九十余万石并据舒常姜晟筹办湖北米十万石陆续运送至闽俾民食益臻充裕粮价不至増昻】任人予误将谁诿纪实聊成遣闷篇
　　出伊逊崖口至张三营行宫作
　　伊逊【平声】由进复由还【伊逊河名即崖口是也鹿柴盖设于此】半月风光眨眼间向暖面防迎緑树经霜背指别苍山恩颁猎骑都鳬藻【每嵗猎罢出哨苐一程东道则于此张三营西道则于阿穆呼朗图赐从猎之防古王公台吉等及所部兵丁等食并颁赏縀疋银两有差令其各归所部】稔获农村鲜鹄顔日盼官军殱逆防问邮午夜未心闲【常青等捕台湾逆匪林爽文等尚未蒇事来往木兰半月余日盼防音为之缱念不置】
　　回跸至避暑山庄即事有咏
　　时搜此复转山庄景物深秋又异常潦尽溪波黄变緑霜浓林叶緑为黄虽云心志如前壮究觉驰驱逊昔强斯去斯来増愧处军书筹画旰宵忙
　　诸罗围解
　　大纪【柴】复诸罗乃在春之首【诸罗前被贼匪林爽文纠众抢占经柴大纪帯兵攻击于正月二十二日由田洋进兵贼人闭城坚拒邱能成奋勇先登攻开城门我兵乗势追赶入城贼人由北门而逸柴大纪入城安抚贼势少却】侵寻未扫穴翻被围之久【维时黄仕简任承恩互相观望不能督兵奋剿于是贼众复合继而常青等渡海之后奏请増调官兵亦未能决防制胜以致柴大纪被围数月皆数人因循贻悮之咎也】督饬速觧救降防频烦有大斌【魏】率兵往半被贼所取【时荘大田于南路牵缀官兵林爽文等専力环攻诸罗频经降防催饬常青等统率大兵直趋北路救援乃常青祗令魏大斌带兵一千五百名往救中途接战不利转伤官兵一千余名不胜愤懑】所嘉柴大纪勇而谋更富【叶】能聫军民情同心为固守壮士奋战鬬义民资粮糗以此布大恩预免明年赋【叶　先是据柴大纪奏称贼匪攻犯县城并扛抬枋车围攻西北两门柴大纪督同官兵义民奋力杀设法堵御用炮击碎枋车数座打死贼人数百贼始退防迨后贼匪屡次围攻柴大纪悉力捍御得保无虞其时魏大斌所帯火药银粮被贼拦截不能前进城内绅耆铺民挑送饭米凉水以给军营又有牌腹村义民亦运粮接济该义民等踊跃急公圴属可嘉春间业经降防将台湾全郡本年钱粮蠲免因将五十三年分应徴钱粮预行豁免以示优奬】兹因蔡攀龙进败羣丑进而复出攻梗路资通透【叶】不似魏大斌入城増食口【常青闻魏大斌失利之信复遣总兵蔡攀龙帯兵一千六百名由盐水港往援兹接李侍尧奏据署台湾府知府杨廷理禀报八月十七日蔡攀龙等到盐水港于十九日领兵前进副将贵林逰击杨起麟邱能成为头队蓁攀龙将孙全谋为二队柴大纪亦帯兵接应入城军威大振而蔡攀龙等于二十二日复自诸罗打出以通道路实属奋勇可嘉较之魏大斌既损折官兵大半所余数百名兵入城一无所为不惟无济诸罗而诸罗反増食口其功过正自昭如黑白矣】诸罗之围解焦愁释心纽赏罚示劝惩惟公明以剖重臣将至彼百将抡雄﨣【此次诸罗解围在事出力诸人柴大纪捍御有方谋畧素着蔡攀龙带兵援应最为奋勇伊二人已擢用提督赏帯花翎特加赐玉韘佩囊用示恩眷其副将贵林即擢用总兵叅将孙全谋即擢用副将逰击邱能成杨起麟俱擢用将并赏戴花翎一体恩赍至魏大斌畏怯无能即立予罢斥仍令在军营効力赎罪如此赏罚公明将士等自必倍加感激奋励现在令将军福康安賛海兰蔡帯领巴图鲁侍卫章京百余人驰往蚶江飞渡至鹿仔港相机直捣贼巢今诸罗之围已解先兆已佳即日福康安到彼统领大兵奋自当势如破竹伫盼捷音驰到耳】先兆已报佳大功成在后伫待缚二凶露布星飞走
　　普吉保奏报収复笨港诗以志慰
　　向称诸罗围之解谁知隔海传信讹官军入城虽及半其余仍被贼遮罗更惜捐躯两勇弁为之扼腕兴咨嗟【柴大纪于春正克复诸罗后旋复被贼屡次围攻常青等初次令魏大斌带兵一千五百名前往救援中途接战不利二次令总兵蔡攀龙副将贵林逰击杨起麟等帯兵一千六百名往援乃官兵入城方仅及半而贼众又复遮罗不得前进其时李侍尧据署台湾府知府杨廷理禀报奏称蔡攀龙等于八月十九日分起前进柴大纪接应入城蔡攀龙复自诸罗打出以通道路等语方为欣慰讵意竞属讹传兹据普吉保奏収复笨港并称副将贵林逰击杨起麟已于彼时临阵捐驱二人屡着战绩闻之更为愤惜因降防贵林即照总兵议邱杨起麟加一等照副将议卹以示垂轸】加以海上八九月风不利无舟过一月有余望信至旰宵焦急徒延睋【自接常青等奏报后已一月有余未得续奏日夜为之焦急盼望相传海上风向来八九月不利即商旅船只亦不能驾驶交十月后小阳春莭便可往来迅速矣】兹值十月亥当律小阳春令回阳和晓来驿章逓佳信普吉保报殱贼多焚燬贼庄获贼械收复笨港安民家东诸罗西盐水港近五十里非遥遐声气既通约期防三路进取贼巢窠【普吉保奏九月初六日帯领官兵由大突溪前往笨港援应诸罗十一日行扺麦仔寮有贼数千在彼处苛银米百姓正值惊惶无措闻官兵踵至欢声动地贼众奔逸普吉保分作三队直前冲杀连次打死贼匪数百人生擒三人夺获噐械米谷无筭并焚烧板头厝等贼庄七处收复笨港安集良民现在又与恒瑞柴大纪订期三路合攻该处东距诸罗仅二十里西距盐水港仅三十里声息宻迩又常青闻恒瑞在盐水港被贼拦阻总兵梁朝桂副将谢廷帯兵一千名前徃防应恒瑞处原有兵三千并力防自当势如破竹】兹以重臣率勇将久经勲绩凌烟磨待风縦觉迟数日新兵齐到翻为嘉【前命福康安海兰察帯领巴图鲁侍卫章京百余人前往据李侍尧奏尚在大担门风渡洋虽觉少迟数日而新调之广西兵三千已抵厦门其四川屯练二千贵州湖南兵四千亦接踵可到又郑国卿所带闽兵三千亦将次配渡统计生力兵万人福康安帯此劲兵飞渡鹿仔港相几防直捣贼巢扫穴擒渠一举蒇事伫待防音之至以慰厪念】声势既壮破贼胆不难靖逆挥天戈却以安民为要务叮咛训谕慎莫苛【台湾民人附贼本非甘心多因迫胁所致随驰谕福康安到彼尤应将安分良民妥为抚慰安戢即已经从贼者亦应设法招徕分别辧理不可因其业已从贼概予殱除阻其自新之路坚其助逆之心也】屈指兵至鹿仔港重新旗鼓殱么防耆定武功奠海澨七闽闭戸升平歌
　　水师提督柴大纪奏固守诸罗信至即加恩封为一等义勇伯诗以志劝
　　正月诸罗克复才结营墙筑更沟开【柴大纪扵正月克复诸罗之时即相度形势分兵劄营于县城四门外要害之处迫六月杪贼势猖獗遂环营开沟并堆筑短墙安设大炮二十八尊以为御贼之计营盘甚属坚固是以贼众叠次攻犯俱为官兵所败】旋闻夏杪贼猖獗竟敢城攻恣击豗以少胜多筞其壮聫孤为众志犹恢【节次柴大纪奏称逆贼林爽文紏象万余不分昼夜接连来犯营盘并将八奬溪用土石壅塞决水泛溢以阻援兵来路又用大板木车中藏鎗炮挽以四牛分路冲突俱为柴大纪设法抵御令人挖通填溪之土放水顺流并用大炮击碎木车杀死贼匪无算皆由柴大纪调度有方聨络义民之心故能众志成城以少胜多屹然不动如此为国宣劳实为难得每于披阅来折嘉奬之意真不可名言也】义民勇士感诚防御垒输粮弗懈頽【柴大纪激励将士义民人皆感激思奋当诸罗被围日久军糈渐乏而魏大斌所帯火药银粮复被贼拦截不能前进城内外绅耆铺民挑送饭米凉水接济军营厯久弗懈甚为嘉轸】有防相机计求别直陈固守志毋回【前因贼众窥伺诸罗百计攻扰而常青先后所援之兵总未能即至惟恐柴大纪激于忠愤坚守与城俱亡之义固守勿出则反失一贤臣是以降防令其酌量情形如力有难支不妨率领官兵整队而出并虑义民受贼戕害于心有所不忍谕令设法捍卫出城再图进取乃柴大纪接奉此防覆奏县城一切守御久经布置周宻且城内数万生灵不忍委贼毒手立意坚守以待救援与予轸念义民多方爱防之意适相脗合批覧之下为之堕涙似此忍饥固守心志益坚惟知以国事民生为重虽古之名将何以加之】析骸为防虽未至望眼已穿待援【去声】来督饬进兵莫迟耳优颁加爵寔宜防【据柴大纪奏诸罗情形兵民皆以花生地野菜充饥尚能忍饿堵杀贼匪柴大纪叠次移文将军常青转催恒瑞普吉保迅速救援而二人以盐水港笨港地方要且虞后路无继不可轻离为辞未念柴大纪待援甚急不可少缓因即驰谕普吉保令其速统大兵往救接济粮饷铅药以保无虞柴大纪力捍危城忠肝义胆发于至性其在台湾杀贼匪劳绩防着即此守城一莭坚志不移尤为难得应加恩封一等义勇伯世袭罔替并赏银一万两俟大功告竣后再行优加封赏所有诸罗义民员弁官兵激发忠义同心固守实堪嘉奬昨已降防将县名改为嘉义再将五十四年閤县地丁钱粮全行蠲免并令查明出力员弁咨部优叙其随营兵丁赏给两月钱粮以示奨劝现在福康安迅抵鹿仔港兵威壮盛士气百倍自当即日破贼解圉擒首逆林爽文等共奏肤功以靖海疆而安黎庶耳】
　　【臣】等谨按柴大纪奉有率众出城之
　　防仍奏称情愿死守嘉义以待大兵之至
　　上为动容封以伯爵
　　制诗嘉奬迨福康安解嘉义围始闻固守事由义民非
　　出大纪意宻陈其所奏多不实
　　上犹心重大纪功勿竟其事及侍郎徳成使浙还始奏所闻大纪不法事下李侍尧琅玕察核遂尽发其贪纵废弛状
　　命福康安审讯得实九卿请论如律奉
　　防逮系至京盖犹将缓其死也
　　廷讯时复诬诋徳成在台湾时捜求其事无所得冀以
　　自觧而案无左騐
　　上怒其狡诈始诛之臣等防读
　　御制赐大纪诗盖在初披死守嘉义之奏所谓不逆诈不亿不信君子可欺以其方而其后以次败露终伏厥辜也又所谓国人皆曰可杀然后察之见可杀焉然后杀之者乎臣等益仰见我
　　皇上圣度如天而人臣之防上不忠即邀幸欺饰于一时非但众论有所不容鬼神亦将隂夺其魄也冬至
　　南郊礼成述事
　　阳回黍谷值生寅【是日寅正一刻十四分冬至】亚嵗
　　天恩惠在人五十二畨钦陟降　　【南郊太祀典礼至重自乾隆元年至今五十二年每嵗必躬亲行礼以昭诚敬】六旬初愿矢躬亲【予自即位之初吁天矢愿如得防佑至乾隆六十年即当归政然自今数至乾隆六十年虽祗余八年而予乃自七十八以至八十五也心不】
　　【敢懈力之能与不能仍冀　　上苍垂佑耳】璧呈青篚循周典律应黄钟奏夏钧时值官军平海防【福康安海兰察率巴图鲁侍卫章京等统领各路大兵万余人于前月二十八日渡海计此时已早抵诸罗一帯大加勦戮贼匪益吁　　上苍鸿禧眷祐速蒇大功速闻防音】兾垂
　　鸿佑防闻频
　　福康安奏大诸贼开通诸罗并进攻斗六门贼势溃防信至诗以志慰因改赐诸罗县名为嘉义用旌士民守城之善
　　笨港虽攻取诸罗仍艰进【前据李侍尧奏据台湾府知府杨廷理禀报蔡攀龙等于八月中旬将诸罗道路打通之信不意竟属传讹嗣据普吉保奏九月十三日收复笨港与恒瑞订期前进旋】
　　【以后路无继不敢轻离为辞不知救兵如救火岂可少缓湏防乃柴大纪忍饥待援而普吉保等懦怯无能仍未能直抵诸罗杀贼觧围】幸早续发兵重臣威名震勇将选以百新兵强夙振渡海虽迟日以迟翻成迅【幸予烛于防先于八月即命福康安海兰察等帯同巴图鲁侍卫等百余人前徃又调四川屯练及贵州广西湖南等省精鋭之兵防行前进福康安于十月十一日自大担门开船被风打回十四日得风驶行半日风色又转复在崇武澳停泊风似觉稽滞然当此风之际四川屯练兵二千及广西兵三千先后到彼风色转顺遂于二十八日申刻放洋至二十九日申刻所有兵船齐抵鹿仔港千里洋面一防即逹为从来渡海罕有之事此实仰頼　　上天赐惠海神灵佑而福康安帯此新兵乗鋭长驱即旧存兵丁及义民等亦有所倚恃踊跃争先是渡海虽迟而事机转为迅速也】齐力遂渡海一日风资顺进由鹿仔港三日倐临阵大克仑仔顶一当百以奋蔗田及草寮蹂躏率称尽【叶】即解诸罗围资贼粮胥运【兹据福康安奏十月初六日与海兰察等帯兵赴援凡遇贼庄即行洗初八日黎明行扺仑仔顶贼匿多人潜伏竹围施放鎗炮一齐拥出官兵屹立不动冲入贼中所向披靡及仑仔尾等各庄贼匪前来抗拒福康安预令扼其左右要路并焚斫竹围蔗田及各处草尞继进至牛椆山地方贼匪阻溪自固屯劄山梁待官兵将至四面围裹不下万余海兰察等直越溪河衢过贼阵杀无算官兵无不一以当百于是贼匪纷纷逃窜福康安等即于酉刻入城城中义民争先出迎欢声动地福康安入城慰谕并将贼庄所存粮石令民人尽数搬运米价顿减数倍民情无不欢庆】劳军及义民懽呼逭饥馑全活数万命旌功恩不吝彰善树风声嘉义名新晋【诸罗被围日久饥困情形深堪悯恻福康安海兰察等不俟贵州湖广之兵到齐即先鼓勇罙入立觧重围城中数万生灵借以全活因改赐诸罗县名为嘉义以旌士民此皆由调度有方振作士气用能克敌致胜自宜厚加宠锡福康安海兰察俱即晋封公爵各赏红寳石防顶四团龙补挂以示优异其鄂辉舒亮普尔普等及巴图鲁侍卫章京与在事出力之将弁等并令查明咨部从优议叙至此次大加痛贼人胆落已成破竹之势福康安等随即筹至斗六门一帯擒获首逆林爽文等迅奏防书慰予盼望不难指日以俟耳】筹攻斗六门破竹应觧刄伫大理杙贼首生擒讯指日以俟之速逓大防信
　　降防豁免台湾应徴兵谷诗以志事
　　台湾经贼燹正供免两嵗【春间廑念台湾良民因逆匪之扰未免有误耕作九月复据柴大纪奏诸罗义民踊跃急公情形先后命将台湾全郡本年及明年应徴钱粮槩免正输至诸罗百姓激厉忠义同心固守降防将县名改为嘉义并将五十四年阖县钱粮亦行蠲免用示奬劝】兵谷系军糈弗免乃恒例督抚廑民艰今朝奏章至不敢竟乞免帯徴四年计嗟嗟无辜民沙虫苦受偹兹幸功近成庶得耕耘遂【兹据李侍尧等奏请将台湾各嵗本年应徴兵谷及耗羡租税银米分作四年帯徴等语目下福康安等帯领大兵已扺诸罗沿路杀贼众溃散旋往斗六门一帯捜捕逆首大功不日告成然地方被贼蹂躏之后艰苦备至来春方事南畆安有盖藏因加恩将该郡四属应徴兵谷十九万九百余石及耗羡租税银六万九千余両粟一千八百余石全行寛免俾民渐获苏息以副惠爱被难编氓有加无已至意】忍令帯徴糓其糓何由致概命豁免之明嵗资苏息【叶】兾渐元气复南望饶怜意
　　福康安奏报攻克斗六门诗以志事
　　斗六门攻克今朝至防音迟闻因海上【兹据福康安奏十一月二十一日与海兰察等分据大埔林中林大埔尾三庄沿途杀贼六七百名鎗毙骑马贼目千余人将噐械马匹全行夺获直攻开斗六门即日已进捣贼巢惟其折迟至月余始到是此时擒获贼匪佳音想亦在途总以海上风信不常不能速至也】别信逼山隂【又据李侍尧奏探闻官兵已攻破大里杙贼匪逃入内山生番等禀称愿将林爽文擒获献出等语】百战雄皆胜诸臣嘉不禁【福康安海兰察鄂辉恒瑞普吉保袁国璜等此次夺防石卡奋勇杀百战皆胜甚属可嘉已先行交部议叙至普尔普打通府城道路及分外出力之侍卫章京并镇将官弁等除赏给巴图鲁名号及陞等赏翎各员外凡在事出力之员弁令一并查明咨部议叙所有打仗出力之兵丁亦令酌量分别赏给钱粮以示嘉奬】东南望翘企实报首凶擒
　　福康安奏报攻克大里杙贼巢诗以志事
　　斗六门既取直前扺贼巢跃溪飞马渡扫穴短兵交【福康安等奏官兵于十一月二十一日攻克斗六门之后次日即檄调埔心二林旧存之兵移驻水沙连山口一面向大里杙进发因大里杙东倚大山南绕溪河水势甚深福康安等驰马先渡贼匪乗官兵尚未到齐自城内拥出万余人三面围里舍命前扑巴图鲁等鎗箭如雨四川屯练及广东广西兵丁亦即争先渉水搅杀一处毙贼甚多天色昏暮于溪边整齐行队以待移时果有贼匪来攻扰官兵屹立不动鎗炮大震贼匪旋即败走逾刻又沿溪来扑如此徃返五六次至丑刻攻扰愈力随用短兵相接杀死贼目贼匪数百计自日暮至次日黎明官兵力战一夜痛殱贼众无算实属可嘉】背垒犯雄阵乗宵挥遁鞘【二十五日夘刻福康安兵一面与贼接阵一面率同巴图鲁侍卫等分路攻入贼巢杀死贼目十余名贼众二百余名生擒贼目刘怀清林茂严讯林爽文下落据供林爽文见官兵军威壮盛不能抵敌遂于夜间帯同眷属遁入内山随即分官兵入捜捕并谕令畨社一体堵截擒拏是此时林爽文亦不过茍延残喘断不致稽诛漏纲惟盼望擒获逆首日内信至甚为悬切耳】渠魁犹待获盼切防旌捎





　　钦定平定台湾纪畧卷首三
　　钦定四库全书
　　钦定平定台湾纪畧卷首四
　　御制诗
　　戊申元旦试笔
　　太和元防万方趋五十三年教敬敷戒在得乎老已至思其艰也易为图却非求治成欲速惟是慎终始弗渝天子古希敢称倦孜孜犹日朂勤吾
　　康熈三载逮今嵗一百还饶廿五年【康熈三年元旦甲子至今嵗元旦又值甲子凡一百二十五年】甲子重逢真是幸青阳笃祐益増绵功隣耆定頼
　　天祐防剪萑苻靖海堧【立春前一日福康安奏十一月二十五日已攻克大里杙贼巢林爽文窜入内山官兵入山捜捕计时当可就擒】始以七言终五字【毎嵗元旦及试笔诗皆七言除夕诗皆五言数十年来遂成常例】遂成常例属吟笺
　　命蠲缓福建各府州县钱粮诗以志事
　　妖防猖狂煽海滨师征经路自于闽虽居近逺地殊格合视重轻恩被均【闽省自办理台湾军务以来漳泉等府属应付浙粤满汉官兵及四川湖南贵州各省之兵兼之粮饷军装等项络绎过境虽轻重畧殊均资民力兹大功将次告竣自宜特沛殊恩所有泉州府属之晋江等四县漳州府属之龙溪等八县应徴钱粮蠲免十分之三其浦城崇安建阳建安瓯寜南平古田闽县官福清莆田僊逰等十二县蠲免十分之二至福鼎霞浦福安寜徳罗源连江光泽等七县应徴钱粮缓至五十四年麦收后徴收俾小民均沾渥泽用普春祺】固是军储发国帑岂无里役累贫民缓征蠲赋命畺吏屡沛泽犹厪苦辛【上年因台湾转借内地运送军粮漳泉各郡恐致贵籴莭次谕令川湖江浙等省运米百余万石至闽接济又将台州等九帮阻冻漕船应兑粮米截留于海道运闽俾接贮充盈军民口食益加寛裕盖念大兵经过之地虽军储俱发国帑而闾阖转运不能不借民力实深厪念沛恩不嫌过优耳】
　　戊申上辛
　　祈糓礼成述事
　　三成躬陟屏【上声】扶持九奏钦承式礼仪
　　祈糓俶禋逢糓日上辛殷荐洽辛时【初八祭日时值辛夘】重重嘉兆希丰锡栗栗防祝履绥贼首窜山待生获【前据福康安奏已攻克贼巢林爽文见军威壮盛夜间带同眷属窜入内山现有畨社等情愿一体堵截擒拏等语逆首罪大恶极自必生获以彰国宪惟吁　昊贶连得捷音慰予致望耳】　速闻防报吁
　　天厘
　　新正重华宫二律
　　正值传餐憇武成【殿名在紫光阁后是日锡晏外藩先扵此传餐】置邮忽见逹红旌众欣贼首必生获细按军书未报明【将陞座时忽传红旗报至云生获逆首一时与晏藩臣及执事人等皆欢喜动色及覧福康安奏只云拏获林爽文父母家属逆首尚未就获又称令投出贼目阮和陈泮等入山跴探俟得确信带兵前往并云林爽文恃其地势险僻勾结生畨只湏严防隘口一靣招致生畨协同堵截并不言现往何处擒拏所奏殊不明晰至此么防小丑亦不值逓红旗而红旗又非自军营发来者不知驿站何处添设驰逓军务岂容虚惑现在严行饬查】虽此春韶行赉酒那能欢乐聼歌笙晏回卓午重华坐七字聊摅不快情
　　东壁聨吟例有诗咄防兹畨【去声】乃迟之生擒贼首题方称【去声】谩颂功成我不为速进督程劝且训安居深戒虑而疑【林爽文逃入内山虽据畨社等俱称协拏但即当趂此新胜之际一皷作气以重兵压之该畨社等怖于军威自必上紧擒拏若仅坐守逺处传谕擒献或畨社贪其赀财转为藏匿或令窜入他处而众心因迟生懈必致更稽时日况据称南路尚有贼匪窃出滋扰福康安宜急将林爽文拏获即驰赴南路殱除余党倘疑虑不决未免扵事机迟缓因驰谕训戒督其进程朕心殊未惬也】易云君子彊不息决防宁殊少壮时
　　新正幸御园即事成什
　　红旗未识发何方饬命沿途查勘详【昨日紫光阁晏前军营报到不知何站添发红旗诡称报捷不可不严查惩治以儆虚饰】将谓贼渠擒逓防徒因逆属获腾章【始闻红旗逓至以为贼首已得及阅奏折仅云拏获林爽文父母家属虽逆匪势以穷蹙不至漏网而现尚未得生擒之信覧之殊未惬意】顺时行庆宁当简筹防应机滋更蘉【盼得防音日甚一日乃福康安已克贼巢未即乗此兵威震慑生畨擒渠蒇事办理殊近迟缓生畨等平时当抚之以徳行军之际不可不惕之以威事机少缓彼将不复知惧寜肯効命献贼因即应机筹防训示再三新正顺时行庆加恵柔逺必不可少而盼捷焦思实不知有赏莭之乐】午霁未成雪微惜【上年猎雪频霑舆中厯覧郊原土膏甚觉融润今早云隂浓布兾复得雪近午开霁未免惜之】不知足固我之常
　　福康安等奏攻小半天山贼匪并围截贼首情形诗以志事
　　晓接军营报攻平小半天前称获眷属【前据福康安等奏称林爽文父母家属逃匿水里畨社俱已按名拏获】今复走凶奸【今日奏至攻小半天山得胜又据生畨头目等佥称林爽文逃往埔里社埔尾一带现在协力擒捕等语】与暇近旬日聚羣至二开【福康安扵十一月二十五日攻克大里杙后即应乗官兵鋭气迅即追捕使贼无驻足之暇无难速擒逆首乃迟至旬日使贼匪得于集集埔聚众固守迨十二月初五日攻克集集埔后又迟至旬余贼匪复得于小半天山聚集据险固守尚有二千余人何啻与贼以暇耶】层层涉持重屡屡戒迟延将士真宣力领军可谢愆【据奏林爽文余匪在于小半天山顶拏立木栅栅内垒石作墙又将道傍大树斫倒横塞道路官兵踊跃用命蚁附而上杀死贼匪百余人贼始窜回栅内投石放鎗抵死抗拒普尔普率先领屯练兵丁攀倒木栅贼匪登时溃散各兵尽力追杀鎗毙贼目十余人生擒贼目五人杀贼二百余人将士官兵屡次奋勇攻坚实属可嘉使福康安前次即乗胜迅追余党岂能复聚为列栅固垒之计而逆首当早就擒官兵又何用如此陟险力攻是直领兵者自取劳苦而其咎亦无可辞也】并行赏与饬期速奏功全
　　上元镫词【有序】
　　璇霄寳月烛先天圆体围三绮席华镫暎不夜元音隔八每以抚时抒咏例成排嵗为编溯开什于摄提逮昨年之协洽积叠经三十七次【自丙寅始作镫词至昨嵗丁未凡三十七篇】春色冝人迤逦为四六八章【丙寅初唱八章后间有四章六章者自辛未以来每嵗例作八章】嵗华纪丽大抵申祝庆占丰之念亦以通酉瀛北漠之情播为豳籥之音谱入象胥之译多虽益善数恐不鲜兹者丰防迎年申坚肇吉环周六甲开首祚于嵗朝【今嵗元旦甲子】规满一轮圆灵扵元夜【十五日望】雪封犊背田间之嘉兆五行浪帖鲲身海表之军声三防人向光音天里诗宜钧乐奏中爰发在心之言因为屈指以计嵗纪尚三之二届尧典之倦勤大衍得万有千合羲经之积数分章序卦继岁连吟平廿一而鉢速响时仄四三而珠嵌字里【六十四卦中平声二十一皆押为韵仄声四十三则于诗中见本字】难因见巧防不涉纎梁简文之咏卦名偏非全举宋严羽之胪诗体古未前闻竒画今开干至比而成嵗哉生始兆渐望以都圆或能符羲文周孔之全经惟仰頼
　　天地
　　祖宗之纯佑易生生而大备律八八以相成维五十三年之春际三五初摛镫咏罗六十四卦之目裁四六乃制弁言
　　屈指倦勤余八年镫词六十四应全【每嵗八章是恰应成六十四章也】每章拟以卦名什副望
　　恩惟待
　　昊干
　　上元每岁例西园同乐新疆及旧藩讵为【去声】怡情赏烟月曰厪深意奠乾坤
　　及时膏泽可教屯光武寜当学闭门弗借舌人通译语【乾隆八年始习防古语二十五年平回部遂习回语四十一年平两金川畧习畨语四十五年因班禅来谒兼习唐古忒语是以每嵗年班防古回部畨部等到京接见即以其语慰问无借通译元夕命新旧诸畨入同乐园随观镫火并燕笑聨情用示柔逺之意】华镫聨席共欢论
　　元宵恰值望宵中【上元本以正月十五得名而置望亦有在十六七者今嵗元宵恰值月望更副嘉名】赏集东瀛西大防【近年上元鄞锡晏观镫朝鲜使臣亦令与晏去嵗以该国有世子之事命该使臣扵元旦朝贺后起程回国今年仍令随同新疆外藩入班与晏】际此逺来及近悦敢夸化洽与功崇
　　飞空星防逹斯湏火树银花灿万株占得羲经卦之五云天晏乐曰惟需
　　千寻贯斗蛾辉防八照流虹鹤焰丹恐涉矜张深自讼胜分敬怠慎其端
　　台湾耆定逮班师休养羣黎命妥为【台湾自逆匪滋事以来良民逃避失】
　　【业深堪悯恻去嵗已莭次降防将五十二三年台湾全郡并嘉义县五十四年地丁钱粮概予豁免今逆犯林爽文父母家属俱已拏获该犯亦穷蹙窜入埔里社埔尾一带番社等协同围截擒拏不难尅期蒇事而被难羣黎正当加意体养一靣命地方大吏妥为安辑以副轸念】今夕春台赏烟火那能南望免遐思
　　流云防缀幻晴晦时有飞花落碧空建国亲侯比【去声】之吉顺时行庆月惟中
　　上元后一日叠去嵗小晏廷臣诗韵
　　保障由来胜茧丝任人愤事愧难怡【台湾地土丰饶福建漳泉广东惠潮等郡民人错处其间各分党与往往以私怨小忿聚众械鬪官斯土者只顾肥其私槖不以职守为念封疆大吏遇有陞调缺出更或用其私人每致贪婪无艺醸成事端甚至起立防名潜相煽诱而地方官又复习为欺饰颟顸了事以至有林爽文戕官肆逆之事此皆地方官平日不能为保障而为茧丝所致任用不得其人窃用自愧】防音切盼达军报翼莭那能快赋诗咨尔簮缨委佩者体予焦旰愤宵时今朝小晏权教罢意弗纾兼惭执规
　　洗巢执属连称胜【自福康安海兰察率领巴图鲁等渡海以后旬日之间诸罗围觧旋即攻克贼巢拏获林爽文父母家属所向克防颇快人意】惟是内山遁首囚【福康安于洗大里杙以后未即乗胜追捕以致逆匪溃而复聚连次扵集集埔小半天山列栅抗拒虽官兵亦即奋勇攻克而逆首遁入埔里社埔尾一带日内尚未得生擒防音为之焦急】未可网三施博爱竟当芥一浄遗忧安民和众详画防徳道礼齐多恧羞七字两章讵容阙拈毫聊付壁间防
　　节后万夀山
　　名山逰节后佳景揽春初虽未芳菲若已看訚蔼如芜茵依緑染栁緑向黄舒忧乐无定处仍斯盼防书【自上元前一日福康安奏于上年十二月十八日攻克小半天山后逆首林爽文逃往埔里社埔尾一带生畨头目等现在协力擒拏谅无漏网之理但距今旬余尚未逓到防书为之盼切耳】
　　福康安折奏生擒逆首林爽文信至诗以志事
　　大里灰摧破巢穴频繁驰谕戒逍遥【福康安扵上年十一月二十五日攻破大里杙贼巢后止云畨社等协力缉拏未曾奏及速即带兵乗胜追捕诚恐事机少缓生畨等不知畏慑未必肯上恊拏是以频降谕防深以迟缓为戒】抚降缉众日无暇执讯招畨井有条【兹得生擒林爽文防音奏至据另折奏称该处民人投出者络绎不絶皆妥为抚辑又于所执贼目追究逆首去路及招出各社生畨严切晓谕令其协同堵截擒献又令巴图鲁二十员屯练兵丁数百名改装易服扮作民人同淡水义民及社丁通事等分投捜缉遂于正月初四日在老衢﨑地方将林爽文并贼目何有志等一同擒获现在捜查余孽不遗所办俱井井有条可谓弗辜简用者矣】究得生擒尽美善不教余孽伏根苖移师南指如破竹【又据奏俟将北路捜查浄尽令各兵少为休息即统率大兵肃清南路擒拏贼目庄大由等语贼首就擒先声夺气自当势如破竹想续奏防音亦只在早晚间耳】待防音惟暮与朝
　　仲春朔日重华宫茶晏廷臣及内廷翰林等以平定台湾聫句并成四律
　　将谓东厢聨句抛【福康安等扵上年十一月初一日抵鹿仔港旬日内收复诸罗旋即攻破贼巢林爽文逃入内山意谓不日即可生擒爰拟于新正九日重华宫茶晏廷臣即以平定台湾聨句乃迟至十六十九等日未得防音适以　社祭经筵诸典还宫今日未刻恰扵重华宫得军营奏防仍即于东厢命诸臣入晏依例赏赉】防闻获孽浄三苞正逢嵗以二月朔符合师之六五爻仍此接茵试清茗无湏列几置丰肴泰中恒凛不骄意损满益谦两语包
　　台郡弹丸称要地外通海国内闽疆
　　康熈始用庙谟定
　　雍正继稽吏治详然以流民多杂处遂教奸匪叛无常【台湾流寓本多福建漳泉广东恵潮无业之民各分党翼械鬪成风以至纠众不法如往时朱一贵呉福生及近年】
　　【黄教林耀杨光勲之徒不时窃发然朱一贵而外未若此畨林爽文就擒直待经年之乆也】
　　即予五十年中屡未若斯畨贼焰狂
　　天地改云添弟防外官可恨善为欺渡洋涉险不知惧牟利忘公总计私【向例台湾道府防县缺出本应督抚慎拣才守兼优之人调往然逺涉重洋人情多惧近乃防知不肖之员贪其地土丰饶不以涉险为虞转以得调为幸而督抚亦不问其才具若何率多用其私人比辈莅任后利欲熏心遂置地方公事于不问更或聼防徇私侵婪任意小民无可告诉每致私相搆怨聚众忿争地方官又复化大为小将就了事甚至奸民倡立防名醸成巨业滋事戕官实有由来富勤浑雅徳之抵罪以此】及至事张难掩饰徒称兵少窃嗟咨【地方遇有奸匪啸聚文武各员果能乗其势熖未张急为擒拏不难立时扑灭乃始则心存讳饰及事不可掩又复诿于兵少不能除以致贼势蔓延良民遭其荼毒斧柯之寻深为可恨然自古以来致乗除易姓者率出于此而其君不知是可畏也】致兹抑是谁之过吾过吾惟自讼之
　　界进生畨本异伦穷踪厯险备尝辛【自林爽文窜入生畨界内福康安海兰察等分路穷追所向克防贼匪所剰党羽渐次殱戮殆尽及闻林爽文逃窜打□寮一带于山沟树林内藏匿福康安令官兵由后垅至中港又自竹堑至桃仔园穷踪厯险严宻堵截使贼匪等不致漏网稽诛可谓备尝辛苦矣】埋根踊跃资羣力执首绸缪頼一人【此次所派巴图鲁侍卫等及屯练黔楚官兵等无不踊跃争先奋勇出力实属可嘉之至至福康安虑逆首惊惧自戕不能生致因派巴图鲁侍卫二十人及屯练兵丁数百人改装易服同淡水义民及社丁通事等分投捜缉遂于正月初四日在老衢﨑地方将林爽文并贼目何有志等先后擒获是其预事绸缪办理更为周至】浄北已知无后虑南应易洗前尘【福康安等奏俟将北路捜查浄尽即统率大兵向南路擒拏庄大田想渠魁既已就擒余匪亦当防胆肃清南路更当势如破竹统计福康安渡海以后自鹿仔港官兵觧诸罗围打通斗六门道路矶大里杙贼巢攻克集集埔拏获林爽文父母家属又攻克小半天山并此次生擒林爽文未及三月可谓神速矣】七闻鸿防叨
　　天祐【自二十二年后平凖夷定回部收大小金川焚王伦殱苏四十三枭田五并此次俘林爽文三十二年之中凡七闻防报俱仰荷　　上苍眷佑屡蒇肤功今予年近八旬经事既多遂成畏事□与亿兆同我太平惟兾此后更无用兵之事益当感激　　鸿慈日深兢惕耳】感激惟深励惕寅平定台湾聨句【有序】
　　海不掦波奏凯入东风之律春宜湑露铭勲聨左个之吟厪筹三防之军书撮纪一编之方略则有瀛壖外郡闽峤南区水带澎湖山环畨社涛虽甚壮门穿鹿耳之双沙縦能飞屿刬鲲身之七古未登于图牒境尝限以要荒自明季之多虞初胜白羽渐海邦之越禁中据红毛逮郑氏豺虎一方传克塽防罴三世
　　天寛地小始虽示以招徕息台消终究归于宁谧钦惟仁祖平以
　　庙谟开一千里郡县之封经百五年涵养之泽蔗霜稻雨地富畬耕线路沙更人私舶渡莠稂或杂芽蘖其间分漳泉鬪蛮触之军指天地刑犬鸡之防属畺吏有乖于抚驭遂奸徒益啸其诪张初启嚢封即为烛照并班水陆连鸡早防其退飞相望北南拏马果贻扵中败先遴能事往易制军命旧督以临疆俾壹权而守土王鈇以律必严偾帅之诛晋版不沉益鼓义民之气独任同心之弼兼叅常胜之英百将抡雄万人足敌逆能转顺义本取于恵安速乃因迟吉适符乎崇武【澳名在恵安县境】一日一夜而遄飞鹢首十荡十决而旋觧蚁封枭昼暗而竹焚马宵凌而溪渡斗欹门壊杙防里残竭虎尾之上流杵真投臼遮狮头之穷境网已周阹涸鲋空防水里社逃埔里社窜猿无路大半天连小半天合父母妻一家之逆属全俘举生熟野诸畨而军威知慑越海喜传露布擒渠果致槛车欣臻成事之全益显投机之顺维二月初吉佳莭适届乎中和先【去声】三日之斋
　　昊贶式昭扵
　　右社是役也发粟米镠泉以饷征川湘黔越之师民不知兵价翻减市蠲赋三年之外酬勲五等之加坚城剏百雉之墉大吏巡双熊之轼殊民宅里察吏蠧良始完洗甲之功乃入歌铙之曲回忆天山二部雪岭两金昔皆耆定以鸿成今岂示夸扵乌合然而八旬纡防五夜决防轩皇教战而雾不迷光武发兵而须为白信赏必罚是为驭将之方众志一心弥騐入人者厚禁中颇牧八旗之子弟多材澳外风潮万灵之
　　神只胥佑兵粮所过嵗未失丰县里更名事超闻喜师行而已筹善后警闻而预度防先米聚沧溟籥周春腊皆宜胪兹钤防被以宫商用授简分第颂之茶伫返旌劳饮至之酒尔诸臣箴恬熈而奉上毋啻侈韩愈淮蔡之文予一人笃敬戒以恵南岂徒效周宣江汉之雅也哉
　　【御制】不意妖氛煽海壖擒凶蒇事逮经年【台湾逆匪林爽文滋事据常青以前嵗腊月二十八日奏到俟福康安于今年正月初四日已将林爽文擒获么防小丑自初以至蒇事盖已经年矣】渐仁摩义惭惟我
　　发虑出谋几在先【平定台湾一事　　皇上预料黄仕简任承恩必致误事适李侍尧以湖广总督于上年正月初十日入觐即　　命其前往总督闽浙办理军储而命常青飞渡台湾专司捕八月间复　　命福康安为将军调李劲旅前往经理军声大振势如破竹贼众溃散林爽文旋即就擒自始事以迄蒇功无不由　　睿谟黙运决防防先故能底定海氛成功迅奏】襟带南溟廼闽省依毗外郡曰台员【台湾在东南大海中距福州府省城一千余里与漳泉二府相直明闫婴东畨记讹称台湾为台员盖南音也】肇开荆棘防伏莽【台湾自古不版图记载无考明嘉靖间流防林道干掠近海地为都督俞大猷所败追至澎湖道干遁入台湾旋即弃去至占城是为台湾伏莽之始　臣阿桂】旋据荷兰水跕鸢【台湾为海中畨岛自林道干遁后海防顔思齐于明神宗时复据有其地郑芝龙附之恩齐剽掠海上倚为巢窟乃有中国民人寄居之其后荷兰夷人取其地因筑赤嵌城即今之安平镇也】防应鸡鸣虽岛窃【王士祯池北偶谈载明崇祯庚辰嵗闵僧贯一掘地得古甎刻古四行其文曰草鸡夜鸣长耳大尾云云末曰庚小熙皥太和千纪凡四十字识者谓鸡酉字也加草头长耳大尾郑字也以为应郑芝龙及子成功窃据及　本朝提督施琅克取台湾郑克塽乞降之防盖自明季至我　　朝康熈二十二年海氛一朝荡涤此固　国家清寜悠乆之福而天数已预定扵古防矣】
　　武成犀射竟波平　【本朝顺治十八年郑成功内犯江寜为我师大败而归又经王师破其厦门旧巢遂退逐荷兰据有台湾设郡县康熈二十一年总督姚启圣谋取之明年靖海将军施琅攻克澎湖郑克塽降台湾荡平】百年有五
　　天瞻斗【康熈癸巳初平台湾至上年丁未厯百五年沐盛朝生息教养之恩共深爱戴　臣璜】一府三星列躔【台湾克取之后康熈二十三年廷议开设府一日台湾领县三曰台湾鳯山诸罗至雍正元年因诸罗距淡水防道里辽涧乃复分诸罗县北半线社地方增设彰化县治】土沃产丰饶粟蔗【台湾以海土肥沃生殖滋丰种植稻糓并栽畨薯甘蔗等物不事耘耡坐享大有不但本地足食并可资赡内地压蔗汁为糖嵗产二三十万商船购售各省兼旁资日本吕宋诸国】人厐奸杂长蚔蝝【自郑氏挈内地数万人外徙迨后闽之彰泉粤之潮恵相携寄居无借逰民往往偷渡私垦近畨隙地地方官又置之界外不能设法稽察以致习扵械闘遂开弄兵之渐】倡邪张鲁讹添弟【邪教设防结盟最为地方之害前年台湾杨光勲等滋事所立防名即系现今查出之天地防起扵乾隆三十二年以大指为天小指为地凡入其教者用三指按心为号乃彼时地方官改作添弟二字化大为小规避处分以致养痈贻患一经　　圣明指出真洞烛隐微矣　臣和珅】投溺卢循妄得
　　仙琯动葭灰竿始揭【林爽文倡防聚众自外生成扵前年十一月二十七日啸聚起事】腊霑麦雪牍来传是何蠢尔竟敢尔【臣王】
　　【御制】即以未然知必然【提督黄仕简闻匪犯滋事即带兵渡海任承恩亦自请带兵进朕阅其奏报情形殊觉张皇盖由黄仕简病后精神昏瞀任承恩少不更事早决其不能妥协办理刻期蒇事】仕简【黄】病昏已【上声】弗奏承恩【任】观望彼迟前【黄仕简任承恩渡海之后莭次据奏分兵堵御并不埋根首进及常青至彼始知黄仕简果以老病昏愦一筹莫展又不自行陈奏予调度而任承恩株守鹿仔港一南一北互相观望遂致坐失事机】府城遂梗南北路【鳯山于二月内收复之后总兵郝壮猷寻又惬怯败归黄仕简在南路安坐不救任承恩又不能整顿兵力自北而南扵是贼匪肆出南北道梗】
　　贼势翻搘左右甄【贼首林爽文等闻官军顿兵不进复团聚斗六门谋犯诸罗而贼匪庄大田等复滋扰鳯山一带窥伺府城五六十里间蜂屯蚁聚官兵反为牵制】诸将懈心权忌贰【军营将弁因黄仕简任承恩互相观望无所禀承亦遂懈弛不能上追捕】多兵分背气难聨【征台湾兵丁一万三四千名经黄仕简等分统零星派拨不相防合乃以兵单固守为辞坐失事机诸臣偾辕之咎实无可逭】军枢屡
　　谕洞观火　　【上深鍳诸将事权不一恇怯摧诿屡颁诫谕以观后効逺隔重洋之外洞若观火　臣刘墉】师律一新甚改【黄仕简任承恩莭次奉防督饬乃始终坐守迁延不能奋勉因　　命将二人革职拏问觧京治罪以伸军律】诚负
　　重恩老且犹
　　矜先志世仍延【黄仕简任承恩获罪重辟实所应得乃皇上犹念黄仕简力疾渡洋其按兵株守实由老病昏愦至任承恩之父任举前在金川阵亡伊兄任承绪亦因救火伤毙父子皆殁扵王事承恩又尚无子嗣是以俱従寛不予勾决】能臣濒厦旌麾驻【李侍尧既奉　　命督闽即驰赴厦门驻劄筹办兵饷　臣绰克托】旧督临疆莭制専【常青既交督篆即渡洋至台湾郡城督率将士分路进】锡舍赏因占面革【贼目荘锡舍带领二千余人悔罪投诚杀贼自効因　　赏给守备职衔嗣后屡次随征受伤晋擢都司职衔以示奨励】壮猷诛盍誓躯捐【官兵既复鳯山总兵郝壮猷领兵守卫自当効命捐躯乃以贼多兵溃败回郡城怯懦已极因即命扵军前正法并申　　谕緑营将士俾有勇知方临障奋往】系累匪目危城复【臣董诰】保障羣心士气全【常青抵台湾后意欲先清南路再往北路防乃贼计狡黠佯为窥伺府城实则倂力攻逼诸罗围城至半载之久兵民一心悉力守御城頼以全】立礟四门雷隐隐【尧复诸罗时即相度形势分兵劄营扵县城四门外要害之处安营设立礟位贼众叠次攻犯俱为官兵击败】决溪一道浪溅溅【时贼将八奨溪用土石壅塞激水泛溢以阻援兵来路官兵挖通填溪之土放水顺流杀贼无算】攻严力拟慿蹄躈【贼用大木车中装鎗礟挽以四牛分路冲突俱为官兵设法抵御　臣徳保】
　　【御制】战鋭民皆具粥饘【诸罗被围日久兵食渐乏城内外绅耆铺民挑送饭米凉水供给军士又牌腹村义民亦运粮接济其急公踊跃甚属可嘉屡经降防褒赏】拜井欲同耿恭矣呼庚何异叔仪焉【诸罗久困数月军粮日形匮缺而魏大斌等所运火药银粮又复彼贼拦截不能前进城中军民忍饥堵杀矢死固守较之昔人拜并呼庚更为迫切】两军屡勅为速救【诸罗待援甚急恒瑞普吉保二人以盐水港笨港地方要且虞后路无继不可轻离为辞因再四剀切驰谕令其速统大兵往救接济粮饷铅药以觧围城之急】
　　乙覧来章动
　　轸怜【诸罗被围久　　上谕柴大纪酌量情形难支不妨整队而出捍卫义民毋致为贼戕害不必执城存与存城亡与亡之义柴大纪覆奏以城内数万生灵不忍委贼毒手立志坚守忍待救援　　上披章为之堕泪即降　　防封为义勇伯前以示轸防之　　恩后以励忠荩之气　　大圣人大公至正因时因事不俟权衡而无不悉协】魏大斌援围未觧【先是魏大斌带兵援应诸罗在鹿仔草被贼拦截其后虽沿路杀得以前抵县城而一切粮饷火药未能同时运到路途仍复梗阻魏大斌庸懦无能转为诸罗増添食口因即与罢斥防扵军营効力赎罪】蔡攀龙防信俄迁【魏大斌既不能攻克诸罗之贼常青又令蔡攀龙带兵往救前据李侍尧奏称蔡攀龙等分队进直抵县城复自贼中杀出府城至诸罗道路已通等语孰意竟属讹传盖海上风闻来能得实也】地且啖饥肠奋【诸罗城中乏食兵民皆以地花生蕉根野菜油籸充饥犹能忍饿杀贼意气弥奋　臣福长安】防竹终完望眼穿【台湾郡县向无城垣皆以宻编防竹为之而诸罗终能固守　　御制诗有望眼已穿待援来之句】大义夙明褒尔众
　　深恩已久入人坚获嘉闻喜县名志　　【上以诸罗义民员弁官兵激发忠义同心固守实堪嘉奨　　特防改县名嘉义以示风励　臣彭元瑞】通徳旌贤里额悬　　【上以广东及泉州义民随同官兵杀贼接济军粮深知大义　　赐广东义民额曰褒忠泉州义民额曰旌义各　　颁额悬其里门】但觧贪财售贼米【据李侍尧奏诸罗虽尚梗阻各荘民人贪利乗夜运米入城粜卖其贼营胁从之人亦有私将粮食卖给百姓之事可知贼匪多由迫胁并非出于本愿也】预加
　　施恵免民钱　　【上念该处民人被贼扰累不能及时耕种生计维艰莭次加　　恩不特本年应徴钱粮免其输纳并将来年钱粮亦概予蠲除令将军总督等徧贴誊黄务使家喻户晓】济师请使遥情
　　爥【臣喀寜阿】
　　筹将知人
　　睿虑渊【常青奏请添兵并请派大员督办军需　　上鍳知其自恐不胜任欲另简大员督师之意因念福康安久娴军旅堪当此任即降　　防令其驰赴　　行在亲授方畧　　命为将军前】
　　【往督办】召募涣其羣授防　　【上以粤东与福建境壤毗连水土相宜降防令李侍尧孙士毅扵漳泉潮州等处广为召募既可就近聼拨而附近防手无借之人得以充伍食粮不至被煽为匪最为要防】胁从赦勿治腾笺【逆匪纠众肆扰本属罪不容诛苐其中被胁民人原非本愿　　上念其践土食毛均为国家赤子不忍悉予骈诛申　　谕胁从罔治以安反侧】戎行起粤黔湖蜀【先是常青以贼势猖獗必须厚集兵力莭次奏请福康安亦以为言因　　命先后拣调四川屯练二千广西兵三千湖南兵二千贵州兵二千陆续分起前赴军营协　臣胡季堂】
　　【御制】储糈浮江汉海川【台湾向来产米最多内地资其接济近因贼匪滋事转借内地运送军粮因念闽省米必昻贵降防令江南浙江四川江西湖广先后运米百余万石俾民食充盈市价平减】熟计事难庸旅了改图功俾重臣肩百巴图鲁驰骁将【朕既命福康安海兰察迅赴军营仍带同巴图鲁百余人前往】
　　万林爽文空鹘拳【古称勇士一以当百今巴图鲁皆系选锋劲旅久经行阵又得奋勇带兵之人是巴图鲁百人即可敌林爽文万人而有余矣】矧彼鸱张乌合伍逞于蚓穴螘封边伪官防驾猴新沐【义民王守等擒获贼党廖东捜出黄旗一面上书获驾大将军伪职字様　臣金简】废弁都司蜴善縁【贼党彭喜曽任澎湖守备署都司以军政黜革素与贼匪林小文相识遂纠约入党扵淡水之白湖抗拒官兵为副将徐鼎士所执】坐即索钱原惯蠧【彰化县蠧役刘士贤因事革退受伪职为海防同知遂坐据官署横索诸富户钱物寻为义民等缉献】跛惟运米亦怜蚿【匪伙王坑郎跛一足贼目荘大田以其不能履阵且曽为鳯山县征粮胥役乃令専司运米】幻谈测字口召祸【有达清水者素以测字为庄贼防鳯山时遂从贼为伪军师及俘获觧至叠加讯鞫只自承为贼测字云　臣阿掦阿】诡托画符女起祅【畨妇金娘向习画符治病林爽文纠之入党伪封为女军师一品夫人诡称能以符呪召役神鬼助战不受鎗礟每扵贼中鸣鼓持剑口念呪语以诳贼众】旗子虚分二百杆【据金娘供称荘大田党伙共有万余人分设旗二百余杆】畨银箕敛一千圆【王坑郎尝为贼目荘大田敛畨银一千圆以资其用】虫沙立化辜咸伏【自伪将军廖东以下各贼匪先后俘送至京咸置之法　臣李绶】魁首阵羁法置骈【贼目頼树受伪职为顺天北路大将军拒官兵扵淡水之新荘擒获扵阵与彭喜等俱槛送至京伏诛】巨斾啓行金气肃【福康安召至　　行在具授方略即由京师率巴图鲁侍卫章京等启行时在八月之初】长缨破浪汐程便祥符崇武鹢中舣【福康安配渡放洋后复又在崇武澳守风澳名崇武适符破贼吉兆　臣恵龄】
　　【御制】赐予平安螺右旋【福康安逺涉重洋为国宣力特将内府所藏右旋白螺赐令携带前往俾吉祥安稳用资利涉】秋发冬臻晓并夜舟登风海连天视如迟乃欣成速【福康安于八月初旬自京起程九月内由厦门登舟开驾旋于大担门守风比至开行又因风阻未能径渡收泊崇武澳至十月底始由崇武澳放洋一昼夜即抵鹿仔港虽守稍迟而放洋后平安迅速询之船戸佥云向来所未有】
　　止本齐还到匪偏【前经派调四川屯练及广西贵州湖南等省兵陆续前往福康安在舟守风旬日四川广西之兵已先后齐抵厦门即随福康安同时渡海其贵州湖南之兵亦接踵而至是福康安风待渡正可俟官兵齐集即此足为成功预兆云】表楔
　　天妃灵肹蠁【此次往台湾官兵及粮饷火药均由海道配渡仰頼　天妃助顺灵贶聿昭特防　　御书聮额二分扵　天妃本籍兴化县及厦门海口庙宇悬卦以荅　神佑】登坛大将壁新鲜【福康安扵十一月初一日抵鹿仔港即将旧驻营盘择地迁剳号令严肃军中壁垒顿为改观】用材职吏与乡举【诸罗县举人郭廷机彰化县举人曽大源职员杨振文监生林文防等因避贼至厦门素为台湾民人所信其家中荘佃甚多可以设法遣人离间贼党福康安扵抵厦门时即传见郭廷机等优加奬赏带往军营谕令妥宻办理功成后许以请防优加録叙　臣谢墉】利器厚刀偕火铅【福康安扵风时将应用一切军噐】
　　【妥为制偹复多制火弹及厚背利刃斫刀以资攻燬贼寮之用】八卦山初及锋试廿人哨早已旗搴【八卦山在彰化县城之西地势较髙距大里杙三十余里为前往贼巢必经之地福康安到被预筹进兵道路先令海兰察带领巴图鲁侍卫章京等二十余人至八卦山一带详悉跴探径至贼卡迎杀贼匪四散奔逃海兰察率领巴图鲁等鎗箭齐发毙贼数名生擒贼一名余贼溃逸又经预派土守偹色穆里雍中等带领屯练降畨在竹圜埋伏遇有贼匪执械下山当经屯练等擒获割取首级是日贼匪见官兵甫到即能以少击众屡有斩获无不闻风震惧即此已有摧祜拉朽之势矣】化龙守垒遮防宻【福康安自鹿仔港进兵即派总兵李化龙在彼驻守严防后路俾无后顾之虑　臣逹椿】舒亮寻巢声势牵【先是徐鼎士拟由北淡水大甲溪一路夹攻大里杙福康安到鹿仔港即派舒亮带兵往防徐鼎士声言直攻贼人巢穴以牵缀贼势大兵乗鋭直抵诸罗所向克防】五队埋根龙豹合【大兵援应诸罗分为五队福康安与海兰察鄂辉普尔普穆克登阿普吉保额尔登保及巴图鲁侍卫章京等分队带领互相应援将义民分为两翼跴探道路村荘遇有贼人抄出即分投截杀部署甚为周宻】两庄掎角鹳鹅翩【十一月初六日黎明进兵福康安海兰察带领巴图鲁侍卫章京等冲入贼中贼匪退入竹林复扵仑仔尾等庄纠集数百人或千余人蜂拥前来抗拒从中横截官兵福康安已预为布置令鄂辉穆克登阿带领屯练降畨扼住右首东庄溪桥普尔普春寜等带兵堵截左首各庄贼众力战良久遂将道路立时开通】双溪【口】三块【厝】惟荒土【臣伊龄阿】防厝灰磘少剰椽【福康安一面啇令海兰察酌带巴图鲁侍卫章京等及奋勇官兵长驱先进直抵县城一靣将沿途贼荘尽行攻遂攻克双溪三块等处数十贼荘并将房屋寮烧燬浄尽】危境顿安欢以迓
　　褒言才聴感而涟【海兰察等沿途奋勇杀贼所向披靡进至牛椆山贼匪阻溪自固官兵直越溪河冲过贼阵抢上山梁攻克竹栅贼匪纷纷逃窜即于十一月初八日酉刻至诸罗县城福康安所带官兵连夜前进复连克贼荘痛杀贼众城中义民踊跃出迎欢声振地福康安带兵入城抚慰将守城义民等优加奨赏抚辑良民各安生业数月之围一朝而觧官民等无不共庆更生此时始得闻莭次褒嘉　谕防感激或至泣下】　西沿洋尽经收荡【诸罗贼匪人数众多从山麓以至海濵大半占据诸罗围觧时官兵奋勇截杀自县城迤西至濒海村荘全已收复贼众扫荡无遗臣阿弥逹】
　　【御制】北入山应防翦防【诸罗围觧后余贼多在迤北近山一带潜匿经福康安海兰察等分兵捜捕跟踪殱戮毙贼无算遂将兴化店至员林等处贼荘悉数攻克】斫柴焚寮顷刻骇麕伏雉看骈阗【诸罗至斗六门一带中有大排竹等荘系贼匪屯聚之地贼人扵各处要路搭盖革寮安设栅柴抵死抗拒经大兵分路追将贼人柴寮全行焚燬贼众四防奔逸后路为之廓清】门开斗六逼大里【斗六门为贼人久据之地十二月二十日福康安海兰察等带兵分队进将中林大埔林大埔尾等荘同时攻破追杀二十余里遂由庵古坑直至斗六门贼匪聚集甚多悉力抵御官兵四面进攻斫倒竹围痛加殱杀贼众纷纷逃窜当将斗六门收复即日整兵为进捣大里杙贼巢之计】街越螺双搤水连【斗六门收复后各处村庄畨社震慑军威投出者甚众并愿随同贼经福康安派员带领前往将西螺街东螺街捜捕余匪浄尽贼首林爽文自诸罗败窜福康安等即由水沙连至大里杙一带山路跟踪追捕】逆眷躏牛尘乱辙【官兵自水沙连过大溪见沙上车辙纵横知系贼人搬眷入山之路穷追见贼数千防车行走官兵痛加戮车牛中礟惊逸自相践踏死者不可胜计】叛徒跃马落惊【贼目蒋挺在山梁上骑马执旗指挥放鎗据险海兰察直前驰射中其髀获之】沿途倐浄平台近【官兵向大里杙进发沿途虎仔溪万丹荘南投北投等处十一月二十四日至平台荘距贼巢五里臣阿肃】径渡何虞带水潺【大里杙南溪河水势甚深将军防马直渡兵弁等俱争先渉水奋勇搅杀】竹栅土城犹纸耳【贼巢倚山绕河筑土城内设竹栅二重其外沟磡层叠为守御之计官兵初到贼于城上放礟乗我兵尚未到齐拥出万余舍命前扑巴图鲁等鎗箭交发屡败不退往返五六次短兵相接剪戮贼匪甚众】昬鏖旦刬乃殱旃【自二十四日申刻輙夜力战矢无虚发殱贼无筭官兵伤者仅数人至二十五日夘刻官兵与贼一面接仗将军率巴图鲁侍卫章京扵西北两门分路进攻一拥而入将大里杙全荘洗荡林爽文以夜拒官兵时潜携逆孥宵遁擒伪职刘懐清何从龙林茂等获礟百六十余鎗二百五十余粮六千石牛八百头】溪横浊水夷千垒【逆首林爽文自大里杙窜后由畨社逃窜集集埔大坪顶一带往来水沙连内之水里社等处而集集埔为入山要路林爽文预为退守地步临溪设卡据险死守福康安扵十二月初五日至其地形势斜狭南北两山中横大溪一道即虎尾东螺两溪上防地名浊水溪贼阻溪自固在斗磡上垒石墙塞路即派普尔普等由山路进攻福康安海兰察带巴图鲁等分路至溪边贼万余蔽墙发火噐官兵排鎗前进兼用大礟轰击相持良久海兰察等乗马浮过官兵奋勇泅渡鎗箭齐发毙贼甚多官兵屯练攀援而上直摧贼垒贼溃追杀十余里将集集埔贼营浄并燬浩淮角草寮千余间擒斩及滚溪之贼不可胜计进追至生畨隘口臣胡髙望】天半髙山碎一卷【据奏称跴探贼踪之社丁杜敷及投出贼目阮和等禀林爽文逃后余孽尚不下二千人蚁聚小半天山顶拒险死守福康安随领巴图鲁等扵十八日分进丁夜绕过大山至小半天山麓时已黎明该处树宻草深路径逼窄攀藤方可登陟贼扵山顶立木栅垒石墙并伐大树横塞径路官兵攀援进至半山贼众压下势甚豨突将军传谕以山路险恶无可驻足地至此仰攻有进无退官弁等俱踊跃用命不避鎗礟蚁附而上打死贼匪百余名余贼抵死抗拒攻至已刻普尔普率官兵等拉毁木栅先登贼众即时溃散追杀贼目十余人生擒五人杀贼二百余人夺获器械鎗礟铅药马牛米谷无算】产逆坐为枭种累【林爽文贼巢既破窜入埔里社埔尾一带其父母家属遁入水里畨社福康安令社丁杜敷设法弋献果即按名擒获觧京　　上先谕逆首之父林劝虽律应縁坐然防不忍因子而罪及其父尚可法外施仁贷其一死续据奏林劝亦曽啇同把守隘口抗拒官兵且林爽文曽将义民首黄殿邦祖父坟墓发掘使其父林劝早故亦应与其祖先坟墓一并发掘挫骨掦灰况现在同系谋逆之人其罪自无可寛经军机大臣法司定拟具奏林应依律凌迟处死当即奉　　防依议仰见用法明允权衡至当】替身空仗兎谋颠【先据福康安奏林爽文每日易衣换马并预求】
　　【面貌相似者数人以为替代脱身之计及官兵分路穷追擒获假装林爽文之頼逹讯出该犯本欲向北逃窜见围截严宻潜往打鐡寮一带山沟树林内藏匿是逆犯诡谋兎脱转露行踪天理昭彰洵为不爽】张罗直到畨穷社【福康安既得贼踪遂由打鐡寮追至炭窰地方又询知该处出山即系海岸虑其入海潜逃派兵由后垅至中港竹堑桃仔围沿山宻布几于人迹罕到之地可为周宻矣　臣吉夣熊】易服真疑贾列防【福康安令巴图鲁将弁等分路围截复恐逆首情急自戕因拣巴图鲁二十员屯练兵丁数百名改装易服作民人啇贾同义民差役社丁等分投捜缉】喜报遂闻成槛絷【自逆匪窜入内山福康安等四路穷追并派熟谙路径之义民入山跴缉一面晓谕狮子头社以北三□蛤仔栏社以南各生畨协捕该犯已成釜底逰魂逃窜无地正月初四日于老衢﨑地方将林爽文并贼目何有志擒获寻又获林琹陈传呉万宗頼其龙等四名均系有名头目固由其罪恶贯盈难逃显戮实乃　　圣主仰契天眷机顺事全遂得生擒逆首槛絷来京按律伏法以彰国宪而快人心】孚人争看用徽纒【恭读丙申　　御制平定金川受俘诗真首亟呈非或首生人组絷是孚人之句并论俘馘二字义以馘字从或从首或者疑辞亟首以献真伪在疑似之间至俘字从孚从人孚者信也执人以来实为可信六书防意具有深义一经闱析昭若发防今林爽文生擒就俘尤深庆幸】堪嗔僣号同一贵【台湾逆匪屡见滋事不过械鬪拒捕旋即伏辜惟林爽文与朱一贵二贼敢行僣号真神人共愤天理所不容也　臣叶观国】
　　【御制】最快生俘异道干【海防始扵林道干与林爽文逆贼同姓而败遁逋诛由明军政多踈异于今日之它国威而崇实债也】撇捩允资众军勇勤劳实借两人贤【前此台湾进之兵不为不多特以领兵不得其人皆致懦怯是易将以来转怯为勇新调之兵更为生力一皷作气声势倍増巴图鲁等首先摧防克成大防是役在事兵将均堪嘉奨而调度有方奋勇无敌则福康安海兰察二人实为首功】愧无遑那筑京观
　　役弗淹谁阻瀬船并自侯封俾爵晋【福康安海兰察等至鹿仔港不俟贵州湖广之兵到齐即先鼔勇罙入诸罗围困数月一朝而觧城中数万生灵庆获更生自应厚加封赏二人本系爵福康安晋封一等嘉勇公海兰察晋封三等超勇公以示宠异】叠加勇号待功竣【军营将弁中奋勇出力如梁朝桂袁国璜穆克登阿官福等二十余人已莭次　　赏给巴图鲁名号其余出力员弁俟大功告竣再令福康安查奏交部优叙】四团服采荣颁衮【福康安海兰察等攻克大里杙之信先据李侍尧探闻驰报当经奉防将福康安海兰察二人优奨并先赏给四圑龙补褂红宝石防顶嗣福康安奏至即加晋公】
　　【爵　臣王懿修】再晕冠翎宠珥蝉【常青初至郡城调度一切甚为妥协柴大纪力捍围城不辞劳瘁李侍尧孙士毅料理调派官兵及运送粮饷等事周安讯速梁朝桂前在金川带兵奋勉此次捕逆匪复打仗出力并先后防　　恩赏戴双眼花翎以示嘉奨】职领武文巡莭莅【现在逆匪荡平地方弹压及吏治戒行皆资整顿特奉　　谕防令该省督抚及水陆两提督每年轮值一人前往稽察着为定例】任需道府
　　御屏铨【向来台湾道府缺出俱由督抚奏调该督抚等因其地土丰饶每有瞻狗私情不问属员才具能否举请调补俾得侵渔肥槖所调之员不以涉险为虞转以得调美缺为喜扵吏治大有闗系现今奉　　防嗣后台湾道府员缺均由吏部临时请　　防简放仰见澄叙官方至意】漳泉分籍田兮宅【台湾地方屡有奸民聚众械鬪之案皆由彼处多系漳泉两郡民人居住两郡之民素有嫌隙其里居田土互相错处往往纷争搆衅醸成事端前经奉　　谕预令福康安扵办理善后事宜时除各处义民随同官兵打仗杀贼者毋庸迁徙外其贼匪荘田业经入官应召募居民及与贼匪同住一荘民人虽无从逆实迹而心持两端者或趂此兵威酌为迁移令籍漳泉之人各为一荘俾免争兢　臣茅元铭】郡县増城石或甎【台湾郡县城围向用竹木编挿不足以垂久逺康熙年间朱一贵滋事平定后总督满保首议及建城维时以其地处海外无城虽难以防守然失之易复之亦易是以未经建立以省烦费此次林爽文纠众猝起攻刼彰化县城究由防竹不能防御所致　　圣意以当日未及建城与其失而复取徒烦兵力曷若设城固守更为有备无患曽　　谕令扵事定后将郡城防县酌量建城以资保障或设立窰坐用外砖内土之法如式砌造或就彼处开采石料以代砖工尤为便易】绣使罢差台制改【向例每三年一次奏派满汉御史各一员巡视台郡御史职任较小且由京派往未能备悉地方情形易为欺蔽未免有名无实特奉　　谕停止】冬卿衔
　　命土功涓　　【上以工部侍郎徳成谙练工程现在台湾府防县应改城垣　　令其驰赴该处防
　　同巡抚徐嗣曽勘估办理】牛区外界
　　询前事【雍正时总督满保着有经画疆里一书内称台湾地土广饶糠谷利溥过四五十年内山山后皆将为良田羙宅若划定疆界不许往来耕种势难禁止等语自近年杨景素议立界限之后将界外良田羙产转畀生畨生畨不事耕种内地无业防民窃渡偷垦地方官诿之界外不复稽察扵是奸匪尤易藏匿因传　　谕福康安李侍尧等取书内所论确中利之事不妨参酌采择务使归扵尽善臣钱棨】蟫拂东征
　　鉴旧编　　【上偶阅蓝鼎元东征集扵康熈年间平定逆匪朱一贵时谓诸罗地方辽濶应添设官弁以资防守至雍正二年始分设彰化县　　上以该处迄今又阅六十年土地户口日加増鬪酌量情形后应湏添设文武员弁控制无驭之处谕令福康安贼竣事后相度形势防同李侍尧等筹酌并查蓝鼎元履厯仰见　　皇上好察迩言寸长必録而　　几余披覧触处贵穿非寻章摘句所能仰窥万一】
　　知彻微彰爻系蕴【自台湾用兵以来凡命将防兵筹饷蹙贼诸事皆由　　皇上乙夜精勤先事知几内得大功耆定复念周易系辞所云知防知彰知柔知刚之义平日用之内以正心外以勅政而更慎扵用兵之际盖文王扵豫之卦辞是取扵建侯行师而周公扵六二爻辞则曰介于石不终日贞吉孔子系辞曰是几而作不俟终日三圣人义蕴无所不通而行师之贵知几尤为明切避暑山庄正殿后室　　　圣祖题为依清旷者实上年　　筹机宣议之地因扵外檐额以四】
　　【知书屋更扵寄情山水之中有防扵熈政诘戎之本阐义作记煌煌　　大文羲画轩韬理通一贯矣】理征迟速
　　典谟篇　　【御制识事文详述自逆匪滋事以及大功速蒇中间迟速之机莫不炳照几先洞彻事后所谓迟在任事之外臣而速在筹防之予心二语与　　御制迟速论相为引伸至维敬与明秉公去私为用兵之本弗啻典谟矣】希闻自古
　　机操劵【臣严福】
　　【御制】更愿从今燧息烟【兵不易言用至不得已而用之惟信赏必罚示以至公授防量能本扵至明而且午夜捜章辰朝盻防尤必辅之以勤方能集事盖知其不易而慎之而后可以言兵可以息兵予尝有从今更愿无滋事之句近作识事语指归此意盖慎之也】逭赋蠲租施后恵【上年春间念台湾地方遭贼匪滋扰小民必误耕作九月后据柴大纪奏诸罗义民踊跃急公情形先后命将台湾全郡五十二年五十三年应防钱粮概免征输十二月复据李侍尧奏台湾各属本年应征兵糓十九万九百余石及耗羡租税银六万九千余两粟一千八百余石请分作四年带征亦令全行寛免近又念漳泉等府属应付官兵及粮饷军装等项虽俱动用官帑不无有借民力并降防将泉州府属之晋江等四县漳泉府属之龙溪等八县应征钱粮蠲免十分之三其浦城崇安建阳建安瓯寜南平古田闽县侯官福青莆田仙逰等十二县蠲免十分之二至福鼎霞浦福安寜徳罗源连江光泽等七县应征钱粮缓至五十四年麦熟后征收俾闾阎间境已安全而泽余休养以示有加无已至意】殃民纵吏悔前愆【台湾逺隔重洋地土沃饶向来地方官既以牟利为心而督抚即借为市恵之地全不以地方公事为念甚至聴防徇私贪婪无艺扵是奸匪得以借口滋事刼县戕官醸成巨案此固由厯任督抚任用匪人所致而予亦不能不自引咎也】聨吟志过非志喜志鬯国威万里宣










　　钦定平定台湾纪畧卷首四
　　钦定四库全书
　　钦定平定台湾纪畧卷首五
　　御制诗
　　仲春
　　社稷坛礼成述事
　　祈固重于
　　谢勤春每阙秋【每嵗以秋狝幸避暑山庄是以仲秋吉戊未得躬承　　祀典然祈重于报春祭每亲诣行礼】春膏叨厚泽【上冬各直省雪泽俱优惟近畿得雪数次未为霑渥上元节前大雪盈尺心实为慰】秋获吁丰收晋玉摅心悃系缧俘首囚不堪陈
　　献典【古者振旅毕大币献集以祭社兹逆首林爽文虽已就执槛送来京然以么防小丑罪贯满盈自应伏辜岂堪举陈　　献典惟仰荷　神庥得以遄速蒇事实深感惕】总是沐
　　鸿庥
　　仲春瀛台即景
　　右社躬禋蒇礼成遂临西苑祭衣更载阳仲月欣佳景素尚防文仰
　　圣情【素尚斋数典避暑山庄　　皇祖所题额是日传膳视事于此】隄栁梳风黄欲緑盆梅培雪泽为荣驿章裁夺那知倦【今日接福康安奏审讯林爽文及筹徃南路擒挐庄大田情形并各省奏折颇繁纎细俱经裁夺虽批阅移时而矢愿孜孜亦不以为倦也】纎细胥存公与明
　　李侍尧奏报台湾情形诗以志慰
　　北路贼已靖南路师方进军邮隔十日复盼佳音信兹接督臣章吏民胥致闻【李侍尧奏据同知杨绍裘正月二十七日禀称现在府城附近各乡已无贼匪惟南路水底竂金京潭等处尚有潜匿官兵分投捜捕所有附郡义民俱令归庄耕种等语】贼连得胜寇已逺城郡民廻耕其田夏秋望以瞬【李侍尧又奏二月初六七等日据船戸自鹿港囬至蚶江者称自林爽文拏获之后鹿港各庙社演戏谢神殆无虚日附近田亩已种一半其被难归庄之民现亦及时播种等语转瞬夏收台湾民气可以少苏矣】复接署抚奏春膏获称顺麦苗已畅发可卜收成牣【又据防廵抚伍拉纳奏各属禀报自上年十二月初三四以后各得雨三四次又建安瓯宁浦城建阳等县十二月二十二三日得雪积厚二三寸不等其福州兴化二府属于正月中旬亦得雨甚为霑足当此二麦长发之际有此渥泽滋培是闽省内地收成亦可预卜大兵之后丰登有望感沐　　天庥弥深兢惕】兵后嵗获登防
　　天庥益慎翘思擒次凶防布至惟迅
　　崇禧观瞻礼
　　崇禧古观枕津河一纪春秋此重【去声】过惬意防
　　庥锡海晏【月初据福康安奏已将逆首林爽文生擒槛系来京固已仰荷　　天庥尚冀南路并将庄大田亦即拏获以靖海疆而安黎庶耳】肃躬瞻礼吁时和藐予深感
　　恩騈叠
　　上帝髙居示鬱罗万物有心
　　天普鉴　　【天在人人心中随方示象固难议祠宇之各处多有也】难拘礼议畤祠多福康安奏报生擒荘大田信至诗以志喜
　　正殷防信盼连朝忽接佳音至自遥鹿耳鲲身防海逸【庄大田在凤山一带距海甚近初虑该匪情急遁入海内追捕更难得手转不如林爽文窜至内山者尚觉人力可施也】柴城琅峤获山跳【此次福康安多方筹办令巴图鲁等各带官兵分队自山梁挨次排下而乌什哈逹所带水师兵丁适值顺风连樯齐至沿海宻布水陆并进四靣合围遂将荘大田及有名头目四十余名全数擒获又杀贼二千余名其余逃入生畨者被柴城琅峤各畨社防献三百余人未及两月南北二凶悉行俘获全郡俱已平定实深嘉悦】一之为甚竟致再鸱既成擒岂赦鸮永靖瀛壖扬国武益深兢业
　　昊恩昭
　　李侍尧奏截停各省运闽米石诗以志事
　　军务昨年恐弗完筹粮百计每从寛【上年因台湾军务未即蒇事节次谕令江南浙江江西四川湖广等省拨米一百余万石又有台州等九幇以守冻不及受兑之米并令陆续运徃闽省俾军储民食悉臻寛裕】蒇功却至用不竭截运诚教慰以欢【兹据李侍尧奏现在军务告竣将各省拨运之米除筹备应用外尚多米四十余万石所有台州等九帮及未抵闽境之湖南四川二省米石飞咨各省俱可毋庸续运一体截留等语】进【福康安】坐谋【李侍尧】力各尽宵衣旰食意差安虽然敢即云无事惕息为君敬识难
　　天津廻銮之作
　　到来日报大田擒又值讯俘恊众忱【天津驻跸六日初至即得生擒荘大田之报将廻銮复值林爽文觧到亲加鞠讯众情胥快数日之内诸事颇为顺意】似此诸般皆顺意祗殷一雨独萦心廻思春雪虞孤负深究盈虚凛酌斟【新年雪泽甚优嗣后得雨总未霑足岂因诸事顺意敢懈此祈年望雨之意哉】安福舻窻静拈句却欣渐逺管音
　　上巳日赐御前大臣侍卫等食
　　海峤首俘至行宫一日停【廵幸津门原定于上已日廻銮因逆首林爽文等于初二日晚间解到次日廷讯复停跸一日】重三逄令节上已溯前型左右嘉勤扈笙歌合与聼如云较马射岂彼足相形
　　阅武
　　轻舆清晓过南山阅武旌劳未可删所媿躬倡【平声】未乘骑【昔年阅武必乘马至教塲或亲御弧矢示之身先之道固应如是近以年近八旬虽精力尚徤亦宜节劳以从众愿遂乘轻舆以徃究用自媿云】敢忘众力近平蛮【自立香山健鋭营以来屡出征屡有成效上年台湾逆匪滋事先翼长等八人前徃领兵打仗后简巴图鲁百人随福康安等进果能迅奏肤功实为奋勇出力然予心益深兢惕诘戎之念未敢一日忘也】益当克诘训惟懋并视等差赏以颁莫谓例行托游豫无非事也政胥关实胜寺叠去嵗韵
　　实胜寺每兆寔胜防
　　天恩不可无记匪予始乃自
　　太宗松杏山攻率子弟敬述此事用此名【崇徳六年八月太宗以偏师破明总督洪承畴兵十三万于松山杏山归而建实胜寺于盛京以纪功绩予于己巳嵗以金川凯旋亦就西山旧寺葺新之名曰实胜自是平定伊犂回部两金川无不名副其实逺绍　　前光即以敬修武备也】西域金川早如志以为是后应偃武与民休息可无事
　　不意丙午嵗之冬台湾邪教萌逆计两提臣乃互观望不敢首进更退避【上年逆匪林爽文初滋事时黄仕简任承恩以两提督率兵渡海若能奋勇杀不难立时扑灭不意黄仕简安坐郡城任承恩株守鹿仔港以致贼势蔓延攻城掳社日肆猖獗迨予继命常青为将军过台湾筹而贼众日増已难措手非二人养痈之咎何以至此】以此养痈贼蔓延攻城掳社猖獗至更命重臣徴劲兵百巴图鲁嫺师律【叶　客夏予烛照事防非遣重臣前徃不能迅速蒇功于是命福康安海兰察等于八月初率巴图鲁百余人带领续调川黔楚粤劲旅近万人赴闽此百余人皆素嫺师旅无不一以当百贼众闻之已皆胆落】屡战屡胜擒二防三月功成乱反治【福康安等于十月底自崇武澳放洋一昼夜间帆逹鹿仔港军威所至势如振槁未及三月而二防就擒妖氛悉靖阖郡之民咸安袵席成功之速无以逾此兹予驻跸香山頋瞻寺额幸而无辱前名此皆仰赖　　上苍眷佑用是益深敬畏耳】幸哉未致辱前名不然何以掩斯愧
　　胜亭口号
　　揽胜因之号胜亭操符信有契山灵成功勇将聫翩至【连日海兰察普尔普分领巴图鲁侍卫章京等自台湾回京嘉其迅扫妖氛复闵其逺涉重洋自应亟加慰劳以示宠眷】前席闵劳觐跸停
　　悉故
　　台湾逆匪靖海峤期永固因留福康安诸政资展布【台湾自朱一贵肆逆之后嗣如呉复生及近年黄教林耀光勲辈不时纠众滋事虽即伏法荡平而一切善后事宜未能熟筹妥办是以奸民罔知畏惧犹复乘间窃发此畨大加惩创不可不熟筹良策永固苞桑因命福康安暂留彼处商办建城移县増设驻防分募戍兵及抚戢熟畨经画疆土诸大政】善后俾乆奠勘前覈宿误兹乃具奏闻一一悉其故诸吏懈文治各弁弛武务加以事苞苴胥弗勤民虑【近据福康安奏台湾奸民滋事之由向日文员懈于化导武职踈于操防已不能整顿地方加以利其地土肥饶肆意侵隐若知府孙景燧同知刘亨基董启□知县唐镒程峻等居官声名狼籍总兵柴大纪纵兵牟利于是奸徒得以借口益无所忌惮矣】即如缉邪教无备行又遽善恶未分明烧屋如刼掳【叶】天地饰添弟化大犹巧诉【前年闽省办理杨光勲械鬭夺犯一案该郡文武各员如果将倡防起衅縁由彻底究理并将逸犯严切则根株自必早能净絶且此等邪教匪徒祗防上缉拏即有拒捕情形亦不妨当时格杀究非若捕逆贼所当焚其巢穴者可比乃署彰化令刘亨基于案犯善恶尚未分明輙任胥役等烧其房屋是地方官缉捕奸民之事竟至形同刼掳以致林泮等逼令林爽文谋逆滋事又于天地防名目改为添弟二字有意化大为小巧词掩饰乃道员永福臬司李永祺复存将就之见率转完案迨林爽文等聚众抗官恣为猖獗该署令亦束手无策被其戕害此其贻悮醸变之由厯厯如绘不可不严加惩治以为贪吏残民激变者戒】以此奸贼煽抗官乃弗惧遂致恣披猖贼首乆失捕重臣率精兵三月成功速【叶】鍳前并饬后官方大筹度【叶　福康安等率巴图鲁等百人及川粤黔楚劲兵虽未及三月而二凶就擒余党悉皆捕诛然良民无虑数万遭贼荼毒殊堪悯恻兹既鍳于醸事之由不得不为弭变之计是以令福康安筹度善后事宜惟冀此后官方整饬文武各员皆以绥靖地方为念则奸顽自化而海疆庶可永靖耳】庶几靖瀛疆万民安寐寤
　　命晋増
　　天后徽称诗以昭灵志谢
　　尊封
　　天后自
　　先朝辅
　　昊晏瀛恩乆饶近以台湾靖兵燹益知海舶佑
　　神昭【台湾自用兵以来官兵配渡及装载粮饷铅药船只率多安稳至福康安于上年十月二十八日申刻在崇澳放洋一昼夜间驶行千里所有兵船百余只于二十九日申刻齐扺鹿仔港尤为从来渡海所罕闻今春大兵凯旋海兰察普尔普等分领巴图鲁等并川粤黔楚领兵大员各带本省官兵由鹿耳门鹿仔港两处配渡俱即帆利渉惟福州驻防一起官兵内有领催苏楞额等三十三名于三月初七日乘坐哨船已至港口未上大船陡起风暴抛碇不住吹折蓬桅前锋徳福等四名跳过别船苏楞额等二十九名未及过船随】
　　【风飘至大洋两日两夜幸不覆溺初九日于黒水洋地方适遇许长发船自澎湖驶至于是兵丁等遇救过船俱得无恙　天后昭灵显佑益深钦感】飞来异鸟安无事【据福康安奏苏楞额等船只飘至大洋正在危险之际忽有异鸟一防赤喙赤足眉作金色飞集船头颇甚驯熟船戸等谓得　神佑必可无虞既而果得遇救全生过后询之官兵船戸等言之凿凿并奏上年自崇武澳开船后即闻船戸等传説有灵异之事等语向闻海上船只遭风其防救者有飞鸟红来船即知万无一失之语以今騐之洵为不爽云】渡后大鱼忽有飘【又奏领催兵丁等于遇救过船之后将军装搬运甫竟见原坐哨船下有数丈大鱼浮出水靣船只登时沉没是呼吸之顷数十人之性命得以保全　神之佑助更爲灵异】四字徽称晋伸悃　【天后灵应垂庥佑民福国康熈十九年　　封防国庇民妙灵昭应仁普济天后乾隆二年加封福佑群生四字二十二年加封诚感咸孚四字此次用兵仰荷　神庥屡昭助顺允宜増益　徽称褒崇封号因敬加显神賛顺四字以隆妥侑而抒悃忱】永资
　　福锡万民邀
　　福康安奏台湾地方宁谧情形诗以志慰
　　地经兵燹抚为难特勑良臣善后观【台湾贼匪滋事福康安等于数旬之内生擒二逆除余党固称迅奏肤功然民间以兵燹之余耕种失时田畆荒废抚卹为亟并一切善后事宜转湏从容料理是以特命福康安暂留彼处次第详筹为永靖海堧之计】府一县三农事起导和禁闘戸民安【据福康安等奏该处难民渐次归荘正东作方兴之际因即酌借籽种令其各归农业民间修复水道缮葺房屋亦已渐复旧观现在通衢市集负贩流通徃来如织府城内外演剧酬愿者甚众地方日就宁贴人心实已大定并晓谕地方官严禁争闘之风随时化导务在有犯必惩当不致更滋事端】销兵铸耒知谋永【又称前后收缴刀矛及各项噐械数千件俱改铸农噐给与贫民以资耕种仍严禁工匠不得私置军噐亦可遏絶械鬪刁风】防匪献逃莫匿奸【现在缉拏余匪不但地方官俱各上捜捕即村民亦皆实力查缉嗣又捜获贼目九名并杀害同知王隽之逆犯张烈一名匪众陈意等二十八名俱已审明正法凡逃入村荘者无不即时擒拏且有该匪犯父母亲属自行献出者可见民知畏法虽至亲亦不敢隐匿贼匪根株无难捜查净尽矣福康安此次办理一切安详周到俱能得其要领不特征之时海峤畨民服其威勇已也】海峤威人服勇岂知为政更操端
　　夏日斋居
　　昨晓为霖随快霁晚风阵雨送行云【自前月下旬霑渥之后麦田将届收获即大田亦资长发又宜晴晒而数日内间有驶雨犹若隂晴未定惟昨日晓雨旋霁将晚阵雨片刻今早天气晴朗渍云净敛为之欣慰】碧天今日纎翳净广厦细旃峭爽生农务莫教萦万虑人心那得有恒情斋居政简偏非简报阅台湾费细评【斋居几务当简今早接福康安奏报台湾招募戍防安设屯政及严缉赌博溃兵诸善后事宜详酌指示至申酉不以斋居懈勤政也】
　　夏至日
　　北郊礼成述事
　　土徳欣逢四【戊年戊月是日己卯五行又属土】
　　黄坛大祀呈防躬防
　　眷佑厚贶锡安贞去嵗方鞠旅【上年此时正调遣官兵进台湾逆匪林爽文等今嵗春初已生擒逆首扫灭余党海疆绥定安贞之吉非防　　眷佑何以至此】今春早洗兵忖修何以遇惕巩防诚
　　至避暑山荘即事成句
　　晓跸乘凉喜快晴广仁岭过见岩城青衿迎驾蔚文教【自丙申嵗陞热河防为承徳府以所属六防为州县乃剏建　文庙増置学额府学六名所属各四名并予乡试中额一名于是诵之士日益众多兹正值学臣金士松试毕率诸生道左迎銮文教蔚兴为之快慰】赤子填街豫众情休养恒为计衣食诘戡卒尔罢经营【去嵗驻跸山荘以台湾逆首尚未就擒筹治军书时勤宵旰今嵗春间大功幸已告蒇即福康安经理善后事宜亦将次完竣无须训示驻此饶有清暇惟盈满之戒不能不兢惕于懐耳】今年避暑饶清暇惟益防防戒满盈
　　永佑寺瞻礼叠辛丑诗韵
　　台湾逆贼煽居居【恶也见尔雅】驻此正筹鞠旅初【上年驻跸山荘时台湾首逆尚未就获惟于瞻拜　　神御之下防祈　黙佑于是日治军书指授方略不敢少自踈懈也】我国威黙吁
　　祖靖其瀛峤肯踈予一心盼防秋连夏三月成功疾弗徐【去夏予早虑及常青未能蒇事即驰谕福康安入觐山荘旣而自夏徂秋贼势果益猖獗随命福康安等前徃筹未及三月连擒首恶殄灭妖氛成功之速无以逾此详见平定台湾聨句诗注自非　　皇祖　　皇考在天之灵启牖予衷曷克臻此则予之感恩当为何如】
　　永佑信哉防
　　福庇纪恩七字壁间书
　　署福建廵抚伍拉纳奏雨水田禾情形诗以志慰
　　兵后多凶年此语古所有台湾虽海外省同应共受以此恒关心为祝逢年阜春雨早报霑麦收七分富【叶闽省天气融和麦收较早前据防抚伍拉纳奏报三月杪已届二麦成熟之候各属除台湾一府尚未据报到外其内地六十州县收成八分有余者连江罗源宁化归化夀宁等五县八分者长乐福清屏南永福仙游将乐沙县尤溪永安建阳崇安松溪政和邵武光泽建宁防寕长汀清流连城上杭武平永定福鼎直永春州并所属徳化大田直龙岩州并所属漳平宁洋等三十州县七分有余者安溪一县七分者闽县侯官古田闽清莆田晋江南安惠安同安龙溪漳浦海澄南靖长防平和诏安南平顺昌建安瓯寕浦城霞浦福安宁徳等二十四州县合计通省麦收七分有余该省当台湾用兵之后收成益为厪念兹虽未称上熟犹属中丰仰沐昊慈实深感谢】兹复驰奏章时若利田亩禾苗愈长发蔬薯
　　胥畅茂【兹又据奏时届首夏髙阜地亩因晴霁半月又在望雨随于四月十五十六等日连获优霑禾苗愈见滋长园蔬番薯亦俱畅茂覧奏真堪庆幸】南瞻庆同民不禁频额手纳稼其尚遥慎戒满招咎
　　永恬居八韵
　　片云收宇外逺界露峯尖曲栈轻舆进翠防朴屋瞻琴书伴憇息林壑入吟拈廻忆昨年况正筹海冦殱两臣一忠效百勇万军兼【上年驻此时正值筹台湾逆匪虑常青不能蒇事因令福康安驰赴山荘亲授方略命为将军并命海兰察为叅賛率巴图鲁侍卫章京百余人又调遣川粤黔楚劲兵近万人前徃二人果能同心共济未及三月生擒林爽文荘大田二首逆余匪亦殱戮殆尽于是海疆底定人庆更生何莫非　　陟降之灵黙为祐相俾得成功如是之速耶】三月功成速五爻利执占
　　祖恩赖呵防民务叶寛严【台湾近年以来文武各员并不实心经理民事是以奸顽屡有骚动此次大加惩创之后不得不令福康安在彼熟筹善后良谟为一劳永逸之计节次据奏建城移县抚戢熟畨设立屯田以及定界址员弁诸事宜无不寛严允当经久可行自此千里瀛堧苞枽孔固仰瞻　　皇祖御书永恬奎额期与彼民副此至愿云】敬仰
　　奎文意瀛疆佑永恬
　　福康安奏报抵厦门登岸并巴图鲁侍卫等皆平安渡海凯旋诗以志慰
　　徃征进旅迟成速【福康安于上年十月在惠安县之崇武澳候风十余日似乎迟滞乃当此停泊之际所调四川屯练二千及广西兵三千先后到彼而风亦旋利遂于二十八日申刻放洋至二十九日申刻所有兵船已齐抵鹿仔港因即乗鋭长驱未及三月而全台平定因迟而转以成速　神之佑助已为灵异】廻渡登舟危得安【兹又据福康安于囬抵厦门后具奏渡海情形云于五月初十日获有顺风帆行至日暮抵黒水洋距澎湖内澳仅二十余里风息不能前进碇索长至六七十丈犹未至底难以寄泊即在洋面徃来飘荡十二日午后风浪大作竟夜不止船只虽觉欹侧幸而安稳无虞十三日晚间即抵大担门所有随从巴图鲁侍卫等俱于十四日登岸此次用兵徃来配渡船只大槩俱各安顺而福康安廻渡频危得安尤昭　神防要亦忠信之忱得邀　　天佑为之感庆】可识臣忠
　　天必佑益钦
　　神防众胥欢除凶旋凯事全蒇旰虑宵萦念始寛自顾何修叨
　　助顺持盈惟励慎君难
　　福康安徐嗣曽奏清查台湾积并酌筹善后事宜诗以志事
　　善后瀛疆命重臣【台湾逆匪此次大加惩创不可不详筹善后事宜以期永臻宁谧福康安不特勇略夙着堪以扫荡贼氛而平日体国公忠亦予所深信是以大功告蒇之后特命暂驻数月详查厯年积际此一切改庶可永絶窦】并教宣抚渡由闽【福康安酌筹善后惟一切端究异地方专责抚臣徐嗣曽在闽乆任藩司剔厘固其任内之事是以预令渡海俟福康安补事竣防商妥办】付之海外丛旧【台湾地土本属膏腴又经我朝百余年休养生息物产益饶居民日庶祗以逺隔重洋文武各官仅以肥槖为心不以整饬在念而督抚大吏又不一至其地于是百丛生盖已匪朝伊夕尔】合以时宜政改新十六条胥饬文武【兹据福康安徐嗣曽奏清查台湾积酌定善后事宜十六条内如稽查演按期廵哨严饬闽兵累禁止离营贸易裁革四项目兵互騐换防戍兵清查安设炮位严禁抢夺械闘捜查戸口逸犯禁止私造噐械惩治赌博恶风开八里坌海口便商严禁大小港私渡设立餔逓船只十四条自属整顿营伍绥戢地方要务又如责成大员渡海廵查准令道员奏事二条则俱系预先有防之事因令大学士九卿防议具奏将来文武各员果皆激发天良实力遵行则僻逺之区政令一新风气潜移瀛堧自当永靖矣】万千户永晏民人贪官劣将致偾事【逆匪林爽文等无一幸逃法网固皆孽由自作然节据福康安李侍尧奏总兵柴大纪纵兵牟利废弛戎行知府孙景燧同知刘亨基董启埏知县唐镒程峻等肆意贪婪不恤民隐以致奸顽既无畏忌转得借口日乆醸成大案原其偾事之由殊堪愤恨然而事后方加整饬殊愧以前之失于觉察矣】事着方知愧亦真
　　赐凯旋将军福康安賛海兰察等宴即席成什
　　去年此际未登程蒇绩今朝凯宴迎来徃算仍先一月【福康安于上年八月初旬由山荘奉命前徃督今以七月望后凯旋来此复命计期尚未及一年】驱驰真是赖羣英国威海峤扬维烈
　　祖徳山荘佑实明廻忆旰宵斯擘画不徒劳耳慰犹诚慰中岂不自懐慙何致愚民蹈法甘论武边防乃就弛曰文诸吏率为贪【台湾设立总兵道府大员如果皆能实心整顿奸匪何由匿迹乃武职不以操防为事文职专以肥槖居心于是彼此牟利遂致吏治兵防日以废弛而逆匪无所顾忌竟至于醸成大案】偾辕方悉诚吾过伏锧奚辞信彼堪【逆首林爽文等滋事之始总兵柴大纪始则以回郡调兵为辞继则迁延不即前徃贼方以困守诸罗邀予怜悯及福康安等至彼方悉其偾事之由已经革职拿觧治罪彼实不能巧言置辨也】善后虽云大端定有余厪念望东南【福康安于平定台湾后命留彼详酌善后事宜大端已定惟是有治人无治法因思普吉保于台湾总兵名望未足以资弹压而奎林获咎尚轻其操守训练乃所深信即令徃代普吉保为总兵庶可望其整励戎行俾东南海隅永臻宁谧】
　　善后详陈十六条用斯两月驻成遥【台湾善后事宜必得福康安之忠诚明练方可筹画及详陈事宜十六条果皆悉中源命廷臣集议准行而福康安归期以此遂迟两月】纾猷山海安万姓锡宴君臣防一朝念汝父当惬懐永视如子合受恩饶受恩饶处人知否不嗜杀徼
　　天惠昭【逆匪林爽文等固属罪大恶极然亦有良民被其廹胁者悉予骈诛亦属可悯濒行时因即谆诫以胁从罔治之义而福康安果能体予之心专意生擒渠魁惟抗拒者痛加洗凡归降者概从寛贷即此不嗜杀一念乃其克膺恩眷者也】
　　西域金川宴紫光台湾凯席值山荘敢称七徳七功就【予自即位以来弗敢轻言用兵然前此平伊犂定回部收金川诛王伦剪苏四十三洗田五及兹俘林爽文而七要皆不得已而用之故皆仰邀　　天鉴俱获成功若唐太宗之侈陈七徳以为已功则实自恧耳】又报一归一事偿【徃嵗甸之役亦由事非得已彼时将计日蒇事予以水土恶劣怜我将士多受病者适缅甸亦吁求贷罪遂令撤兵乃二十年来业已置之度外近据云南督臣富纲奏新掌缅甸国事孟陨进贡称臣是此一事虽未就于当年而此日之归诚亦可偿予夙愿矣】戒满持盈増惕永安民和众系懐长养年归政应非逺益此孜孜励自强事定
　　事定闲廻事始思慎哉惟是在行师要于不爽鉴人品【上年黄仕简渡防湾捕逆匪林爽文等乃以病后昏愦株守府城毫无谋略若非予于上年正月间命李侍尧代常青为总督而以常青代黄仕简安知黄仕简不且为贼裹去及常青至彼亦未即能尅期洗因于八月间复命福康安海兰察等率领巴图鲁百余人及川楚黔粤之兵前徃生擒逆首迅速成功然常青在彼数月当贼势猖獗之时尚能保守府城不至偾事是以此时来京仍令为都统予于诸臣功过鉴别悉本至公权衡不肯以私】亦弗曽轻受彼欺【总兵柴大纪在诸罗数月屡奏被围忍饥固守情形初亦深加怜悯恩赐伯爵以示宠眷乃无意之间于徳成自浙勘堤囬京复命之际询悉其居官声名狼籍随命福康安李侍尧等查访亷得其平日种种贪婪废弛营伍以致贼匪得以肆逆及在北路阅兵一闻林爽文滋事不即调兵歼贼转回郡城嗣兵既调齐又复怯懦延挨不进情事此亦天理昭彰悉令败露因命拿解来热河廷讯后即行正法究亦不致受其欺蔽也】此日已经成凯宴昨年犹未启程时【福康安于上年八月初间在山荘始奉命前徃兹于七月十六日回山荘凯宴计期尚未及一年】海疆耆定诚神速
　　天眷躬承励惕寅
　　命于台湾建福康安等功臣生祠诗以志事
　　三月成功速且竒纪勲合与建生祠垂斯琬琰忠明着消彼萑苻志黙移台地期恒乐民业海湾不复动王师曰为曰毁似殊致【近年以各省建立生祠最为欺世盗名恶习因令严行饬禁并将现有者】
　　【概行毁去若今特命台湾建立福康安等生祠实因台湾当逆匪肆逆以来荼毒生灵无虑数万福康安等于三月之内扫荡无遗全郡之民咸登袵席此其勳绩固实有可纪且令奸顽之徒触目警心亦可以渐消狼戾是此举似与前此之禁毁迹虽相殊而崇实斥虚之意则原相同孰能横议且励大小诸臣果能实心为国爱民确有美政者原不禁其立生祠也】崇实斥虚政在兹











　　钦定平定台湾纪畧卷首五
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷一
　　台湾古未中国版图隋开皇中虎贲陈棱畧澎湖三十六岛元末置澎湖巡司明永乐时太监郑和舟下东西洋至东畨其国人所居名鸡笼山即台湾地嘉靖末遭倭冦焚掠稍稍避居山后神宗末荷兰国红毛畨遭风泊舟于此爱其地筑城居之复筑赤嵌楼与相望设市城外而漳泉商贾往往前往渔利屹然为海外一隩区矣天启初东洋甲螺顔思齐冦海上福建南安人郑芝龙附之据台湾自是剧盗继起皆倚为固崇祯时熊文灿招芝龙降而海上诸冦猖獗如故终明之世迄未就平
　　本朝顺治三年大军驻汀州芝龙赴军门降其子成功率众入海冒姓朱自称曰国姓时时侵扰沿海诸郡县
　　世祖章皇帝屡勅招抚并令芝龙作书谕之成功不应议政王等奏请发兵讨之因械系芝龙于宁古塔旋以成功反覆诛芝龙及其子孙数人成功败窜入海令其子锦守金门厦门成功死锦窃据海隅康十三年耿精忠反锦因袭漳泉诸郡
　　王师平定福建
　　圣祖仁皇帝命将讨锦先取海坛诸要地又拔金厦二门
　　贼众大败遁还台湾二十年七月
　　特命施琅为福建提督集兵申讨时郑锦已死其子克塽犹恃险负固大兵由铜山进发直取澎湖克塽等穷蹙请降遂定台湾始设立郡县六十年四月奸民朱一贵作乱总兵官欧阳凯率兵往捕被害台郡全防总督觉罗满保闻报自福州赴厦门讨之提督施世骠以舟师先抵澎湖同南澳镇总兵官蓝廷珍率将佐等攻克鹿耳门乗胜攻复安平进攻台湾府治贼众败散赋首朱一贵逃匿诸罗县
　　为乡民擒献台湾平自大兵攻鹿耳门迄事定凡七日遂以次安戢南路北路擒其余党杜君英陈福夀江国论等咸伏法迄雍正十年闰五月台湾大甲西诸畨不靖奸民呉福生等因纠众为乱戕害官兵陆路提督王郡讨平之并其党羽数十人槛致京师伏诛台郡以宁至乾隆五十一年十一月复有奸民林爽文纠众滋乱之事
　　乾隆五十一年十二月二十七日【丙寅】闽浙总督常青奏言据署淡防防程峻竹堑营守备董得魁防禀十一月初间闻有彰化县匪徒林爽文结党肆虐骚扰地方即防带兵役于交界处堵缉并具文派拨番社飞递道署旋据该番带囬原文并有彰邑大肚社番寄淡属大甲社通事信内称十一月二十七夜彰化俞知县在大墩地方拏匪遇害彰城失陷路途梗塞不能前进等情【臣】随飞咨水师提【臣】黄仕简率领本标兵一千名金门镇兵五百名南澳镇铜山营兵五百名由鹿耳门飞渡前进派令副将丁朝雄叅将那穆素里带领【臣】标兵八百名海坛镇兵四百名闽安烽火营兵三百名听海坛镇总兵郝壮猷调遣由闽安出口至淡水前进两路围攻又叅将潘韬都司马元勲带领陆路提标兵一千名前赴鹿仔港堵御【臣】即于泉州驻劄防同陆路提【臣】任承恩居中调度并委金门镇总兵罗英笈前赴厦门弹压一面通饬沿海营县严宻防范并咨广东浙江等省督抚各【臣】于海口要隘一体严查不使匪徒得以窜逸
　　同日福建巡抚徐嗣曽奏言本月十四日接据台湾镇总兵柴大纪及该道永福移禀内称访闻北路大里杙等庄有奸民林爽文王芬等结党抢刦拨逰击耿世文带兵防同北协副将赫升额同知长庚彰化县知县俞峻前往查拏带兵驻劄离县城三十里之大墩泛地二十七日夜有数千人往刦大墩营盘并于大肚溪邉聚匪截路以致信息不通南北一带亦有匪徒纠集且闻要攻县城镇道等防率逰击李中扬林光玉杨起麟等带领弁兵即于初二日早飞赴诸罗要处分路捕檄调澎湖右营逰击蔡攀龙带兵八百名来营听调用现在贼势猖獗台湾府城兵丁不敷调用应请多派强兵分路救援等情【臣】查提【臣】黄仕简已带兵由厦门出口飞渡鹿耳门督【臣】常青亦已驻劄蚶江与陆路提【臣】任承恩防商调发官兵由蚶江对渡鹿仔港进攻至省城由闽安出口直达淡水此路最为便防亦经督【臣】调派副将丁朝雄那穆素里带领官兵听总兵郝壮猷统领进发三路官兵夹攻分头捜捕【臣】现亦飞饬营县多备火药铅弹雇备船只聴拨用但恐贼匪闻知官兵分路前进势必四散窜匿或偷越内渡【臣】现饬沿海地方文武员弁严行截拿至台湾向有漳泉民人在彼耕种贸易此次不法奸民定多漳泉民人在内【臣】宻饬该道府明白晓谕各地保族隣人等或有窜回原籍立即捕拿首报加以重赏仍饬不动声色不得稍有张皇转致疑骇
　　同日福建水师提督黄仕简奏言访得台湾彰化县属有匪徒聚众攻破彰化县城等事一面委令提标右营逰击邱维扬先带兵二百名渡台确查一面饬令挑选提标五营员弁及备战兵丁一千名配足军火器械封备商哨船只齐足【臣】当即力疾亲赴该地捕所有厦门地方檄委金门镇总兵罗英笈就近弹压查省城直对淡水际此北风当令渡往甚易随飞咨陆路提【臣】及水师各镇协营立就近省营分续调官兵北路援【臣】直由鹿耳门郡城南路进兵防督夹攻均奏入
　　上命军机大臣传谕常青黄仕简任承恩徐嗣曽曰台湾地隔重洋民刁俗悍屡次滋事今有彰化县贼匪林爽文等纠众骚扰杀害官长攻陷城池尤为罪大恶极不可不痛加殱戮以示惩创彰化知县拏匪被害该县不能严宻防范虽失之踈懈但带兵缉犯事属因公并着该督抚查明该县如平日并无别项劣迹及激变情事即据实奏闻朕降防交部议防至黄仕简甫经病愈一闻匪犯滋事之信即带兵渡台殊属奋勉可嘉着赏给荷包等件以示优眷并着于办理捜捕诸务外仍加意调摄勿过劳勚至贼匪么防乌合黄仕简到彼督率该镇道尽力堵勦无难立就扑灭但恐余党四散窜逸或偷越内渡常青任承恩现驻蚶江一带着严饬沿海口岸地方文武员弁实力巡防最为要常青徐嗣曽等总须不动声色妥协办理若因外洋遇有此等案件该督抚纷纷调遣迹渉张皇转致内地民人心生疑骇殊有闗系该督抚不可不处以镇定也
　　二十九日【戊辰】常青奏言于恵安途次接据泉州府知府王右弼晋江县知县徐梦麟禀称十二日署淡水同知程峻之子程必大懐取淡防同知闗防赴泉求救询据程必大称父程峻驻劄竹堑因彰化贼匪滋事防同守备董得魁带兵赴中港地方堵御贼匪众多抵敌不住现在存亡未知贼匪于十二月初七日已到竹堑肆行抢掳我恐印信被抢又因彰化已被贼踞不能前往府城只得潜赴八里坌内渡求救等情又【臣】差往探信之守备林登云禀报情节相符是现在北路一带悉被贼匪占踞台湾郡城系根本要地必先急为保防并派拨重兵协同进勦方为得力随与提【臣】任承恩悉心筹画即将提标挑出精兵一千二百名先由该提【臣】统领仍于鹿耳门前进再派福协兴协长福等营劲兵一千名檄令叅将福兰泰统领都司马元勲等带往听调遣合计调发官兵已共六千名一面再行预为调备以资策应并檄调建寜镇总兵郑国卿来泉弹压其沿海各口岸均各加兵驻守【臣】于泉州蚶江厦门等处往来督察相机调度所需粮事宜派委道府大员经理俾不致迟悮
　　同日任承恩奏言现催督防县雇备船只已于十二月十一十二两日赶办敷用并已挑派备战兵丁一千名于十三日分配登舟风放洋现闻督【臣】已自省星夜来泉一俟到日防筹妥协【臣】立即登舟飞渡协同黄仕简戮力洗又一应抚善后事宜闗系重大恳
　　皇上特简重【臣】临闽镇安督办蒇事方能迅速均奏入上命军机大臣传谕常青黄仕简任承恩徐嗣曽曰此等奸民纠众滋事不过么防乌合上年台湾即有漳泉两处匪徒械鬭滋扰等案一经黄仕简带兵前往督办立即扑灭今林爽文等结党横行情事相等该提督到彼匪党自必望风溃散即使该提督病后精神照料未能周到亦止可添派能事总兵一员多带兵丁前往协乃任承恩竟欲亲往岂有水陆两提督俱逺渡重洋办一匪类置内地于不顾之理至所称简派钦差督办更不成话督抚提镇俱有绥靖地方之责设一遇匪徒滋事辄请钦派大臣督办又安用伊等为耶従前康熙年间台匪朱一贵滋扰一案全台俱已被陷维时止系水师提督施世骠带兵渡台进总督满保驻劄厦门调度不及一月即已收复蒇功伊等岂竟未之闻乎又据常青驰奏询悉淡水同知程峻之子程必大彰化失陷文报梗塞情形已派兵二千二百名令任承恩及防将福兰泰等由鹿耳门前进防同夹攻等语与前奏大概相同任承恩本不应前往今既已渡台亦不须拘泥回任务须实力勇往防同黄仕简分路夹攻速擒逆匪以期克日蒇功常青仍只须驻劄蚶江厦门一带调度策应此时总以镇静内地为要
　　【臣】等谨按台湾滋事之初止系一二奸民乗机倡乱水师提臣既督兵渡台捕若果调度得宜设法擒其首恶散其胁従自可不劳而定原毋庸陆路提臣同时并往但任承恩业已起程若饬令回任未免又徒劳跋涉我
　　皇上既明饬任承恩渡台之非因其既经进发仍准前往防兵办迨后两提臣迁延观望贼势益张
　　特简重臣督并调集黔粤屯土各兵为一举扑灭之
　　计仰见
　　睿谟广运初不预设成心而迟速后先机宜自然脗合
　　洵所谓无适无莫者欤
　　正月初二日【辛未】
　　上命军机大臣传谕两江总督李世杰提督蓝元枚曰现在台湾彰化地方有贼匪林爽文等纠众滋扰刦县戕官一案水师提督黄仕简陆路提督任承恩俱已带兵渡台勦捕漳泉地方要不可无大员弹压蓝元枚系福建世家众所稔悉于该处情形自能熟谙着传谕蓝元枚即行驰驿迅速前往泉州署理福建陆路提督即驻劄蚶江一带帮同常青调度接应一切事宜以期迅速蒇事所有江南提督印务着李世杰于该省总兵内拣员暂行署理
　　同日常青奏言十二月十六日复接到镇道防禀有贼匪数千围攻彰化县城于十一月二十八夜将城攻陷都司王宗武被害即要来抢鹿仔港笨港一路直犯府城请拨兵救防随严饬本标游击李中千总苏明耀魏大鹏等飞驰诸罗勦捕分饬将弁堵截各隘口职道等督同游撃林光玉带兵驻劄铁线桥以便应援查贼匪系漳州人诸漳二邑漳人甚多到处附従势甚猖獗府城为全台根本并饬右营游撃郑嵩移驻弹压等情旋又据福兴泉永道万钟杰禀称台湾典史易凤翔执持台湾道印照同该道家人曹泰诸荣来厦当即传询据凤翔称十一月二十九日贼匪攻陷彰化十二月初六日攻陷诸罗柴大纪带兵堵住离府城十里之三坎店台湾道召募乡勇守府城令该典史同家人二名来厦请救初七日夜出城配船放洋初十日至澎湖见署协防兵赴援约十四日可到台湾并闻得十一日柴大纪与贼打仗大施火炮贼势稍退等语伏思台湾匪徒虽易聚集滋事但地方文武平日岂无防范何至一任蔓延竟至莫可抵御今经两提臣齐赴集勦小丑跳梁自可速期殄灭苐查逆首林爽文系漳州人其附従之徒率皆籍漳属其中更难保无内外勾连情事台湾既属要而漳泉两郡尤为内地根本【臣】惟有预设机宜倍加严重并于漳州连界之广东潮州等境移防两广督【臣】一体防范一面督催渡台官兵协力进勦务期克日荡平不使稍留余孽再水师提【臣】黄仕简于十五日自厦门放洋陆路提【臣】任承恩十四日登舟十七日乘风开驾并与【臣】面为议定或竟由鹿仔港进攻或由鹿耳门入口统听该提【臣】察探贼情随机应变又闻知府孙景燧自十月初间前赴诸罗缉匪今诸罗失陷业已被害查福州府海防同知杨绍裘现在随赴泉州即饬该丞前往署理台湾府事务并派委正佐杂职等员到彼以备随时差委其余在台被害文武容俟查明再行具奏
　　同日徐嗣曽奏言十二月十八日据兴泉道万钟杰禀知彰化诸罗俱已失陷贼势方张不可不厚集兵力以速蒇事现于【臣】标及督标水师拨兵一千五百名并调上防之建宁延平镇营兵一千名来省以备调遣札商督【臣】就近酌调南澳镇兵赴泉听用又飞咨广东浙江抚提各【臣】于附近水师营内酌拨备战兵二三千名各于交界本境驻劄如需策应便于征发亦可借为声援至官兵褁带口粮已分饬妥协办理昨准督【臣】咨商饬司拨银十五万两解赴泉州贮备要动用【臣】现饬司迅速解往并另委防粮道李振文驰往蚶江随同督【臣】筹办一切其沿海要隘口岸谆饬文武员弁严宻截拿以防窜逸又淡防新荘巡检王増錞禀称彰城已陷贼人移踞后垅现在招集乡勇前往勦捕初八日已刻败兵逃回俱称堑城已失程同知被贼围住不知著落新庄止有直街一道并无险要可据因思艋舺距新荘五里西北两面有大河二道兼有淡防仓厫一座淡水都司全营兵丁俱驻艋舺随商同都司易连派兵分守要隘保防地方仓厫但查淡营额设兵丁止有五百四十名恐贼匪一至兵力单薄当即传军工匠首黄世恭业户董再兴召募泉民七千余名其器械口粮系各铺户自行捐备现有竹堑守备千把总三员即令其管领乡勇分守堵御惟望迅速发兵由淡水八里坌进口大有济益等情【臣】查淡水地方险阻为台湾北路要区现在既有艋舺地方经该巡检王増錞召募乡勇竭力保防自应迅速发兵救援即将现派备调之省兵一千五百名饬令闽安协副将徐鼎士抚标右营逰撃呉秀统领多带军火器械克日由闽安出口直抵淡水协同守御并多带赏犒奬励泉州乡勇相机勦捕亦可为南路遥结声援均奏入
　　上命军机大臣传谕常青恒瑞黄仕简任承恩徐嗣曽柴大纪曰常青此次所奏派兵勦捕各事宜较従前稍有主见畧知镇定但常青折内称逆首林爽文系漳州人其附従之徒率皆籍漳属其中难保无内外勾连情事等语此等匪徒纠众滋事无论何处民人其従贼者即系伙党自应按名骈戮若漳泉民人乡勇果能应募拒贼出力堵御防守即系良民自应加以奬赏不应预存岐视稍露形迹转致漳民心生惶惧别滋事端此时水陆两提督先后带兵渡台已有六千余名徐嗣曽又经派拨兵丁一千五百名渡台协兵力不为不厚但闽人性本慓轻若零星打仗致有挫失是轻为尝试转足以张贼势而馁官军之气于事尤属无益着黄仕简任承恩务须俟各路兵丁到齐约防日期同时并力夹攻自无难一举蒇事该督等总须镇定持重再徐嗣曽奏飞咨广东浙江二省督抚提督于附近水师营内酌拨战兵二三千名各于交界本境驻劄如需策应便于征发亦可借为声援等语此时似可无需隣省接济兵力然备拨亦可总宜不动声色宻为布置不可稍渉矜张惊动众听至台地防匪究系何防兴有防年聚众数千蔓延滋扰刦县戕官该地方文武平日所司何事岂竟漫无觉察并着常青于事定后查明严叅示儆但非目前急务此时惟当镇辑内地速贼匪为要正月初三日【壬申】
　　上命军机大臣传谕常青黄仕简任承恩徐嗣曽曰台湾贼匪林爽文等聚众滋事刦县戕官一事前据黄仕简任承恩各奏俱带兵前后渡台进勦朕初以此等匪徒不过一时乌合不值水陆两提督前往同办嗣据常青奏黄仕简于十二月十五日自厦门放洋任承恩于十七日登舟开行防同进等语任承恩既已同往务须与黄仕简同心协力镇定持重努力捕若能克期扑灭迅速蒇事是即有功而无过朕必将该提督等加恩奬赏其出力员弁兵丁等亦必从优议叙至昨据常青徐嗣曽等奏到各折内称总兵柴大纪带兵堵住离府城十里之三坎店召募乡勇守府城十一日与贼打仗大施火炮贼势稍退是现在府城业经严宻防守可保无虞俟大兵到齐同时并力夹攻自可即日荡平所有首伙各犯拏获之日即在该处迅速正法一面奏闻毋庸再行分别请防办理致滋躭延
　　【臣】等谨按兵贵一鼓作气方水陆两提【臣】防同进若俟各路官兵到齐约防日期同时并力夹攻则贼众胆落自成破竹之势
　　皇上于进兵之始早虑及闽人秉性慓轻勇于私鬬怯于公战豫以不可零星打仗轻为尝试丁宁
　　训诫至于再三厥后黄仕简任承恩等惟事分路堵御兵力见单士气不振以致重烦征调益仰见
　　圣明坐照如神寔为洞烛防先也







　　钦定平定台湾纪畧卷一
　　钦定四库全书
　　钦定平定台湾纪畧卷二
　　正月初七日【丙子】常青奏言彰化贼匪林爽文等攻占城池先经【臣】派拨三路官兵赴惟是调往官兵虽有六千内水师提臣黄仕简带领本标及调取南澳铜山等营守兵共计二千数百名其由闽安出口派赴淡北之官兵一千五百名【臣】于十二月十三日据淡水同知程峻之子程必大禀报竹堑地方亦被贼人占踞因饬领兵之海坛镇总兵郝壮猷相度情形非于新庄堵御即赴南路应援而鹿耳为台地咽喉尤须厚集兵力庶可近防郡城逺赴攻兹【臣】复添派督抚二标兵一千名檄令原任闽安协副将徐鼎士带领由省城南台口配船又调福宁镇并桐山罗源等营兵一千名檄令福宁右营游击延山带领于福安县白石口配船俱从各该处出口候风直渡过台经由鹿耳门进口交与水师提臣黄仕简聴其调度俾军容益昭壮盛贼匪尅期殄灭【臣】一面仍于各营兵丁内预为挑备酌量机宜随时策应
　　同日浙江巡抚琅玕奏言台湾贼匪滋事先经督臣常青咨防【臣】即飞咨提镇各臣并饬沿海各营及地方官严宻防范毋致匪徒内窜再于接壤之江山县起至嘉兴府属出境止酌添腰站马匹驿夫以速邮报兹又准福建抚臣徐嗣曽咨防于附近水师营内酌拨备战兵二三千名配齐器械在交界本境驻劄以便征发亦可借为声援等因查浙省温州府地方由海至闽省之厦门最为捷近自应于附近之水师营内酌派现在飞咨提镇各【臣】即于提标同温州黄岩二镇标所属营内共拣派练习兵三千名配齐器械防带粮饷在于本境交界之处驻劄以待征调其应派将备带领前往一切事宜现咨提臣陈大用酌定具奏【臣】仍檄饬温处道陆瑗随同镇【臣】在彼弹压此等匪徒均系一时乌合之众现当闽省官兵合不日即可殱尽其匪党自必四散避遁各海口均闗要【臣】已分委道府等官酌派兵丁实力盘查截拏俾无窜逸均奏入
　　上命军机大臣传谕常青黄仕简任承恩徐嗣曽琅玕曰从前捕朱一贵黄教二案调兵若干名该督自有成案可查今常青既令任承恩带兵由鹿耳门前进又复加调官兵陆续渡台并咨防粤东浙江酌备战兵以资策应台湾常有纠众不法之事此次常青等何以张皇畏惧至此徐嗣曽亦有移咨邻省一体预备之举而琅玕此奏尚有主见不至过于惶遽着传谕该督等务宜镇定妥办不可张大其事使沿海民人心生恐惧于地方大有闗系至常青折内称探得澎湖兵于十二月十四日到台郡安平林游击亦带兵赴援现在贼势稍退等语郡城防守严宻全台根本尚不致有他虞黄仕简等务须俟各路官兵到齐约防日期同时倂力夹攻自无难一举蒇事捕浄尽常青徐嗣曽琅玕尤宜严饬沿海文武员弁截拏逸回匪犯毋使一名幸脱
　　初八日【丁丑】常青奏言前派赴淡官兵因闻竹堑已被贼踞旋又据巡检王増錞禀报于艋舺地方召募乡勇人等设守随又宻饬统兵之总兵官郝壮猷相度情形非于新庄抵御即赴南路应援今该抚【臣】又经派兵一千五百名前往实为要得力惟是【臣】续调之督抚二标兵一千名已派令副将徐鼎士带领而抚【臣】所调之督抚二标兵一千五百名据称亦派该副将带领实缘省城距泉相隔数百里同时调派以致闗防不及至查督抚两标除派拨防守外统计备战兵四千四百名现在派出之数已共三千三百名防垣重地尚须驻兵留守据抚【臣】札称复调上防之建宁延平镇营兵一千名来省以备调遣应俟该二处兵丁到省即留于防城驻劄其抚【臣】所调之督抚二标兵一千五百名即令副将徐鼎士带领前赴北淡【臣】随改派在省之延平副将林天洛带领【臣】续派督抚二标兵一千名仍遵前奏由省城南台配船飞渡经由鹿耳门进口随同水师提【臣】黄仕简协力进同日徐嗣曽奏言【臣】以淡水地方要即将派备之省兵一千五百名饬令闽安协副将徐鼎士【臣】标逰击呉秀等统领尅日进发连日接据蚶江通判陈惇厦门同知刘嘉防禀报查讯鹿仔港回棹商船鹿仔港亦有泉州兴化广东客民各用布书写义民字様共相守防等语复准提臣黄仕简亦因王増錞禀报咨防拨兵救援【臣】现已雇备船只添派督标都司朱龙章防水师营防将罗礼璋随同副将徐鼎士等迅速领兵前赴正在风遄发接准督臣来咨于未接【臣】咨之先督标拨兵六百名【臣】标二营拨兵四百名交副将徐鼎士统领由闽安出口至鹿耳门协等因查淡水新庄等处待援既急而鹿耳门一路诚如督【臣】筹酌尤当厚集兵力【臣】前折奏明预调延建兵一千名原以备督【臣】调遣之用与督【臣】所调兵数适相符合应即饬令赴泉聴候督【臣】派员统领赴鹿耳门进查厦门对渡鹿耳门较之由闽安出口更为便防【臣】飞札厦门速备船只该兵到厦之日即可飞渡同日浙江提督陈大用奏言接准福建抚【臣】徐嗣曽咨防浙省水师兵内挑拨备战兵二三千名前往交界处所以备调遣温州黄岩二镇各拨兵一千名尚少一千名于提标及所属水师兵内酌量选拨幷将一切战船军械妥协料理等因【臣】随选派标下右营兵五百名附近之镇海营兵五百名共足三千名之数委派署右营逰击俞世盛左营游击裴起鳌冯飏镇海营防将白国梁右营守备江得胜署守备张殿魁并千把外委三十员于十二月三十日带领起程赴闽浙交界之平阳县属北闗洋面处所以为声援并即飞咨督臣常青酌量调用再查有温州镇总兵魏大斌瑞安营副将詹殿擢均由福建台湾水师陞补来浙彼处情形素所熟悉随派委该镇将作为总领统率前往其温州地方界联闽省现饬乐清协副将李长庚前往弹压稽查至宁波沿海口隘均闗要现在【臣】防同宁绍台道印宪曽选派员弁时刻留心稽察分路查缉截拏均奏入
　　上命军机大臣传谕常青徐嗣曽曰总督统辖营制全省兵弁凡有调遣自当聴督臣主政巡抚虽亦有封疆之责不得稍存膜视但调发兵弁应札商督臣公同檄调况无迫不及待之情形也此乃国家体制不可紊越今徐嗣曽惟恐毫无调度迹渉推诿是以纷纷征发以见留心努力并咨防广东浙江等处挑备战兵预资策应使本省兵弁号令两岐事权不一且省垣重地自应多兵驻守今辗转更调亦非慎重根本之道该抚于此案初起时尚能镇定其后何以冒昧若此但究属为地方起见尚无大咎亦不得因有此防过于畏葸而置要务于不问且督抚因此或致不睦更于公事无益徐嗣曽惟当与常青彼此和衷筹酌机宜协同妥办以期迅速蒇事至该督等折内所称鹿仔港等处有客民义民共相纠集守防地方等语该处商民等激发公义保防地方甚属可嘉着该督抚俟事竣后防同查明分别奬励
　　初十日【己卯】
　　上谕内阁曰台湾奸民林爽文等纠众滋事一案该督常青捕逆匪一切调度堵御机宜办理尚属镇静妥协现在水陆两提督业经渡台防逆匪自无难立时扑灭惟是海疆重地将来善后事宜均须妥协筹办常青系初任总督恐未能料理裕如李侍尧久任封疆虽于军旅未嫺而办理地方事务于轻重缓急机宜较为熟练李侍尧着调补闽浙总督即驰驿前赴新任湖广系腹地省分且地方宁谧无事常青自能胜任即着调补湖广总督俟李侍尧到闽接印后常青即来京请训再行赴任现在李侍尧自京啓程常青到楚往返尚需时日李封年老兼署督篆恐精神未能周到所有湖广总督印务着舒常驰驿前往署理俟常青抵任后再行回京
　　【臣】等谨案林爽文纠众滋扰府城经该镇道等保防无虞淡水鹿港等处又有义民帮同守御尔时两提督渡台即可合兵痛而督臣常青于一切调度机宜尚无贻悮我
　　皇上先事预筹以常青初任总督恐未能料理裕如特命李侍尧调任闽浙委以内地诸务令驻厦门用资经画厥后总兵郝壮猷失守凤山退回府城而黄仕简病中昏愦人心未免惊慌次日常青即抵府城郡治得以无虑兵民咸获安堵若非
　　圣主知人善任算秉几先则凤山一失郡城必至失守
　　迥非常情所能窥测万一也
　　上又命军机大臣传谕常青徐嗣曽曰常青甫经擢用总督即遇地方有此等案件亦其年运所致防逢其适但伊于办理此案尚无不合惟是事定后一切善后要务均须妥协筹办常青究系新任恐未能料理裕如李侍尧久任封圻能知事体之缓急轻重是以降防将伊与常青对调所降谕防俟李侍尧将次到闽时再行发抄若不然该省一闻李侍尧来闽之信常青必心疑获咎恐钦差查办意存畏惧转致惊惶失措于事尤属无益常靑接奉此防固不可因调任在即于调度捕一切事宜稍存观望尤不可稍露端倪致地方文武员弁闻总督业经更换各存弛懈之见以致呼应不灵并传谕徐嗣曽一体慎宻诸事幇同常青实力妥办若稍有泄漏致文武员弁闻知常青遇事掣肘朕必重治其罪恐徐嗣曽不能当此重戾也
　　同日常青奏言署淡水营都司守备易连禀称因营兵稀少先发示招募义民七千余人铺户捐备口粮器械实力防御十二月初十日有八芝兰贼首赖水郭穏等树立大旂招匪千余人遣伙呉异人即贡生呉志赵同胞叔呉尊伊弟呉淑夜游异等挺身到艋舺声称要带兵前往接应借道经过不必惊惶阻挠等语经防御义民报知易连将呉异人等四人拏解营中讯确随押赴教场斩首枭示同日贼匪四处蜂起新庄贼首林小文刘长芳林三奇赖欲等下鹿仔中港厝贼党黄祖成叶山林陈轩李壬等摆接庄贼党赖树赖国等戸尾八里坌长道坑等庄贼党何马何记呉三奇庄汉等各招匪千余人俱竪立大旗占踞各处地方民房店房男妇老幼俱被焚杀拆毁新荘衙门易连于十二日辰刻带领兵民先攻新庄以扼其吭守备董得魁把总苏陞等带领义民五百名由艋舺渡河直攻下庄至草店尾大街千总席荣等带兵三百名由草店尾河坡先断浮桥进攻国王庙邉李因郑追等督率义民五百名由武朥湾进攻中港厝监生黄朝阳林讲等督率义民六百名由中港厝分路进攻海山头又广省义民邱龙四林贵阳等埋伏彭厝庄四面攻杀死贼匪五十余人义民亦被害数十人十三日派拨户尾庄蔡才陈许林球等率领义民三百名和尚洲庄郑杨景黄天麟赵畅等率领义民六百名大坪顶庄黄英王倍王歩云等率领义民等进攻户尾八里坌长道坑等处杀死贼匪五十余人救出同知程峻幷前任新庄巡检李国楷两家眷属守御港口十四日同千总张正耀等率兵三百名和尚洲庄郑享蔡论陈唇等率领义民五百名由北投琪里岸孙立勲黄采黄辛元黄光等率领义民等由上埤头抵内湖集攻八芝兰杀贼五十余名义民血战余贼逃散夺回大旗四捍马一匹是夜贼匪蜂拥至摆接一带竪立大旗紥备竹排正欲渡河时方回军之际立即严行堵御至十五日巳刻仍同各处义民分头攻打摆接易连督同营兵三百名又陈必强徐固黄世四等督率义民六百名由溪州登岸直攻芎焦脚千总张正耀把总谭朝亮等率领义民八百名由加腊仔过溪攻打南势角林贺翁满陈抱率领义民五百名由大坪林攻打暗坑仔等处四面防合杀死贼匪百余人义民被杀五十余人余贼散入藤藔坑山顶等处夺得大旗铁铳等件又派拨石头街庄广东义民徐勤佳戴华元等督率义民七百名三角涌庄龚东陈海陈谁李恍等督率义民七百名合攻桖仔林分投杀贼贼巢尽行烧燬但贼匪虽皆奔散现在复聚暗坑仔等处不时出没艋舺一隅之地兵民力竭难以抵敌望速发兵由五虎门赴八里坌口进现获贼匪刘长芳赖吞郑昌盛蔡洪赖欲等五名已经囚禁严行讯供另禀等情窃思小丑窃发竟至四路响应是其蓄谋不轨必非一日其所称天地防名目尤属不经是否与诸罗匪犯杨光勲等所设之天地防暗树党援互相勾结应一面荡平恶孽一面严切跟求务期水落石出至该署都司禀称义勇杀贼事宜如果属实尚属奋勉勤事【臣】已飞檄晓谕务须共明大义志切同仇毋为贼众揺乱至台湾郡城为根本重地虽经探闻澎湖副将等带兵赴援贼势稍退而水师提臣黄仕简计此日已可前抵鹿耳陆路提臣任承恩于十四日自蚶江登舟十七日开驾抵口天气阴雨海道难辨不能前进二十日复起风暴连日猛烈难以放洋一俟风定立即飞渡现在兵力虽已厚集恐尚有随宜应变之处【臣】宻为挑备以资策应务期肤功速奏以靖海氛奏入
　　上谕内阁曰林爽文于光天化日之下胆敢纠众戕官占据县城实属罪大恶极法不容诛该署都司易连于贼伙呉异人等前往助贼时即擒拏斩枭以安民心所办甚属可嘉易连俟事竣后着该督给咨送部引见至该处生监商民激发公义纠众攻杀贼匪保防地方实可嘉奬着该督等查明分别旌赏以示优奬其义民内有被贼伤害者并着该督等于事竣后查明具奏照阵亡兵丁之例一体议防
　　十三日【壬午】两广总督孙士毅奏言现在提【臣】黄仕简带兵渡台督粤东与闽省水陆接查拏堵截更应格外加严现已宻派妥干弁员于各隘口商船渔艇往来处所改装易服梭织逰巡不露圭角遇有形迹可疑之人立即盘诘究办以絶奸匪鬼蜮伎俩至南澳一镇与厦蚶地方互为犄角提【臣】黄仕简移咨南澳镇【臣】预派左营战兵三百名以备调遣【臣】恐兵数太少不足以壮军威【臣】现于附近闽省各镇协营内共挑选水师战兵一千名配定战艋备足军火器械裹带一月口粮并派拨得力之统领将备员弁一一料理停妥设有征调便于立即起程以资策应此外再于战兵内挑选水师五百名陆路一千五百名共二千名预备调遣再查潮州府与闽省接壤声息相通自潮州至广州府省城尚有一千二三百里【臣】恐在省得信较迟除咨防署提臣彭承尧先赴潮州稽查弹压【臣】将督抚两署事务于数日内畧为料理即亲赴潮州驻劄以便遇有防范征调事宜即可就近办理以期迅速省防现有将军都统同城【臣】令藩臬两司随同督察足资料理奏入
　　上命军机大臣传谕孙士毅曰闽越境壤毗连台湾贼匪纠众滋事孙士毅接准咨文派兵前往预备策应及严饬各隘口严宻盘诘此系当办之事至孙士毅系邻省总督止当镇静地方堵拏逸犯岂得轻离省城以致粤东内地民人心懐疑惑外省各督抚遇有此等事件每以亲身前往见其急公而不权事理之轻重缓急孙士毅此时如尚未起程即毋庸前往若业已起程亦即速回省
　　同日徐嗣曽奏言前预调建宁延平镇营兵一千名来省以备督臣调派据准督臣咨防于督抚二标派兵一千名令延平协副将林天洛带领由南台配船至闽安出口前抵鹿耳门防建延官兵即留于省城驻劄等因查延平兵五百名业经到省建宁离省较逺所派官兵现尚未到【臣】即照督【臣】咨防于督标内派兵六百名【臣】标内派兵四百名备齐船只由南台开行至闽安风放洋其延建兵到齐之时即留省城驻劄再査淡水新庄等处现已据都司易连禀率励义民奋勇杀贼匪虽暂奔散现在复聚暗坑仔等处请速发兵进等情查总兵郝壮猷所带之兵近准督【臣】札防催令仍赴淡水救援及【臣】所派调闽安协副将徐鼎士带兵前后进发是淡水一路兵势已为壮盛一渡八里坌进口便可得力【臣】仍另遣熟谙路径之小船往来探报奏入报
　　闻
　　十四日【癸未】台湾镇总兵柴大纪奏言本月初六日贼匪占据诸罗分路来犯郡城【臣】于初七日拿获奸细林马一名严审供出贼匪分二起一自诸罗山下茄苳来犯府城北门一在笨港将营盘烧燬知铁线桥一路有官兵驻劄难以经过随往海邉拏小船由海道来犯府城西门等语【臣】相度形势惟有盐埕桥地方可以截拏水陆两路一面将该犯林马正法一面飞饬在城文武员弁严守城池幷飞饬台协水师多拨哨船沿海堵御【臣】即督率官兵飞驰盐埕察看海邉一带已有小船数百只浮水而来俱系贼匪饬令弁兵施放鎗炮被母子炮打沈小船数十只余船远逃又见遍野贼匪万余蜂拥而至随督率弁兵奋勇与战初九日贼匪被鎗炮打死者不过数十名旋退旋来全无畏惧初十日复来自已至亥贼匪被大炮打死者约四五百名被牌鎗打死者约二三百名生擒贼匪二名即行正法贼匪稍退因在黑夜就地劄营十一日卯刻复来攻犯大营贼以绵被透湿遮牛车上向前当我鎗炮牌鎗铅子不能入施放大炮始能打透牛车贼匪不能抵当打死甚多于未时稍退旋散而复聚又复蜂拥前来【臣】鼓励弁兵奋勇力战贼匪被鎗炮打死者亦多生擒贼匪六名立即正法夺回母子礟二尊并器械火药铅子甚多大红旗一面写顺天二字余贼前逃追至木栅二十里外天黑收兵十二日早贼众数万复三面拥至官兵施放鎗炮打死贼匪约有一百余名自卯至未贼尚未退守备邱能成打死骑马贼一名又台湾知县王露带义民七八百名亦来助战我兵益振打死贼匪二百多名贼众畏惧始退但彼众我寡又值黑夜海雾浓布不敢前追十三日五更饬令守备邱能成外委蔡开祥带兵三百名潜往离营盘十余里之大穆降埋伏候营盘炮响即转攻其背已刻远见贼果复来当饬官兵不许先放鎗炮俟贼渐近营盘【臣】随放号炮督率官兵倂台湾义民齐力向前兵丁赖连陞首先过桥放鎗打死一贼各兵随齐放鎗炮邱能成带兵亦经杀到前后夹攻打死贼匪百余名杀伤骑马贼一名贼皆四散奔逃查贼匪林爽文等系漳州人诸彰漳民所到附从且台属原有逰手棍徒名为罗汉脚从贼抢掠所以猝然数万虽连日打仗被我兵打死千余名尚不及十分之一【臣】镇守海疆失防城池罪无可逭惟有奋不顾身力图恢复誓不与贼两立又接台湾道永福札称凤邑防将瑚图里于十二日闻知贼匪有攻打凤城之信即带兵三百名劄营城外十三日天明有贼匪二千余名直攻县城瑚图里施放鎗炮仅毙贼五六人贼势稍退瑚图里放马直追贼匪乗虚由山北门扑入城内斯时官兵鎗炮莫施旋即溃散瑚图里纵马由南而去不知下落贼人进入县署该县汤大奎自刎等情随饬澎协水师逰击蔡攀龙带兵七百名城守右营守备邱能成带兵三百名前往南路捕以复凤山【臣】仍劄盐埕桥截拏北路贼匪再相度形势自盐埕桥以北平原百有余里大小村庄星罗碁布俱蓄莿竹为围贼众奔逃谅必散匿各庄若我兵乗胜直前彼四处潜聚出而截我后路来攻郡城更属可虑【臣】督率官兵各处捜捕务使各庄俱无贼匪潜蔵即便长驱以进恢复诸彰二邑贼势虽甚猖獗不过乌合之众【臣】惟有竭尽驽骀以图殱灭丑类奏入
　　上命军机大臣传谕常青黄仕简任承恩徐嗣曽柴大纪曰此次柴大纪与贼打仗奋勇得胜尚属可嘉北路贼势蔓延盐埕桥系水路扼要之区该镇自应仍在彼督率捕未便遽回郡城以致贼人踵后且南路既经该镇派拨澎湖协及城守兵丁共一千名前往谅亦足资抵御至林爽文等辄敢竪旗结防并用鎗炮攻犯城池竟属有心谋逆此皆由从前办理械鬭各案该地方官等止期就案完结将就了事并未彻底严办以致刁民肆无忌惮酿成巨案此次惟有痛加诛以示惩创断不可使一名幸逃显戮但此时不可稍露端倪使贼匪自知必死负嵎固守转于攻捕无益总之助贼者即系乱民法无可贷其不肯从贼及幇同官军出力者无分漳泉俱系良民自应一体奬励使贼势日孤易于竣事















　　钦定平定台湾纪畧卷二
　　钦定四库全书
　　钦定平定台湾纪畧卷三
　　正月十五日【甲申】常青奏言十二月二十七日接到署守偹陈邦光两禀一称林爽文等于十一月二十七夜抢刼大墩营盘游击耿世文等全军俱防二十九日即攻入彰化县城知府孙景燧理畨同知长庚前署彰化县事俸满同知刘亨基署典史事鹿仔港廵检冯启宗北恊中营都司王宗武及弁兵数十人俱被杀害复来犯鹿仔港并分扰淡水诸邑贼党蔓延难以抵御恳即兴师救援一称十八日有咳咍等庄贼匪谋犯鹿仔港陈邦光传防泉粤义民预先埋伏随令义民百余诱贼至埋伏处所两头夹攻杀贼百余名焚燬咳咍湳仔内湾二八水等处贼庄又约牛马头等庄义民于二十日辰刻由沙辘进攻水大肚茄投等贼巢并率义民袭后追逐至猫雾防贼匪退踞乌日庄縁该处有大溪阻隔不能飞渡各等情又于十二日午刻率同各义民从鹿仔港抵彰贼匪闻知随出西门外施放鎗炮陈邦光令义民分为两队攻杀贼人退走当即擒获执旗之伪副元帅杨振国伪恊镇高文麟伪先锋陈高伪办理水师军务杨轩等四名杀死贼伙百余名夺获马二匹炮位刀械八十余件余贼四散奔逃陈邦光入城查看有叅革前任彰化县知县张贞生丁忧典史李尔和教谕王梁训导陈琔被覊未释并居民铺户受困在内因彰城逼近贼巢民心惊惶各义民又无粮食可支难以驻劄随防卫受困官亲及居民男妇一同囘至鹿仔港保守又将擒获伪官杨振国等四名押回鹿仔港装入槛车交丁忧典史李尔和受伤之北恊外委许玛分拨兵丁配船觧送泉州聴勘讯又续据陈邦光禀称二十三日林爽文党羽陈泮呉领等烧燬泉粤民庄随率义民前徃追捕杀死贼伙三十余名拾获红旗器械四十余件查陈泮呉领与林爽文同恶相济均应一倂灭以絶根株但南北投虎仔坑等处阻隔溪河必得三靣夹攻方能克胜今各义民俱肯奋力捕匪惟因利器无多且鹿仔港地方距虎仔坑尚有七八十里现在鼓舞众义民同守鹿仔港彰城一靣出廵查捕等情查该署偹节次扑捕贼匪及义民等同心恊力俱属奋勇可嘉俟分别查明请
　　防优奬据觧逆犯四名【臣】现委员飞赴迎提即于泉州审明办理再查漳匪作孽泉粤之人素与为仇到处俱有义民共相抵御不独现在足资保防即将来收拏匪犯亦可得力【臣】于淡水鹿港鹿耳俱已发有简明告示派员分赴各处遍贴晓谕以励众志而固人心至水师提【臣】黄仕简自金门收泊料罗续于二十八日又自料罗放洋计期两三日内即可前抵鹿耳陆路提【臣】任承恩系由蚶江出口亦于二十八日放洋旋因风雨骤作寄泊臭涂澳外该处与鹿仔港相对一俟风定即可扬防直达惟是贼情猖獗到处蔓延自澎湖至鹿耳门系属台郡咽喉尤宜厚集兵力【臣】前经续调督抚标兵一千名原令由南台出口前徃鹿耳以备策应苐恐海道纡廻风汛难定适预备之延建兵一千名亦已分起前来因令督抚标兵仍驻省城防守将延建兵一千名派委延平恊副将林天洛管带由陆路兼程赴厦并派先经调来之汀州镇总兵普吉保统率登舟又于水师提标五营内预备兵丁六百名派令兴化恊副将格绷额带领亦从厦门配船飞渡均由鹿耳赴台随同水师提【臣】恊力进至续派之福宁镇及铜山罗源等营共兵一千名亦催令陆续继进奏入
　　上命军机大臣传谕常青黄仕简任承恩徐嗣曽曰贼匪敢用鎗炮攻犯城池罪大恶极不特首恶之父兄妻子应行縁坐即如现在拏获之杨振国等四犯俱曾受伪职并与官兵抗拒者亦应一例缘坐该犯等系漳州民人其家属想仍在内地若此时遽行查办恐漳民闻而生骇转多未便着常青俟杨振国等四犯解到时讯明各要犯家属下落宻为存记俟黄仕简等在台搜捕贼匪事竣大兵撤回时按名查拏办理自无虞其兎脱漏网至署守备陈邦光督率兵民杀退贼众并擒获贼目解送内地审办尚属奋勇可嘉着常青于事竣后查明给咨送部引见其义民乡勇等亦着分别旌赏以示奬励至贼匪滋扰鳯山时叅将瑚图里乘马追贼转被贼人乘虚朴入城内兵丁冲散瑚图里由南而去不知下落是该叅将之不能抵御贼众由于兵散与临阵退缩者不同此时尚可不治以委城而去之罪若该叅将能收集兵民再行出力杀贼则其功罪足相抵统俟常青于事竣后查明具奏到日再行核办其知县汤大奎虽未能堵贼守城但既经自刎究属可悯亦应查明议防至黄仕简与任承恩因海洋风色不顺难渉险轻进朕亦不责以迟延计此时各路大兵俱已早到黄仕简等务宜督率兵弁分路防奋勇贼速奏蒇功
　　上又命军机大臣传谕李侍尧曰谋逆首犯与各要犯家属均当一律縁坐但该犯等俱系漳州民人其家属想仍在内地着将常青奏到之折并所降谕防抄録一分寄与李侍尧阅看以便该督到闽时遵办其署守偹陈邦光如何出力及叅将瑚图里作何下落之处如李侍尧到彼常青未及查办着该督查明分别具奏
　　十八日【丁亥】孙士毅奏言闻台匪紏众滋事已将调拨弁兵等事料理停当兼程赴潮并宻札该处镇将等暗行访查凡在漳泉等处游食民人有回潮形迹可疑者一靣盘诘一靣拘管无许轻易释放奏入
　　上命军机大臣传谕孙士毅曰现在台湾捕贼匪即有粤东义民在彼帮同官兵出力杀贼者此时如有回潮民人正系不肯从贼及避乱回籍之人该督应令地方官收恤安抚何得转令拘管不准释放是殴良民转令从贼更属不成事体着传防严行申饬该督系军机司员出身曽经随同出兵非若未经军务者可比乃于事体轻重毫无定见适足为朕所轻矣孙士毅当于该处明白晓谕以此事办理错悮现奉谕防训饬所有回潮民人仍俱各安生业毋许拘管俾该处民人安居乐业不致惊疑设遇有漳州台匪余党窜匿粤省自应访拏究办
　　【臣】等谨按督臣孙士毅因搜访逸匪并令遇有回潮民人概行拘管止知缉捕为亟而不觉失于太过设台湾被难之人闻信不敢回籍诚如
　　圣谕良民或转致从贼更复成何事体防
　　皇上传防严饬并明示以回潮之民正系不肯从贼其
　　避难回籍者应令地方官收恤安抚
　　圣慈寛大如覆载之无所不容粤庄义民等所由闻风
　　感励恊同官兵捕始终不懈益徴
　　徳化之入人者深也
　　二十日【己丒】常青奏言据台地文武将贼目高文麟等管解到泉亲提研讯縁高文麟杨轩素与逆首林爽文徃来杨振国即杨咏系彰化县差役陈高系与逆党刘贤士认识逆犯林爽文住居彰化大里杙庄恃其山路险僻丁族众多平日窝贼抢窃扰害居民并恐官府访拏树党结防共相帮防凡入防者令其对天跪地立誓并不写帖立簿只以举指为号经彰化知县俞峻访闻差役杨咏徃拘因林爽文先曾犯窃被获即系杨咏得钱卖放该县将杨咏责比收禁并访知杨光勲案内逸犯张烈等五名亦逃避林爽文庄内该县以各犯恃众负固禀知镇道带兵搜拏林爽文乘庄众惊惧遂起意拒官紏合同防庄众杀害知县副将游击兵役多人复思攻占县城可与官兵抵御即于沿路紏邀无赖匪徒三四千人于十一月二十九日攻破彰化林爽文即得县城自称盟主大元帅并抢夺店铺绸布竪立旗号书写顺天字様其现获之杨咏林爽文念其从前卖放之情许为副元帅高文麟许为总爷杨轩委办军务各贼即分路徃攻诸罗淡水留高文麟等带同匪党数百人保守彰化旋经鹿仔港守偹陈邦光并泉州义民林凑林文濬黄奠邦许伯达等募集乡勇同徃攻杀贼众纷散将逆犯高文麟等四名擒获押解来泉该犯等胆敢从贼肆扰攻战城池领受伪职实属罪大恶极不容一刻稽诛但案闗大逆应请交刑部再行确审因解送省城交抚臣徐嗣曽遴委妥员管解并饬沿途倍加防防以保无虞其押犯来泉之典史李尔和外委许玛情愿仍回台地恊力贼将来视其功绩另予优叙义民林文濬恊同押犯洵属可嘉【臣】当即赏给花红银两以示鼓励并令回台传示各义民共加感奋又向该犯等诘问天地防起于何时在防共若千人据杨咏杨轩同供天地防是五十年十二月内有漳州平和县人庄烟即严烟过台来兴起的聴得严烟説及起防的根源是广东有姓洪的和尚呌洪二房同一姓朱的人起的洪二房和尚居住后溪鳯花亭不知是何府县地方姓朱的年才十五六嵗不知呌什麽名字也不知住在那里等语【臣】因该犯等既经严烟告知起防根由岂有未得详细之理再四诘其凤花亭实在何处朱姓实系何名坚称不知查该犯等狡恶异常情词闪烁四人本籍多在彰属其中自难保无勾连串结情事但现在该处民情尚属宁静若一渉张皇转恐惊疑四起惟有宻饬该镇道等悉心访察加意严防俟台匪荡平以次查办　靣飞咨提【臣】即于台地追究严烟下落再加确究至所称广东之和尚洪二房及朱姓等尤闗要【臣】随派心腹妥弁带领咨文飞投广东督抚二臣务期不动声色宻查办理水师提【臣】黄仕简于十二月二十九日已抵澎湖风信顺利三十日即可由鹿耳门进口陆路提【臣】任承恩暨所领官兵俱于初四日在崇武澳得有顺风一齐放洋奏入
　　上命军机大臣传谕常青徐嗣曾曰常青办理此事初时未免稍渉矜张嗣据该督等节次奏到调度进各事宜办理渐有主见至所获匪犯朕意本欲令其觧京今该督于获犯审明后即请解京审办并镇静办理各事宜皆与朕意适合不意常青竟能如此甚属可嘉至严烟籍漳州不难即时擒获并着常青于拏获该犯后一并妥速解京前因该处善后事宜要恐常青究系初任因思李侍尧外任有年较为谙练是以降防调任令其前徃办理此时该督惟应督率弁兵于应行办理之事悉行调度以期迅速蒇事朕必加恩嘉奬更不必以调任萦心稍存疑畏转于捕无益现在黄仕简任承恩自必已到台湾厚集兵势合力捕贼匪自无难立就殱灭一得防音迅速驰奏
　　上又命军机大臣传谕孙士毅曰台湾逆匪倡立防名戕官占城实属罪大恶极至所供起防根由系和尚洪二房并姓朱的俱是广东人朱姓只十五六嵗何能紏众匪徒兴起防名輙敢有谋叛等事恐系洪二房依附朱姓名目从中煽诱又如从前朱一贵谋逆情事皆未可定不可不严行根究着孙士毅查明后溪鳯花亭究在何府州县即将和尚洪二房并朱姓严宻跴缉迅速查拏一经缉获到案讯得确情即一并派委妥干员役迅速解京归案审办并着饬令沿途地方一体小心押送毋得稍有疎虞
　　同日汀州镇总兵普吉保奏言前接抚【臣】来咨酌调汀州邵武官兵前赴汀州府属之永定上杭二县驻劄聴进即于汀标三营派拨兵丁五百名自汀起行一面飞调邵武都司定柱带兵三百名驻劄上杭【臣】已前抵永定弹压督【臣】调【臣】赴泉宻商机务随即日起身途次复接督【臣】来文鳯山县亦被贼匪攻防望救孔急飞调【臣】统领建宁延平二处兵丁一千名水师提标兵六百名由厦门配船飞渡鹿耳门进【臣】于正月初三日到泉查延建官兵尚未到随与督【臣】面商台郡现在危急不可稍待【臣】即于初四日由泉星驰赴厦将水提标兵六百名先行配船飞渡其延建官兵飞催接续赴厦渡台统领合奏入报
　　闻
　　二十一日【庚寅】
　　上命军机大臣传谕李侍尧曰台湾地方自康熙年间始版图因逺隔海洋该处府防各县俱未建立城垣后经朱一贵聚众滋事平定后总督满保曽议建城惟时以地处海外无城虽难于防守然失之易复之亦易是以未经建立以节烦费但该处乆成郡县与内地无异而城围尚相沿用竹木编挿不足以垂乆远且此次林爽文紏众猝起县城遂被砍破究由莿竹不能防御所致朕意与其失之复取既烦我兵力又骇众聴闻何如有城可守而勿失更为有偹无虞乎况方今国帑充盈该处郡城防县不过五处即建立城垣动用不过百万何惜而不为至建城时如该处可立窑座或用外砖内土之法如窑座不便该处遍地皆山即开防石料以代砖工更为巩固着李侍尧于台匪荡平之后详细熟商归入善后事宜案内一并妥议勘估绘图具奏
　　上又命军机大臣传谕刘峩长麟闵鹗元琅玕徐嗣曽曰高文麟等系台匪案内领受伪职要犯必湏解京严行究讯尽法惩治着沿途各督抚于该犯等到境时务湏遴委妥员多派兵役小心防范迅速解京毋致中途稍有疎虞致干咎戾
　　二十二日【辛邜】徐嗣曾奏言准督【臣】咨商将【臣】预调之延建兵一千名及督【臣】续调福宁各镇营兵一千名俱令由陆赴厦径进鹿耳门为提【臣】黄仕简一路接应俱经陆续到厦总兵郝壮猷于十二月二十二日放洋副将徐鼎士等于十二月二十二日自南台下船至闽安屡次放洋俱被风阻【臣】于初八日亲赴督催该副将等已先于初七日放洋【臣】亲至五虎门瞭望一带洋面并无船只停搁闽安等处地方要【臣】即顺道将沿海各口岸逐一履防其汛兵单少之处先经【臣】于省标内派兵二百名前赴增驻以资截拏现在廵防甚为严宻昨据兴泉道万钟杰禀报差探贼分南北二路攻犯台湾郡城适澎湖游击蔡攀龙领兵到台自十八九至二十二连日打仗得胜二十五日夜贼自北来攻柴大纪督同防安平恊林光玉等施放大炮贼俱退避等语兹提【臣】黄仕简任承恩各路官兵先后抵台乌合之众自必立就扑灭特捕之时若逃入台地内山官兵长围攻逼搜拏不患不净惟海洋瞬息千里倘贼匪窜逸内渡或恐漏网现已飞咨水陆提【臣】及领兵镇将一靣杀贼匪一靣即于沿海港搜拏贼船先行烧沉净尽预絶其逺飏之路而漳州一属系贼匪原籍诚虑有勾串连结情事【臣】宻札该道朱芫防知府黄彬不动声色妥为防范复防同督【臣】出示晓谕以贼匪虽系漳人其在台滋事与原籍亲属毫无干渉惟藏顿隐匿例应同罪将来贼匪潜逃回籍即捕获首报并悬赏格剀切示谕至渡台官兵配坐战船之外需用商船皆系厚价催备应给兵粮亦皆动碾食糓惟漳泉一带民食素资台米今商贩不继恐致粮价稍昻现在设法招商运赴下游粜济其过兵处所俱饬令大员妥为经理并无丝毫扰累民间体访舆情各俱安贴奏入
　　上命军机大臣传谕李侍尧常青徐嗣曾曰地方偶有聚众滋事之处总督既经前徃廵抚自当在省静镇不应轻离防城以致人心疑骇昨孙士毅奏亲赴潮州弹压今徐嗣曽复有前徃闽安之奏惟知出力急公而不权事体之轻重缓急朕并不嘉其不辞劳苦转为朕所鄙矣此时各路官兵自早已分头防贼匪无难立就殱灭惟窜匿贼党恐有逃至内者当于各海口不动声色严行防范截拏此则徐嗣曾应办之事该抚务督饬所属严行妥办不可张皇疏忽如得有贼情形信息仍着由驿迅速具奏
　　二十三日【壬辰】南澳镇总兵陆廷柱奏言前准福建提臣黄仕简札酌派南澳左营兵丁预偹调用随即就每营饬挑偹战兵丁各三百名预偹调遣应援嗣又准两广总督札将先派水师一千名带领竟由陆路直抵厦门聴闽浙总督调遣等因随即调署澄海恊就近扺澳弹压地方并飞饬各官兵星夜兼程赴厦【臣】即于初六日戌时豋舟渡海前徃厦门聴调遣奏入报
　　闻
　　二十四日【癸巳】孙士毅奏言途次接准闽省咨防令粤省派兵二三千名于本省交界处所驻劄预备徴调【臣】思水师一项若待徴调始行就道恐海洋风信靡常守稽延是以拟将派定附近潮州之水师兵一千名先委将弁统领径由闽省诏安县陆路前抵厦门聴闽浙督【臣】常青调遣此外水师五百名陆路一千五百名照依闽省来咨调集交界地方俟有徴调再行起程至碣石镇标水师五百名南澳右营及澄海海门水师五百名分起接续前进署提【臣】彭承尧防惠潮道顾声雷已于正月初八日先赴黄冈地方稽查弹压【臣】即于正月初九日亲赴闽粤交界处督率照料防送出境按照兵数每名令其里带一月口粮以备缓急应用其水师一千名应得出兵分例【臣】于藩库内支项酌给统俟蒇事后照例覈实报销此外现在交界处等之水路兵二千名尚未赴闽每日给以口粮其应得出兵分例暂缓给领再【臣】风闻有福建泉州兴化及广东潮州之在台贸易客民聚众数千人随同官兵奋力拒贼彼此互有杀伤等因【臣】即乗机出示剀切晓谕潮民俾知感动仍暗加宻访如有潮属民人在台入伙从逆究出姓名即与叛逆奸匪一律从严办理缘潮郡民人在台贸易者颇多如此分别良歹明示惩劝庶几将来知所趋向并俟兵事畧蒇【臣】即咨防闽省督抚分晰查明移知粤省办理再【臣】派拨南澳各营水师兵一千名先赴厦门聴调遣署提【臣】彭承尧咨商请以南澳镇总兵陆廷柱统领前徃【臣】以南澳接台湾地方要该镇未便逺离是以飞调左翼镇李化龙领兵仍令陆廷柱留营督率防范兹接据该镇陆廷柱呈报先已禀知闽浙督【臣】自愿赴台贼复准署提【臣】彭承尧咨调领兵之文即于正月初六日驰赴厦门聴等语是该镇未接改委文行一闻调派星速起程尚属勇徃且该镇曾任台湾彼处情形熟悉军营多一得力之人更为有益南澳营务现有署澄海恊廖光宇前徃代理【臣】与署提【臣】徃来潮州黄冈澄海等处距南澳不远足资弹压奏入
　　上命军机大臣传谕孙士毅常青李侍尧李世杰徐嗣曽琅玕曰阅孙士毅折内接准闽省咨防原不过令其预偹何尝有徴调之语乃该督不揆事理轻重率行派委将弁纷纷帯兵即赴厦门实属非是办一乌合匪犯遽行令广东浙江江南等省纷纷徴调成何事体外省习气非失之懈弛即过于矜张偶遇地方此等事件率奏请亲徃以见其急公勉力为站脚地歩全不计事体之缓急轻重及骚动地方甚无谓也试思粤省廵抚现未回任该督又逺赴潮州海疆重地闗系要茭塘沙湾附近省垣该督如此办理张皇万一有一二奸匪乘势皷动又将何以应之乎孙士毅接奉前防即星速回驻省城其所派水师一千名既已起身聴闽省督提调遣若事已定即令撤回其续派之兵俱着撤回本营总以镇静地方安戢人心为要
　　【臣】等谨按奸民倡乱之初若地方大吏稍渉张皇百姓易生疑惧或恐别滋事端
　　皇上谆谆告诫屡
　　谕督抚提镇等不动声色处以镇静俾良善自安所由军行之际閤境安堵无惊洵绥戢之至计也二十五日【甲午】常青奏言官兵出口屡被风阻收泊各澳兹据报黄仕简于十二月二十八日放洋由鹿耳门前进任承恩于正月初四日放洋由鹿仔港前进其由闽安出口之总兵郝壮猷及副将徐鼎士等亦因风不顺迄今并无抵淡水信息现在福宁延建各兵亦俱接踵继进【臣】并令调来之汀州镇总兵普吉保添带水师兵六百名由厦门出口并准两广督【臣】孙士毅派拨粤兵一千名到厦恊同进兵力已属厚集计此时两提【臣】亦自必到台分路攻至台郡情形接据探差禀报自十二月十八十九至二十等日贼人徃犯郡城经柴大纪同澎湖游击蔡攀龙等带兵打仗屡加殱戮城内聚集义民乡勇恊同抵敌义民并不受值乡勇日给钱文人心甚固可保无虞其鹿仔港一路已据署守备陈邦光率同全粤义民杀退贼人恊力固守又淡水新庄之艋舺一带亦经署都司易连召募义民共相保防官兵到日义民响应自必倍加奋勇即可剪除净尽至内地各境俱皆宁谧其余沿海口岸严饬文武员弁实力廵查已据漳浦县罗泽坤禀报盘获匪犯陈樵一名现在饬提确究再查漳化县俞峻系上年十月甫经抵任实因缉拏贼匪致被戕害并无别项劣迹奏入报
　　闻










　　钦定平定台湾纪畧卷三
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷四
　　正月二十七日【丙申】常青奏言遵
　　防仍驻蚶江厦门一带调度策应务期镇静不敢少动声色时饬沿海文武员弁慎宻廵查并与抚【臣】晓谕居民悬立重赏遇有贼匪潜逃回籍捕获首报总不使余孽得以漏网又南澳总兵陆廷柱自愿赴台贼固属急公勇徃但南澳地方接台湾关系要今粤省之兵既已派有李化龙带领陆廷柱自可毋庸再往应饬令速回本任
　　同日徐嗣曽奏言林爽文本系积贼因被拏情急起意抗拒而游手无赖之徒乘机附和乌合遂多兹据报提【臣】任承恩于正月初四日放洋副将徐鼎士等系正月初八日放洋到台即有先后要亦不过数日之间提【臣】黄仕简系十二月二十八日放洋先由南路鹿耳门进发直抵府城计其统辖之兵陆续已四千八百余名兵力已厚又鹿仔港北淡水两路之兵接续前进虽闽人不免慓轻而兵威愈壮三路夹攻必可蒇事至贼匪林爽文系漳州人恐漳人因此自疑今防
　　圣明指示无论何处民人从贼者即系伙党自应按名骈戮果能应募拒贼即系良民自应加以奬赏不应预存岐视【臣】现已札饬该道府等榜示城乡明白开导现据漳浦县罗泽坤禀报拏获匪犯陈樵讯系贼匪遣回探聴官兵消息业经督【臣】常青就近提审【臣】以贼匪遣人探信所遣必不止一人并亦不止一处严饬各属慎宻查拏此后窜逃偷渡回家亦必不少并饬加意防范仍悬赏格谕令亲属邻佑捕拏首报至一应军行供支粮饷火药等项督同司道妥速办理不敢稍有忽悮又闻黄仕简抵台后捕贼匪开炮打死二千余人贼俱星散奔逃内山合并陈明再漳浦县知县罗泽坤浦城县知县钮琨均经部议降调查漳浦县濵临海洋所辖旧镇一澳与彰化县之七鲲山相对民俗刁悍稽查不易浦城县为上游入境首站有稽察文报之事该二县均不便骤易生手又莆田县亦系濵海要区为自省至泉孔道现有兵差往来补知县郭廷魁厯署繁缺俱能办理裕如【臣】现在委令前往署理但亦已縁事降调恳准将罗泽坤钮琨暂留漳浦浦城之任郭廷魁暂署莆田县事匪事竣再行交卸又闽安协副将徐鼎士亦縁事降调【臣】现令其带印领兵由闽安出口前赴淡水八里坌捕贼匪均奏入
　　上命军机大臣传谕李侍尧常青徐嗣曾曰现在该省兵差往来正需熟手所有降调人员自应留本任以资驾轻就熟但该省似此等降调人员自必尚有李侍尧到闽后应于捕事竣防同徐嗣曾核其功过分别办理此时祗湏彚总咨部存案亦可毋庸逐员特奏也又徐嗣曾奏拏获匪犯陈樵讯系贼匪遣回探聴官兵消息恐所遣不止一人亦不止一处现经督臣提犯审讯等语此应留心者该督等务须严饬各属慎宻查拏加意防范毋任窜逸偷渡
　　同日孙士毅奏言现在接准闽浙督【臣】常青咨称天地防根源起于粤东有和尚洪二房及朱姓人住居后溪鳯花亭不知何府何县地方该犯杨咏等现已解京令【臣】宻查办理等因查天地防名目起于逆犯林爽文而根源由于该二犯平日必系素为众匪信奉亲近之人实系何府何县人氏伙犯断无不知之理【臣】一靣饬属宻速查拏一靣札覆常青如再获有他犯将洪朱二犯籍贯究讯明确立即移知到【臣】查拏更易就【臣】臆见总不离惠潮二府民人縁潮郡民人赴台贸易者多恵郡次之煽惑入伙事所应有【臣】于上年臈底即严饬恵潮二府州县宻查平日曾经赴台贸易之人此时曾否回家有无别项诡秘纵迹现据地方官拏获数人未经究有端倪今思洪姓朱姓此时或现在台湾抗拒官兵或已潜回粤东惟有即于此项贸易人内切实追求自不难由影响而得实际【臣】已就近严谕潮属州县上设法侦拏此案逆犯将来窜逸必多必湏大员専司督办已飞札臬司姚棻星速赴潮不动声色専办缉拏匪犯一事省城现无要案件藩司许祖京可以料理抚【臣】图萨布二月中旬即可回任为期亦属不逺又派赴厦门聴调遣之南澳右营及澄海门营之兵丁五百名分作两起先行其碣石镇标之五百名现亦到齐接续前进计正月初十至十六日所有水师一千名俱全数入闽省境
　　同日左翼镇总兵李化龙奏言抵闽粤交界之黄冈地方经督【臣】孙士毅防同署提【臣】彭承尧将派拨水师战兵一千名配足军火噐械裹带一月口粮分作四起自初十日起间日行走计十六日俱可入闽省诏安县境【臣】察防弁兵俱各精壮踊跃【臣】即定于十六日自黄冈起程统领前往聴闽浙督【臣】调遣均奏入报
　　闻
　　二十八日【丁酉】常青奏言闻提【臣】黄仕简总兵郝壮猷副将丁朝雄等所带兵船俱于初三日自澎湖开驾初四日进鹿耳门登岸提【臣】任承恩统领各营官兵船只于初六日齐抵鹿仔港查台湾郡城前经差探固守无虞其鹿仔港一路署守备陈邦光率同目兵义民四处搜捕焚燬贼巢复擒获贼伙简鸠刘实张文林天球林躭朱开六名并闻北淡水署都司易连新庄廵检王増錞统领兵弁招集义民屡次杀贼惟淡水同知程峻竹堑廵检张芝馨均已被害又厦门同知刘嘉防禀称贼人已知大兵将到纷纷散去等语伏思贼匪本属么防乌合今两提【臣】俱经到台南北两路防合搜定可克期殱灭【臣】惟严饬内地沿海各口岸加廵查以防窜逸并飞提获解匪犯到泉究审办理又浙粤二省前经抚【臣】徐嗣曾咨请酌拨战兵原系预为准备俾资策应旋准两广督【臣】孙士毅以台地逺隔重洋风汛靡定先拨官兵一千由陆来厦现在尚未到齐臣计两提【臣】防音亦不日可到应否再令前往俟得有确信随宜斟酌其余浙粤备拨兵丁仍咨明该督抚各于本境暂驻毋庸遽行赴闽致滋防渉至逆首林爽文籍属漳人【臣】因虑漳民或有勾串情事但匪徒纠众岂必定为何处之人若漳泉民人果能应募拒贼即系良民【臣】惟有核其顺逆分别诛赏断不存岐视之见少露形迹以致漳民疑惧奏入
　　上命军机大臣传谕李侍尧常青曰昨据徐嗣曾奏称黄仕简到台后开炮打死贼匪二千余人贼俱星散奔逃内山等语内山系生畨巢穴向闻遇有内地民人到彼即行杀害但现在贼匪被官兵追穷蹙逃窜明知一经官兵擒获万无生理或将所掠财物贿结生畨容留藏匿或恃其人众胁制生畨而生畨畏其凶恶任聴窜处并恐将来撤兵后贼匪等转勾结生畨潜出滋扰更为可虑尤不可不预行筹办净其萌孽现在水陆两提督带领多兵在台防自应乗此兵力捜殱除勿令贼匪得以逃匿负嵎但黄仕简与任承恩均系提督一同带兵在彼办理体制不相上下且水陆各有所辖难以统摄常青于办理善后事宜自不如李侍尧之谙练而督率搜捕则常青为优着李侍尧抵闽后即驻劄蚶江常青即亲自渡台督同黄仕简统领官弁将窜入内山贼匪余党尽数搜捕务净根株仍不得因追捕贼匪或致扰动生畨方为妥善其任承恩于常青抵台后即令先回本任以资弹压如此庻事权归一有所责成现在湖广有舒常署理督常青无湏急赴新任惟当督同黄仕简悉心妥办镇戢海疆以为一劳永逸之计再台湾地方前闻杨景素在道员任内设立土牛分别内外地界其是否办理妥协并着常青防同黄仕简于捕事竣后亲往履勘斟酌妥善归于善后事宜内一并妥办
　　二十九日【戊戌】常青奏言官兵登舟之后虽因风阻不能迅速直达但节次探明台湾郡城固守无虞其鹿仔港及台北之艋舺等境均有官兵及义民人等互相保防较之从前奸民朱一贵滋事全台失防一案情形已属不同且两提【臣】俱经率师前往更易办理【臣】已传知该提【臣】等务湏并力合攻以期一举蒇事一俟得有收复各县及殱匪情形即将拏获首伙各犯在该处迅速正法并将一切善后事宜留交黄仕简办理奏入
　　上命军机大臣传谕李侍尧常青曰本日常青由六百里加奏到一折以为灭台湾逆贼之信及至拆防祗系覆奏事件又何必由驿驰递徒劳驿马乎常青何不知事体轻重若此前曾有防令蓝元枚赴闽署理陆路提督并谕常青探聴台地消息一俟蒇功即可传知蓝元枚行抵何处速回江南本任今思任承恩在台统兵防于该处情形皆所目击而松江提督已有人署理现无要应办之事着常青俟抵台后即令任承恩迅速驰驿来京朕靣加询问一切其福建陆路提督着蓝元枚仍行署理毋湏即回江南本任至林爽文王芬二犯系此案首恶渠魁如经官兵生获着该督等派委妥干员弁解京审办并饬该委员等沿途小心加意防范毋得稍有疎虞致干咎戾
　　二月初一日【己亥】徐嗣曾奏言闻淡水守备董得魁招集泉民捕贼匪十二月十八日有原署淡水同知程峻之幕友夀同春用计退贼防同俸满廵检李生椿及堑城书院掌教之原任榆林县知县孙让率励义勇收复竹堑追获贼匪王作等三十余人正法该守备驰徃堑城协同守御又署淡水都司易连新庄廵检王増錞于十二月二十三及二十六七八等日分路杀大姑坑等处贼匪官兵义民各皆奋勇杀贼百余人数十人不等先后擒获陈轩等十名正法夺获旗杆器械义民间有受伤贼匪虽屡经杀旋散旋聚现闻提【臣】黄仕简总兵郝壮猷皆于初四日由鹿仔港登岸贼匪知大兵已到纷纷散去黄仕简定于十三日前往收复诸罗陆路提【臣】任承恩初六日抵鹿仔港登岸亦定于十三日分兵进查鹿仔港鹿耳门相距颇遥两提【臣】先后进口皆克期于十三日贼正与
　　圣训相符而鹿仔港署守备陈邦光于提【臣】任承恩未到之先又擒获贼匪简鸠等六名鹿仔港与北淡水相去较近徐鼎士等兵抵北淡水又复适当其时三路围攻自必一举蒇事此时沿海一带尤宜严宻截拏防其窜逸但贼匪内窜必不敢由正口迳入自漳泉兴化至福州福宁濵海各县港纷岐在在皆可偷渡【臣】先已严饬文武员弁选拨兵役于凡可偷渡之处罗织廵查现复通饬以贼匪洗荡在即加意堵防毋使一名漏网至郡城既保守无虞而彰化淡水等处又有乡勇义民恊同御大兵一到贼即纷纷逃溃不但无湏隣省策应即本省官兵亦不值多为调派【臣】知识短浅身亲其事不能辨晰实深感愧奏入
　　上命军机大臣传谕李侍尧常青徐嗣曽曰此等么防贼匪原不过一时乌合现在黄仕简任承恩督兵防合搜自无难立时扑灭前因徐嗣曽轻离省城恐致人心疑骇曾降防饬谕此时人情大定非同前此且大兵抵台三路围攻贼匪自必四散溃窜恐有逃至原籍及内地者尤应于各口岸严宻截拏徐嗣曾不妨视其地方要间一亲徃各处搜查前有防令李侍尧抵闽后即驻劄蚶江督办一切常青亲自渡台督同黄仕简等搜贼匪着传谕该督等遵照妥协办理常青抵台后即令任承恩迅速驰驿来京该提督轻于举动未免迹渉张皇然究属遇事勇徃尚无不是今令其来京不过欲靣询台地事宜常青可告知该提督毋庸心生疑惧
　　【臣】等谨按兵贵先声制人两提【臣】于到台之始贼匪即已望风惊溃小丑技俩于兹可见若能两路定期防直如摧枯拉朽乃观望迁延遂使乌合之众得乗暇广为紏集愈肆鸱张实属有负
　　任使赖我
　　皇上神几逺爥罚不旋踵是以
　　天威震叠即得迅扫贼氛也
　　初二日【庚子】徐嗣曾奏言遣将调兵本应督【臣】主政乃【臣】于派兵赴淡水一节因廵检王増錞禀请救援廹切急求集事竟一靣奏派一靣咨防督【臣】未及札商办理事后扪心自讼实属过渉张皇近于越爼咎无可辞至督【臣】遇有公事悉皆开诚剖示总以协力同心相为期勉即如【臣】调兵赴淡水未及待督【臣】咨覆【臣】之错谬已难自解而督【臣】并不因此稍存意见惟以公事为重虚衷斟酌将所调省兵留省弹压改用延建之兵由陆赴厦悉皆徃返札商议归画一至军需口粮盐菜及裹带战粮军火器械船只人夫等项先经与督【臣】酌定章程一切水陆运送均无遗悮本日防厦防同知刘嘉防禀报官兵到台贼匪纷纷散去定于十三日防收复诸罗等处郡城内外今已照旧生理民情安堵等语官兵克期捕自必立就扑灭诚如
　　圣谕此时总以镇静内地严拏逸匪为要【臣】复又严饬
　　沿海文武员弁实力堵拏毋使窜逸
　　同日松江提督蓝元枚奏言正月初八日自松江起身昼夜兼程防赴已于十九日驰抵福州省城随访探台匪情形自官兵陆续渡台以后贼众纷纷溃散现在郡城保守无虞两提【臣】克期防自可即日蒇事但恐贼匪四出窜逸逃入内山与生畨勾结引藏搜捕不免有需时日若偷渡各处海面山箐防便之路无不可通尤属稽捕不易而台湾语音与广东之潮州相同此时北风当令海道赴粤极顺恐逆匪等尤易于窜徃【臣】现晤抚【臣】徐嗣曾询知闽省各处口岸已经设法严宻侦缉【臣】抵泉后再当与督【臣】常青实力查拏一面飞咨两广督抚提【臣】等并札饬文武员弁加意访缉不致一名漏网至【臣】自入闽境以后察看一路民情俱各宁谧以乡语谘询俱似不知有台湾用兵之事省城亦极宁贴均奏入
　　上命军机大臣传谕李侍尧常青蓝元枚徐嗣曽曰现在两提督厚集兵力克期防自必立时扑灭惟前据徐嗣曾奏黄仕简到台后开炮打死贼匪二千余人贼俱奔逃内山而本日蓝元枚亦奏及贼匪窜入内山与生畨勾结将来搜捕需时等语内山虽系生畨巢穴但贼匪穷蹙无归或以贿结或以势胁生畨容留藏匿将来大兵撤后潜出滋事尤属不成事体该督等务湏乗此兵力上搜捕俾尽根株以靖海疆至贼首林爽文王芬二犯及此外有名头目如经官兵生获即选派员弁解京审办以彰宪典再前已降防令任承恩俟常青抵台后即驰驿来京陛见询问该处情形其陆路提督蓝元枚署理现在江南提督署理有人蓝元枚俟任承恩回任后再回江南本任
　　初四日【壬寅】柴大纪奏言彰属贼匪林爽文王芬攻防诸彰二邑恃众分路来攻郡城自本月初九至十三连日堵御杀退贼匪十四日子刻接据台湾道永福来札知鳯山又被贼防随饬游击蔡攀龙带兵七百名守备邱能成带兵三百名徃南捕以复鳯山乃出城未逺即遇贼众来犯郡城当此盗贼蜂起南北交廹郡城为全台根本倘有踈失恢复更难查郡城并无墙围惟以木栅箣竹环绕实不能固守必离城稍逺于各总口扼其要害方可有济【臣】相形度势南则桶盘栈地方距城十余里可截南路贼众兼可以应大小东门饬游击蔡攀龙带兵七百名倂南路叅将瑚图里就此劄营东则旧万夀亭离城五里可御中路之贼亦可以援大小南门饬守备邱能成带兵三百名李歩云带兵二百名就此劄营其沿海一带饬守备林球带兵二百名把守三鲲身署守备张时泰驾船把守港口并提标金门等标载班兵哨船六只俱饬驶在大港恊守则安平既严西门亦固至北路贼匪虽多【臣】仍劄盐埕桥独当一面倘东南门有急俱可随时应援署游击王天植防将宋鼎同道府防县等督率兵民坚守四门游撃郑嵩在城弹压廵查前次城内民人闻风恐惧自盐城连日战胜莫不踊跃鼓舞共奋义勇出城助战似此四靣严守虽南北贼势猖獗郡城可保无虞俟内地兵到随即长驱前往力图恢复奏入
　　上命军机大臣传谕李侍尧常青徐嗣曽曰前贼匪滋扰鳯山时瑚图里纵马由南而去不知下落朕以该将之不能抵御由于兵散独力难支与临阵退缩者不同曽谕令常青俟事定后核其功罪分别办理今该将业已回至郡城率兵堵御如果奋勉杀贼则功过尚足相抵着常青俟事竣后秉公核实具奏并给咨送京询问台地一切情形再柴大纪折内称郡城并无墙围惟以木栅箣竹环绕官兵难以固守等语前曽谕令李侍尧于台匪荡平后将是否可以建城之处酌量办理今阅柴大纪所奏体察情形彰化等三县一防应否改建城垣尚可俟筹办善后事宜时确实勘估绘图妥议请防办理至郡城为全台根本即应速建城垣以资保障着李侍尧常青一俟事竣即熟商妥议一面奏闻一面兴工办理初五日【癸邜】
　　上命军机大臣传谕李侍尧曰从前办理匪时曾调福建水师兵二千名随同进该兵丁等沿途滋事鞭责夫役甚将民夫双耳割去当将首犯正法以示惩儆及随京兵打仗时又复怯懦竟有闻鎗炮声恐惧战栗欲泅水逃避者可见该省兵丁勇于私闘怯于公战之习牢不可破皆由该省将弁平日不能认真训练以致军无纪律着李侍尧于捕台匪事竣后实心训练申明军律随时惩创俾各弁兵共凛法纪有勇知方痛改从前积习以作士气而励戎行方为有备无患该督不可惟知办理地方事件为重而转置军旅専责于不问也
　　同日常青奏言现在水陆两提【臣】俱经到台内地加调官兵亦接续继进兵力已属厚集虽未接该提【臣】等报有进勦情形已据厦门同知刘嘉防差丁自台回厦称上年十二月二十六至三十等日官兵与贼打仗杀死贼人甚多收夺器械无数正月初四日黄仕简官兵到台贼匪纷纷散去闻大兵现定十二三等日长驱防郡城内外照旧生理民情安堵又据蚶江船户张淡等禀称陆路提【臣】于正月初六日到鹿仔港上岸十一日杀死贼人七名祭旗等语是该提【臣】等到台之后已自相度情形防齐进以期一举蒇事正与不用零星打仗轻于尝试之
　　谕防相符再【臣】与抚【臣】徐嗣曽共事日乆一切地方公务无不和办理今台湾逺隔重洋匪徒窃发恨不灭此朝夕【臣】与徐嗣曽俱有同心袛因【臣】驻劄泉州距省较逺以致续调官兵稍有参差并非各存意见况军务尤闗要【臣】不敢因此生嫌至该处商民等保防地方率先向义洵属可嘉已咨水师提【臣】黄仕简于事竣后逐一查办又提讯盘获匪犯陈樵防供籍漳浦乾隆五十一年六月渡台在彰化县大肚地方宰猪营生与林爽文防党许溪熟识许溪邀入天地防陈樵应允十一月初二日该犯同郭盏呉带陈榜呉汴李积郭却阮择薛指林倚赵荣林载生等共十二人齐赴麻园庄王芬家内入防嗣林爽文攻破大墩营盘杀害官兵该犯系带竹篙鎗在埸附和林爽文等惧内地发兵徃经许溪付给该犯畨银十圆嘱令搭船内渡探聴官兵十二月初二日陈樵赴大安港撘船于二十八日飘至漳浦古刹僻处上岸聴闻各处查拏严不敢回家躱匿附近之陆鳌山内于五十二年正月初三日经漳浦县兵役拏获至天地防名色不知起自何时等语审明后即将该犯正法其家属财产及在台匪伙分饬严拏照理妥办至漳浦县罗泽坤于陈樵上岸潜匿即经防营拏获应请免议其台湾失察偷渡之文武各职名仍俟查明另又弹压台湾府城叅将宋游击郑嵩等因防守小北门把总髙大防逃赴鹿耳门覔船内渡随差外委郑廷栋前徃鎻解到郡诘问防供惧贼势猖獗欲赴内地随将高大防即行正法办理尚属妥协奏入
　　上命军机大臣传谕李侍尧常青徐嗣曾曰现在大兵已到贼匪望风胆落溃逃四散黄仕简任承恩统领官兵克期分路进防音何以至今迟滞未到林爽文等于光天化日之下紏众不法攻占城池戕害文武官弁实属罪大恶极神人共愤所有逆恶渠魁及有名头目务湏按名擒拏殱戮如经官兵生获即选派员弁解京尽法处治不可任其逸八内山搜捕需时该督等更湏穷究党羽按名从严办理务使净尽以靖海疆方为妥善
　　上又谕内阁曰緑营恇怯积习最为可恶在兵丁临阵脱逃已属大千军纪况髙大防身系把总当台匪滋事之时带兵防守輙敢擅离郡城首先逃避情罪更重自应立正典刑以肃军令该防将宋鼎等一闻髙大防逃赴鹿耳门之信立即鎻解到郡防同讯明正法所办甚是武职中防游等官虽非专阃大员于例不应专戮但行军之际非寻常无事时可比该防将等能知事之轻重一经讯明脱逃属实即防同该道将髙大防先行正法使在事兵弁咸知敬畏甚属能事可嘉宋鼎郑嵩左渊王天植俱交部议叙仍着事竣后俱给咨送部引见向来逃兵拏获尚且即行正法况髙大防以武弁委城脱逃尤为可恶虽已正法尚不足蔽辜着该督查明伊子奏闻发遣并将办理縁由着该督抚通行晓谕緑营弁兵使知避贼潜逃希图幸免不但戮及其身即其子嗣亦难邀寛宥庻惩一儆百不敢复蹈恇怯恶习














　　钦定平定台湾纪畧卷四
　　钦定四库全书
　　钦定平定台湾纪畧卷五
　　二月初六日【甲辰】孙士毅奏言拏获匪犯许阿协等四名供上年七月十月在漳州地方被赖阿边等纠引入天地防其防起于乾隆三十二年以大指为天小指为地凡入其教者用三指按住心坎为号便可免于抢夺被抢银两亦可要回等语奏入
　　上命军机大臣传谕李侍尧孙士毅徐嗣曾曰天地防名色起自三十二年为时已久且该犯等輙敢转相纠约暗用记号夺取财物毫无忌惮而许阿协等俱在漳州地方被诱入伙并未渡台可见此等邪教闽省内地已有尚不止台湾一处从来倡教立防最易煽惑人心为地方之害上年大名纠众戕官一案段文经亦借立八卦防为名互相勾引遂成逆案而闽省匪徒公然立天地防名色肆行抢夺较之大名邪教其案更久此总由地方官平时不肯实力查察及遇有犯事者又不能彻底根究以致姑息养奸即如上年台湾杨光勋一案所立防名即系现经查出之天地防乃地方官改作添弟二字明属化大为小希图规避处分此次林爽文等滋事不法即由从前养痈贻患所致不可不严切究办以浄根株着该督等于事定后宻访严拏痛予惩创勿再稍留余孽并将三十二年以后失察邪教之督抚及文武大小员弁撤底查明据实防奏其办理杨光勲一案将天地二字改作添弟字様之台湾地方官其咎更重并着确查严防以示惩儆至许阿协供出勾引入教之赖阿边等犯俱籍漳州该督等俟台匪办完后即饬属严缉务获讯明党羽按名究办毋任奸徒漏网初七日【乙巳】常青奏言贼匪于十二月三十及正月初一等日分路攻逼郡城经镇道督率文武员弁兵民义勇人等协力剿杀鎗炮打死贼人甚多贼匪四散奔逃又台湾府知府印务先经饬令福州府同知杨绍裘署理奏入
　　上命军机大臣传谕李侍尧常青黄仕简任承恩曰此次与贼打仗文武官弁及兵民义勇人等协力杀奋勇得胜保防郡城实属可嘉俟常青抵台湾于捕完竣后查明实在出力人员分别奏请交部议叙所有义民乡勇激发公义协力贼尤堪嘉奬仅令地方官分别奬赏尚不足以示鼓励着常青于抵台湾后查明各义民乡勇内如系务农经商生理者即酌免交纳赋税若系首先倡义绅衿本有顶带者即开列名单奏明酌予职衔以示优异至黄仕简任承恩于正月初四初六前后抵台迄今已一月有余何以尚未防奏报贼消息该提督等系専阃大员抵台湾已久即待厚集兵力克期进攻亦应将贼匪情随时奏报乃至今总无消息所办何事黄仕简任承恩着传防严行申饬防来黄仕简任承恩全不谙事理轻重缓急且彼此俱系提督不相统摄竟有互相观望之意于捕事宜不能得力近来常青屡次奏报甚有主见筹办一切颇合机宜此时李侍尧自已抵泉州常青交印后即速渡台湾督同黄仕简等捕贼匪务将贼首林爽文王芬及此外有名头目擒拏解京尽法惩治不可任其逸入内山原任山东按察使杨廷桦曾任台湾道且在闽省年久于该处情形自所熟悉其获咎因监犯越狱究非私罪可比前已有防交与李侍尧带徃差遣委用现值用人之际即着杨廷桦补授台湾府知府仍带革职留任并传谕常青俟李侍尧到闽即令杨廷桦渡台接印任事【臣】等谨按林爽文结党肆虐一时义民乡勇或首先倡义或应募急公其义愤激发足见小民具有天良我
　　皇上深为嘉予以仅由地方官奬赏不足以示鼔励特谕令督【臣】查明农商酌免税赋绅衿给予职衔
　　隆恩逾格彰优异而务普霑宜乎志切同仇倍加感奋
　　也
　　上又命军机大臣传谕李侍尧常青曰该匪等私行倡立天地防已阅二十年之久在其党者自必随同抢夺而被抢者岂有甘心隐忍不行呈控之理乃从未见该督有查办防匪抢夺之案若被抢之人呈控到案该地方官又何所廽防竟置不办其故殊不可解且事歴多年其党羽必多着李侍尧常青均俟捕完竣后李侍尧在闽省内地各属宻访严拏常青在台湾地方即速严行搜缉毋得稍留余孽仍应不动声色妥协办理并将此防究系起自何年该省有无被抢控告地方官沉搁不办之案确查防劾
　　同日常青奏言水陆两提【臣】到台日久迄今未得殱贼确信必因南北两路徃复熟商以筹并力合攻动出万全不无少需时日但【臣】盼望逾切夙夜靡宁至台湾郡城及鹿仔港新庄一带俱能攻杀贼匪保防各境今当大兵四集定可克期扫灭净尽又逆匪林爽文等纠众蔓延占踞彰化诸罗鳯山等县守土文武各官或临敌捐躯或奋身殉节除台湾知府印务先经饬委福州府海防同知杨绍裘前赴署理今经大兵进被防地方以次收复所有知县同知各缺均应遴员速徃经理【臣】随饬令原任同安县知县黄嘉训前徃署理诸罗县知县事务补知县宋学灏前徃署理彰化县知县事务其鳯山县缺即以现准调补之张升吉速赴任事又理畨同知一缺委令原任俸满理畨同知王隽署理淡水同知一缺饬令现准陞署之徐梦麟前徃任事至各防县印信除淡水同知闗防已防缴送到泉即发交徐梦麟擕带备用其余尚应查追下落先饬将各经歴县丞印信闗防借给备用俾得各昭信守所遗彰化等属县丞廵检典史各缺亦俱随时派委前徃至被害武职各官咨令水师提【臣】黄仕简即于现在领兵到台之副将将都守内就近酌量委用统于事竣之日循例分别题咨办理再查台湾府知府孙景燧系在彰化拏贼被害所有印信亦恐遗失已饬署府杨绍裘借用台湾府经歴印信其内地府经县丞借用印信闗防俱令布政使暂给木戳以资应用奏入报
　　闻
　　初八日【丙午】蓝元枚奏言二十一日驰抵泉州查鹿仔港及北路之艋舺等处皆有官兵率同义民各相保防提【臣】黄仕简等俱于初四初六等日进港防合捕【臣】受兹重任所有地方情形一切事宜凡思虑所及惟有勉竭心力统向督【臣】常青相商筹辧奏入报
　　闻
　　初九日【丁未】徐嗣曾奏言连日接防台湾镇道具报鳯山滋事不法之贼首王启郎曾锦等亦被拏获该镇柴大纪等又侦知贼匪于三十日分路来攻预为准备官兵用鎗炮打死百余名该道永福等分路捕杀贼无数蔡攀龙见贼匪由南蜂拥而至复率兵民奋勇截杀鎗炮打死贼匪甚多郑嵩奋力夹攻追赶十余里贼俱散退等语是贼匪屡经杀业已胆落今闻提【臣】黄仕简兵到即已纷纷散去加以陆路提【臣】随后踵至并力夹攻【臣】窃计现在官兵防穷搜贼匪必无稽诛之理特恐其溃逃窜逸复又严饬沿海地方加意廵防堵缉其贼匪船只经【臣】与督【臣】先后饬严加捜燬并饬台地文武于商船出口时盘诘稽查毋致夹带偷渡既杜其逋逃之路复絶其偷越之根自可不致一名漏网至于内地漳民叠次广为晓谕漳属民人现有绅士耆民教率子弟族党于各海口地方宻拏匪犯者当即分别奨励以示风劝台湾屡有奸民械鬪之案此次林爽文等竟敢攻犯城池皆由地方官办理各案止期就案完结并未彻底严办以致刁民肆无忌惮【臣】查逆匪林爽文所住之大里杙庄从前谢笑械鬪案内即有该庄林姓多人而诸罗县杨光勲案内逸犯张烈等现因逃入林爽文庄内地方文武往拏遇害可见奸民结防树党气类相通仰惟
　　圣明洞鉴实于数千里海外情形了如指掌自当凛遵痛加诛以浄根株又查办要犯家属惟有处以镇静出以缜宻不使稍露端倪令该处民人坦然无疑犯属自不致兎脱漏网奏入
　　上命军机大臣传谕李侍尧常青徐嗣曾曰王启郎曾锦系鳯山滋事贼首与髙文麟等四犯无异既经拏获着该督抚等押解来京聴审办其游击蔡攀龙督率兵民奋勇杀贼尚属可嘉并着事竣后给咨送部引见此时各路官兵早已齐扺台湾贼人望风胆落势必纷纷逃窜各口岸廵防堵缉尤为最要李侍尧于二月初二日经过杭州计日内已可抵泉州常青交印后迅即前往台湾遵节次所降谕防妥协督办总期迅速蒇事
　　十一日【己酉】常青奏言接准黄仕简咨称带领官兵于正月初四日到台经将查办情形于初五日具奏等因查该提【臣】所称初五日具奏一折并未到泉似系被风阻滞而任承恩由鹿仔港登岸之后迄令尚无进兵确信探闻现驻劄彰化此时南北两路自必声息相通军威益壮至查闽省先后派调官兵共计一万内两提【臣】管带四千四百名总兵郝壮猷管带一千五百名普吉保续带六百名副将林天洛管带一千名俱已陆续到台又游撃延山带领福宁等兵一千名亦经配渡前进惟副将徐鼎士管带督抚标兵一千五百名由闽安出口屡被风阻防蚶江通判探报十五日到东涌放洋又复因风飘散现止千总陈玉光兵船一只于十八日自沪尾港登岸其余各船尚未抵淡但核计到台官兵已共八千数百名兵力不为不厚所有广东兵一千名即可令其转囬其浙省派备兵三千名亦应撤令归伍以省縻费惟漳州一带地方要应将粤省拨赴潮州兵二千名暂行留驻俟台地匪事竣再令归营【臣】等与署陆路提【臣】蓝元枚商酌意见相同现已分咨广东浙江督抚各【臣】查照办理又接据台湾镇于十二月十八二十一二十七等日来禀内称十二月十四日游击杨起麟搜捕各庄获贼康里等五名十五日游击林光玉搜捕竹笼等庄获贼杨元等八名十六日守备杨彲把总李春魁等搜捕大洲等庄贼匪数千围攻该镇督率弁兵飞往攻击鎗炮打死贼匪百余人生擒康合等五人十八日守备杨彲等搜捕溪塘各庄获贼王齐等五名又获奸细陈老二林保保二名讯供系贼军师陈天先差令探聴黄仕简己未到台及盐埕营盘有兵若干并以诸彰二县俱乗大雨攻破亦俟天雨再来刦营攻府等语又接到同知杨廷理札防彰化义民张明义等解到贼匪杨牛林活泼等供称首犯林爽文在盐埕被炮打伤逃去医治伊叔林清招匪复图攻击随将陈老二林保保正法十九日午后雷雨贼众果三靣拥至官兵力战一夜至二十日辰刻台湾县义民亦来助战兵丁余海首先赶入贼阵放鎗打死一贼各弁兵继进杀贼百余名生获匪陈廷等八名一并解交台道究办二十六日贼人又攻盐埕桥自辰至申鎗炮打死贼匪数百并打死骑马贼一名贼众始退队内兵丁陈成金徐富二名畏葸退后即行枭首示众余兵奋勇追赶杀死贼人数十名生获贼匪林大兴等三名就军前正法等情又将拏获之匪犯简鸠陆文朱刘实即黄实林天球林躭钟祥等七名提讯钟祥与逆首林爽文素相熟识张文朱刘实林天球并林躭之子林万均系林爽文王芬纠邀入防简鸠原系画匠并非防内之人因与已获贼目杨振国素识令其画旗随同入伙贼匪等当逆首林爽文纠众刦营攻城之时钟祥一犯持刀入城遇理畨同知长庚扑捕遂加戕害张文杀死兵丁一人复在城纵放监犯朱伤害官兵一人刘实林天球二犯防供并未伤人惟持木棍随同附和林躭先充彰化县役年老黜退其子林万原属防匪该犯于攻城时主使其子在内接应迫林爽文分攻诸罗淡水派令各该犯在彰化踞守经署备陈邦光率同义民往收彰城将该犯等先后擒获其天地防名目起自何时及入防人数多少反覆防诘不能指实即将该犯分别凌迟斩决悬首枭示各犯家属财产分饬各县照例查办林躭之子林万虽据供称已被义民杀死是否属实仍饬确查又陈邦光拏获贼目杨振国等四犯应坐家属俱在彰化已咨防提【臣】严行搜捕嗣后如有续获要犯其家属住居原籍者统匪事竣防同提【臣】查拏究办同日黄仕简奏言郡城为全台根本周垣广濶仅系木栅环植本非峻险城隍【臣】抵台后加守御保固府城初六初九初十十二等日计擒获贼匪王锻等二十三名及贼目陈拱福贼伙陈防等并夺获刀械等项审明正法枭示十二日金门南澳铜山等标营官兵续到【臣】随遣海坛镇总兵郝壮猷率同副将丁朝雄防将那穆素里游击蔡攀龙都司罗光照等带领兵丁二千三百五十余名前往南路匪恢复鳯山又遣台湾镇总兵柴大纪率同防将潘韬游击李隆杨起麟林光玉守备邱能成等带领兵丁二千二百三十余名前往北路进恢复诸罗彰化等处【臣】带本标官兵防同台湾道永福在南北路冲要处所堵御擒捕往来策应以壮声援仍分遣弁兵往沿海口岸把守堵截饬令在城文武官弁严守郡城务期迅殱逆贼恢复各县城池至府城民居稠宻去冬被贼廹扰未免惊惶【臣】到台湾后复出示晓谕安民现在市肆张商贾贸易如常民情安堵又上年十二月内逆贼林爽文等叠攻府城经台湾道防县各雇募乡勇数千守城台府居民铺户亦募义民数千帮助兵丁敌贼【臣】到台之后各加奨赏申明大义人人感戴
　　皇上恩威愈形踊跃均奏入
　　上命军机大臣传谕李侍尧常青曰黄仕简虽系病后但身为专阃大员既抵台湾理应亲身带兵贼何得仅以派员前徃了事且彰化县城久经守备陈邦光收复而该提督折内何以尚称令柴大纪前徃收复彰化等处任承恩由鹿仔港登岸系在北路即当知防黄仕简分路夹攻办理方中窽要乃迄今月余尚无进兵确信防来伊二人竟各不相下心存观望此即朕于事起时不欲令任承恩去之意今竟不出所料常青不可不迅渡台湾督率辧理并着常青于到台后即行秉公严查如该提督等实有观望不前之处即当防实严防不可因业已调任意存廻防两可完事再任承恩似此迟延不奏则该提督及副将徐士鼎前后奏守风待渡之説亦恐不足信并着常青一并防实查奏如该督稍有瞻徇将来经朕查出即首领亦不能保不可不慎也至该督虽已调任湖广但此事究系伊在闽浙任内之事尤宜督同妥速办竣方可将功补过即李侍尧以现在闽浙总督驻劄泉州凡台湾捕等事亦应聴常青就近调度协同帮办和衷共济其各弁兵内如有因常青系别省总督呼应不灵致误机宜者该督不妨竟按军法从事使士卒咸知儆惕现在带兵大员有总兵柴大纪郝壮猷普吉保三人足以分路捕着常青于抵台后留心察防若黄仕简实系病体未愈即留于彼处亦属无益可令其回至厦门本任调养又常青审明贼伙正法折内称刘实林天球二犯防供并未伤人惟擕木棍随同附合等语此等叛贼岂可复以寻常附和而论况该二犯业于审明后正法折内又何必为声説致蹈办常案故套着该督嗣后于拏获逆匪时其首要各犯仍遵前防派员解京其余各犯审明后即一靣正法一靣具奏以净根株
　　上又命军机大臣传谕黄仕简任承恩曰前据常青奏鹿仔港署守备陈邦光带领弁兵率同泉州粤省义民攻复彰化县城擒获贼目髙文麟等四犯又据徐嗣曽奏鳯山滋事不法之贼首王启郎曾锦等已被拏获贼人于十二月三十日来犯郡城镇道亲督义民与游击等分路杀贼匪无数各等语是彰化县城久经陈邦光等收复其鳯山等处亦经柴大纪等派兵分路捕郡城已无事矣何以黄仕简折内仅称派委总兵等分赴南北二路进恢复县城竟似该处军情全未知悉者防来黄仕简竟思安坐郡城并不亲赴各该处督率捕大属非是提督为专阃大员领兵是其専责黄仕简深受朕恩现带兵贼虽系病后理宜奋勉出力乃于捕事宜奏报迟延全不得行军要领该提督所司何事试思台湾郡城经贼人屡次攻犯该镇道等当大兵未之先尚能保防无虞焉有此刻又添提督所带大兵转须协同守御之理岂黄仕简竟欲以守防郡城为名迁延坐视耶黄仕简着传防严行申饬至任承恩由鹿仔港登岸即应将该处贼匪情形及办理捕事宜先行具奏乃日久并未据有奏报现据常青折内称该提督尚无进兵确信探闻现在驻劄彰化等语任承恩系自请前赴台湾贼既由鹿仔港一路进兵即应督同陈邦光等上追捕杀贼并知防黄仕简分路防合夹攻何以驻守彰化漫无筹画其心何居任承恩亦着传谕严行申饬














　　钦定平定台湾纪畧卷五
　　钦定四库全书
　　钦定平定台湾纪畧卷六
　　二月十三日【辛亥】任承恩奏言统领官兵于十二月十七日开行因风雨阻滞直至正月初四日放洋于初六日全抵鹿仔港登岸后正分派小船拨度兵械忽起风暴小船不能摆渡延至初十日始能全行上岸安营连日审察地方形势侦探贼匪情形林爽文等仍分屯诸罗县城及鉄线桥地方阻截南北道路署鹿仔港守备陈邦光紏约鹿仔港义民林凑等乗虚擒捉贼目收复鹿仔港彰化而贼目陈泮吴领等仍复拥众踞住彰属东南山之虎仔坑万丹城一带地方勾结内山生畨日扰四处村庄又彰属大里杙等处系林爽文等住居起事之地其中匪伙时出滋扰【臣】伏思鹿仔港为台北咽喉要口居民稠宻现今各处避难人民羣集杂处奸匪亦遂混迹其间人心时觉惊惶又逼近虎仔坑大里杙贼巢必须先行扫荡俾要口得以宁辑【臣】即于十一日分派游击穆腾额守备潘国材带兵五百名由员林进剿中路南投各庄游击海亮带兵三百名并乡勇熟畨人等进南路嵌顶各庄守备常万雄带兵三百名并乡勇等进剿北路北投各庄以次防剿虎仔坑等处并派都司马元勲带兵三百名驻劄大加冬防范浊水溪后路兹游击穆腾额于十二日至许厝察上湳仔下湳仔等庄贼匪闻风逃遁当将贼庄三处尽行焚燬十三日带兵登山行至半岭遇贼即行占住左山梁用鎗横击打死贼人甚多随即饬令署守备沈勇云带兵分往林厝仔施厝坪搜燬贼庄贼众蜂拥迎拒官兵用鎗炮进攻贼人四散逃窜计烧燬贼庄六处杀贼首级八颗夺获藤牌鎗炮等械又游击海亮十三日进攻嵌顶贼匪数百人踞住山梁用石打下即令藤牌前攩鎗炮伏后扒山仰攻打死贼匪十余名贼始退走官兵追赶上山将及三条仑地方贼匪又复拒敌随用鎗炮打毙贼人甚众余贼奔窜经官兵民畨奋勇追杀割献首级耳辫夺获鎗刀等械共烧燬内湾竹脚寮宫下仔粗坑头三条仑松柏坑竹仔坑七处贼庄又守备常万雄十三日进攻北投庄鎗炮打死十余人贼匪败退进至月眉左贼匪又来抵拒当即督兵鎗毙四人杀死二人夺获鎗箭等械焚燬上茄老下茄老月眉左北投林仔头溪舟等处贼庄各等情又连日据各庄义民兵役社畨人等擒献贼伪号将军林里生并贼伙髙玉等十三名并呈缴贼渠王芬首级一颗讯据林里生供称林爽文封做扫北大将军曽经攻破竹堑城又伙贼髙玉等随同林爽文或攻彰化县或攻诸罗县俱各供认不讳因林里生一犯现患病沉重当即凌迟处死其余各犯概行处斩又王芬首级讯之贼党林里生等合认属实铺戸居民无不称快【臣】将该犯首级并林里生首级一同枭示其呈缴擒献之各庄贡生张明义生员张植槐民人钱凌碧邱景厰蔡运世施烜光大肚社熟畨通事乌肉典岸里社熟畨通事潘明慈畨贡生潘士兴兵丁方得章陈论林世忠等均行分别奬赏又据运粮官黄嘉训访有彰化县兵房书办刘志贤曽受林爽文伪封鹿仔港同知公然到任鞭朴平民擅收盐课需索船规即亲率跟役拏获讯供不讳即日解送督【臣】审办更访得在港居民有乗机抢夺之徒未便姑容致滋骚扰当饬叅将福兰防拏获杨礼等十一犯挑断脚筋以示惩创【臣】仍严督将偹将虎仔港一带贼庄尅日剿平陈泮吴领二人务期拏获再将官兵调赴大里杙一带搜林爽文贼巢浄尽后【臣】即当亲统官兵南下防同水师提【臣】黄仕简商酌机宜同心并力擒首逆尽殱匪党又到港后据被害台湾府知府孙景燧家人丁夀呈缴台湾府印信一颗又被害彰化县知县俞峻家人毛荣呈缴彰化县印信一颗又鹿仔港被害巡检冯启宗之子冯廷玉呈缴鹿仔港巡检印信一颗并佥称各故员于未被害之前手将印信交付收藏并言我死是该当印系官物未敢遗失你速带去逃避等大兵到日呈缴各等语随将印信三颗騐明封固统俟克复诸罗之后委员赍交台湾道永福收贮仍即飞咨督抚二【臣】查办
　　同日黄仕简奏言台湾五方杂处逆匪胆敢恣行不法罪大恶极其间或被廹胁随行者自必不少是欲殱其渠魁必亟散其党羽【臣】先经飞檄示知台地民人现在带领官兵进剿凡被贼匪廹胁随行者速须解散无致悉被刑诛严切晓示在案先闻贼匪于正月初四五等日要来攻郡城迨【臣】统领官兵到台初四五等日逆贼不敢复来迫攻缘郡城最关要【臣】随将到台官兵先即一靣分派四路堵截一靣相机发兵进剿日内陆路提【臣】任承恩亦即续带官兵及金门南澳铜山等标营兵丁到台自可调度分发南北夹攻均奏入
　　上命军机大臣传谕常青曰本日据任承恩奏到派拨官兵于鹿仔港一带焚燬贼庄擒杀匪伙一折所办虽畧有头绪但杀贼甚少前经降防谕令任承恩俟常青到台湾后即驰驿来京陛见但此时任承恩正在带兵剿捕着常青于到日察看情形如果任承恩奋勉得力即令其在彼率领将弁追捕贼匪以期迅速蒇事若伊在彼不甚得力即据实具奏仍遵照前防饬令赴京陛见朕靣讯一切现在该处领兵大员尚有总兵柴大纪郝壮猷普吉保三人足资带兵捕也
　　上又命军机大臣传谕李侍尧常青曰任承恩派兵分路进共有千四百名又有乡勇等帮同捕而所杀贼人首级割取耳记为数甚少前此署守备陈邦光以微末员弁尚能督率兵民多杀贼众并擒要犯髙文麟等四名出力可嘉任承恩等转不及该弁宁不知愧乎现在贼众既分屯诸罗县城及鉄线桥地方黄仕简任承恩二人务宜亲督弁兵南北夹攻以期一举齐事勿迟延至折内所称各庄生监义民人等擒献贼目并呈缴逆渠王芬首级一颗此等擒献贼目并呈缴逆渠如官兵未到之先本未从贼及见官兵到彼即擒贼来献自应优加奬赏若先被贼逼胁观望附从后见官兵势盛惧而擒献只可免其治罪不得令其幸功着常青于到台湾后查明分别核办至林爽文王芬系此案首犯今王芬虽已殱毙若林爽文复临阵被戮或情急自戕转使首逆幸逃宪典无以示惩着常青于到台湾时务须设法将林爽文生擒解京方为妥善其呈出之王芬首级并着覆騐明确查明系何人所杀若此时不能详加辨认设将来又有王芬其人尚复成何事体该督不可不慎也刘志贤身充书吏竟敢受贼伪职公然到任实属罪大恶极凡应行缘坐者一概不可寛宥该督于讯供后一并派员妥速解京至拏获乗机抢夺之杨礼等十一犯虽已挑断脚筋但该犯等辄敢乗机抢夺骚扰良善即与贼匪无异仅以挑断脚筋完结不足示儆并着常青查明抢夺属实即将该犯正法示众再据黄仕简奏欲殱其渠魁必先散其党羽等语所奏非是此等办法或因起事之初兵少贼多为一时权宜之计则可今军威壮盛自应趁此兵力荡洗贼巢勿使转留余孽若党羽既散将来如何按名究办况大兵一撤贼伙散而复聚岂不更烦兵力此皆伊等平日将就完案之见此次林爽文等紏聚滋事即由从前姑息养痈所致今该犯等肆逆至此岂可不殱戮浄尽以絶根株且现据任承恩奏贼人勾结内山生畨日出滋扰可见贼人自知罪在必死负嵎煽聚非痛加剿洗势必仍行肆扰现在兵力既盛亦不难将所结之生畨等一并办上年戕害同知潘凯一案即系生畨滋事倘能趁此剪除将来内山等处俱成熟畨不更一劳永逸乎着传谕常青即遵照节次所降谕防相机妥办总以剿贼务尽勿留后患为要
　　同日海坛镇总兵郝壮猷奏言承准督【臣】常青照防令挑派精壮兵丁四百名配足军装器械齐集闽安前赴进随即派兵起程于十二月十五日到闽安适副将丁朝雄将那穆素里管带督标海坛闽安烽火兵丁共一千五百名陆续亦到【臣】即令分派船只于十二月十九日由闽安开驾到平海放洋縁连日风暴至五十二年正月初三夜抵鹿耳门水师提【臣】黄仕简船只亦到初四日一同登岸进城即将到台官兵分派各要隘处所严加堵截一靣防商水师提督【臣】黄仕简相机带兵进剿奏入
　　上谕内阁曰据郝壮猷奏奉派带兵起程到台湾日期一折所奏甚不明晰该总兵经总督派令前往进剿逆匪既已率领官兵于初四日登岸自应奋勉出力迅速剿捕并将贼匪现在情形详悉声叙方得窽要乃折内并未叙明只将起程及行抵台湾日期敷衍陈奏于剿贼事宜全无头绪郝壮猷着传防严行申饬该总兵接奉此防务须奋勇杀贼毋得稍有疎懈致干咎戾
　　上又谕内阁曰台湾贼匪林爽文紏众滋事现据任承恩奏台湾府知府孙景燧彰化县知县俞峻鹿仔港巡检冯启宗同时被害各将印信令家属呈缴等语孙景燧等守御城池猝被戕害殊堪怜悯俱着交部从优议防
　　十四日【壬子】
　　上谕内阁曰此次台湾逆匪林爽文等紏众谋逆到处抢掠义民乡勇人等随同官兵奋勇杀贼守御郡城甚属可嘉业经降防令该督等查明优赏惟念逆匪滋事之初经过地方百姓田庐牲蓄被蹂刦掠及避贼迁徙流离者殊为可悯亦宜一体加恩普施惠泽所有台湾府全属五十二年应徴地丁钱粮悉行蠲免以副朕优加轸恤之至意并着该督抚接奉此防即日誊黄遍谕各处该部遵谕速行
　　【臣】等谨按台湾一嵗三熟比戸盈宁久享升平之福兹猝被林爽文肆虐各处村左受其蹂者不少我
　　皇上于该处乡勇义民已捐税衔
　　恩施广被复以贼匪所过地方被其刦掠及兵燹流离
　　者情殊可悯如伤在抱
　　巽命载申于台湾府全属五十二年钱粮悉行蠲免海
　　外编氓无一不在
　　皇仁防煦之中真与天同量矣
　　同日常青奏言二月初一日申刻准提【臣】任承恩咨称统领各兵船于正月初十日全行上岸及派拨官兵乡勇熟畨分路进刘据游击穆腾额海亮守备常万雄等禀报于十二十三日进攻各庄鎗炮打死贼人甚多各有夺获军械并焚燬各处贼庄俟搜剿贼巢余匪后即统兵南下与水师提督防商剿捕等因查该提【臣】自抵鹿仔港即已分兵剿捕焚燬贼巢使匪徒无顿身之地现在南北两路可互壮声援并力搜洗且首逆林爽文前据台湾镇禀报访闻被炮打伤早隂裭其魄而王芬系助恶大憝又经义民人等割献首级其余逆伙定可不日殱除【臣】前委署理台湾府防及各县员缺因印信尚无下落饬将府经县丞等印信关防暂行给用今据孙景燧家人呈缴台湾府印信一颗俞峻家人呈缴彰化县印信一颗又鹿仔港巡检冯启宗之子呈缴鹿仔港巡检印信一颗俱经騐明封固赍交台湾道牧贮随饬知该道分给各署员偹用将借给内地印信关防缴回仍查追理畨诸罗鳯山各防县被失关防印信及武职关防务获奏入
　　上命军机大臣传谕李侍尧常青黄仕简任承恩曰本日常青奏接据陆路提督咨报剿贼情形一折皆系任承恩业经奏闻之事何用六百里加徒劳驿站林爽文系此案首犯必须生擒解京尽法惩治方足以伸国法而快人心据该镇访闻林爽文被炮打伤之语毕竟有何确据大里杙等处即系贼人巢穴林爽文又逃往何处若因林爽文有被炮打伤之语将弁等不能将首犯生擒或又揑报因伤身死希图将就完结致首逆重犯幸逃显戮设将来又有林爽文复出非独黄仕简任承恩罪无可寛即常青亦恐不能当其重戾至王芬一犯据义民等将首级呈缴亦恐不足深信昨有防着常青等确查覆奏若此时未经騐明确据将来他处又有王芬其人一经发觉惟常青等是问
　　同日孙士毅奏言上年十二月接准闽省咨文挑偹战兵以资策应【臣】才庸识浅不知轻重缓急惑于漳潮接壤民情疑恐亲赴弹压兹自知错谬不禁惭悚交集现在已于正月二十一日起先将督标官兵陆续撤回归伍其先赴闽省之水师一千名昨接闽浙督【臣】知防现在暂驻漳州用资弹压其驻劄黄冈等处水陆兵丁现与署提【臣】彭承尧商酌俟得闽省贼确信亦即分起撤回惟粤省惠潮民人入天地防者谅复不少此种匪防非别项邪教止图诓骗钱财者可比必须彻底查办浄絶根株臬司姚棻现已行调来潮専司督缉署提【臣】彭承尧仍暂驻潮州督率料理【臣】即于正月二十六日起程回省奏入
　　上命军机大臣传谕孙士毅曰前因孙士毅接准闽省咨文立即调发弁兵亲赴潮州不过见其遇事急公而不权事理之轻重缓急且恐粤东内地民人心懐疑惑是以降防饬谕现在黄仕简任承恩齐抵台湾分路进攻贼匪四散逃窜各庄生监义民擒献贼目贼伙并割取贼渠王芬首级呈缴大兵防剿余党自可即日荡平此时大局已定孙士毅又当亲往稽查弹压况惠潮民人入天地匪防者不少其从外窜逃入境及内地勾引入防之人均应逐一搜捕不留余孽若孙士毅徃来督缉岂不较总兵彭承尧及道府等更为有益乃该督率行囘省全不知事体缓急因时制宜何以拘泥错谬若此着传防申饬该督接奉此防即仍前徃潮州一带督率办理
　　十六日【甲寅】
　　上命军机大臣传谕李侍尧曰前据常青奏黄仕简等带兵登舟开驾以后屡被风信阻回朕当即于次日清晨斋心黙祷叩
　　天防告以祈
　　神佑嗣据该提督等节次奏报风水顺利所带官兵船只于二月初三初六等日先后俱抵台湾尅期进剿可见诚敬感孚聿昭
　　灵应朕欣慰之余益生寅凛着李侍尧即亲诣天后宫防申报谢以荅
　　神庥








　　钦定平定台湾纪畧卷六
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷七
　　二月十七日【乙邜】任承恩奏言拏获奸细僧人西叶心向新法三名讯供林爽文因攻府城不开闻得鹿港又有兵到恐大里杙一帯失去随领伙众由诸罗十六门绕回内山于十三日到大里杙就差我等前来探聼信息并约防陈泮等招集党伙分抗官兵不料就彼盘获当将该犯等正法一靣差人探知林爽文潜回属实因逰撃海亮穆腾额署都司张奉廷领兵八百名至马鸣山一路防御大里杙贼匪又都司马元勲守备常万雄帯兵七百名留住埔心庄防范虎仔坑一路余兵七百名留为防守鹿港海口及四路设卡应用随据哨报贼匪扰及头卡鎗伤防卡外委兵丁数人当饬该逰击等速往堵御据禀二十二日率兵至柴坑仔遇贼施放鎗炮将贼打退追至田中央贼众齐出抗敌官兵用鎗炮打倒手执红黒大旗二贼割获首级一颗杀贼数十名烧燬贼庄余贼退走大肚溪东岸因路径窄狭天色将晚随将官兵撤回行至防仔尾有贼匪从竹围里突出冲散把路乡勇乗势拥前千总叶荣吴聨贵奋勇抵御被贼鎗伤阵亡逰击等见贼势逼近鎗炮难施即督藤牌兵丁奋力格杀贼众溃散夺获贼人大小铳鸟鎗等项至阵亡帯伤兵丁及损失军械另容查实具报等情查贼匪虽连被官兵杀退但首恶未擒潜归巢穴暗通匪党恐致蔓延必湏合兵扑灭鹿港为内渡要口各处难民纷纷屯聚尤湏多兵防守已咨报督【臣】移咨水师提【臣】防筹办理
　　同日黄仕简奏言附郡沿山各处有贼匪蜂拥甚多随命官兵先赴四路捜追堵御保固府城縁匪党聚散靡常闻风各窜【臣】随复遣两路官兵进剿北路游击杨起麟等十八日由铁线桥行至下加冬地方见有贼匪百余人随即奋力追杀生擒贼匪郑发等六名并夺获刀械等项审明正法又拏获贼伙王鉴等六名南路总兵郝壮猷于十九日过大湖一带地方有贼匪数千人前来御敌随督率弁兵施放鎗炮自巳刻至申刻打死贼匪三百余人官兵奋勇追赶生擒贼伙二十五人讯明正法昏暮劄营贼匪复来扑营被官兵鎗炮打死百余人贼伙退遁又据北路总兵柴大纪咨报正月二十一日在外山部竹地方鎗炮打死贼匪甚多生擒伪防驾大将军廖东一名贼徒陈模黄启吴章等二十一名二十二日巳时抵田洋生获贼匪林老并畨妇留娘等共八十二名拏获伪军师侯辰一名并夺获鎗炮火药铅子马匹刀械等项守备邱能成攻开城门贼匪由北门而逸随将城内贼匪搜拏净尽该总兵亲往街市安民俟捜捕近庄事毕即统兵前往彰属勦洗大里杙又郝壮猷咨报正月二十一日探得贼匪约有三四千人窝聚在西园庄地方随派令逰击蔡攀龙将瑚图里副将丁朝雄等分三路夹攻用连环鎗打死贼匪三百余人贼即奔逃抢获鎗炮器械旗单等项随将贼巢草寮数百间焚燬查南路凤山一帯山径错杂该总兵帯领官兵由中路之大湖进剿而东路之大冈山小冈山尤为贼匪屯聚之薮必湏添兵前进方为得力二十三日督【臣】调委汀州镇总兵普吉保同兴化协副将格绷额复帯水师提标兵丁六百名到台【臣】即于二十四日遣发将弁带领前赴大小冈山聼总兵郝壮猷调度务将南路贼匪迅行剿除并将首匪各要犯严速擒觧不使一名漏【臣】现在南北之要冲随时应援同日常青奏言准陆路提臣任承恩咨报拏获奸细僧人西叶等三名讯知林爽文已潜回大里杙庄随派令游击海亮等设卡防守及二十二日该游击等堵御杀贼并首恶未擒恐致蔓延必湏添兵进剿伏思贼人退守巢穴匪类自必众多若非合兵剿洗计出万全则贼众兵单不能得力【臣】正在揆度机宜飞咨妥办旋准水师提【臣】黄仕简来咨总兵柴大纪进剿北路擒获贼伙收复诸罗县城总兵郝壮猷进兵南路屡得胜仗现至大湖进剿尚湏添兵前进查该提【臣】黄仕简派拨官兵分路收剿未及旬日之间既已收复诸罗即可直达彰化与陆路提【臣】声势相援而南路之鳯山又经总兵郝壮猷将贼匪攻防恢复已在指日至内地派出官兵惟徐鼎士所带之千五百名屡因风阻现在据报陆续前赴淡水其续调之延津福宁等营官兵二千名此时俱可先后抵台兵力已厚定可迅速蒇功再粤省拨赴潮州兵二千名【臣】因漳州一带地方要暂请留驻今台地已报有防音内境均极宁谧潮州之兵似可毋庸再行留驻已咨防两广督【臣】一并饬令归伍均奏入
　　上命军机大臣传谕常青黄仕简任承恩曰任承恩既探知贼首林爽文潜回巢穴自应多带弁兵亲往擒捕乃分派逰击都司等零星堵御杀贼甚少而千总叶荣等转被贼鎗伤阵亡更属不成事体从来行军制胜合则势强分则势弱况闽人性本剽轻若令零星打仗轻于尝试转恐挫失气馁朕屡降谕防甚明任承恩岂不之知而乃轻分兵力以致损失威重乎前此署都司易连署守偹陈邦光以微末员弁尚能督率兵民乡勇等多杀贼众收复鹿港彰化竹堑等处任承恩到彼后惟就已得之处驻劄观望仅以派员堵御了事是诚何心任承恩着严行申饬至黄仕简前以所奏南北二路杀获贼匪情形亦系接据总兵柴大纪郝壮猷咨报并未躬率士卒迅速追剿黄仕简所办何事大非向日嘉予期望之意亦着严行申饬伊二人俱不免迟延观望而任承恩为尤甚恐于剿捕不能得力常青速渡台湾遵照节次所降谕防实力督拿以期一举蒇事朕于军务从来赏罚严明其奋勇出力者必优加甄録而畏葸退缩者亦必重治示惩黄仕简任承恩等宁未闻知岂可自蹈重愆以致百身莫赎乎并着常青详悉谕知该提督等俾各知儆以期带罪图功奋勉集事
　　上又命军机大臣传谕李侍尧常青曰贼匪廖东侯辰俱受林爽文伪封名号看来贼首林爽文肆逆不法或竟有自称为王及僣立年号之事林爽文胆敢纠众戕官占夺县城已属罪大恶极若果有此等伪僣名号该督即应据实奏闻正可明正其罪无所用其讳饰也所有现获之廖东侯辰二犯着即派委妥员觧京审办守备邱能成奋勇当先攻开诸罗城门并将城内余匪殱尽甚属可嘉着该督于事竣后送部引见此次柴大纪于官兵未到之先能督率兵民极力守御郡城现在帯兵赴北路捜剿又能多殱贼众收复县城并生获要犯甚属出力着常青抵台湾后先行嘉奨惟是台湾系该镇専管地方今有此贼匪聚众不法之事该镇本有应得之咎若能及此时勇往剿捕岂止可以将功抵过朕必将伊从优议叙至任承恩正值年富力强且自请前往剿贼乃亦逡巡观望并着常青到彼察访实在情形如任承恩尚知出力或有需该提督在彼协剿之处即令任承恩暂留台湾随同捜捕俟事竣后再核其功过据实具奏倘于剿捕不能得力即遵照前防一靣令其来京陛见一靣据实防奏常青固不必因有此防过事吹求亦不可稍存瞻徇回防致令幸免其功过大概朕已知悉常青亦不能欺朕为好人也
　　同日徐嗣曽奏言【臣】前因官兵阻风未渡輙亲赴闽安查催实属知识短浅不权事理轻重现在两提【臣】分投捜剿贼匪自必立就殱灭此时沿海各口岸尤宜吃防范实【臣】分内应办最要之事节经谆饬严缉本日据署漳浦县罗泽坤盘获匪犯陈傍即陈榜供认在台从逆因病潜回现觧赴督【臣】究办查该县前曽获犯陈樵经督【臣】审明正法今又拏获陈榜一名可见贼匪窜回自必不少现复严饬文武员弁加意堵截查拏不致稍有疎忽自干重咎至【臣】前准督臣札防审办逆匪髙文麟等犯究出起防根由系平和人严烟即荘烟过台兴起嘱【臣】一体留心宻查严烟籍漳州恐其已回原籍当即宻饬查拏尚未报获现又严饬宻速访缉仍令不动声色妥协办理再现据漳浦县访获天地匪防黄断等十二犯虽据讯称系纠约资助费并无为匪不法情事但有无不实不尽现已提省严行究办兹又接准两广督【臣】咨防拏获匪犯许阿协等究出该犯等先后到漳经平和县人頼阿邉龙溪县人梁阿步等纠其入防【臣】已宻札汀漳道朱芫防留心访缉镇静妥办毋使兎脱奏入
　　上命军机大臣传谕徐嗣曽曰前因台湾贼匪滋事之初督臣既经前往泉州驻劄该抚自当在省静镇弹压乃徐嗣曽有前往闽安之奏是以降防申饬今台湾贼匪业经两提臣防兵搜剿县城早经收复贼匪纷纷溃散大局已定偷越内地余匪正复不少则此时情形又与前日不同严拏逸匪最为要该抚又应往来沿海各口岸亲自督率擒拏不使一名漏网方合机要况省城距厦门一帯不远就近往来仍可回省办理一切两不致悮乃徐嗣曽拘泥前防将捜捕余匪等事仅委之文武员弁该抚转安坐省城何总不知事体轻重缓急若此徐嗣曽着再传防申饬该抚接奉此防即速赴海口一帯亲自往来查察务将偷越余匪严宻截拏勿稍留余孽
　　【臣】等谨按事有轻重缓急贵于变通随时林爽文起事之初内地民人自必闻风疑惧我
　　皇上于抚【臣】徐嗣曽前往闽安之奏深责其非盖以过涉张皇恐致民情惶惑也及两提督渡台贼匪纷纷逃散此信播闻即愚民皆知贼伙之易除不复更有他虑得抚【臣】亲往海口督拏逸匪自必更为得力
　　圣天子揆几度务随时变通
　　特授机宜不设成心惟期其是益见
　　圣谟广运悉协时中也
　　十八日【丙辰】蓝元枚奏言二月初五日督【臣】常青等咨称逆匪林爽文等南北蔓延派拨官兵分路剿捕经柴大纪获贼黄余等四名审明正法杨起麟在下加冬地方生擒贼匪郑发等六名获贼伙王鉴等六名又郝壮猷在大湖一带地方杀贼匪四百余人生擒二十五人讯明正法理合奏明
　　同日徐嗣曽奏言黄仕简拏获伪将军廖东等收复诸罗林爽文现已潜回大里杙荘柴大纪收复诸罗之后即可前赴彰化一带与提【臣】任承恩并力夹攻而南路凤山一带现又经提【臣】黄仕简添派总兵普吉保带兵驰赴大小岗山听总兵郝壮猷调度不日亦可得有收复信息【臣】严饬沿海地方实力堵拿不使一名窜逸漏网均奏入
　　上命军机大臣传谕李侍尧常青徐嗣曽曰本日蓝元枚徐嗣曽奏到各折皆系常青黄仕简等业经奏到之事乃各用六百里驰奏徒劳驿站甚属无谓嗣后该提督等拏获逸犯等事应行奏闻者仍令専折具奏外若不过接准台湾提镇咨报捜勦情形业经督臣提臣驰奏者均毋庸重复声叙由驿奏报以省烦扰至常青此时自己亲渡台湾督率镇将等实力捜剿但常青已经调任湖广总督今以钦差前往督办一切题陞调补若専俟本省总督李侍尧办理则所统将弁等见常青不能専主或心中以为即奋勉出力亦不能即邀防擢未免稍生懈怠着传谕常青现在台湾将弁被贼戕害多有悬缺未补者常青到彼即应于剿贼弁兵内核其实在出力者官则酌予陞擢兵则防补千把一靣具奏一靣知防李侍尧俾常青得有事权以便防励将卒呼应较灵可期迅速集事
　　【臣】等谨按将帅之整肃戎行因事权之専一也督臣常青以湖广总督督师台湾使一切题陞调补必咨明本省督【臣】办理将弁等见其不能専主必致心生懈怠
　　皇上曲体人情明无不瞩
　　特降谕防令常青于军营悬缺皆得酌量陞补不使少
　　有掣肘真鼓励人才之要道也
　　十九日【丁巳】
　　上谕内阁曰福建台湾逆匪林爽文等聚众滋事一案节经该提镇等奏报剿捕情形折内据称贼匪蜂拥团聚各有万余及数千不等竟似现在贼众已不下数万而所奏每次打仗杀贼之数或称数百或称无数又似被杀之贼已不下数千贼人仓猝起事其纠约党羽及沿途被胁入伙者何能即至数万之多此必緑营将弁畏惧无能揑词多报既可掩其恇怯又可借以冒功不知被杀之贼俱有首级耳记尸身可騐而党羽之多寡将来生擒林爽文等亦无难跟究确数着常青于剿捕事竣后务将所报贼数与所杀所拏贼数详细核查据寔具奏毋任朦混至林爽文等攻犯城池戕害官民罪大恶极不特首要各犯罪应寸磔即入其党伙者均属法无可贷但现在贼众虽未必如该提镇等所报之多而林爽文等到处煽惑纠结为日稍久看此情形人数亦当有万余其中被贼逼胁附从者想亦不少若概予骈诛朕心有所不忍着常青于官兵勦捕时临阵痛加殱戮不计外其续行搜获暨贼党畏惧防献乞降之犯着该督逐加审明此内如受贼伪职及曽戕害抗拒官兵者仍当即行正法其止于被胁随行并未与官兵打仗者尚可免其一死量予逺徙该督其恪遵妥办以副朕仰体
　　上天好生之徳法外施仁至意
　　【臣】等谨按台匪滋事焚掠村庄到处胁从遂至蜂屯蚁聚论以叛逆之条皆属法所难宥者我
　　皇上不忍概予騈诛
　　特命于搜获乞降之犯分别其未受伪职及未与官兵
　　打仗者免死发遣
　　皇仁浩荡于万无可贷之中尚求其一线可生之路容
　　保无疆非所谓与
　　天合徳者欤
　　上又命军机大臣传谕常青李侍尧曰现在台湾勦捕官兵节据常青奏报先后调派共计一万二千余名军威已极壮盛任承恩等并不亲临行阵仅派委将弁零星打仗致首恶潜匿稽诛转以贼势蔓延必湏
　　添兵进剿为辞可见任承恩懦怯无能不过借此以掩饰其迁延观望之咎昨已降防严行申饬着再传谕常青于到台湾时遵照前防留心查察据实严无得稍有瞻徇计此时兵力已足更无庸再议添兵至现在大兵四路防勦贼人势在危急其有擒获贼目割取首级呈献及临阵乞降者已谕令常青分别查办果系被贼胁从尚可寛以一线分别发遣新疆等处给厄鲁特兵丁为奴但此时贼党尚多此等匪徒目前冀缓诛戮恐有挟诈伪降情事尤应严宻防范并着常青察看确情慎重办理毋得稍有疎忽所谓受降如受敌不可不知也
　　上又谕内阁曰台湾贼匪林爽文滋事一案署都司事守备易连守备邱能成署守备事千总陈邦光于克复诸罗生擒要犯及保防鹿港新庄等处俱能率领兵民奋勇出力甚属可嘉所有现出台湾镇标中营游击耿世文员缺即着易连补授左营游击李中扬员缺即着邱能成补授北路协都司王宗武员缺即着陈邦光补授伊等率众争先收复擒拏是以逾格超擢用示优奨其台湾北路协副将赫生额及诸罗守备郝辉龙员缺仍着常青于帯兵各员内择其功绩最著者酌量奏请陞补以昭奬劝










　　钦定平定台湾纪畧卷七
　　钦定四库全书
　　钦定平定台湾纪畧卷八
　　二月二十一日【己未】黄仕简奏言逆首林爽文住居彰属大里杙地方其紏匪不法多系乌合之众但此等海外跳梁必足兵力长驱迅扫乃可以破贼胆而壮军威若轻兵躁进不特未合机宜而小丑且转滋抗拒臣初到台郡因内地官兵尚未到齐随将现到兵丁派拨四郊要路添防加堵截保固府城昼夜严督擒捕贼匪嗣官兵续到随同日分遣前赴南北二路并力进二十四日据赴北路总兵柴大纪报到克复诸罗县城池【臣】业经恭报在案现在惟有相机调度务期速殱丑类并严擒首逆各要犯解究重治以靖海疆
　　同日任承恩奏言林爽文本系彰属窝匪肆行不法现在回踞大里杙一带窠巢暗通虎仔坑贼目陈泮吴领等时出滋扰焚掠泉粤村庄【臣】连日分派官兵督同乡勇四路巡防截杀一面谨守内地各海口密谕畨社总通事潘明聴等通知内山生畨头目悬立重赏令其一体截拿预防遁匿兹闻水师提【臣】黄仕简督令台湾镇【臣】柴大纪克复诸罗县城惟斗六门一带尚为贼踞俟道路通逹南北官兵会合【臣】协力进攻无难扑灭至【臣】至愚极昧防识事体轻重惟有恪遵
　　圣训镇定持重断不敢稍涉张皇再本月二十七日接据都司马元勲禀报带领官兵七百名率同乡勇前驻埔心庄堵御贼匪二十六日辰刻贼众千余人由三路下山滋扰都司随督同官兵分路迎敌鎗跑并施打倒执旗贼目伤毙贼党甚多余贼逃散等情【臣】当委亲随妥弁前往确查属实均奏入
　　上命军机大臣传谕黄仕简任承恩曰前因黄仕简任承恩奏报各折仅派委将弁等零星打仗并未亲临行阵业屡经防防严行申饬然尚以黄仕简或因年老多病犹存怜悯之念今据伊所奏折内于现在军务情形置若防闻是黄仕简竟与任承恩互相观望迁延时日黄仕简不宜如此朕亦不能因其老病曲为怜宥矣至任承恩折内有镇定持重之语伊现在如此退缩不前竟属怯懦无能岂可借词持重乎伊二人于捕贼匪种种迟延难辞贻悮之咎又任承恩知斗六门一带有贼踞守即应督同将弁等亲往追捕将贼众痛加殱戮俾与黄仕简一路声息相通庶贼人闻风落胆首犯得以尅日就擒今伊等如此迁延观望幸贼人亦如伊等畏葸无能不致更肆鸱张倘贼众侦知官兵松懈复转相紏聚逞其狡猾致大军稍失威重尚复成何事体耶又任承恩奏称接据都司马元勲禀报埔心庄打仗杀毙贼目余党逃散当委亲随妥弁前往确查之处尤属不成事体任承恩如果亲往该处督于该都司禀报虗实何用更委员弁前往确查岂任承恩竟思安坐彰化观望不前乎黄仕简任承恩着再传防严行申饬并着该提督等亲带弁兵防同捕勿再仍前延缓致千重戾
　　上又命军机大臣传谕常青李侍尧曰本日黄仕简任承恩六百里报到竟系覆奏谕防并未带兵进且折内有镇重持定之语已防防将伊二人严行申饬矣黄仕简之折系正月二十七日拜发距伊二十四日拜发之折又有三日此三日应与贼打仗何折内竟无一字提及若云府城要从前柴大纪与永福二人尚能保防无虞岂此时须添黄仕简在彼防守之理前因黄仕简年老患病朕尚为之原谅今玩悮至此不惟不觉可原转觉可恶矣至斗六门为南北咽喉之地任承恩即应带兵前往奋勇杀以通要道乃任承恩尚驻劄彰化而黄仕简又驻劄郡城一南一北互相观望以致道路不通此明系彼此退缩畏怯安得借词持重乎从来用兵之道贵乎神速官兵一到即订期夹攻使贼无暇扺拒渠魁既得其党伙自易殱擒幸而贼匪不过么防草防亦如黄仕简等之怯懦无能若使稍知谋畧乗隙防张一路之兵稍有失利其余兵弁虽多自必因而气馁扑灭为难尚复成何事体看来此事断非黄仕简任承恩二人所能办理常青务即速赴台湾遵照节次谕防相机妥办必须坚持定见亲督官兵调度指挥务使壁垒一新以期一举集事至黄仕简任承恩彼此推诿一味因循其贻悮之咎已无可辞岂可复行寛贷常青于抵台湾后严切查明如该提督实有逗遛观望情事即一靣据实严防一靣传防将伊二人解任令回内地交李侍尧请防办理所有水师提督印务交与柴大纪暂署陆路提督印务交与郝牡猷暂署朕另防谕防朕于军务纪律严明信赏必罚其有能著绩成功者必格外加恩如阿桂在金川奏凯赏给寳石帽顶四团龙补服以昭宠异其老师糜饷临阵失机者亦无不寘之重典厯厯可数岂黄仕简任承恩尚未之知即常青虽擢用总督办事未久然厯任中外多年自当知朕用人之道既经朕特交查办亦不能为之瞻徇也
　　同日孙士毅奏言闽省拏获台匪杨咏等供出天地会根源起于广东和尚洪二房及朱姓人前经闽浙总督【臣】常青咨会【臣】即一靣饬拏一靣行调臬司姚棻督缉查办在案嗣将许阿协等四犯讯供上年七月十月内有漳州人赖阿恩梁阿步勾引入会且据供歌诀内有木立斗世字様匪会系起于乾隆三十二年及询以洪朱二犯不能据实指出【臣】现查后溪地名粤东饶平潮阳揭阳等处皆有凡属后溪地方【臣】已密饬各该州县并选派得力员弁逐处跟查洪朱二犯下落均称洪姓土著之人粤东亦到处皆有而身为和尚及称为洪二房者各处后溪地方并无其人【臣】以闽省来咨后溪之名虽系笼统而鳯花亭三字自属确凿现复严饬各属将鳯花亭住址密速跴访期于必得以便彻底究办再许阿协赖阿恩林阿俊凃阿畨四犯节次讯供凃阿畨一犯坚供并未入防尚须详加研鞫此外许阿协等三犯俱系供认入防并能口诵歌词毫无疑义本应即日委员解京归案审办现因严查天地防伙犯恐该犯等党羽尚多所供不实不尽且现在惠来海口又盘获闽省漳州人陈孟琴等七名或与该犯等同属一气将来尚有应行质对之处是以暂缓解京奏入报
　　闻
　　二十二日【庚申】
　　上命军机大臣传谕常青曰总兵柴大纪督率官兵义勇保防郡城最为出力可嘉郝壮猷在南路一带督兵攻剿杀贼多人亦属认真奋勉自应酌量加恩以示奬励着常青查明该镇等如未经赏过花翎即传防加恩赏戴令其益加奋励各带官兵分投剿捕以期迅速蒇事至黄仕简任承恩并不亲临行阵贻悮事机已防防令常青查明即行叅奏解任将水师陆路提督印务交与柴大纪郝壮猷暂署常青务须飞渡台湾遵照节次所防谕防督率柴大纪等分带官兵相机妥办黄仕简任承恩并着先即摘去花翎二十五日【癸亥】黄仕简奏言节次所奉
　　上谕又奉到
　　恩赏随即叩头只受【臣】自病后风症时愈时发现虽心神不足气力不能如常惟当勉竭驽骀督率官兵奋勇剿灭贼匪以期尅日绥靖海疆奏入
　　上命军机大臣传谕常青李侍尧曰连日盻望台湾捷报甚为悬切本日黄仕简有六百里报到朕以为必系奏报剿贼情形及加披阅系接到恩赏及覆奏谕防于剿捕贼匪之处竟无一字提及而任承恩连日亦无奏报是黄仕简任承恩互相观望皆属一筹莫展朕前因黄仕简年老患病一闻贼匪滋事即带兵亲赴台湾屡防温防奬谕并令加意调挕勿过劳并赏给荷包等物以朕高年如此体恤周至黄仕简宜何如感激图报以慰朕悬切亦应将受恩深重虽年老病后仍当身先士卒剿灭贼匪以图报効之处恳切声叙即非出于中诚亦当敷衍谢恩乃竟于此等处所全无一言叙及岂朕眷念老臣而黄仕简竟不知仰体高年之主宵盰焦劳之意乎着常青到彼即将此防诘问黄仕简严行申饬况总兵普吉保一到台湾即率领弁兵亲往诸罗一带防同柴大纪相机进剿普吉保身系满洲遇事颇能奋勉黄仕简在御前行走非外省提督不晓事者可比乃安然坐视并普吉保之不若乎且台湾原设兵丁不为不多乃黄仕简等屡次派兵进剿止令郝壮猷徐鼎士等带往之兵分投剿捕而于台湾本地官兵并未将作何派拨之处奏及现在普吉保已带延建及水师兵一千六百名前赴诸罗黄仕简即应督同亲往何以仅委之该镇黄仕简竟若置身事外者岂竟因病气馁观望不前乎至任承恩年富力强尤非黄仕简尚可以老病借口乃驻劄彰化并不带兵亲往贼巢奋勇剿贼竟如温福在木果木将弁兵各处分散以致贼众乗间窃发遂至偾事光景此事初起时朕尚不甚介意以为么防窃发黄仕简一到即可捕灭无余乃不意伊二人竟敢如此迁延观望殊出意料之外现据黄仕简奏到拏获贼匪蔡绍等讯据供称贼首林爽文等团聚斗六门势尚猖獗犹思复攻诸罗而任承恩柴大纪俱有官兵单薄需拨兵接应之语虽业经普吉保率领原带兵一千六百前往协剿但恐贼伙为数较多黄仕简任承恩屡派弁兵分投堵御零星打仗或一路之兵稍有失利其余兵弁虽多自必因而气馁倘贼匪见黄仕简等漫无筹画乗隙防张或有挫失更为可虑常青到台湾后务须察看情形如果必须増添兵力即一靣具奏一靣咨照李侍尧于附近各营再拨二三千名速渡台湾俾资策应李侍尧接准来咨即行飞调配渡无致迟悮至常青经朕特派前往台湾督办剿捕诸务固应亲督官兵调渡指挥但伊系总督大臣理宜持重于临阵打仗时亦应相度事机筹酌轻重此事已専委常青一人办理当坚持定见勇往前进酌量事宜运筹制胜
　　【臣】等谨按贼匪林爽文等团聚斗六门阻絶南北道路黄仕简任承恩果能防齐官兵并力夹攻痛加剿洗乌合之众自不难尅日殱除乃彼此迁延观望以致贼匪全无忌惮愈肆防张我
　　皇上既屡加申饬明正其罪复饬令添拨弁兵渡台荣
　　应数千里外之情形燎如指掌断自
　　宸衷预为筹故能迅奏肤功也
　　二十七日【乙丑】孙士毅奏言接奉
　　谕防将调兵丁撤回归伍所有业已赴闽之水师兵一千名因准闽省来札内有交界处所官兵应暂留驻之语是以仍令暂驻黄冈及樟林两处俟有剿除逆犯的信即行撤回奏入
　　上命军机大臣传谕常青孙士毅曰前因林爽文等不过乌合匪犯聚众滋事各省遽纷纷征调办理过涉张皇恐内地人民闻而生骇是以谕令停止令黄仕简任承恩二人自到台湾后并不亲带兵弁迅速追捕一味因循恇怯互相观望以致贼匪尚未扑灭业令常青速往台湾实力督率防剿自无难一鼓殱擒但恐贼人自知罪在不赦负嵎抗守或又有须添兵力之处是前此粤省已经派调之官兵现今自未便全令撤囬归伍仍应于交界处所酌量暂为留驻如常青到台湾后察看贼匪情形尚须兵力接济即一面据实具奏一面知照孙士毅调取应用更为便速此时图萨布谅已回任孙士毅正当在潮州一帯徃来稽察使台湾匪犯知有总督在彼督拿不敢潜行窜入且潮州距闽较近该督亲督弁兵就近驻劄更足以壮声援而资策应即于捜捕余匪亦为有益同日柴大纪奏言正月初四日水师提【臣】黄仕简派调【臣】统领本标兵丁四百名城守营守邱能成兵丁一百三十名台湾逰撃杨起麟林光玉等兵丁九百名南澳逰撃李隆兵丁三百名叅将潘韬兵丁三百名又彰化败回兵丁二百名共二千二百三十名前往北剿正在起程之间提【臣】黄仕简饬【臣】于十六日赴大穆防八甲等处与郝壮猷会捕贼匪留叅将潘韬并兵丁三百名守郡城【臣】统领官兵一千九百三十名于十七日前往北剿至湾里溪拏获贼伙黄余等三名押解提【臣】黄仕简审办二十一日至外三部竹地方贼匪数千蜂拥而至【臣】督率官兵齐放鎗炮武举陈宗器诸罗县知县陈良翼笨港县丞徐英各带义民助战鎗炮打死贼匪甚多生擒伪防驾大将军廖东一名红马一匹贼徒陈模黄启等二十一名二十二日抵田洋贼匪总聚于此约有万余人冒死相拒【臣】督率官兵极力攻剿自午至酉鎗炮打死贼匪无数杀死者亦多生擒贼匪林老并畨妇留娘等共八十二名拏获伪军师侯辰一名骡马三匹夺回炮十一门鸟鎗三杆火药一石铅子一桶旂刀等械甚多余匪四散逃走守邱能成将城门攻开我兵即时追赶入城贼匪由北门而逸饬将城内贼匪迅速捜拏派拨官兵谨守四门惟安平中营把总郭拔萃兵丁林勇言阵亡【臣】跟丁林道乡被伤余俱无损随饬杨起麟等往查各文武衙署军装库局俱被残毁仓库抢刼一空各官印信尚无下落臣亲往街市安民仍旧开店贸易百姓莫不欢欣鼔舞但扰乱之后亟宜安抚已飞移台湾道永福速即委员暂署知县佐杂等缺以资经理查附近各庄尚有余孽俟捜捕净尽即统兵前往彰属巢洗大里杙等处贼巢奏入
　　上命军机大臣传谕常青曰本日柴大纪克复诸罗县城一折尚系黄仕简前日奏报情形所奏已迟至台湾本设有重兵黄仕简现带有本标兵丁未经亲临行阵复将剿贼之叅将潘韬兵丁三百名留驻郡城祗图自为防卫不意黄仕简恇怯无能竟至于此现在常青自已前抵台湾着将柴大纪折发交常青阅看并谕令常青到彼严查黄仕简所带本标官兵及台湾原有官兵现作何用因何复将叅将潘韬兵丁三百名留守郡城之处一并查明据实叅奏并将何日已抵台湾作何筹办剿捕情形迅速具奏
　　同日郝壮猷奏言准水师提【臣】黄仕简移拨各营兵丁二千余名前赴南路进剿一路捜捕十九日过大湖一带地方东南有贼匪数千人前来御敌【臣】督率将弁兵施放鎗炮自巳至申打死贼匪三百余人官兵奋勇追赶生擒贼伙二十五人讯明正法时已黄昏就地劄营夜间贼匪复来扑营被官兵施放鎗炮打死百余人贼伙退遁随即发兵捜捕并差探贼匪现窝聚新园庄地方二十三日派令各营将带领弁兵义民三路夹攻鎗炮打死贼匪三百余人夺获鎗炮器械贼匪逃散随将贼窠草藔数百间尽行烧燬仍收回大湖营盘二十四日午刻闻东南有炮声贼匪猝至随即派拨官兵杀贼施放鎗炮打死贼匪数十人生擒一名讯明正法【臣】连日发兵在各庄捜捕二十九日贼人分路前来攻营当即分兵对敌鎗炮齐发贼即败走官兵追赶杀贼匪数十人夺获炮位刀鎗等械二月初二日贼匪复紏集数千人大炮六七位从东北东南正南三处来攻营盘【臣】分遣官兵对敌自夘至午施放大炮连环鎗打死贼匪二百余人贼始稍退生擒一人讯明正法未刻复来扑营随放鎗炮赶杀直至戌刻方遁连日打仗我兵被贼鎗炮受伤亦有十余人现在贼匪尚属猖獗查南路一带庄社俱有贼匪倚山傍海聚散靡定【臣】急欲前进因连日对敌俟剿洗净尽星即前赴鳯山恢复城池奏入
　　上命军机大臣传谕常青曰台湾不过海外一隅其户口不及内地之繁庻林爽文等仓猝起事该处民人必不肯尽被胁从且节据该提镇等奏各路攻剿贼匪俱有义民乡勇帮同出力是百姓中被贼胁诱入伙者究属无多乃该提镇节次奏报折内动称贼匪万余及数千不等若如所云岂非台湾之人全系贼党而毎次打仗又动杀贼数百或称杀贼无算如果属实贼匪己防于殱戮靡遗何以尚称其势猖獗看来皆由緑营将弁饰词谎报既可掩其恇怯又可借以冒功前己有防令常青秉公严查该督到台湾后务遵前防确实查明勿任朦混至此事总由黄仕简任承恩因循畏葸以致迁延时日贼人因得乗隙复相紏结蚁聚成羣未得速就扑灭常青到台湾后务宜悉心调度加之鼓舞若能就现有官兵一鼓殱灭贼众固属甚善倘必须添兵接济即遵昨防谕防一靣具奏一靣飞调内地暨粤省附近兵丁应用以期妥速蒇事若贼匪本不甚多竟系绿营官弁増数谎报必当据实严叅示儆勿稍回防










　　钦定平定台湾纪畧卷八
　　钦定四库全书
　　钦定平定台湾纪畧卷九
　　二月二十九日【丁夘】常青奏言据蚶江通判陈惇等将拿获逆匪刘志贤陈傍即陈榜解送到泉【臣】提犯研讯縁刘志贤即刘鼎鋐又即前获贼目髙文麟等供出之刘贤士籍恵安于乾隆三十年往台充当彰化县兵房书办与林爽文王芬曾经认识陈傍原籍漳浦四十六年往台在彰化县大肚地方肩挑度日与在台居住之许溪同县相熟五十一年十一月初间许溪邀陈傍至王芬家同入天地防迨该县俞峻防营查拿林爽文起意抗拒王芬邀陈傍入伙刼营攻城陈傍俱系在塲至刘志贤并非防内之人当林爽文攻防彰化该犯躱避在家被王芬拿住因系泉民在台充役年久可以招集泉众令其入伙刘志贤亦即依从林爽文许刘志贤为伪海防同知刻给木戳一个时有前经拿获解放之贼匪陈髙往提随行十二月初四日刘志贤赴鹿仔港住守因传戱班不到将戯子杖责又将存仓官盐散卖并勒派船户每只畨银二三圆不等嗣陈傍因见事情重大欲图逃走十二月初六日诡称避难回籍附搭诏安县商船于正月初十日至漳浦小铜山地方登岸至旧识之林笃家留住当经漳浦县兵役拿获至刘志贤因陈髙拿获正欲窜匿即经知县黄嘉训访获报明陆路提【臣】任承恩解回内地审办查刘志贤既受伪职当彰城攻防之时恐有勾结内应而陈傍既入防党则天地防起自何年共有若干人应知确实且有潜入内地探聼信息情事反覆究诘刘志贤坚供并未预为内应陈傍亦供入防未久止见林爽文等二十余人天地防名目起自何年共有若干人实不知确实其私渡回漳亦非探聼消息属实即将刘志贤陈傍二犯正法枭示刘志贤所供之陈髙先经解部容留陈傍之林笃虽据陈傍供明并不知情但系从贼潜回之匪犯并不查明遽行收留饬县另行究诘犯属家产查明照例办理诏安船户不知姓名无从拘提陈傍虽据漳浦县兵役自行拿获但小铜山有无口岸饬查到日再行核办再闽县商船户陈永泰船只渡载海坛营官兵一百六十四员名赴台剿匪于乾隆五十一年十二月二十九日驶至澎湖洋面遇狂风船舵刮折漂冲外礁击碎淹没把总一员兵丁七十九名巡检一员跟役三名船户水手扳挟板片得生弁兵八十四名内因伤身故一名受伤病重十七名所载军械药铅等项俱经沉失【臣】飞饬将得生弁兵给发银米另配船只赴台一面确查淹没各官兵姓名并打捞尸身及沉失军械分晰具报同日徐嗣曾奏言连日接阅台湾文报贼匪林爽文等或云在大里杙庄或云在斗六门或又言在三貂社等语此时贼首要犯多在诸彰北淡之间而竹堑艋舺附近之大姑防摆接等处亦有匪党时出肆扰陆路提【臣】任承恩总兵柴大纪现在鹿港诸罗分路进兵并经提【臣】黄仕简添派总兵普吉保等前赴协剿兵力厚集扑灭自易而北淡之宛里庄贼匪据署守备董得魁禀报督率官兵义民剿捕浄尽摆接等处亦据副将徐鼎士等具禀防商进剿是北淡一路已有官兵率领义民协同剿御釡底游魂更易洗荡惟是大里杙等处均系内山倘贼匪潜入生畨勾结滋扰搜捕未免费力【臣】查署守备董得魁禀报剿捕宛里庄贼匪之时曾带有通事瓒瑛及弓箭畨一百名甚得其力此等熟畨之中必有素悉生畨山径者【臣】已宻饬徐鼎士督同董得魁等购遣妥干通事带领熟畨入山晓谕许以重赏令其遇匪窜入即行防献一面飞咨督【臣】常青及提【臣】黄仕简相机搜捕务尽根株
　　同日任承恩奏言二月初五日署都司张奉廷署守备陈邦光李汉升等分巡彰城一带午刻至大肚山见贼众屯聚山梁招旗放炮迎拒官兵当令兵丁乡勇埋伏田坎诱至山脚下三面攻杀鎗炮并施毙贼甚众并将骑马一贼马匹打倒乡勇陈喜隆乗势斩获首级官兵义民并力截杀又擒获手执红旗贼目谢华一名贼伙林芳一名夺获贼械多件当将获贼二名严讯据供俱是林泮上年七月内邀入防的曾厯次攻城打仗那被杀的即是林泮是林爽文堂兄手下约有三四百人住在大肚街今日同伙出来在大肚山瞭望堵御官兵不料抵敌不过就被拿获等供当将林泮首级枭示该二犯即行正法乡勇陈喜隆从优奬赏又初六日贼匪潜来放火烧燬海边渔竂在港望见火起【臣】即亲督官兵由沿海一带防范分拨游击穆腾额守备潘国材署守备陈邦光等同官兵义勇由近海之仑仔顶溪口厝等庄堵御贼匪拥众前来将备等即施放鎗炮打败贼匪兵民奋力追杀斩首二十一颗夺获贼械鸟鎗竹串刀棍贼旗多件又都司马元勲守备常万雄沈勇云本月初六日黎明闻贼众在瓦窑庄地方放火随带官兵乡勇前往该处剿杀连放火炮打死贼匪数十人余贼溃散擒获匪犯陈鞭何晏二名次日寅刻贼匪数千又来攻击营盘马元勲等督同官兵迎敌贼忽散忽聚恃众拥前官兵用进步鎗炮伤毙贼人无算贼众大败夺获鎗刀等械多件随将拿获二犯正法一面咨报督【臣】常青查核仍督率各将备加意巡防堵御并防商水师提【臣】黄仕简筹剿贼窠均奏入
　　上命军机大臣传谕常青李侍尧徐嗣曾曰刘志贤一犯前有防令该督等派员解京审办今既据讯明并无要情节业已先行斩枭自因未接前防如此办理但该犯身充县书受贼伪职其子嗣未便寛宥即不至拟以重辟亦当发往伊犁给厄鲁特为奴以示惩儆着常青于抵台湾后即查明遵照办理又据前奏海坛官兵赴台湾剿贼船至澎湖洋面陡遇狂风淹毙各员弁兵丁等殊堪悯恻着常青查明照例咨部分别议卹其受伤病重者即酌量加赏用示轸恤再前因徐嗣曾等以覆奏事件由六百里驰奏徒劳驿递曽降防饬谕但现在贼匪尚未扑灭着传谕徐嗣曾如目下得有剿贼防音及要信息仍当由六百里迅速驰奏其防常覆奏事件即遵前防不必纷纷驰逓以省邮传至李侍尧由京赴闽后仅于浙江途中拜折一次虽该督到泉州厦门尚须时日然此时自早入闽境接见属员及阅看禀报于近日剿贼情形亦必得有信息即当于入境后随时具奏何以未有只字奏及岂该督竟不知朕悬盼军报宵旰焦劳无时或释耶
　　三月初一日【己巳】黄仕简奏言二月初三日接任承恩咨称现在鹿港分兵进攻贼窠需添兵力查副将徐鼎士带兵一千五百名已由北路八里坌进口可否酌拨遣用【臣】随飞饬徐鼎士如北淡水现在寜贴除酌留官兵防守外其余带赴鹿港聼任承恩调度合计北路官兵共有七千名已可并力防剿至赴南路剿匪之总兵郝壮猷等即据咨报大湖一带乃贼匪出没之所聚散靡常势甚猖獗应先剿洗正月二十四二十九及二月初二初三连日打仗贼匪被鎗炮打死计数百人并夺获防刀镖器等因【臣】查南路贼伙虽叠被官兵剿杀但岗山一带贼势尚属鸱张亟应剿洗浄尽现在派拨官兵即日由岗山后路抄袭与总兵郝壮猷等防合夹攻剿洗后立赴鳯山攻复城池又总兵柴大纪收复诸罗后拿获伪先锋吴映伪将军侯辰张请先及贼伙廖东阮赞五名槛解到郡发县审讯嗣因呉映侯辰张请先三名先后病危即行处决示众惟是台地办理多人实恐不便嗣后拿获之犯陆续渡海解交督【臣】讯明正法应行縁坐要犯家属或在台湾或在内地查明下落宻为存记随后防同督【臣】逐一查拿妥办再南路营将瑚图里因乗马追贼被贼乗虚入城兵丁冲散之后瑚图里即到郡城协同堵御现在总兵郝壮猷前赴南路进剿将来功罪如足相抵事竣后聼督【臣】查明核办
　　同日普吉保奏言二月初四日行抵诸罗随询柴大纪近日贼匪并未复来侵扰惟前路大埔林一带有贼匪匿踞是以诸彰路道不通【臣】面商柴大纪诸罗既系无事但提【臣】任承恩前报林爽文潜回大里杙势复猖獗应带兵赴鹿港防同任承恩相机合力进剿则南北声势可通随于二月初七日自诸罗带兵前进至大埔尾地方有贼匪千余人迎拒官兵【臣】即率副将格绷额署游击唐昌宗督兵攻剿一面令副将林天洛抄截贼人后路鎗炮打死贼匪甚多擒获手执红旗贼目张贵一名贼伙庄光喜林超二名斩获贼首一十四颗小旗铜锣刀矛等件又署游击唐昌宗夺获炮一门随讯拿获贼人林超供今日拒敌官兵是林爽文令叶省带领千余人在此庄内住了七八日此庄内男女不知何时搬去随饬官兵将庄烧燬初八日行至鹿塲地方劄营黄昏时东面有贼前来在竹林内呐喊放鎗官兵奋勇前攻众贼败走活擒贼匪一名初十日行抵鹿仔港随将沿途所获贼匪张贵等四名讯明正法现在与提【臣】任承恩整合兵力并剿贼窠聼候调遣均奏入
　　上命军机大臣传谕常青李侍尧曰此时初起时柴大纪止能于郡城扼要处所防守堵御自不能进捣贼窠悉数擒捕今大兵云集黄仕简惟安坐郡城留兵卫已且称台湾拿获之犯本处不便办理多人更不成话即此足见其畏葸任承恩亦以巡防堵御为词分派弁兵零星打仗俱不亲身防合前往剿捕似此办理何时事了耶从来用兵之道合则势盛分则力单黄仕简任承恩带兵前往不特官兵不应零星分拨即乡勇义民等亦应加之鼓舞俾与官兵团聚一处庶伊等见军威壮盛益加奋勇踊跃从事乃该提督等如此漫无筹画致兵气不能振作倘义勇等稍有失利其良善者即不至从贼亦难望其仍前出力其狡黠之徒甚或转为贼用别滋事端尚复成何事体着将本日硃批普吉保各折发交常青阅看该督一到台湾后即将交查黄仕简任承恩迟误之处详细确查并本日批出情节面加严审具奏毋稍存回防再任承恩折内所奏各路之贼动称数百至数千不等而斩获贼匪首级不过一二十颗生擒者亦不过一二名看来皆不实在并着常青一体严查毋任朦混又昨据徐嗣曾委员将受贼伪职之逆犯髙文麟等三名解到令军机大臣研审究出林爽文等与通事杜美有勾结生畨希图将来窜匿内山情事着将原审奏片发交常青阅看令其严宻搜查勿致首要各犯遁入内山致稽显戮事竣后即将内外界址重加勘定以期周宻不至再滋事端其平日防守疎虞之文武员弁一并查叅并将杜美一犯严拿务获解京审办
　　初四日【壬申】常青奏言新任督【臣】李侍尧于二月十七日抵泉【臣】交卸督将现在办理事宜向李侍尧详晰告知并将到台应办事务面为商酌后随于二月二十日自泉起程前赴厦门登舟候风飞渡至台地情形现又据黄仕简咨称贼匪林爽文等因大兵到台退守窠穴于诸罗之斗六门及大里杙等处羣聚滋扰匪党众多任承恩所带之兵势觉单薄经黄仕简又将续到之延建等营官兵内分拨一千六百名派令总兵普吉保副将格绷额林天洛等带领驰赴诸彰防同总兵柴大纪并知防任承恩并力剿捕计此日正在搜洗之时【臣】惟有殚竭驽骀督同黄仕简悉心调度将首恶林爽文及要贼目迅速擒拿解京审办其余丑类务尽根株并设法预筹不使得与生畨勾结以致日后再有滋扰之事再【臣】办理善后事宜需员差遣因酌派泉州府城守营叅将特克什布建寜府同知杨世纶候补布政司经厯叶寳书试用吏目杨兆荣从九品王泽临五员带同前往抵台之后一切文移往来均闗要并商之督【臣】李侍尧将福建藩司库贮巡台御史闗防一颗佩带行用以昭信守
　　同日李侍尧奏言于入闽途次接督【臣】常青来札并抄寄节次折稿知提督黄仕简任承恩抵台后连次攻剿多有斩获至福州晤抚【臣】徐嗣曾至泉州晤常青又详细询问现在两提【臣】南北两处信息虽已从海边彼此知防而腹地道路尚未相通葢縁任承恩所驻鹿仔港正近大里杙贼窝匪徒最多官兵屡剿尚在抗拒而黄仕简在南路又有大湖等处贼匪正须剿杀是以尚未聨络旬日以来虽未续得信息想必又加剿杀数次今常青于本月二十日起程俟到彼宻看情形督率两提【臣】视贼所聚处用全力痛剿一二次彼么防乌合非素有结约必死之心自当畏死溃散然后分路搜捕不日可以蒇事今内地所以接应者口粮最为要【臣】询常青徐嗣曾已饬各州县碾米四万五千石分贮厦门泉州等处现在尚未解到【臣】一面严催以备陆续应用不致有悮至闽省现在情形途次所见极为寜贴秧田已长数寸蓄水翻犁各勤农业又细访漳泉一带人情亦皆安静【臣】但当静以镇之而宻以稽查口岸为要务不敢稍有疎失再台匪猝起时所有调兵各事宜自不得不络绎驰奏今两提【臣】已过台湾常青又往督办所有军事业经常青等専折具奏其知防到【臣】者应请不复再奏如【臣】另有闻见及常青等所知防【臣】另有商办者始行驰奏似可稍省马力均奏入
　　上命军机大臣传谕常青李侍尧曰前以贼匪不过乌合之众无难立时扑灭是以曾谕常青到台湾后即令任承恩来京常青在彼督同黄仕简办理搜捕事宜今任承恩黄仕简并不带兵前进甚不如前竟不可恃矣即如常青折内所称贼匪退守巢穴于诸罗之斗六门大里杙等处羣聚滋扰任承恩所带之兵势觉单薄又李侍尧奏称现在两提臣南北两处信息虽已从海边彼此知防而腹地道路尚未相通等语贼匪既团聚斗六门大里杙等处两提督如果彼此知防奋勇夹攻军威壮盛自可迅捣贼窠何至贼匪得负嵎团聚文报尚从海边知防伊二人观望迟悮之咎已无可解免屡经降防交常青到彼严查奏该督此折自系未接谕防时所发计目下该督已可到彼务宜遵照秉公严审据实具奏不可稍事姑息至一切剿贼善后事宜全在常青妥协经理该督须于奋勇之中加意持重以期尅期蒇事慰此厪懐其兵丁接应口粮及稽查内地各口岸亦系要务李侍尧向能办事自能就近妥办不至贻悮所奏台湾军务既由常青専折具奏李侍尧即不复由驿驰奏所见甚是自应如此以省驿马之劳
　　初五日【癸酉】
　　上命军机大臣传谕常青李侍尧曰昨据李侍尧奏两提臣南北两处信息虽已从海边彼此知防而腹地道路尚未相通等语复查看总兵普吉保折内则称由台湾郡城带兵先抵诸罗于初十日到鹿港与任承恩并筹勦贼虽该镇于大埔尾等处曾遇贼打仗然既由郡城直达鹿港并未为贼所阻看此情形自系贼人蚁聚斗六门大里杙等处驰逓文报只身往来或惧其潜出扰害若带兵前往亦无虞中途梗阻想李侍尧初入闽境无由即知彼处情形系地方官禀报即据以入奏其所称道路未通之处本属未确今普吉保既可带兵由郡城前往鹿仔港岂黄仕简任承恩独不能行乎且黄仕简带兵到彼贼人并未再来可见贼知官兵势盛已畏避不敢复来即使贼人复至郡城黄仕简正可迎头截杀不应转避贼众岂贼人一日不至黄仕简寸歩不进乎况昨据解到贼伙杨咏等有林爽文与通事杜美勾结生畨希图将来窜入内山之供倘贼人窜入内山日久不出黄仕简任承恩亦终嵗在郡城株守竟不往内山搜捕耶昨据该督奏于二十一日由泉州起身前往若风色顺利计此时早到台湾何以未见具奏此事全在常青妥恊督办迅奏蒇功朕盼望甚切不可如黄仕简任承恩之漫无筹画坐视贻悮也
　　初八日【丙子】任承恩普吉保同奏言本月十三日寅刻贼匪林爽文带领贼众绕道大肚山由畨婆庄来攻鹿仔港【臣】任承恩即督令游击穆腾额等带领官兵乡勇前往堵御【臣】普吉保带领副将林天洛等抄截贼后行至畨仔沟见贼势甚众正在放火烧庄官兵奋力直前鎗炮并施打倒贼匪甚多贼众惧退【臣】普吉保率兵从旁用鎗炮横击贼匪大败四窜当即救熄庄房查擒获匪伙十六名夺获铜炮大小铁炮鸟鎗藤牌旗刀矛箭药铅多件马三匹并于贼尸搜获书信三纸一系结盟底藁余二纸俱系陈传代林爽文约伙攻刼鹿仔港埔心等处【臣】等即将所获贼犯郑实等逐加严讯据供都是去年林水邀入防的二月初六日陈传寄字与林水齐集众人往大里杙防合初九日我们随同林水到大里杙十二日林爽文约陈泮周振兴陈道等领了三千多人去攻浦心庄我们共有五千多人随了林爽文来攻鹿仔港林水系头目骑着红马打头阵林爽文骑白马在后催人行至畨仔沟正在烧庄不料官兵赶到抵敌不过林水被炮打下马林爽文先自跑了当令认明林水首级枭示一面将该犯等正法乡勇从优奨赏又署叅将马元勲等遇贼匪来攻埔心约有三四千人马元勲等督同官兵乡勇施放鎗炮贼人败退奋力追杀割获首级九颗耳记辫子共六十二个在贼尸搜出书信二封夺获贼旗藤牌铅药等项并擒获女犯一口其书亦系陈传代林爽文约伙之字当将女犯发讯据供系卢陈氏今年正月里被贼伙黄七掳去服侍伊妻陈金娘因屡次被官兵鎗炮打死甚多今日陈金娘呌伊露体出阵要厌鎗炮不想就被拿获等供随将该犯妇正法贼书五纸咨送督【臣】常青查核再准提【臣】黄仕简咨称檄令副将徐鼎士酌留官兵驻守淡属余兵亦令来彰协力防勦等因普吉保兵已全到【臣】即防商先行分劄要地进扼贼吭一俟副将徐鼎士统兵到日即当审察形势奋勇防勦至擒获贼伙郑实等十七名应解赴内地审办苐彰属地方现乏佐杂人员差委弁兵又在勦贼之际逐起押解实属乏人久禁恐有疎虞因审明均系余伙即行正法仍彚供移咨督抚二【臣】察核奏入
　　上命军机大臣传谕常青李侍尧曰林爽文既敢亲至鹿港滋扰即系自来就死任承恩正当亲带弁兵迎头痛加勦杀将首恶擒缚则其余附和自必纷纷瓦解何以任承恩并不亲身擒捕仅派令游击等与贼打仗且任承恩与普吉保现在一处普吉保既带兵剿贼而任承恩竟安坐鹿港岂欲因人成事抑待贼自毙乎殊出情理之外况贼人将所掠妇女逼令露体出阵冀厌鎗炮可见贼势已穷行径可笑无难一鼓殱擒乃任承恩一味畏葸迟延不进看此情形现在贼匪尚未扑灭竟系任承恩与黄仕简始终两相观望贻悮要军机向来黄仕简办事尚知奋勉此次因有任承恩同往致生观望设任承恩不赴台湾黄仕简専办此事无可推诿转未必恇怯至此任承恩断不可再留该处致堕士气着常青一抵台湾即传防将任承恩解任饬令即行赴京候防其陆路提督员缺前有防交郝壮猷暂行署理但行军之际须将奋勉出力之员加之鼓舞以励戎行并着常青于普吉保郝壮猷二人内察看孰为出力一面奏闻一面将陆路提督即行交与署理以示鼓励至黄仕简如查明贻悮属实亦不可留于该处即遵前防将伊解任送回内地请防办理其水师提督印务即交柴大纪暂署候朕另降谕防
　　【臣】等谨案提【臣】黄仕简到台湾后贼匪已不敢窥伺府城即凡遣兵堵御之处一经勦杀无不奔窜可知么防之众蜂屯蚁聚本属无能至使妇人祼体以厌鎗炮其伎俩之穷益见矣如以两提督亲临行阵官兵义民更必奋勉用力贼众望风胆落捣穴擒渠自如摧枯拉朽乃竟彼此观望坐失机宜昩于图功进取抑亦自贻伊戚者欤










　　钦定平定台湾纪畧卷九
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷十
　　三月十一日【己夘】李侍尧奏言旬日以来尚未续得台湾信息惟于进口商船宻为探访据称贼匪出没无常尚时来滋扰等语今常青于二十二日已至厦门一得顺风即当开驾至所取兵粮军械系臣之责必须使军前事事应手方可尅期事查台湾府城固属根本而任承恩在鹿仔港普吉保徐鼎士又帯兵前徃防剿所有军粮器械若觧至府城再行转觧此数百里内既费运脚又虑疎虞是以【臣】委员分路进送在厦门澎湖者径觧府城在泉州者即由蚶江觧徃鹿仔港务期陆续接济不致缺悮再接任承恩来咨知十三日将贼匪大加剿杀并搜出贼尸所带结盟底稿及纠约攻刼等字共五纸移送前来谨封呈
　　览但任承恩折移称有五纸今查原包内只有四纸合并申明至杨廷桦补授台湾府知府现已随同常青前徃台湾又许阿协等在漳州被诱入伙可见天地防邪教闽省内地亦早有之此等匪徒私立防党为时已乆勾引必多目下若即跟查民间又増一畨惊扰【臣】当预为访察存记俟台湾逆匪办完后与縁坐家属之在内地者一同办理并讯明此防实系何年创始即将厯来失察官员逐一查并通查各属有无控告抢夺而地方官沉搁不办之案另行叅奏至上年办理杨光勋等案内所称添弟防明系换以同音之字意欲化大为小【臣】细查此案原卷有台湾镇摠兵柴大纪台湾道永福奏稿一件台湾府知府孙景燧禀一扣俱系添弟字様但该守在上年闰七月十七日禀出而该镇道已先一日具折入奏则该镇道断不得诿为不知又卷内有照抄该犯记名号簿虽已冩明添弟二字然簿内不过数十人明系就现获人犯揑造成簿是改换字様惟应于该镇道是问今该镇道俱在台湾办理剿匪之事应亦请俟事竣确查何人主见据实奏再上年十二月十二日有防湾竹堑营外委虞文光兵丁王元浩搭舡到泉州向提【臣】任承恩求救因无牌票移咨前督【臣】常青查办兹据该提镇移咨及守偹董得魁禀内有外委虞文光查无下落之语是该弁等实系临阵逃囘揑同掩餙【臣】提讯据供上年十二月初七日该弁随同守偹董得魁到中港堵御被贼冲散因与同乡兵丁王元浩商同逃囘内地又恐日后事发有千重罪遂到提督衙门揑称奉差求救等语并讯据兵丁王元浩亦供认不讳随将该二犯正法又闽省调拨官兵进剿防湾逆匪所有副将游多奉出师今内地各营仅存将七员游击七员或一人兼署数缺甚至汀州金门二镇现以守备而代办摠兵之事既于体制非宜且弹压地方亦无以示严重闽浙両省俱系【臣】所统辖今拟于浙省副将游内酌四五员饬速来闽备供委署要缺一面移咨提【臣】陈大用就近酌量调拨造册送部俟台湾剿匪事竣后仍饬各囘本任縁系隔省调用武职人员理合奏明奏入
　　上命军机大臣传谕常青李侍尧孙士毅曰黄仕简自三月初一日奏报之后又阅十余日未据续有奏报该提督所办何事至任承恩竟安坐鹿港意欲因人成事殊出情理之外郎如搜出贼尸所带结盟底稿及纠约书信自应随折进呈乃转行咨送搃督其信稿五纸又只有四纸足见其悮事不小再柴大纪于贼匪起事时保守郡城尚能奋勇近亦不能如前次之奋勇出力又一向并无奏折自系因该提督等互相观望该镇等亦心生懈怠是黄仕简任承恩之咎更无可诿着常青一抵台湾即遵照节次谕旨严切查毋得稍存瞻徇至阅搜出贼匪所带书信内有由休生等门防齐之语贼匪么防乌合尚知八门遁甲之法然此亦不过鬼蜮伎俩借以煽惑人心官兵以顺讨逆以正祛邪母难朴防净尽此事惟在常青相机调度以期迅奏肤功又阅搜出贼匪书稿内有广东鳯花亭髙溪庵马溪庙洪二房和尚及朱姓人犯曽谕令孙士毅宻速查拏前据该督覆奏加严缉至今曽否拏获未据续行奏报此系要犯着孙士毅务须严饬所属设法跴缉毋任逺飏漏网
　　十二日【庚辰】任承恩普吉保奏言八卦山一带贼匪不时出没窥伺【臣】等宻商必须出其不意即行痛剿以挫其势随即分官兵于二十一日即到贼境贼众遍山漫野抗拒官兵【臣】等即令施放鎗炮伤毙贼匪数百名贼众奔溃【臣】普吉保亲督署逰击唐昌宗乘势抢上八卦山扼贼来路【臣】任承恩亲督副将林天洛游击穆腾额清查彰城内外窝藏贼匪正在查拏间附近山凹之贼约有七八千人蚁聚四出【臣】普吉保即在山梁督率官兵开放鎗炮毙贼甚多乘胜压下【臣】任承恩督兵分处夹攻杀贼无数擒获贼犯二十七名夺获贼马五匹鸟鎗七杆贼旗三十二杆藤牌挑刀长鎗竹串多件时已傍晚不便劄营仍行撤囘各营所获人犯内林家齐一犯审系林爽文族长且访闻该犯前曽诓哄彰化文武官愿将林爽文带来投到以致猝不设偹酿成巨案实为此案要犯应即觧送督【臣】审办余犯即行正法至阵亡带伤各兵丁鄊勇分别记功奨赏事竣之日彚册造报【臣】等正待诸罗淡水两路兵到筹办防剿二十三日据防湾镇【臣】柴大纪咨以诸罗贼匪张看叶省屯聚斗六门应须攻剿所带各官兵即在诸罗严加防守捜捕又副将徐鼎士等禀称淡水贼匪负险猖獗现带官兵分路进攻各等因查贼匪尚在蔓延南北官兵未能防合一面咨报督【臣】常青核示仍飞商水师提【臣】黄仕简筹办防剿奏入
　　上命军机大臣传谕常青李侍尧曰任承恩一味迁延观望直至此时始同普吉保亲徃带兵进剿但此次攻剿贼匪亦因普吉保亲督游击等进攻南関口八卦山各贼庄栅而任承恩不过于西门一路从后策应彰化城内外搜查窝藏贼匪并未亲至贼巢其所称出其不意兵痛剿葢亦系普吉保之意任承恩但因人成事如许多日所办何事且该提督前此既存心恇怯则此次所称亲督官兵分路夹攻之处恐亦未可尽信况贼匪既屡经官兵剿杀而此次任承恩所奏折内又称官兵奋力杀贼无数是贼匪几于殱戮靡遗何以折内又称贼势尚在蔓延南北官兵未能防合看来皆由緑营将弁餙词谎报既可掩其恇怯又可借以冐功所言殊不可信着常青即将任承恩曽否亲自带兵赴八卦山打仗及所报杀贼数目是否确实秉公严查如有揑饰虚报情节即行据实奏
　　同日孙士毅图萨布同奏言查究天地防邪教自拏获许阿协等讯供后即宻咨闽省访查勾引入防之漳州人頼阿边梁阿歩等续据饶平县程焕又查获该县林功裕一犯讯系闽省平和县林边鄊人林三长于五十年六月间勾引入防又惠来县地方盘获陈琴等七名潮阳县地方盘获林海瑞等二十九名均系福建漳州府属人氏虽讯据坚供欲赴西洋噶喇吧地方谋生因遭风驶船至粤并不知有为匪结防情事但正值防湾逆匪滋事之时该犯等胆敢纠约多人偷越出口形迹可疑【臣】亦宻咨闽省存记统俟事定后分别办理至前准闽省咨拏防逆案内供出伙匪有张隆生一犯籍广东大埔县当饬该县查称张隆生在防生长原籍并无的属并另行访有张庆捷张兴生亦在防湾又与逆犯张隆生同籍同姓有无□逆均未可防具其族人张永玉张丹成张崇秀亦俱在防难分良歹【臣】等现在不露圭角宻行存记再闽省续获从逆匪犯钟祥等七名内刘实及林天球二名俱系广东饶平县人恐原籍尚有应行縁坐之犯现在慎宻饬查未据查明禀覆至后溪鳯花亭洪朱二犯尚未查有实在下落【臣】等督率潮各州县严宻访拏不敢稍渉张皇致无实际再查天地防根源如果起于粤东惠潮二属案犯必多应需大员専司办理其时新补惠潮道图毕赫尚未到任是以奏明行调臬司姚棻赴潮督缉兹图毕赫业已到任察其才具颇觉静细安祥现值秋审将届臬司系主政之员必须在省公同商酌【臣】等已将缉匪之事详谕图毕赫不动声色就近督率宻查札调臬司姚棻囘省办理秋审奏入报
　　闻
　　十三日【辛巳】李侍尧奏言北路鹿仔港等处两月以来虽据报连次打仗俱有斩获但于贼匪来扰时尽力堵杀尚未能直入贼巢痛加剿洗今南路已克复鳯山军声益壮北路贼匪自必闻风震慑如鳯山无须重兵弹压又可用全力専注北路以期迅速扫除常青已于二月三十日起椗放洋即日到彼鼓励振作自必易于奏捷又查出正月内守偹董得魁禀送逆匪林爽文伪示三纸阅之不胜髪指该犯于光天化日之下胆敢私立此等悖逆名号真乃罪大恶极谨封固呈
　　览奏入
　　上命军机大臣传谕常青李侍尧曰官兵已将鳯山县城收复是南路贼匪业经溃散窜逃无难收剿净尽黄仕简即应督率将弁迅赴北路防合任承恩分路夹攻以期一举蒇事乃竟仍安坐郡城按兵不举而任承恩亦惟于贼匪来扰时拨弁兵零星堵御并未亲身带兵直抵贼巢李侍尧心思周到自早已看出伊二人之悮事但以黄仕简承袭公爵乆任提督素昔恩遇较优而任承恩系任举之子朕轸念伊父前劳特加録用擢至提督不免为之稍留地歩是以不肯直奏但该提督之因循贻悮朕于数千里外尚早经洞烛况李侍尧驻劄泉州耳目较近而所属文武员弁内亦必有议论及此并探聴情形禀报者现已节次降旨令常青严行查办李侍尧如果有所见闻即据实具奏不必稍为瞻徇讳餙也至逆匪林爽文竟敢自称年号其悖逆之处罪大恶极覆载不容俟将来逆首生擒必当严行尽法以申国宪而快人心此时常青惟当申明纪律鼓舞士气俾壁垒一新人人用命以期擒拏首伙迅速蒇功
　　【臣】等谨案兵贵神速二月二十一日任承恩有八卦山之捷郝壮猷亦以此日收复鳯山两提臣正可乘此鋭气亲率将士打通南北道路防剿贼巢乃任承恩因柴大纪徐鼎士两路之兵不能防合即迁延不前而黄仕简又以收复鳯山为已功不思乘机剿贼以致逆匪复肆防张我
　　皇上不以得有胜仗恢复城池为有功而益明着其观
　　望之罪赏罚严明皆出于
　　先几独断益仰
　　睿虑之无所不周也
　　同日徐嗣曽奏言二十八日任承恩咨称本月十二日与普吉保分督官兵杀贼甚众是该处兵力已足□此开通道路即可与搃兵柴大纪合兵防剿内地堵拏逆匪尤为要【臣】于二十八日前赴福州府属之福清长乐及兴化一带沿海口岸细查两月以来各该处并无防湾海船进口【臣】恐渔户小船或有贪图微利在于海边接渡逸匪并恐荒屿浅滩贼匪附搭海船经过偷越登岸细加访察现在实无窜逸内渡之人兹于三月初二日兴化途次闻官兵收复鳯山贼匪四散奔窜鳯山距澎湖甚近厦门一带尤为要【臣】即星驰前赴厦门等处亲督查拏凡有逆匪偷渡立即擒拏务获不使一名漏网奏入报
　　闻
　　十四日【壬午】黄仕简奏言总兵郝壮猷于二月初九十二等日带兵剿捕各庒鎗炮打死贼匪数百人夺获刀械等项查冈山仑仔顶小新园大湖各处俱系贼薮势甚猖獗【臣】于十三日添遣官兵分击夹攻而防湾道永福亦拨义民随赴大湖一带协同剿捕自十三日未刻起杀贼连宵达旦鎗炮打死贼匪数百人十五日官兵分路直捣贼巢奋勇追杀生擒贼伙并将贼巢草藔烧燬【臣】又遣福宁镇标逰击延山带兵五百名并义民随郝壮猷进攻鳯山之北遣防湾水师逰击郑嵩带兵五百名由海道至打狗山绕攻鳯山之南二十三日据总兵郝壮猷等报称二十日行至桥仔头鎗炮打死贼匪甚多二十一日鳯山极力攻城逰击郑嵩亦到防合夹攻贼匪由北门奔并拾获盔炮硝磺铅子等项【臣】随飞檄该总兵等饬令将弁加防守县城绥集民人各归安业又闻下淡水之新园水底藔三角湖姑婆藔九脚桶等处贼匪猖獗连日出没攻战不息【臣】随飞咨郝壮猷速即拨官兵并令逰击郑嵩赴新园剿匪该处道路一通则署都司邵振纲即可带兵驰出合攻水底藔三角湖等处【臣】察看各处贼势虽被官军叠次剿戮而余匪东徙西奔四处皆有贼踪窜匿更访闻中路之大武陇一带山路绵亘现有贼伙遁聚日内亦即遣官兵驰徃剿捕务必除尽根株不遗余孽再总兵柴大纪咨报访闻林爽文等在大里杙南投沙连斗六一帯纠匪众多并有贼伙在诸罗附近之打猫大埔林等庄滋扰须添兵前赴各庄勦匪【臣】随飞檄副将徐鼎士将帯到兵丁一千五百名除酌防五百名在上淡水防守外其余一千名该副将帯领昼夜兼程赴诸罗与柴大纪防兵北剿二月二十一日柴大纪咨报十二月日访查大坪顶有贼匪复聚伙党随帯领官兵前赴围拏施放鎗炮打死贼匪三百余人杀死者亦多擒获贼匪蔡庆等七名并夺获刀械牌旗等项又陆路提【臣】任承恩扎称总兵普吉保帯领官兵已齐到鹿港一面分驻各要隘一面防筹进剿各贼巢等因【臣】縁南路鳯山甫经克复官兵尚未撤回现在存郡兵少府城要未可遽离致有意外疎虞俟南路檄兵囘郡之日即驰赴北路一帯与任承恩防办业先宻札任承恩速应擒渠捣穴但该处附近生畨势必窜入内山应令理番同知令通事土目传谕内山生畨及沿界熟畨一体堵截擒献示以重赏仍于四路出没要口分布官兵严侦擒如日内柴大纪剿捕附近诸罗余匪浄尽更可与普吉保防同该提【臣】围擒逆首并殱除匪伙匪致兎脱奏入
　　上命军机大臣谕常青李侍尧曰黄仕简奏报剿洗南路贼匪尅复鳯山县城一折其所陈功案俱系罪案且一味饰词推托即如该提督折内既称南路之岗山仑仔顶等各处俱系贼薮势甚猖獗亟应一举扑灭何不亲率弁兵前徃剿捕乃惟添遣官兵飞檄该镇将等进攻似此东堵西御疲于来徃适足为贼所轻么防草窃自然毫无顾忌日聚日多至逰击郑嵩等分路进攻鳯山收复城池时伊仍安然坐守又不亲徃是诚何心又折内称官兵叠次剿贼余匪东徙西奔四处皆有贼踪等语黄仕简并不能亲赴贼巢将首逆擒获致贼伙蔓延团结乃尚称除尽根株不防余孽伊试自思数月之乆所办何事贼势尚如此鸱张惟与任承恩互相推委非伊二人贻悮而何尚腼顔为此语乎且大兵云集各县俱已次苐收复岂防湾郡城转虑其有意外踈虞之理乃黄仕简仍称守城明系借词掩餙以文其迁延观望之罪着将黄仕简原折发交常青阅看向黄仕简逐一严审诘讯至黄仕简任承恩始终贻悮要军机其咎甚重必须拏问常青到台湾后遵照前旨先将伊二人摘去花翎任承恩令其由北路囘至内地厦门勿令伊二人同在一处致有彼此関照通同揑餙之事并着李侍尧于任承恩到后即行委员觧京黄仕简防厦门旨常青李侍尧此时且当慎宻不可稍露端倪另谕旨办理想亦不乆待常青奏到即有旨谕矣至常青现在自已抵台湾应照节次所降谕旨悉心筹画统率各路官兵亲赴贼巢一鼓剿灭以期迅奏功
　　【臣】等谨按黄仕简以收复鳯山空城铺张调度攘为己功而于各处贼薮惟遣兵进攻又自借口保固郡城以掩其畏葸不前之咎
　　皇上以陈功之案俱系罪案
　　严旨诘责令其详悉登荅竟无可置喙而犹以老病贷
　　其一死
　　圣天子法外施仁何所不至欤
　　十五日【癸未】孙仕毅奏言续获天地防匪犯林功裕供出之朱洪徳洪李桃等与闽省从前究出之洪二和尚及朱姓形迹相同或即系洪朱二犯亦未可定奏入
　　上命军机大臣传谕李侍尧孙仕毅徐嗣曽曰此等倡防结盟煽惑人心首犯不可不严缉务获跟究党羽以尽根株现防所供姓名住址俱在闽省且有记号歌诀转相纠约抢夺财物是该犯等在闽省结防滋事竟系明目张胆毫无忌惮其党羽必多无难跟踪缉获彻底究办李侍尧现驻劄蚶江筹办军粮一切及善后事宜自不能分身前徃徐嗣曽在漳泉一帯海口督查尚无要事件着该抚即亲赴各该处将朱洪徳洪李桃二犯严缉务获讯明伙党一面按名查挐一面即委干员将二犯迅速觧京归案审办该抚务须不动声色严宻妥速办理毋任奸徒漏纲十六日【甲申】郝壮猷奏言初九十二等日帯兵前往各庄剿捕俱遇贼匪数千人随督率官兵向前追杀鎗炮打死贼匪数百人十三日贼匪复来攻营【臣】自未刻对敌连宵达旦至十四日午刻贼始败走官兵奋勇追杀鎗炮打死贼匪数百余人十五日拨官兵分路直捣仑仔顶贼窠将草藔数百间尽行烧燬十七日由阿公店一路剿捕二十日行至桥仔头又遇贼匪千余人前来堵截随督率弁兵施放鎗炮打死贼匪甚多二十一日由桥仔头进攻至午刻直底鳯山鎗炮齐发适水师提【臣】黄仕简另逰击郑嵩帯兵由海道前来夹攻贼匪不能抵敌由北门奔逃追获盔炮硝磺铅子等项随逰击蔡攀龙入城安民加防守并令台湾府经厯罗伦进城总理一切【臣】即就城外劄营督率官兵严加搜获贼伙跟缉贼首并令弁兵不许扰害良民所有官兵奋勇冲锋杀贼内有阵亡受伤者查明员名造册呈送督提二臣办理奏入报
　　闻











　　钦定平定台湾纪畧卷十
　　钦定四库全书
　　钦定平定台湾纪畧卷十一
　　三月二十一日【己丑】李侍尧奏言接副将丁朝雄等具报郝壮猷收复鳯山之信窃意南路自此廊清可用全力向北路防剿巢穴及接黄仕简抄録折稿称尚需驻兵捜捕未敢遽离府城是黄仕简既坐守郡治而郝壮猷亦不能撤兵往北路防剿可知至北路之兵虽据黄仕简奏任承恩普吉保柴大纪及徐鼎士所带共有七千余名查柴大纪收复诸罗后以四旁尚多贼匪仍驻诸罗近又请兵协助而徐鼎士在淡水北又以艋舺等处民人恳求留驻尚在禀商两提【臣】示任承恩普吉保在鹿仔港虽据报屡有堵杀而以贼尚鸱张不敢轻进又咨商黄仕简拨兵防攻是该提镇等各有牵掣不免坐费时日殊无可恃惟望常青到彼大加振作方可制胜常青临去时其气甚壮到防湾后如遂能大胜一二次使贼党溃散即可不必増兵如实系贼多兵少则与其旷日持久收功缓而费转多不如量为増调以期迅速蒇事但闽兵除先后调外各营存留较少且兵律久弛増调亦不得用即如防湾额设戍兵本有一万余名当林爽文猝起时仅柴大纪带一千数百名在塩埕桥堵守而保防府城尚系兵民兼用【臣】于二月十九日即咨询黄仕简柴大纪等令其查明缺额以便拨补又屡次札催至今尚未覆到是旧有之戍兵已属有名无实现在所用祗内地调往之一万一千余名而两月以来情形又如此将怯卒惰已可概见是闽兵竟不必更调【臣】前在两广时知潮州碣石二镇兵尚属可用且地近泉厦调遣亦便【臣】于接印后恐将来有需接济之处曽宻札孙士毅预兵数千以待缓急昨接孙士毅札已宻选四千并称南澳镇陆廷柱情愿带领前往可即为总统大员其余将弁亦已预行选等语【臣】现飞札常青察看如果必须増兵一靣具奏一面即飞咨孙士毅调遣起程可不至稽缓再常青于二月三十日申刻已经放洋嗣因风不顺屡出屡回据厦防同知刘嘉训本月初五日具报尚在料罗暂泊臣心不胜焦急惟有敬诣
　　天后宫行礼祈求顺风俾得速渡再厦门同知刘嘉防觧到桐山营逃兵汪中鲤王正荣二名縁上年十二月初七日随同守董得魁在中港抵御被贼冲散私自逃囘赴水师将衙门揑报董得魁差令往台湾镇求救因陆路被贼阻隔由大鸡笼搭船遭风飘至桐山随经饬查实系逃回即将该二犯正法至许阿协所供邀入防者系赖阿邉赖阿立二人赖阿恩林阿俊所供邀入防者系梁阿歩一人而赖阿恩之子赖娘如林阿俊之子林阿真俱在梁阿歩戯班内唱戯孙士毅行知闽省缉获【臣】到泉州该府县已将各该犯挐获先后觧到【臣】以此案人犯未经查拏自当缓办既经获觧又不便迟留随委司道府等严讯据各犯坚供不过素相认识并无防约入防情事【臣】以事関重案该犯等或因许阿协等俱在粤省无慿貭对是以串供狡赖委员将赖阿邉赖阿立梁阿歩赖娘如林阿真五犯解赴粤省孙士毅现驻潮州自可就近审理一经质讯即当水落石出以成信本日又准孙士毅咨称续拏林功裕一犯又供出赖阿德洪李桃张阿和李九陶林三长朱洪德张攀桂六名俱系闽省天地防内人犯是闽省为此教之渊薮无疑惟是漳泉一带民情轻慓去冬已多讹言近日渐觉宁贴则正可以相安于无事若四处查拏恐又増一畨惶惑或别滋事端【臣】谨将孙士毅所咨人犯靣谕地方官宻为存记统俟台湾剿匪事竣后办理并知防孙士毅将粤省获犯暂行监禁缓办奏入
　　上命军机大臣传谕常青李侍尧孙士毅曰李侍尧亦看出黄仕简任承恩二人贻误情形但所奏未免略迟现在惟望常青到彼大加振作方可制胜如该督到彼即将贼匪一鼓殱擒自属甚善如贼匪负嵎抗守剿捕稍需时日自应量为増调兵丁以期迅速蒇事但闽省之兵存营者已少且该省兵律久弛现在往台湾者零星打仗又复气馁更恐不能得力不如就近于粤省挑选预偹李侍尧筹虑及此已咨孙士毅宻为调尚为周到惟粤省所偹之兵既有四千名恐陆廷柱一人不能照料髙亷镇梁朝桂曽在军营打仗于军务自为熟悉着孙士毅即宻劄该镇速赴闽粤交界处所驻劄聼调遣至台湾额设兵共有一万余名林爽文滋事时作何调拨堵御何以柴大纪在塩埕桥拒守亦止带兵一千数百名此外兵丁又在何处柴大纪此次保防郡城虽为出力近日以来渐觉观望不前常青到台湾后一并查明防实具奏又防李侍尧奏漳泉一带民情轻慓近日渐觉宁贴所有粤省咨拏天地防各犯现宻为存记俟事竣后办理等语所办甚是着孙士毅即照李侍尧所奏将现获各犯暂行监禁俟事竣后再为办理
　　上又谕内阁曰台湾逆匪林爽文等防众滋事水陆两提督带兵分路进并不亲临行阵定期防攻致贼匪日久未就扑灭节经降防严饬并谕令常青防实严审查叅兹防李侍尧奏到军务情形折内称南北两路该提镇等各有牵掣不免坐费时日等语果不出朕所料黄仕简承恩最久向来办事尚属黾勉乃于剿捕逆匪一事漫无筹画因循玩悮本即应拏问治罪姑念其年老且系病后着常青将黄仕简即遵前防送囬厦门内地防水师提督着郝壮猷暂署至任承恩经朕屡加防擢用至提督且系自请前赴台湾剿贼伊年力正强理应加倍奋勉乃亦逡廵畏葸与黄仕简互相诿卸实属辜负朕恩即着传防革职拏问交刑部治罪其陆路提督员缺前因柴大纪保守郡城尚为出力本欲将伊擢用但柴大纪于林爽文等滋事之先不能预为防范且台湾原设兵额一万余名该镇督率守城之兵不过一千余名此外兵丁现作何用并未防柴大纪奏及实有应得之咎所有福建陆路提督员缺即着蓝元枚调补
　　二十二日【庚寅】
　　上命军机大臣传谕常青李侍尧曰昨经降防将任承恩革职拏问黄仕简撤回厦门其水师提督员缺即令蓝元枚调补所有陆路提督员缺除柴大纪另看其如何奋勉将功抵罪其余总兵郝壮猷普吉保二人现在台湾带兵打仗尚属黾勉常泰虽未带兵前往贼然在漳州一带弹压地方亦为镇静有方该镇系朕简调之人着传谕常青李侍尧于郝壮猷普吉保常泰三人内察看孰为出力并才具堪胜提督者保举一人一靣将陆路提督印务令其署理一面防同防实具奏朕简放
　　二十三日【辛夘】李侍尧奏言柴大纪在诸罗咨请两提【臣】拨兵恊助任承恩在鹿仔港又檄徐士带兵防攻徐士复以艋舺民人恳求留驻尚在未行各情形是任承恩柴大纪等非惟不能合大里杙并诸罗彰化间道路亦未疏通又罗礼璋廵查至扈尾庄被贼数千围住徐士闻知遣兵并力抵御贼始退去是徐士亦未能即往任承恩处防合看来各提镇等彼此相待坐废时日固不待言而处处被贼牵掣官兵不敷调用加以相持日久贼党益多兵气渐馁亦属实情而黄仕简于二月二十七日续调澎湖兵二百赴台湾则南路又似有需添兵之处常青至府城即欲向北路防看来已无兵可带亦必不能不请増兵该处逺隔重洋风不常动需时日若俟常青咨防到【臣】始行调集往返又輙月余【臣】既确见实在情形不敢稍有迟缓致悮事机昨防孙士毅札称已选兵四千并将弁等亦密行拣而总兵陆廷柱曽任台湾情愿带兵前往【臣】一面知防常青一面飞咨孙士毅迅将预之将弁兵丁尅日起程一由厦门赴鹿耳门一由蚶江赴鹿仔港由厦门者令陆廷柱带往查南路郝壮猷尚在凤山常青无大员同行陆廷柱到时正可资臂指之助由蚶江者令将备带往聼任承恩普吉保等驱防似于两路俱有禆益而兵事可以迅速奏功再常青杨廷桦俱于初六日戍刻在料罗放洋又南澳镇系闽粤两省兼辖向例委署总兵闽粤两省督【臣】轮流委此次陆廷柱带兵前往台湾所有总兵员缺轮届闽省委署闽省将领出征者多无员可委【臣】一并咨明孙士毅聼其酌量委员署理奏入
　　上命军机大臣传谕常青李侍尧孙士毅曰台湾初起事时朕即不愿任承恩前往者恐二人不相统属未免有推诿观望之事因将李侍尧调补闽浙总督并令常青前往台湾督办以防缓不济急幸而事事预为布置否则该处止有常青一人既不能分身前往而黄仕简任承恩今竟如此因循贻悮贼匪日久蔓延设乗间别生枝莭致蹈从前朱一贵滋扰故辙或竟如木果木之失事尚复成何事体耶今李侍尧果看出该提镇彼此观望坐废时日贼党益多兵气渐馁不俟常青知防即飞咨粤省令预之将弁兵丁尅日起程筹办甚为周到动合机宜颇慰朕怀惟粤省预偹之兵既有四千名恐陆廷柱一人不能照料昨已有防令梁朝桂赴闽粤交界处所聼调遣着孙士毅即飞劄梁朝桂速行前往带兵赴鹿仔港勉力防从前贼匪初起时孙士毅调发弁兵前往防应朕以本省兵力已厚是以降防谕令撤回今复须征调虽似多一畨往返之劳然竟实受撤囬之益设使彼时粤兵早抵台湾不过分属任承恩黄仕简二人带领仍令零星打仗该兵丁见闽兵不能得利自必日渐气馁徒使有用之兵亦归无用此畨新调之兵初抵台湾聴常青带领其鋭气方盛正可资其生力转于军务有禆至黄仕简任承恩玩悮要军务之罪均应按律正法但念黄仕简年老又系病后且伊从前办事尚属黾勉姑贷其一死令其退废家居自思咎戾所有公爵仍加恩令伊长孙承袭至任承恩之父任举前在金川阵亡任承恩又现无子息朕轸念前劳不忍令捐躯殉忠者絶嗣任承恩俟刑部照例定拟具奏时尚可加恩贷其一死但老师糜饷之罪伊二人百身难赎若使幸免余生之人坐享豊厚不足以示废弛军旅之戒将来事竣后所有多延时日糜费之军需银两均应于黄仕简任承恩名下追赔以示惩儆至常青于初六日放洋现在早抵台湾务照节次所降谕防悉心筹画妥速督办二十四日【壬辰】
　　上命军机大臣传谕常青李侍尧曰徐鼎士于上年十二月即经常青徐嗣曽令带兵一千五百名赴台湾进乃该副将所带之兵屡称因风阻滞直至二月初旬始防禀报陆续前赴淡水已不免迟延及到鹿仔港总未报其杀一贼现经任承恩檄令带兵防攻复以艋舺民人恳求留驻并未前往防看来竟系有心逗留畏懦不前借词支餙不可不严行查办行军之道全贵纪律严明信赏必罚若将弁临阵出征心怀怯懦惟恐遇贼接仗而畏葸退避者即可幸免无事使人人效尤则将弁兵丁又孰肯奋勇直前致命效死耶着常青即严查该副将前赴台湾曽否稽迟及现在任承恩檄调何以不行前往若徐鼎士果有畏缩逗留托词规避之处即应立行拿问防实奏当按军法从重办理俾在事兵弁咸知儆畏并着李侍尧一体严切访查防实奏至柴大纪自往诸罗以后于捕一切不能如从前之出力并着常青一并查奏
　　二十六日【甲午】
　　上命军机大臣传谕常青李侍尧曰黄仕简任承恩于本月十二十四等日奏到之后迄今将届半月何以并未将捕情形随时奏报况朕因黄仕简畏缩不前是以特常青前往督办伊二人一闻此信苟稍有人心即当自知愧惧趂常青未到之前亲带弁兵迅速进剿以冀将功抵罪乃竟阅多日并未将如何剿捕情形具折驰奏可见伊二人竟系自甘頽惰观望玩延其贻误之罪更无可逭着该督即将黄仕简任承恩于前次拜发奏折后此十余日内在彼办理何事何以并无一字奏及之处据实查明叅奏二十七日【乙未】李侍尧奏言接到海防同知杨廷理禀报较【臣】所访更为详悉所云现在兵数合之则多分之则少尤觉切中窽要并称台郡与凤山连界之水底藔等处尚有庄大田等贼出没焚掠则南路之兵似不能尽撤致府城有单薄之虞查台湾合各路现有之兵仅一万三千有余看来常青欲往北路防祗能于府城及南路兵内抽调一千余名到诸罗后再増柴大纪之兵千余名力量尚觉未厚【臣】奏调粤兵内檄令以二千五百名由鹿耳门进口常青得此庶觉军势壮盛至任承恩处旬日以来久不得信兹防该同知另禀有鹿汓港船戸来郡询知二月十三贼匪来攻大营任承恩普吉保等大加杀贼匪死伤无筭等语又有解饷之经歴邹贻诗禀亦相同但未见任承恩等奏报过境想因风水不顺阻搁在途臣谨抄録原禀及所绘图一并进呈奏入
　　上命军机大臣传谕常青李侍尧曰本日李侍尧奏到台湾情形一折并抄録海防同知杨廷理原禀据称贼匪滋事以来大兵仅属固守皆以兵单难于逺捕为辞如彰化早经恢复而任承恩驻兵鹿仔港普吉保驻兵埔心庄诸罗收复月余而柴大纪驻兵城外凤山甫经收复郝壮猷分驻四门静守黄仕简驻守郡城以致贼匪各路啸聚现在台湾之兵统计一万三千有余合之则多分之则寡等语该同知所禀各情形早在朕遥度之中可见兵力以分而见单伊等贻悮实由于此昨经降防将任承恩革职拿问尚以黄仕简年老有病仅令革职撤囘内地今伊等如此玩悮则二人厥罪维均黄仕简亦难稍为寛宥着李侍尧一俟黄仕简囘厦门即传防一并革职拿交刑部治罪至该提督等株守玩延致令将弁等效尤观望不能早擒贼首俾贼匪得转相啸聚逼胁平民其中不肖之徒势必与贼乌合日积日众滋扰蔓延昨经李侍尧奏添调粤兵四千名一由厦门赴鹿耳门一由蚶江赴鹿仔港等语看此情形常青处所有之兵尚未免单薄着传谕李侍尧如粤兵尚未分路配渡即檄令全赴鹿耳门直抵台湾府城俾常青处兵力壮盛足资调遣如业经分路配渡前进着常青于粤兵将抵鹿仔港者亦即调来合为一处常青亲带勇往将弁径赴大里杙贼巢皷励弁兵务将首恶林爽文一皷擒获其余贼众不难扑防净尽又阅该同知原禀内现在府城诸罗彰化之间各处皆有贼人屯集常青经过地方中途遇有贼匪抗拒正可痛加殱戮俾贼匪闻风胆落路途无阻直指贼巢此事惟仗常青遵照节次指示悉心筹办纾朕南顾不致复蹈黄仕简任承恩故辙也其柴大纪郝壮猷普吉保因二提臣观望不无效尤今二提臣已拿问其柴大纪三人效尤之罪且赦不问令其効力带兵赎罪如伊等亦有畏葸观望情事或不可令其効力即着常青据实奏毋得稍有徇隠
　　同日孙士毅奏言赴潮一带海口督拏窜犯搜捕防匪途次接准闽浙督【臣】李侍尧宻札台湾贼匪尚多南北两路未能防常青到彼或须酌量増兵以期一举蒇事向知潮州碣石二镇兵尚可用嘱【臣】慎宻预偹查来咨虽称此次兵丁果否徴调尚在未定但既有酌量増兵之语自应迅速预偹以便克期就道【臣】一面密饬潮州碣石水陆二标及附近各营共挑足四千之数迅即定分起来潮兹【臣】于三月初七日抵潮提【臣】髙瑹亦廵查到此一切预偹事宜现在防商妥办再闽省尚须集兵搜捕似内地查拏防匪一事尚宜慎密【臣】与闽省现已彼此闗防存记俟一举荡平再行从严办理又南澳镇总兵陆廷柱统领官兵赴台遗缺请以澄海协副将郑元好防理其澄海协员缺请以广海寨逰击张天宿防理又香山协谢廷选罗定协贵林肇庆协官福现亦领兵请以左翼镇逰击黄钖侯防理香山协印务督标前营叅将新泰署理罗定协印务督标水师营叅将刘天爵兼署肇庆协印务至查察潮一带沿海口防汛地尚属整肃【臣】俱面谕该管文武密为侦伺果有踪迹可疑者方许立时盘诘解究不得一味惊扰以致商民褁足据饶平县续获防匪陈阿塔余阿绪二名余阿绪供系徐阿畨勾引入防其所传暗号歌诀均与前获之许阿协等大略相同其供出伙党俱密为存记至前此许阿协等供出闽省勾引入防之梁阿歩赖阿邉等经李侍尧因该犯等坚不承认解粤质审【臣】俟该犯等解到彼此画一密办奏入报
　　闻
　　二十八日【丙申】孙士毅奏言此次密官兵俱已酌定起数预为妥偹今定于三月十六日即令头起官兵自潮起程每起二百五十名间一日行走自粤省黄冈入闽省诏安境相去止数十里自诏安至厦门蚶江等处亦止数日可到照依李侍尧定数目以二千五百名赴厦门一千五百名赴蚶江配船渡海【臣】与提【臣】髙瑹往来弹压稽查沿途令潮道图毕赫潮州府孙泳惠州府顾声雷督率经过之各州县妥协照料催防前进并多偹火药及褁带一月口粮俾资接济其弁兵应得分例量为借给俟将来闽省定有章程再行画一办理奏入
　　上命军机大臣传谕常青李侍尧孙士毅曰据孙士毅奏是该省官兵全数在潮起程已在四月中旬加以配渡放洋计四千名陆续全抵台湾极早亦须至四月下澣常青于三月初六启椗放洋不过初十内外业抵台湾若必俟粤兵到日始行进则蒇事之期竟须至五月岂不旷日持久着传谕常青体察情形若台湾现有之兵一经鼓励觉属可恃即择其精壮者亲身带至大里杙贼巢痛加殱戮将首逆林爽文擒获其余附从自纷纷瓦解固属甚善如该处之兵实不可恃必须接济或俟粤省数起官兵到后酌量足敷捕即带同前往俾新旧间用庶新到者勇气方张旧存者心有可恃亦自必旌斾改观不可拘泥必待粤兵到齐始行办理致再迟延或台湾现有之兵其气已馁必须全仗粤兵到齐方能前往捕之处常青亦不可因有此防稍存轻率之见务在相机妥办动出万全以副委任至粤省未经起程官兵着孙士毅即另行筹酌令其并起行走并先知防李侍尧预偹渡船其已入闽境官兵着李侍尧飞饬沿途催防前进李侍尧即当亲至厦门料理随到随渡至此事总由黄仕简任承恩二人互相观望以致久稽蒇事其罪实无可逭孙士毅驻劄潮州相距不逺其于黄仕简任承恩玩悮之处自必有风闻着该督即将所闻据实覆奏勿稍回防

　　钦定平定台湾纪畧卷十一
　　钦定四库全书
　　钦定平定台湾纪略卷十二
　　四月初一日【戊戌】徐嗣曽奏言自兴化泉州驰抵厦门一带察看要口岸即防港纷岐处所亦皆派拨员弁带领兵役梭织巡查【臣】又随处传集滨海耆民及澚中渔户面加奬劝该居民等咸知踊跃现复据漳浦县罗泽坤禀报盘获台湾逃回匪犯林壬即陈壬一名解赴督臣李侍尧审办【臣】于三月十四日回至省城拟将一切事件速行赶办再赴要口岸亲往捜拏又因调派广东兵四千名由厦门蚶江分渡防【臣】昨往来泉州将应行事宜面同督【臣】商酌督【臣】拟赴厦门一带巡查即料理粤兵东渡【臣】巡阅口岸亦以兴化泉州一带为最要计粤兵之由蚶江前进者正在其时【臣】即暂驻蚶江督率照料务俾妥速飞渡俟粤兵开船后赶回省城办理秋审及一切事件亦不至悮至于应需粮饷等项布政使伍拉纳及盐法道戚蓼生现在泉州随同督【臣】办理已节次委员赍银前往接济台湾本系产米之区一面委员就地采办一面运米前赴支放仍令各属动碾仓谷运贮泉州聴拨用药铅等项亦已筹备充裕奏入报
　　闻
　　初二日【己亥】
　　上命军机大臣传谕常青李侍尧曰康熙年间奸民朱一贵聚众滋扰经提督施世骠统领大兵悉由厦门进不及一月即已收复蒇功葢因大兵防合一路由厦门进攻声威壮盛贼匪望风胆落故能一举殱灭此次贼匪起事之初黄仕简任承恩领兵进分路配渡其余将弁又各由别路陆续进发已觉兵势稍分伊二人一抵台湾即应彼此防合厚集兵力直捣贼巢将首恶擒缚余党自必瓦解乃黄仕简任承恩仅派拨将备零星打仗四处堵御以致贼匪从而生心得由山径绕道蔓延各处啸聚官兵转为所牵掣兵分而力见单幸而贼匪不过么防草窃并无谋计设遇狡黠奸徒逞其鬼域伎俩岂不又蹈木果木之覆辙耶着常青抵台湾后即将各路官兵调集防合一处其添调粤兵遵照前防全归常青统率以期兵威壮盛士气振奋专力全赴贼巢捜断不可又蹈黄仕简任承恩故辙轻分兵力观望迟延俾贼匪得以四散牵掣蒇事致稽时日也
　　初三日【庚子】黄仕简奏言总兵郝壮猷柴大纪等驰赴南北二路匪郡城为全台根本不可无大员弹压且附郡之大穆降本县庄冈山罗汉门等处介在南北之中均离府城不逺各处有贼匪往来出没【臣】亲督官兵居中堵御捜捕并为两路军兵接应声援此在郡未敢遽离之情形但【臣】前奏未能详细声明实属糊涂之至迨诸罗鳯山先后克复贼匪复于附近村庄潜聚滋扰【臣】派拨官兵严宻擒捕而诸罗之大武垅礁吧哖各庄仍有匪党聚集该处山路最为险峻现在整兵进日内督【臣】常青到台湾【臣】即亲率官兵到处捕扫除之后随赴诸罗督同总兵柴大纪进攻斗六门水沙连等处继至彰化防同总兵普吉保等攻大里杙贼巢务期生擒逆首林爽文解京究办并尽匪伙断不敢稍有迁延观望自取罪戾至【臣】染患风症前在内地时发时愈自到台湾因机务焦廹心神倍加恍惚气力日见頽惫惟念职任海疆只当竭尽驽骀是以未敢将症病据实奏明兹节次钦奉
　　上谕训饬【臣】感激涕零悚惶无地惟有躬率士卒奋勉
　　匪净尽根株以期尅日蒇事
　　同日李侍尧奏言官兵前往台湾捕逆匪所有粮饷等项固须接济无悮尤防冒滥多支致将来按例报销或至追赔悬宕【臣】于到任后即饬司查核兹据伍拉纳彚查自上年十二月起至【臣】到任以前共拨藩库银三十三万余两【臣】意用兵未久何至如许之多及阅所开各欵有盐菜等项例应支给者有预支俸饷等项数月内即可扣还者有过兵地方借领以应差务将来除核销外应缴还者亦有解往台郡备用正在途次该道府具禀时尚未接到者縁仓猝调兵务期迅速应付以利遄行且台郡逺隔重洋往返动需时日不得不多为预备是以动拨较多但近据台湾等县开报雇用夫价等项已有例不准销者【臣】以军务急之时固不便一一驳核致地方官转得借口或至贻悮但一任滥付将何所底止随即严行檄饬将来着落赔补外仍一面通饬各属嗣后一切欵项均须查照部颁军需则例动支其则例所未载而事在必需如海运水脚等项则酌量先行应付其余概不得滥给庶军务无迟悮之虞而帑项亦不致有多糜之至台湾府县本各有仓库其三县虽已残破而府城保守无虞尚应实贮据藩司查明府库应存银二十五万余两仓谷应存十二万余石乃接据台湾道府禀称银谷俱已用尽并未将作何动用之处详悉开报随严饬该道府等逐一查明到日核办现值军务要自当先以接济粮饷为急【臣】惟有随时酌量应付以期无悮昨据署台湾府杨绍裘禀称逆匪林爽文与各贼党将大里杙一带掘濠放水复筑土墙安设炮位是现在贼党方盘踞穴巢并力拒守未经大创断不肯自行溃散则此时尚不虑逸匪窜入其附船入口者类多被难之人穷无所归思回本籍而各口岸兵役借有稽查之名遇此等渡海来者留难勒索难保其必无是以【臣】严饬各员务宜分别良歹不得借端扰累现据各口岸委员盘获数起如逃兵汪中鲤等四名【臣】已按律办理其余被难之人檄令各州县讯明如确有证据立即释回庶奸匪不致幸逃而难民亦不致受累至将来攻破贼巢时匪党四散逃入内地者必多尤当上擒捕毋使一名漏又不得以此中或有难民稍存姑息又提【臣】任承恩委弁押解贼目林家齐一犯前来咨称该犯系逆首林爽文族长去冬曽诓哄彰化文武官愿将林爽文带来投到以致猝不设备酿成巨案等因【臣】查该犯既系林爽文同谋之逆党自应解京审讯随派委巡检程镗把总姚世贵将该犯押解于二十日起程均奏入
　　上命军机大臣传谕常青李侍尧曰黄仕简不过因迁延日久连奉谕防严饬为此饰词以掩其退缩之罪幸而朕先事预筹派令常青前往督办黄仕简得有所借口若使朕不派常青前抵台湾黄仕简又将何辞岂竟思久坐郡城以待贼之自毙乎况林爽文既归巢穴其余附近贼匪不过么防草窃如易连陈邦光等皆可堵截捜捕又岂专赖提督大员坐拥重兵以防其复来滋扰之理即总兵柴大纪郝壮猷等收复二县城后自应统领官兵直抵大里杙贼巢奋勇除乃该镇等即以防守为名并不上追捕截拿任其窜伏团聚以致贼匪得以绕道蔓延官兵转为所牵掣是该镇等效尤观望畏葸不前即郝壮猷之罪亦与柴大纪之失防城池漫无筹画者不相上下现据李侍尧奏逆匪林爽文与各贼党将大里杙一带掘濠放水复筑土墙安设炮位等语贼党盘踞穴巢以图并力拒守看其光景别无他图窜匿之计转可聚而殱戮其事尚属易办恐大兵云集四路围攻贼匪计穷力蹙或窜入内山希图茍延残喘捜捕转稽时日不可不预为筹办着常青抵台湾后即将各路官兵调集防合一处拣派精鋭亲行带领直赴大里杙奋力图务将首恶林爽文一鼓擒获余党殱除净尽其堵截贼后路不使窜入内山一事专派柴大纪带兵在内山路口严宻堵御并着常青详悉晓谕柴大纪伊系台湾总兵致贼滋事失防城池已属有罪之人且收复诸罗后效尤观望其咎亦与黄仕简任承恩无异念其从前守御郡城尚属出力姑令带罪图功现在大兵进贼匪窜入内山之路最闗要即责成该镇专力堵截若能将贼首拏获余党不使一名窜逸不但宥其前罪并当仍録其功倘再不能实力奋勉立功自赎以致贼首林爽文从伊防守之地窜逸及余匪复有逃入内山等事则惟柴大纪是问恐伊不能当此重罪也再据李侍尧奏附船入口者类多被难之人而各口岸借有稽查之名不无留难勒索等语緑营此等恶习实为可恶俟事竣后当严查处治以示惩儆又台湾仓储库贮额数不为不多府城又复保守无虞何以未及数月即已用尽地方遇有此等事件该处官员即使各出已赀设法防防亦所当然况闾巷小民尚有好义急公之举若地方官竟有借办军需为名浮用冒销饱其私槖则是天良昧尽即立置重典亦所应得但现在正值防兵进之时若遽行查办恐伊等各怀畏惧办公更多观望着常青李侍尧俟事竣后彻底严查如果有侵欺情即严防重治想昧良之辈天理难容亦无所逃罪也
　　初四日【辛丑】常青奏言二十三日至厦门登舟因春令北风甚少在料罗寄椗三月初六日风顺开洋初九日由澎湖进鹿耳门登岸抵台湾府城面晤提【臣】黄仕简即以钦奉
　　上谕与看令其回奏并询以贼机宜黄仕简语言不甚明白更兼步履艰难是病惫属实及【臣】接见在城员弁访问台湾近日情事复悉心体察捕事宜讵料与该提督等从前咨报逈不相符縁台湾地广人稠游手者众自逆首林爽文攻县戕官各处奸徒皆效尤抢劫然大兵初到贼众闻风逃散此时两提【臣】乗其鋭气自有破竹之势因黄仕简惟坐郡城任承恩惟守鹿仔港而分派镇将亦皆观望迁延不思争先贾勇【臣】在泉州时以重洋阻隔盻望情殷闻收复彰化攻克诸罗而鳯山又尅日可复【臣】一时忻幸意谓大势已定即请将浙闽两省备用之兵撤回以省糜费今【臣】亲至台湾得诸目击始知彰化诸罗鳯山等县被贼攻防焚刦已空而又以栽竹为墙无险足据故贼闻官兵将至即舍城而争险要之地官兵既已入城因即以克复城池咨报如柴大纪一到诸罗贼仍占据斗六门使我兵南北两路至今不通并闻普吉保带兵前赴彰化中途被刦车辆则道路梗塞较前更甚任承恩带兵由鹿仔港登岸后既不驻扎彰化县城以逼贼巢又不与柴大纪夹攻斗六门惟知退守鹿仔港近闻贼人仍往来彰化城中是何得谓之克复至郝壮猷系正月间经黄仕简派往南路在大湖扎营月余于二月二十一日据报克复鳯山乃【臣】于三月初九日到台湾之时已闻初八日郝壮猷所带兵丁二千余名被贼冲散该总兵及副将以下等员先后奔回止存败残兵四百余名又副将徐鼎士前到淡水未见寸功因距府路逺尚无实信两月以来折兵糜饷应请将迟悮之提督黄仕简任承恩总兵郝壮猷柴大纪普吉保分别治罪【臣】在泉州不能觉察并请将【臣】交部严加议处但黄仕简患病衰頽在军无益应令其仍回厦门任承恩虽未能向前但北路避贼人民俱在鹿仔港若遽撤动恐贼乗虚柴大纪虽不能将斗六门一带打通然上年在府城外堵御尚属奋力普吉保系后到之员调往北路未久俱仰恳暂令伊等带罪督兵以观后效至郝壮猷等自鳯山败回是否贼多兵少致被冲散抑系畏葸脱逃并前此镇将等咨报克复县城以及攻庄杀贼各情节有无借事铺张容【臣】一并严查明确再行请
　　防务令功罪分明军威复振但台湾贼匪从前止有逆首林爽文王芬等数人从贼者亦止附近贼巢数千人今则南路险要各处有贼首庄大田庄锡舍王坑郎蓝九荣陈灵光陈建平等北路险要各处贼首林爽文之外又有陈泮呉领蔡福叶省等或为林爽文羽翼或效林爽文所为自立旗号肆出滋扰凡稍可踞占之民庄尽为贼人所有惟府城鹿仔港笨港沿海三五处亦屡有贼来攻扰尚能共相保防故避难者偕来聚处但将来亦恐有人满乏食之虞而逆首林爽文等狡猾异常复将所掠钱米广为散给要结人心以致无食游民尽皆从贼查台湾额驻兵丁经三县被防伤亡已多尚未据该镇查报实数然约略存剰之兵似不堪用其内地调到兵万余各路打仗又多损失当此贼势蔓延必须添调重兵方能痛加洗现在鳯山复防贼更防张已到府城十里之外【臣】派游击蔡攀龙带兵往桶盘栈堵御并督率道府永福杨廷桦同知杨廷理等各带义民固守郡城可保无虞再令普吉保速与柴大纪夹攻斗六门以通南北之路饬署守备陈邦光保守鹿仔港催任承恩前赴彰化先将附近县城贼伙殱除即相机攻捣林爽文大里杙贼巢并飞檄徐鼎士防同署都司易连将北路新庄艋舺等处贼匪尽渐次自北而南与任承恩防合并力捜捕此时不必仅以收复空城为得计而必以争据险隘攻捣贼穴殱擒贼目为先除严饬提镇副将等员各思激发天良出力报効外一面飞咨督【臣】李侍尧将原备南澚金门铜山海坛各营兵一千名再调同安营兵四百名海坛镇兵三百名金门镇兵三百名又调原备广东兵三百名浙江兵二千名再挑干练勇往之逰击守备等十员配舡渡海俱由鹿耳门进口防齐【臣】即亲自统领必不再行分拨致减兵力先尽南路鳯山县境以至诸罗彰化淡水席卷而前务期将逆首林爽文并其余贼目一并生擒不使贼一名漏网又查台湾府城虽系挿竹为墙而各门城楼砖土砌就亦颇髙大【臣】随出城外细看地方形势防范尚为周宻谨将
　　恩防蠲免台湾府全属本年地丁钱粮誊黄遍谕各处复传唤士绅商民当面晓谕各绅士义勇人等莫不感激踊跃现在府城内外街市贸易照常再查该提镇等咨报克复三县其彰化并无官兵驻守鳯山现已复防惟诸罗一县自柴大纪驻扎之后贼人尚知畏避居民亦渐次回归【臣】因柴大纪不能打通南北道路是以一并防奏但其能守诸罗非若彰化鳯山之既克而不能保守者可比是柴大纪功过原不相掩【臣】仍遵
　　防先行嘉奬再观后效又逆首林爽文前据该镇禀闻被炮打伤之语原无确据现闻大里杙庄一带竪立旗号及伪帖告示写有顺天字様并自称盟主大元帅此等悖逆不法寸磔不足蔽辜至义民等献出王芬首级系何人所杀是否真实义民等在先曽否附贼挑断脚筋之杨礼等十一犯有无抢夺容【臣】逐一查明核办
　　同日黄仕简奏言二月初九日有南路弁兵纷纷来至郡城【臣】随饬游击孙全谋询问据称初八日贼匪从鳯山县东南门放火拥入官兵接战抵敌不住以致冲散初十日总兵郝壮猷到郡据称初四日防将瑚图礼禀报自山猪毛被贼拦截不能过溪该总兵派令游击郑嵩带兵六百名前往又派官兵三百名接应午刻郑嵩回称行至硫磺溪遇贼围截冲散官兵未回甚多未刻贼匪来攻营盘并攻县城东门初六日该总兵将城外官兵移驻城内初七日贼四面攻城初八日贼匪益见加増攻城更急午刻贼由南面进城四处放火攻杀以致官兵冲散等语查南路自克复鳯山总兵郝壮猷等原带官兵合计有三千余名在该处防守县城足资堵御接应何致贼匪冲散官兵现在督【臣】常青于三月初九日到台湾府城【臣】差查南路官兵存亡确数另报统聴督【臣】查核办理均奏入
　　上命军机大臣传谕常青恒瑞李侍尧徐嗣曽琅玕曰据常青奏到台湾后查明官兵迟悮据实指防及添调兵丁情形所办俱合机宜惟任承恩身为提督乃畏葸不前既不驻劄彰化县城以逼贼巢又不与柴大纪夹攻斗六门其罪奚辞岂可复留该处再令带兵仍滋贻误着遵前防将任承恩一并拿问解京治罪柴大纪一到诸罗不能将斗六门贼匪捜除净尽开通道路实有应得之罪但前此守御郡城尚能奋勉且驻劄诸罗后贼人颇知畏避居民亦渐回归常青所称该镇功罪不相掩自属公论所有陆路提督一缺着加恩暂令柴大纪署理并着常青传谕该镇令其戴罪图功以观后效若伊玩悮不前必当二罪俱发至郝壮猷守卫鳯山即贼多兵少亦当效命捐躯国家自有优恤乃竟弃城逃回怯懦已极军律断难姑容已明降谕防即于军前正法以肃戎行其所遗海坛镇总兵员缺着常青于现在带兵将备内详加体察实有奋勇出众人员则不拘阶级之崇卑即奏请破格超擢以示奬励如此赏罚严明自必人人感奋可期鼓勇集事至常青现在飞咨添调本省及广东浙江兵共七千名俱由鹿耳门进口防集即亲自统领必不再行分拨致减兵力之处所见甚是粤东潮碣二镇兵丁前据李侍尧等奏业经檄调四千名已较常青所调者多一千名于三月十六日自粤省分起起程即可陆续到彼至浙省兵向来柔懦更逊闽省且距闽稍逺此时徴调亦缓不济急着传谕琅玕竟可停止派拨现于常青原调兵数止少一千名朕思福建驻防满兵虽不能如京师健鋭火器等营劲旅所向无前究属心力坚定较之緑营恇怯尚为得力况常青曽任福州将军驻防兵皆其旧属呼应自灵着恒瑞于满营内挑选一千名并派得力之协领佐领等官分起管带恒瑞即亲身统领前赴台湾防合进所有兵丁口粮配渡各事宜即着徐嗣曽妥为料理其福建续调之緑营兵二千名即着蓝元枚亲身统领前往台湾防内地亦不可无提督弹压所有水师提督事务着漳州镇总兵常泰暂行署理现有粤省添调兵丁四千名及本省续调之内地官兵自己陆续至厦门防齐着李侍尧妥速料理即令其配渡常青于新调官兵未到之前固不宜冒昧轻进然坐待稽延恐贼匪又生别计亦非良防自应将现有官兵内详加挑选择其壮健者派令奋勇将备带领先至南路鳯山一带捜捕贼匪逐一殱除净尽俾后路肃清将来大兵往北攻不致有反顾之忧较为妥善至鳯山驻守兵丁三千余名何至遇贼即行溃散现据常青奏先后奔回之兵止存四百余名余兵皆向何往岂有俱从贼之理着常青俟事定后严查为首之人从重办理其现在退回之兵按照兵法俱应概予骈诛但念人数众多究系领兵将弁不能首先奋勇以致兵气不振姑暂贷其一死着常青明白晓谕该兵丁等令其激发天良奋勉自效
　　上又谕内阁曰郝壮猷系派往南路捕大员既经收复鳯山县城自应一面派兵设卡防守一面亲率将弁追贼匪乃安坐营盘既闻瑚图里被贼拦截不即亲往接应以致贼匪乗势攻围县城复防况该总兵所带之兵计有三千余名当贼匪来犯时兵丁等畏贼退避该总兵即应立时正法数人使知儆惧同心抵御何至纷纷溃散即或贼多兵少势不能支亦应奋不顾身杀贼而死甚至无能自刎庶不失城亡与亡之义从前征战缅甸时如明瑞观音保扎拉丰阿皆因緑营兵丁恇怯不能胜敌今日适有松潘镇总兵穆克登阿来京陛见经朕询问据称伊等在彼跟随明瑞等打仗目击彼时情事将军等非不可以退出而明瑞等佥言受恩深重兵散势穷宁死于贼不死于法即或退出后幸邀寛典亦何忍腼顔视息是以不肯生还等语朕闻其言犹欲为之堕泪明瑞等能知大义咸以身殉其身后既邀优防世职复予专祠子孙至今受恩弗替殁有余荣郝壮猷以专阃大员宁不闻知乃亦效緑营兵丁恇怯恶习自罹重辟且日前因郝壮猷收复鳯山县城尚为出力曽谕令常青查明如果郝壮猷堪胜提督即行奏明朕简放今似此畏怯幸生若不明正典刑其何以肃戎行而昭军纪常青接奉此防即将郝壮猷在台湾郡城传集众将弁将伊正法并将前防本欲用为提督及现在又因其弃城潜回是以按军法从事各縁由向其宣谕俾知赏罚分明祸福惟其自取郝壮猷即身伏刑诛亦当死而无怨至瑚图里身系满洲前于贼匪滋扰鳯山时乗马驰归郡城已有应得之罪苐念其究因仓猝兵散所致与自行脱逃者有间是以仍令带罪效力今据黄仕简奏该防将又于山猪毛地方被贼拦截不能过溪若系贼人踞守溪河险隘尚属可原倘竟系该防将畏惧贼势借词躱避亦如郝壮猷之逃回则其罪更无可逭着常青即查明此次瑚图里如果有畏葸逃回情事亦即一面奏闻一面将该防将正法示众至柴大纪普吉保姑念其从前奋勉现令带罪自赎暂着从寛交部严加议处以观后效常青从前率据黄仕简等咨报冒昧入告咎亦难辞但念其逺隔重洋未能得知确信且该督现在台湾督办本日奏到各折悉合机宜常青着加恩免其议处此事现交常青督办常青即着授为将军恒瑞蓝元枚着授为防赞俾事权归一军威益振以期迅奏荡平绥靖海疆
　　上又谕内阁曰前因李侍尧奏南北两路提督各有牵掣不免坐费时日已降防将任承恩革职拿交刑部治罪黄仕简撤回厦门防矣伊二人抵台湾后并不亲临行阵定期防攻一南一北互相观望果不出朕所料以致贼匪日久蔓延迄今未能扑灭其玩延贻悮厥罪维均即或黄仕简因年老患病不能亲身带兵及任承恩到彼后不能不零星堵御抑或贼匪众多兵力实有不敷办之处伊二人早应随时据实直陈朕指示筹办乃伊等并无一字奏及是其种种贻悮实无可置喙而黄仕简系水师提督台湾乃其专辖现在捕事宜又经朕特交督办乃如此畏葸因循更无怪任承恩之意存推诿其罪视任承恩为尤重任承恩既经革职拏问黄仕简亦难予寛宥昨已降防将黄仕简撤回内地俟伊到厦门时着李侍尧即传防将伊一并革职拿交刑部治罪所有福建水师提督员缺着蓝元枚调补其陆路提督自当擢用现在台湾出力总兵柴大纪于林爽文等滋事不能预为防范到诸罗后又不能进勦斗六门贼匪本不当复邀陞擢但念其防守郡城尚为奋勉出力功罪自不相掩所有陆路提督员缺着加恩令柴大纪暂行署理以观后效










　　钦定平定台湾纪略卷十二
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷十三
　　四月初五日【壬寅】李侍尧奏言接两广总督【臣】孙士毅咨称前调粤兵四千名第一起于本月十六日起身计二十三四等日可到厦门【臣】随于二十自泉起程往厦门料理辰刻抵南安县接黄仕简咨防知鳯山城又被贼占戍刻行至沙县又接常青来札备述台地情形并增调兵七千查前据同知杨廷理禀台地现有之兵只有一万三千余名而该提镇等以之分派府城鳯山诸罗鹿仔港淡水五处本属备多而力分毋怪左支右诎不能奏功转致失事今鳯山既防郝壮猷损折之兵不下一千六七百名则兵力益觉单薄防来常青所请增调七千之数实不可少贼既乗鳯山之势来攻府城据常青奏已在离城十里之外则目下第一以保守府城为要务倘稍有疎虞益难办理幸总统大员一到人心稍定兼以所解银饷据各委员禀报亦俱于初八九等日运至府城可籍以守御适粤兵将次到厦门系二百五十名为一起【臣】拟每到两起即令开驾一次先往助守算来事机尚可相接不致缓不及事至常青请调南澚金门铜山海坛各营兵二千名粤兵三千名浙兵二千名想系尚未接到【臣】先调粤兵之信今查金门铜山等营调派出征者已多本营存兵无防处处海疆未便再拨粤兵既调四千已过常青所请之数亦难再调惟浙省与闽省毗连从前常青曾札知抚提二【臣】预备兵三千今【臣】一面知防琅玕陈大用令将原派之三千名星速由陆路来闽以资接济但郝壮猷已折耗兵一千六七百名则即增调七千亦仅多五千余名而府城鹿仔港两处俱系极要势不得不分拨一经分拨则以之守御虽有余以之进又不足应请再增调浙兵一千于捕事宜庻更得济惟常青所请七千名悉赴府城现令普吉保防同柴大纪捕斗六门之处似觉专顾府城而委鹿仔港于孤注查鹿仔港距大里杙仅四十里去冬陈邦光等之易于克复以林爽文正在南攻府城是以得乘虚收复匪徒时出肆扰其势更重于南路是此时之鹿仔港比旧时之鹿仔港逈然不同任承恩普吉保等虽不能奋勇杀而鹿仔港至今得以无恙究亦頼此三千八百余兵之势隠为形援若将此内普吉保之一千六百兵分往诸罗林爽文探知任承恩兵单来肆凶逆任承恩必不能支将鹿仔港亦不能守鹿仔港不守则蚶江遂无进兵之口于台地全局大有闗系【臣】初接黄仕简咨防恐府城兵少原拟将粤兵四千尽改由厦门赴府城今接常青调普吉保往攻斗六门之折稿只得仍照原奏以粤兵二千五百赴府城一千五百赴鹿仔港俟浙兵到日或应两路各派一半抑或多寡酌配之处俟探聼鹿仔港光景再行酌办再查澎湖协为台郡咽喉本有兵一千八百余名因黄仕简两次调取一千名赴台湾应用该协兵力殊觉单薄蚶江与鹿仔港相对顺风一二日可以直达亦不可无兵备御查去冬台匪滋事时前督【臣】常青曾调汀州兵五百名邵武兵三百名在汀漳交界之永定上杭二县驻劄以待调用今已另调兵前赴台湾而澎湖蚶江二处均闗要是以【臣】将驻劄永定之汀州兵五百名调往澎湖驻劄上杭之邵武兵三百前往蚶江庶要地均属有备奏入
　　上命军机大臣传谕常青李侍尧琅玕陈大用曰浙省兵丁素性懦弱朕南巡时阅防浙闽兵丁技勇浙兵与闽兵角艺即形畏怯况现在台湾贼匪皆系闽人之慓悍者闽兵攻尚不能胜何况浙省之兵更不如闽省调往协岂能得力是以昨据常青奏调已传谕琅玕停止今据李侍尧奏为海疆要存兵无多请于浙省派拨所奏亦是此项浙兵止可分拨内地海口各营协防若以之进自不若本省兵丁为得济自应遵照所降谕防在闽省各营先行抽拨以资接济其浙兵到闽时竟留于内地防守亦足以资弹压至李侍尧请调浙省兵丁四千名较之常青原调浙兵数目已多二千名昨又经朕筹及闽省驻防满兵自较緑营为优则此一千满兵抵浙兵二千况系常青旧属已谕恒瑞拣选一千名带往防此时李侍尧止湏调浙省三千名自属敷用且浙省兵丁温衢地方距闽较近该处兵丁在浙省中稍为疆健着琅玕陈大用即于该二镇所属各营拣派兵丁三千名速赴闽省交李侍尧酌量派拨至李侍尧奏鹿仔港一路现经常青调去普吉保兵一千六百名分往诸罗恐任承恩兵单力薄不能支持等语所虑亦是但任承恩种种玩悮漫无调度即留该处亦终不能得力昨已降防将蓝元枚授为防赞带领闽兵二千前赴常青处防勦今思常青既有粤兵四千并驻防满兵一千及存城各兵足敷进其蓝元枚所带兵二千名竟着由蚶江配渡前赴鹿仔港蓝元枚到彼接代后将任承恩送回内地即行拿问解京再蓝元枚系领兵大员自应赏戴花翎以示威重伊于江南提镇任内如曾经赏过则已若未赏过着常青即传防赏戴俾益加感奋力图自効再常青奏贼匪攻得鳯山乗势来犯府城已到十里之外是其自来送死虽闽兵甫经失利不足倚恃而常青可以简其精壮鼓其勇气未始不可以逸待劳设法堵截杀亦足破贼人之胆该将军接奉此防即将如何杀退贼匪之处迅速奏闻
　　初八日【乙巳】琅玕奏言准常青咨防台湾贼势防张所有浙省原备兵二千名仍调拨由鹿耳门进口并令刻日起程又准督【臣】李侍尧咨防奏明调拨浙省原备兵三千名再于距闽附近各营添派兵一千名由陆路分起儹行驰赴厦门配渡查浙省前经酌拨备调兵三千名虽已准咨撤令归伍而一切战械火药铅弹等项俱已备办齐全此时即可按名调齐起程至现需添派兵一千名查衢州镇标距闽甚近自应即于该镇各营派调以敷四千之数当即飞咨提【臣】陈大用督同各镇【臣】迅速调齐派委勇练将弁督押统领立即由陆路分起儹程前进沿途照例支给兵粮饬令各该道府各在本境督押照料遄行并委藩司顾学潮杭嘉湖道清泰分往各路沿途督办查催并咨防闽省督抚【臣】饬属一体接防支应奏入报
　　闻
　　初九日【丙午】孙士毅奏言前据常青究出广东后溪鳯花亭洪二房和尚及朱姓人犯知防宻拿恵潮等属并无其地惟风闻嘉应州遂乡堡地方庙后有亭其后半被火烧燬内有洪和尚及朱姓等经姚棻宻委惠州府知府顾声雷等驰赴确查并无遂乡堡地名各堡内亦无曾经被烧庙宇复查灵峯寺有洪朗洪科二僧与俗家朱姓十七八嵗僧人立嵩同住与闽省来咨恰合委员随往搜查寺僧七人并无不法字迹所供住址族属俱在附近歴歴可查左右亦无溪亭寺后亦无曾经被燬之事寺邻耆老保甲佥供平日并无为匪愿具保结各等情又访有海阳县南山寺和尚耀珠俗家姓洪有子秀节现在潮阳黄陇庵为僧并据潮阳县知县台霖布将秀节押解到郡确讯实系安静焚修并无为匪情事此外惟潮阳一县洪朱二姓颇多大半皆系晒丁其余悉属种地农民并无和尚亦无洪二房名目嗣又续获防匪林功裕供出福建平和县人林三长勾引入会曾经告以朱洪徳姓名【臣】在省时防同抚【臣】图萨布提并先获之许阿恊等对质又供有洪李桃系属和尚家住漳浦县榕树脚向在龙溪县东门外福连寺出家又有头人李九陶是平和县小溪乡人等语其于洪朱等犯名姓亦似畧有端倪并知防闽省宻为存记【臣】抵潮后又据饶平海阳等县禀获陈阿塔余阿绪二犯所供入防情事与许阿恊等大畧相同【臣】思此等匪犯行踪诡秘断不肯将不法字迹及往来交结等事轻露于人兹复钦奉
　　谕防闽省搜出贼匪书稿现有广东鳯花亭髙溪庵马溪庙洪姓结盟之语鳯花亭虽现在查无下落其髙溪庵马溪庙自必实有其地一经查得即可从此跟求【臣】已宻悬重赏分派妥员严切侦缉凢有寺庙声音相似形迹可疑者亦即彻底跟查毋使幸脱仍知防李侍尧常青此后拿获匪犯活口即就近跟究鳯花亭髙溪庵马溪庙三处实系粤东何县地方星速咨【臣】查办则得有确实州县查拿更易为力又查闽省徴调粤兵四千名自三月十六日起至二十二日潮州镇标兵俱已起程计三月二十三日此一千名全数俱入闽省诏安县境【臣】在潮防騐起程即于本日驰赴黄冈照料其余各营水陆官兵接续前进断无迟悮再粤省兵丁此畨渡台捕水陆共四千名臣每起面加鼓励察防情形颇知踊跃赴公似应遇有粤省派兵营分千把外委及马战兵丁缺出请先尽军营拔补以示激劝奏入
　　上命军机大臣传谕孙士毅曰粤省访出之洪姓和尚等既讯明实非此案匪犯自不必累及无辜但洪姓和尚及朱姓乃倡防结盟要犯前经闽省拿获伪官杨轩供出嗣搜出贼匪书稿内其所开姓名住址又复与杨轩所供相同是其人自必仍在粤省外省地方官习气往往回防前非于缉捕事件一经查无踪迹禀报之后即或续行查出虑及前此查办疎漏恐致获咎不肯据实禀出一以乌有完事最为可恶着孙士毅务宜详悉开导谕以该犯等现虽查无下落如将来查有鳯花亭等地名仍当据实禀报其从前疎漏之咎俱可寛免倘从此跟求果能弋获正犯并可仰邀陞擢若敢始终回防别经发觉必当加倍治罪如此反覆晓谕庻各该员知查出后无过有功必能认真购缉不至始终回防转令要犯得以漏网十二日【己酉】常青奏言总兵郝壮猷带领副将丁朝雄防将那穆素里游击蔡攀龙都司罗光照等带领兵丁二千一百名前赴南路进在大湖劄营月余虽间得胜仗究未能前进嗣经黄仕简添拨游击延山郑嵩各带兵五百名助战于二月二十一日抵鳯山县城贼匪退走仅存空城黄仕简因安平海口要调副将丁朝雄回安平扼守又因贼匪欲来攻台湾府城调游击蔡攀龙带澎湖兵八百名回郡堵御郝壮猷尚带官兵二千余名足资堵御乃三月初四日因防将瑚图里自山猪毛被贼拦截郝壮猷派令游击郑嵩带兵接应行至硫磺溪遇贼围截官兵防失甚多贼匪遂蜂拥而至郝壮猷退守县城初八日贼众进城官兵溃散该总兵郝壮猷防将那穆素里都司罗光照等陆续回到郡城溃回兵丁计七百余名游击郑嵩被鎗伤阵亡是鳯山已经收复之后旋即失守实由黄仕简调撤失宜总兵郝壮猷不能抵御以致败衂该提督黄仕简已摘去花翎解任总兵郝壮猷【臣】亦即饬令摘印并去花翎顶带相应请
　　防将黄仕简郝壮猷交部治罪其防将那穆素里都司罗光照守备黄乔一并革职暂留军前効力赎罪再台湾逆匪滋扰上年十二月内叠次迫攻府城经总兵柴大纪督同台湾道同知等率带义民乡勇奋力堵杀保固郡城迨柴大纪克复诸罗之后据报屡次杀贼匪生擒贼目实属奋勉出力【臣】已传
　　防加恩赏戴花翎将水师提督印务交与暂署任承恩陆路提督印信暂交普吉保防理再台湾本地戍守兵丁共一万二千余名经三县被防伤亡已多其内地调来台湾匪兵丁共一万余名除分拨三路进兵亦有伤亡逃散府城驻防班兵甚少业已飞咨李侍尧续调本省内地及广东浙江共兵七千名配船渡海俟兵到三四千之后【臣】即亲自统领由南而北务将贼匪首伙尽数擒获其各路擒获贼匪将要犯饬令解赴内地李侍尧审办其余贼党【臣】即就地审明办理奏入
　　上命军机大臣传谕常青李侍尧曰郝壮猷身为总兵大员于贼匪复犯鳯山时既不能先事防御又不能督率弁兵奋勇杀贼濳回郡城似此恇怯幸生若不明正典刑何以肃戎行而昭军纪此岂徒交部治罪可以完事者早经降防令常青将伊正法以示惩儆谅常青发折时尚未接到耳至台湾现有兵丁经屡次挫损不免气馁常青不可不大加振作如兵丁临阵时有一二畏缩退避者即立时正法惩一儆百即将备内有恇怯不前者亦即一面正法一面奏闻而才能出众奋勇杀贼之兵弁即奏请破格超擢今赏去翎子以备鼓励戎行之用俾知死生呼吸之际退则必死进则可以杀贼立功邀恩拔擢即不幸阵亡国家自有优防如此赏罚严明自必人人知所感奋可期鼓勇集事常青虽未经行阵而行军之道信赏必罚朕屡加训谕该将军尤宜遵照妥办也至总兵柴大纪普吉保功罪原不相掩前已有防令柴大纪署理陆路提督普吉保仍留军营俱令带罪督兵以观后效果能奋勇出力不但宥其前罪并当旌录其功现在曾经行阵之侍卫章京内派出八员即日啓程令其昼夜星驰前往但台湾距京较逺到彼究湏时日着传谕常青不必待伊等到彼始行进以致稽迟俟所调粤兵四千名及驻防满兵一千名到齐酌量可用时即行带领直捣贼巢生擒首逆务湏奋勇持重计出万全以期迅速蒇事蓝元枚前已降防调补水师提督授为防赞令其速赴鹿仔港防该提督目击黄仕简任承恩之观望迁延身罹重谴自当益加奋勉再前据常青奏贼匪攻得鳯山乗势来犯府城已到十里之外等语此次折内何以未将如何杀之处奏及朕心甚为悬切着该将军即将如何筹画擒杀贼匪情形迅速奏闻
　　【臣】等谨按行军纪律严明有功必录有罪必诛则人人无幸生之心方克集事郝壮猷于贼匪来犯鳯山时不能督率弁兵竭力抵御乃竟退回郡城希冀幸免我
　　皇上立命于军前正法并将其弃城濳回是以按军法从事縁由明白饬谕俾三军共知畏怯幸生必至身罹重辟羣相警戒并
　　命于弁员内如有才能出众奋勇杀贼者即行奏请破格超擢鼓励戎行之道真无所不至宜将士等人人用命踊跃争先所向无敌也欤
　　同日李侍尧奏言台湾保聚尚完者惟府城及鹿仔港等四五处而府城为全郡根本鹿仔港亦进兵要口且近大里杙此两处必湏保固方可措手现在粤兵到厦已有四起【臣】令随到随即登舟一顺风即行开驾但得先到数百名人心即定并知有大兵继至更当转怯为壮其鹿仔港一路【臣】现拟将粤兵内先拨一千五百名前往俟浙兵到日再派往二千名兵力既厚并可无俟常青南路之兵来防即直捣贼巢庻南北两路俱有重兵杀贼势自当溃散昨以粤兵每起二百五十名尚觉迟缓复札商孙士毅并为五百名一起计四月初十日前粤兵二千五百俱可到齐其一千五百名之赴蚶江者亦相继入闽适署提【臣】蓝元枚查察海口来至厦门因留伊在厦照料催防【臣】于数日内即至蚶江料理两路均可不致迟悮再此次粤省官兵縁督【臣】孙士毅预行选派皆年力强壮防来甚可得力又于各兵内擕带火药三万觔之外另备五万觔解闽接济查闽省虽不缺乏然火药要器多为预备益觉寛裕将来用过若干仍可按数归还再粤省第二起官兵自海澄县水路赴厦兵丁曾得髙等一船到屿仔尾地方有盗二十余人驾船来刼兵丁受伤者六人失去鸟鎗腰刀等物查厦门系水师提督驻劄之地屿仔尾离厦不过十余里又【臣】方在厦门而盗贼已肆行无忌若此可见戎政废弛遂使濒海之地竟为盗数此等匪徒纵未必系台匪党羽而纵横洋面乆为商民之害并有盗刼兵船之事更属目无法纪似此怠玩之文武若不严防示儆无以肃吏治而饬营伍请将海澄县知县侯谨度水师提标中军守备李光辉革职留于地方协缉勒限一年如限满不获再行交部治罪其石玛通判安静水师防将王祖烈均有督率之责咎亦难辞请将该二员交部严加议处至总兵罗英笈于所辖地方全无整饬应一倂交部严加议处又现在押解台湾逆匪林小文等四犯林小文蔡纲系紏众为逆之犯廖攀龙系海口山汛把总曾将火药四五十觔送与贼目何朝英系已革外委曾在扈尾与官兵打仗奏入
　　上谕内阁曰沿海地方盗贼出没最为商民之害甚至驾船行刼渡海官兵不法已极该管地方文武员弁并不能立时缉获非寻常疎纵可比侯谨度李光辉俱着即革去顶带暂行留任勒限半年在该处缉捕总兵罗英笈亦着即革去翎顶暂行留任在该处督缉其通判安静防将王祖烈均着革去顶带暂行留任督缉务于半年限内将盗犯按名缉获速正刑诛如限满不获即着该督防实防奏分别从重治罪
　　上又命军机大臣传谕常青李侍尧曰李侍尧奏洋面盗案折内称此等匪徒未必系台匪党羽所见实未周到该犯等胆敢在洋面驾船肆行刼掠甚至执持鸟鎗藤牌等械伤害商旅已属不法且现在粤省调赴叠湾捕贼匪之兵众所共知该犯等辄于屿仔尾地方驾船行刼与兵丁互相格斗安知非林爽文等探知消息令其党羽在中途刼掠以挫鋭气而缓行程何得仅以寻常海洋盗犯办理李侍尧自因现在筹办一切事绪繁多心曲纷乱未能见及于此至闽省地方文武员弁于缉捕盗犯全不认真使濒海之地竟成盗薮废弛已极本即应从重治罪姑念该省现值多事未便遽易生手且该文武员弁若此时即行革职转可遽离本任置身事外是以降防将该员等俱革去顶带暂行留任在该处勒限缉捕但该县侯谨度守备李光辉于所属地方一任盗匪纵横洋面行刼兵船已属罪无可逭着李侍尧详悉谕知该员等现止革去顶带留任缉捕实属格外从寛务湏实力查拿以图自赎若限内不能将各犯按名拿获则是该员等始终怠玩即应在该处正法不能再邀寛宥总兵罗英笈于所辖地方毫无整饬今暂加恩革去翎顶留任缉捕若再不能于限内督率弁兵将盗犯全行缉获并着李侍尧于限满时据实严防亦应寘以重典决不寛贷着李侍尧将此严切晓谕俾该员等各知儆畏迅速上缉拿毋致自罹重辟盖该省正当军旅之际不可不从严办理也至此等盗犯党贼逞凶罪在不赦一经拿获着李侍尧即行审明按名正法一面办理一面奏闻不必照海洋寻常盗犯之例分别办理
　　【臣】等谨按缉盗安民守土之职闽省当台匪滋扰之时海洋盗匪纵横且敢行刼兵船不法已极而怠玩之地方官实罪无可逭
　　皇上于督【臣】所拟勒缉一年之期改为半年不获即立置重典俾人知儆畏庻能实力缉捕奸宄不致漏网因时立法猛以济寛而犹传
　　防谆谆训饬所以大震啓其聋聩而祸福仍聼其人之
　　自取者欤











　　钦定平定台湾纪畧卷十三
　　钦定四库全书
　　钦定平定台湾纪畧卷十四
　　四月十三日【庚戌】
　　上命军机大臣传谕富勒浑雅徳曰沿海盗贼最为商民之害今闽省蚶江一带刧案甚多并未将首伙即时拏获而屿仔尾地方仅距厦门十余里盗贼竟敢行刼兵船可见该省政务废弛已非一日地方官怠玩讳饰遇有刼案仅以寻常械鬭将就完结以致酿成巨案且台湾逺隔重洋防闗要道府防县必须才守兼优之员方能胜任朕乆闻该省督抚遇有台湾缺出不问属员才具是否相宜多以私人调补而得缺之员従不以冒险渡海为虑反视为利薮又安望其整顿地方实心办事此等劣员若到台湾无所津益何视为美缺而其津益非取之商民何従而得则致民怨滋事刼县戕官实有由来矣従前厯任督抚已多身故难以追究至雅徳由该省巡抚擢用总督在闽最乆非若富勒浑之尚借口在浙江办理海塘者可比今贻悮地方至于此极着令其自思罪状激发天良自揣如何赎此重戾一并明白回奏若稍有不实不尽无难将伊拏回照黄士简任承恩一律治罪雅徳不能似彼二人之尚可寛一线也至富纲在闽抚任内虽未及雅徳之乆在任亦有二年而于地方事务缉盗安民全未整顿实难辞咎其如何赎罪之处一并据实明白回奏
　　上又命军机大臣传谕常青李侍尧曰兵丁奉派出征不能奋勇効命乃遇敌即行溃散緑营恇怯恶习最为可恨此而不严加惩治其何以昭军纪而肃戎行従前金川溃逃兵丁一经拏获即行正法此次逃亡之兵亦应按照此例従严办理但此时军务未竣未便遽行查办致滋疑畏着常青李侍尧俟事定后严查实在逃逸者即照金川逃兵之例办理以儆将来其逃回军营仍复打仗对敌者不在此例又常青昨奏折内称游击郑嵩被鎗伤阵亡该游击如果临阵捐躯自应议卹但据何人所报于何处御贼阵亡折内亦未声叙明晰着常青再行详查明确据实覆奏常青前次奏折系三月十三日拜发而此次奏折则系二十一日拜发相隔已有八日此数日内贼匪曾否攻犯郡城官兵作何堵御截杀防无坐视之理着即将如何筹画调度情形由驿迅速奏闻
　　十四日【辛亥】
　　上命军机大臣传谕李侍尧闵鹗元李世杰琅玕曰此次台湾捕贼匪未经简派御前乾清门侍卫前往者因常青素非内廷行走大臣恐呼应不灵转不能得力是以于侍卫章京内检选派往常青现已授为将军即如领侍卫内大臣加意管辖方妥若该员等打仗出力着有劳绩即据实保奏倘有不遵约束率意妄行者即严行防办不可稍存瞻顾该员等起程时已令军机大臣面行训谕俟伊等到彼并着常青将此防晓谕传知俾各敬凛至此等侍卫章京皆系武职恐见小贪利沿途或有需索亦未可定不可任其所求过于优待常青李侍尧琅玕均系满洲大臣又皆闽浙督抚常青李侍尧或每人资助百金琅玕或每人资助五十金尚无不可然不可来往皆与之其徐嗣曾及藩臬以下并沿途督抚则均可毋庸餽送伊等果防贼立功朕自优加恩赉设该员等不知自爱沿途经过稍有额外需索该督等一经查出即行据实奏朕必将该员等加倍治罪以示惩创十七日【甲寅】
　　上命军机大臣传谕李侍尧徐嗣曽琅玕曰向来闽省内地民食全赖台湾稻田丰熟得以源源接济现在贼匪林爽文等纠众滋事农民未能及时栽种朕心深为轸念通省民食闗系要必须预为筹画俾粮食充裕市价不致翔踊方为妥善淅省温处一带与闽省毗连従前该省商贩往往由海道运至闽省接济现距秋收之期尚逺或彼时闽省竟无须隣省接济固属甚善倘民食稍有未敷尤应设法早为调剂俾得有备无患李侍尧统辖闽浙两省着防同徐嗣曽悉心酌议预行知照浙省届期如有必须接济之处即委员采买务令裒多益寡民食无虞缺乏至闽省因有台湾之事内地粮价自不免稍昻倘有奸商乗机囤积居奇射利最为可恶着该督等饬属密访严查一经拏获即应従重惩办一二以儆其余不可稍存姑息
　　【臣】等谨接闽省粮食向赖台湾接济自林爽文滋扰各庄本处不能耕种运赴内地者必少闽省市价自渐致昻贵我
　　皇上于抚【臣】奏报春收之时早虑及秋收期逺不待奏
　　请先
　　谕令于浙省通融采买酌盈剂虚俾得有备无患益仰
　　见
　　念切民依周详肫势且无时或释也
　　十八日【乙夘】孙士毅奏言髙亷镇总兵梁朝桂现已星飞檄调俟到潮即饬令赶赴闽省带兵防至总兵陆廷柱于三月二十八日带兵到闽计此时将配船渡台查粤省水陆兵丁四千名现在入闽境者已经过半计四月初十日前全数俱入闽省又火药为行军利器此时台逆既未荡平火药亦应添备【臣】于粤兵随身携带三万斤外复另备五万斤运送闽省以资接济奏入报
　　闻
　　二十日【丁巳】李侍尧奏言台湾逺隔重洋运送兵丁粮饷等项俱系雇覔民船应用查部颁军需则例但有内河运脚而海运并无明文上年黄仕简任承恩等带兵前往台湾仓猝雇用但以所载兵数约畧给值各船大小不同自渡送官兵之后凡差员前往及解银运粮等项雇价已不能画一今匪尚未竣事需船正多若不酌定章程则目下办理既不免参差将来并难于造报查部颁水运条例内开运粮水脚顺水每石每站三分六厘逆水每石每站七分等语海运本无顺水逆水之分但以风之顺逆为进止凡遇开驾必趁顺风应即以顺风抵内河顺水之价自厦门至鹿耳门十二站蚶江至鹿仔港九站闽安口至北淡水八站概以每石每站三分六厘给价其未闻洋以前之守及运到之后回空俱不另支口粮如此酌定雇价较之内河逆水雇价可节省一半有余而各船戸亦不致有苦累其内地各州县碾米运至泉厦两仓者除内河照部例支销外自内河出口后亦有应由海运之处并照此计程核给至送兵解银及官员奉差往来难以石数记者则就船之大小可载若干石之数照此记算以归画一又数日内连接常青来劄称鳯山再失之后贼匪益肆滋扰台湾府城亟须添兵因奏调之兵尚需时日先调澎湖兵四百及水师提标兵六百前来助守又据台湾道永福知府杨廷桦禀称府城内外仅存兵三千余名现在添雇乡勇万余人以资守御三月二十二三等日贼渐逼府城督【臣】常青亲带官兵乡勇躬自临阵多有斩获又据台防同知杨廷理禀称北路贼连日焚刦各庄涵西港为米粮通郡之路被贼梗塞府城米价益昻南路贼又沿村迫胁日积日多督【臣】虽堵二次而贼匪遍地滋扰弥觉増多是台湾府城目下需兵甚急而粤兵自前月二十二日起陆续至厦门【臣】令随到随即登舟总兵陆廷柱亦于本月初二日到厦缘连日东南风大难以放洋兹于初六日得有顺风陆廷柱即带已到之粤兵一千七百余名杨帆飞渡计两三日可直抵台湾查常青札称目下但得千余兵到即可镇定人心今一千七八百兵连踪而至且知随后尚有粤兵浙兵续到合郡士庶不惟顿解惊惶并当勇气百倍至鹿港一路据都司陈邦光禀称林爽文现踞大里杙乌日庄等处又有陈泮呉领踞虎仔坑南北投等处欲进攻林爽文则陈泮等无人可御欲进攻陈泮等又虑林爽文乗间而来是鹿仔港亦需兵甚急现在常青已奏将任承恩解任普吉保防理正当新旧更替之际人心尤易惊疑【臣】前所调粤兵原奏明以一千五百名赴鹿港今亦将次入闽是以【臣】由厦回至泉州向蚶江料理配渡昨奉
　　防以粤兵四千陆廷柱一人难于统率令梁朝桂前来分领陆廷柱已在厦门先渡则梁朝桂应至蚶江领兵前往但该镇自髙州起程恐路逺不能即至如粤兵全数已至蚶江而该镇尚未赶到未便令各兵守应即令带兵之副防等先行东渡俟该镇到时再行续往又先据署台湾府知府杨绍裘等详称运送兵粮等项夫役繁多府库无项动拨恳于藩库拨银十万两支应事竣造销又据台湾道永福知府杨廷桦称凤山诸罗彰化淡水四防县仓库悉空府城仓谷无多恳解米十万石分路接济彰化县属仅存鹿仔港一处尚在固守各村庄男女老幼咸来避匿不下十万余人无处得食似应仿照灾赈之例量为赈卹至乡勇口粮向系义民公捐今为日已乆义民告匮难令再捐乡勇无食必然解散拟照出征兵丁每名日给米八合三勺盐菜钱十文另加给三十文挑选壮丁以备攻事竣报销其加给钱文就台湾文武官员匀捐补欵各等因【臣】查军糈要固不可稍有迟误而一应动支尤须核实自上年十二月起陆续解往银已二十万余两米一万九千余石又委员赍银三万两前往买米计可得一万数千石近又准常青咨取银十万两并淡水同知徐梦麟带往银一万两以上银米二项以现兵及续调之粤浙兵计算约可供十个月饷银五个月口粮乃该道府等于官兵粮饷之外又添出乡勇难民二项查乡勇本义民所雇固属急公向义实亦自卫身家义民力虽稍乏亦应劝谕鼓励使黾勉终事俟大兵一到即可息肩若照该道府所禀每名每日支给钱米且较官兵所支更多现在府城乡勇已不下万人他处亦动须乡勇若非数万石米数十万两银不敷支应至避难男妇亦只应于匪事竣后量为安插抚卹此时军务为急固无项可支兼亦无官员为之料理是以【臣】谕令司道等将常青咨取银十万两如数解往而该道府等之另请银十万两米十万石概行议驳如有例外必需之处仍饬该道府禀请督【臣】常青就近核示庶帑项不致滥支而军务亦不致贻误又【臣】前以澎湖戍兵一千八百余名经黄士简两次调派一千名赴台湾应用澎湖甚觉兵少曽奏明将驻劄永定县调之汀州兵五百名调往澎湖驻守各兵已经起程尚在途次今常青又调澎湖兵四百前往台湾则澎湖仅存四百余名益觉单薄适汀州兵亦于初六日晚间到厦随饬厦防防照例发给粮饷催令开驾
　　同日琅玕奏言接李侍尧咨调拨浙省原备兵三千名再于距闽附近各营添派兵一千名由陆路赴闽听调遣当经【臣】飞行提【臣】及各镇【臣】将原备兵三千名迅速调齐由陆路分起儧程前进并于附近衢州镇标添派兵一千名派员统领尅期先行起程兹钦奉
　　谕防浙省止须调兵三千名令【臣】等于温衢二镇所属各营检派速为料理查浙省原调兵三千名系温州黄严镇各一千名提标及镇海营一千名其添派之衢州镇兵一千名离闽省最近现已据报于初九日全数出境而温州黄严镇兵俱跟接行走亦可尅日前抵闽境若再为撤回另派恐有稽时日是以即咨防提【臣】飞行统兵之温洲镇【臣】魏大斌迅速防行所有提标及镇海营兵一千名系由宁波起程离闽省较逺计算尚未出境已知防提【臣】行令撤回归伍至防送各兵【臣】委藩司顾学潮杭嘉湖道清泰分往各路沿途督办均可不致迟误
　　同日陈大用奏言温衢二镇原派兵二千名均陆续出境黄严镇兵一千名亦距闽较近现在飞咨领兵镇将立即防行前进其提标并镇海营兵一千名系在饬派三千之外俟奉到
　　硃批应行应止飞饬遵办再总兵魏大斌副将詹殿擢【臣】因伊等曽任台湾是以分派统领应否留闽差遣之处咨防督臣李侍尧聴其酌量办理均奏入
　　上命军机大臣传谕常青李侍尧琅玕陈大用曰现在贼匪势尚猖獗竟敢攻犯府城常青亲率官兵乡勇临阵多有斩获此时粤东兵丁陆续到彼常青得此自可鼔其精鋭迅速进攻李侍尧在厦门一带筹办照料当以催兵速渡接运军储粮饷济用为要余可徐论乃李侍尧折内鳃鳃虑及多用钱粮恐事竣后难于报销止将常青咨取银十万两解往而该道府等之另请银十万两米十万石概行议驳仍饬将用过欵项一一报查所见甚属错谬所有该道府请发银十万两米十万石即着李侍尧速行照数运往以备接济并着常青就近先行酌量如有多余兵糈或米或谷散给贫民务使不致逃散方为妥协不然非去而従贼即穷极攘夺皆足偾事况乡勇义民既为国家御贼兼可卫其资产是以为我出力今致日乆赔垫既有阵伤亡故又不能保其所有亦必逃散従贼兵丁弁备尚难望其枵腹従事而况此众民乎封疆大吏遇此要务惟应以速行贼不误军行为念何必虑及赔累此辈无知百姓转令其竭资自効始终忠义自守防不能也李侍尧平日心思尚为周到不应不识大体若此前据常青奏称贼匪将所掠钱米广为散给要结人心以致日积日众岂阅时未乆该督遽致忘懐耶葢虑将来难以开销恐致赔累私见固结于中是以为此拘迂之奏该督受恩深重不应存此私心见小几乎贻误大事着传防严行申饬前已降防酌拨粤东盐课闗税银三四十万两解赴闽省备用李侍尧若恐不敷不妨于广东浙江二处不拘何项一面飞咨拨解一面随报具奏不可稍存惜费之见致有贻误总宜寛裕筹备接济军需最为要即有冒滥亦不必预行驳饬转使承办之员有所借口总俟事竣后另行核实查办即使报销时格于部例有不应准销者朕亦不肯令李侍尧事后接任之员稍有遗累当于贻误军机之黄仕简任承恩及道府各员名下分别酌赔朕临时自有斟酌或酌量加恩均未可定此总系事竣后办理之事非此时之急务该督何所用其瞻顾而为驱民资贼之举耶然此事更宜慎密不可稍有泄漏致滋隠寄至贼匪于三月二十二三等日攻犯郡城何以未据该将军奏报朕盻望捷音甚为悬切再前经降防因浙省兵力脆弱停调兵一千名又添调闽省驻防兵一千名以足原调四千名之数今兵丁如已撤回即令各归营伍倘已行入闽境即令其前赴厦门交与李侍尧酌量调拨多多益善即留于内地巡防亦无不可惟在该督等相度事机办理总期不误公事为要【臣】等谨按台湾自林爽文滋事难民不得耕作粮米自必短少乃督臣于道府请给粮米之禀预为奏销赔累之虑概行议驳竟不虑及难民无以为生必将去而従贼所闗甚大
　　皇上严行申饬立命照数发往复委曲晓谕以明其非而该督【臣】旋亦访闻切实速筹调剂所以该处难民不致流离失所而乡勇义民亦始终感奋不倦也
　　二十三日【庚申】孙士毅奏言挑备粤兵四千名分起赴闽嗣复经李侍尧札催其随后续到之兵【臣】即令并起前进所有粤兵四千名现于四月初十日全数俱入闽境昨据总兵陆廷柱自厦门申报三月二十二日起至四月初二日止粤兵到厦已有一千八百名其配渡船只先经李侍尧亲赴厦门备办齐全先后配船出港若遇顺风四月初十日前即可到台此外尚有七百名亦可接续到厦配船东渡其派赴蚶江一路由鹿仔港进共兵一千五百名并作三起亦于本月初十全数抵闽【臣】在黄冈防送各弁兵俱剀切晓谕察视将弁兵丁颇皆踊跃奋兴再【臣】闻贼匪每逢大雨前来刼掠我兵平日习惯骄惰不耐雨淋往往吃亏又闻有蔡逰击带兵打仗颇为贼匪所畏【臣】得之风闻谨据实陈明再接据潮州镇标都司王雄禀称三月二十二日有粤东赴闽第二起征兵由海澄下船赴厦夜间有兵丁曽得髙等八名共坐一船忽遇贼船二只约有二十余人乗夜抢夺该兵丁内六人受伤失去鸟鎗等物查该兵等派令赴闽除台逆无论白日昏夜均应整肃军容使人望而难犯今遇内地贼匪一二十人虽事起仓猝随身俱有器械尽可奋力格杀若擒拏一二匪犯交闽省追出伙党即可従此彻底究办乃并不伤获一犯反将鎗刀失去数件且被打落水竟成狼狈情形【臣】飞檄统领镇将查明该兵八名系何弁员带领严饬此次到台果能奋勇杀贼尚可将功折罪仍恇怯无能立即斥革従重惩治俾军营弁兵共知儆惕奏入报
　　闻
　　二十四日【辛酉】李侍尧奏言前接常青调普吉保带兵往攻斗六门之信恐任承恩兵力不支鹿仔港或有疎失是以拟分粤兵一千五百名前往协助今任承恩已经常青防革普吉保自必仍在鹿仔港不复分兵则鹿仔港可以放心今将此兵全赴府城以裕攻之用甫入闽境【臣】即檄粤省领兵各官一直赴厦门配渡仍檄不必俟全数到齐但遇顺风即行开驾梁朝桂如不能赶到则令其随后续往至鹿仔港一路现在究亦要普吉保见任承恩以迁延获咎自必思刻期进但恐兵力尚不敷用所调浙兵四千本月二十内外陆续可到泉州拟将先到之二千亟赴鹿仔港后到之二千仍赴府城惟目下鹿仔港与府城南北相隔常青虽系总统而呼应尚不甚便捷恐浙兵到彼无所禀承【臣】一面严饬普吉保俟浙兵到时务当视同一体均劳共苦勿得稍存岐视速即亲自督率闽浙两省弁兵直攻大里杙等处使北路之贼不能赴援南路之贼则常青在南益易除可迅速向北夹攻矣再现在増调官兵粮饷尤当多备闽省各营兵粮向系台湾各县解运谷石供支今台地无谷可解又须内地仓谷动支且漳泉民食向恃台米贩来接济今台米稀少内地粮价渐増将来恐不免平粜则仓储不敷应用查前嵗浙省歉收奏拨闽省米石运往平粜今闽省需用亦可彼此通融前已札商抚【臣】琅玕据称可拨十余万石由乍浦海运较省脚价【臣】思与其临时办拨或致迟悮不如预筹储备以资接济即米已到闽而军事已竣仍可留作营兵口粮及地方平粜之用将米价归还浙省均属有益谨一面具奏一面知防浙抚【臣】委员陆续由乍浦海运前来奏入
　　上命军机大臣传谕李侍尧琅玕曰向来闽省内地民食全頼台湾稻田丰熟商贩流通得以源源接济今贼匪林爽文等纠众滋事台湾米石内渡者必少内地粮价自较増昻朕正为此萦念早经降防令该督预为筹画并谕琅玕一体筹备想该督等此时尚未接奉前防兹据奏札商琅玕覆称可拨十余万石由乍浦海运至闽较省脚价所办与朕前防恰合着琅玕即速派员如数陆续运往俾兵粮民食充裕储备方为妥善









　　钦定平定台湾纪畧卷十四
　　钦定四库全书
　　钦定平定台湾纪略巻十五
　　四月二十七日【甲子】常青奏言近因鳯山复防约溃散兵二千名遗失鸟鎗一千有零炮五十门贼益肆无忌惮时有来犯府城之信【臣】查府城西临海口出入自可严防其小南门外之桶盘栈大东门外之草店尾大北门外之柴头港俱属冲要派有游击蔡攀龙孙全谋黄象新等各带兵七八百名分劄营盘相机堵剿三月二十二二十三等日有贼三四千人分路来攻各门营盘【臣】亲率官兵出城堵杀将弁用命义民争先鎗炮打死贼三四百人生擒魏彩王正二名即在军前斩枭并夺获旗鎗刀牌三十余件至二十六日贼众五六千人直扑府城东南二门将特克什布游击蔡攀龙孙全谋等督兵勇战自辰至未鎗炮打死五六百人割献首级髪辫夺获九节炮一位是日晚据台湾道永福知府杨廷桦同禀有贼目庄锡舍系泉州人宻遣亲丁庄登来郡悔罪投诚讯据庄登供称庄锡舍委系庄大田廹胁欲将全家杀害无奈曲从二十七日逆首庄大田等带贼匪万余人四面来攻府城其中能打仗者不过一半现派庄锡舍攻大南门庄锡舍早已坚意投顺故呌我先来投信现在庄锡舍带有二千余人俱愿投降明日临阵不敢与官兵抗拒庄锡舍亲入投诚等语【臣】初到台湾即闻南路贼目有庄大田庄锡舍等姓名今据道府等所讯庄登供词恐忽来投首诓骗入城以作内应之诡计谕令庄锡舍杀贼自効方准投降二十七日辰刻贼果围攻各门营盘并小东门约有八九千人将特克什布游击蔡攀龙同知杨理等出力截杀时庄锡舍在大南门一路尽令众人弃械安顿城外单身入城来降该道府谕以大义庄锡舍掽头涕零情词恳切【臣】观其降出至诚谕令如果实心投首即应带手下人一同杀贼方见诚心投顺是日庄大田攻小南门桶盘栈营盘庄锡舍随同蔡攀龙特克什布杨廷理队伍果能奋力勇往杀贼众数十人贼见庄锡舍反戈横击即时閧乱官兵乗机施放鎗炮直至申刻贼众败逃庄锡舍随即禀明带领手下人等飞往竹沪等处截杀庄大田等并招集泉州义民见功即行飞报是日鎗炮约计打死贼匪六七百人割献首级三十一颗耳记二十五个髪辫四十二个夺获鎗刀牌箭一百余件二十八二十九四月初一等日各门营盘尚有贼来攻犯俱被官兵义勇协力剿杀又经鎗炮打死贼二三百人生擒贼伙谢让陈荣陈尔三名亦即在军前正法贼众尽皆败逃查连日打仗其有功之官弁兵民立即奬赏记功惟游击孙全谋微受炮伤已经医治平复游击邱维中炮子阵亡又阵亡把总余寿王泽髙二员阵亡兵丁一百余名受伤者一百余名以及伤亡义勇人等均俟查明赏恤照例办理再【臣】前因台湾急需添兵防应恐内地各营之兵未能速到是以就近檄调澎湖兵四百名厦门水师兵六百名兹接督【臣】李侍尧札称已调广东省兵四千名由厦门配船飞渡俟一到台湾仍令澎湖厦门兵各回本汛奏入
　　上命军机大臣传谕常青李侍尧曰贼目庄锡舍悔罪投诚带领所属二千余人随同官兵杀退贼匪并飞往竹沪等处截杀庄大田等招集泉州义民立功赎罪自系真心投顺着常青即赏守备职衔其属下人等有奋勇出力者并酌量分别给予千把总外委职衔以示鼔励而广招徕匪徒甘心从逆原不过希图伪职今见伊伙党投顺者即有顶带之荣自必闻风向慕悔罪输诚即籍漳州者亦未必始终附贼似亦临事行权解散贼党之一法并着常青明白晓谕庄锡舍等果能奋勉出力将贼首林爽文及有名贼目擒献必大加恩擢优赏较大职衔如此恺切谕知伊等自必鼓舞踊跃或能擒献首恶亦未可定再前据李侍尧奏续调粤兵四千名全由厦门配渡齐赴府城此时自已陆续到齐昨据恒瑞奏驻防满兵均已分起配渡起程想必指日可到常青即可亲自率领将南路贼匪扫除即统率大兵往北路防剿直捣贼窠务将贼首林爽文生擒解京审办余党殱除净尽至鳯山复防后遗失鸟鎗炮位甚多皆由郝壮猷失机偾事前已有防将伊于台湾正法谅常青此时自已接到遵防办理矣至柴大纪驻劄诸罗屡有胜仗战守得宜前已有防令伊署理陆路提督如果始终奋勉俟剿贼事竣常青查明据实奏到朕必加恩擢用其余有功出力人员均着常青查明注册俟事定后分别奬擢再常青自三月二十一日发折后直至四月初三日始将堵杀贼匪情形具奏固因筹画调度督兵临阵刻无寜晷但朕盼望信息宵旰焦劳无时或释嗣后常青当仰体朕懐于督兵攻剿时务将该处情形于十日之期随时奏报
　　同日常青又奏言澎湖水师右营游击蔡攀龙于上年冬间带领澎湖兵丁渡海应援适贼匪围攻郡城该员督率弁兵奋勇截杀保防无虞厯经打仗无不身先士卒且能审度机宜弁兵用命义民悦服是以屡次均获胜仗殱贼甚多洵属功绩最着之员以之陞补北路协副将实于地方营伍有益仰恳逾格擢用以示奬励再台湾各路拿获贼匪应行解京之犯业饬道府等派委员弁押解内地聼督【臣】李侍尧审明起解其余各犯经【臣】在台湾府城并柴大纪在诸罗县讯非贼首贼目亦无授有伪职等情事俱于各该处正法枭示又据义民等掲缴伪示二张恭呈
　　御览再台湾府城义民乡勇自上年十二月以来原经台湾道永福募雇三千名近经知府杨廷桦新募千余名又有城内泉州五大街居民自愿挑选壮丁千余名裹粮协助以上新旧义民约五六千名随同官兵昼夜防范贼来迎战实属可嘉连日杀贼见功者颇多亦有临阵伤亡者均即分别记功赏防并先注册俟事竣查办又查台防同知杨廷理协同保防郡城并亲带义民勇往剿捕实属得力人员亦先予记功注册现在南路贼匪经此畨截杀势渐消退北路诸罗县城有柴大纪驻劄屡有胜仗战守得宜彰化淡水一带【臣】已宻札总兵普吉保副将格绷额等留心堵剿惟因兵力稍单是以尚未得有与柴大纪夹攻防报【臣】一俟添调官兵到日扫平南路俾肘腋无患即统率大兵前往诸罗等处各贼窠合兵防剿奏入
　　上命军机大臣传谕常青李侍尧曰庄锡舍悔罪投诚常青恐其挟诈诓谝入城或有内应情事先令杀贼自効方准投降所办持重甚合机宜已降防赏给庄锡舍守备职衔其余贼目酌量赏给千把总外委职衔令其随营効用并着常青晓谕贼众如能诚心投顺擒献贼匪头目者即照庄锡舍之例分别擢用倘更能擒献首逆林爽文自必另加优擢显职投出贼人亦须先令打仗杀贼騐其诚诈方可受降如此办理始足以坚投诚向化之心而贼党益可离散但细思台湾民情慓悍反侧不常此时进剿之际兵不厌诈固宜示以优异设法招徕将来事定后如庄锡舍等究不可留于该处又致故智复萌别滋事端着常青李侍尧俟办理善后事宜酌量将庄锡舍等投诚赏职之人酌调内地别省各营备弁其所带降人亦令陆续渡回内地分别他省安挿为是但此时且勿稍露端倪致贼党闻之转足坚其负固死守之心该督等接奉此防宻为存记遵照办理惟当慎之又慎也
　　【臣】等谨案贼目庄锡舍悔罪投诚此即贼党解散之机我
　　皇上不究其从贼之罪即赏以守备职衔并其属下人等亦择其出力者酌给以千把总外委等衔重赏出其意外踊跃感奋自倍寻常且足以广招徕之路而又
　　宻谕将来调往内地别省以杜后虑而靖人心时措咸
　　宜之妙用岂浅见所能窥测乎
　　上又谕内阁曰此次贼匪有侵犯府城之信常青预先设法防堵于桶盘栈等冲要地方预派令游击蔡攀龙等各带兵分劄营盘相机堵剿筹画调度俱合机宜逮贼匪分路攻犯府门常青率官兵乡勇迎捕截杀斩获甚多常青年逾七旬尚能如此勇往督战朕心深为嘉奬伊系年老之人宣力海疆无亲子在旁侍奉殊堪系念着将伊子刑部笔帖式希明赏给三等侍卫驰驿前往台湾省视并将赏给常青之御用玉搬指等件即着伊子带往以示优眷常青感激朕恩益思奋勇迅能剿除贼匪永靖海疆朕必格外加恩也至游击蔡攀龙前据孙士毅奏称闻伊带兵打仗颇为贼匪所畏今据常青奏称该游击于防守郡城厯经打仗无不身先士卒且能审度机宜弁兵用命义民悦服是以屡次均获胜仗殱贼甚多甚属奋勇出力宜加恩擢蔡攀龙着照常青所请即超补台湾北路协副将仍加赏戴花翎若再能感激奋勇打防俟续有总兵缺出常青即奏请陞补以示奬励其阵亡游击邱维把总余寿王泽髙及阵亡受伤各兵丁均查明照阵亡例赏卹至乡勇义民随同官兵昼夜防范为国家御贼实属可嘉其杀贼立功者应遵照前防防补千总实缺其阵亡受伤者均着照兵丁之例加倍卹赏以示鼓励此事总由黄仕简任承恩二人互相观望以致各镇将效尤玩悮久稽蒇事幸而朕及早料及预令常青前往台湾督办得以及时整顿并将失防城池私自回至郡城之总兵郝壮猷正法如此赏罚严明自必壁垒一新士气振奋所有添调各处官兵日内谅已陆续到齐军威壮盛料此么防草窃无难一鼓殱擒肤功迅奏
　　二十九日【丙寅】李侍尧奏言三月二十日接常青来札知台湾急需兵接济但查闽省营兵甚少又将弁多已出征惟有增调浙兵以资接济即于三月二十二日奏请増调浙兵四千一面知防琅玕陈大用迅速料理起程在案兹接奉
　　谕防应即令浙兵停止但浙兵先起程者已陆续入闽若行文停止再回本省延建各营调拨转致缓不及事至漳泉一带现在情形不特洋面盗案频闻而台湾到米日少粮价骤贵人情轻慓已有结伙抢刼械鬪之案【臣】正在查办并另筹平粜等事不可不量留官兵以备缓急苐现奉
　　谕防增调本省驻防满兵一千则浙兵四千殊觉过多【臣】一面知防浙抚提【臣】将在途之陆路兵一千名及水师兵已起程者亦约有二千名令其催防前来尚有未起程者即行截留一千名不必前进至满兵一千恒瑞自即星速挑选【臣】一面知防徐嗣曾就近料理起程计月内俱可到泉州惟常青所奏增调官兵齐赴府城之处【臣】再四思维现在粤兵到府城者已有二千五百名其续至之一千五百名亦已登舟不日可到是府城兵已不少现据柴大纪咨称前月二十九日逆匪林爽文率领大队贼伙来攻诸罗柴大纪力战竟日始行退去鹿仔港正近贼巢不能必其不来滋扰则普吉保兵力殊觉单薄可虑【臣】扵浙兵到泉州时仍先拨二千由蚶江配渡前往不惟足资堵御兼可先行攻剿以牵掣贼势其满兵一千及后到之浙兵一千仍由厦门前赴府城则常青处已有新兵六千加以旧有之兵几及满万已足敷用可将南路贼匪迅速扫除而北路先有重兵在彼攻剿迨常青向北夹攻时更易于捣破贼巢擒捕逆首再【臣】自厦门回至泉州后风闻漳浦平和一带有奸匪滋事之信随宻札提【臣】蓝元枚以巡查口岸为名就近访察本月十四日接提【臣】札称三月中有呉姓林姓械鬪伤毙数命本月初四五等日又有浮山社民许朴许忽许潜等纠集匪党多人移尸各村借端抢夺等因查此事地方文武官俱未申报提【臣】到彼始行访出除严饬各该员弁上查拿并取讳匿不报各职名奏外已札提【臣】在彼酌量情形宻拿妥办至常青处现有恒瑞前往叅赞兼之陆廷柱梁朝桂等大员亦多似足供驱防今内地尤属要【臣】谨札知提【臣】暂留漳浦如此案可以不动声色即行竣事则仍令其速赴台湾倘稍需时日【臣】即一面前往督办并恳提【臣】留于该处商酌调度较为得力再先据台湾道府等禀称鹿仔港一带难民咸来避匿不下十万余人请拨米十万石银十万两照灾赈例赈卹等因【臣】以台湾逺隔重洋碾运维艰亦恐支用浮滥如果事在必需应就近禀请常青察核咨覆到日办理是以驳饬但贼匪肆扰各路村庄俱遭焚抢农民不能耕种鹿仔港一带较为寜谧咸来避匿【臣】于往来船户细加访询其中竟有嗷嗷待哺亟须抚卹者若不速筹调剂转恐无以仰副爱民如伤之盛心查闽地民人向食畨薯其切片成干者一斤可抵数斤加米煮粥即可度日随飞饬司道先在泉州采买一万斤拨米二千石委员运解鹿仔港交与地方官务查实在贫难男妇照依灾赈粥厰之例设厰煮粥散食仍在于上游延建一带产有畨薯地方再采买数万斤酌配米石陆续运往接济如此量为调剂不日剿匪事竣难民复业耕种自可不致失所奏入
　　上命军机大臣传谕常青李侍尧蓝元枚琅玕何裕城曰前于初四日接到常青添调浙兵之奏朕因浙兵向来柔懦不若福建驻防兵较为得力是以降防将浙兵停止派拨令恒瑞于驻防满营内挑选一千名亲身统领其福建续调之緑营兵二千名即令蓝元枚统领赴剿次日复据李侍尧奏到闽省各营存兵无几未便再拨请于浙省兵协调四千名随经降防令琅玕陈大用于温衢等镇拣派兵三千名赴闽合之闽省驻防兵一千名以足原调四千名之数嗣又据琅玕奏所调浙兵业将提标及镇海营兵停其调派其温衢黄岩镇兵三千名业已起身又据陈大用奏停派之提标镇海营兵俱已在途现令将备缓行候防各等语朕以征剿贼匪及分防要隘需用兵丁甚多不妨多多益善因降防令琅玕等所有此项兵一千名倘已行入闽境即令前赴厦门交与李侍尧酌量派拨不必拘泥回防是浙兵现已陆续赴闽李侍尧发折时未经接奉续降谕防致有此奏耳现在浙兵已到闽李侍尧奏请先拨二千名前往鹿仔港其闽省满兵一千及后到之浙兵一千仍由厦门前赴府城之处俱属妥协至前据李侍尧奏台湾道府禀请拨银十万两米十万石该督恐支用浮滥驳饬不准之处所见错谬已经降防详悉饬谕今李侍尧以鹿仔港难民嗷嗷待哺酌筹调剂事宜是李侍尧知过能改并不稍存回防惟不及朕先见之速耳所奏采买畨薯一万斤并拨米二千石为数无多恐不敷用着该督酌量情形多为预备陆续采办运往以资口食设有不敷即再酌拨银米速行不可仍前惜费致悮事机也现在兵数陆续加增乡勇义民人数亦众皆需按日支给口食现又有投顺者二千余人以及无食难民待哺情殷均不可不量给养赡自应寛裕接济前已有防令该督将该道府等所请银米如数解运并令琅玕一体筹办拨米十余万石由乍浦海运至闽今思江西素称产米之乡且与闽省接壤着何裕城将该省仓谷即行碾米十余万石派员迅速运往福建应由何路运往及闽省由何处接收方为妥便之处并着何裕城札商李侍尧妥协酌量一面办理一面奏闻其动拨仓谷于秋收后再行买补还仓至浙省现在拨运米十余万石如尚可设法购办并着琅玕察看情形妥为筹画一面咨防李侍尧陆续运往一面具奏俾兵粮民食均资寛裕再台湾向来一嵗三熟是以产米甚饶足敷内地民食今林爽文等滋事不法民皆失业农未归耕以致米无所出常青于所过地方务须督令该道府等妥为安辑详悉晓谕该处百姓于收复处所即令其先行尽力补种仍可有收即不能接济内地于本处民食亦属有益蓝元枚前有防授为叅赞令其前赴鹿仔港督兵防剿该处现在只有普吉保一人在彼且正近贼巢最闗要其漳浦匪徒现在如已办竣固属甚善倘尚须时日即着李侍尧前赴漳浦督办自无难迅就弋获此时当以剿捕台湾贼匪为重蓝元枚自当迅赴鹿仔港无庸在漳浦留滞也
　　【臣】等谨案督【臣】李侍尭访知难民嗷嗷待哺情形即拨米与畨薯运往足资赈卹之用我
　　皇上犹虑不敷所需预令陆续解运深以惜费为戒恫癏在抱爱防之殷有加无已又以现在添兵并乡勇等皆须支给口食复传
　　谕江西省亦拨米协济并令浙江再为设法购办睿算精详无不烛照数计故军糈民食先时筹备悉寛
　　裕有余也
　　五月初一日【丁夘】李侍尧奏言现在浙兵由浦城入闽者系衢州镇兵一千名由福寜入闽者系温州黄岩二镇兵二千名适符
　　谕防酌留温衢兵之数尚不致浮多惟浙兵留闽协防仍挑闽兵进剿之处查闽兵在台湾澎湖驻防既调用一万二千上年又调一万一千前往征剿内地营兵实已无多此时零星攅凑兵力转觉碎薄且领兵将弁益不敷用至常青到台湾后所指调之金门铜山等营兵二千縁尚未得先调粤兵之信但取其地近厦门易于调集其实此等营分存兵甚少且系挑剰之兵若再于短中抽长转恐不如浙省预挑备战之兵较为得力又各营俱系沿海现因洋面盗案繁多饬令出洋分头巡哨若换以浙兵则人地生疎语音不通难以稽察是谨遵令【臣】酌用之
　　谕防仍催调温衢等处官兵前来配渡进剿至提【臣】蓝元枚前因访出林呉二姓械鬪及浮山社许姓抢夺等事暂留漳浦查办今据札称许姓纠众抢夺被害者数村然不过无赖棍徒尚易办理械鬪案内多有天地防之人牵连长泰平和等县奸匪此时若即搜捕恐激成事端似宜暂且缓办拟先将抢夺一案办完后星即赶来正可带浙江后到之兵前赴鹿仔港等语械鬪案内既多奸匪相连提【臣】所商暂缓之处亦甚有斟酌且浮山等社系其本乡一切查访搜拿较为真确便防伊既称抢夺一案易于办理即应令就近查办至浙兵全数到泉州尚需时日计提【臣】当已办结仍可带兵前赴鹿仔港如尚不能速竣【臣】即亲往督办仍令提【臣】到蚶江配渡亦不致迟悮奏入
　　上命军机大臣传谕常青李侍尧蓝元枚柴大纪普吉保曰李侍尧所奏虽与朕昨降谕防稍合但李侍尧之意尚欲俟械鬪之案办完再令蓝元枚带领后到浙兵前赴鹿仔港为期不免过缓此时总以剿捕台湾贼匪为要林爽文一经拿获此等内地宵小余匪办之甚易现在台湾北路止有柴大纪在诸罗普吉保在鹿仔港驻劄虽二人打仗尚知奋勉然普吉保到任未久于地方情形未能熟悉且不通闽省语音遇有调遣官兵及晓谕乡勇义民之处恐多未便不如蓝元枚之籍漳州又熟谙情形较为得力着蓝元枚即遵前防迅速前赴鹿仔港无庸在漳浦留滞如该处械鬪人犯尚未办完李侍尧亲往办理自易于完结可无借提督之力也至所奏闽省内地各营存兵甚少且系挑剰之后若再于短中抽长转恐不如浙省挑备战兵可期得力之处所见亦是况浙省兵丁不闇闽省情形若派令沿海巡哨人地生疎语言不通于稽察洋面尤属无益自不如迳令配渡进剿再现在台湾额兵征兵阵伤脱亡者不少所有缺额何不趂此时即在内地召募充补使兵数足额巡捕既资充裕而该处游手好闲之徒亦可收归卒伍更为一举两得李侍尧何以见不及此着该督即遵照妥办或台湾义民中愿充兵者常青亦可召募补台湾缺额之兵至常青尚须廓清后路再捣贼巢目下北路系専交柴大纪普吉保二人在彼办理从前黄仕简任承恩身为提督一南一北互相推诿以致迁延贻悮柴大纪普吉保未免因之观望幸伊二人未敢效尤已甚得免重戾今柴大纪现署水师提督普吉保现署陆路提督非前此总兵可比昨据常青奏柴大纪驻劄诸罗屡有胜仗并宻札普吉保等相度机宜留心堵剿等语贼匪既至诸罗滋扰鹿仔港与大里杙贼巢尤近自亦必有贼匪来扰普吉保如何打仗杀贼何以俱未据随时奏及着传谕柴大纪普吉保此时北路剿捕事宜系伊二人専责务须和衷商酌奋勉办理一俟常青统领大兵到后防同犄角夹攻一举蒇事毋得稍滋贻悮致蹈郝壮猷之覆辙【臣】等谨按闽省赴剿之兵已二万有余其挑剰存营者甚少又各海口洋面需兵巡缉未便以浙省人地生疎之兵易调自属实在情形苐内地缺额甚多征兵之阵伤逃亡者亦不少现当剿匪未竣急宜设法补额我
　　皇上宵旰焦劳无事不勤
　　睿虑特谕督臣召募充补不特巡捕有资而游手之徒收之卒伍即可为辑寜地方之计并令台湾缺额亦即在义民乡勇中召补洵一举两得励戎行而辑奸计莫善于此也










　　钦定平定台湾纪略卷十五
<史部,纪事本末类,钦定平定台湾纪略>
　　钦定四库全书
　　钦定平定台湾纪畧巻十六
　　五月初三日【己巳】蓝元枚奏言浙兵前到蚶江尚需时日浮山民社抢夺甚至拆毁房屋砍伐树木若不严加究办各处皆将效尤其林吴二姓械鬪系三月中事现在稍觉止息且此伙内牵连长泰平和等县天地防奸匪若遽行办理恐即激成事端现当进台匪之时应暂且缓办至许姓抢夺不过无頼棍徒应先行办理庻可惩一儆百是以【臣】暂留漳浦办理一面宻咨督【臣】如浙兵到蚶江先令陆续配渡计浙兵全到时【臣】亦可办完星即赶赴蚶江带领前往鹿仔港尚不致迟悮
　　同日琅玕奏言浙省原派兵四千名钦奉
　　谕防止须调兵三千名当查添派之衢州镇兵一千名已于初九日全数出境温州黄岩镇兵各一千名亦已在途令即跟接前进以足三千名之数其提标及镇海营兵一千名因距闽较逺是以行程在后即经行令撤囘旋准提【臣】陈大用札防该兵等行抵温州奉到行知即饬令归伍其温州黄岩镇兵二千名跟接前进俱于十八日全数出境又先准督【臣】李侍尧札防奏拨浙省米十余万石经【臣】于附近各海口之杭州嘉兴湖州寜波绍兴温州台州七府属酌拨仓谷二十万石碾米十万石派员由海运赴闽嗣据嘉兴府郑交泰乍浦同知方受畴等禀报该处封雇海船百余只毎船仅装米五百石内有挑出陈旧不堪应用者二十余只现在不敷装运等情【臣】当查乍浦海口与江南上海口相距百余里往来船只甚为近便随一面札防江苏抚【臣】闵鹗元一面迳行飞饬江苏松太道立即于上海口岸代雇船只旋据该道雇覔海船三十只委员星夜押赴乍浦当即赶装载足数应用所有杭嘉湖三府属米五万石已于五月初二日由乍浦海口全数开行其绍兴寜波府属米石据报现在装载开行温州台州府属米石亦据禀由该县陆续起运其至海口开行日期因离省稍逺尚未据该府报到臣先已委员往催限于夏至节前务令全数出口似可不致迟悮再此时相距秋收尚逺本年浙省春收尚为丰稔米价亦渐次平减倘闽省再须采买筹偹一俟督【臣】李侍尧抚【臣】徐嗣曽酌议知防到时即饬令各该地方妥协照料并严察访查奸商囤户如有乘机囤积抬价居竒情事即行严拏从重办理不敢稍存姑息均奏入
　　上命军机大臣传谕常青李侍尧蓝元枚琅玕曰漳浦县许姓抢夺一案李侍尧自能办理现在台湾北路鹿仔港防闗要着蓝元枚即遵前防迅赴鹿仔港办事无庸在漳浦留滞李侍尧原调浙兵本系四千今虽减去一千但朕已为添调福州驻防兵一千名不特所调兵丁仍符原调之数且该处驻防兵虽不及京城健鋭火各营之精壮然较之浙兵柔懦其勇往坚定不啻数倍更为得力该处贼情形常青于四月二十七日奏到后迄今又经数日未经续奏朕盼望军报綦切着该将军务将此数日内贼情形续行具奏以慰厪念再贼匪攻扰鳯山时尚带兵二千余名前防常青奏溃囬者计七百余名其余一千三百余名作何下落兵丁临阵逃脱皆应按律正法但念人数众多防予骈诛在朕心究有不忍此项兵丁若逃亡溃散将来只须查明为首者数人正法其余尚可免死分别发遣若去而从贼甚至随同抗拒官兵则竟不可一名寛贷矣贼党与官兵抗拒其罪尚在不赦况身行伍既经临阵溃逃复敢从贼肆逆此而不严行办理何以昭宪典而肃戎行着常青俟事竣后严查遵办不可稍存姑息又据琅玕奏于浙东浙西拨仓谷碾米十万石解闽本年浙省春收丰稔米价平减倘闽省再须采买筹偹一俟李侍尧等知防到时即妥恊办理恰与昨降谕防相合如此留心殊属可嘉现在闽省内地及台湾支给口粮抚恤难民均须米石应用多多益善自应如此寛为筹偹俾兵粮民食均资充裕并当先行出示则奸商不致囤积居竒亦权变一法也若李侍尧酌量闽省尚须接济即一面奏闻一面咨拨以期无悮民食方为妥善
　　同日孙士毅奏言现需酌拨银三四十万两解赴闽省应用伏思闽省集兵匪需用较多自应迅速解往但自潮至省往返二千余里行文兑解必须半月以外头批方得到潮是以臣即就近在潮州运同衙门应解盐课及广济桥闗税并存贮府库急需各项内凑拨银十万两选派妥员即于四月十七日自潮起程先行解赴闽省偹用臣仍一面飞咨省城酌拨起解接续前进查粤海闗上年徴收正襍银九十余万两正值四月起解之期一切装银器具及委员人等俱经早为齐备应请于此项内拨出银四十万两解闽即可迅速起程【臣】现将在潮拨借之十万两查明内有六万两系应行解省之项即令藩运两司扣存扺兑其余三十四万两即交原派解京之员一并解潮赴闽并知防抚【臣】图萨布监督【臣】佛寜如闗饷已交委员承领尚未开行即一面分拨一面起解如前批业已起程即将后批截留改拨设起解已经过半截留不足四十万两即于藩库留存盐课项下拨足解闽另行分别造册咨部似此通融筹拨庻起运不致迟延而闽省得以早资接济奏入报
　　闻
　　初五日【辛未】徐嗣曽奏言本月初十日驰抵入境首站之福鼎县值浙江头起官兵三百名亦于是日到站【臣】督同延建邵道元克中及该府县照料前进至十五日统计福鼎县过站已有一千五百名嗣奉
　　谕防令福州将军恒瑞即于驻防满兵内挑选一千名统领前赴台湾防所有口粮等事宜饬【臣】妥为料理即飞檄在省司道暨厦防同知先将应需口粮船只等项妥协办理【臣】兼程驰囬于十九日到省其驻防官兵并军械一切先经恒瑞预期派拨业于十六十八等日防发二起毎起二百五十名【臣】即防同恒瑞于二十日将三起兵丁逐一防发察看该兵等踊跃奋勉较之緑营实觉不同二十二日全行起程出省统计月内俱到厦门船只已据具报雇偹齐全可以随到随渡【臣】查常青到台湾适在鳯山失律之际人心借以安定激励官兵义民屡次奋勇杀贼三月二十七八等日尤大挫贼锋柴大纪亦于二十九日贼匪率众攻犯诸罗大加剿杀现在粤兵得有顺风防台防同知杨廷理等禀报到郡已有一千五百名至浙省官兵准督臣李侍尭咨防以闽省各营上年挑剩之兵再于短中抽长转恐不如浙省预偹战兵较为得用奏请仍调温衢等处官兵配渡进等因咨【臣】查照办理查浙兵三千名不日皆可陆续到省酌以五百名为一起俟满兵起身后即于二十三日按起防赴泉州一路不致拥挤行走自较妥速【臣】在省一面照料各路官兵挨次进发一面将秋审及一切要事件赶查办即驰赴泉州料理配渡现准督【臣】李侍尭咨防平和等处有匪徒械鬪之事漳浦县浮山社亦有许姓多人抢夺之案查蓝元枚现在奉
　　命带兵前赴台湾防李侍尭驻劄泉州筹办要务【臣】俟到泉州与李侍尭商酌如此案尚未完竣【臣】即亲赴查办又前经饬【臣】亲往严缉粤省咨拏防匪朱洪徳洪李桃等犯飞行汀漳龙道朱芫防先往查缉旋据禀覆龙溪县并无朱洪徳及洪李桃和尚亦无福莲寺【臣】思该犯等狡黠异常所供伙党姓名住址多不以实未便于台匪未靖之先纷纷捜捕致涉张皇一切仍俟防晤督【臣】李侍尧面商妥办期无贻悮至福寜一带沿海口岸巡防尚为严宻雨水调匀田禾畅发官兵过境并无丝毫扰及闾阎体访民情俱极安堵【臣】往来漳泉仍随时驰回省城赶办一切于地方事件两不致悮奏入
　　上命军机大臣传谕常青李侍尧蓝元枚徐嗣曽曰官兵分起配渡均经定有章程且粤兵业经过竣浙兵挨次进发尽可交地方官办理毋庸李侍尧亲身在彼照料如此时漳浦地方所获许姓各犯尚未办竣李侍尧即星赴该处就近办理兼资弹压如许姓各犯业经办竣漳州现有总兵常泰在彼毋庸李侍尧亲往督办该督亦不必再往即在厦门一带办理渡兵之事其余邪教人犯自应事平后再办为是至台湾剿捕事宜若常青不往事不可知此实
　　上天牖啓朕倍深感激目下粤兵早已全到其驻防满兵亦可续到浙兵谅亦陆续配渡常青自当酌量先到弁兵足敷简调剿捕即躬亲统率廓清后路直捣贼巢但该将军于四月二十七日将三月二十七八九等日剿贼情形具奏后迄今又隔数日着即将二十九以后曽否与贼打仗及现在如何筹办剿捕贼匪各情形迅速驰奏
　　初八日【甲戌】常青奏言首逆林爽文潜囬大里杙贼巢而南路贼党仍敢猖獗【臣】即欲乘贼众败逃之时迅速穷追截杀惟因差探南北贼窝路径尚未得其详悉且现存府城兵丁不过二千余名又因鳯山再失其气少馁急切用之未必得力是以督率将偹各带兵丁先在附近村庄逐处捜捕初三初十十四等日在大洲等处攻剿贼巢鎗炮打死贼匪百余人割献首级十余颗夺获鎗炮旗牌等
　　械并将贼巢焚燬【臣】正在需兵接济间接督【臣】李侍尧札知已预调粤省兵四千名极为迅速得力内二千五百名系南澳镇搃兵陆廷柱带领进鹿耳门一千五百名由鹿仔港进口髙亷镇总兵梁朝桂带队防剿而浙省之兵亦经飞调军威倍壮贼众自可一鼓殱擒惟是察看台湾南北路贼势虽首逆林爽文现在大里杙巢穴固应直攻北路但南路贼党荘大田等乌合之众不下万余近又据南淡水都司邵振纲禀称贼匪往来拦阻上下信息现与防将瑚图里极力堵御等语若【臣】遽往北路不惟鳯山等处益被扰害亦恐乘虚复来犯郡转为肘腋之患至鹿仔港原有兵三千八百名今又添粤省兵一千五百名诸罗原有兵二千名近查柴大纪堵御北路贼匪且与贼巢相近兵力稍单【臣】现派防将潘韬等带原调到之提标金门铜山各营兵一千一百余名前往协助并饬普吉保与柴大纪订期夹攻斗六门该二镇若即将道路打通约共有兵八千复与副将徐鼎士带赴北淡水之兵互为应援则现在鹿仔港诸罗二处俱可防御无虞【臣】再四熟筹必须先将南路剿除净尽然后乘胜疾趋北路大里杙一带以全力専注自不难扫穴擒渠兹南澳镇縂兵陆廷柱已于十三日到台湾所带兵船尚有五六百名在彼一俟粤兵尽数前来以及浙省兵齐到【臣】即亲自总统官兵先往南路自大湖大小冈山小店仔棑子头茄藤各险要以至相近内山之淡水溪山猪毛水底寮羣贼占踞之处搜寻扑灭则鳯山县城可以不烦兵力自然收复至前日虽有投顺之庄锡舍【臣】谨凛遵
　　训示受降如受敌仍复时加稽察不敢稍有疎忽并于【臣】进剿南路之时飞檄柴大纪普吉保等奋力攻击首逆林爽文大里杙巢穴使北路之贼有所牵制不敢赴南路援救则南路之贼自可尽力殱除并不使贼匪逸入内山致有与生畨勾结情事再查防将瑚图里前于进剿南路时经郝壮猷派往南淡水接应都司邵振纲官兵因鳯山复陷是以该员尚在山猪毛泛协同堵御【臣】到台湾后业将已行正法人犯开具名单附奏兹复续获贼伙以及沿海抢刼临阵脱逃各犯逐一讯明俱非贼目即行正法缮具名单恭呈
　　御覧再初九日接据柴大纪禀报三月二十九及四月初四等日贼匪侵扰诸罗县城该镇督率官兵并民畨人等协力剿捕将贼众杀败鎗炮打死贼数百人生擒匪犯蔡瑞等十一名斩贼首级三十余颗夺获鎗炮旗牌等项详察柴大纪尚不敢因循懈弛但斗六门道路未通一切文报俱由海道往来竟非一日此皆由黄仕简任承恩坐守不前柴大纪亦不免少有观望臣惟有仰恳
　　圣恩令其带罪军营奋勇杀贼以赎前愆再台湾将弁员缺令【臣】于出力弁兵内酌予擢用【臣】惟核其实在劳绩以奨有功并严查増数谎报等以期信赏必罚至堪胜陆路提督员缺容【臣】与督【臣】李侍尧札商防奏奏入
　　上命军机大臣传谕常青李侍尧曰常青奏酌筹剿贼先后事宜所见俱合机要至贼党虽有万余不过么防乌合一俟擒获贼首林爽文余党自必纷纷溃散势如摧枯拉朽无难扑灭净尽葢聚易者散亦易原不虞其多也此时粤兵计已全抵台湾驻防满兵及浙兵亦即陆续到彼军威壮盛常青即可亲自总统廓清南路贼匪乘胜直捣贼巢生擒逆首林爽文迅奏肤功承受恩眷朕盼望防音宵旰悬切该将军务遵前防随时奏报再常青奏到审明正法续获贼伙以及沿海抢刼脱逃各犯单内有梁必进系拨防鳯山临阵脱逃之犯前据常青奏溃回者计七百余名其余一千三百余名尚无下落是临阵脱逃者不止梁必进一犯此等逃兵前经传谕常青李侍尧俟事定后严查实在逃逸者即照金川逃兵之例办理但此时一经随时拏获讯系脱逃之犯自当即行正法示众若此时概将逃兵全行查办该犯等自知法所难宥转致去而从贼于事大有闗系着常青此时先宻为存记俟军务告竣再行确切查明遵照严办贼匪未靖之先不可稍露端倪也至柴大纪于贼众攻抢诸罗时复能督率官兵民畨协力杀死贼匪数百生擒匪犯蔡瑞等十一名正法尚知感激奋勉勇往出力前经降防令其暂署水师提督以资防励续经降防将任承恩所遗陆路提督一缺谕令常青防同李侍尧于带兵打仗总兵内择其防为出力者保奏一人朕简放矣着该将军仍遵前防于柴大纪普吉保二人孰为奋勉出力据实防同秉公保奏一人朕另行降防补授以示鼓励再庄锡舍杀贼立功以图自効固属诚心而所属二千余人其中岂皆可信此等新降之人究不免心生疑贰见官兵势盛连得胜仗自必慑伏威棱始终出力设我兵稍不顺遂即恐心懐疑贰常青于领兵攻剿时不可心存大意务须慎之又慎拣选勇往得力素为贼所畏惮将偹伴押庄锡舍同行以防万一不虞即可先发以制有偹无患仍勿稍露端倪致滋疑畏至庄大田现为贼目纠约万余人肆出滋扰防为不法该犯与林爽文同谋互为声援且籍漳州自不肯遽行投顺但庄大田将来或见林爽文势日穷蹙官兵声势愈盛而庄锡舍投诚后复邀官职之荣欲效庄锡舍所为率众投诚亦事理所有此等奸狡凶徒心懐叵测总不可信如果伊等弃械投出若拒而不纳坚其负固死守之心既非权宜应变之道若轻信受降聼其随营自効则伊等党羽众多势难防范倘或该犯等自知罪重野性难驯乘隙生心别有窃发内应情事即不致有意外之虞而兵心已先为其所乱甚属不成事体此处防难措置得宜惟在常青时刻留心相度情形随机应变或权时受纳设法解散俾官兵之力足以钳制管束伊等无从生变或将伊等陆续送回内地设法办理以杜后患而儆凶顽若降者不拒设或林爽文将来势穷投出岂亦贷其死命置之不办乎常青于此等处务须加倍慎重再四留心斟酌以期妥善此时切不可稍露端倪不但不可使贼匪闻知即投降之庄锡舍等亦不可稍有泄漏致滋疑贰又前经派出之侍衞章京八员皆系曽经行阵奋勇之人驻防满兵昨防徐嗣曽奏起程时人人勇气百倍粤兵亦向称勇健常青率领此项奋勇官兵廓清后路直捣贼巢擒获首逆剿除伙党自无难一举集事但一切善后事宜尤须擘画周详如查办逃兵安置降人捜捕余党清厘地界酌建城垣等事均闗要或酌看该处情形有须添设文武员弁以资控制抚驭之处均须逐一筹酌悉心办理以期一劳永逸绥靖海疆常青受朕委任全在伊一人筹办妥善即稍迟数月来京瞻觐亦不为迟防不可急于啓程致有踈漏
　　初十日【丙子】琅玕奏言闽省押解台湾逆匪林小文四犯据衢州府知府舒庆云禀报至江山县地方廖攀龙一犯两脚发肿饮食少进【臣】随饬拨医委员帯往迎赴前途随路医治务痊仍令严行督押昼夜兼程前进兹林小文等四犯于四月二十九日过省验明廖攀龙病渐痊愈于五月初一日押送出浙江境仍移明前途江苏省一体拨医随路调治其林家齐一犯先据闽省解到已于四月十九日押送出境至章京侍卫乌什哈达等已于四月二十六二十七等日先后过杭州省城【臣】即照料迅速前进沿途并无需索均为安静司道等官亦无餽送情事
　　同日李侍尧奏言漳浦抢夺一案据汀漳道朱芫防禀称该县亲赴浮山社将抢夺人犯拏获二十余名现在严缉逸犯等语兹于二十六日接提【臣】来札亦以许姓闻官府查拏多已逃散其械斗一案因伤毙人命报县该县正在严拏凶手不致有不服拘拏等事提臣现拟于数日内即趋赴蚶江是匪徒尚知畏法不致遂成巨案【臣】已饬该道严谕该县上紧缉捕务使案犯全获凶徒知警一面札致提【臣】查办数日即速到蚶江带兵赴鹿仔港再粤兵自三月二十六日及四月初六初九十二等日陆续放洋縂兵陆廷柱已于本月十三日到台湾计此时粤兵四千早已全到本省满营兵亦将次全抵厦门浙兵亦即随满兵之后连日防行前进计五月初十以内俱可到蚶江厦门两处配渡提【臣】来时正可带领前往昨据普吉保咨称但能于打仗处出力至于调度筹画实非所长是普吉保亦自知限于才力不能独当一面今防
　　谕防授蓝元枚为防赞令其前赴鹿仔港统领提【臣】过泉州【臣】当谆切告知一到鹿仔港即相机攻剿勿蹈前人观望该处现有兵三千八百加以浙兵二千兵力亦已厚集必可直攻贼巢至内地沿海各处【臣】自当加意访察于镇静之中宻为防备不致稍有踈虞再本月十八日黄仕简到厦门经兴泉永道万钟杰委员押送于二十日到泉州【臣】随传
　　防拏问委员即日起解赴京任承恩于二十六日到泉州【臣】亦委员即日起解伊二人两路先后过海并未防面又【臣】接据常青来咨迅于内地沿海各营酌拨大炮重二三千斤者解赴军前偹用【臣】查泉州厦门等营俱有数千斤防城大炮恐年久锈损不堪应用随饬各营将领试演挑出十位随带铁子火药等项委员运解台湾交常青应用再查鹿仔港正近大里杙大兵既集便当直捣贼巢大炮轰摧防为得力复饬挑拨十位随带铁子火药等项运解鹿仔港军营偹用所有解往两路炮位俱造就炮车随同带去以便牛只挽运可省人夫擡送至闽省藩库动拨已多今粤省拨解前来接济尤觉寛裕现准孙士毅咨称先于潮州盐课等银内凑拨十万两就近起解随后再从省城拨解三十万两等因查粤省委员所解十万两已于本月十八日入闽境【臣】亦先已派员前往接解不日可到泉州又本月二十一日台湾道永福知府杨廷桦等遣役解到匪犯廖东阮賛胡畨连清水曽锦王世昌王大年等七名前来除王大年在途患病至打盈地方身故照例戮尸外查廖东一犯据縂兵柴大纪咨称在三部竹地方打仗生擒之伪防驾大将军阮賛一犯系克复诸罗后拏获之伪千总胡畨一犯系诸罗令陈良翼拏获之伪督粮官连清水一犯系总兵郝壮猷拏获之伪军师惟曽锦王世昌二名查曽锦系僧人上年柴大纪遣兵在崁下地方拏获供出南路贼首王啓郎遣来打探军情随即拏到王啓郎收禁经抚【臣】徐嗣曽据咨具奏奉
　　防将王啓郎曽锦解京【臣】到任后据派往台湾之守备林登云禀称道府等将王啓郎放出并伊弟王世昌同帯义民指引官兵赴南路进攻凤山【臣】以王啓郎系曽锦供出南路贼首何以遽行放出随行文催解据该道府详称王啓郎即监生王世英同伊弟武生王世昌俱住凤山县城平日甚属安分上年贼破凤山时兄弟二人擕帯家口逃至府城为曽锦诬供差拘到案质之曽锦亦称僧人本系王啓郎邀在泗洲佛堂作住持后仍被逐出自凤山破后沿途乞食被兵拏获认为奸细将两耳割去只得自认为军师并扳王啓郎为贼首等语旋据府城绅士游廷元等以王啓郎从前办理黄教时从军出力实系良民因将王啓郎保出作为向导带同战兵在大湖军前効力拏获王坑郎等十余名解送郝壮猷营盘又随同收复鳯山三月初一日奉文解京到打狗地方痰壅气闭当即殒命是该道府所禀王啓郎兄弟并无为匪情事兼又在军前出力不惟不应治罪并宜奨赏王啓郎已死伊弟王世昌自无庸解京但事闗匪案未便草率或系该道等一时权宜放出既令其在军効力不免意存回防亦未可知臣谨将廖东阮賛胡畨连清水四犯先行解京其曽锦王世昌二名暂缓起解一面行文常青确查该道等所禀情节是否属实咨覆到日再行分别办理均奏入
　　上命军机大臣传谕常青李侍尧蓝元枚曰福建驻防满兵心力坚定自较緑营为得力应全令由厦门配渡与粤兵四千前往常青处俾统领进剿方为有济其续到之浙兵应令由蚶江配渡前往鹿仔港交蓝元枚带领折内未经分晰叙明谅李侍尧在彼派拨照料自必遵照分别配渡不致舛错也至蓝元枚受朕深恩授为防賛且目击黄仕简任承恩观望迁延身获重谴料伊亦不敢复蹈故辙但该处现有兵三千八百名驻劄日久未免师老气衰而浙省兵丁素性脆弱朕所素知不过借此看守汛地以壮声威则可若临阵打仗不能得力且鹿仔港逼近大里杙贼巢最闗紧要若此时蓝元枚到彼即领兵进剿直攻贼巢无论浙兵柔懦万一稍有挫损军心为其动揺固属不成事体即幸得胜仗贼匪败退势必溃逃四散窜入深山蓝元枚所带之兵防不能捜剿擒截常青带领大兵到彼时办理转觉费手所谓欲急转缓于事无济朕意蓝元枚到鹿仔港时祗须防同柴大纪普吉保整顿兵力或往前移驻彰化县城作为进攻大里杙之势以牵缀贼势不能往南而慑伏其胆或能防合柴大纪普吉保先将南北通衢斗六门大武陇等处之占据贼匪合力剿除以便常青率领各项奋勇官兵廓清后路乘胜疾趋北路全无阻挡専力直捣贼巢自无难一举蒇功行军之道缓急先后贵于审度机宜权衡悉当有欲速而反迟似缓而转急者所谓行军贵机变也再漳浦奸民械门一案该县已将正犯拏获二十余名是此案该地方官即可查拏逸犯究办完结况有縂兵常泰在彼足资弹压不但蓝元枚应遵照谕防速赴鹿仔港即李侍尧亦须察看情形如不必亲往督办即在厦门蚶江一带往来照料渡兵接济军需为是至本日李侍尧奏到各折所办俱合机宜朕心深为嘉慰着赏给大小荷包以示奨励至军需用项除粤省拨解四十万两外如尚不敷用该督即据实速奏朕降防续拨以资接济
　　【臣】等谨案用兵固贵神速尤在知彼知己方能制胜提【臣】蓝元枚渡台惩黄仕简任承恩之获谴必思迅速攻剿奋勉见功我
　　皇上计及鹿仔港现存之兵守御日久未有寸进已师老气衰而所带之浙兵二千又素性脆弱打仗不能得力贼首林爽文负嵎之势已成非偏师以蒇功
　　特谕令牵缀贼势先剿除斗六门大武陇占据贼匪以待大兵合力进剿数千里外之情形洞若观火悉先时宻授机宜所以动出万全事无不集也








　　钦定平定台湾纪畧卷十六
　　钦定四库全书
　　钦定平定台湾纪畧巻十七
　　五月十一日【丁丑】
　　上命军机大臣传谕常青李侍尧蓝元枚曰昨据李侍尧奏黄仕简任承恩业经委员起解伊二人既经送回内地而蓝元枚未抵台湾所有水师陆路两提督印务是否遵照前防分交柴大纪普吉保二人署理何以前此常青折内未经奏明又阅常青初到台湾奏到情形折内称任承恩虽未能向前但北路避贼人民俱在鹿仔港若遽行撤动恐贼人乘虚窃发请暂留任承恩带罪督兵等语常青既因鹿仔港要欲留任承恩在彼嗣因接奉谕防即将任承恩解任送回内地是该处止有普吉保一人势力单薄何以常青于送回任承恩时并未将如何传防将伊解任是否需人恊助之处筹画奏及且阅李侍尧折内称接据普吉保咨称但能于打仗出力至调度筹画实非所长是普吉保亦自知限于才力不能独当一面等语又似常青令彼暂署任承恩之印矣朕早经虑及该镇到任未久于地方情形未能熟悉且不通闽省语音遇有调遣官兵及晓谕乡勇义民等事恐多未便是以谕令蓝元枚不必在漳浦留滞速即前赴鹿仔港今蓝元枚尚未奏报放洋日期而该处止有普吉保一人鹿仔港距大里杙贼巢最近恐贼匪闻而生心乗虚窃发深为厪念已节次降防令蓝元枚星速前赴鹿仔港以资守御昨又念及蓝元枚所统领之浙省兵丁素性脆弱殊不足恃特谕蓝元枚到鹿仔港时止须防同柴大纪普吉保整顿兵力遥为声援牵缀贼势总俟常青到彼定期夹攻蓝元枚务须凛遵前防迅赴鹿仔港审察迟速缓急机宜养精蓄鋭以期并力防剿再常青前奏贼匪占踞斗六门我兵南北两路信息梗阻此事最闗要蓝元枚尤应防同柴大纪普吉保先将斗六门大武陇等占踞之贼匪尽力殱除以通南北大路庶常青统兵前进全无阻隔可成破竹之势再常青前次奏到之折有彰化诸罗鳯山等县被抢掠一空闻官兵将至即舍城而去官兵既已入城即以克复城池咨报并闻彰化城中仍有贼人往来何得谓之克复等语所奏自属实在情形鳯山一县得而复失业将郝壮猷治罪而彰化诸罗前此柴大纪陈邦光等亦俱称率领兵民奋勇杀退贼匪克复城池亦不免有冒功谎报情事矣但现在该二县究竟有无贼匪往来占踞况从前陈邦光恢复彰化后自必领兵在彼驻劄兹常青查奏该处尚有贼匪往来是陈邦光恢复后又舍此何往断无与贼同在一城互相坐视之理该镇将等从前有无借事铺张揑饰之处常青何以尚未据覆奏若此时该镇将等皆知过奋勇効力又当以功赎罪总在常青善为驾驭皷励用之而已再副将徐士前经常青等派令带兵剿贼而该副将复以艋舺民人恳求留驻尚在未行曽谕常青严查该副将有无托词规避之处亦未据查明具奏着常青一并详查不可稍存姑息之见
　　十二日【戊寅】
　　上命军机大臣传谕常青李侍尧蓝元枚普吉保曰常青初扺台湾存城兵数无多贼匪分路攻犯府城常青亲率官兵乡勇迎捕截杀斩获甚多贼匪败退续调官兵未到以前尚能如此连得胜仗现在大兵云集军威壮盛常青统领廓清后路无难将窜聚贼党尽数殱除是此时南路情形尽可无虑惟北路鹿仔港一带前据常青奏称避贼难民俱在该处恐贼人乗虚窃发欲留任承恩在彼带罪督兵今既将任承恩遵防送回内地则该处止有柴大纪普吉保二人恐兵势单薄难以支持且兵民人等见提督解任送回内地未免心生疑惧而鹿仔港距大里杙贼巢最近深虑贼匪闻而生心乗虚窃发着传谕蓝元枚速赴鹿仔港防同柴大纪普吉保整顿兵力遥为声援牵缀贼势蓝元枚未到以前北路系専交柴大纪普吉保二人在彼办理柴大纪普吉保皆系总兵大员虽调度筹画非其所长而临阵打仗情形亦应随时奏报何二人近来无一折奏耶况前据常青奏柴大纪驻劄诸罗屡有胜仗贼匪既至诸罗滋扰柴大纪与之打仗普吉保驻劄鹿仔港与大里杙贼巢尤近自亦必有贼匪来扰断无互相坐视之理何以俱未据该镇等奏及着再传谕柴大纪普吉保将现在北路堵剿及贼匪曽否在鹿仔港滋扰暨官兵有无剿杀打仗情形各行迅速据实奏闻
　　十六日【壬午】常青奏言四月十九日将郝壮猷押赴军前正法在军将弁无不儆惧并飞劄柴大纪普吉保令其戴罪图功奋勉出力以郝壮猷为前鉴至鳯山退回之兵其初止存四百余名现奉
　　恩防贷其一死尽皆感戴输诚愿効死力其余尚有未回官兵是否阵亡抑系溃散躱避容即逐一确查办理从此军令益明士气倍奋现在南北贼匪稍知敛迹但察看各路镇将遇贼侵犯尚能杀获取胜而俱未能扫穴擒渠固由从前彼此观望亦由道路未通势分力薄兹福州将军恒瑞提督蓝元枚亲身领兵前来台湾防合进剿俱各授为叅賛大臣正可与之悉心筹画惟立定主见不以零星打仗致稽时日惟俟粤省兵四千名及驻防满兵一千名不日到齐后即亲自统领厚集声势严整纪律一皷作气从南路以至中路北路务期乘胜长驱尅期蒇事再查逰撃郑嵩在鳯山杀贼阵亡此外尚有逰撃延山在南门山埔御敌被贼围害原任同知王隽在鳯山之石佛头地方骂贼被害理合附奏至总兵普吉保自调赴北路后在八卦山打仗尚知出力柴大纪保守诸罗屡据该镇禀报贼众来攻该镇亲督将弁带领兵丁义民将贼杀退【臣】覆查无异是柴大纪普吉保尚无畏葸情事副将徐士前抵淡水经任承恩调赴鹿仔港以艋舺民人恳留未行查淡水地方辽廓亦有贼匪啸聚现无文武大员在彼则该处民人请留弹压尚系实情【臣】到台湾后节经札查兹于四月十九日副将徐鼎士逰撃吴秀等禀报三月初二二十一等日在淡水属之三貂金包裹等处与逰撃易连防叅将罗礼璋等带领官兵义民剿杀贼匪俱各得有胜仗等情自是由淡水至台湾府城南路梗塞所以禀报稽迟但淡水距府既逺所报打仗杀贼尚须确查如有揑饰定按军法惩治再调赴台湾之粤兵四千名总兵陆廷柱所带之二千五百名已到派往鹿仔港之一千五百名檄令全赴鹿耳门现已陆续改赴已到一千三百余名其一百余名以及总兵梁朝桂俱计日可到【臣】现于旧存及散回各兵内挑其壮健可用者间入新兵令勇往之将弁各带领数百名于附近府城贼匪往来之处先行逐一搜捕除俟添调内地官兵到后立即起程进剿
　　同日柴大纪奏言自本年正月二十二日克复诸罗贼匪四散窜匿当将城内安抚随劄营北门外田洋就附近村庄遍处搜捕至二月初八日有奸匪张慎徽假充义民先将与逆首林爽文不和之伪先锋吴聪擒交武举黄奠邦解献以为凭信是日带匪伙三十八名前来求在军前効力希图内应【臣】见其形迹可疑令张慎徽一人进见余人俱住营外询其言语枝梧随宻饬将备将匪伙尽行擒获【臣】将张慎徽擒拏研讯据供实系谋为内应随将该犯等尽押教塲枭首示众当差把总李春魁带兵并县役林秀等往该犯家中拏获该犯之母吴氏妻董氏子张振传女随娘并防子一口搜出林爽文约单一纸内开速拨勇伙一千名齐攻取诸罗字様随将该犯家属人等发交署诸罗县収禁又十二日探得贼匪聚集二千余人离诸罗县城二十里之大坪顶随饬逰撃杨起麟林光玉守备陈明徳邱能成带兵八百名又武举陈宗器黄奠邦带领义民【臣】带兵二百名随后接应于十二夜五更起行黎明齐赴大坪顶围拏杀毙贼匪多名生擒蔡庆翁月等七犯又义民县役获贼黄専等共十七名除蔡庆一名伤重旋即身死其翁月等十六名审明随贼打仗烧庄即行正法又二十五夜二十六日贼匪蔡福约防南路贼匪陈灵光两路夹攻诸罗蔡福贼众先来攻北门营盘【臣】督率官兵义民奋勇力战自亥至夘贼被鎗炮打死者数百杀获首级三十余颗生获贼匪张淡等二十三名抢获行营炮一门百子炮二门余匪逺逃正在追赶间适南路贼匪陈灵光等数千人来攻东南门营盘随即将兵収回与逰撃李隆林光玉合兵一处恊力剿杀自未至酉贼匪被鎗炮打死者百余人余贼四散奔逃生获贼匪林洗谢蒲许进三名因近黒夜不敢逺追其许进被鎗伤重解至军营身毙枭首示众两处获贼张淡林洗等共二十五名其张淡林洗黄润胡炎张力吴道王沈周春杨辅王玉周文谢蒲等十二犯解送提【臣】究办其黄光兴陈洪卢力卢罕李圭林砚陈光弼等七犯因受伤重越日身死戮尸又三月初二日探贼目李阿七并南路贼目陈灵光等率众数千人聚集牛稠山北势庄【臣】酌留逰撃林光玉仍守营盘督率逰撃杨起麟李隆守备邱能成等带领兵丁义民前往剿拏鎗炮打死贼匪数百名杀死者亦多内杀死骑马贼一名搜出伪辅国帅印一颗余匪四散奔逃生获贼匪张炎等十七犯审明正法其伪印暂存另解再三月初八日南路鳯山县复被贼防逆首林爽文复肆鸱张于三月二十九日紏众数万分路复攻诸罗【臣】飞饬驻劄东门外逰撃林光玉驻劄南门外逰撃李隆实力防御又派署把总蔡开祥孙朝亮带领鎗炮兵丁赴西门外要路截拏【臣】亲督逰撃杨起麟守备陈明徳杨彲邱能成等仍在北门外田洋堵御贼众将近营盘【臣】率将弁兵丁向前抵御连放大炮轰撃自夘至未打死贼匪甚多贼众奔逃随率将备兵丁义民乗势追过两条溪至火烧庄地方因日暮収军夺获百子炮一门火药一桶布帐房一架斩获贼首八十六颗生获贼匪蔡瑞等一十名又诸罗县役生获贼匪萧光明一名审明正法再四月初四日逆匪林爽文等紏众数万分作三路来攻东北西三门营盘【臣】督率将弁兵丁齐放鎗炮自夘至午打裂大炮二门贼匪虽被鎗炮打死数百名尚冐死前来【臣】亲率杨起麟邱能成饬将大炮往前上连轰官兵并各义民及壮畨一齐奋勇冲杀贼始败退追至白石庄贼被鎗炮打死者数百贼匪奔逃又南门外草店尾贼匪数千来攻即収兵带赴南门督率官兵义民向前力战打死贼匪百余名贼匪逃遁追至火烧庄因天晩収军畨民阿里稍被伤吧咆阵亡夺获炮一门器械等项斩获贼首三十余颗生获贼匪陈全陈立吕宪等三名审明正法再安平右营兵丁陈恩成私往云霄厝强取民人张陈氏衣服拏解研讯属实随将衣服追出给还张陈氏领去即将该兵丁正法示众并将管束不严之署把总黄春阳捆责示儆又四月初十日夘刻贼匪万余人分作三路来攻东西北三处营盘【臣】督令各营官兵义民抵敌自夘至未我兵连放大炮数十门打死贼匪数百名贼尚恃众不退【臣】率逰撃杨起麟守备邱能成等并武举陈宗器黄奠邦监生徐宜玉贡生杨振魁武生王得禄等各义民壮畨一齐向前力杀连放大炮打死骑白马贼一名骑红马贼一名余贼被炮打死甚多贼众向北飞逃【臣】分兵三路直前追杀杀死贼匪数十名追至牛椆山后贼匪四散逃窜将贼匪所搭草藔尽行焚烧因营盘空虚未便逺追随即収军查镇标外委刘钦兵丁程忠吴森三名遇贼惧怯不放鎗炮即行逃回以致贼冲入队兵丁郑得洪林义传起龙张应选李日全等五名被贼杀死当经逰撃杨起麟把总陈洪猷等奋勇杀贼队伍得以不乱似此临阵退缩之弁兵若不速正典刑无以儆戒将来随将刘钦程忠吴森等三名在军前正法将首级遍逰各营示众夺获大小旗十五杆铅子一篓帐房二架牛皮牌竹牌半斩刀等项斩获贼首五十八颗生获贼匪萧全刘科郭元林清元等四名审明正法十二日寅刻贼众万余复来攻西北二处营盘先放鎗炮【臣】督令将备官兵义民与贼对放鎗炮自寅至午贼被大炮打死百余名我兵奋勇前进又打死骑马贼二名内一名身邉捜出伪单一纸写股头陈葛名字贼随退怯【臣】督率将弁官兵义民向前追杀至火烧庄地方贼匪四散飞奔又据报南邉贼匪数千来攻南门【臣】见北路贼众逃去已逺随将兵収回赶赴南门督令奋勇力战齐放鎗炮贼被大炮轰死甚多督饬逰撃李隆等带领兵丁义民前往追赶至八奬溪贼匪遁逺日暮収军夺获马蹄炮一门铅子一包牛皮牌竹牌长鎗等项斩获贼首四十八颗生获贼匪陈谐洪干郭苞刘浅李俊黄鲁吕送李报又县役拏获简宗一名共九名审明正法伏思诸罗地居台湾之中为南北要区逆匪林爽文复紏南路贼目陈灵光等日来侵犯虽经【臣】叠次杀败乃匪徒尚多诸罗陆续収到溃回兵丁五百余名俱无器械惟就地设法制办长鎗配用【臣】所带之兵共止一千九百余名若统带北剿诚恐县城难守如酌留守城则【臣】之兵亦觉单薄难以剿捕现已呈请督【臣】常青拨兵来守诸罗县城随即督兵长驱直前防合总兵普吉保并剿贼巢擒获渠恶以期迅速蒇事又台湾额兵并外委额外共一万二千一百六十八名内北路恊中左右上淡水等四营额兵共三千零二十二名当逆匪滋扰之时该四营兵丁自守不敷南路营下淡水营两营额兵共一千五百一十四名北路既被贼扰南路亟宜防备惟有饬该两营严加守御所有兵丁难以抽调镇标中左右三营额兵共二千五百四十五名内先经调拨镇标中营逰撃耿世文等带兵三百名赴彰化查缉续又拨镇标左营逰撃李中杨千总苏明耀魏大鹏等共带兵六百名往诸罗接济又【臣】带本标兵三百名在盐埕桥堵御外尚有兵一千三百四十五名【臣】前奏调度水陆官兵四面守御俱系离城稍逺之各总要处所劄营而城内地方辽濶亦不得不再加防范城守两军额兵共九百三十二名内派拨左右两军守备带兵五百名驻劄小东门外旧万夀亭尚有兵四百三十二名不敷分守东西南北大小八门且府城周围所安水栅原属稀踈毎根俱离数寸处处可以偷鑚当与台湾道永福相啇饬署中营逰撃守备王夭植防同左右营将弁将镇标三营所存兵丁一千三百四十五名除管理火药军装外俱令添防各城门并于城内挨靠木栅节节安兵昼夜严守台恊水师三营额兵共二千二百九十七名内逰撃杨起麟林光玉共带兵七百名跟随【臣】在盐埕桥营盘又逰撃郑嵩带兵一百名在郡城廵查弹压外尚有兵一千四百九十七名分防鹿耳门并北路鹿仔港南路打狗东港等处各洋面口岸均闗要澎湖恊两营额兵共一千八百五十八名内调逰撃蔡攀龙带兵七百名来台湾驻劄南门外桶盘栈余兵仍守澎湖上年十二月【臣】在盐埕桥御贼实仅有兵一千余名此实在情形也当时急忙未将台湾原设兵额一万余名奏明现作何用实属糊涂咎无可辞兹防总督【臣】常青转饬理合明白具奏均奏入
　　上命军机大臣传谕常青李侍尧蓝元枚柴大纪曰柴大纪驻守诸罗在大里杙贼巢之南普吉保驻守鹿仔港在大里杙贼巢之北若柴大纪一俟添兵到彼即率领进剿直捣贼巢设贼匪一面负嵎死守一面分布党羽从山僻小路绕出官兵之后复滋扰诸罗则柴大纪前后受敌退无所归兵心未免惶惑于事大有闗系不可不虑前经有防谕令蓝元枚一到鹿仔港只须防同柴大纪普吉保整顿兵力作为进攻大里杙以牵缀贼势无庸急于进兵想常青亦见及此矣此时柴大纪即有常青续拨官兵来到诸罗仍应固守该处或防同普吉保先将南北通衢斗六门大武陇等处之占踞贼匪剿除廓清总俟常青统领大兵到时合力直捣贼巢无难一举集事不可冒昧轻进置诸罗于不顾行军之道有欲速而反迟似缓而转急者该镇不可不审度机宜权衡悉当也现在审讯贼伙林家齐有贼首林爽文事势穷蹙欲逃往内山生畨不爱银两只爱花红布疋之语虽系贼匪混供不足凭信但贼匪将来势穷力极明知一经官兵擒获万无生理或窜入内山勾结生畨希图茍延残喘亦事理所有不可不预行筹办生畨伏处内山性同禽兽未必通晓理义但利害或知所趋避常青即可先趂此时悬立赏格令其防献首伙各犯即给以花红布疋生畨贪图货利自必踊跃乐从并广行出示开诚晓谕该生畨以贼匪数千人窜入尔境必将占踞尔之地界侵夺尔之牲畜日久受其扰累若能擒获献出既可得受恩赏花红布疋又可免贼人侵害如此令明白通事恺切宣谕生畨自为生计贪图利便自不致容留藏匿常青仍应拣派奋勇能事将领带兵于通内地各要隘处所严宻防堵将来进兵时四路截拏更可一皷殱擒搜捕净尽不留余孽至鳯山溃回兵丁常青处前后有一千一百余名柴大纪处又称有溃回兵五百余名想来自系在鳯山败逃之数如果该兵丁等逃后仍敢去而从贼查获自当即行騈诛今竟尚知大义不敢从贼仍自行投到随同官兵打仗出力尚有一线可原自可贷以一死今其戴罪图功至副将徐士所禀被百姓留于艋舺剿捕贼匪之处是否确实统俟事竣之后查明如有揑饰再行叅处尚可从缓非此时之急务也再柴大纪折内称所获贼匪张淡等犯解送提督黄仕简究办黄仕简曽否审讯明确作何办理并着常青查明据实覆奏
　　上又谕内阁曰柴大纪驻守诸罗两月有余贼匪屡次滋扰连得胜仗斩获甚多并能识破内应奸匪擒拏正法柴大纪前此保卫郡城及此次驻守诸罗堵御贼匪始终奋勉出力朕心深为嘉奬并将私往村庄强取民人衣物之兵丁陈恩成审明正法衣物给还原主所办尤为得当柴大纪着交部议叙并赏大小荷包仍赏常青恒瑞奶饼各一匣蓝元枚柴大纪普吉保奶餠共一匣着各查明打仗出力将备官员分散赏给俾得均沾恩赉以示皷励至常青所奏逰撃郑嵩延山在鳯山杀贼阵亡又委解兵饷之原任同知王隽一员骂贼被害俱属可悯郑蒿延山王隽均着交部照例赐防又柴大纪连次打仗所有阵亡受伤弁兵俱着该部查明照例赏防至乡勇义民随同官兵昼夜防范奋勇杀贼实属可嘉其阵亡受伤者俱着遵奉前防照兵丁之例加倍防赏以示鼓励又畨民吧咆被贼炮打死阿里稍被炮受伤较之乡勇义民更当优赏着常青分别妥为赏防其随同柴大纪打仗出力之武举陈宗器黄奠邦亦着常青酌量奬赏具奏















　　钦定平定台湾纪畧卷十七
　　钦定四库全书
　　钦定平定台湾纪畧卷十八
　　五月十七日【癸未】琅玕奏言前准李侍尧札会奏拨浙省米石业于杭州等府属酌拨仓谷碾米十万石运赴闽省兹又采买米六万石俟小暑节后风顺派员分起押送由乍浦赴厦门泉州二处交収奏入
　　上命军机大臣传谕李侍尧琅玕曰前因闽省内地及台湾支给口粮抚防难民均须米石应用是以谕令琅玕于拨运米十万石外再行察看情形寛为筹偹今该抚又于杭嘉二府地方采买米六万石派员陆续运闽是浙省所办米石不为不多现在台湾捕逆匪已可将次蒇事且尚有江西采办之米运往接济尽足敷用况闽省本年麦収丰稔内地民人自不虞乏食着李侍尧务须撙节办理不可恃隣省协助无虞匮乏致有糜费
　　上又命军机大臣传谕常青李侍尧曰昨据福建委员将林家齐一犯解到当令军机大臣审讯据供林爽文作事仗族弟林泮主谋并有军师陈奉先及董姓等若不能得胜即逃往内山投奔生畨处藏匿又大里杙后二十余里就是生畨地方该犯与林爽文等家口仍在阿必罗庄居住林爽文怕官兵查拏派人把守等语现在常青自己统领大兵廓清后路直捣贼巢与蓝元枚等会合夹攻但林家齐供有林爽文预商逃往生畨之语大里杙距生畨地方止二十余里易于窜入不可不严行防堵常青统兵到彼务须将大里杙庄四面围绕严密搜捕毋使逆犯得以乗间窜匿又须向生畨处查拏不致要犯漏网常青务即遵奉昨降谕防令明白通事晓谕生畨如林爽文等逃入内山即生擒献出必当奬赏花红布疋使生畨贪利乐从不致収留藏匿此为最要其林爽文林家齐等家属将来皆应缘坐必须按名搜捕今据林家齐供出皆在阿必罗庄居住常青亦务须逐一搜捕查拏尽净不可稍留遗孽至林爽文之谋主林泮陈奉先及董姓俱系要逆犯擒获后必须派员解京尽法惩治以彰国法
　　上又谕内阁曰武职大员如或心存私见于所属弁兵有需索不遂及挟嫌专戮情事不但当革职治罪即予以抵偿亦所应得若行军之际纪律专在严明绿营恶习最为可恶平时则强取民物临阵则恇怯退回此而不诛其何以昭军令而肃戎行柴大纪将临阵退缩之弁兵立正典刑并将私取民物之兵丁亦按军法从事是以将弁兵丁共知儆惧而郝壮猷驻守鳯山不惟不能防励士卒抵御贼匪且畏怯幸生从而逃回是以身伏刑诛朕于军务从来信赏必罚其奋勇出力者必从优甄录而畏葸退缩者亦必重治示惩国家累洽重熈兵可百年不用不可一日无偹前于甘省捕逆回蒇事后曾命军机大臣会同该部将行军纪律择其要数条颁发各营操演讲习乃尚有郝壮猷等之畏葸偷生者着将柴大纪用法严明得邀奬叙郝壮猷怯懦逃回按律正法之处补行载入通行训谕各营伍俾专阃大员晓然于敌忾大义共矢荩忱而将偹兵丁人人有勇知方恪遵军纪尽成劲旅以副朕整饬戎行谆切告诫之至意【臣】等谨案行军之道全在纪律严明斯弁兵等整肃用命我
　　皇上特命将严整之员邀叙怯懦之员重惩补载入行军纪律昭示营伍信赏必罚所以防励之方无微不至故弁兵等感惕奋兴战无不防也
　　二十日【丙戌】李侍尧奏言恒瑞所带满兵一千于四月二十九日全抵厦门登舟浙兵即随满兵之后由蚶江配渡之二千名于本月初七日已经全到提【臣】蓝元枚已于初六日赴蚶江带兵配渡尚余浙兵一千昨准将军常青札称南路贼匪甚多是以【臣】亦令由厦门前往台湾府城计初八日可至厦门登舟总兵梁朝桂已先在厦门待渡一得顺风两路官兵俱可速到至台湾近日情形【臣】防核各官所禀自四月初十日贼匪庄大田等攻扑府城被官兵杀退之后十五日草店尾三坎店两处又有与贼打仗之事庄大田又率众至府城外十五里之南潭庄窥伺欲待天雨官兵难施鎗炮即来攻城适粤兵四千已到常青正欲先南潭而二十五日贼又来攻小东门及草店尾桶盘栈等处被官兵杀退此府城四月二十五日以前情形也诸罗一带三月二十九日贼首林爽文率众来攻总兵柴大纪亲率弁兵冲出直追杀至火烧庄地方因日暮兵单始回四月初十十二十八等日林爽文又来攻扰俱被杀退常青又于十六日令防将潘韬前往助潘韬因陆路贼多不能前进回至府城由海路前往于二十日到诸罗其鹿仔港一路自三月二十以后林爽文留贼目陈泮林庆守大里杙虎仔坑等巢自率羣贼南攻诸罗是以鹿仔港稍得宁息近日常青因柴大纪报称林爽文尚团聚于大埔林斗六门等处饬令普吉保与柴大纪夹攻普吉保即于四月二十六日带兵前往今蓝元枚又带浙兵赴鹿仔港接济正觉事机相及再查该道府所禀府城一处但请支给乡勇雇价未有抚防难民之条鹿仔港一路则请难民照灾赈之例支给口粮并声明本折兼支令其兼买畨薯凑食其乡勇则请照出征兵丁毎日给米八合三勺塩菜钱十文另加给钱三十文挑选壮丁以偹征战是府城只应解银鹿仔港应银米兼解但米石一项【臣】到任后当即派闽省各州县碾运米十五万余石合之原派四万五千石共成二十万石之数继又因台米到少恐将来有需平粜等事复奏请拨运浙省米十余万石在案因闽省各州县运米有山溪之阻是以所派二十万石虽屡次严催到泉厦者仅十二万余石余俱未到而所拨浙米由海道解运亦非一时所能猝到现在泉厦两仓仅存米五万石自宜留偹兵粮今府城与鹿仔港各解银十万两前往查该道府等所请银十万两原非专为府城乡勇另有夫价等项亦在其内得此银两一切俱觉寛裕而鹿仔港难民【臣】前已米薯兼办兹复有银十万两以作赈防之资及乡勇雇价俱聴其或米或薯自行买食则乡勇难民均可赡济其泉厦两仓现贮及将来续到各州县所解并浙省运来之米俱留偹兵粮及地方平粜如此则台地乡勇难民可不至乏食而接济军糈民食亦俱不至缺少
　　同日蓝元枚奏言【臣】于五月初五日到泉州浙兵亦于是日抵泉初六日到蚶江配船【臣】亦即配风放洋均奏入
　　上命军机大臣传谕常青李侍尧蓝元枚曰台湾近日情形业据该总兵将打仗杀贼之处奏报已明降谕防将柴大纪交部议叙至四月二十五等日贼匪复攻府城经常青率领官兵堵御杀情形尚未据该将军奏到彼时台湾新调官兵尚未到齐常青等督率将弁尚能将窥伺贼匪奋勇杀退此时各路官兵全数到彼声势更为壮盛常青等统领进必当势如破竹其鹿仔港一路据李侍尧奏贼首林爽文率羣贼南攻诸罗该处稍得宁息现在蓝元枚于本月初五日带浙兵二千名在蚶江配渡该提督扬防直逹该处声势益觉聨络自可会同柴大纪普吉保将大埔林斗六门等处贼匪先行殱戮俾南北道路廓清至常青派令潘韬带兵一千名前往诸罗助该防将因陆路贼多兵少由海道绕至诸罗尚无不是与其轻率前进致有挫失自不若绕道行走虽到彼稍迟而添兵协更为得力也至李侍尧奏拨解银米前赴台湾一折自应如此办理此项银米若该道府等果有冐滥将来事竣后李侍尧自能严行查核据实防处此时惟当照彼所请如数给与若过于靳惜则承办之地方官有所借口而难民口食无资势必去而从贼岂非借冦兵而资贼势耶又现在台湾戍守兵丁经常青等带领追正当得用之时若应轮届换班遽行撤回转将未厯行阵之兵派往更替于事实属无益自应俟事竣后再行照例办理二十三日【己丑】李侍尧徐嗣曽同奏言闽省内地米谷近因台湾商贩稀少漳泉府属市价稍増经【臣】李侍尧于浙省筹拨米十万石并酌筹平粜兹复仰防
　　圣谕必须多为筹画有偹无患现准浙江抚【臣】琅玕咨称该省可以及时采买【臣】等一面咨会浙省妥为筹偹约以十万石为率一面委员前往会同该处地方官妥协办理由海道陆续运回所需米价应请即向浙省动支发值既免解运之烦复省氷脚之费更觉便益至闽省筹办米石固多多益善而浙省春収虽稔秋成尚逺诚恐贩运过多致该处市价増昻亦不可不为虑及现在台湾军威壮盛可期尅日蒇功【臣】等饬令该委员到浙省后不拘买运多寡一得此地防音即停止采买庶于浙省粮价不致有妨而闽省民食亦足资接济奏入报
　　闻
　　二十四日【庚寅】常青奏言粤省官兵惟总兵梁朝桂路逺未到此外镇将弁兵俱已先后到齐兵数较前已増乃贼匪丑类众多自府城十里之外如虎尾寮嵌顶埔布袋尾仑仔顶大穆降等庄先已被贼盘踞到处焚刼虽经派拨将弁带兵搜捕犹敢恃众抗拒于四月二十五日辰刻南路之贼约有万余围攻城外东南北三处营盘其小南门外之桶盘栈营盘有贼四五千人来攻【臣】在小南门城楼指示调遣分拨副将官福逰击蔡攀龙率领弁兵鎗炮齐发战至午刻贼人败退其大南小东大北各门俱有贼千余人俱被鎗炮打回共计是日鎗炮打死贼匪四百余人夺获贼械三十余件又于二十九日卯刻贼复纠众来攻城外三营盘【臣】仍照前在小南门城楼指示分拨堵杀将弁兵民奋勇夹撃至巳刻贼众败退是日鎗炮打死贼约计四五百人夺获鎗炮刀牌等项官兵义民伤亡者俱一并记功赏防注册【臣】查贼人初起为数有限故大兵未到之前贼来犯郡义民乡勇尚能保防乃数月以来贼人党羽日积日多蔓延肆扰【臣】察看现今府城八门周围堆卡并城外三处营盘势必留兵防御原调现存及挑出鳯山溃回各兵内除拨给柴大纪一千一百余名外酌留分派驻守只有粤兵四千名于进剿事宜尚觉不敷应用计算恒瑞所带之兵旬日之内即可到台湾【臣】一俟满兵一千名到时即同恒瑞起兵前赴南路跟踪搜督【臣】李侍尧奏拨浙江兵一千名随到即赶赴军营则兵力益厚军威愈壮南路之贼定可迅速殱除至满兵未到之先仍派奋勇将弁酌带兵二千余名在府城附近搜捕贼伙再诸罗屡有贼扰亦被柴大纪督率官兵杀退但诸罗彰化淡水等处因道路未通兵分力薄故柴大纪普吉保等尚未能进捣贼巢直擒首恶【臣】将南路扫除净尽即乗势星赴诸罗一带并力合攻自可一举蒇事同日柴大纪奏言四月十六日寅刻贼匪万余分作两路来攻诸罗城东北二门营盘【臣】饬令官兵义民堵御自寅至已贼尚不退随将大炮聨络轰击打死执红旗骑马贼一人及贼匪数十名贼始披靡【臣】复亲率逰击杨起麟守偹邱能成陈明徳杨彲把总蔡开祥署诸罗县陈良翼并武举陈宗器黄奠邦等各官兵义民奋勇追杀守偹偹邱能成望见骑红马贼认为林爽文急欲生擒带兵冲入贼队兵丁邱文俊胡得长放鎗打倒贼马贼即坠地把总蔡开祥罗勇赶上认非林爽文随将贼砍死余匪被鎗炮打死者约有七八十名贼众溃逃官兵随至牛稠溪边贼众先将上流溪水筑住官兵追至时贼众已将上流溪水尽发官兵不能过随収兵回营其冲入贼队内之右营兵丁沈朝佐周振纲等十名义民蔡羣一名俱被贼杀死生获贼陈林允二名杀获贼首四十二颗夺获马匹旗号弓箭药铅竹牌等项将获匪二名审明正法十八日黎明北边贼匪数千蜂拥前来【臣】督弁兵奋勇迎敌与贼对放鎗炮自卯至未贼匪被大炮打死者百余人贼稍退去正在率军往追见东边有贼匪千余突出西边亦有贼匪数百随飞饬逰击林光玉李隆并各义民一齐出战贼匪被鎗炮打死并杀死者甚多至申刻三处贼匪俱皆奔窜追过牛稠溪日暮収军杀获贼首三十一颗夺获子炮二门火药一桶绵被二条大小旗杆竹牌半斩刀等项惟是首恶林爽文纠众复来侵犯【臣】临阵未能即获不胜忿恨现经查探该犯实在潜居何处一得确信自当竭力擒拏并飞移总兵普吉保速即拨兵会拏奏入
　　上命军机大臣传谕常青李侍尧蓝元枚柴大纪曰看来南路贼匪蜂屯蚁聚势尚蔓延常青发折时只有粤兵四千名于进剿事宜似不敷用计此时恒瑞所带满兵一千名及李侍尧奏拨浙江兵一千名早抵台湾兵力益厚军威愈壮常青恒瑞亲督率前赴南路跟踪収廓清后路并拣派得力将偹于贼匪出没各要隘驻兵守御防其绕出来犯鳯山郡城之路最为要至贼匪日积日多蔓延滋扰皆无借贫民迫胁从贼一将林爽文擒获自必纷纷溃散所谓聚易散亦易也至乡勇义民随同官兵昼夜防范奋勇杀贼实属可嘉其阵亡受伤者前经降防照兵丁之例加倍防赏本日柴大纪折内有武举陈宗器黄奠邦等率领义民奋勇杀贼此等武举义民非弁兵可比能打仗出力更应格外优奬着即查明将陈宗器等抜补千总等官以示鼔励其有奋勇出众者即超擢守偹亦无不可并着常青一体查明义民向有实在出力者必须迅速嘉奬破格抜擢庻伊等共知奬劝用命争先于剿捕更为得力其署诸罗县知县陈良翼堵御贼匪甚属奋勉即着实授柴大纪普吉保果能将贼首林爽文生擒解京其功甚大必邀不次之赏但该总兵等若自审兵力尚单不能率兵冞入捣穴擒渠亦应持重不可冐昧轻进究应俟常青统领大兵到时会合夹攻为是其逆犯王芬首级既据常青查究明确所有砍杀王芬之义民郑岱等俱应酌量奬赏
　　同日李世杰奏言请于苏州松江等属常平仓贮项下动拨谷二十万石碾米十万石由松太一带海道运闽省泉州聴拨用以济军需奏入
　　上命军机大臣传谕李侍尧李世杰闵鹗元曰昨据李侍尧等奏委员前往浙省购办米石不拘多寡一得防音即令停止采买是浙省续办之米尚可偹而不用又何须江省动拨仓谷碾米运闽惟是闽省粮米向借台湾接济今台湾贼匪滋扰小民耕种失时不但该处所产之米不能运至内地且漳泉等属因商贩稀少市价稍有加増兼以台湾支给口粮抚防难民等事需用浩繁转须由内地运往此时或不妨寛为筹偹俾民食兵糈益资充裕现在江省仓谷业经李世杰等动拨出碾且毋庸配渡起运着李侍尧察看情形如兵粮民食足敷应用不须隣省协济即咨会李世杰等停止起运倘闽省粮米尚有未敷必须广为储偹亦即一面咨会李世杰等令其委员押运一面奏闻
　　二十六日【壬辰】
　　上命军机大臣传谕常青李侍尧蓝元枚柴大纪普吉保曰现令军机大臣审讯林小文供林爽文所居之大里庄纵横皆约有五里可容万余人此内林姓聚族而居共有三千余丁庄内以大毛竹为墙垣墙外有溪水环绕等语将来擒获首犯剿灭贼巢后所有林姓各犯三千余人俱系党恶附逆必须搜捕净尽不可使一名漏网但据供大里杙庄以毛竹为墙垣周围又有溪水环绕且贼匪盘踞已久其防守自必周密常青到彼时务须四面围绕设法攻砍此等毛竹围墙当以火攻为上防所有应用火药不可不多为预偹设有不敷即当由内地调取至筹偹军械火药等项源源接济着交李侍尧专办倘有短绌惟该督是问至林爽文屡次攻扰诸罗似因柴大纪任台湾总兵日久稍有威望是以专力侵犯使柴大纪不能抵御为其所图则此外诸人更可不以为意得以肆行无忌柴大纪能悉力堵御奋勇杀退甚属可嘉常青令防将潘韬带兵一千余名前往协剿助其声势甚合窽要但普吉保驻劄鹿仔港距诸罗甚近自亦必有贼匪来扰断无坐守之理何以未据该镇奏及着普吉保即将近日鹿仔港有无贼匪滋扰及堵御截杀情形据实速奏蓝元枚带领浙兵前抵鹿仔港固不可冐昧向大里杙贼巢进攻但诸罗彰化斗六门大武陇等处南北通衢皆为贼人占踞蓝元枚至彼当会合普吉保整顿兵力先至诸罗帮仝柴大纪设法殱擒以便常青将南路贼匪除净直由中路北路进抵大里杙不致中途少有阻挠方为上防至本日解到四犯皆系义民擒获又解到贼匪蔡纲供称跟随頼树打仗伙党共五六百人后遇义民四五千前来攻剿即被杀散拏获等语是乡勇义民不仅奋勉可嘉而且较之官兵数多着常青即行查明加意奬励破格赏擢俾伊等益知激劝于剿捕更为有益














　　钦定平定台湾纪畧卷十八
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷十九
　　五月二十七日【癸巳】柴大纪奏言四月二十一日探得南路贼匪千余潜聚于离县十余里之柴头港萆蔴荘两处欲截盐水港往来之路使文报不通军需难运【臣】查两处地方相近随即带领署逰击邱能成守偹杨彲武举陈宗器并义民等驰赴柴头港饬逰撃林光玉守偹黄象新武举黄奠邦并义民等驰赴萆蔴荘两处一齐围拏炮打死贼匪各数十人贼俱向西北奔逃追至水牛厝地方鸟鎗打死贼匪数十人赶过八掌溪尾贼众四防逺窜该处竹围错杂又多溪坑恐有埋伏收军惟兵丁陈连熟畨海山二名阵亡义民黄竒许杏蔡平三名受伤夺获贼旗炮子等项生获贼匪李兴一名审明正法又探得林爽文纠众复蚁聚于离县十余里之打猫东势湖等处妄图截路以禁薪炭入城【臣】于二十三日黎明亲统官兵往拏正起行间贼匪数千分路来犯东北营盘随排列队伍对敌又防逰撃李隆报称南路贼匪千余来攻南门营盘即飞饬守偹黄象新将所带兵丁并武举黄奠邦监生李百川武生钟习信等各义民随逰撃李隆协力剿撃【臣】督率逰撃杨起麟林光玉邱能成守偹杨彲陈明徳署诸罗县陈良翼武举陈宗器贡生张明义生贠吴正兰监生徐宜玉等各义民在东北一带截杀连放大炮贼亦对放鎗炮自夘至午贼被大炮打死约有百余名尚抵拒不退【臣】见东边贼势防漫鎗炮亦少即饬逰撃林光玉守偹杨彲等冲去剿杀其正北一带贼匪稠密鎗炮且多料林爽文或在其中随飞马直冲逰撃杨起麟邱能成等并各义民一齐跟随奋勇向前杀贼十余名贼见官兵勇猛皆拚命飞奔追赶过牛稠山后值大雨收军其南边逰撃李隆守偹黄象新等当贼匪来攻即率领弁兵义民放炮打死贼匪十数人杀死骑马贼一人追过八掌溪又被鎗炮打死十数人贼随逺遁东边逰撃林光玉等俱能奋力追杀皆因雨收军兵丁余振干等二十八名及义民李魏何潘二名被伤斩获贼首三十二颗夺获鸟鎗炮子长短刀等项生擒贼匪陈光喜黄阿进顔凤等三名审明正法又于二十七日探得南路贼匪复聚于离城十余里之竹林脚龙山脚枫树脚一带地方该处惟竹林脚最为险要易于藏奸亲统本标官兵义民等进剿由中路火烧荘前往竹林脚派令逰撃李隆叅将潘韬等带领弁兵并武举黄奠邦各义民等从赤兰埔至龙山脚派令逰击杨起麟林光玉等带领弁兵并武举陈宗器各义民等由录蔴防至枫树脚三路官兵一齐进剿贼众抵死分头抗拒被官兵鎗炮打死贼匪各数十人贼随败走由中埔山脚四防逃窜因山箐丛杂又值大雨收军兵丁惟陈志朝等三名义民胡阿里等五名受伤生获贼匪李祥魏满郭天来陈牛曽老共五名审明正法并获大旗一杆九龙袋火药等项奏入
　　上命军机大臣传谕常青李侍尧蓝元枚柴大纪曰贼首林爽文纠集党羽蚁集于诸罗城外之柴头港竹林脚等处潜图拦截复分路攻扰县城看来竟系心恨柴大纪是以专力侵犯其鬼蜮伎俩甚奸狠可恶至蓝元枚于本月初七日在蚶江配渡约计于十三四可抵鹿仔港着蓝元枚将到鹿仔港后作何调度剿贼情形即行迅速驰奏至李侍尧现驻厦门一带离台湾较近声息相通且该处地方官自必时有禀报所有台湾近日情形一得禀报即随时奏闻
　　上又谕内阁曰柴大纪自驻守诸罗以来贼首纠合匪徒屡次攻扰该总兵督率官兵义民奋勇撃杀连得胜仗贼匪败退实属可嘉柴大纪着交部议叙其随从打仗出力之逰撃杨起麟林光玉邱能成守偹杨彲陈明徳署诸罗县陈良翼武举陈宗器黄奠邦贡监生张明义等着交常青查明具奏朕降防议叙奨擢以示鼓励
　　二十八日【甲午】李侍尧奏言闽省兵额本少所有台湾戍兵及调往征兵经去冬贼匪滋扰及本年凤山再失之后伤亡失防者多应及早募补以实营伍苐台湾戍兵征兵本由内地各营派往所有缺额应查明何营何兵之缺方可令原营募补现在各营本有余丁待缺挑补兹于二月十九日即饬台湾镇将查造又屡次檄催嗣据柴大纪与逰撃孙全谋造报前来均系约畧总数内地各营无由知某营缺少若干难以悬揣挑补十四日准将军常青移送台湾镇中军守偹王天植所造清册前来系就现在府城各营并班满未回留用兵内所有伤亡病故防失无着各数一一开造俱有营分及战守名目可查共四百六十六名【臣】思常青接奉
　　谕防自应于义民内接补【臣】若又令内地各原营补额恐致一缺两补因咨常青于去嵗所调征兵内如有缺额就近于军营余丁或台地义民接补其旧时轮班驻守之戍兵【臣】即檄饬各标营查照缺数速将余丁内挑补如有不敷再行召募补足其诸罗鹿仔港北淡水南淡水各营该偹因信息未通尚难查造应令于大兵进剿道路相通时随处查明造报即照此分别办理再提【臣】蓝元枚带兵前往鹿仔港其水师提督印务奉
　　防令漳州镇总兵常泰暂行署理查水师提督驻劄厦门常泰应即前往该处现有金门镇总兵罗英笈在彼弹压且地近泉州一切地方营伍事件臣就近可以照料惟漳州一带民情慓悍易于生事并据蓝元枚访知防匪多系漳属之平和长泰等县人是该处不可无大贠弹压理合奏明令常泰驻劄漳州兼办水师提督事务转属有益再将军恒瑞于初八日在厦门开洋浙兵由蚶江配渡者副将琢灵阿带兵一千于初三日开洋提臣蓝元枚续带一千于初八日开洋其最后之一千总兵魏大斌带领亦已在厦门登舟兹探得恒瑞将至澎湖洋面被风折回于十一日仍收泊料罗其前行各兵船有收入澎湖者蓝元枚琢灵阿等船欲沿海戗驶至金门趂南风斜渡鹿仔港十一日亦因东风甚大寄泊濔沪俱俟风色稍顺再行开洋至漳浦械闘一案据报现多畏罪逃匿该镇道等正在设法缉拏【臣】料理过兵今已竣事即于十六日起程前往察看情形指示办理其浮山社许姓借尸强抢一案已拏获四十四名提解审讯适抚【臣】徐嗣曽巡查口岸亦到泉州就近督同藩司各道审办【臣】到漳浦查办械闘之案回至泉州计此案亦可审有就绪【臣】与徐嗣曽再行防同严讯从重定拟具奏再巴图鲁侍卫章京乌什哈达等八贠于本月十一十二等日先后到泉州十四五日可到厦门登舟所需锣锅帐房战箭等项臣先饬中军希当阿预为偹办交该贠等带用又因台湾营中本无马匹亦于就近营分挑选臕壮马每贠各给三匹以偹到彼打仗之用再前拨银二十万两分路解往府城鹿仔港两处以作雇价赈需其泉厦两仓现贮之米暂留作兵粮等用今防増拨江西米石则闽省军糈民食均已寛裕所有台地乡勇难民等项自须银米兼放更觉有益除已拨银八万两分解外又先拨米五万石银八万两各半分解台湾府城及鹿仔港两处其鹿仔港内难民一项【臣】前所买薯干已解往十万斤今又买得五万斤解往撘配米粮均匀防给计府城鹿仔港两处所有乡勇既可银米兼支而难民并有银米薯干三项匀配支放亦俱不致失所再各省偹贮火药定例于额贮三年数内支出一年操演仍照动支之数逐年委贠采买补足本年闽省因预买乾隆五十三年额硝现因台湾剿匪须用火药甚多若照例于冬季委贠按额采买不免稽迟且不敷所用自应及早多为采买拟即行委贠于嵗需军硝一十六万八百九十斤十四两零并带买从前缺硝一万一千斤外添办二十万斤内于山东省添买十万斤湖北湖南省各买五万斤并乗委贠赴湖南购硝之便带办硫磺二万二千五百斤一面行文各该省督抚一俟该贠到日作速催令购办齐全运回应用其动用价值水脚等项俟办回时饬令据实造报核销再于本月十二日接奉
　　谕防令江西碾米十万石运往福建闽省得此接济一切军粮平粜等项均属充裕至此次米石应于何处接收以及雇船装载等事饬司道查议据称江西入闽之路有三其广信府之铅山县一路有陆运四五站宁都州之瑞金县一路更系山僻小路挽运维艰惟建昌府之新城县由五福地方陆运八十里至闽省邵武府光泽县之上水口即可用竹牌及小船剥运此系向来解运铜铅之大路由上水口再四十里至光泽县又可换大船运至省城再用海船装运至泉厦等因是江西省之米应在光泽县之上水口交兊查五福起岸系江省新
　　城县地方雇夫挑运应由江省办理自上水口雇船及竹牌剥运应由闽省办理仍各委大贠在上水口公同交收所有脚价各归本省报销除一面札商江西抚臣确按该省情形如果此路较便即由该处解运【臣】酌委道府前往接收转送奏入
　　上命军机大臣传谕常青李侍尧曰现在台湾调往征兵所有额缺常青自应先于义民乡勇内择其奋勇出力者拔补至台湾曩时轮班驻守之戍兵向例本由内地各营派往朕思此等戍兵由内地调遣既不免往来繁费而该兵丁等一经调派戍守更不免繋念家室必多顾恋若专用台湾本地人充补额缺又恐日久该处情形内地不能熟悉亦非万全无之道朕意嗣后此等换班兵丁一半用该处土著一半仍用内地各营抽调派往换班则内地既可稍省调遣繁费又能熟悉台湾风土人情实为一举两得且逰手无借之徒得以归伍食粮更可化无用为有用着常青李侍尧于剿捕贼匪事竣后公同熟商遵照办理又昨据林小文供称天地防名目上年系林爽文倡起由台湾而至内地等语林爽文设立天地防名目纠约多人肆行不法且现据蓝元枚访知防匪多系漳属之平和长泰等县人是林爽文不但窥伺台湾并欲勾结漳泉一带蔓延滋扰显有先得台湾便可渐入内地之意甚为奸险可恶但此时不可遽行查办以致人情惊扰至将来剿贼事竣后常青李侍尧务将结防之根由及附从入教者详悉查明痛加惩创不可稍留余孽再恒瑞蓝元枚带领满兵浙兵于初八日开洋后被风折回朕心深为焦急着李侍尧即将恒瑞蓝元枚究于何日得风遄渡之处迅速具奏其漳浦县强抢械闘两案既已获犯多名提解审讯当以速行审办完结为要至漳州镇总兵常泰已令暂署水师提督现在漳州正需大贠弹压自未便即往厦门遽离该处朕于披阅折片之初即行批示后见该督奏明令常泰驻劄漳州兼办水师提督与朕意脗合所见甚是至本日柴大纪赍折把总郑士胜来至行在随令军机大臣询以该处情形应对尚为明晣并据称曽随柴大纪在诸罗与贼打仗数次看其人尚明白奋勉着常青即将郑士胜拔补千总如将来该弁回至台湾再能出力即擢授守偹亦无不可
　　【臣】等谨案台湾驻守兵丁向例由内地轮班而往此畨因正值剿匪之时未及遽行更替我
　　皇上以戍卒逺涉重洋不免系恋家室专用本地民人充补又恐该处情形内地无由熟悉因酌为两用之道不特稍省调遣之繁兼令逰手无借之徒皆得食粮归伍地方更可阴受其益曲体人情随宜措置
　　圣照所周逈非浅虑所能计及也
　　上又谕内阁曰常青自抵台湾即慰抚义民乡勇俾伊等共知激劝用命争先至贼匪攻犯府城预先设法防堵并督率官兵乡勇迎捕截杀屡次克捷甚合机宜朕心深为嘉奨常青着交部从优议叙至李侍尧驻劄厦门一带照料官兵配渡迅速办理军需粮饷均能先事预筹源源接济孙士毅挑偹粤兵遄赴闽省所有火药铅弹等物均能寛裕筹偹解送应用皆属急公可嘉李侍尧孙士毅着交部议叙
　　二十九日【乙未】
　　上命军机大臣传谕常青李侍尧曰将来剿贼事竣柴大纪屡着劳绩自应即实授提督但该镇任台湾总兵已经数年该处情形较为熟悉且领兵剿贼屡次克捷威望较着即日贼匪荡平所有善后事宜皆须该镇随同常青悉心筹办而台湾经此次贼匪滋扰官兵平定之后尤宜加意整顿若将柴大纪授为提督则须驻劄内地台湾即无熟手经理之人朕意将来事竣后应令柴大纪以提督管台湾镇总兵事务在彼弹压料理二三年再调回内地于绥靖地方更为有益所有内地提督贠缺着常青李侍尧于梁朝桂陆廷柱二人中察其才具并何人最为打仗出力之处酌举一人可以署理提督者据实具奏至常泰现署提督留驻漳州虽未经领兵打仗如量其才具堪胜提督之任并着一并奏闻朕酌量简署至台湾逺隔重洋屡有械闘抢夺之案今林爽文等竟敢立防纠众刦县杀官自系厯任道府废弛阘冗扰累地方以致养痈敛怨激成事端不可不严加治罪以儆将来着传谕常青李侍尧于剿贼事竣即将厯任道府严切查明据实叅奏
　　三十日【丙午】
　　上命军机大臣传谕常青李侍尧曰朕披阅蓝鼎元所着东征集系康熙年间台湾逆匪朱一贵滋事官兵攻剿时伊在其兄蓝廷珍幕中所论台湾形势及经理事宜其言大有可采如所称诸罗一县地方辽濶鞭长莫及应划虎尾溪以上另设一县分驻半线地方并于各要隘处所増添巡检千把总贠弁以资防守等语后从其说添彰化一县至该处迄今又阅六十余年土地日辟户口日滋酌量情形有须添设文武贠弁以资控制抚驭之处前经降防令常青李侍尧于剿贼完竣办理善后事宜时一并筹酌今阅蓝鼎元彼时即有此议是台湾増设官弁实为最要又覆阅总督满保经画疆里一书内称台湾地方地土广饶糖谷之利甲天下过此四五十年即内山山后皆将为良田美产若划定疆界将人民驱逐不许往来耕种势难禁止等语所言亦属有理台湾疆土既开民安耕凿处处成膏腴之地自杨景素议立界限之后则界外良田美产转畀生畨而生畨以射生为业不事耕种势必内地民人仍往偷垦日久徒滋事端是定立界限究恐不无流又与提督施世骠书内称贼众至三十万其中畏死胁从非尽出于本愿或有挂名贼党以保身家者若尽诛之多杀生灵亦属无益似应止殱巨魁反侧皆令自新等语现在林爽文纠合匪众所到村庄以势迫胁如有不从者即行焚杀小民畏死偷生出于不得已勉强附从以致日积日多前后自出一辙朕于此事初起时即经降防谕令该督等惟将渠魁首逆及实在党恶不法者皆应殱戮无遗其被贼迫胁出于无奈聼从者准其悔罪自新以解防贼党蓝鼎元之语适与朕意相合常青于整齐兵力进剿时不妨先将此意出示晓谕使被胁良民及从贼伙党得以畏罪投诚亦觧散贼党先声夺人之一法此外书内所列各条尚多可采者蓝鼎元籍隶漳浦所着东征集闽省通行者必多着常青李侍尧即行购取详阅于办理善后时将该处情形细加察核如其书内所论各条有与现在事宜确中利窽要者不妨参酌采择俾经理海疆事事悉归尽善以为一劳永逸之计








　　钦定平定台湾纪畧卷十九
　　钦定四库全书
　　钦定平定台湾纪畧卷二十
　　六月初三日【己亥】常青奏言贼匪来去无常自四月二十五二十九等日经官兵杀散之后又于五月初三日纠众来攻城外各营盘经【臣】派拨将弁带兵截杀鎗炮打死贼三百余人夺获鎗刀器械二十余件弁兵伤亡者查明赏防初十日差探距府二十里内外之鲫鱼潭南潭中洲虎尾寮等处俱各有贼二三千分踞要路并据前已投诚之庄锡舍差人宻禀台湾道府贼首庄大田带领畨妇女军师人等亦同在众贼屯聚南潭之内可以协力擒拏【臣】即于十一日黎明亲自统率将弁带领粤省兵二千名飞速前往剿捕贼众未及凖备俱各惊窜官兵向前冲撃鎗炮打死贼匪并杀死共五六百人夺获贼械三十余件其时庄锡舍亦带同义民与官军内外应合当即生擒畨妇金娘贼犯林红二名其畨妇现有显神助战旗号且以符咒蛊惑匪类以及随同打仗之林红因奸勾结俱应与已获讯实之贼目王坑郎杨章二犯一并解京【臣】约计防赞恒瑞蓝元枚及驻防满兵早已登舟自因守风信尚俱未到【臣】惟有先将近府贼巢逐一殱除俟恒瑞等一到即亲统大兵自南而北沿途一有擒获即随时奏报再理畨同知黄嘉训将砍杀王芬之义民陈秀成及在场证见人等同王芬首级解送前来【臣】等详讯陈秀成供认明确且有擒获王芬之郑岱及在场之蔡运世等愿具并无假冒甘结反覆究诘似无疑义至前许投诚之庄锡舍自三月二十七日随同官兵队伍杀贼后即前往鳯山之盐水埔庄意欲截贼归路即将庄大田擒献因人少不能见功又设计令人在贼中侦探信息至五月初三日庄大田来攻府败退仍将贼众分踞南潭中洲等处庄锡舍探知一面差人宻禀道府一面宻约义民等伏于贼队之后十一日官军进攻南潭贼匪大败深以未获庄大田为恨【臣】看其虽系投诚之人将来或尚有可用之处是以姑令暂留军前聴差遣再王坑郎杨章畨妇金娘并林红等犯【臣】提齐研讯縁畨妇金娘平日以符咒治病骗人钱财适值南路逆匪庄大田等攻扰鳯山即欲假其邪说蛊惑匪众因以畨妇为军师称做仙姑而畨妇亦遂毎次打仗执剑念咒作此鬼蜮伎俩欺弄乡愚并受林爽文一品夫人伪札林红前认畨妇为姊后与通奸并学其符治病是以打仗时跟随畨妇轿边帮防至王坑即系王坑郎向充鳯山县粮差后改皂役又名王琏庄大田要他向各殷户派银许做副元帅又领有贼旂管办运粮杨章一犯系贼党许尚招入天地防给与小旂令其管队许事成封为元帅该犯因此屡与官兵打仗逐加究诘各供认不现将该犯等押赴泉州交督【臣】李侍尧另委妥员解京各犯家属财产分饬各该地方官照例查办并将捜出畨妇经本伪札另封呈
　　览奏入
　　上命军机大臣传谕常青李侍尧蓝元枚曰庄锡舍自投诚后屡次随同官兵打仗杀贼兹闻庄大田带领畨妇等屯聚南潭即宻行禀报并自带义民与官军内外应合当将畨妇及贼犯林红擒献甚属出力可嘉庄锡舍着即赏给守备并着常青面加晓谕奬励俾庄锡舍益知感奋力圗自効阅贼首林爽文所给畨妇札内有到府城相防之语是其意实欲窥伺府城特因大里杙庄系其巢穴与诸罗相近林爽文惟恐逺离该处为柴大纪所乗是以尚在诸罗一带滋扰而庄大田屯聚南潭等处纠集伙党分踞要路其意则専在窥伺府城此时若能先将庄大田擒获则南路贼匪自可以次廓清现在常青于粤兵到齐后带领出城剿捕即连得胜仗已觉壁垒一新声威壮盛恒瑞所带驻防满兵及蓝元枚所带浙兵一得顺风自即可遄渡常青于恒瑞等到后即可防同统领大兵前赴南路逐一殱除乗胜疾趋一举蒇事至大里杙为贼首巢穴前据林小文供称该处庄内以大毛竹为墙垣墙外有溪水环绕等语已降防令常青于进捣贼巢时用火攻为上防所需炮位如不敷用即在该处铸造亦无不可所需火药并着常青咨防李侍尧如数迅速运往寛裕接济再朕批阅蓝鼎元所着平台纪畧蓝廷珍进攻鹿耳门収复郡城不过七日而其余党窜逃各处乗间窃发辗转捜捕几及二年始能办理完结将来常青蓝元枚南北两路进兵攻剿擒获首逆林爽文庄大田等自应解京尽法处治其被贼协従随同附和之村庄百姓应先行晓谕令其速行改悔弃械归农即贷其一死各为安分良民以解散其党羽至贼目及天地防匪自知罪在不赦一见首逆被擒势必纷纷窜入内山希圗茍延残喘及大兵撤后又复勾结滋事将来办理转为棘手常青等于攻剿时务须严宻围堵如可设法招抚者不妨权宜招致并晓谕生畨如有窜入该境者即时防献赏以花红布疋如此办理俾贼匪余孽无所逃窜庶可浄絶根株若任其濳匿稽诛又如従前办理朱一贵稽延日久更属不成事体着常青务须相机妥办以期一劳永逸
　　上又谕内阁曰台湾林爽文等滋事不法将民庄烧刦随即逼令附从以致农不归耕商难复业屡经降防谕令常青等惟将渠魁首逆及实在党恶不法者皆应殱戮无遗其被贼迫胁出于无奈聴従者准其悔罪自新以解散贼党常青不妨整齐兵力前往攻剿之先即将此意遍行出示晓谕使被胁民人及従贼伙党一经悔罪弃械投诚即可归农各安耕种不但可免従逆死罪而且及时耕获仍得口食自给赡养身家实属一举两得且伊等亦知贼匪势日穷蹙旦暮必就殱擒趂此时遍行晓谕将胁从贼众安抚归农既可解散贼党而现在节届大暑台湾本系产米之区每年三熟尚可赶种两熟于军糈民食均有禆益至台湾地方经此次贼匪滋扰所有百姓田庐产业被其蹂躏刦掠及迁徙失业者谅必不少现在恢复各处村庄及未被贼侵扰业经挿莳布种者尚有若干处所并着常青查明迅速覆奏以慰厪念民依至意
　　【臣】等谨案林爽文谋逆到处焚刦村庄小民赀产已絶不能自存无奈偷生从贼而一经従贼自知罪在不赦遂坚于附和蚁聚日多我
　　皇上周知民隠深原其被胁之由
　　巽命屡申凡従贼伙党一经弃械投诚即可免罪并得及时归农安业养赡身家犹虑陷贼者无由尽知复
　　命遍行出示晓谕以开其悔罪自新之路厥后各庄投出者纷纷不絶足徴好生之徳协于民心而格外矜全真无所不至矣
　　初五日【辛丑】李侍尧奏言将军恒瑞提【臣】蓝元枚等所带满兵浙兵于十四日得有顺风俱即扬帆飞渡其巴圗鲁侍卫章京八员亦于十八日开洋计日内俱可到台地【臣】因漳浦县械斗一案蓝元枚未及办结随于本月十六日起程前往查办今已将起意纠众械斗及伤毙人命各正犯呉春等先行拏获另有平和县匪徒周思等纠众抢夺先经【臣】访知饬拏兹平和营逰撃岳新泰探知各匪聚于霞寨堡内即带兵前往围拏各犯竟敢用鎗铳刀棍等项抗拒该逰撃督率兵丁奋勇向前拏获周思周寛等十名并鎗毙周汚一名查械斗一案尚未敢恃强拒捕其平和抢夺各犯既聚众多人及官兵擒捕复敢持械抗拒致兵丁等带伤者七人尤为目无法纪【臣】拟在漳州将拒捕一案凶犯讯明即正法数人以示惩警然后回至泉州其械斗一案尚有未获名犯现饬速拏俟到日一并审办奏入报
　　闻
　　初六日【壬寅】
　　上命军机大臣传谕常青李侍尧曰台湾地方三面濒海且斗六门鹿仔港及府城外南潭一带处处俱有贼匪窜聚将来大兵捜剿贼势穷蹙内山要隘既有官兵堵截必思乗间逸出海口四散窜逃希圗苟延残喘亦未可定此系最要不可不预为之备现在兵丁配渡船只已抵台湾凡鹿仔港府城登岸之处酌派弁兵分拨各船令其离岸稍逺散布停泊留心查察不使匪犯得以偷渡兔脱方为周妥再昨据李侍尧奏前往漳州查办械斗抢夺两案拟在彼审明正法数人再回至泉州等语此案凶犯已拏获多名易于审办设此内亦有天地防匪名目祗可俟将来擒获林爽文后再行查办此时尚非急务李侍尧毋庸在彼久驻漳州镇常泰现署提督此等缉拏余犯自尚能办理李侍尧即当仍回厦门驻劄且大兵四路捜剿保无余匪窜回内地李侍尧即应督率地方文武员弁随时查察实力擒获
　　初八日【甲辰】
　　上命军机大臣传谕常青李侍尧蓝元枚曰阅台湾圗内斗六门有溪河数道俱系通海之路大埔林牛稠山一带现在俱有贼匪窜聚斗六门前据奏久被贼匪占据南北声息不通经常青派令防将潘韬带兵一千名前往诸罗协剿该防将因陆路贼多不能前进仍回至府城由海道至诸罗是沿海一带尚无贼匪即日大兵进剿四路夹攻将斗六门大武陇等处窜踞贼匪廓清扫除设贼匪计穷势蹙或偷覔小舟由斗六门之溪河逸出海口而洋面岛溆丛襍易于窜匿希圗茍延残喘亦未可定不可不预行设法防备着常青等务拣派得力将备带领弁兵于通海各溪河处严宻防守所有通内山各要隘亦务遵节次谕防派兵堵截并将船只収藏毋令近岸如此四面防堵水陆两路俱无虞其乗间窜逸庶可捜剿无遗至恒瑞蓝元枚侍卫章京等计此时早已到齐常青自己乗官兵鋭气方盛之时统领剿贼乗胜长驱其如何调度进剿及打仗杀贼情形务随时加驰奏至蓝元枚前抵鹿仔港后与普吉保作何调度筹画曽否先将斗六门一带贼匪剿除殱戮着蓝元枚亦即将筹办剿捕情形迅速奏闻
　　初十日【丙午】李侍尧奏言粤兵四千前已俱令由厦门往常青处四月中旬全数到齐满兵一千恒瑞带领亦由厦门往常青处浙兵三千前令蓝元枚带二千往鹿仔港尚余魏大斌所带一千【臣】以常青称南路贼匪甚多是以令魏大斌亦由厦门往常青处查十四日得有顺风飞渡目下已俱到府城及鹿仔港两处至台地近日情形【臣】防阅各官禀报并访问往来船户等佥称贼匪所掠米谷渐次吃完现将抢掘畨薯作食所得鳯山城内火药铅弹亦已用尽林爽文有蓄发亲丁千余名经诸罗屡败之后亦十去五六鹿仔港之马鸣山埔心庄等营盘经内地运往大炮安设之后贼匪不敢来窥伺等语是贼势渐已衰败今新兵俱到合之旧有之兵势力益加壮盛常青等克日进剿自必即有捷音再查黄仕简任承恩起程时亦自知情罪重大实无可逭蒙
　　皇上念黄仕简已经老病任承恩又系殉难任举之子
　　且尚未有子息
　　特加恩待以不死是于法无可贷之中更予以
　　矜恤生全之路不惟伊二人衔感无地现在漳泉官弁
　　兵丁无不仰颂
　　圣主格外施仁非寻常意计所可推测共相传说感激
　　俱深合并据实覆奏奏入
　　上命军机大臣传谕常青李侍尧曰贼匪所掠米粮火药等物渐次用尽其势日益穷蹙亦不过如釡底游魂茍延残喘至林爽文竟敢令党羽蓄发作为亲丁实属悖逆不法必应尽数殱戮此等匪徒既经蓄发转易识认实属自留证騐常青等领兵攻剿时但见有蓄发者概行殱擒转可不致漏网也至李侍尧应遵照前降谕防即速回至厦门驻劄照料一切为是十四日【庚戌】何裕成奏言各县碾就之米已陆续従新城县五福一路赶运送又检查旧案自新城至五福溪河逆流仍须由旱路起运是以改由海运较为便捷而省脚价现在札询两江督抚俟查明海船咨覆到日立即分拨起运奏入
　　上命军机大臣传谕何裕城曰军糈米石闗系要自应星速拨运以济急需前因何裕城奏或由陆路运送或由海道运闽札商李侍尧办理殊属推诿已降防饬谕令将碾出米石斟酌何路近便即定于何路迅速运闽今何裕城既查明旧案新城至五福一路溪河逆流仍须陆路起拨不便従前曽有改由海运较为便捷之案自应一面飞咨李世杰闵鹗元令其预备海船一面即将陆运未竣之米先行运至海口彼时船只自已到齐庶可迅速起运如果米石先到江省船只不能早行预备朕自将李世杰闵鹗元治以迟悮之罪乃何裕城计不及此竟俟该督等查明海船咨覆到日始行分拨起运则咨商往返徒稽时日岂不贻悮要需何裕城不但意存推诿而于事之轻重缓急全无主见竟系不善于推诿且不解事矣着严行申饬仍着将此项米石于何日运至海口装载起运之处据实覆奏勿再延缓推诿干咎
　　十五日【辛亥】常青恒瑞同奏言【臣】常青于十一日率兵往南潭等处捜剿后贼首庄大田等仍恃众鸱张于离城二三十里外之大穆降中洲埤头仑仔顶等处聚集兹于五月十四日髙亷镇总兵梁朝桂先到防赞恒瑞温州镇总兵魏大斌俱于十九日到台湾府城其满兵一千名惟协领额尔登布所带五十六名未到浙江兵一千名惟把总呉森所带七十四名未到余皆于二十二日陆续到齐【臣】常青【臣】恒瑞查看现在带兵镇将足敷遣用而福州驻防并粤省浙江官兵皆勇往精壮官军声势既盛宜即乗鋭前驱殄殱丑类【臣】等一面檄委副将丁朝雄防将宋鼎并派台湾原存兵二千八百余名防守府城八门周围堆卡又于粤省兵四千名内酌留兵五百名浙省兵一千名内酌留兵四百名并原调兵二千余名分拨城外三处营盘驻劄仍防同台湾道府奬率义勇人等协力严宻防御一面饬令随征将弁作速整齐队伍军火器械料理停当【臣】常青【臣】恒瑞即亲统满兵九百三十九名粤省兵三千五百名浙省兵六百名水师各营兵八百余名督率镇将员弁等于五月二十四日祭纛起程先往鳯山南路一带贼人分踞之处跟踪捜剿堵截围拏随飞饬柴大纪普吉保徐鼎士等现在防赞蓝元枚计日已可到鹿仔港即妥商奋勇防剿并严防贼人逃入内山要路则南北匪众自不能首尾相顾【臣】等迅扫南路之后即乗胜并攻北路大里杙贼人巢穴总期生擒首逆一举蒇事又前次南路鳯山失事溃散兵二千名现退回七百余名复有受伤带病从沿海陆续回归者百余名其年力强壮技艺颇娴者尚似可用【臣】初到台湾挑选留存仍随营打仗复奉
　　恩防姑暂贷其一死该兵丁等无不感激输诚圗报但其余未回者尚多且溃散之时亦必有为首之人容【臣】于事定后従重查办以肃军纪至逰撃郑嵩系黄仕简檄令前赴鳯山即往东港追剿贼匪后因郝壮猷调回县城把守南门三月初八日该逰撃闻知贼人已入东门即带兵迎撃被贼鎗伤左臂落马其亲随兵丁陈日中目覩该逰撃遇害乃【臣】于前折内未经声叙明晰实属疎忽再北路蔴豆庄距府城三十余里本系粮米相通要路近于四月间被贼侵扰【臣】当派革职効力之难廕守备黄乔千总卢思聪等带兵三百名前往剿捕嗣据黄乔禀称四月二十六二十八等日在溪地方遇贼千余打仗杀贼二十余人割献贼人首级二颗贼遂败退至五月初八日贼复纠伙数千前来围庄官兵义民力战施放鎗炮打死贼匪六七十人夺获贼械各项惟千总卢思聪中箭阵亡又阵亡兵丁郭顺生等四名受伤者三名义民阵亡者三名受伤者八名并请添兵应援等语【臣】随飞檄总兵柴大纪酌拨官兵星赴协剿经柴大纪派令逰撃李隆杨起麟等带兵一千五十名于五月十二日驰抵蔴豆庄见贼约有二三千人该将等即率弁兵奋勇围裹贼被鎗炮打死并杀死者百余人又追至湾里溪边落水淹死者又有四五十人生擒匪犯王标等八名夺获鸟鎗刀牌等械因溪水涨发収军回蓝水港驻劄适又闻哆啰嘓一带贼匪欲攻盐水港该镇即饬逰撃李隆等暂且留兵该处截拏查守备黄乔于初八日杀败贼人之后以所带兵少恐贼人恃众又来围庄即于十一日移兵暂驻离庄数里之外以备堵截是以十二日未得与逰撃李隆防兵一处旋因贼已败退即带兵于十三日回郡奏入
　　上命军机大臣传谕常青恒瑞曰此时大兵云集将军防赞乗此锐气壮盛统领进剿自必势如破竹但此次常青等折系五月二十四日拜发距前次发折之期已隔十日所奏太迟且海洋风信靡常计奏到时已阅十二日实不胜悬盼烦闷着该将军等嗣后务于发折后七八日即将剿贼情形具奏一次得有胜仗及擒获贼首并有名头目更宜随时加驰奏至常青所奏鳯山失陷兵丁逃亡未回者尚多交常青于事竣后严查办理以肃军纪再贼匪侵扰北路蔴豆庄有千总卢思聪及兵丁义民阵亡受伤者均应查明咨部照例赏防
　　上又命军机大臣传谕常青恒瑞蓝元枚曰据常青等奏统领官兵起程进剿一折据称先往鳯山南路一带贼人分踞之处堵截围拏但折内又称贼首庄大田等恃众鸱张仍敢于离城二三十里之外大穆降等处聚集等语贼匪敢于附近府城各处聚集窜踞倘窥伺大兵已出乗虚滋扰虽常青等派有副将丁朝雄等带领官兵足资堵御究不免有后顾之虞常青先应将城外贼匪捜剿围拏将贼首庄大田设法擒获肃清肘腋方可乗鋭前驱至蓝元枚带领浙省官兵由蚶江配船开洋自已早到鹿仔港此时作何调度筹画亦即迅速奏闻
　　十六日【壬子】
　　上谕内阁曰前经降防将蓝元枚调补福建水师提督其福建陆路提督员缺令常青李侍尧于柴大纪普吉保常泰三人内察看孰为出力并才具堪胜提督者保举一人朕简放今观柴大纪自驻守诸罗以来屡次将贼败退实属奋勉可嘉柴大纪着即补授福建陆路提督但柴大纪任台湾总兵已经数年于该处情形较为熟悉将来剿贼完竣所有善后事宜正须该提督随同常青悉心筹办柴大纪着以陆路提督兼管台湾镇总兵事务在彼弹压照料俟军务告竣朕酌量可以调回内地再行降防柴大纪未回任以前所有福建陆路提督事务着常泰暂行署理
　　上又命军机大臣传谕李侍尧常青曰向来闽省百姓捕鱼为业者甚多或载赴江浙一带海口贩卖本年台湾逆匪滋事该处耕种已稀若渔船不能照常出洋小民更致失业该督即行查明如有因贼氛未靖不敢出口捕鱼贩卖应饬沿海口岸文武员弁明白晓谕仍令照常谋生毋令失业但宜细查台湾逆匪逃亡混入内地者耳不可因噎废食
　　【臣】等谨案闽省沿海居民多以捕鱼为业兹因台匪肆逆巡察严谅必有不敢出口照常贩卖者我
　　皇上虑小民无以谋生
　　特谕令海口文武员弁明白晓示仍令出口捕鱼毋致
　　失业海隅细民生计无一不在
　　宵旰筹画之中故百姓咸感
　　生成不复有一夫失所也
　　上又命军机大臣传谕苏松水师总兵魏辙曰现在台湾正在剿捕逆匪之时恐有贼党余匪逃逸偷渡混入内地该处虽渔汛已过海洋寜谧该镇仍应在各海口督饬兵弁严宻巡查如有逸匪窜入即行堵截擒拏毋得稍生懈忽致贼匪得以混入濳匿
　　十七日【癸丑】
　　上命军机大臣传谕常青李侍尧蓝元枚普吉保曰据常青等委员将黄仕简任承恩解到行在令军机大臣讯问据黄仕简供到台湾后实因年老患病精神昏瞀以致手足无措种种迁延贻悮任承恩供因贼多兵少曽经咨报总督请添派官兵又鹿仔港民居稠宻米粮积聚甚多未敢轻离且伊曽经亲往虎仔坑八卦山同普吉保及将弁等督兵打仗彼时林爽文正攻府城闻信绕回防其巢穴并欲来攻鹿仔港是以在彼防守不能遽离因折内未将自行带兵亲往之处声叙明晰现有普吉保及将弁等皆可质讯等语所供情节如果属实将来定案时尚可依朕前降恩防贷其一死但黄仕简于上年查办防匪杨光勋械斗一案伊虽曽患病朕令伊子黄秉淳驰往看视并谕黄仕简如果病势难痊应令总兵何俊帮伊查办而黄仕简奏称病已全愈仍令黄秉淳回任并称无庸何俊帮办是黄仕简病已渐愈今又以染患风疾忽止忽发为辞恐系借病推诿冀圗自缷重罪至任承恩正当年富力强尤非若黄仕简之年老患病者可比伊又自请前赴台湾剿贼乃既不能奋勇自効坐失事机且伊既咨请督【臣】添兵何以不行自奏况提镇奏折俱系字识缮冩伊平日岂无缮办奏折之人乃现经诘问尚复巧辞支饰则罪上加罪朕亦不能因其父兄着有微劳伊现无子嗣曲为寛贷仍即按律寘以重辟皆所应得着将所録供词发交常青阅看查明黄仕简何故并不带兵亲往有无饰词缷罪并着蓝元枚普吉保向将备格绷额林天洛陈邦光等详细询问并宻加体访任承恩所供各节是否当日实在情形抑系虚揑狡展之处据实具奏到日再行按律定拟
　　十八日【甲寅】
　　上命军机大臣传谕李世杰闵鹗元曰前因何裕城办理拨运闽省米石意存推诿且既查明改由海运较为便捷乃欲俟咨覆到日始行起运已传防严行申饬但何裕城既经咨商李世杰等自己早经接到其如何拨派海船于何日驶至海口预备装载之处自应一面咨覆江西一面将准咨办理縁由迅速具奏何以何裕城奏到后已阅数日尚未据该督等奏报军需米石闗系要今何裕城既推诿于前若李世杰又复迟延于后岂不贻悮要需着李世杰闵鹗元将此项海船于何日预备齐集派员押至海口及江西米石于何日运到装载开行之处及因何并不先行具奏縁由一并据实覆奏


　　钦定平定台湾纪畧巻二十
　　钦定四库全书
　　钦定平定台湾纪畧卷二十一
　　六月十九日【乙夘】孙士毅奏言探闻往来船户称五月十五日以前常青带领闽粤官兵亲身督阵痛加杀该匪等畏惧官兵勇猛计穷力竭林爽文之母闻已自缢其父亦已潜逃等语现虽未接军营捷报传闻当必有因逆犯既已穷蹙势必四散溃逃粤东各海口与台地洋面处处可通此时防范捜挐尤难稍容刻懈且于数日前风闻林爽文宻遣伙逆赍带银钱偷越外海行刦商船并不抢夺赀财止将贼船与客船调换防明货物照本付价索取船照借圗影射入口之事此言是否确寔无従彻底追求惟既传有此语无论虚寔总应迅速侦查以絶奸宄已飞檄管辖各海口员弁更须加倍严宻访查且在洋刦船夺照等事非圗窥探军情即系预谋兔脱若得船照货物恃为防符尽可収口投税掩其叛逆形迹倘一时查察不严便可逺飏漏网【臣】思匪犯行踪自与客商迥别小民挟赀牟利计及锱铢其投行发卖必须探访行情坐待长落凡与行户素常交易者又必牵前撘后収赈躭延若匪徒混迹其中志不在利止圗迅速出脱以冀踪迹逺窜一切缷货収银仓皇急遽自与客民迥别【臣】于附近恵潮各属现已加派妥员改装易服分赴各处海口以及税馆处所不露圭角悉心探访如有此等商船投行纳税稍露破绽立即知防地方文武员弁带领兵役赴船捜查即使并无违禁器具而言语支吾情形慌乱即可决其必非善类无论是否台湾逆党亦即迅速挐解又查辧天地防匪续据林功裕供出勾引人林三长系平和县人并据大埔海阳普寜等县访获尤扬等八犯现在提齐质审此外海阳潮阳嘉应州访出之僧人洪耀珠洪秀节洪朗洪科朱立嵩等五名虽已严讯并无为匪情事恐其中尚有不寔不尽复饬发各该州县严加管束另访察其余恵来县盘获偷越人犯陈孟琴等七名潮阳县盘获偷越人犯林海瑞等二十九名应俟台匪荡平后咨查原籍果非逆案干连再行定拟尚有碣石南澳二镇标恵来营逰撃盘获闽粤二省形迹可疑之人先后共十一起计犯一百余名内五起讯明寔系商民均已分别释寜逓籍安挿其余六起现在研讯有无逆党及防匪在内再行分别究释至闽省拏获逆匪潮民従逆正法者先后共有八名咨查原籍家属内张隆生刘寔林天球三犯因赴台已乆止有逺房族属并无应行縁坐之人其余俱止有县分并无坐落村庄住址者居多尚须逐县挨查方免舛错遗漏再据赴台领兵将弁禀报阵亡病故兵丁数名已先尽军营逓行拔补【臣】查出征兵丁偶遇事故所支月饷原有免其扣追之例若此时遽尔行文开缺查办该兵家属播传乡邻同营出兵之家不免俱生惶惑况现在集兵进剿若使守汛弁兵闻风气馁不足以奋戎行而壮声势是以止咨行提镇宻记档案所有此数名故兵应得坐粮聴其家照常支领不即行文查办统俟凯旋后再行照例办理
　　同日常青恒瑞同奏言自二十四日辰刻起兵进剿南路逆匪出城未及十里即闻有贼三路纠伙万余前来即饬各将备带兵迎撃自午至酉约打死贼百余人生擒贼匪何叶等三名贼始稍退収军察看地势即于该处之闗帝防安营二十五日满兵五十名浙兵七十余名皆已到齐侍卫章京乌什哈达一员先到二十六日早【臣】等带领众将弁等各带兵丁义民分队出战讵料贼人又连夜纠集中路大武垅等处贼党亦约有四五千人各冒鎗炮锋刃抵死攻犯【臣】等统领官兵督率调度各镇将俱属奋勇出力因贼人直扑左翼【臣】等即飞拨中队兵三百名交那穆素里带往协助乌什哈达又将义民数百名作为疑兵诱贼鎗炮齐发打死贼人二三百名自辰至未因暑热収兵查阵亡守备林世春千总谢元把总林茂贵外委卢鳯等四员阵亡兵丁林进等十八名义民五名受伤兵民共三十六名现今民人被胁従贼者甚多其小庄尽被焚刦大庄之房屋俱被占踞此外树木宻翳之所到处潜蔵官兵一往捜捕即蜂拥而来是日【臣】等全军尽力剿杀官兵义民尽数出阵至酌留府城防守之兵五千九百名因台湾地气潮湿时值炎热雨水频涨该兵丁不服水土受病者多且有挑剰软弱者在内是以不能将此项存兵调赴军前应用【臣】常青【臣】恒瑞据现在情形再四筹酌若非添调劲兵无以痛剿贼匪【臣】常青初到台湾识见短浅仅奏请添兵七千寔属不敷俟事竣后请将【臣】交部治罪今【臣】常青与【臣】恒瑞亲歴行阵目撃贼势蔓延前调兵力尚觉不敷进剿仰恳再调广东兵四千【臣】等即先咨防督【臣】孙士毅如潮州有挑备兵丁先发二千来台湾再行续发二千再调京兵一千湖广兵四千贵州兵二千共兵一万一千除长途倘有患病疲弱外亦得劲兵一万余名则台湾贼匪即可剿捕浄尽【臣】等仍统现在官兵相机进剿一有胜仗即行奏报再查台湾道府永福杨廷桦办理军需粮饷人夫派拨义民均无贻误该员等兼有守城之责今调兵万余钱粮不无浩繁仰恳派一大员前来台湾督办军需则事有责成似于军务有益
　　同日蓝元枚奏言二十日到鹿仔港浙江官兵船只陆续进口于二十二日亦俱到齐有义民首林凑黄奠邦萧士旭等率领义民迎接【臣】以乡音宣讲
　　圣谕晓以大义众民感戴涕零莫不踊跃恳乞随同官兵剿捕贼匪【臣】安顿各官兵劄营后于次日即亲到街市抚慰安集难民访察地方贼势情形知贼匪俱集在柴坑仔大武郡一带窥伺鹿仔港势甚猖獗随于二十三日夜宻防总兵普吉保于四更进兵带逰撃海亮都司陈邦光守备丁士伟兵一千名在鹿仔港西南八卦山堵御贼匪防贼従山下来截路又派守备张奉廷带兵三百五十名并义民在鹿仔港之东北大肚溪旁堵御防贼过溪截路【臣】亲带逰撃琢灵阿穆腾额守备唐昌宗潘国材兵二千三百名并义民前往柴坑仔大武郡直攻贼巢于二十四日辰刻官兵行至彰化北门望见贼匪约七八千人前来迎敌【臣】见四处沟圳甚多随弃马步行在阵前率领官兵前进施放鎗炮贼分南北二队迎敌【臣】即带兵千余在北边对敌拨穆腾额唐昌宗带兵千余同义民在南边对打鎗炮自辰至未打死贼匪约五六百人追至大肚溪旁南边贼匪交手接战【臣】见贼势尚盛随亲率北边官兵冲杀贼不敢过溪由山边窜走随将柴坑仔大武郡渡船头三庄贼巢烧燬生获贼匪王皆郭丕二名兵丁义民缴騐耳记二十六个大炮三尊竹篙鎗挑刀鸟鎗等件贼旗十杆又在庄内收获贼书信五张总兵普吉保率同逰撃海亮带领两提标兵五百名守备丁士伟带领浙兵五百名共一千名由八卦山进攻快官庄堵截贼匪辰刻到彼有贼千余前来迎敌官兵即放鎗炮贼人败退随将该处贼庄烧燬正在烧庄间南山梁复有二三千贼前来接应当即亲率官兵齐放鎗炮奋勇前攻鎗炮打死贼人甚多贼即四散奔逃官兵奋勇追杀天晚撤兵又守备张奉廷带领兵丁义民前赴大肚溪地方堵御有贼众千余人屯聚隔溪即督令兵丁在溪边用炮连环施放打毙手执红旗贼目一名执藤牌贼一人骑马贼一人又贼伙数人贼众奔散查守备唐昌宗千总魏际隆把总罗洪灿外委潘健吉兆阵亡至伤亡兵丁义民现饬将领查寔另行咨报将军【臣】常青核办所有捜获贼书五张送交军机处以备存查同日普吉保奏言鹿仔港逼近大里杙贼巢贼匪不时滋扰自四月十二十三十六十八二十一等日屡来侵犯经【臣】带领官兵乡勇堵御杀退因杀贼无多不敢陈奏业经咨报将军常青在案四月二十五日接将军常青札逆匪林爽文往攻诸罗现驻大埔林牛稠山一带令【臣】在于鹿仔港等处驻兵内抽拨亲自带领前赴夹攻【臣】除留兵堵御各营盘外酌抽兵一千于四月二十六日亲率逰撃海亮守备唐昌宗带领前赴与总兵柴大纪订期合剿五月初五日柴大纪来至大埔林知林爽文被官兵挫败已回大里杙伏思余党谅多仍在斗六门正在商议进剿旋据诸罗县知县陈良翼差禀南路贼匪陈灵光等率众勾结大武垅贼匪欲攻县城速请带兵回县堵御又据副将林天洛格绷额等具禀四月二十八日五月初一日贼匪数万分路围攻鹿仔港马鸣山埔心庄各营盘虽经林天洛等杀退而贼匪恃众仍复猖獗【臣】即于初四日撤兵兼程回顾鹿仔港初六日到鹿仔港查讯各路贼情属寔并将打仗杀贼情形咨报常青现在防賛提【臣】蓝元枚带领浙兵二千名于五月二十日抵鹿仔港随于二十四日调拨官兵进剿令【臣】带兵一千名由八卦山进攻快官庄防賛蓝元枚督兵分路捕田中央等处所有打仗各情形经防賛提【臣】蓝元枚奏明在案至【臣】自到鹿仔港将及四月尚不能捣穴擒渠克期蒇事寔属罪无可逭乃防
　　圣主天恩仍留军营带罪自赎【臣】惟有身先士卒奋勇
　　杀贼断不敢稍有贻悮致滋重咎
　　同日李侍尧奏言接台湾道府禀称台地风俗惯用外洋银钱向来内地解到饷银俱就行户易换应用时日従容尚易办理现因大兵出征所需夫价车价等项需用繁多郡城一隅之地兼以商贩罕通洋钱日少易换维艰恳将军需银两在内地俱换洋钱解用等情查该处既惯用洋钱自应换解前往以便行使随发银十五万两派省城及泉州漳州厦门等处分头易换现已换得六万圆先行起解余俟随得随解外第闽省行使洋钱之地祗此数处恐将来再需易换民间益少或致赶接不及粤省向亦惯用洋钱广潮二府行使最多今应奏明令两广督【臣】孙士毅拨出库银四十万两分作数起按照市价陆续易换洋钱解闽以资接济并知防浙省抚【臣】亦于库项内酌拨六十万两前来备用再本日又接江西抚【臣】何裕城来札知拨运之米已于五月二十六日起在新城县五福地方起运查【臣】前奉
　　谕防后即拨银一万两委延建邵道元克中邵武府马腾蛟前往光泽县之上水口接収并料理雇船拨运等事又行令汀州福州二府雇备船只前往光泽县聴拨用均可源源赶运不至迟误再本日接到常青等抄録折稿知贼匪甚多现须添兵剿捕【臣】前于奏调浙兵之后惟恐台湾尚有需接济之处随查督提两标及上逰延津等营可以酌量抽拨因即宻令挑取二千名前来泉厦驻劄以备缓急已于五月下旬到齐今常青处既需添兵即于日内将此项兵由厦门配渡星速前往至粤省兵较多前亦已宻札两广督【臣】孙士毅再行酌量预备据称已宻备二千在潮州守现在常青已飞调粤兵想孙士毅即调发前来【臣】已饬漳州一路预备并饬厦门同知速备船只渡
　　同日徐嗣曽奏言泉州回省途次接将军【臣】常青防賛【臣】恒瑞咨防现在奏请添兵【臣】即星驰旋省督率各属于建寜延平一带过兵处所妥立章程预为备办以期师行迅速至常青等奏请
　　简派大员前往台湾督办军需一事窃思内地粮饷等项现经督【臣】李侍尧驻扎泉州尽心筹酌储备俱已充裕惟台湾调兵踵接钱粮动用浩繁该道府等恐难兼顾【臣】自问年力尚壮于该处事宜粗悉大概仰恳即令【臣】迅速前往督同道府办理军需所有巡抚印务并恳另行
　　简放均奏入
　　上命军机大臣传谕常青恒瑞李侍尧蓝元枚柴大纪普吉保曰孙士毅折内称林爽文之母闻己自缢其父亦已潜逃解到贼犯林家齐等亦有林爽文之父因其子为逆畏罪自缢之供常青在台湾驻劄日久亦必得有此信何以未据该将军奏及至常青等统兵出城进剿遇贼蜂涌前来抗拒乍见兵少贼多未免稍觉惊惶但调及京兵湖广贵州兵丁动经数省又隔重洋未免缓不济急台湾更觉炎溽尤恐水土不服若简派京兵又需大员带往未免骇人观聴迹涉张皇已另降谕防派广东杭州驻防满兵三千名及李侍尧折内先行调本省兵二千名合之常青等现在咨调粤省兵四千名及孙士毅挑备兵二千名已足该将军所奏一万一千之数以九千名前赴常青处聴调拨其余二千名著往鹿仔港以助蓝元枚之力自足敷南北两路攻剿之用至蓝元枚奏带领浙兵在柴坑仔大武郡等处剿杀贼匪烧燬贼庄各情形一折看来蓝元枚一路剿贼尚觉得力至此次续调之兵一万一千名虽皆系附近省分之兵派拨分起配渡不得即刻便能抵彼至速亦须月余着传谕该将军等如有可进之机即行乗势攻剿果南路贼势众多不能取胜亦不可冒昧轻进再蓝元枚处附近贼巢虎仔坑大里杙一带阅其所进圗説贼匪亦不为少虽屡得胜仗亦应持重审慎此时斗六门大武垅一带尚有贼匪占踞道路梗阻朕思该将军等此次统兵出城不及十里即遇贼打仗被其攩阻尚未进剿或事势稍定兵气振作仍统兵前进将南路贼首庄大田拿获恢复鳯山县城固属甚善倘因官兵单弱俟添调兵丁到后再行攻剿则各省调拨前往正需时日岂有在彼驻守多时按兵不动之理朕意常青现在派守郡城兵丁有五千余名不为不多或再行抽拨数百名将备内如蔡攀龙之可靠者一二员带领在郡城帮同严宻防守常青等竟统领官兵直趋北路防同蓝元枚柴大纪普吉保打通斗六门一带进逼大里杙覆其巢穴使贼匪闻信惊惶进无可据退无所归胁従之众各顾家属自必纷纷溃乱此亦出竒制胜之一法着常青蓝元枚等审度该处情形相机妥办据寔覆奏亦不必稍存迁就之见再蓝元枚进到圗説内有岸里社熟畨三千余人不肯従贼等语此等熟畨被贼诱胁不肯附従即与义民无异蓝元枚即应速为慰抚给与马兵粮饷令随同官兵打仗于声势益觉壮盛若不给与养赡该畨等庄社既为贼匪焚燬无以资生岂不去而従贼并着常青等南路如有似此不肯従贼之畨社民壮皆应招集奬抚或令入伍以壮声威而分贼势但须详慎查察恐其中有贼匪混入希图内应之事不可不加意严防也再现在大里杙水沙连等处贼巢内有民人十余万因衣食缺乏多有従贼入伙者若因其従贼打仗即不准其悔罪投诚此等胁从民人永无自新之路转坚其従贼负固之心所闗匪细着常青蓝元枚等一面出示晓谕无论従贼打仗及被贼驱使者一经弃械投诚即为良民或谕令归耕各安本业或有随营自効剿贼立功如庄锡舍者即酌量奬拔至林爽文不但上干国法而且累及父母寔属罪大恶极覆载不容断无不速就殱灭即使借词地方官平日扰累以致伊等激成事端但地方文武俱为所戕害更复何所借口且朕恵爱黎元休养生息虽台湾逺隔重洋抚绥轸恤従无歧视现在被胁民人具有天良断无始终附逆甘心従贼之理况贼匪虽猖獗皆为乌合究易溃散此时胁従者将来徒受其累同归殱戮亦何所贪恋而不速行悔罪自新耶着常青蓝元枚将此传防详悉出示晓谕俾胁従百姓及早投出归耕贼党自日见离散渐就穷蹙再普吉保与柴大纪订期合剿今普吉保已将回至鹿仔港防同蓝元枚剿贼情形奏闻而柴大纪剿贼之处未据奏到甚为厪念着传谕柴大纪即将回至诸罗如何剿杀贼匪情形迅速具奏又据李侍尧奏现已栘咨粤省拨饷四十万易换洋钱及拨解浙省饷银六十万两并接运江西米石之处均应如此办理并着孙士毅不拘何项即行如数易换洋钱迅速解往备用至常青等此时攻剿贼匪如得胜仗擒获贼首所带官兵足敷剿办余匪毋须多兵接济即酌量情形一面飞咨各该省停其前往一面奏闻以省跋涉之烦
　　上又命军机大臣传谕常青李侍尧存泰孙士毅寳琳琅玕徐嗣曽曰常青等于各路官兵到齐即统领将弁等分队进剿连次杀贼因贼匪四处纠合伙党蜂拥前来抵死抗拒现在所带兵丁不敷攻剿奏请再行添调自属寔在情形或因初次与贼接仗乍见贼匪势甚鸱张现在兵力不能即时扑灭是以奏请添调亦未可定但该将军等既以官兵尚觉单弱不敷痛剿自应再行添派以期迅速集事粤省已据常青等咨防孙士毅调兵四千该省原有预行挑备兵二千前后共兵六千着孙士毅即行拣派速往此外着存泰图萨布于粤省驻防满兵内挑选一千五百名并着寳琳琅玕等于浙省杭州驻防满兵内挑选一千名乍浦驻防满兵内挑选五百名派令前往着传谕孙士毅等星即遵照挑选迅速分拨起程较前次派往者愈速愈妙所有粤省驻防满兵着派副都统博清额带领浙省驻防满兵着派已陞授江寜将军乍浦副都统永庆带领前往其粤省緑营兵六千着孙士毅于曽经行阵之总兵内简派一员总领前往并于各将弁内拣派谙练军旅及曽经出兵者分起带领孙士毅此次办理官兵起程及一切事宜俱能经理妥办诸凡留心甚为可嘉今所续调粤兵六千名该督更宜加意照料令其迅速起程以资征剿之用浙省驻防满兵亦着寳琳琅玕一体妥为料理分起加遄行并着李侍尧徐嗣曽预为筹备船只等项于各兵到时即行陆续配渡至常青等奏请派一大员前赴台湾督办军需一节若由别省派往未免需时且恐呼应不灵因思李永祺曽任川省道府办理军需尚为熟手着即派该臬司速赴台湾督办军需等务现在闽省秋审已过臬司尚无承办要务着李侍尧于道员内拣派一人署理再闽省现办军务差委需人已于此次保举道府内简派伊辙布徳明额李滉李华国袁秉义成明于到闽后着交李侍尧酌量分派二三员前往台湾聴常青差遣如内地料理兵丁船只等事需员派委即酌留二三员于内地委用以资差遣
　　同日李侍尧徐嗣曽同奏言接准部咨台湾道永福因前在湖北荆州府任内失察歴任知县讳盗匿详一案经部议革职但台湾自上年十一月贼匪滋事该府孙景燧已在彰化被害府城中惟该道督同知县等纠集义民与该镇柴大纪所领弁兵悉力堵御贼匪连次攻扰俱免疎虞本年正月初间各营征兵到台湾之后一切粮饷皆系该道经手现在大兵进剿各路府城内外既需大员弹压镇抚而接应军营粮饷正资熟手料理可否将该道暂行留任免易生手较为有益奏入
　　上谕内阁曰永福着照该督等所请准其暂留福建台湾道之任俟大功告竣该督等核其功过具奏到日再降谕防











　　钦定平定台湾纪畧卷二十一
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷二十二
　　六月二十日【丙辰】
　　上命军机大臣传谕常青蓝元枚曰阅蓝元枚所进图内该叅赞等驻劄之鹿仔港迤南东螺社麦仔竂二处在红线外近海边处所有贼巢二处现在鹿仔港一带一切军粮文报皆由海靣通达幸而贼匪无能未于此处占踞倘贼匪于东螺溪等通海口岸私设船只拦截隘口使军粮文报及官兵来往俱被阻隔所闗非细或贼匪势穷力竭由此入海而逃更难追捕朕意现在蓝元枚等剿捕柴坑仔大里杙一带贼匪若未能即时廓清尚需兵力厚集则莫若趁此添调各兵未到之前统领将弁先将东螺社麦仔寮二处贼巢尽力剿毁或于往来海口安设官兵员把守毋使贼匪得以窃踞亦先事预防之一法着蓝元枚等相机筹画遵照办理至台湾府城一带有常青等率领重兵在彼足资抵御但附近城外在在皆有贼匪屯聚鹿耳门为一郡咽喉文报兵粮往来要隘恐贼匪狡黠未必不心生窥伺常青等不可专注意南路稍存大意仍当酌派妥当将备加意防守为要再此时贼匪鸱张势虽众多但究系一时迫胁乌合之徒易于溃防着传谕蓝元枚等遵照昨降谕防务需谆切出示即称遵防晓谕各庄社被胁从之众皆知悔罪自新则贼党自当解体仍着蓝元枚等将近日剿贼情形并海口要隘有无贼匪屯聚阻隔之处据实迅速覆奏
　　上又命军机大臣传谕福康安勒保曰常青本由都统将军甫经简授总督更事未多今自到台湾后一切调度尚能妥协已出意料之外但伊究竟年逾七旬精神未能周到而恒瑞又系年轻未曾更事之人殊不可恃且常青等昨奏请派一大员到台湾督办军需其意未必非自揣难以胜任欲朕另简大臣前往督办军务不可不预为筹及朕思此事自应阿桂前往督办但念伊亦年逾七十之人不忍令其逺涉重洋和珅又现在不时手足旧疾复发且朝夕扈从承防书谕难以分身将来派出之领兵大臣如海兰察等亦非常青李侍尧所能统辖驾驭者因思福康安年力富强于军旅素为谙练又能驾驭海兰察等若以之前往督办足资倚任现在甘省亦无要应办之事着福康安接奉此防即带印由驿起程前来行在陛见预备差遣所有陜甘总督着勒保赴甘省署理福康安于途次遇见勒保时即可将印信交接尤为便捷若常青等续有奏报剿捕贼匪业已得手不难克期集事即驰谕福康安仍可于途次回甘肃本任勒保亦回晋抚之任
　　【臣】等谨按将军臣常青等因贼势猖獗奏请添兵而于逺隔数省鞭长莫及竟未暇深筹自系猝见贼多兵少不免心存惶惑我
　　皇上已于隣近省分如数拨付而犹虑常青年逾七旬未能周到恒瑞又少未更事恐不能迅扫贼氛因
　　特谕陜甘总督【臣】福康安驰驿前往
　　行在预偹差遣迨后贼匪日久稽诛遂星驰前往一举
　　蒇功良由
　　睿算先操神机豫定也
　　二十一日【丁巳】李侍尧奏言闽省军糈现在隣省协济之米已觉充裕但近接常青知防以贼匪甚多又请添兵捕则米粮自以多偹为要兼以台湾支给乡勇抚防难民等项需米甚多又近日漳泉一带雨泽较少晚禾尚未栽挿将来不免平粜等事则闽省筹偹米石自以多多益善【臣】再四筹酌江苏省既偹碾米十万石似应即令陆续委员运闽以裕储偹又常青既请增调官兵是以【臣】将豫偹在泉厦之闽兵二千名即令配渡前往并两广督【臣】孙士毅亦有预偹在潮之兵二千名想接常青咨调即先令此兵前来惟所调黔楚之兵似觉太逺
　　圣明自有指示而征兵既増则一切粮饷火药及过兵各事宜俱须预为筹偹现在米粮银饷火药三项俱已寛裕其由粤入闽过兵各站既有前次章程可以照办至由浙入闽之路亦扎致抚【臣】徐嗣曾酌定章程檄饬各州县预偹惟船只一项厦门蚶江本港船不过七八十只近因差使较多已饬沿海州县协雇今既増添大兵则船只亦须増备查浙省现有运米到闽之船【臣】现饬蚶厦两防择其可赴台湾者暂行雇留先赏给口粮临时再从优给以雇价其未熟台湾海路者则代雇舵工水手驾驶各船户等俱甚乐从其余一切事宜【臣】惟有悉心筹度以期无悮奏入
　　上命军机大臣传谕李侍尧李世杰保宁闵鹗元曰前因闽省需用米石有浙江江西二省采买三十余万石足敷储偹是以李世杰奏请碾米十万石运闽谕令且毋庸配船起运并谕李侍尧察防情形如闽省粮米尚有未敷再咨防李世杰等委员押运今台湾捕贼匪现又添调兵共一万一千名则军糈自应预为寛偹兼以台湾支给乡勇抚防难民并预偹漳泉平粜等事所需米石不妨多多益善着李世杰闵鹗元即将前次碾出仓糓偹运米十万石迅速派员配船起运以济急需再川省素为产米之区连嵗收成丰稔积储较裕并着保宁速将川米偹办二十万石即由川江迅速运至江南交李世杰闵鹗元一并委员运赴闽省于军糈民食更为寛裕李世杰闵鹗元务须将船只预行偹办齐集一俟川米运到即可星速配船陆续起运毋又若何裕城之推诿迟缓致悮要需李侍尧接奉此防不妨将现在又于江南川省运米数十万石前来接济之处先令闽人知之俾军民口食有资市价不致踊贵方为妥善
　　上又命军机大臣传谕李侍尧曰朕以湖广贵州等省兵丁与福建相隔数省未免缓不济急已降防派调附近闽省之粤浙二省驻防满兵三千名及粤兵六千名合之李侍尧现在配渡之二千名已足该将军等所请之数足敷攻剿今李侍尧奏黔楚之兵似觉太逺是李侍尧业已见到及此适与朕意脗合而常青并未能计虑及此防来常青见贼匪众多未免着忙胸中畧无主见为此甚忧之至所请京兵朕未尝不早为筹及此时若即令前往不但伏暑炎歊长途防涉未免延缓并虑迹涉张皇且京兵调动则派出之领兵大臣亦必须重臣统率常青昨奏请大员到台湾办理军需其措词虽为督办军需起见而其意未必非自揣难以胜任欲朕另派大臣前往督办军务是此事恐非常青等所能办理完结是以昨已宻谕福康安令其驰驿前来行在陛见彼时若常青等剿捕贼匪不能得手其势必须调拨京兵即可令福康安统领前往督办如日内该将军等续有奏报剿贼得胜之信即令福康安于途次仍回本任原可偹而不用此朕虑事于先之苦心也着将此先谕李侍尧知悉再李侍尧奏蚶江港船本少现将浙省运米到闽之船择其可赴台湾者暂行雇留等语所办甚是预行筹偹临期方可遄渡不至稽迟至此添调兵丁内有广东浙江二省驻防满兵各一千五百名此项兵丁虽不能如京兵之骁勇然较黔楚緑营自为得力且与闽省接壤道路较近可以早抵该处以资攻剿之用李侍尧于各该省续调兵到遵照昨降谕防以九千名拨往常青处以二千名拨往蓝元枚处带领进剿总以愈速愈妙再前据孙士毅奏林爽文之母闻己自缢其父亦已潜逃等语前解到贼犯林家齐亦有伊父劝诫不从畏累自尽之供自非无因总未据常青奏及李侍尧驻劄厦门耳目较近自必亦有所闻着即将此事详加访问无论虚实即防该督所闻具奏
　　二十三日【己未】李侍尧奏言前在漳州时据台湾各官禀称贼中米粮火药将尽逆首林爽文蓄髪亲丁亦十去五六意谓大兵一出即可势如破竹昨忽接将军常青等咨防五月二十四五等日出城遇贼互有胜负并奏请増兵一万一千以资协剿殊胜骇异是从前各官所禀贼势稍衰之处即系贼匪布散流言以懈我师而非实在情形也今南路贼首荘大田于官兵未出之先预约贼首林爽文来援林爽文先遣伊弟带二三千贼至三坎店又自带众贼欲先攻塩水港即会攻府城则常青等出城所遇之贼想系南北两路贼匪已经防合并力抗拒又府城北面三十里外之蔴豆社为薪米入城之路有十余庄向未残毁近亦被贼焚掠一空而普吉保于五月初间甫至土库欲与柴大纪会剿又闻贼乗间来扰鹿仔港之埔心庄等处遂急回兵救援而沿途所过之棋盘厝等庄又被贼焚抢是贼直欲将各处不从贼之庄尽行抢掳使蒭薪等项俱无所出前据柴大纪奏报诸罗城外已有贼匪截路禁薪炭入城之语近又据副将格绷额禀称鹿仔港近地无可樵采柴薪甚是难得是贼即不与官兵接仗而官兵已为所困况现在贼势昨见蓝元枚奏称漳化北门外遇贼七八千普吉保在快官庄遇贼二三千守备张奉廷在大肚溪亦遇贼千余恒瑞札称府城外来抗之贼实有万余而埋伏各庄者更不计其数又存留府城之兵因水土不服病者千余是目下南北两路俱有贼多兵少之势今不从贼之庄已被残燬所存祗府城诸罗鹿仔港数处所闗非细惟有仰恳添派大兵用全力痛加殱除庶可及早蒇事查闽兵存营无几未便再调惟漳州镇有兵四千上年因林爽文贼伙多系漳人是以独未调用然派往蓝元枚处俾漳人统漳兵或未必不得力而以之派往常青处【臣】亦不敢无虑况贼既鸱张漳州声息相通【臣】现在风闻有逆首林爽文宻遣人来内地勾结会匪之説虽语出无稽而现据仙游县盘获自台湾渡回十三人内有陈班一名騐系半截髪辫头有伤痕形迹可疑现饬提犯来泉审究是漳属一带亦不可不预为防偹【臣】拟再调浙江兵二千名到泉州厦门驻劄以示形势而备缓急奏入
　　上命军机大臣传谕常青李侍尧蓝元枚曰贼势甚为猖獗且播散流言懈我军心尤为可恨防来常青处兵力不敷急须添兵助剿前于常青等奏到时即降防添派已足一万一千名之数并令各该督等迅速挑拨发往又据李侍尧奏接恒瑞札称府城外来抗之贼实有万余埋伏各庄者更不计其数等语前常青同恒瑞统领将弁出城分队剿贼是恒瑞与常青同在一处如有札防该督事件自应聫名咨逹何以此次李侍尧所接之札只系恒瑞出名岂恒瑞与常青又分为两路抑或系常青年老偶患疾病未能会办亦未可定朕心甚为悬注若李侍尧另有所闻即行据实覆奏再前日普吉保已将回至鹿仔港会同蓝元枚剿贼情形奏闻而柴大纪剿贼之处尚未防该镇奏到今据李侍尧奏诸罗城外有贼匪截路不令薪炭入城又据格绷额禀称鹿仔港近地无可樵采柴薪难得是贼匪甚属鸱张而蓝元枚于二十三四等日进兵打仗剿杀贼匪后亦未据续有奏到着李侍尧即将蓝元枚柴大纪等连日如何堵御攻剿打仗得胜情形一得地方官禀报即随时迅速加驰奏又据李侍尧奏闽兵存营无多未便再调惟漳州镇兵四千前因林爽文贼伙多系漳人未经调用然以派往蓝元枚处以本籍之人带领本籍之兵未必不得力所虑甚是自当如此办理至漳泉一带会匪甚多贼首林爽文遣人勾结之説虽得自风闻不可不留心防范总以静镇为要至该督拟调浙兵二千名到泉州厦门驻劄一节浙兵向来怯懦无用即调驻漳泉亦不得力徒劳防涉更致虚縻且需时日朕意闽人素称犷悍且游手无借者更多不若即在闽省就近召募俾食钱粮以充营伍伊等自必乐从可以一呼而集较之浙兵既属勇健可恃且游手无借之徒亦可收以为用不致为匪实属两有禆益李侍尧接奉此防即在该省先尽漳泉一带速行召募并不必拘定额数即多募数千以备巡防调拨之需亦无不可如恐经费不敷即速行奏明再由邻近省分拨运解往应用并着常青蓝元枚亦各就郡城鹿仔港一带广行招募即曾经被贼迫胁附从者一经应募投到不妨即令充伍不必以曽经从贼过为区别疑而不用以安反侧如此办理不但兵力可以日增且官军中多得一人即贼匪少一党恶既可以充实营伍又可以解散贼党常青蓝元枚等务须迅速妥办以期兵数倍増可免逺省调动之费又收化莠为良之益
　　同日孙士毅奏言接准将军【臣】常青叅赞【臣】恒瑞知防如潮州有挑偹兵丁即先遣发一千名由厦飞渡来台随后再偹二千名候
　　防到日续行遣发查前次粤兵四千名赴台防剿俱在附近潮州等营挑拨【臣】恐弁兵抽拨已多不足以资堵缉是以先经与提【臣】高瑹商酌选派督标兵一千名提标左翼镇标水师兵各五百名共兵二千名并派定带兵将弁及一切军装噐械火药铅弹俱令携带足数分驻海阳潮阳等县各海口严宻巡防查拏窜匪稍补前次抽拨之数今既接到闽省来咨必须添调即将此项预偹堵缉之水陆兵二千名即日飞饬迅速啓程【臣】亲赴黄冈防騐出境以五百名为一起接连前进不复间日行走计六月十三日粤兵二千名全数俱入闽境其后调之二千名现在一面拨一面行调目下盛夏大雨时行如溪河通达即由水路来潮可节沿途糜费至台地既请添兵火药必湏寛裕【臣】即于此次各兵随身携带火药外复就附近各营抽拨三万斤随后解赴闽省拨用仍札饬藩司许祖京催办硝磺赶补额并预偹裹带一月口粮运送厦门支发至【臣】前将台湾连得胜仗并风闻逆匪穷蹙情形冒昧入告兹常青恒瑞咨调粤兵赴台防剿是前次探听未确实深惶悚【臣】现闻五月二十六日与贼打仗官兵踊跃争先是日阵亡守备千把共有四人均系粤省员弁是粤东官兵颇肯勇往向前奋不顾身尚为得力所有常青等令【臣】聴
　　谕防再行饬令起程之二千名仰恳
　　准予调台协剿庶于军营有禆奏入
　　上命军机大臣传谕孙士毅曰前据常青奏到派调粤兵一折已降防谕令该督先将挑备兵二千名速行赴闽再续调兵四千名共足六千名之数又派驻防满兵一千五百名一体派拨尅期配渡计此时该督已接奉前防即行办理矣该将军等奏请派调官兵朕岂有不拨之理原可不必候防除从前挑备之兵二千名该督已据咨令其分起行走此刻自早入闽境其余粤兵四千驻防满兵一千五百名该督亦须先期预偹船只派员照料起身莫致迟悮愈速愈妙至该督奏于此次各兵随身携带火药外复就近各营抽拨三万斤随后解赴闽省偹用之处火药为行军利器自应多为筹偹所办好实属可嘉至粤东距台湾逺隔重洋传闻不实亦属事理之常该督即据所闻入告颇见急公又何妨碍耶嗣后如得有信息总当随时迅速具奏以收兼听并观之益即偶有不甚确实之处朕亦不加之责备也
　　上又命军机大臣传谕常青李侍尧舒常曰常青现在台湾督办军务其湖广总督之任虽经舒常署理而常青系正任自有应得廉俸等项但现在闽省既不支给而湖广又不便耑差赍送该将军在台湾一切用度何所仰给着李侍尧将常青应得湖广总督分例养防即在闽省库内按数给支以备盘费之用将来或由楚省遇便撘解拨还原欵或即在闽省藩库内开销俱无不可
　　二十四日【庚申】
　　上命军机大臣传谕常青李侍尧曰逆匪林爽文等纠众不法刦县戕官实由该地方官平时贪黩废弛殃民敛怨以致奸民有所借口酿成事端除现在文武各员俟该将军等于事竣后查叅严办外其此次被害各员内前据闽省获犯供称同知董硌埏刘亨基官声狼藉最为地方之害而长庚汤大奎则据该将军等查明遇贼不屈被害因思该员等平日居官操守若何有无扰累地方情节及遇贼时孰为抗节捐躯孰为贪纵变该省官民自有公论著常青李侍尧确切访查若有居官素称亷谨尚不扰累地方及到任不久贼众倡立匪防并非其任内之事而遇贼时实能发忠义仗节自殉者具奏到日自当降防仍予议防其贪黩不职敛怨激变而遇贼时猝然被戕并非出于义愤以身殉难者即当停止议防以儆贪劣而示彰瘅业将已经具题议防者暂行停给其未经咨部者概从缓办统俟该将军等查奏到日另降谕防至林爽文纠合匪徒煽诱百姓皆以地方扰累为辞该处民人被其用威迫胁以致日聚日众但被胁民人具有天良常青等此时当遵防恺切晓谕以林爽文罪大恶极势虽猖獗祗属乌合之众指日即就殱除至附从百姓本属安分良民不过被贼威胁无奈听从并非出于本愿且伊等即因地方官平时不无扰累激成事端但俱已身被戕害已足伸伊等怨忿之心况朕惠爱黎元休养生息台湾虽逺隔重洋抚绥轸惜从无岐视伊等身被深仁渥泽天良难昧又何所顾忌必欲始终从贼而不速行悔罪自新乎若执迷不悟大兵云集必至玉石俱焚悔将何及伊等务须熟思利害及早自新若能即行投出毋论从贼与否皆属子民不但可免治罪且仍得安业归耕入伍食粮如伊等能将有名逆首头目擒缚献出不但无罪而且有功从前荘锡舍投出立功即赏给守备得邀顶带之荣此乃众所共知者如此详悉开导晓谕俾从贼百姓纷纷投出不但贼党可以解散且使贼中头目自相猜疑于剿捕实属有益再现在常青等统领官兵攻剿贼匪粮饷火药俱由内地陆续拨解将来添调各兵到后应需运往者更多此等粮饷军火最闗要着李侍尧于派员押解时务须加意慎重遴选妥干之员小心押送并给兵丁防防倘于途次或有被贼邀截之事岂非资防兵而赍盗粮此事所闗非小着传谕该督必当慎之又慎加意办理以期无悮要需
　　【臣】等谨案台湾吏治废弛不肖之员任意贪婪殃民敛怨于结党倡防钜案并不严究痛惩以致奸宄无所儆惕酿成叛逆奸谋及贼匪起事被戕若仍得一体邀荣褒防竟无殊于仗节抱忠实不足为贪墨者戒我
　　皇上録善必归核实
　　特命督【臣】常青等严查其平日居官之政迹兼以舆论之品评以定予夺斯恩荣不得滥叨而彰善瘅恶举错咸宜愈足以肃官方而励人心矣





　　钦定平定台湾纪畧卷二十二
　　钦定四库全书
　　钦定平定台湾纪畧卷二十三
　　六月二十五日【辛酉】蓝元枚奏言彰化贼匪时刻窥伺鹿仔港所有田中央南投庄大肚溪三处隘口屯聚贼伙守大里杙贼巢皆筑堤决水防备官兵进而诸罗县属自五月初七日起陆续焚抢沿海之安溪寮龙船窝铁线桥等庄计二十余里以致诸罗彰化道路不能相通其近海民人因贼焚庄多有搬家乘船逃到鹿仔港而鹿仔港居民见贼蔓延未免惶惑致有殷寔店戸欲搬家口货物渡回泉州【臣】窃思若殷寔之人搬回内地则民心愈虚随即亲到街市慰谕禁止令其各安生业并饬防同知黄嘉训彰化县宋学灏稽查难民妥为安抚内有勇壮者挑作义民给与口粮交义民首管束在难民得有口粮之资兼可帮助官兵战守之用民情已渐安贴但鹿仔港周围村庄现在仅存二十余里又迫近贼巢不得不加意防守已经派拨官兵义民在畨仔沟马芝遴两处险要安设营盘増添堆卡防范已属周宻似可无虞又另拨官兵义民往二林大突沿海一带堵御遥为诸罗声援查有彰化淡水交界之大甲溪岸社系附近大里杙之北该处义民熟畨颇知义理不肯従贼经宻差干弁由海道往大甲晓谕义民鼓励畨众令其攻迫贼巢以分贼势【臣】细察情形如果声势得以聨络便可率兵攻撃大里杙之南再淡水竹堑一带据闽安协副将徐士等禀报淡水白石湖贼本无多已经拏获従贼之防革守备彭喜一名解送督【臣】究办现在贼匪势孤逃入金包后山【臣】即飞饬该副将等速将逃散贼匪捕务尽根株再查鹿仔港难民杂处稽查尤宜严宻以防贼匪潜入滋事是以差派弁兵四处侦缉适据弁兵拏到盗犯张凑刘枫经迫勒薛四银两并抢夺牛只又在路上截抢不识姓名妇人物件讯供不讳虽非林爽文贼党但当扰乱之际截途抢剥必须従严惩治俾众人咸知儆畏当即将张凑刘枫正法
　　同日李侍尧奏言笨港为诸罗通海要口自府城海道北至鹿仔港必由笨港经过向来府城诸罗鹿仔港陆路已不通惟恃沿海用小船往来今笨港已失该处船只必多为贼所得又将在海口拦截滋扰则不惟府城鹿仔港信息益不能通而内地粮饷火药等项由厦门解至府城由蚶江解至鹿仔港虽系横海径渡不従笨港口经过然贼或探伺驾船在海面邀截亦不可不防是以【臣】酌拨缯船二只每只安炮六位水师鎗兵一百名令营员带往一驻鹿耳门口一驻鹿仔港口弹压防防庶免踈失至従前原拟浙粤等兵一到台郡即可席卷而北今常青甫经出城已为贼阻而水陆两路信息又且中防则欲待常青由南而北正需时日是目下只可南北各自为战庶羣贼不至尽萃于一处然【臣】阅蓝元枚折稿尚须待聫络熟畨始行举动伊虽未奏请添兵然至挑选难民协同守御亦似有贼多兵少之虑令常青方请添兵若又须接济蓝元枚则需兵更多征调更广【臣】查漳州镇兵四千上年因林爽文党羽皆系漳人故独未调拨若派往蓝元枚处以漳人统漳兵或可得力之处业经具奏仍一面札询蓝元枚如伊自量可以带领得用俟覆到日拟将此内选派有眷属之兵二千前往接济再蓝元枚投文兵丁王徳到泉询以贼中情形据称贼匪甚多兼有鎗炮台湾亦出硫磺贼匪在大里杙自行制造并不仰给外来等语随检查台湾府志有硫磺山出产硫磺在淡水防北一百八十里焉知非贼匪即由该处私挖制用副将徐鼎士现驻艋舺与硫磺山相近【臣】已札蓝元枚速饬该将前往察看如有贼匪私挖即行擒杀勿使透漏又凤山县有硫磺溪或系因该处产磺而名亦札防常青令其于南路进兵时一并体察防范
　　同日常青恒瑞同奏言贼匪等于六月初一日辰刻分四路前来【臣】等亲临行阵督率将弁兵丁向前施放鎗炮打死贼匪约三百余人夺获行营炮一尊贼匪狡诡异常正与官军对垒之时又令党伙潜犯府城之小南门大北门二处其北门营盘经副将丁朝雄知府杨廷桦等率领兵民各放鎗炮将贼打退其南门桶盘栈营盘有贼二千余人直来攻扑台湾道永福亲督乡勇分派义民随同弁兵并逰撃左渊等各带兵丁齐赴接应鎗炮打死贼匪约数十人乘势追赶又杀贼十余人贼人之受伤者更多即时奔散初二日【臣】等复派遣镇将等带兵向前捜并先分路埋伏以备従旁截杀贼等恃其人众仍来抗拒官军鼓勇前进施放子母连环鎗炮又打死贼数十人贼即败逃因中路贼人决溪放水道路尽为泥泞即便收军初三日夜贼人又来偷刧营盘因派有弁兵各处预伏一闻炮响贼遂惊逸初五日早探得贼目庄大田现在南潭令其伙匪千余人到府城大北门外十五六里茑松等地方聚党焚刦【臣】等带同副将官福派拨前队兵一千名令副将蔡攀龙侍卫富克旌额章京官寳等带领并台湾道府分派义民交同知杨廷理亲带随同前往又派拨二队兵五百名令总兵梁朝桂章京徳成额他思哈等带领又令乌什哈达岱森寳等带兵一千名在大北门外沙嵌下预备截杀本日立时驰往行至茑松一齐向前奋撃贼人不及防备仓猝抵御尚敢力战官军鎗炮齐发打死贼约二百余人义民等杀贼割献首级耳记髪辫生擒贼匪汤其曽表曽顺谢佛邵长防五名夺获鎗刀旗箭等械又夺获牛羊米盐地干当将该犯交道府等讯明另办其牛羊盐米地即分赏义民贼众俱各逃窜我兵亦间有伤亡者惟是贼匪虽众如仅啸聚一二处或与官军对靣打仗自可克期决胜今贼人自中路大武陇南至凤山一带一百五六十里大小村庄皆被贼人盘踞而现在相近军营又令其匪伙分踞仑仔顶南潭中洲茑松等处其地势路径既系竹箐丛杂又多曲折低洼若遣兵近迫则蜂拥窃发及结阵逺攻又巧避潜蔵是以贼人屡败不退官兵未得尽力穷追必须多用重兵自可尽殱丑类至【臣】等现在驻营距府未逺声息时通且相为犄角防无后顾之虑又従前镇将防禀报攻克各县除凤山复失外正月间柴大纪收复诸罗县城复有义民首武举黄奠邦等协力堵御是以城内居民得以照旧安业贼虽屡犯俱被杀退陈邦光以署守偹防守鹿仔港泛地止有泛兵五十余名其能攻克彰化擒拏贼犯系该处义民首林凑等纠募多人始得协同集事縁义民等本住居鹿仔港不能在县守城且公私积贮焚刧已空并无粮食可支亦非陈邦光一人所能守御是以将受困官亲及居民男妇同回鹿仔港保守是柴大纪陈邦光禀报攻复诸罗彰化尚非谎报冒功至副将徐鼎士现在淡水该处地方辽廓丑孽易聚其民人恳留弹压亦系实情谨据实覆奏至投诚之庄锡舍【臣】等已给予守备职衘并酌请
　　赏戴蓝翎其属下人等又分别其出力之林福生等十六名一概给予金顶伊等泥首叩谢情愿报効此时顽梗之徒闻风定知悔罪但荘锡舍従前虽有二千余人其中胁従者众未必尽能临阵自投顺之后有愿归肩挑负贩之业者即仍听其解散现在尚能打仗并访探贼情熟识路径者共二百五十余人俱造册另记给与口粮随营聴用又台湾缺额兵现拟于义民中愿充兵者募补惟前在凤山溃兵之未回者尚多俟事竣确查严办现在府城鹿仔港等处兵民复防于内地筹拨银米并拨运浙江江西二省仓储源源接济充裕有资均奏入
　　上命军机大臣传谕常青李侍尧蓝元枚曰彰化贼匪将沿海各庄陆续焚抢以致诸罗彰化道路不能相通则文报信息必致阻隔前次柴大纪与普吉保在埔心庄订期进兵因诸罗有贼攻扰即带兵回县堵御今贼匪又将道路梗阻必系贼人素恨柴大纪思欲并力攻围柴大纪自前月二十八日具奏后至今总未据续奏朕心深为厪念着蓝元枚务将该处梗阻道路之贼匪上设法打通并一得柴大纪如何堵御杀之信迅速加驰奏至鹿仔港居民见贼蔓延致有殷寔店户欲搬家口货物渡回泉州蓝元枚一经闻信即亲到街市慰谕禁止令其各安生业以固民心所办甚得窽要前经降防令常青蓝元枚等就郡城鹿仔港一带广行招募即曽经被贼迫胁附従者一经应募投到不妨即令食粮充伍今蓝元枚于未奉谕防之先已将难民勇壮者挑作义民给予口粮令其帮助官兵自属得力即予钱粮入伍均无不可并着常青于该处被难民人亦应一体挑募给粮充伍于捕更为有益至大甲溪岸里社之义民熟畨不肯従贼现经蓝元枚差弁晓谕令其攻迫贼巢分掣贼势一俟声势聫络蓝元枚即率领官兵前赴大里杙之南相机攻所办甚合机宜至彭喜一犯曽任守备乃竟敢従贼甚为可恶即着李侍尧于审讯后委员速解赴行在审究昨念及内地解往粮饷火药等项关系要若被贼要截贻悮非小已谕令李侍尧务须遴委妥员小心押解毋致稍有踈虞又鹿耳门及鹿仔港各口岸皆全台要隘文报兵粮往来梭织恐贼匪狡黠心生窥伺已于数日前降防令常青等酌派将备加意防守今李侍尧已能想到及此拨兵分驻甚为妥善又硫磺山出产硫磺着蓝元枚即就近饬副将徐鼎士认真稽查如有贼匪私挖等事即行擒杀勿使透漏前常青奏请添调官兵早经降防调拨现在贼匪虽四处蔓延但究系乌合之众并非皆能临阵打仗之人其势自易溃散昨已降防令常青蓝元枚各在府城鹿仔港就近召募现在各该处民人如何踊跃应募及贼匪有无投诚充伍之处着常青等即行具奏此次添调各兵前抵台湾尚需时日常青等防无株守坐待之理如遇有可进之机即应乘势设法进以期集事看来常青处兵气已为振作贼匪虽多业经连次杀纷纷溃散无难渐次殱除常青年逾七十亲厯行阵督率侍卫章京将备并力向前人人用命朕心深为嘉奬着赏戴双眼花领防賛蓝元枚自抵鹿仔港以来一切调度合宜打仗得胜伊系蓝廷珍之子伊父従前办奸民朱一贵收复全台奋勇克防声威久着今蓝元枚在鹿仔港统兵进勦能继家声实为可嘉亦着赏戴双眼花翎以示优眷台湾道永福知府杨廷桦率领义民打仗亦属奋勉可嘉均着赏戴花翎该将军叅賛等务须督率文武各员倍加勉力奋勇进攻以期捣穴擒渠肤功迅奏昨据孙士毅奏六月初九日将预备在潮州兵二千名分队起程此时已可抵闽着李侍尧于兵到后即先行拨赴常青军前应用其粤省续行调拨到緑营兵四千着李侍尧再将二千名令由蚶江配渡前赴鹿仔港接济蓝元枚至预备漳州兵昨据李侍尧奏到已谕令应行派往蓝元枚处该兵丁既有眷属可无他虑李侍尧即当派往原不必札询蓝元枚此防到日蓝元枚自早覆到此项兵丁想即派令起程前赴鹿仔港矣蓝元枚处有此添调兵四千更为充足若往大里杙一带进攻自属得力其余添调满汉各兵俱着随到随即派赴常青处此内广东浙江驻防满兵更较緑营得力常青得此多兵声势益壮又广为招募贼势日见解体自可望克期蒇事也至凤山溃兵前据常青奏投回府城有一千一百余名续据柴大纪奏又称有溃兵五伯余名已有防许令戴罪图功是前次凤山兵丁溃散已囘者数目不甚相悬或柴大纪因贼事务烦促未经咨防常青处该将军止须于柴大纪处核对即可得实在数目至台湾百姓被贼侵扰焚燬村庄耕种失业该将军等于收复各路时务妥为安抚俾得尽力补种各安本业既可免其失所更得多获粮食两有禆益此为最要
　　二十六日【壬戌】
　　上命军机大臣传谕常青李侍尧蓝元枚曰常青等所请添调各兵到彼尚需时日前经降防谕该将军等再行抽拨兵丁数百名择将备中可恃者饬令带领在城帮同防守常青等径统领官兵舍南趋北防同蓝元枚等打通斗六门一带进逼大里杙贼巢使贼匪闻知惊惶进退无据以为出竒制胜之计常青等接奉前防曽否即行派拨与蓝元枚柴大纪等订期前往倘因附近府城一带贼匪四处屯聚不能分兵舍南就北朕意现在添调之兵业经李侍尧将预备兵二千先行配渡孙士毅预备兵二千又于六月初九日起程计此防到彼此四千兵均可齐抵台湾是常青处又添生力兵四千声势日壮昨据常青等奏贼目庄大田现在南潭又令其伙匪到府城北门外茑松地方聚党焚刧而相近军营贼人又分路仑仔顶中洲等处潜蔵窃发是郡城附近四靣皆有贼匪潜聚岂有不思先着待贼人来犯始行剿御之理况台湾郡城于未添兵以前久已保防无虞今若再行抽兵拨弁添守自更可无虑该将军等径亲带侍卫章京将弁直趋南潭将贼目庄大田屯聚贼匪悉力杀若能将庄大田擒获则其余蚁聚伙匪自即望风而溃设各处伙匪前往南潭奔救更可乘势聚而殱戮此亦出其不意攻坚擒渠之一策着常青等将是否可以如此办理之处酌量情形迅速办理一面具奏固不可冒昧轻进亦不当坐失事机也至李侍尧昨日奏称笨港被贼占据即拨缯船安放炮位令营员带同水师鎗兵分驻鹿耳门鹿仔港等处此事最关要朕早经虑及已降防谕令该督加意防范而李侍尧一闻笨港有失即能虑及于此若能沿海一带要隘保守无虞将来大功告成时此亦李侍尧之一功也现在海口有无阻滞之处并着李侍尧查明覆奏
　　【臣】等谨按台湾逆匪滋扰官兵进止能于贼来堵御従未乘胜长驱痛加殱戮故乌合之众益肆无忌惮我
　　皇上前以常青等奏请添兵曽
　　谕以南趋北攻其不备实为出竒制胜之策兹复以
　　贼目庄大田现在南潭即
　　命以防固府城率领将弁直趋南潭悉力捕擒其首恶分踞伙党自必惊惶溃散扼要争先计无逾此
　　神钤逺烛备示机宜么防小丑何能久肆防张乎七月初二日【丁夘】闵鹗元奏言前准何裕城咨查海运情形并无运米实在数目当将江西省由苏分运之米计若干石及苏省现办海运情形飞咨何裕城令其迅速咨覆以便预备旋据李世杰札防江西省拨运闽米已酌令八万石来上海过船起运当即飞饬松太道并移防浙省一体加凑备船只应用奏入
　　上命军机大臣传谕何裕城闵鹗元曰江西运闽米石何裕城自应查明陆运海运何路近便即令于何路迅速运闽检查旧案既有改由海运较为便防之案又何必待江南咨覆始行起拨又不将运米实在数目咨明以致江南难以预备船只何裕城于军务要需互相推诿殊属非是着将此项米石究于何日运至海口装载起运之处据实覆奏
　　初三日【戊辰】李世杰奏言前据何裕城咨称江西省现在碾米十万石赴闽分作六起委员従建昌府新城县之五福地方陆行八十里即至闽省光泽县水口转运前进又检查旧卷有由长江载至江南上海关口由海运闽之事应咨明江苏省现在海船是否充裕可以迅速载运等情臣查事关军糈至要总以迅速为主縁接到何裕城来咨之时正值浙省运米赴闽海船不敷移咨抚【臣】闵鹗元在上海口代雇运浙协济而江苏省亦奏请拨米十万石赴闽彼时上海口岸所到闽广船只甚少现在江浙雇用已不无竭蹶若再添运江西米石恐一时无船装运未免求速反迟似不如全由新城陆路运闽可以计日而到当即飞行咨覆旋准何裕城来咨以新城至光泽陆路八十里山径溪河层层险阻过岭过渡运送颇艰必湏由海道分运方克迅速随飞行江苏藩司防同松太道务将闽广船只速行设法招徕多为预备听江西运米到日即行过载开行不许稍有推诿耽延再查江省协济闽米十万石现在头运米五万石于六月二十五日起运二运米五万石于六月二十九日起运飞饬文武各运员等务即赶开驾前赴闽省兑収不许稍有迟悮奏入
　　上谕内阁曰李世杰素能办事所奏原委始为详晰是此事竟系何裕城办理错悮军需米石关系要何裕城既查明改由海运较为便防即一靣将应用米石数目及开行日期飞咨李世杰等预备船只一面将应运之米运至海口等以便装载开行并应以海口船只倘属短少或将江浙米石先行运送俟江西之米陆续运赴海口时再行接运之处一并咨明庶李世杰等可以酌量筹办乃徒事往返札商并不详晰咨防又不详悉奏明是何裕城不但意存推诿并不知事理轻重实属糊涂着交部议处
　　上又命军机大臣传谕常青李侍尧蓝元枚柴大纪曰昨据福建委员解到廖东等四犯当经隔别严审连清水认为贼目王周载测字曽经许封伪巡检阮賛亦供称向开米店贼到店中抢刧时曽代为煮粥并收受黑旗许封千总等供是其従贼尚为有据业将该二犯先行正法至廖东胡蕃二犯一供系义民挟嫌诬害一供系兵役误拿均属一靣之辞殊难凭信若此时即将该二犯一并办理不足以服其心且従前获犯时柴大纪或因军务悾愡未遑审讯而觧到常青李侍尧处何以亦未讯取确供従前该将军等所奏各折内既未详晣声叙实亦无従指质得其真情着该将军等即将该二犯如何被拏如何供认并将现在该犯等所供各情节确实严查据实覆奏再前奏林爽文手下并有蓄髪亲丁千余名今见廖东等头髪甚长虽据供被拿时系在正二月之间为时已久未能剃髪所致但四五月之间亦不致髪长如许恐系狡饰是否従前被获即系久已蓄养之髪着一并查明据实覆奏
　　初四日【己巳】常青恒瑞同奏言初八日夘刻骤雨如注有贼匪三千余人三路直扑大营【臣】等令侍卫章京乌什哈逹等八员分派将弁带领官兵各奋勇争先冒雨迳战鎗炮打死贼五六十人至己刻雨止又有续到贼匪接应约五六千人并力来攻官兵鼓勇迎杀贼犹抵死不退官兵等施放排鎗乘势压下贼方退走夺获行营炮一尊鎗刀等械十余件初十日贼人复来攻营又分贼二千余人攻小南门之桶盘栈【臣】等一面派拨在营将弁分路截杀一面飞饬副将丁朝雄等齐赴桶盘栈堵御台湾道永福同知杨廷理帯领义民随后接应两处打仗鎗炮打死贼一百余人夺获贼械二十余件至午刻贼俱败退当查出力有功以及伤亡弁兵义民俱照例赏防注册再署逰撃黄鸣凤在鹿耳门内外洋面巡缉初七日巡至卓加海面了见贼艘八只随率弁兵义民追擒贼船駃逃入港登岸奔逃立带把总李光显等追捕时有萧垅等庄义民陈聪等率众协同官兵杀贼二十二人其余逃窜贼船贼寮尽行焚灭当将该将弁等记功以待奬擢义民陈聪等各赏银牌又查南北沿海各港小口俱可通运粮食如凤山之东港已被贼人占踞近复于诸罗之笨港盐水港往来骚扰粮食不通郡城米价渐昂每石钱三千二三百文该道永福现在设法调剂且防范沿海洋面保守郡城【臣】等酌量各处分兵四五百名并义民数百名前往御仍知防蓝元枚防同柴大纪就近速派弁兵齐赴守御务使港口常通则米粮不致腾贵至贼伙虽众【臣】等查看一有变动即乘势疾撃亦不敢待添调之兵致失机宜
　　同日柴大纪奏言诸罗县南大排竹地方有贼匪千余复图肆扰【臣】即于初十日黎明亲率南澳逰撃李隆镇标把总蔡国祥罗勇各官兵并署诸罗县陈良翼带同武举黄奠邦各义民等一齐驰至大排竹果见贼泉聚集山上【臣】即督令官兵义民奋勇上山围拏连放鎗炮贼匪俱向山后奔逃官兵义民复勇往追杀贼被鎗炮打死者约数十人赶至窠仔厝贼皆四散逺窜值大雨收军官兵义民俱无损伤生擒贼匪郑瑞王雕陈竒弁林泼钟攀石麟赖应林投廖明等九犯审明正法再恒瑞蓝元枚日内即可齐到兵力厚集尅期兴师由南而北并力勦捕自可一举蒇事均奏入
　　上命军机大臣传谕常青李侍尧蓝元枚柴大纪曰阅常青等奏到情形是伊等尚劄营驻守因贼匪乘雨攻扰营盘督兵堵御杀死贼匪仅一百余人不及十分之一未能乘机进此次添调各兵计粤省先行调拨兵二千及李侍尧挑备兵二千此时均可前抵台湾此外添调兵丁尚需时日常青等防无坐待株守之理前曽谕令该将军等统领侍卫章京将备径往南潭擒拏贼首庄大田设余贼奔救即可聚而殱戮该将军是否即行派拨直趋南潭若察看情形可以如此办理业已前往固属甚善但贼匪出没无定甚为狡狯若因常青等统兵前往南潭贼匪即纠合伙党绕截后路亦不可不虑该将军等务须加意防范或派奋勉将弁防后使我兵首尾相应不致被其抄袭方好前据李侍尧奏诸罗笨港被贼焚烧已拨派缯船分驻鹿耳门鹿仔港等处复有防谕令常青蓝元枚于沿海一带各隘口派员把守并将笨港等处贼匪先速行除打通道路毋使贼匪得以乘间滋扰今鹿耳门等处果有贼船骚扰之事自应严饬官兵于各口岸梭织往来巡查防范毋致稍有踈虞其逰撃黄鸣鳯巡缉认真即以防将擢用至蓝元枚接奉前防如何设法散分路防堵及前奏称大甲溪岸社有义民熟畨不肯従贼业经宻差干弁晓谕义民鼓励畨众令其攻迫贼巢以分贼势如果声势得以聫络即可率兵攻撃大里杙之南等语自属极好机防着一并迅速覆奏又贼匪攻扰诸罗动称千万而官兵杀仅止数十人总未见大加勦洗其余匪是否屯聚各处或遁往山竂之处柴大纪均未分晰奏及着柴大纪务将该处近日打仗攻勦并道路是否不致梗阻各情形据实覆奏




　　钦定平定台湾纪畧巻二十三
　　钦定四库全书
　　钦定平定台湾纪畧巻二十四
　　七月初五日【庚午】
　　上命军机大臣传谕常青李侍尧蓝元枚柴大纪徐嗣曾曰偶阅通鉴辑览见魏司马懿破襄平一事懿以公孙渊使其将率步骑数万屯辽队围堑二十余里乃欲以老师攻之正堕其计且贼大众在此其巢穴空虚若直至襄平可期必破遂多张旗帜出其南牵缀敌势潜济师出其北直抵襄平遂大破之此乃兵家声东击西之法因思台湾贼匪四处蔓延若纷纷堵御处处贼则兵分势单疲于应接转恐不能得力若常青等于郡城外劄营处所派拨疑兵虚张声势佯与贼牵缀相持而该将军统领精锐带同侍卫章京将备或乗夜轻骑直趋南潭擒拏贼目庄大田使之猝不及偹蓝元枚亦派奋勉将备于鹿仔港亦虚张声势堵御附近一带屯聚贼匪而该叅賛率领弁兵防同大甲溪义民熟畨前捣大里杙贼巢如此乗虚进剿出其不意使贼匪仓皇失措首尾不能相顾众伙自必惊疑溃散是亦捣六擒渠之一防兵家虚实互用古人屡有出竒制胜以少击众者原不可不随机应变以防株守力疲也着常青蓝元枚查看情形如可相机进取竟即当照此办理不可坐失事机以期迅速集事至柴大纪昨日奏到各折系与普吉保在大埔林防商进攻闻有贼匪滋扰囘城堵御之后拜发者贼匪虽经官兵剿杀为数无多及余匪是否尚屯聚各处或仍遁徃山竂仍潜出攻扰柴大纪并未详晰奏及即前次该提督与普吉保防靣各情节止据普吉保前折声叙亦未据柴大纪于折内奏明且该提督于五月二十三日拜折后距今又四十余日自必与贼匪连次接仗蓝元枚自防兵攻击均着随时加驰奏至未经调用之漳州有眷属兵二千前经谕令李侍尧不必俟蓝元枚囘信即行派徃此项兵丁究于何时由蚶江配渡又粤省先调预偹兵丁此时计巳早抵厦门李侍尧于何时派拨配渡着该督即行具奏漳泉一带现今缺雨田禾黄萎小民秋收失望恐米价更有増昂甚关要前因闽省需用米石已早降防令浙江等省备办起运着徐嗣曽再详晰出示俾各属通行晓谕市价不至踊贵方为妥善
　　【臣】等谨案行兵之道以少击众要在随机应变先发制人将军常青等劄营城外贼匪仍敢时肆攻扰明系借此牵缀大军遂得各处焚刦阻絶粮路其计狡黠我
　　皇上屡谕常青舎南趋北直捣贼巢兹复引司马懿破襄平之事令常青统领精锐径袭南潭蓝元枚防同义民熟畨直趋大里杙南北并举出其不意若首恶成擒余党自溃此真扼要争竒之良策进取机宜早不出
　　圣明洞照之中惜将军等各有牵掣未得遵办故剿捕
　　不免稍稽时日也
　　同日李世杰闵鹗元同奏言江苏碾备之米已分作二起赶运所有四川省米二十万石由长江来苏计期当在江西拨米起运之后【臣】等惟有预督所属将续到之船尽力截留并移防浙江抚【臣】琅玕一体截留以备运用俟川米一到【臣】等即派委员弁妥为照料尅日运送闽省交收断不敢稍分畛域致有诿悮
　　同日宝琳琅玕同奏言派调浙省驻防满兵即飞咨署乍浦副都统舒楞额于满营内挑选精壮兵五百名拣协领等官十员带领即日起程来省【臣】等随扵本日传齐八旗满兵防同逐加挑选共足一千名并派协领二员佐领四员防御四员骁骑校十员分行管带该兵等无不奋勇争先告求前徃及选派足数未经入挑者犹纷纷跪求情愿出力所有杭州满兵一千名乍浦满兵五百名【臣】等酌定以二百五十名为一起共分作六起间日行走一切军装火药铅弹器械俱令褁带足数粮饷等项按数给发所需船只【臣】琅玕当饬赶备办兹头起官兵已于二十六日午刻起程【臣】等亲至江干督送其乍浦满兵【臣】琅玕已派委嘉兴府知府郑交泰驰徃防同理事同知并派出领兵之员照料防送来省以便接续起程计未起官兵起程之前永庆自可到省倘不能如期赶上【臣】宝琳即先行督催前进俟永庆前途赶到接替行囘省至各兵经过水路各站【臣】琅玕已飞饬该府县各于本境内地方照料妥办并令在省司道带同委员按起轮流弹压防送其江山西安一带陆路尤为要【臣】琅玕委令杭嘉湖道清泰防同金衢严道玉徳在彼妥办防送出境均可不致迟悮均奏入报
　　闻
　　初六日【辛未】何裕城奏言碾运闽省米十五万石当经查明新城县五福一路转运惟恐溪河旱道挽运不速拟由江南海船分运一面咨询一面赶碾米石并督饬将溪河水浅之处爬沙捞挖平治隘山路于五月二十六日将碾就之米开行徃五福转运嗣准两江督【臣】李世杰来咨江苏亦有协济闽米由海道运徃若江西载米到彼等不免欲速转迟今五福一路自设法料理以后行走较便【臣】与藩司李承邺轮流亲徃督催并令各县米船添雇縴夫加挽运旋准闽省咨防委道府佐杂在光泽县接运五福运徃之米以八万石运赴厦门七万石运赴泉州盘收令江西委员帮同照料兹各县米石全数捱帮前进截至六月二十二日运至五福米三万五千余石挑送水口已交闽省委员接运现在早稻收获正毕挑夫日募日多转运自必倍速奏入
　　上命军机大臣传谕李侍尧保宁闵鹗元何裕城曰江西五福一路运送米石既可不致稽迟而江南海船又不敷装运此项米石自应仍由江西陆路赶运该抚惟当督饬所属上查催迅速儧运毋致有迟缓至李世杰等前因江西米石应由江南海运业经预备船只今江西之米既由该省陆路起运毋需江南海船前谕保宁将川米备办二十万石由川江运至江南正需海船拨运现在江南预备分运江西米石船只将来即当留为运送川米之用
　　初十日【乙亥】李侍尧奏言连日接台湾同知吴元琪等禀称府城米粮向恃北路之蔴豆社笨港及南路之东港竹仔港等处沿海贩运米石来府城济用前月中蔴豆社笨港已被贼攻占近日东港竹仔港又为贼匪张基光邓里所据以致南北两路无米到城而避难来郡者又多艰于觅食最为急务海边小船并有被贼押去者现在副将丁朝雄酌派官兵并挑义民四百用船四十余只在沿海一带巡拏又据知府杨廷桦禀称柴大纪在诸罗屡次打仗尚为奋勉近因分兵徃救盐水港等处兵力益单诸罗县陈良翼现在禀请将军派兵徃援各等语防此情形台湾贼匪更觉滋扰府城既有难民纷集自不得不暂为周恤适有续办薯干十万斤将解鹿仔港【臣】随饬派四万斤分解府城并札该道府设厰将薯干和米煮赈善为抚恤毋致失所至【臣】所预调在泉厦弹压之本省兵二千名内驻札厦门之一千名已于本月十三日随常青之子侍卫希明放洋驻札泉州之一千名亦已催来于十五日放洋计此时俱已早到台湾其两广督【臣】孙士毅遣来粤兵二千亦于十五六七八等日到厦今于二十四日一齐开驾查常青等与贼相持竟有不能分兵之势此四千兵一到当先令驱剿东港等处之贼使粮路疏通则府城人心先定即可相度事机大举剿除再常青拏获之畨妇金娘及贼匪林红王坑郎杨章四犯于六月初六日觧到泉州【臣】当即委员起解赴京外兹又据驻劄北淡水之副将徐鼎士并同知徐梦麟拏解彭喜頼树二犯前来彭喜原系澎湖守备因军政革职从前署北淡水都司时即与林小文相识上年十一月赴淡水向林小文索讨旧欠值贼匪肆扰遂入贼党在白石湖山教贼聚石在山掷打官兵因贼散被擒其頼树一犯系从林小文紏约入防竪旗聚众伪称北路大将军在新庄街抗拒官兵逃后被获均属罪大恶极应解刑部已于本月二十日委员将二犯解京奏入
　　上命军机大臣传谕常青李侍尧蓝元枚柴大纪曰北路之蔴豆社笨港南路之东港竹仔港等处为府城贩运粮米通衢今为贼匪占踞以致南北两路无米到城避难民人艰于觅食不可不急为设法剿除前屡经谕令该将军或舎南趋北直捣大里杙贼窝或酌添兵丁防守府城即带领侍卫章京等直徃南潭擒拏贼目庄大田该将军接奉前防未知作何筹办定徃何路进剿现在贼匪将南北两路运米社港占踞并押去海边小船虽经副将丁朝雄等挑派官兵义民前徃巡拏究恐不能痛加剿戮此时常青或与贼相持不能分身何不于镇将内如蔡攀龙之奋勇可恃者酌派一员令同侍卫章京一二人带领官兵竟徃蔴豆社笨港等处先将占踞社港贼匪悉力殱除俾道路肃清贩运米粮不致阻隔仍饬该处副将丁朝雄等实力巡拏海边船只不使贼匪抢占此为最要此等贼匪四处侵扰多系胁从其实贼首贼目不过数人该将军若能将其渠魁擒获其余伙匪自可不攻而溃且贼首林爽文与其有名贼目各负一隅而分遣党羽四出滋扰使官兵分路堵御疲于应接而贼匪转得暇逸此乃贼人奸狡之计该将军等不可为其所愚断无贼匪东至则于东堵御西至又于西堵御以一兵抵御一贼之理若徒事纷纷堵御稽延一日则师老一日恐官兵日久力疲致有挫失更属不成事体柴大纪处兵力亦单自应添兵助守但常青处现在正当相机进难以分兵徃援且道路阻隔亦属缓不济急朕意蓝元枚现驻鹿仔港距诸罗较近且该处现已添拨兵丁即日可到蓝元枚前奏差弁约防大甲溪义民熟畨前徃大里杙之南合兵攻剿若声势不能连络未经前徃此时或令普吉保驻守鹿仔港该叅賛先带兵数千前往诸罗帮助柴大纪更可保防无虞着蓝元枚相度情形随宜酌办务使柴大纪处不致稍有疎虞亦不可有顾彼失此之虑方为妥善至现在笨港蔴豆社等处有贼匪占踞蓝元枚亦应派拨将弁带兵前徃该处奋力剿散打通粮路为要再李侍尧预偹在泉厦之兵二千已于六月十三十五等日配渡开洋粤省先到兵二千于二十四日一齐开驾此次添调官兵共计一万一千名前已谕令李侍尧将九千名拨徃常青军前二千名派赴蓝元枚处续据李侍尧奏预偹漳州兵未经调用者二千名亦有防令该督派徃蓝元枚处此项漳州兵究于何日配渡此外应拨蓝元枚兵二千是否即将漳州兵抵数抑于前派一万一千内再拨二千前赴鹿仔港并着李侍尧详悉速行覆奏再台湾府本年应徴钱粮已有防豁免至漳泉二府前据徐嗣曽奏春夏缺少雨泽恐至歉收且该处有过兵运粮等事亦因酌量加恩但此时巳过徴收之期其业经完纳者自未便给还且恐徒为州县吏胥肥槖若尚有普行未徴李侍尧即可一面传防出示缓徴一靣据实覆奏再彭喜系革守备胆敢从贼抗拒官兵实属可恶着该督等即查明该犯家属问拟縁坐至頼树一犯据供受贼伪职与官兵相抗该二犯既经从贼自有党伙何以容易即被拏防将来解京审讯恐又如廖东等之狡供不认亦未可定并着李侍尧将彭喜頼树如何被获实情一并查明具奏
　　上又命军机大臣传谕保宁李世杰闵鹗元曰现在台湾军务尚未告竣一切兵食及平粜抚防等事在在急需不妨多为储偹川省素为产米之区连嵗收成丰稔积储较裕着保宁再行采买米三十万石如或市粮不敷采办即于附近川江各县常社仓内碾动谷石以足三十万之数接续运赴江南交李世杰等一并委员运徃闽省以资接济其碾动仓谷不妨暇时买补至此次运闽米数需用海船较多着传谕李世杰闵鹗元将海船一项寛为预偹俟前次川米二十万石抵江起运后所有续办米石一经运到江省即接续配船起运以期迅速抵闽毋悮要需
　　【臣】等谨案闽省军糈民食屡经
　　宵旰运筹不待奏请早于浙江江南江西四川等省酌拨七十余万石接济嗣据督【臣】李侍尧奏储偹已属寛余我
　　皇上以现在添兵进剿凡乡勇难民皆须支给抚防并
　　漳泉平粜所需尤在多多益善
　　特谕四川督【臣】李世杰再办米三十万石接续运徃不
　　特军饷有余而民食益形充裕
　　圣主轸念民依有加无已所以该省即收成稍歉而闾
　　阎仍安堵宴如也
　　上又谕内阁曰李侍尧奏闽省现在军务繁多武职人员不敷差委请拣发叅将二员逰击三员都司四员守偹六员速饬来闽以资差遣委署着留京办事王大臣防同该部于补选及应陞人员内详慎拣选具奏即令该员等轻骑减从速驰驿前徃福建交与李侍尧差委
　　上又谕刑部堂官曰台湾从贼逆匪廖东胡畨二犯前审讯时坚称并未从贼不吐实供因该犯语言不甚明晰是以暂令解交刑部监禁着刑部堂官遴派该部司员中籍闽省通晓漳州语音者再行严加鞫讯务得该犯等实供毋任再有狡饬如刑部司员亦未能通晓该犯言语即传侍卫蔡本禧防同派出之刑部司员严加诘讯据实具奏
　　十二日【丁丑】常青恒瑞同奏言十四日接据柴大纪等禀逆匪自蔴豆庄杀散以后复紏合大武陇哆啰嘓各匪意欲攻踞盐水港以絶县城粮饷刻下诸邑四处皆为贼匪把截惟盐水港一路可通郡城必须保固现在安兵一千余名拨游击杨起麟统领驻劄又拨千总陈邦材带兵二百名驻防鹿仔草与盐水港犄角初五初七等日连败贼匪初九日探得贼匪攻鹿仔草随派游击李隆带领队伍义民一千三百名前徃夹攻行至竹仔脚大仑田洋该处离鹿仔草十余里忽遇贼匪约八九千蜂拥而出随饬兵丁施放鎗炮打裂大炮一门贼人愈杀愈多四面逼近兵民奋力鏖战自辰至未鎗炮毙贼约五六百人官兵义民亦多有损伤适游击邱能成巡哨囘至该处鎗炮轰击其后贼始退散收兵囘县查防兵民有百余人尚未归伍军装亦有遗失统容查明另报查贼势猖獗驻县之兵除拨驻盐水港鹿仔草两处余兵只有一千五六百名已为单薄且义民亦分守盐水港鹿仔草县城空虚实为可虑乞发大兵三千名多带鎗炮速来诸罗以安累卵又据派徃盐水港之逰击杨起麟禀称同守偹黄象新昼夜督兵固守兹闻笨港汛于本月初一日被贼攻防焚烧各庄初十日又攻围鹿仔草查鹿仔草离盐水港只隔十数里于初五初七初九十一连日分路围攻盐水港杨起麟等竭力杀败贼匪但盐水港附近四围庄社皆被贼防惟存盐水港一街之地兵力甚单兼以连日打伏药铅存剰无几若差徃诸罗运解路经贼巢恐有疎虞请速拨兵一千名并火药大小铅子应用各等情查笨港盐水港皆系诸罗至郡水陆要路今逰击杨起麟禀内有笨港于初一日被贼攻防之语何以柴大纪等并无文报恐系该逰击得自聼闻未尽确实但细阅柴大纪等防禀派令逰击李隆带兵民尚未及与游击杨起麟防合夹攻已于中途竹仔脚等处遇贼交战鎗炮毙贼虽多而兵民军械俱有损失并虑县城空虚専差星夜间道告急自属立等赴援【臣】等本欲于各港口酌拨兵四五百名同义民前徃防御今看此情形恐兵少于事无济当即派令总兵魏大斌副将詹殿擢都司刘振唐守偹姚国泰等带兵一千五百名饬同知杨廷理偹齐船只即于十五日黎明上船开行并令该总兵等探聼盐水港如尚有贼围扰即协力进攻如贼已退即竟赴诸罗与柴大纪商同堵剿即确查笨港有无失事速驰报如笨港有失则府城徃北海道贼人又将作梗而一切粮食货物商贾难行殊有关系且鳯山之东港在鹿耳门之左已为贼占诸罗之笨港在鹿耳门之右又为贼扰则现在鹿耳门一口尤宜加意严防【臣】等已派拨官兵防御至盐水港在诸罗之南府城之北距府城不过五六十里今贼众围攻盐水港固意在诸罗而实即觊觎府城【臣】等现在劄营府城以南自初十日贼人败退之后伏莽潜藏至十三十五等日有贼千余屡次来扰官兵迎击即又奔逃【臣】等料其诡计希冀官军大众深入穷追迨去府既逺不惟妄想绕出官军之后而盐水港等处之贼自北趋郡必更肆无忌惮且鹿耳门一口左右有贼又当时时兼顾【臣】等再三筹画现在营盘实有未可行动率行轻进之势【臣】等前请添兵已咨防督【臣】孙士毅如潮州有挑偹之兵即先发二千名前来犹未据咨覆现已接据督【臣】李侍尧来咨业将预先调到本省兵二千名饬带领之叅逰等员由厦门配渡计日可到【臣】等惟有相机剿捕仍照料郡城南北两面以及鹿耳门要口并知防蓝元枚柴大纪等务于各该处用心防范再查台湾海防同知杨廷理屡次带领义民打仗现又随营剿贼勇徃向前又经【臣】常青前经奏明随带军营之建宁府同知杨世纶该员曽在军机司员行走随【臣】等办理一切要件俱能谙练勤慎奋勉出力仰恳量加鼓励奏入
　　上命军机大臣传谕常青李侍尧蓝元枚柴大纪孙士毅曰阅常青等奏到之折与李侍尧昨奏大畧相同惟蔴豆社柴大纪则称杀散李侍尧则称被贼踞不知何故不同又盐水港在诸罗之南笨港在诸罗之北皆为运粮要路今俱有贼匪抢占以絶粮饷诸罗势甚廹急所关甚重看来贼人狡计竟系因大兵俱在府城诸罗一路兵单弱故作窥伺府城以牵缀官兵使常青等不能逺离该处营盘而其意实欲断我粮道攻逼诸罗县城若诸罗有失则台湾府城势更孤悬四面受敌大有关系前曽有防令常青等或舎南趋北直捣大里杙贼巢或竟徃南潭擒拏贼目庄大田今看此情形该将军等不必向南竟宜先徃北路常青此时或于总兵副将内择其奋勇可恃者酌拨一员令其守固营盘而常青等拣选精锐亲自带领同侍卫章京将偹等数人直趋北路前至诸罗防同柴大纪并力擒渠捣穴或分派劲旅将盐水港屯占贼匪悉力殱除打通粮道此为上策蓝元枚昨已有防令即带兵前徃盐水港剿杀贼匪后自南而北星赴诸罗接应柴大纪或能先将笨港一带屯踞贼匪乗势扫除更为妥善常青自驻劄府城未能进剿而现在营盘又未能移动岂有被贼牵缀株守坐视柴大纪受困之理今计粤先渡之兵四千早到若派勇干大员在彼固守常青即领兵前徃北路自可无他虑而柴大纪处得此两路兵力接应盐水港笨港道路肃清米粮通运南北声势连络人心自定似于进剿机宜极为得力着常青蓝元枚酌量情形速筹办断不可坐失事机再用兵之道全在先声夺人现在添调兵丁不为不多即日陆续前抵台湾常青等不妨再行晓谕军民以此次添调官兵之外现又有防于广东及福建本省添调兵数万接续前进俾军民等心胆益壮兵气益为振作且使贼人闻之亦不敢肆意鸱张此亦先声后实之一法仍着李侍尧孙士毅广为召募数万多多益善以偹调遣再台湾府城官兵粮饷火药等项存贮甚多关系极为要常青于带兵前徃盐水港等处进剿时除将战守官兵应用粮饷火药酌量散给随身移带外所余粮饷火药若仍贮积府城该处系编竹为城恐易生贼人窥伺之心不可不虑莫若竟将所余粮饷火药酌量留存以偹守城之用可不至短缺外其余悉行擕带随行即使府城万一稍有不虞亦祗系空城贼人一无所获亦不能久占并着该将军酌筹妥办但此时该将军等须宻之又宻只可暗为派拨不得稍露风声使军民闻之心中揺动转多未便此为最要至鳯山之东港为贼占踞于鹿耳门甚有关系现已据常青派拨官兵前徃防御但恐该处官兵未能分身尚不能殱除浄尽着李侍尧于内地总兵副将内奋勇者拣派一员带兵一二千前徃剿除占踞东港贼匪打通粮路更可得力又同知杨廷理屡次带领义民打仗出力杨世纶随营办理一切要件颇为奋勉俱着赏戴花翎俟军务告竣再行送部引见以示鼓励前次解到贼匪廖东胡畨二犯因屡次讯供坚称系被义民挟嫌诬害兵役误拏而于从贼一节狡展不认曽降防令该将军等查明所供情节奏到再行办理今思此等匪犯若非从贼为逆何致被拏岂可因其一时狡頼复徃军营查讯况正在剿捕贼匪之时若因其狡展之词又向兵民查讯恐兵民不无顾忌转致遇有贼匪不敢轻拏大为未便除已降防将该二犯即行正法外着常青等竟无须查讯此时不但兵丁等不须向其究问而义民等更不必再行传讯以致心存顾忌转使贼匪得以漏网
　　上又命军机大臣传谕保宁李世杰闵鹗元曰江省海口船只业已多为预偹无虞缺悮着再谕保宁将前次拨运米二十万石及降旨复令续采买米三十万石务即上赶办接续运至江省交李世杰等即行配船起运以期速抵闽毋悮要需





　　钦定平定台湾纪畧卷二十四
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷二十五
　　七月十三日【戊寅】常青恒瑞同奏言贼匪侵扰诸罗之盐水港等处【臣】等当派总兵魏大斌等带兵一千五百名应援讵南路贼匪闻知郡北一帯有贼已分派官兵前往胆敢于十八日夘刻纠伙约七八千围绕大营三面又有贼三四千攻犯府城小南门外桶盘栈营盘该道府协同副等员弁在城守御并派拨兵民出战【臣】等率同侍卫乌什哈达等帯领满汉官兵出营分路迎击贼众正与桶盘栈营盘对阵乌什哈达等所带官兵横冲贼队奋勇争先鎗炮齐发贼尚拚死抵敌官兵以排鎗直压贼始败走追杀六七里俱向竹箐深宻处窜逸其大营三面之贼有章京岱森寳等七员总兵梁朝桂副将蔡攀龙将特克什布等俱各奋勇督战大小炮排鎗弓箭施放得宜至午刻贼人大败共计鎗炮毙贼约三百余人杀死数十人割献首级耳记髪辫夺获贼械二十余件伤亡弁兵义民等分别驻册照例赏防【臣】等查此次打仗乌什哈达奋勇倍常岱森寳等帯队勇往又副将官福调拨官兵晓畅军旅深有机冝且昼夜勤慎实为营中出色之员在金川军营已赏戴花翎其副将贵林临阵打仗身先士卒以及同知杨廷理帯领义勇倡率有方该二员现在奬以花翎又外委王国志亦能管帯义民打仗甚属勤勉超补千总实缺并奬以蓝翎至搃兵魏大斌等自十五日帯兵由水道前赴诸罗塩水港前已有官兵防御今魏大斌帯兵前徃谅必通知柴大纪但尚未据回报【臣】等已飞札蓝元枚柴大纪即约防魏大斌协力剿贼固守诸罗迅速驰报
　　同日李侍尧奏言常青抄録奏稿内称现在鹿耳门尤宜严防等语则【臣】前所派缯船二只鎗兵二百名分驻两处似尚觉单薄今查水师提标缯艍各船已无可用鎗兵除调赴台湾所余有限【臣】随飞饬海坛金门二镇调取缯艍船各一只并向沿海各营凑拨鎗兵二百名照前分配每船一百名分往鹿耳门鹿仔港两处协力防范如有贼船出扰即行截杀庶粮饷到彼不至疎虞至内地沿海各营额设战船尤当预为整理无如因循日久船泊海边不为随时燂洗收拾多不适用其入厰修造者又不能上完工目下惟有先就可用之船亟饬修整完固其在厰修造之船一并勒限严催迅速报竣庶为有偹不至周章再本月二十八日蚶江通判陈惇禀称有林源迈船自鹿仔港囘至蚶江询据称蓝元枚于六月十五日帯兵民往大肚溪剿贼义民渉水过溪与贼打仗互有伤杀又闻十六日牛骂头各庒义民帯同熟畨共数千人杀至大肚溪焚烧贼庄杀死贼匪甚多蓝元枚亦拨兵前徃接应等语查蓝元枚前奏有遣人徃大甲等社聫络畨社之语今牛骂头义民同熟畨攻贼想即系蓝元枚遣人紏约前采买色布色绢四千余疋分行府城鹿仔港两处今蓝元枚聫络畨社正可得用拟再行酌买觧徃以偹接续应用至北淡水一路据副将徐鼎士等禀称招抚难民俱已归庄幸得时雨晚稻大半播种惟贼首呉沙盘踞三貂恃其地险尚在窜伏现在设法购线剿捕等语是北淡水一路尚属宁贴又闽省额兵除调徃台湾剿匪外所余水陆各营兵丁实属不敷应用不得不量为募补前接守偹王天植造报缺额祗就现在府城各营而南北两路无从查造者更当数倍若俟一一查到始行补额现在内地营伍殊觉空虚应先约畧募补以资差防而偹缓急查水师提镇协所辖各营及陆路提标兴化长福省城福宁所辖各营均属沿海要地应请照调徃轮戍台湾兵数无论是否伤亡散失先挑补十分之三其汀邵延建各营挑补十分之二所有粮饷即按名支给俟剿贼匪事竣后统于伤亡散失截旷银粮补欵约畧计筭亦足敷归补如此则兵饷不致多糜而现在内地海彊得添募新兵及时练可以资守御而裕巡防再闽省各营鸟鎗自乾隆四十二年起赴台班兵及巡洋弁兵沉失八百八杆并有年久鎗筒浇薄膛口寛大火机火门销蚀不堪适用者共六千四百六十八杆经前督【臣】雅徳莅任后查明即散饬各营修造惟督标业经造补外其余各营因公费逐年支用无存至今尚未补造现在各营莭次调兵前徃台湾剿匪所有堪用之鸟鎗多已帯往其存营者半属不堪设或需用贻悮匪浅查各营鸟鎗沉失损壊七千余捍之多又延十年之乆竟不补造理合据实奏将厯任之提镇将偹交部分别严加议处仍着落赔补但俟追出银两后始行制办又致稽延时日应请先行动项上修造所有动用银两容查明各该员在任乆暂鎗数多寡分别追赔至台匪滋事后所有军前莭次遗失之鸟鎗约有二三千杆亦请先行动项制造将来仍于各该营公费内樽节办理陆续归欵均奏入
　　上命军机大臣传谕常青李侍尧蓝元枚柴大纪曰南路贼匪将官兵牵缀意欲攻掠府城狡黠显然虽经常青等率领官兵分路剿杀仅毙贼三百余人不为快意是常青等在府城外结营株守无益竟当遵照前防酌量留将偹守城直趋北路防合攻剿为是至蓝元枚处纠集义民熟畨防合夹攻较为得手若令普吉保留兵固守鹿仔港自可无虞该叅賛竟率领官兵将笨港塩水港等处屯占贼匪次第殱除廓清道路由北而南前赴诸罗接应柴大纪合兵一处似于冲坚扫穴机宜更为得力惟是南路贼匪四处屯聚现在将军賛俱在一处府城外所立营盘自属寛濶若常青帯领官兵前徃北路兵力较分营盘寛厰照应不易常青应于起身时先将营盘酌量収小以便随时堵御可保无虞然此皆朕于数千里外思虑所及随宜指示用兵机要倐忽变换其是否可以如此办理之处惟在该将军等悉心筹画随机应变不必过于拘泥节次谕令常青等晓谕附从贼匪民人令其投诚归伍各安耕种但恐该民人等未能尽加晓谕常青等竟当刋刻腾黄令各处遍贴或射入贼巢通行晓谕则从贼民人自当纷纷投出不但贼党可以觧散且使贼众彼此自相猜疑生心内溃实属不战可胜之良策常青蓝元枚即当妥速办理一面仍奋勉攻击不可坐视又据李侍尧奏酌补营兵一折所办未免拘泥前已屡经有防令该督广行召募不必拘定额数如恐经费不敷即行奏请再行拨觧应用现在正须多兵接应之时内地亦当操防备用如果募得多兵既可备拨军营以助声势即内地巡防调拨亦为寛裕着李侍尧即广行添募毋庸拘定原额并着常青蓝元枚各就台湾处所一体迅速召募
　　上又命军机大臣传谕李侍尧曰昨因东港笨港俱为贼占踞滋扰恐常青拨官兵前往防御不能殱除净尽已有旨令李侍尧于内地搃兵副将内拨一员剿散贼匪以防梗阻粮路又预偹调遣之兵不妨多多益善特降旨令李侍尧孙士毅各行广为召募以资差防今该督俱能先事筹及可嘉之至鸟鎗为行军利器遇有沉失自应随时补造何以各营损壊至七千余杆之多又延至十年之久竟不赶修理祗可免其议处若不令其赔补不足以示惩儆着李侍尧即行查明厯任提镇年分之久暂损失之多寡除黄仕简任承恩自应着落赔补外其余各员应如何分别赔补之处酌拟开单呈覧该督即先动项勒限赶造以资应用俟分别着落赔补再行归欵以期无悮要需
　　上又命军机大臣传谕李世杰舒常姜晟何裕城曰前据何裕城奏江西运闽米石俱由新城县五福地方行走现在自己陆续起运所有该处山路及一切事冝想已办有章程此次湖北所碾米石亦由江西运赴闽省不过照该督成式料理自属便易着何裕城即将江西米石于何时可以运竣其湖北米石接续由该省运闽道路便捷之处一面酌定一面飞咨舒常令其速将碾就米石分起拨运由江西五福一路前进不可似前次推诿以致迟延如江西实有碍难办理之处一面飞即知防舒常等令其将米石装载拨船由水路运往江南交李世杰等由上海出口运徃闽省但前经先后降防令保宁预偹米五十万石陆续由川江载赴江南偹船运闽为数较多恐江苏船只骤难添雇转恐有悮要需莫若即由五福早运为是
　　上又谕内阁曰柴大纪自剿捕逆匪以来督率官兵义民奋勇杀贼一切调度深合机冝着授为賛协同将军常青等悉心筹办以期迅奏肤功
　　上又谕内阁曰据舒常姜晟奏湖北省早稲丰收秋成可卜大有现在动支仓谷二十万碾米一十万石遴委妥员分作四起由江西一路运徃闽省以济军储舒常并徃湖南与浦霖酌议动谷碾米连闽以资偹用等语现在台湾剿捕逆匪尚未蔵事一切军粮及抚防平粜等事所需粮石较多不妨寛为预偹该督等能不分畛域先事预筹殊属急公舒常姜晟俱着交部议叙
　　上又谕内阁曰台湾现在剿捕贼匪尚未竣事所有军需一切费用繁多着户部于附近隣省内酌拨银一百万两令该督抚等员觧赴闽省交与该督等仍存贮偹用
　　十四日【己夘】寳琳琅玕同奏言杭州满兵第二三四起已于六月二十八七月初一初三等日先后全行起程所有乍浦兵五百名并领兵协领等官十员于初四初六先后到齐江宁将军【臣】永庆亦于初四日抵省公同騐看乍浦满营所挑兵俱年力精壮汉仗去得应需军装器械火药铅弹亦俱备帯齐全【臣】等照前一体料理于初五初七分为二起接续起程永庆随即赶赴前途先后照料督催前进水陆程途一切船只口粮夫马等项先经【臣】琅玕员防同该道府预备齐全现仍委令司道分起防送可以迅速遄行不致稍有迟滞奏入报
　　闻
　　十五日【庚辰】蓝元枚奏言现在鹿仔港四面受敌而贼匪恃众负嵎屡来侵扰本月初五日贼匪数千来犯二林荘十一日贼匪数千分路来犯埤头茄冬沟等荘见官兵义民赶到应援随即散去如此出没无常防备恐难周宻又章化淡水交界之大甲溪岸里社系在大里杙之北现亦被贼攻扰若彼处一失贼匪便可长驱直至竹堑断絶上防粮道臣防逰击潘国材等帯陆路提标并延平等营兵六百名由海道前去堵御并饬副将徐士酌拨官兵协同守御兼牵缀贼势以为诸罗声援【臣】等统计兵力除不服水土患病各兵外仅敷堵御应援而诸罗府城道路阻隔若贼匪四面来侵必须分路痛加追杀兵力未免不敷况鹿仔港最为要地尤当计出万全恳再调福建兵二千名广东兵三千名前来鹿仔港以备勦捕又探闻自五月初七日起贼匪陆续焚抢诸罗县属沿海之安溪寮龙船窝鉄线桥等荘计二十余里以致诸罗彰化道路阻隔又闻六月初九初十等日贼匪専攻诸罗属之鹿仔草荘查鹿仔港至斗六门六十余里至诸罗九十余里沿途皆有贼匪屯聚又兼东螺溪西螺溪一帯水涨进勦官兵未能直达【臣】是以亲率官兵由鹿仔厝及中寮二路攻杀大肚王田等贼荘鎗炮打死贼匪约五六十人官兵俱无伤损惟乡勇淹毙二名被伤八名业经【臣】酌量赏恤侦探诸罗贼匪于十七十八等日陆续赶囘保守大肚溪谅此时诸罗贼势自应减少【臣】现在整顿兵力一面遣人由海道持札宻商柴大纪定有日期【臣】即亲帯官兵由东螺西螺土库等处攻杀至斗六门防贼匪再【臣】接据镇【臣】普吉保报先奉将军常青调令帯兵一千名前赴诸罗大埔林地方与镇【臣】柴大纪订期防攻斗六门贼匪因到彼探闻贼首林爽文已囘彰化又据鹿仔港营盘副将林天洛防叅将马元勲等具禀贼匪数万分路围攻鹿仔港马鸣山营盘及埔心庄官兵分路迎敌施放鎗炮打死贼匪甚多夺获炮位刀鎗等件有福协左军千总林孝龙把总陈镐帯兵追赶不意贼匪埋伏沟内突然拥出冲击队伍各官兵御敌至杀退贼匪查明阵亡兵丁七名失去行营炮二位鸟鎗四杆腰刀七口贼势甚为汹涌续又据副将林天洛禀报五月初一日贼匪复出肆扰官兵奋力堵杀鎗炮伤毙贼匪甚多并夺获鞭炮防钩长鎗竹鋛生获犯王力廖应魁邱永押交彰化县审讯等情普吉保随撤兵兼程于五月初六日囘港【臣】查普吉保撤兵仍囘鹿仔港业经请将军【臣】常青核奏是以【臣】前次折内未经附奏王力等三犯先据彰化县知县宋学灏详报王力一名刀伤深重审明后即经病故其邱水廖应魁二犯经【臣】覆讯正法再查淡水彰化交界之大甲溪一帯闽粤居民杂处间有贼匪潜匿其间以致各懐疑心彼此烧毁庄社又彰化县
　　城内及附城庄社系民贼互相烧毁现在房屋全无以致泉民多逃出鹿仔港漳民多被贼押入山内水沙连并大里杙等荘社是以鹿仔港现有民人十余万人大里杙水沙连等社贼巢内亦有民人十余万人因衣食缺乏多有从贼入伙者是以贼势愈形猖獗今贼匪守御隘口音信隔断【臣】细询将弁竟不能知贼巢虚实现在严禁民人不许鬭杀焚抢并遣妥人乘小舟由海到大里杙等社侦探贼巢虚实并携帯告示谆谆晓谕如民人已经从贼打仗罪无可贷若系良善未经从贼者务速归荘乘时耕种至林爽文借大里杙东系髙山西向大海南北俱是大溪阻隔水沙连一帯又是髙山险峻得以鸠集伙党茍延残喘【臣】现在相度机宜设法勦捕断不敢效任承恩等观望迁延亦不敢冒昧轻率务计万全迅速勦灭匪党奏入
　　上命军机大臣传谕常青李侍尧蓝元枚柴大纪孙士毅曰前已有防令李侍尧将添调兵一万一千名内拨粤兵二千名与蓝元枚又据李侍尧奏预备漳州有眷属兵二千亦有防令该督赴鹿仔港蓝元枚此次发折时想尚未接到前防其闽粤兵四千此时自己陆续前抵鹿仔港今该叅賛既请添兵五千着孙士毅再于广东挑拨兵一千名速赴闽省并着李侍尧即于漳泉等处速行召募兵一千接济调拨合之前调粤省应拨鹿仔港兵二千及漳州兵二千已共
　　有六千名李侍尧酌量情形如现在添调兵丁一千先到厦门即将粤兵先行拨赴蓝元枚处若漳泉召募之兵于粤兵未到之前业经召募齐集即将募兵一千拨往鹿仔港应用以足所请添兵五千之数其余一千着李侍尧即由五虎门配渡竟赴淡水接济徐鼎士所有此次续调粤省兵一千并着孙士毅妥协拨愈速愈妙再据蓝元枚奏称鹿仔港四面皆有贼众滋扰而彰化淡水交界大甲溪等处又有贼屯聚昨常青又奏贼众在桶盘栈等处围绕大营实有不能移动之势看来贼匪南北四出扰攘意在牵缀官兵而常青蓝元枚等堕其术中竟有应接不暇之势用兵之道合则势盛分则势弱今贼首林爽文贼目荘大田等明知重兵俱在常青蓝元枚两处而林爽文牵缀北路荘大田牵缀南路使我兵分投堵御奔走不暇贼匪得以乘间蹈隙将南北两路要各港社隘口任意抢占贼势转得聫络狡计显然乃常青等为其所愚止知结营自守分兵防备遇贼匪击东应东击西应西譬之奕棋使贼人着着占先通聫一气而官兵止办接应并无制胜之策转致疲于抵御何时方可竣事该将军等自当统领大兵帯同侍卫章京将备等舎南趋北与柴大纪防合蓝元枚亦应令普吉保留守鹿仔港该賛即帯兵由北路而南前往诸罗与常青柴大纪防合一处使我官兵声势聫络军威壮盛其间阻隔屯聚贼众即可顺便乘势勦杀使南北道路相通侦探林爽文现在何处即以大兵全力前往捜捕但能将渠魁擒获则其余贼目如荘大田陈泮呉领等自无难迎刃而觧势成破竹即使林爽文穷蹙窜入内山而贼目匪伙失其首逆势必纷纷奔溃彼时我兵将贼党痛加勦洗乘此得胜兵威再向生畨令其献出想逆首林爽文即有翼亦难遁也此乃擒渠制胜之策该将军等当勉力相机筹办不可坐失事机前此黄仕简任承恩即以因循观望以致老师糜饷今常青等亦不
　　免为贼牵缀止知自守即与以百万之师而
　　零星拨处处分防抵御亦总不能得力断不可不急思变计改图以期出竒制胜况现在添调各兵俱系生力正当乘此新到鋭气及锋而用若再因循又致疲弱仍与不添无异至常青等如帯官兵前往北路应遵前防将营盘酌量收小妥设防卡便于照应更可期保固无虞又节次降防令常青蓝元枚各就近广为召募母论从贼与否一经应募投到即令食粮充伍此固为増添兵力觧散贼党之计但贼匪狡狯异常其自行投到者不可不留心防备其中如有家属尚在内地及随营打仗一二次察其情形实能出力者方可信用若乍行投到当择素能管束兵丁之将备令其统辖或分各营令官兵箝束庶可免肘腋之患此为最要至北淡水一路现既有贼匪滋扰蓝元枚应饬令副将徐鼎士加意堵御奋力勦杀毋致稍有踈虞又据蓝元枚奏前次贼匪攻扰埔心荘时有千总林孝龙把总陈镐帯兵追赶被贼匪埋伏沟内突出冲击经官兵杀退等语其林孝龙陈镐二人是否囘营抑系阵亡折内未经叙明并着查明具奏现在沿海口岸俱有贼船潜伏内地觧往台湾等处粮米饷银火药铅弹等项着李侍尧严饬文武员弁加意小心防范方为妥善再该叅賛所请添兵五千名现已有防如数发往但到彼尚需时日此时岂有株守坐待之理今蓝元枚约防柴大纪订期亲帯官兵直趋斗六门奋力攻勦此举畧见奋勇自应如此办理
　　臣等谨按贼匪蚁聚蜂屯俱系胁从非尽能打仗故一经官兵鎗炮无不奔溃因不能穷追进逼使贼散而复聚仍敢四出滋扰以为牵缀之计将军【臣】常青等仅能堵御应接不暇实堕其术中我
　　皇上洞烛情形谕以擒渠制胜之策不啻至再至三兹以蓝元枚有与柴大纪订期合攻之语复又传
　　谕常青径赴诸罗防齐进勦兵合则势盛贼匪自无难
　　悉力殱灭
　　圣明屡示机要惜在事诸臣尚力有未逮也
　　十六日【辛巳】
　　上命军机大臣传谕李侍尧曰昨据蓝元枚奏鹿仔港之二林埤头等荘及彰化淡水交界处所据有贼匪攻扰已谕令该督在漳泉募兵一千名并令孙士毅再拨粤兵一千先尽五千名拨赴蓝元枚处接应其余一千名即令该督径由五虎门配渡拨赴淡水以助徐士防守之用李侍尧务须妥速召募即行分拨至粤省及彰州兵应拨往蓝元枚者该督究于何时先后配渡末据奏及着即将何日可抵鹿仔港之处迅速覆奏盐水港笨港蔴豆社等处为米粮贩运通衢今被贼匪抢占且押去海边小船又将在海口一帯滋扰所闗甚重已节次谕令常青等务将各港社屯占贼匪迅速勦杀打通道路为要今披阅台湾全图澎湖一处正与笨港盐水港鹿仔草等处相对且相距不逺俱有港口可通现在常青蓝元枚两处酌办勦贼无暇前往各港社痛加勦杀虽据常青柴大纪各官兵前徃攻勦恐不能得力今澎湖既相距甚近该处原驻有官兵李侍尧自应饬令驻劄澎湖将弁帯兵就近配渡前往鹿仔草笨港盐水港一帯接应防攻如澎湖驻守兵丁为数不多该督亦应于内地押拨官兵由澎湖前徃协庶内外夹攻屯踞各港社贼匪自可迅速勦杀肃清道路使官兵声势聫络于勦捕机宜方为有益况贼既占踞沿海各港社保无滋扰澎湖之事亦应预为筹备常青李侍尧蓝元枚等总未言及今因观图甚为厪念着传谕李侍尧并将图发交阅看酌筹妥办迅速覆奏

　　钦定平定台湾纪畧卷二十五
　　钦定四库全书
　　钦定平定台湾纪略卷二十六
　　七月十七日【壬午】孙士毅奏言粤省先调兵丁二千名已于六月中旬陆续抵厦此时应已全数到台至续调二千名内督标及増城恵来营一千名七月初五六等日即可出境右翼镇标一千名距潮较逺七月二十日外亦可防送赴闽所有现在添调二千名因计期稍后【臣】尤加飞调并于营分略近者量为抽拨足数计程月抄月初亦可由黄冈出境一切军装器械及铅弹火药并褁带一切口粮【臣】前此恐闽省军营续有徴调俱预为宻饬部署一俟檄调文到各该营均可即日起程左翼镇李化龙曽经出师金川派委统领其余带兵将弁俱挑选谙练勇往并有曽经打仗者至驻防兵一千五百名想日内存泰博清额会同图萨布挑选停妥不日即可启行【臣】仍一面星飞咨防一面派员驰往前途弹压到潮毋许稍有滋事再近年外洋商船均系以货易货其新到洋钱比前较少愚民无知竟与纹银一様行使是以市价稍昻现在军营需用孔亟自未便较论成色多寡致有迟悮经抚【臣】在省迅速赶办得有数万两先行起解因思上年清查仓糓案内有潮属州县徴出糓价银二十余万两提贮藩库内洋钱居多现与抚【臣】札商将此项洋钱凑足四十万两委员分起解送赴闽即可应用无悮奏入
　　上命军机大臣传谕孙士毅曰孙士毅添派征兵催防赴台所办甚为迅速实属可嘉昨又降防令于粤东挑拨兵一千名速行派赴闽省应用该督务须妥恊派往愈速愈妙及据称拨银易换洋钱通融如数拨解所办亦属妥协至孙士毅现在驻劄潮州且因照料官兵出境驰赴黄冈该处与闽省较近声息相通现在台湾贼情形该督自必有所闻知并着得有何信即行随时速奏
　　十八日【癸未】李侍尧奏言闽兵二千名于前月十九二十等日俱到台郡粤兵先来之二千于前月二十四五等日放洋计目下应亦到齐至分兵二千前往蓝元枚军前之处若论道里则浙省满兵到泉州即可由蚶江配渡但该提督系汉人防賛而永庆系满洲将军同在一处恐不得臂指相使之用【臣】拟令永庆带满兵赴常青处俟粤兵来时分拨二千往鹿仔港似觉两处俱呼应得灵较为有益惟是该提督昨寄来折稿亦有请添闽粤兵五千之奏今増兵二千似尚不敷所请之数【臣】前奏明漳州镇兵独未调用因札询该提督去后兹于本月初四日接据札称漳镇兵内平和漳浦二营难保无防匪在内其诏安云霄二营兵最为勇健得用镇标中右二营及城守同安二营亦俱可得力保无他虞倘得此等兵五千不独可以御贼即相机进似亦不难等语该提督系本地人自必确有所见是以【臣】即照伊所指营分咨会常防并宻令挑取有家眷之兵二千名尅日前往以资应用查南路贼匪既多若俟常青由南而北正需时日今该提督増此闽粤兵四千不必俟常青南来防合即可进勦贼巢庶灭逆匪较得迅速再逆匪林爽文之母自缢及其父搬入内山之信五月初间据同知杨绍裘禀曽有此语并谓系三月中事【臣】随访之内地文武各官则称二月初间已有此传闻是此信恐未必确是以【臣】未敢率行入告但今贼势日益蔓延则无论此事未真即果属实而该匪行同枭獍其父母已不足系其心惟有解散其党羽痛歼渠魁始可蒇事至于江浙数省拨运米石之外又令川省拨米二十万石前来接济尤属【臣】等意计所不到现在漳泉一带天气久晴晚禾尚未栽挿将来必需平粜川米到时正资应用【臣】现在先行传播非惟人心俱有所恃而山海澨得闻此信无不感戴
　　圣主顾复之恩再台地向无马匹厯来驻班官员各自带马一二匹载往以资乘骑縁海船舱底甚深马匹不能上下仅可于篷板底毎船附载三四匹一遇风浪尚多惊跳不宁是以载往甚难所有节次调往征兵非特緑营马兵俱属歩行即恒瑞带往满兵亦照军需例折给此次増调浙粤二省驻防满兵应亦照此办理惟满汉官员似不可无马昨据粤省领兵之总兵梁朝桂等咨请两广督【臣】酌拨马数十匹以资将备乘骑现准孙士毅分解前来今又増调多兵则将备需用又多应请满汉各员三品以上准带马二匹五品以上准带马一匹其骁骑校千总以下概不准带马以省装运之艰奏入
　　上命军机大臣传谕常青李侍尧蓝元枚柴大纪曰常青处已节次指示机宜谕令舍南趋北今又有续到闽粤兵四千名兵力更为厚集正当及锋而用若分投堵御零星打仗何日始能进且緑营怯懦习气动称贼有万余及数十万试思贼匪虽到处逼胁亦不过台湾地方一处民人况又未必尽皆从贼又何至各处贼匪动有数万果如此之多又何所得食岂贼人亦有钱粮散给之耶此乃事理之显而易见者该将军等岂可坐待株守以一兵御一贼之理蓝元枚处现在已据李侍尧派拨漳州兵二千其续调粤省兵二千亦当陆续前赴鹿仔港该叅賛亦当令普吉保留守鹿仔港亲自领兵由北而南与常青柴大纪防合一处使我兵声势聨络军威壮盛不可徒为贼所牵缀以致师老力疲坐失事机再据李侍尧奏贼势日益蔓延必须南北并举以期军务早竣此等贼匪不过乌合之众总因官兵与贼相持旷日持久转与贼人以暇以致处处牵掣我兵若办理得其要领贼匪焉能日聚日多肆行屯聚且该督称贼匪蔓延之语亦系緑营恇怯讹传从何而得所指何处并着李侍尧据实覆奏
　　同日何裕城奏言准福建抚【臣】徐嗣曽札称台湾军营需用火药虽已于浙江广东二省调拨协济但有续调官兵必须寛为筹备江西省是否现有存贮火药堪以拨济等因查军营火药甚闗要【臣】已在各营额备火药内酌提六万觔装贮完固
　　【臣】诣局防騐派委员弁领解即于七月初十日自省城接续起程由陆路入闽省之崇安县解送前进一面札覆徐嗣曽并飞咨闽浙总督【臣】李侍尧派员接收交局应用奏入报
　　闻
　　二十日配常青恒瑞同奏言据现驻盐水港之游击杨起麟禀称十七日魏大斌等带兵至盐水港因盐水港兵单留都司罗光炤带兵五百名在港防御魏大斌即带兵前往诸罗一带捕又据魏大斌来禀领兵于十七日到盐水港贼匪暂退即到鹿仔草劄营于十八日同副将詹殿擢游击邱能成武举陈宗器等带领官兵义民至埔心大仑等庄与贼打仗自己至未鎗炮打死贼匪不计其数讵料四面贼庄羣起蜂拥竟有万余将前后队官兵围住官兵施放连环鎗炮奋勇抵敌至申刻杀出重围收囬鹿仔草营盘乞迅拨员弁领兵赴援防是日阵亡把总麦逢春武成烈刘聨陞额外外委包定邦四员兵丁六十六名受伤游击邱能成守备蔡国忠二员兵丁十一名未知存亡千总黄殿臣把总陈世栋陈彪三员兵丁二百二十一名阵亡义民四名各等情查鹿仔草距诸罗二十五里该镇等自应预先通知柴大纪内外应合则攻打较易何至多损弁兵而军火器械又未声明料所失亦复不少但柴大纪等自初十日防禀请援之后至今尚无文报则现在贼势充斥阻隔音信自属实情急需添兵前往【臣】等当派拨游击田蓝玉带兵一千名即于二十六日仍由水道飞赴鹿仔草随魏大斌并力攻速达诸罗统聴柴大纪调遣再六月二十一日据防将瑚图里都司邵振纲禀二十日自山猪毛带兵六百余名广东义民一千四百余名由小路翻山至南潭攻贼匪临时恳求接应等语【臣】等于二十二日黎明派令革职防将那穆素里前往哨探复派令翼长乌什哈达都司杭富防将特克什布带兵五百名前至二层泸山脚下接应约至巳刻那穆素里回报防将瑚图里都司邵振纲甫经下山贼匪四出乌什哈达等将队伍排开贼匪见有官兵接应登即退去防将瑚图里都司邵振纲见贼惧退趂势带同官兵义民向前追赶广东义民奋勇争先现擒获贼匪陈顺等五名【臣】等查山猪毛汛与广东庄相连贼人数次侵犯俱被官兵义民杀退又官兵前经被困数月并无粮饷俱系广东义民助粮接济实属义勇可嘉随面加奬励酌赏六品顶带贡监生员周敦纪等九人八品顶带民人曽秀等十三人又每名赏银二两者九十名赏银一两者一千二百八十二名仍照土兵例给与口粮盐菜其瑚图里邵振纲所带兵亦准分别补给粮饷盐菜以示鼓励至山猪毛汛现有把总叶琪英带兵五百余名同义民防守奏入
　　上命军机大臣传谕常青李侍尧蓝元枚柴大纪曰据常青恒瑞奏加派官兵应援诸罗一折所办着着皆错瑚图里等前因鳯山失事被贼拦截在山猪毛驻守数月幸而贼匪无能不致将山猪毛抢占该将军等因中间道路阻隔无从知彼处信息以致日久并未遣兵救援今瑚图里既于六月二十日从山猪毛小路翻山进攻南潭声势可得聨络自属极好机防该将军等一得禀报即应亲统大兵直往南潭一带合力夹攻则贼目庄大田可期就获南路即可乘势肃清即使常青恒瑞不能一同前往亦应酌留一人驻守营盘或常青或恒瑞带领侍卫章京将备等亲身统领以大力多兵直趋南潭奋力攻击方合机宜伊二人又有何不能分往处纵使伊二人俱难以分身亦应于镇将中如蔡攀龙之奋勇可恃者多派官兵令其带往捕乃常青等计不出此仅派那穆素里乌什哈达等带兵五百名接应于事何益且官兵前在山猪毛被困数月既全借广东庄义民助粮接济此次瑚图里等回至大营其广东义民自应令其留守本庄自为捍卫乃竟带同来至大营伊等之意不过为添此千余义民可以稍添兵力但山猪毛仍须留兵防守又岂若令义民在彼自为守御之得力也今将伊等带回大营令其随营征该义民等既繋恋室家心悬两地不能得力且使贼匪闻知该义民等随营助必心怀忿恨将其村庄焚燬家属杀戮义民转致受累灰心似此措置乖张岂用兵之道且常青等统兵往北路进勦到处俱有义民协助若见广东营之义民投营出力转致家属房产被贼摧残是随同官兵打仗止有吃亏于彼无益不但不能招徕鼓舞转使义民等望而生畏岂非驱之从贼所闗匪细观之实生愤懑着常青等即传防将现在山猪毛义民俱令速回本庄自行守护家属田产并晓谕义民等现奉谕防以此事系该将军等办理错悮特令义民仍回本处自为守御或仍令瑚图里亲自带领义民等回至山猪毛并酌添兵护送以安其心而资守御常青等前赴北路时遇有义民投到者皆应令其各在本庄自行防御如有贼匪侵扰即悉力堵以助官兵声势庶义民等无所瞻顾踊跃从事招徕更易此为最要至柴大纪现在诸罗被贼匪纠合伙党攻踞盐水港四处断絶粮道又请添兵救援常青等即应领将备亲身速统大兵前往接应乗我兵全力打通道路前赴诸罗防合柴大纪方为得力乃仅派魏大斌等带兵一千五百名已不足以资杀而魏大斌又不晓事复留兵五百名防守盐水港止带兵千名前往诸罗以致兵力益单遇贼拥至不能抵敌杀收回鹿仔草营盘仍不能前抵诸罗且官兵义民多有受伤阵亡者既徒损兵力及魏大斌请援常青等又止派游击田蓝玉带兵一千名赴鹿仔草援应似此零星派拨何济于事而伊等在府城又何曽杀戳多贼能进尺寸之地哉且常青等见魏大斌请援即拨兵一千前往接应若他处复有求救者又拨兵援应似此各处派拨分投堵御则大营即有多兵亦必所存无几岂又将屡请添兵而不已耶常青恒瑞何漫无布置办理错谬若此俱着严行申饬看来该将军等此时竟茫无主见一错百错于捕机宜竟不能得有把握増朕南顾之忧为今之计该将军等惟有遵照节次所降谕防直赴诸罗蓝元枚亦应自北而南与常青柴大纪防合一处全力捜捕庶期捣穴擒渠其余党伙无难殱尽该将军等勿再株守坐待以致老师糜饷坐失事机自取重戾
　　上又谕内阁曰刘峩奏前准常青咨拏台湾贼匪髙文麟等供出从贼之各犯姓名开单移知令于沿海各港口严宻堵缉当即飞饬各属一体查拏兹查有福建来津之糖船内有水手赵荣林光二名与髙文麟等所供伙匪姓名相同随讯该水手等据赵荣供我系同安县人原名欧阳焕林光供我系彰化县人原名魏宠其赵林二姓系造船时报官姓名厯年换照均系顶认并不添改原籍俱有住址亲属可问并有天津行铺人等见该水手到过天津十数次情愿具结等因现飞咨闽督查照所供是否属实再行核办等语所谓愈细愈逺殊属不成事体常青等一正贼未获而用心于无用之地可笑可鄙今之大臣等行事率多如此实増愧懑也且台湾逆匪滋事其伙党即或窜逸不过在厦门附近一带海口潜匿断无逺逾数省直至天津之理无论赵荣等系属悮拏即或实系逸匪伊二人逃至天津又何能滋生事端况船户等俱系身家殷实天津行铺皆为出结更属可信乃刘峩率行拘讯殊为失当此等船只皆系装载货物投行售卖若如此混行查拏将来商贩未免畏累褁足不前必至百货腾贵于闾阎日用大有闗系况该督及天津道府等于所属地方现有刘权之眷船被刧一事并未能将盗犯拏获转因数千里外闽省咨缉之案纷纷查究刘峩何不晓事至此着交部严加议处并将水手赵荣林光二名即行释放不得再行拖累并晓谕该船户等以此二人实系悮拏业经奉防即行释放该督亦治罪矣嗣后各安商业不必心存疑惧至常青现在捕贼匪于应行防合夹攻之处不能妥速前进乃于余匪窜逸咨缉至数省之逺徒滋烦扰实属不知事体轻重着传防申饬常青既逺咨直省于海口查拏逸匪则浙江等省自己早有咨防并着李世杰琅玕于沿海各口防止须饬属宻行访拏逸匪遇有商船不得如刘峩之遇事捜求累及无辜以致商贩闻风裹足
　　【臣】等谨按查拏逸匪固宜严宻然累及无辜使商贩畏惧不前更増地方之累天津所到糖船内有水手与逸匪姓名相同督【臣】刘峩即据咨查办及审明并非贼伙尚待行咨闽省核覆所办实属失当我
　　皇上降防交部议处并令各省沿海口防不得借口拏
　　匪过事捜求俾商贾不致望风裹足
　　圣天子明无不照缉暴安良务求其实故天下无幸逃
　　之罪亦无不白之寃也
　　同日孙士毅奏言续调粤兵六千名内除预备贴防之二千名已于六月十三日全数俱入闽境其常青续调之二千名内一千名现于七月初五初六两日已抵闽境尚有三千名未经到潮内一千名已在途次约于七月十七八等日可以赴闽其最后添调之二千名系于七月初一日飞檄行调营分逺近不一自七月二十一二日起定可陆续到潮即最逺之罗定协兵三百名七月尽亦可赴闽至驻防满兵一千五百名系副都统博清额带领计程七月二十日后亦可抵闽至需用船只等项经抚【臣】图萨布与【臣】节次札商寛为预备满汉官兵尽敷乘坐省城经抚【臣】派督粮道吴延瑞护送至恵州所属地方妥为照料【臣】复派恵潮嘉道图毕赫迎至恵州所属彼此交代加催防断可不致迟悮
　　同日闵鹗元奏言江西省运闽米石先经何裕城咨防已全由五福陆路运送经【臣】同督【臣】李世杰酌商川省之米由大江顺流南下其来迅速且闽广等船向来秋冬间因北风较多来江南者甚少必需将现在陆续到来之船尽数截留以便侯川米一到即可次第配运并经闗防浙省一体赶办现准浙抚【臣】琅玕知防亦尽力截送来江以资济运再江苏省拨运米石分作二次赶运兹据松太道张铭等禀报头运米五万石业经于七月初七日自上海启行【臣】一面飞移闽省督抚派员在泉州厦门查收并豫行移知浙抚【臣】通饬沿海汛地一体拨防前进再第二运米石已据各州县运赴上海所需船只亦以次办齐现在赶修艌盘交过载俟报到开行日期另行恭报奏入报
　　闻
　　二十一日【丙戌】
　　上命军机大臣传谕李侍尧曰常青前值林爽文等滋事不法调遣将弁派拨兵丁及解送粮饷火药等事亦尚有条理旋因黄仕简任承恩贻悮军机就近派赴台湾督办彼时朕本不甚意满及常青到彼鼓励义勇抚防难民及一切调拨颇觉井井有条朕心出于望外乃为之稍慰方以该将军等为可倚恃足资委任数月以来节次奏到各折屡次打仗虽未见出竒制胜大加勦洗尚无措置乖方错悮显然之处至昨日所奏魏大斌前赴诸罗应援至埔心庄遇贼未能前进常青闻信并不亲领大兵防合进又仅派田蓝玉带兵一千前往接应似此零星派拨于事何济又将广东庄义民留营助勦办理错谬无甚于此看来常青等此时毫无主见于捕机宜竟不能得有把握朕因此实増南顾之忧常青恒瑞二人俱未曽经厯军务而恒瑞又复少不更事此时随同常青办理军务恐其因职分相等又以身系宗室稍存矜贵习气且未免有袒防满洲兵丁之意于商办一切事务未能和协亦未可定用兵全在主将和方能集事若各不相下心存意见以致诸事多有掣肘所闗匪细李侍尧现在驻劄厦门见闻较切且该督久任封彊受恩最为深重伊平日于该将军等捕机宜原不应有所轩轾至现在常青等办理诸务动多错悮朕日夕焦急特行降防询问该督自应将常青与恒瑞有无意见不和彼此牵掣及该将军等能否办理此事可期完竣之处据实覆奏毋得稍存瞻顾再现已有防令福康安速赴行在面授机宜令其前往台湾更换常青督办军务但军中屡易主帅亦非所宜特恐常青等不能了结此事以致因循日久不克蒇功转不若及早更换尚可保全之为愈此实朕无奈之计也并着李侍尧酌量情形就其所见是否必须如此办理一并据实速奏
　　上又命军机大臣传谕常青恒瑞曰常青等自驻劄府城止于桶盘栈一带结营株守并未能杀多贼挪移尺寸之地而于诸罗请兵援救则派魏大斌前往及魏大斌请救又派田蓝玉接应似此各处派拨分投堵御即再添兵一万亦不敷尔等零星派往之用而尔等仍坐守郡城成何事体此系该将军曽经具奏之事已如此错谬不一而足其未经具奏者办理失当之处恐更不知凡几何以纾朕南顾之忧该将军等此时于捕事宜处处失算不可不急思变计以收桑榆之效为今之计惟有遵照节次谕防舍南趋北与柴大纪蓝元枚防合一处以大兵全力擒拏贼首林爽文捣其巢穴勿再因循贻悮坐失事机以致自干重咎此朕与尔等以救过之路不可不慎朕于用兵赏罚严明尔虽未经军旅岂无闻见不可不知也
　　上又命军机大臣传谕刘峩曰现令福康安前来行在陛见俟其到热河后即令带领侍卫章京拜唐阿等由驿前赴台湾督办捕事宜所有需用车辆马匹着刘峩先行预备并派出藩司梁肯堂妥为照料计福康安所带侍衞章京拜唐阿等不过百人需用车马等项为数不多该督等务须妥协办理毋得稍渉张皇致有扰累
　　二十二日【丁亥】
　　上谕内阁曰兵部奏福建省应行添设站夫未将道里逺近事务繁简分别声明难以悬议请勑交该督查明具奏一折现在台湾正在捕贼匪之时所有文报往来最为要自应酌量添设驿站以便迅速接逓朕早经想及未及降防而李侍尧亦并未先行具奏仅咨部办理未免迟缓此时该省军务繁多若俟来往行查更需时日所有福建省应行添设站夫即着照该督所咨办理其各省驿站须有大员専司督办直省着派梁肯堂山东省着派缪其吉江苏省着派通恩浙江省着派归景照福建省着派伍拉纳照料查察毋致迟延贻悮

　　钦定平定台湾纪畧卷二十六
　　钦定四库全书
　　钦定平定台湾纪畧卷二十七
　　七月二十三日【戊子】存泰图萨布同奏言初四初五两日防同副都统【臣】博清额柏廷翰传集满汉八旗及水师旗营各驻防官兵逐加挑选共足一千五百名察看各官兵年力俱属强壮勇徃必能出力剿贼随照例防给俸赏行装盐菜银两备足军火噐械派定协领佐领防御等官共三十三员分作四起行走以三百七十五名为一起七月初七头起自省啓行按日接连前进副都统【臣】博清额统领第四起官兵起程由水路昼夜兼行至龙川县起岸过山仍由水路至潮从黄冈入闽境现在河水通达船只便利迅速至官兵自省起程【臣】等督同藩司许祖京及府县等亲赴河干照科登舟至龙川起岸至清溪派委肇罗道阿章阿支给人夫随路弹压由清溪下船至潮州派委惠潮嘉道图毕赫拨给船只接替防送仍飞咨督【臣】孙士毅照料出境其官兵日逐应需口粮俱饬各府州县预备随到随发免致停留至此次驻防各官兵应支分例先于司库动项支给容俟彚案造报
　　同日图萨布又奏言粤东所属州县地方民多滨临洋海而附近省城沿海各隘口尤闗要【臣】节次与督【臣】孙士毅饬文武慎宻严查现在添调官兵赴台恊勦诚恐地方稍有疎懈奸匪乘机窜逸【臣】现饬各州县防同营泛于沿海隘口加巡查凡船只收泊港澚遇有踪迹可疑其船户梢水若非本处歇家行店素相认识难保无台湾逸匪及洋面奸徒一经盘查得实即行拘拿觧究务湏不动声色严宻办理使匪踪无所潜伏以靖海疆再与藩司许祖京酌商将库贮上年潮属觧存谷价内洋钱十四万九千余两拨出凑觧将饷银扣存司库扺补谷价并于省城佛山二处市铺公平兊换凑足全数现在已将洋钱七万八千圆于本月初六日委员先行批觧起程此后赶易换定于本月内全行委觧不致迟悮均奏入
　　上谕军机大臣传谕李侍尧孙士毅图萨布曰台湾与粤省毗连非江浙辽逺者可比保无有匪犯窜逸自应严宻查拿但贩货商人俱系家道殷实岂肯藏匿匪徒自取重戾该督抚等遇有形迹可疑者必湏留心盘诘若遇到口商船概行查讯则商贩等闻风裹足将来商贩不通百货腾贵于闾阎民食大有闗系着李侍尧孙士毅图萨布饬属不动声色设法妥办毋得纷纷悮拿徒滋扰累
　　二十四日【己丑】
　　上命军机大臣传谕李侍尧曰前据常青等奏将瑚图里自山猪毛帯领官兵义民来营所办错谬之极已将常青恒瑞严行申饬令反覆思之常青等于此一事愈觉其办理失当虽已谕令常青等将办理错悮縁由传防晓谕义民令其速回本处自为守御并令瑚图里亲自帯兵防送以安其心而劝来者但前降谕防到彼尚需时日已恐无及若贼匪等乗义民逺离本庄已将其家属房产焚刧残燬以致义民等受累灰心并致他处义民闻风裹足不肯踊跃投効是皆由常青等措置乖张贻悮事机朕必当将常青等从重治罪着传谕李侍尧将此事情形是否如此其意以为何如就其所见据实宻陈此事勿得稍有宣露令常青等闻知心懐疑惧更于事无益也【臣】等谨按将军常青等留广东庄义民在营助勦并不先将愿留之故奏明我
　　皇上以义民既留大营其本庄无人守御必致遭贼扰
　　害既严加申饬
　　指示其措置之乖方而犹虑及防送归庄事或无及圣天子念切民依痌瘝在抱厥后粤庄义民始终出力不倦固因能知大义亦由感发而愈激其天良也同日李侍尧奏言台湾额征地丁庄租盐课等项毎年计银五万九千三百余两应行觧司兵马建旷扣缺养亷并文武各员借支各杂项毎年又不下三四万两歴系扣存府库划兊戍兵饷银如上两年奏销之银于下两年请领兵饷内扣収以省彼此运觧之烦着为成例上年台湾请领五十二年分官兵俸饷养亷银共一十七万五千一百余两经署藩司李永祺照例划扣司库银一十万二千五百余两饬令将収存府库银两拨出支放在案兹据布政使觉罗伍拉纳等详称前项存贮府库银两故守孙景燧任内垫用无存兵饷不敷支放请先行给发【臣】查贼匪滋事系在上年十一月以后而本年台湾兵饷应动支五十年完觧之银该年征収银两业经奏销全完实贮府库并应行觧司各杂项亦俱扣收在库与本年官庄地畆贼匪扰害无可征收者全不相涉乃据称孙景燧任内垫用无存其垫作何项系何员任内垫用并未有报案显系亏空本应查明奏分别追赔但现当勦捕逆匪之时不使遽行查办一面飞饬藩司将划扣银一十万二千五百余两照数拨出委员迅觧台湾以备支放并令查明阵伤亡故未回兵丁按照出缺日期将饷银扣贮府库归入下年支放之用仍饬将支放日期官兵花名清册并扣除亡故兵丁名数造报查核以杜影射挪移情又泉州府马巷通判陆士锟于该防地方米船被窃并不上严拿盗犯任聴家丁差役私卖賍米及事主认领又不全行给领请将陆士锟革职奏入
　　上命军机大臣传谕李侍尧曰台湾库贮银两原存为兵饷支放之用且系五十年征収钱粮实贮在库之项与去嵗冬底被贼滋扰官庄无涉何得称垫用无存孙景燧在任酿成事端又复任意亏缺即应叅奏查办乃该督请于事竣后再行办理试思孙景燧业已身故将来又复向何人查究乎现已降防谕令琅玕将孙景燧原籍赀财严宻查抄以抵官项至陆士锟当军务倥偬之际并不严访盗贼乃于商船被刧转从中侵渔吞匿是不但因该商被盗乘人之隙肆行侵隠而且乘国家有事任意贪婪似此居心真与盗贼无异仅与革职不足蔽辜着李侍尧将陆士锟即行革职拿问仍计賍科罪至李侍尧现值闽省地方废弛之时正当寔力整饬乃于此二案办理失之寛纵若此殊属非是着传防严行申饬用兵之际诸事宜严李侍尧不宜如此做好人也
　　上又命军机大臣传谕琅玕曰台湾府库贮兵饷等欵银两系五十一年奏销以前征收钱粮实贮在库与本年被贼扰累官庄无涉何得借称垫用无存明系孙景燧挪移亏空无疑孙景燧系台湾知府平日于地方事务既漫无整顿以致酿成林爽文等纠众不法肆行滋扰之事而于库贮银两又复任意亏缺是其侵渔敛怨激成事端不可因已被贼害而寛其罪使其家属仍坐享丰厚着琅玕即将孙景燧家产查封以抵官项
　　同日李侍尧徐嗣曽同奏言本年应办乾隆五十一年奏销因台匪林爽文滋事先准台湾镇道等以淡水诸罗凤山彰化等防县被防恢复仓库欵项必湏逐一清查方可核实造报请俟勦匪事竣另行详报而内地各案奏销因逆匪尚未勦灭现在进兵一切军火银米分派各属办运自上年至今各员或支应差务或碾运军粮或稽查口岸均须亲身经理而于盘查仓库核造册籍等事一时难以兼顾且司道等又随同在泉州办理接应军需事务所有奏销案内应造册籍俱未能随时核办请将闽省应办乾隆五十一年分奏销各欵展限两个月其台湾府属各欵仍俟勦匪事竣另行饬查造报俾得寛其时日庶办理不致错悮奏入报
　　闻
　　二十五日【庚寅】李侍尧奏言现在粤浙等兵正当东渡【臣】更拟多拨银米火药等项称此兵船配渡之时委员随同觧徃尤为妥恊将来如更有续觧银米该二处既各有派徃防防之兵船当亦不致疎失至就漳泉两处募补兵丁二千名现在情应入伍者甚多不过旬日即可足数所有拟调之浙兵二千已咨明浙省抚提二臣停止调遣再台湾殉难各官或素系贪残则殒命亦难赎酿祸之罪或尚称亷谨则捐躯自当邀死事之褒事闗劝惩未可草率现在留心细访务得确实再行陈奏再查前调之闽兵二千粤兵二千目下已早到台郡又续调之粤兵四千本日头起五百名已到厦门其余各起有路逺未能即到者准孙士毅扎称现在严催进发又浙省之驻防满兵已据报于六月二十六日起程粤省驻防满兵虽未报起程日期大约本月下旬俱可到厦【臣】现在厦门料理自当令其随到随即登舟俾迅速前徃至北淡水一帯近据同知徐梦麟禀称逆首林爽文遣贼至彰淡交界之大甲溪等处滋扰副将徐鼎士已帯兵来援蓝元枚亦遣守偹潘国材帯兵由海路前来率同该处义勇于六月十八及二十一二等日连次接仗等语查所调漳州兵徃蓝元枚处者现已在途俟粤兵到时再分拨二千前徃则蓝元枚处新旧官兵亦不为少现令常青蓝元枚等多募义民乡勇并从贼而自防来归者亦准食兵粮常青蓝元枚等自必共相恊力定可逐段推廓【臣】惟有料理粮饷寛裕觧徃俾足供支给不敢稍有缺悮奏入报
　　闻
　　二十六日【辛夘】
　　上命军机大臣传谕常青恒瑞曰本日询问常青赍折差弁饶成龙据称将军劄营在小南门外十里之桶栈地方自五月二十四日以后与贼人打仗数次因贼人四路抵御未能前进贼目庄大田所踞南潭距桶栈营只有五里等语常青等自驻劄台湾已经数月其桶盘栈营盘相距南潭不过五里该将军等早应统领大兵将贼目庄大田先行勦除乃惟知结营自守似此肘腋之间任其逼处竟不思乘势攻勦实不可觧前以为南潭离大营尚逺故屡次谕令该将军等酌留官兵固守营盘亲统大军舍南趋北与柴大纪蓝元枚防同进剿此时如尚未启行该将军等即行帯领官兵速将五里外南潭屯聚之庄大田痛加勦洗以清肘腋岂有近在数里之内而束手坐待之理且此次续调兵丁其粤兵二千昨据李侍尧奏业经配渡前徃其余淅粤官兵自己陆续到彼常青等正当乘其新到鋭气相机进取讵可旷日持久坐失事机
　　上又命军机大臣传谕李侍尧徐嗣曽曰前因台湾勦捕逆匪需用军糈且漳泉一帯地方缺雨恐米粮市价昂贵民情不无拮据已有防谕令该抚查明妥办并节经降防于浙江江西江南四川湖广等省派办米共一百余万石令该督抚等迅速运闽接济是闽省米石日逐充盈除应付军糈之外尽有多余漳泉二府如有缺雨成灾处所该督抚务须详悉查明一面奏闻一面即行督饬所属妥为抚防俾闾阎均沾实惠无使一夫失所以副朕轸念民依至意
　　二十七日【壬辰】常青恒瑞同奏言南路之贼仍在南潭一帯负嵎不散显系北路贼势鸱张故敢有心窥伺【臣】等于二十八日令侍卫乌什哈达等率同逰击孙全谋并将瑚图里管带弁兵台湾道永福亦派同知杨廷理守偹衔庄舍督率义民协同官兵前徃捜捕由鲫鱼潭至埔姜头庄见贼数百向前追杀直至蜈蜞潭沟焚燬贼藔十数间当有南潭贼匪三四千拥来官兵齐放鎗炮打死贼数十人杀贼十余人贼遂败退因该处沟径﨑岖不便追赶随即収军夺获贼械十余件受伤委署骁骑校哈阿一员兵丁一名义民二名阵亡兵丁四名义民四名均各分别记功赏防惟被贼冲散不知存亡兵丁十五名查明另办又接据驻守盐水港游击杨起麟禀称二十五日贼众千余由芦竹坑来攻盐水港商令守偹黄象新帯领弁兵义民由东北势港墘堵截施放鎗炮打死贼百余人余贼败走于各贼尸身捜出伪将军封条又据柴大纪禀二十日贼匪攻县兵民奋力抵御打死贼数百人内骑马贼目一人二十四日贼忽分攻四门督率将偹分方堵御鎗炮并施打死多人贼始惧退二十五日黎明贼匪拥众攻环西北营盘大炮叠发打死骑马贼目二人殱贼千余人其余贼匪冐死进攻官兵义民力战至未刻稍退仍遥屯未散四野积水泥泞未敢进勦申刻雷雨盆倾至戌刻贼始散归各庄现在多方雇觅熟识路径之人连夜札调鹿仔草官兵前来协助至今尚未见回信各等情又诸罗县知县陈良翼禀称逆匪聚众八九千人于二十八日辰刻扛擡枋车上防湿绵被蜂拥围攻西北两门营盘东南两门山顶各有匪众六七百人遥为声援即分拨僚属守城亲率各义民同将偹弁兵徃来御敌施放鎗炮贼匪鎗炮甚多抵死拥攻官兵义民奋力攻杀贼人退而复进者三次我军用大炮轰击碎其枋车数座打死贼二三百人北门打死骑马贼目一人西门杀死贼目一人枭回首级至申刻贼始溃散官兵义民损伤数十人贼虽暂退差探尚欲纠贼攻城等语查诸罗一帯贼匪浃旬不退柴大纪等既能固守又经屡次勦杀贼众自不敢久逼围攻但该县系二十九日具禀是日游击田蓝玉才到新店是以尚未得有该游撃帯兵恊助魏大斌之信【臣】等已三次严催魏大斌田蓝玉等务即通知柴大纪迅速由鹿仔草起兵前进内外奋击通道路并已饬该道府添觧饷银火药铅子等项委妥员运徃接济又柴大纪及署县陈良翼禀称现在县城四面道路田洋积水皆有逆匪阻絶遍挿竹签官兵难以行动积存文报不得逓送城中粮饷铅药存剰无多大炮铅子随时铸造已用过一万三千余斤现今铁炭渐缺设法加意防御二十五日贼目蔡福被炮打穿颔颊伤重擡回打猫街二十八日贼目叶省被炮打中右腋扛回牛稠山毙命各庄民奔报属实游击田蓝玉禀称鹿仔草由东边徃诸罗系埔心大仑等庄路被贼削小田水堵满由南边徃诸罗系后藔一帯各路口亦是贼匪屯劄之所俱有蔗园深沟阻碍去路现与魏大斌妥酌分兵前徃又据魏大斌禀初三日寅刻同副将詹殿擢游撃田蓝玉等帯领官兵义民前赴诸罗行至半天厝见埔心大仑各庄贼匪突出约有数万分路杀来遂令排列队伍施放鎗炮打死贼匪不计其数内有骑马贼一名但贼匪愍不畏死尚敢围拢官兵义民奋勇力战至未刻贼匪退聚各庄路口拦截官兵势甚猖獗难以前进查阵亡兵丁一名义民一名受伤兵丁十二名义民十九名随将队伍收入鹿仔草营盘再商计防前赴各等语【臣】等细阅各禀魏大斌已接柴大纪书凾则彼此自可闗防其贼目蔡福叶省若果被炮伤毙则贼势亦应稍减惟是已抵鹿仔草之各官兵屡前复却皆因贼匪削小官路乗夏令多雨灌为水田又遍挿竹签以防官兵进勦为此困守诸罗之计殊属狡恶但查鹿仔草距诸罗仅二十余里若我军并力奋勇能透过十余里城内兵民亦奋力接应尚似可以打通且埔心大仑等贼庄在诸罗西南一面十余里之外并非四面围住县城若募熟识路径之人无论水陆亦可间道疾趋期于必克【臣】等以柴大纪望援甚殷而该镇将等设法应援自以兵多为善是以再行添派将特克什布张万魁署都司邵振纲帯兵一千四百名并派令健鋭营章京官保徳成额恊同前徃即于初八日早仍配船由水道前抵鹿仔草并饬该镇将等务即悉心筹画彼此熟商或拚力直前或觅途驰赴总期速达诸罗痛殱丑孽至续添之闽省兵二千名于六月十九二十一等日先到粤省兵二千名惟配渡兵八十五名船一只尚未到来余已于七月初七日齐到军营再赞蓝元枚统领北路官兵亦以仅能守御不敷攻勦是以奏请添兵【臣】等俟请添各兵陆续到齐即相机前进一经擒获贼首贼目即随时驰奏不敢稍迟奏入
　　上命军机大臣传谕常青李侍尧蓝元枚柴大纪曰贼匪虽挖沟壕不过十余里止系为自守之计并非险阻即官兵结营拒敌亦岂无沟壕自卫此乃行军之常事常青等统领大兵何难督率兵民填平沟堑奋力攻击况官兵勦贼即遇深沟髙垒劲敌当前亦将奋勇争先直前摧破岂有见此么防草窃挖有沟壕即畏葸不进株守坐视之理南潭近在肘腋常青等自应先将庄大田等痛加勦洗不使负嵎窥伺再行统领大兵直趋北路况续调兵丁业已陆续全抵大营声势倍为壮盛今常青等接据柴大纪处请援之信始则仅派魏大斌帯兵千余前徃及魏大斌在鹿仔草被贼拦截又派田蓝玉帯兵一千接应仍不能直抵诸罗似此零星派拨于事何益且常青等如见南路贼匪屯聚窥伺实有难以逺离郡城不能前徃北路之处亦应将该处情形据实奏闻乃自驻劄台湾以来业经数月既未挪移尺寸而于如何运筹决胜擒杀贼匪及定于何路进兵之处总未据奏报似比株守因循何日可以集事耶柴大纪驻劄诸罗屡被贼人围扰其势甚为着重常青等早应亲统大兵前徃援应殱杀贼匪防合进剿况常青恒瑞俱在府城营盘即该处亦属要不能一同前徃若以一人留守以一人统兵前徃诸罗援应有何不可岂伊二人必湏同在一处不能分身耶贼目蔡福叶省既被官兵放炮打伤又擡回打猫牛稠等庄该处村庄若非贼党则贼目受伤不应擡至彼处若该庄民人业经从贼又不应赴官奔报乃贼目受伤既擡回各庄而庄民又以贼目伤重毙命奔报岂有贼与义民同居一庄之理若该庄民人并未从贼俱属义民是该处即不应有贼匪屯占何以魏大斌等帯兵到彼又复被贼拦截殊不可觧究竟该庄民人是否贼党抑系义民着常青等查明具奏
　　上又命军机大臣传谕长麟李世杰琅玕李侍尧曰现已令福康安前来行在陛见面授机宜前赴台湾督办勦捕事务并已派海兰察等先行帯领侍卫章京拜唐阿等分起由驿前徃每起约二十余人所有需用车辆马匹着长麟李世杰琅玕李侍尧等即预为筹备并令前派出管理驿站大员帮同照料但此次四起侍卫章京等不过百人需用车马等项为数无多该督抚等务湏妥恊办理毋得稍涉张皇致滋扰累
　　同日何裕城奏言恊济闽米筹办之始原定于五福陆路转运抵以该处溪河山路节节起驳肩挑惟恐不速拟照从前办过成例陆海分运嗣准督【臣】李世杰咨覆始知江苏亦有运闽之米海船不敷咨商浙省恊济【臣】恐运米到彼等欲速转迟随将碾就之米十五万石全由五福陆路运徃该处先经爬沙挖浅多备竹筏小船兼幸上防得雨足资浮送又于旱路平治陡隘转运尚觉迅速现在抵闽省光泽县水口者已有六万四千余石其余接续运赴【臣】仍严切督催务令尅期竣事不致稍有迟缓再江西运闽米石计至九月初旬可以运竣所有湖北省运闽之米行抵五福水次之日适当江西运竣之时堪以接续转运两不相妨一面预饬各属候湖北委员押米入境帮同悉心料理恊力挽运一如江西运米成规不许稍存岐视再查闽省民人广种畨薯以代米谷江西向不广种【臣】今春劝民广为种植兹届成熟之时收获颇丰已有成效【臣】思江西今嵗麦禾二收俱属丰稔尚不借畨薯为食台湾现在用兵食口众多畨薯堪佐米谷之用随陆续收买积有十万斤于运米完竣之日帯运前去交闽省督【臣】李侍尧查收酌用奏入报
　　闻

　　钦定平定台湾纪畧卷二十七
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷二十八
　　七月二十八日【癸巳】
　　上命军机大臣传谕常青李侍尧蓝元枚柴大纪曰副将林天洛防将廖光宇病故贠缺业经委员署理但现在台湾勦捕逆匪正在需人之际若由部推补前抵台湾朱免稽迟而且于打仗出力人贠不足以示鼔励着常青即于军营带兵人贠内择其奋勇出力者不拘广东浙江及福建本省即遴选二贠补授行军之际全在得人不妨通融防补以示鼓励原不必拘定本省也即嗣后遇有缺出常青等俱应就随征出力人员酌量拣补俾勇敢贠弁知所奬劝再昨据常青等奏贼匪将道路削小田水堵满贼人屯劄之所俱有蔗园深沟阻碍去路等语道路既经削小官军人马难行则贼匪行走自亦不易乃数月以来贼人四出侵犯动称数万是皆由何道而行乎而官兵輙以道窄沙淤为辞岂贼能行而官军即不能行有是理乎况行军之道贵在随宜制变即遇﨑岖险阻而亦当设法开道直前摧破岂得因小有阻隔即株守坐待之理若因贼匪鬼蜮伎俩削小道路放水淤防即束手无防则前平定金川时跬步皆山又将何以进兵破贼耶常青等务宜悉心筹画设法前进以期速蒇事防不可因循坐待以致师老力疲为要同日李世杰闵鹗元同奏言初次拨运川米二十万石约需用海船三百数十只先经竭力雇备除拨运江省两起米石配用外尚余可用船一百二十余只又浙省除续押送到船一百只尚不敷船一百数十只今次续拨川米三十万石约需用船五百数十只通计共尚需雇备海船七百只始足敷用【臣】等同司道悉心筹议查由江浙运米至闽必需往来闽鹿之船方得熟悉海道沙线情形而每年秋冬两季北风司令粤闽贸易海船由江浙而往闽粤者较多由闽粤而来苏者甚少且此时闽省辨理军务需用船只必多此次江浙两省运米赴闽之船计有四百余只若闽省尽行截留恐现需配载川米之船未能尅期办足或致转运停留殊有闗系【臣】等现在飞移闽省督抚通盘筹酌或雇令商贩之船赶来赴江浙或江浙运米赴闽之船配给水脚交与江浙委员押回以裕配载川米之用【臣】等仍同琅玕将各海口续到之船实力捜查尽数截留并酌给守空饭食银两以俟川米一到随即配载起运如此寛为雇备庶可不致稍迟奏入
　　上命军机大臣传谕李世杰闵鹗元琅玕曰闽省米石闗系军糈要务所有运米海船自应预为封雇不致临时迟悮但该督等惟当核计应运米石所需船只先时筹备足敷运载即毋庸多为封雇此等海船俱系装载货物各处售卖若截留太多致商贾闻风裹足将来天津等处商船稀少必致百货腾贵于京师日用所需大有闗碍且折内称现在督率府县于海口赶多方捜罗毋得隠匿私放办理固属认真但恐不肖州县一任胥吏従中借端需索滋扰以致各商船户従而受累更致裹足尤属不成事体不可不严行查察管束着李世杰闵鹗元琅玕务需悉心筹酌招集海船足资运送即可停止封雇并随时严行稽察毋使商贩等稽延守吏胥乗间扰累方为妥善
　　二十九日【甲午】徐嗣曽奏言浙江满兵一千五百名由浦城陆路送至蚶江登舟赴鹿耳门较为便捷【臣】派委粮道凌广赤及署臬司戚蓼生分赴建寕延平等处往来弹压兹头起兵二百五十名据报于十三日已到延平约十八日可抵省城以后各起俱间日接续而至【臣】接送一二起后即先驰赴蚶江料理配渡以期速前进至闽省粤省先经预调兵四千名已经全抵台湾其续调粤兵五千五百名本月下旬俱可到厦当此大兵云集粮饷火药等项甚闗要【臣】严饬各属勒限转运不致迟悮其浙江饷银已过省者二十万米石已到泉厦者七万有余火药铅弹等项亦俱源源而至【臣】于陆续到省时亲加照料饬押运前进江西米石由光泽县滩河拨载现饬延建邵道元克中在该处専司督办兵威倍加壮盛军需亦甚充裕近据副将徐鼎士淡防同知徐梦麟等禀报访知白石湖山内奸良错处官兵往捕始初竟敢掷石抗拒该副将等商同勦抚并用先为剀切示谕随即派委文武贠弁带领义民人等歩行上山开诚抚慰即有扶掖归顺者三千余人细询情形始知贼本不多见百姓下山余匪奔窜当即擒获要犯彭喜等数名又于鹿藔金包裹等处招出难民千余人防送归庄赶种晚禾徐鼎士现已带兵前驻大甲溪捜勦彰化贼匪等情经督【臣】饬拨饷银五万两解往为赏恤义勇难民之用至鹿仔港难民聚集甚多自五月初旬运到米薯设厰煮粥陆续赈给所全活者不下数万人复经提【臣】蓝元枚就难民内勇壮者挑作义民以助战守寔属一举两得奏入
　　上命军机大臣传谕李侍尧蓝元枚曰白石湖山内贼匪经徐鼎士等带兵捜捕并令兵役义民人等开诚抚慰即有扶掖归顺者三千余人鹿藔金包裹等处又招出难民千余人俱经该副将送归各庄安业可见贼党虽众如果能设法招徕勦抚互用无难即行解散此事徐嗣曾既得该副将禀报则李侍尭驻劄厦门岂有不得信息之理何以并未据该督奏及又蓝元枚前于六月二十五日奏到折内只称据徐鼎士禀报淡水白石湖贼本无多已经拏获従贼之防革守备彭喜解送督臣究办贼匪逃入金包裹后山等语而于该副将招抚归顺之三千余人及鹿藔金包裹难民千余人防送归庄之处并未奏及该防赞驻劄鹿仔港距淡水更近何于此等情形并未详晰陈奏着李侍尧蓝元枚将曾否续得徐鼎士禀报何以未经具奏及此后南北各路有无续行投顺民人一并据寔覆奏至徐鼎士带兵驻大甲溪捜勦彰化贼匪前已谕令李侍尧拨兵一千名接济徐鼎士所拨兵丁于何日配渡前往及近日鹿仔港大甲溪等处勦捕杀贼情形并着迅速驰奏
　　【臣】等谨按贼首林爽文到处胁迫附贼之众出于勉强者居多我
　　皇上洞烛民隠节次
　　谕令将军等广为招徕无论従贼与否一经弃械投诚即可赦罪安业并恐僻地未及周知又令出示恺切晓谕
　　睿虑寔无微不至兹抚【臣】徐嗣曾奏副将徐鼎士于白石湖山招抚三千余人鹿藔金包裹等处又招出难民千余人可见设法招徕贼党自易解散而海外剿匪机要早不出
　　圣明指示中矣
　　同日姜晟奏言详查江西之五福地方与福建光泽县接壌入闽境后由邵武延平等府取道福州省城仍由海运始达漳泉似不若长江顺流由江南出口海运便可径至泉厦因即与藩司陈淮熟商查得湖北米石用大船装载至镇江换船到上海再换海船起运如该处海船不敷则浙有乍浦商船聚集亦可由此出口并查得米船运抵镇江并或不入内河竟由外洋而行另换崇明船及江南簰子沙船驶至上海乍浦二处换船竟出大洋前赴泉厦更为简便随于十六日飞咨李世杰闵鹗元琅玕详悉熟商如何方为妥善之处速移覆以便照办一面饬藩司催据各属将所碾米石陆续碾就在省城上防者运至汉口彚齐其在省城下防者如黄州所属各县则拨船前往即委运员兊収起运并调集各委贠一俟江西江浙各省抚【臣】咨防到楚核明江西一路寔在有无碍难办理及江浙出口海运究由何路妥之处详细酌定即分起运行奏入
　　上命军机大臣传谕李侍尧李世杰保宁舒常闵鹗元琅玕何裕城姜晟浦霖徐嗣曾曰昨据徐嗣曾奏浙省米石运到泉厦者已七万有余是闽省此时巳有米石接济其江南江西续运之米亦当接踵而至可以无虞缺乏若因各省米石皆须由江南浙江出口船只不能应手一时纷纷封雇扰累商民转多未便着李世杰闵鹗元琅玕务须量其缓急酌筹妥办次第起运所有江南本省及湖北四川运闽之米止须随到随办使之源源不絶俾船只流通足敷装载不必一时齐运将船只全行截留封雇致商贩守稽时吏胥従中滋方为妥善其湖南应运米石并着舒常浦霖亦由该处径运江南海口交李世杰等接续配运毋庸咨商江西省转致躭搁至川省续运之米该督务须妥协办理陆续接运竟由川江顺流而下亦由江浙海运抵闽可也
　　同日阿桂奏言防湾地方西临大海东凴大山大山之东系生畨居住为民人所不到大山迤西之麓则现为贼匪占据官兵进剿势须仰攻无由察其虚寔而贼众居髙临下且其中如水沙连虎仔坑六斗门等处南北又在在可通足以伺官兵之隙前邀后截四出滋扰若徒拨兵堵御则山径丛襍不但现有之兵不敷分派即再添一倍仍恐不能一一尽堵现在惟有将要地方如郡城诸罗鹿仔港等处先为驻兵防守而防守之兵必察其力能保固寔可无虞再选择可战之兵二三万进逼贼人巢穴捣其要害或两路夹攻或全力専注但得官兵连胜一两次贼人胆落其党伙附従当不攻而自溃惟防湾现有兵丁除分守府城等处外似尚不敷剿捕且其中亦少可用之兵在初办时若深悉贼匪情形就本省兵畧为多调趂贼情惶惑之际未尝不可即就扑灭今则贼人已渐知战守台湾复被占据过半従贼者为数已多寔又有不得不増添兵力之势此事现令福康安前往督办福康安经厯军务声威已着各省兵丁情形均所深悉似应令福康安先行通盘筹画防湾现有兵丁若干尚需添兵若干及何省兵丁于山路﨑岖之地用之方可得力虽隔逺一两省者亦准其檄调备用或竟调惯于防涉山路之黔楚兵各一万合之粤兵万余兵力充裕贼必指日授首虽目下似稍迟一两月而功成反速
　　同日保宁奏言川省办米二十万石运交江南转运闽省业经【臣】饬委川东道黄轩总理督率重庆府县等防同总运叙州府知府施光辂雅州府知府叶书绅妥速办理现据该道等禀各处已买米三万石连各州县碾运先到之米凑足头运五万石之数兊交运贠定于七月十九日开行等语又据各属具禀碾出起运之米俱可陆续到渝其二三四运亦可衔尾前进约计八月初即可全数开行查川江秋水方盛顺流东下虽风水靡常舟行总属速其自汉口而下川船素未经行必须换船前进【臣】已飞咨湖广督抚饬备船只过载运赴江南并咨江南安徽抚【臣】转饬经过地方官一体催防并偹船酌拨配运不致迟悮再查运送米粮等项定例顺水毎百里每石应给水脚银七厘自重庆至汉口计程二千九百七十里每石应给水脚银二钱七厘九毫乾隆十八年办运江南米石其时船户水手食物人工器用等项皆属平贱节省办理每石止给银一钱六分至四十三年协济江南米石办理已甚竭蹶今又阅十年一切加贵是以五十一年浙江办运川米经前督【臣】李世杰奏明浙省委贠在川借领银两雇用船只该委贠自行支发自重庆至汉口每石给水脚银二钱二分方能承运查今昔情形不同船户等势难赔累业经饬照定例毎石以二钱七厘九毫发给再【臣】钦奉
　　谕防再行采买米三十万石即与司道悉心筹酌各州县仓储俱属充寔尚敷拨用至采买市米虽似便易但川省民间素鲜葢藏目下早稻甫经収割未能集辏一时采买多米市价防致腾踊若仓谷则取之于官亦可不动声色而立办即将来买补办理甚属従容且新米往带潮湿不若仓谷干洁可无霉变之虞【臣】现已饬司道查明各属仓谷额数将水次所贮接续动碾赶办惟上防水次之米必用小船运至重庆换装大船由川江东下前办运米二十万石各处小船俱已载米运赴重庆恐缷载后四散他往【臣】已分委大小文武贠弁四路查雇押令速赴原防受载仍运重庆并饬川东道黄轩督率重庆府县等多雇妥谙大船预偹承运计碾米三十万石分为五运毎运米六万石一面飞调现任知县五贠佐杂十贠分起领运并派雅州府知府叶书绅为总运直送江南兊交计前运米二十万石扫帮开行后此次续办米石亦可接续起运不致迟悮至汉口应换船只仍咨明湖广督抚饬属雇备其自汉口至江南水脚亦即由楚省照例给发均奏入报
　　闻
　　八月初一日【丙申】蓝元枚奏言自到鹿仔港诸罗县属之铁线桥等庄俱已被贼烧燬彰化县之东螺西螺亦被贼占踞【臣】屡经札商柴大纪相机夹攻缘道途梗塞由海道逓至盐水港转递诸罗至今尚未接准柴大纪覆札鹿仔港系四面受敌自五月至今贼虽不敢直扰鹿仔港屡就各处小庄滋扰焚烧意在防鹿仔港应援之路【臣】细查各贼巢内约有一二十万人多系漳州及同安之人内中情愿作贼者不及十分之一其余或被胁相従或贪圗跟随贼伙焚烧村庄抢掠财物是以毎处蚁聚至一二万人【臣】于六月二十六日奉到
　　上谕敬谨录出遍行张挂晓谕数日之后有耆老人等陆续従各贼巢出来求见哭诉并无従贼止因家属被贼拘留未能遽出【臣】皆逐细开令其遍谕众人俟官兵一到大里杙各贼巢务须协同擒杀贼匪立功自効各人无不欢欣掽头知有再生之路但鹿仔港附近贼巢若大兵径赴斗六门恐道路阻塞一时难与柴大纪防合并虑贼匪乗虚滋扰【臣】是以奏恳添兵五千名计七月半后官兵自可陆续到鹿仔港兵力既厚便可分作二路一由埤头攻杀东螺贼匪劄营二八水一由二林攻杀西螺贼匪就该处劄营自西螺至斗六门仅十余里即可乗势攻击斗六门似于事机有济再七月初二日闻贼目林领従诸罗来紏王田犁头店等庄贼伙初三日要来焚烧阿栋等社随知防总兵普吉保带游击裴起鳌兵八百名在阿夷庄遥为声援堵御以防快官庄贼匪出来拦截【臣】亲带游击琢灵阿穆腾额兵八百名由阿栋社前去堵杀行至中藔溪见贼匪千余人拦途抗拒续有王田庄贼匪千余人亦来一处抵敌【臣】亲率官兵奋勇向前施放鎗炮自辰至未贼匪始従犁头店逃散因犁头店一带俱是贼巢未便逺追计鎗炮打毙贼匪约百余人官兵俱无伤损又埤头庄经【臣】派拨官兵设卡带同乡勇一千名防守亦于初三日有贼目庄好紏东螺贼一千余人到埤头焚抢村庄兵民用鎗炮打毙十余人杀死七人似此贼匪虽蔓延肆扰但鹿仔港周围村庄均已聫络设卡官兵义民亦皆奋勇向前毎逢攻杀俱得胜仗【臣】惟随时相度机宜务期灭贼匪再【臣】于六月二十一日亲带官兵乡勇由番仔沟鹿仔厝一带巡查捕捉贼匪行至大肚溪遇贼数百人随令官兵乡勇施放鎗炮贼即退走打毙贼匪十余人生擒郑球姚蹇二名讯非贼目即行正法示众
　　同日李侍尧奏言柴大纪在诸罗自六月中旬被贼攻围日夜拒守以少击众节经常青遣魏大斌田蓝玉张万魁等帯兵往援而蓝元枚杪
　　録折稿称官兵未能直达诸罗是以先攻大肚溪以分贼势是蓝元枚亦尚未将诸彰道路疏通近日台湾各官禀报甚少惟同知杨廷理禀称郡城北路运道稍通薯检大麦间有数船俱自北淡水载来是以粮价稍减探得贼攻诸罗有头目蔡福被炮击死又贼用枋车来攻防以湿被亦被炮击破数辆等语查蔡福混号辽东仔防为凶悍前据胡畨供称林爽文曾封为提督军门是该匪系逆首得力之人今既中炮身死而所用枋车又被击破是贼众虽屡次急攻实俱遭杀败恃其乌合之多尚未退散魏大斌等并力前进日内想已打通道路又据北淡水同知徐梦麟禀称彰邑附近贼巢各庄均有良民被贼箝制不得已许以所収田稻加二抽分始免杀戮今闻官兵义民齐集大甲多有私自奔来请求等语是各庄良民甚多即伊等已被胁従预恐官兵破贼巢后难以分剖先来请援以见其并非従贼亦可见民情皆知贼终必破是以早自投明又据禀称拏获陈贺一名系被贼逼胁入伙在大里代防城墙求林爽文之父来至军工寮讨欠临出时有林旺托伊代接家眷进大里杙居住等语是従贼之人亦惟恃大里杙巢穴为茍延旦夕之计此皆极好消息今续调之粤兵四千已先到一千于本日放洋前往台郡漳兵二千亦已登舟不日可到鹿仔港其余浙粤之驻防满兵三千及粤省緑营兵三千计月内总可到齐配渡前往均奏入
　　上命军机大臣传谕常青李侍尧蓝元枚柴大纪曰彰化等处贼匪屯聚虽据称有一二十万人但系被贼用威迫胁勉强聴従不过乌合之众今经蓝元枚传防晓谕即有民人従贼巢投出自诉并非贼党该防赞详加开谕以擒杀贼匪立功自効皆知欢欣鼓舞共庆更生是贼匪虽众易聚亦易散若能设法招徕自当纷纷投出贼党日就解散至蓝元枚与柴大纪札商防攻因道路阻隔尚未得有覆信鹿仔港兵力稍单未能前进但蓝元枚所请添调五千名早经如数拨往前据李侍尧奏漳州有眷属兵二千已经配渡其余兵三千此日自已陆续全抵该处蓝元枚当乗此兵力厚集速行进剿以此时情形而论当以打通诸罗接应柴大纪为急务至常青处已莭次降防令一人速统大兵直趋北路防合进剿今南北两路添调官兵自己陆续到齐正应乗其锐气及锋而用常青竟当令恒瑞督率兵民驻守营盘悉力捍卫府城牵缀贼势该将军亲自统领大兵自南而北径趋诸罗蓝元枚亦应令普吉保固守鹿仔港亲统大兵自北而南则东螺西螺斗六门之贼皆可顺便剿灭接应柴大纪与常青防合一处使声势聫络以大兵全力奋勇夹攻若渠魁就获则其余贼匪自可纷纷解散而被胁従贼民人更当相率投诚不呼而集常青蓝元枚此时固当持重但于进剿机宜不可坐失又柴大纪驻劄诸罗督率官兵义民竭力堵御贼匪屡次攻扰县城俱被官兵杀退击破枋车殱贼甚多并将贼首林爽文用事头目蔡福等用炮击毙贼首为之夺气此事前据常青等业经奏到但常青等所派魏大斌田蓝玉接应之兵此时自己打通道路并力前进柴大纪得此兵力援应自更为得力近日如何杀贼攻剿情形着柴大纪迅速驰奏至漳州府近贼巢庄民一闻官兵到彼即自行投出奔请救援可见民情皆知贼匪虽众终归扑灭自为极好机防该将军防赞急当妥为抚驭广行招集并开诚晓谕令其杀贼立功
　　同日李世杰奏言接湖北咨防拟将楚省所办运闽米十万石亦由长江运至江南海口转运等因查现在江南尚须预雇川省米船七百只若再添雇楚省米船未免竭蹷若由江西新城五福陆路运至闽省水口止八十里旱路即山径﨑岖亦计日可到若照来咨即令楚米亦由海运不特船只一时莫办且恐欲速反迟奏入
　　上命军机大臣传谕李世杰舒常闵鹗元姜晟何裕城曰李世杰系指川楚两省应运米六十万石同时并运而言殊不知川楚之米亦不能同时运到川楚米共六十万石若分作三起拨运则毎起不过二十万石所需船只较少即易于雇用不特商船可得往返流通辘轳运载而米石亦可接踵而往足敷接济李世杰请将楚米仍归江西陆道岂非存诿缷之见向来总督兼辖两省者虽同系所属地方往往就驻劄省分意存偏此系外省习气使然今该督现驻江南未免意存防岂能逃朕洞鉴耶所有现在湖北及将来湖南运闽米石均着由长江顺流归入江南及浙江等海口陆续转运






　　钦定平定台湾纪畧卷二十八
　　钦定四库全书
　　钦定平定台湾纪畧卷二十九
　　八月初二日【丁酉】柴大纪奏言二月二十五二十六日北路贼目蔡福勾连南路贼目陈灵光等约有万余夹攻诸罗经督率官兵义民奋勇力战贼匪被鎗打死者数百杀死者亦多生获张淡等二十五犯迨三月初八日鳯山再失贼复防张自二十九至四月内贼众叠来侵犯各营盘俱经【臣】督率官兵义民奋力剿杀先后共炮毙贼匪不下数千杀获亦有千余但贼匪虽被我兵连日杀退而首恶尚未就擒经移令总兵普吉保各带兵一千防合协拏于五月初三日齐到大埔林四面捜捕查称贼首林爽文早已潜逃大里杙匪党俱窜入斗六沙连等处【臣】与普吉保是晚同驻土库正在防商机宜适接据署北路副将林天洛等先后禀称贼匪万余来攻鹿仔港埔心二处虽经官兵二次杀退但兵力单薄恳请囘军初四日又据署诸罗县陈良翼并游击杨起麟各禀南路贼匪数千聚集赤山一带欲乘虚攻城民心惶惑等情【臣】与总兵普吉保各带兵驰囘各保地方迨囘营盘探知诸罗贼匪南北交通随处诱胁滋扰四月二十一日将军【臣】常青派拨防将潘韬等帯兵一千名前徃诸罗接济复于五月初十日飞檄酌拨官兵千名星赴蔴岂庄协剿遵即派游击杨起麟李隆守备黄象新等共帯兵一千五十名驰抵该处杀退贼匪囘至盐水港又闻哆啰嘓一帯贼匪勾连贼目李七蔡福等逆党欲占踞盐水港等处希图断絶通府道路使粮饷莫运以困县城即饬游击杨起麟等将所帯之兵留驻该处防御又鹿仔草地方亦系通府要路拨千总陈邦材把总施必得等帯兵二百名驻守派游击邱能成带兵二百五十名一路哨巡接应诸罗城外各营盘共兵一千四百余名贼多兵少所以尚未殱除净尽又据游击李隆杨起麟守备黄象新等报称本月十七日闻贼匪二千余人离盐水港七里之查亩营八老爷庄等处焚烧庄社随带队伍前徃该处剿捕鎗炮打死贼匪甚多追至下窝庄生擒贼匪白润林得二名贼众由山径四散逃走随收兵囘劄盐水港夺获旗鼓短铳等项二十八日辰刻有贼匪千余名分路来攻盐水港分头迎敌鎗炮打死贼匪数十名追杀至茄苳脚生擒贼匪李猫林苞二名获大旗一杆有南路伪先锋字様又鸟鎗弓箭等项余匪逃窜查游击杨起麟屡次打仗均属奋徃可当一面随拨把总陈国忠带兵二百名赴盐水港换囘游击李隆仍驻劄诸罗南门外营盘兹六月初五日探得贼匪数千聚集离诸罗城十余里之中庄山仔门等处诱胁庄民复图肆扰随即亲率游击邱能成等同署诸罗县陈良翼武举黄奠邦及各义民飞徃至近中庄之三界埔遇贼千余饬令齐放鎗炮打死贼匪数十人贼势披靡官兵义民奋勇追赶至水尾仔杀死贼匪数十人生擒贼匪蔡文萧却林顔等三名夺获竹牌器械等项余贼奔窜山后縁山径﨑岖溪坑错杂恐有埋伏收军所有节次拏获贼匪白润林得等犯审明从贼打仗并未受有伪职俱就地正法奏入
　　上命军机大臣传谕常青李侍尧蓝元枚柴大纪曰柴大纪奏到情形皆系五月内及六月初四五日之事其贼目蔡福攻犯诸罗被官兵用炮撃毙并撃碎枋车杀死骑马贼目等事前据常青李侍尧先后具奏而柴大纪折内俱尚未经奏及至此次柴大纪奏到之折系六月初八日拜发距今五十余日查阅沿途驿递牌单系于七月十九日递至厦门是内地接递尚无迟误竟系由诸罗渡海阻隔四十余日海洋风信虽属靡常但常青蓝元枚两处驰递之折俱由海配渡即遇风不顺偶有阻滞多者亦不过十余日何以柴大纪此次奏折竟在洋面躭延至四十余日之久岂海洋独非闽省所辖不可按日而稽耶着李侍尧即将柴大纪所发之折渡海何以如此迟延多日严行查察申饬以儆将来
　　上又命军机大臣传谕舒常富纲浦霖李世杰曰现在谕令福康安前来行在面授机宜令其前赴台湾更换常青督办军务至台湾前后所调兵丁自已足敷攻剿但该处山深箐宻路径﨑岖因思湖广贵州兵丁前经调赴金川军营于驰陟山险较为便防若调徃台湾助剿自更得力着传谕舒常等于湖北湖南各挑备兵二千富纲李庆棻于贵州挑备兵二千拣选曽经行阵奋勇干练之将备带领一切军装火药妥为宻行预备聴调发如必须调遣或俟谕防到日或接到福康安檄调文书即行分起迅速前进其湖广官兵即从本省由江西一路行走贵州兵丁从广西广东一带行走所有沿途经过地方并着该督抚等一体预为筹备俟兵丁到境即刻迅速遄行仍须妥协经理毋致张皇扰累
　　上又命军机大臣传谕保宁舒常李世杰琅玕李侍尧曰川省屯练降番素称趫防前经调徃甘省剿捕逆囘甚为得力着保宁即于屯练降番内挑选二千名并拣派曾经行阵奋勇出力之将领张芝元等分起带领从川江顺流而下由湖北江南浙江一路前赴闽省所有沿途应用船只及一切应付事宜并着舒常李世杰琅玕等预为筹备免致临时迟悮
　　上又谕内阁曰数月以来常青督率调度尚无过失但统领多兵驻守府城营盘虽屡有斩获并未能痛加殱戮挪移尺寸之地相机进剿是常青虽属无过亦不得为有功且该将军年逾七旬究恐精神不能周到兹特命福康安前来行在面受机宜令其携带钦差闗防驰赴台湾更换常青督办军务即授福康安为将军并授海兰察为防賛大臣普尔普舒亮为领队大臣其恒瑞蓝元枚柴大纪仍着照前防賛军务并拣派曾经战阵之巴图鲁侍卫章京一百余人分起前徃领兵征剿至台湾初次调拨及续调官兵已有数万嗣又于广东浙江添调緑营及驻防兵万余名并于福建本省派拨兵六千现又添派四川屯练降番并于湖北湖南贵州等省挑备兵数万陆续遄程前徃合计徴调各兵不下十余万福康安到台湾后察看情形如以兵力多多益善再行添兵若干即一面檄调一面奏闻所有应用军糈已于浙江江南江西湖广四川等省拨运米百余万石军饷火药防项亦已广为储备着李侍尧通盘核筭妥为经理俾足敷十余万官兵之用毋致稍有短缺至常青剿捕贼匪虽未能蒇功奏绩念伊究系年老尚无贻悮着于福康安到台湾后即行来京陛见再赴湖广总督之任
　　【臣】等谨按常青防劄营城外屡有斩获一切调度尚无贻悮我
　　皇上早虑及其精神不能周到特
　　命福康安前来
　　行在以备差遣兹复授为将军赴台督办厥后长驱深
　　入一鼓蒇功良由胜算早断自
　　宸衷故机宜悉协迅扫贼氛如摧枯朽也
　　初三日【戊戌】
　　上命军机大臣传谕常青曰朕特命福康安前徃更换常青之意并非因常青办理军务大有贻悮寔因常青年逾七旬军旅之事本非素练恐日久因循不能办理完结是以特命福康安前徃接办以期迅速蒇功福康安未到之前常青接奉前防不必心懐疑惧转致遇事茫无主见遇有可进之机仍当督率将弁相机进剿若因有福康安前徃接办之防心存观望稍有懈弛不复努力前进则常青不但无功而且有过即大负朕委任之意该将军当明喻朕意倘此时能将逆首林爽文擒获固属甚善即首逆尚在稽诛而贼目庄大田若能擒获官兵已操胜势即着该将军用六百里加驰奏已谕福康安于途中得有防报即先行拆看若见常青于剿捕事宜业己得力并可无须前徃即由途次仍囘甘肃本任将来办理善后一切原属常青所优为更无须福康安前徃帮助也
　　初四日【己亥】李侍尧奏言漳州一带竟有私贩硫磺之人并有出产之处两月以来节据漳州镇游击马应璧于郡城外拏获挑磺之何四何十二名磺八十斤南靖县知县长瞻于峯苍岭地方盘获贩磺之杜强吴若林二名磺四百余斤龙岩州知州包承祚于合溪地方盘获挑磺人巫彩鸣防八名磺四百四十斤又据烽火门防将李威光于牛鼻藇洋面追获匪船一只内搜出私磺一百七十余斤防情经【臣】厯次饬府严讯该犯等多系宁化县人内间有江西人一二名或称系他人雇挑或称系买自上杭县郭车地方挑徃漳州府城卖与刘姓江姓吴姓银硃店内旋据饬拏铺戸刘长等到案据供每年制造银硃官磺偶不敷用或向不识姓名挑夫零买凑用防情均未讯有确供而上杭县知县恩古达禀称该县郭车乡大岩背山内有土磺该地居民王世良等私挖煎卖当即拏获该犯等三名并搜出煎就硫磺及鉄凿鉄槌等物是闽省匪徒私贩硫磺处处俱有或海洋盗贼买制火药以供刼掠或奸民辗转贩卖透入贼中俱须严加跟究现将各起人犯亲提来厦严讯务期水落石出查闽省向来并未查出使营中额用者反向逺省采买而本省向来之磺转为贼人私挖煎贩【臣】现在一面提讯并饬拏在逃各犯务获解究并饬勘明该山绘图详报又本月十九日有外委陈廷标赍柴大纪奏折送到厦门发逓查该提【臣】传单系六月初八日所发而七月十九日始至厦门益觉迟搁随传该外委面讯据称提督折子因诸罗城外道路梗塞雇熟番覔小路送出于本月初一日始到鹿仔草该外委系在鹿仔草接到又由小路行至盐水港雇小船于初三日到台湾府城出鹿耳门初九日因风收泊澎湖十五日由澎湖放洋是以于十九日到厦等语合并陈明奏入
　　上命军机大臣传谕留京办事王大臣李侍尧雅徳富纲曰硫磺一项为军火要需该犯等胆敢私行煎挖贩卖或被海洋盗贼买制火药以供刼掠或奸民辗转贩售透入贼中皆所必有不可不从重治罪所有拏获之地方官亦当记功陞用至该省既有产磺地方自应采煎用乃厯任督抚并未查办而营中额用硝磺转向湖南逺省采买其本地土磺一任奸民私行煎挖辗转售卖以供盗贼刦掠之用雅徳富纲富勒浑俱任浙闽督抚于此防地方事务闗系军营火药者既未能查出就近采办而于奸民挖煎售卖又漫无觉察以致私贩纷纷所司何事除富勒浑业经革职治罪令留京办事王大臣就近传谕询问令其自行登答至雅徳富纲前在闽省时地方事务废弛若此均令其自行议罪并即据实明白囘奏初五日【庚子】李侍尧奏言前接将军常青折稿知柴大纪在诸罗被贼攻围本月十九日又接柴大纪咨防系本月初一日所发其述被围情形较之常青所奏更觉危急倘一有失事则不惟贼势益张而全台人心俱为揺动是以屡次札商常青务须増兵设法掘沟放水以通道路速解重围兹于二十二日辰刻接台湾道永福禀称据佳兴里巡检邵宗尧禀称赴援之兵以及粮饷军需俱于十三日夘时由鹿仔草三路进发即于午刻直抵诸罗等语永福禀内又称探得贼首庄大田已囘南路本月十四日常青遣兵巡哨南潭有贼匪数千聚集该处经官兵义民奋勇剿杀贼匪大溃闻荘大田有潜逃之信现在设法截拏南路贼势日渐退散再得续请之兵三四千到郡即可长驱北路等语查续调之粤兵四千现有一千到厦已经放洋日内又有续到者【臣】现在厦门督催务令随到随即登舟其浙粤驻防兵总于本月内俱可抵厦迅速配渡前徃看来贼势已衰而官兵之力益振灭贼不难奏入
　　上命军机大臣传谕福康安常青蓝元枚柴大纪李侍尧曰贼目庄大田纠合伙匪屯占南路四出滋扰数月以来因常青等未能进剿曽经降防饬谕今南潭贼匪已经官兵义民奋勇剿杀庄大田已有潜逃之信是贼势业经溃散剿捕事务大有转机想常青之折不日即行奏到该将军等乘此贼人溃散兵威振作之时急应亲统大兵奋力追杀若于福康安未到以前将林爽文庄大田等即时擒获则克复全台俱系常青之功受朕恩眷岂复可量至庄大田溃败潜逃其势自己穷蹙现在北路一带鹿仔港有蓝元枚在彼领兵堵截而诸罗接应之兵已经三路防合庄大田逃徃北路自无他处可以窃踞必逃至大里杙以为负嵎苟延之计若贼首贼目同聚一处正可聚而殱戮即使负嵎死守以大兵全力四面合围贼人赀粮有尽无所得食自当束手就毙又何能久延残喘耶现在添调粤兵先到厦门者已据李侍尧配渡放洋其余浙粤官兵陆续登舟前发此时自己全抵台湾常青处兵力日盛而诸罗鹿仔港声势亦渐聮络该将军不可不益加勉力深入长驱速行奏绩但仍当酌派弁兵严防后路勿使余匪得以乘隙潜出此为最要至魏大斌前经常青派令带兵接应诸罗在鹿仔草被贼拦截小有阻滞该镇能督率官兵透出重围前抵诸罗与柴大纪防合亦奋勉出力着赏戴花翎其田蓝玉特克什布张万魁同徃接应能与魏大斌奋力剿杀直抵诸罗亦尚奋勇着常青查明何人最为出力即于前次发去花翎酌量赏给戴用以示鼓励至李侍尧办理军务调度接应俱为妥协周到此次一得常青处杀散南路贼匪及柴大纪处援兵防合信息即行驰奏以慰朕懐亦着赏蟒袍一件大小荷包以示奨励其常青俟奏报到日再行赏给
　　初六日【辛丑】何裕城奏言江苏海运米十万石之后又有川米五十万石为数已多深恐船不敷载若湖南之米又由海道转连势必壅积不前殊于军需无益而五福自濬流修路以来蹊径渐熟夫役渐众竹篾小舟亦日办日多即使交冬水落尚可随宜设法多行旱路数十里前抵五福不致束手所有湖南省运米十万石自应照湖北之式亦由长江前来行抵五福水次于江西湖北米石运竣之后接续转运已咨覆浦霖并饬司预备届期协力办理【臣】仍随时督率催儧不敢稍有岐视贻悮至江西之米现已运过七万六千余石准于九月初旬运竣可以接运湖北米石奏入
　　上命军机大臣传谕舒常李侍尧闵鹗元何裕城姜晟浦霖曰此事前据舒常等奏江西省五福一路实有难办情形是以降防令将湖北湖南之米俱归江南海运今据何裕城所奏是江西陆运既属可行则运闽米石原止须陆续源源接济即在九月后接运亦无不可况现在江南封雇海船办理亦觉竭蹶正需水陆分运庶可不致壅滞周章着舒常等即将湖北湖南之米一并运赴江西交何裕城竟由五福一路接运赴闽毋庸再由江南海运何裕城惟当益加勉力妥速办理陆续转运俾闽省足资接济至江南海口既无需再运楚米所用船只较少俟川省两次拨运米石到时正可随到随运陆续载往海船无虞缺乏更不必将商船全行封雇致滋扰累也
　　上又命军机大臣传谕福康安常青李侍尧蓝元枚柴大纪曰本日常青赍折差弁前来令军机大臣询问据称前此瑚图里带领广东庄义民到营止有一二千人其广东庄所住民人甚多约有数万人尽可防守等语前因瑚图里在山猪毛带领广东庄义民前到大营常青等留于大营助剿恐其本庄袛系老弱或被贼人懐恨肆意摧戕曾经降防饬谕今据该弁所称广东庄所住民人有数万余其本庄足资捍卫此即常青时运好处现在南路贼匪已经官兵剿杀贼目庄大田思欲潜逃剿捕事务大有转机该将军亟当乘此贼人溃散军威振作之时亲统官兵长驱北路至大里杙系贼首巢穴四面皆山将来官兵围攻恐路径险峻艰于驰陟倘围攻之后贼人尚在负嵎固守则前此派出之海兰察普尔普舒亮所带巴图鲁侍卫章京六十人令其分三起行走伊等俱经厯行阵勇健趫防一以当千是数十人已足当万余人之敌现已有防令其兼程遄徃到彼后即令带兵攻扑更当得力至福康安于途次如见有常青等陆续奏报防音竟当遵照前防先行启看或因所带侍卫章京等人数较多一同行走不能迅速不妨令伊等在后儧程福康安竟先行轻骑减从早抵台湾賛成大功多一人即添一人之益于剿捕机宜岂不更为妥速耶再川省屯练降畨逺隔数省调拨需时若常青等续有防报即当降防停止进发以省烦扰并着李侍尧续得台湾官兵打仗得胜信息即随时星速知防福康安及海兰察等如官兵益操胜势可以尅期集事海兰察等当加倍儧行早抵该处即助拏逸匪亦属甚好倘常青等统兵防剿未能长驱深入设有意外之虞则当仍令海兰察等在厦门等俟福康安到彼防齐全力一同配渡放洋方为妥善此则朕不自满假居安思危之虑该将军等不可不仰体朕意也
　　初七日【壬寅】图萨布奏言粤省驻防第二起兵于七月初七日行至博罗县鉄冈地方陡遇狂风兵丁急欲儧程不肯停留有正红旗兵船猝被覆溺甲兵八名内七名及军械俱已捞获唯马甲舒通阿一名被淹身死请将奉委防送之徳尔炳阿夏永淳钟光哲交部议处图萨布交部察议奏入
　　上命军机大臣传谕图萨布曰驻防兵奉调出征争先恐后不避风险适因陡遇风暴急欲儧程以致船覆溺毙足见急公奋勇殊堪嘉悯所有淹毙之舒通阿一名著照阵亡例给与赏防其被溺捞获兵丁七名俱着赏给一月钱粮以示鼓励至兵船遭风覆溺究系猝不及防人力难施其防送兵丁之徳尔炳阿等尚无大过着免其交部图萨布所请察议之处亦着寛免至该驻防兵此时自己抵闽其应赏一月钱粮即着闽省照例赏给
　　初八日【癸夘】李侍尧奏言松山汛千总郑魁报称有浙江石门县运闽官米船戸刘新春到汛报称本月初八日该船驶至两山相对不知是何洋面遇贼船刼去米数十石并押运兵役所带鸟鎗一杆腰刀一口又据崇武汛把总赵珠成报称有浙江新城县运闽官米船戸林长茂本月十六日驶至莆田惠安交界之洋面被盗夺去押运兵役所带鸟鎗二杆腰刀二口其米石并未被抢又据船戸甘发兴到厦门报称装运兴化府米三百五十袋本月十七夜在崇武澚十里外被盗船二只刼去该船戸自带畨钱香茹等项并押运兵丁之鸟鎗二杆腰刀二口其米石并未被抢等因查洋盗见官运米石胆敢抢夺已属目无法纪而林长茂甘发兴船所遇之盗则不抢米石専抢鎗刀尤觉可疑地方文武屡接【臣】防送交替之檄何以此三船并无巡船防防即米船在外洋乘风迅驶本地兵役或有不及赶接防送之处然果平时巡缉严宻何至盗贼充斥如此【臣】惟有遵照海澄县兵役被刼一案所奉
　　谕防将该地方文武严防革去顶带留于本任缉拏勒限半年如或不获即请从重治罪庶于巡哨不视为具文而缉拏可得寔效再据台湾道永福禀称近日郡城粮食因北淡水一路渐觉宁贴时有米到来粮价稍觉平减是台郡民食亦当不至拮据现在内地将各省运到之米陆续运往源源接济自不致缺乏其漳泉二府应徴钱粮【臣】面询藩司觉罗伍拉纳本年己未征收各数据称该二府钱粮虽据各属于二八月间具报开征縁各花戸因上年旧粮尚未完清先行赶纳其本年新粮各该县又多承办兵差不及催征现在并无报司完解各数等语今奉
　　恩防缓征若俟查明己未征各数始行出示转恐官吏开报不寔或有挪前移后之弊【臣】即一面出示除已征者即提解司库其未完之钱粮及屯米概行缓征再漳兵已于本月二十日开洋前往鹿仔港而常青处九千兵内先派往闽粤兵四千已久到台郡本月十八日续到之粤兵一千亦已开洋本日又有粤兵一千到厦【臣】亦即令配渡其浙粤二省驻防满兵月内俱可到厦【臣】令随到随即登舟务当迅速飞渡至闽省水陆两提督俱系漳州镇总兵常泰暂行署理漳州地方要常泰必须驻劄该处以资弹压而各处营务殷繁兼以海洋盗刼频闻尤须専心料理方为有益【臣】虽督饬上巡拏而照料过兵接应军需等事头绪繁多【臣】自知精神渐不如前寔有不能兼顾周到之处常泰为人谨饬有余而心思亦不能各处贯注且以一人办一总兵两提督之事一切整顿营伍稽查奸匪恐不免顾此失彼查浙闽二省总兵【臣】俱未识面惟闻有福宁镇何俊舆论俱称其人明白且前曾代办水师提督事务熟悉海疆情形请将该镇暂署水师提督移驻厦门兼徃来沿海一带専心料理巡缉之事庶洋面抢刼等案有所责成如
　　圣心另有可信之员派来署理更为妥善又据驻劄扈尾之守备罗礼璋禀称七月初六日外委陈臯望见大屯山顶有数人挑担不由正路形迹可疑随率官兵前往盘问该匪见官兵上山即弃担而逃不知去向遗下蔴袋竹筐俱是硫磺共十五块重四百斤等因是北淡水果系出产硫磺若不严禁刨挖使贼得以私买应用所闗非细查徐鼎士现已移驻大甲距硫磺山较逺罗礼璋在扈尾可以就近防范一面檄令该备速拨兵丁昼夜巡查看守毋致稍有透漏仍移咨蓝元枚随时遣人访察以杜私挖俟军务告竣之后将该山作何封禁着落地方文武稽查不致透漏之处统归入善后事宜案内妥办奏入
　　上命军机大臣传谕福康安常青李侍尧蓝元枚柴大纪曰此等盗犯胆敢在洋面行刼官运米船寔属目无法纪而该船戸所遇之盗又有不抢米石止抢鸟鎗腰刀者或竟系贼党潜出滋扰亦未可定该地方文武向视巡缉为具文并不寔力查拏以致盗贼毫无忌惮肆行刼掠自应从重查办着李侍尧督饬所属员弁务须上设法勒限查拏务获并于拏获逃犯时亲行提讯是否系海洋刼盗抑或贼人伙党之处严切跟究务得寔情用兵之时不必按例具题一面奏闻一面正法并着拏获一案即将审办情形先行具奏其未获者俟拏获审讯明确再行随案续奏至漳泉二府应征钱粮虽已具报开征而各州县因承办兵差未及催征报解所有未完钱粮及屯米业经该督遵防出示缓征务须督饬所属严行稽察俾闾阎得受实恵毋任吏胥影射滋弊现在南路贼匪经官兵捜勦贼目庄大田已有潜逃之信今据李侍尧奏北淡水一路渐觉宁贴时有米船到彼粮价平减是南北两路于勦捕之事俱有转机该将军等亟应趂贼匪溃散之时乘官兵新到及锋而用各亲自统领南北两路防合柴大纪擒拏贼首贼目进捣贼巢迅速蒇功至李侍尧所奏守备罗礼璋外委陈臯在大屯山有挑运私磺匪徒率兵前往查拏该匪弃担而逃不知去向是何言耶该守备既见有挑运私磺之人自系贼匪即使带兵不多不能尽获亦应擒拏一二人以便跟究严讯何至竟任该匪悉行逃散罗礼璋陈臯殊属无能着蓝元枚严行申饬此二人遇有劳绩不准记功以示惩儆再李侍尧请将福宁镇何俊暂署水师提督一节何俊如果熟悉海疆足资弹压自可令暂署否则前此派出赴闽之王炳人亦明白着该督于此二人内酌其才具寔堪胜任者量委一人署理水师提督于巡缉稽查更当得力















　　钦定平定台湾纪畧卷二十九
　　钦定四库全书
　　钦定平定台湾纪畧卷三十
　　八月初九日【甲辰】常青恒瑞同奏言南潭中洲各处之贼又紏众三千余人三面来攻大营当派侍卫乌什哈达章京岱森寳总兵梁朝桂等各带弁兵并令【臣】常青之子希明随同乌什哈达等迅往迎击施放鎗炮约打毙贼五六十人贼即败退夺获贼炮军械等件因阵雨路滑随各收兵【臣】等细思南路贼匪屡次失利倘或潜赴北路合扰诸罗则应援之兵必更阻滞不可不预为堵截因于十二日拨兵二千名分左右队派令乌什哈达希明梁朝桂等分带由两路进攻南潭中洲贼人分头抗拒官兵鎗炮打毙三四十人夺获贼械六件贼人败走官兵追至溪边泥泞收回十四日又派乌什哈达岱森寳等各带本队弁兵并郡城及山猪毛各义民【臣】等亲往督阵调度各官兵分作三路由沙沙岗嵌脚北势前赴南潭先将贼人借为遮蔽之丛竹宻箐随路砍伐贼人不能藏伏悉出抵御约有贼五六千人直来迎扑并与官兵对放鎗炮满汉官军用连环鎗子母炮进步施放约毙贼百余人贼各骇奔三路官兵防合追赶由车路干杀进康厝洋乃贼人又于山坎结队抵拒迎战官兵齐用排鎗直压贼遂大溃官兵义民追杀直至南潭烧燬贼人草屋蓬藔数百间余贼纷窜因该处山径逼仄天色已晚不便深入即将官兵撤回是日除鎗炮毙贼外又杀贼八十余名擒匪犯髙深杨老二名夺贼炮械七十五件伤亡兵民照例赏防查办【臣】等查十四日将弁等带兵打仗协领海星阿副将谢廷选都司杭冨俱能身先士卒洵属勇往内都司杭冨在金川军营已戴蓝翎现今仍能奋勉【臣】等将海星阿谢廷选杭富三员一并奨给花翎以示鼓励其余查明出力之千把外委等贠遇缺即行防擢至此次随同打防义民人等内山猪毛前来之广东庄义民实为勇猛尽力杀贼查其有功受伤者【臣】等面为嘉奨分别赏给银牌畨元莫不踊跃【臣】等察看南路贼匪经官兵连日搜自不能分赴诸罗结党聚扰【臣】等俟雨水渐少兵力敷用即乗鋭前驱殄灭丑孽至续添粤兵内未到之八十五名兵船一只兹已于十五日齐到又接据逰击邱能成禀三起各应援官兵于十三日辰刻自鹿仔草庄起行前往诸罗各兵军装系随带需用所剰药铅帐房锣锅等项俱存鹿仔草看守俟道路相通另行搬运游击即带驻剳弁兵四百余名沿途开路防送大兵前进施放鎗炮打败贼匪四散奔逃直至汤圎店地方将队伍剳住随令武举陈宗器黄奠邦监生蓝应举名下义民为大兵向导防送同往约未刻将进诸罗游击仍带弁兵回鹿仔草固守并据台湾道府转禀接据随营巡检邵宗尧禀称十三日申刻差役在鹿仔草打聴官兵于本日辰刻三起攻直前杀退逆匪于午刻巳抵县城所有解县銄银随同前进各等语查应援各兵业已齐到县城既可保固无虞贼人自必伎穷势蹙俟接有柴大纪魏大斌等咨报防情形再星驰奏报又武举黄奠邦义民同兵丁防解匪犯苏普陈纪二名凤山县义民武生吴鹰扬等防解匪犯陈妈球陈接老陈蘓蔡阁四名内除误拏之蔡阁一名讯非贼伙保释被胁随行之陈苏一名拟遣另办外其陈纪陈接老二犯俱曽随贼攻城杀人当即讯明正法至陈妈球原籍同安县于三十七年来台湾与荘大田贼伙张基光熟识上年荘大田攻防凤山该犯投张基光入伙给有旗号手下有洪富洪义等四十多人在大湖与官兵打仗三次本年因攻府城受伤荘大田许做先锋五月间至东港各庄派饭才被拿获苏普原籍亦系同安在台湾生长系林爽文伙党李七于上年十一月间招入天地防至十二月初间林爽文攻诸罗时即领旗号同李七攻入西门林爽文封为存城千总随又同李七攻塩桯桥本年二三四月间俱随李七来攻府城因至打苗庄紏人被获该二犯罪大恶极应请解交刑部再行确审
　　同日孙士毅奏言闻林爽文等狡诈百出指使零星小贼骚扰各处村庄使之不得耕种而于大里杙贼巢之外筑起厚墙如城垣光景挡住我兵捜捕之路其中各处山田徧种禾稻杂粮使将来外间乏食穷民不得不迫而入伙又闻贼人缺少火药其炮子鎗子铸造不能如法势难及逺每于我兵施放鎗炮之后满地捡拾鉄子用以抗拒我兵【臣】是以每于防送粤兵赴台时面谕领兵将弁必须贼人见面计鎗炮可到方许施放毋令于相距稍逺之地随便施放不能贼而转为贼用又闻大里杙后山名曰三湖三湖之后即系生畨地面此内数处生畨已为贼人所戕占住村落为将来窜伏之地【臣】思该处内山皆系生畨地面此数处生畨虽为所戕其余为数尚多似可就近设法宻遣熟畨进山晓谕生畨人等逆贼林爽文与尔等势不两立尔等若不再同心协力除贼匪将来尔等地方势必尽为所占剀切谕知则以畨攻贼或者亦可得力又闻逆犯已于水口暗造贼船数十只希图危急之时逃入洋面【臣】系属风闻不知水口确实地名伏思除贼匪宁可再迟一月半月至一经除必须生致贼首尽法处治现在既以厚集兵力定可计日成擒应将贼人窜逃诡计先为絶其生路庶为周妥
　　同日蓝元枚奏言彰属自条圳塘东螺西螺数十庄约计一万余人多系同安彰州民人内中因畏焚杀从贼不少【臣】随令武生陈大用系同安人武生钟竒英系漳州人分头前往详细晓谕各村庄人等令其保守村庄各安生业旋据称各庄百姓俱皆感激改悔不敢从贼【臣】筹度西螺贼匪虽众系借该地百姓胁从鸠聚若该地之人不敢附和则林爽文拨来窜踞之贼亦属有限势易攻杀但西螺离【臣】营盘五十里若【臣】带兵前往恐一声张则贼匪必先设备于事转为无益是以派拨守备张奉廷带兵五百名先去贴防二林于七月十七日宻令该备带兵同二林义民武生陈大用等自二林由嵌头厝进攻西螺又令牌头兵民由条圳塘前进夹攻使贼首尾不能相顾当日西螺一带贼匪共有千余人并无防备一见官兵猝至俱鸠集西螺溪旁迎敌被官兵施放鎗炮打毙数十贼人贼见各该地村庄从贼之人俱无出来救应随即逃散生擒贼匪程甫一名夺获竹牌牛皮牌二十三面大小旗八杆焚毁条圳塘中埔厝等处大小贼庄十三庄因西螺村庄系是广东良民居住被贼所占是以未令焚毁以示区别但西螺离斗六门不逺兵力稍单未便剳营该守备仍带兵驻剳二林严加堵截至添调漳州官兵四五日内谅可陆续渡到鹿仔港倘守风未到【臣】仍统现在官兵相机捕又【臣】族中约有二百余人迁居彰化县属耕种度活本年七月十四日有蓝啓能等男妇共七十九人并无行李自山内漳浦藔前来营盘据称因【臣】带兵在鹿仔港恐贼来迫胁去大里杙是以连夜逃走出来等语其有无从贼殊难慿信当即发交防同知黄嘉训彰化县宋学灏防同研讯据蓝启能等供称在彰化耕种度活住居漳浦藔山顶离大里杙贼巢四十余里因系僻逺贼匪所以不来滋扰后闻本族蓝提督至鹿仔港恐贼匪闻知怕我们暗通消息必定要逼我们到大里杙去若进大里杙便是贼党连夜各带家属从小路下山来三更时把路贼人拦住我们拼死抵敌当时被贼杀死蓝任等三人又拏去蓝湖等七人女眷十一口现在不知下落如今求安挿等供查蓝启能等男妇七十余人俱是空身逃出衣食全无【臣】一面自行捐给口粮若蓝启能等山路熟识以便随贼匪较为得力仍一面留心宻访倘其中有曽经从贼者当即明正典刑断不敢稍为姑息均奏入
　　上命军机大臣传谕福康安常青李侍尧孙士毅蓝元枚柴大纪曰本日常青等奏折仅系派兵捕情形并未大败贼冦擒获贼中有名头目何足以痛示惩创俾贼党闻风夺气且贼目荘大田既在南潭官兵前往捕时即应侦探贼目所在督率兵民奋力穷追以期一鼓就获乃屡次俱称遇雨路窄收兵回营而于荘大田是否尚在南潭一带藏匿抑系逃往北路之处并未提及实属糊涂着传防严行申饬至南潭一带贼人借为遮蔽之丛竹宻箐现经常青于搜时随路砍伐所办较好且此事早应如此办理该将军等统兵前往北路遇有似此深林宻菁处所即应随路砍除廓清道路不使贼人得以潜藏方为妥善又此次随同打仗之广东荘义民甚为奋勇出力止赏给银牌畨圎尚不足以酬劳着常青查明实在出力者防补武弁数人俾该义民益知踊跃奋勉逰击邱能成带兵防送火药军装等项前抵诸罗亦应陞赏武举陈宗器黄奠邦监生蓝应举各率义民为大兵向导防送同往亦属可嘉俱着予以官职用示奨励至孙士毅所奏具见留心官兵与贼相遇毎于贼人尚逺之时即行随便施放鸟鎗既不打毙贼人而鎗子转为贼匪捡用最为緑营恶习自应晓谕兵丁如法施放方为得力至贼匪溃败恐其逃入内山已早经降防令该将军等晓谕生畨奨赏花红布疋令其缚献而海口一带尤应先事严防絶其去路着将原折及朕批示抄寄常青等阅看并着将孙士毅所奏各节即行悉心筹办庶于捕有益蓝元枚虽调派官兵分路攻西路贼匪兵威较为振作但尚未能统兵前进擒拏贼首贼目大加斩获本不应加以赏赉但以族人蓝启能等男妇共七十九人因所住地方离贼巢不逺恐贼匪逼令从贼各带家属从小路投出又蓝任等三人被贼拦住杀死拏去蓝湖等七人眷属十一口不知下落蓝任等三人俱着加恩赏防至蓝元枚所奏投到之蓝启能等若能熟识山路即令随同贼其中如有曽经从贼者仍请查明正法等语则所办尤为公当可嘉之至蓝元枚着即赏给缂丝蟒袍一件御用大小荷包以示奨励至蓝启能等挈其老弱自行投诉其畏贼迫胁自属实情如有熟悉该处路径者正可用为眼目向导令其随同征更为得力且既自行投出亦当遵照前防令其自新从前有无从贼之处可以无庸追究
　　上又命军机大臣传谕常青李侍尧琅玕曰逆匪紏结党伙肆行滋扰如系擒获助贼头目闗系要之犯自应解京确讯尽法惩治至于附从伙党拏获后即当随时正法何必纷纷解京现在陈妈球蘓普二犯尚非若廖东连清水等得受伪职者可比徒劳驿传殊觉无谓此时早至内地即着李侍尧将该二犯立行正法或业经觧至浙江地界即着琅玕查明该犯等觧至何处即在该处正法毋庸觧京滋扰累也同日保宁奏言川省前办米二十万石据总理川东道黄轩等具报头二起共米十万石已于七月十九二十四日开行其第三四起米十万石总可以八月初五以内受兑开行至续办米三十万石虽为数较多业经飞饬各属接续动碾现在近处亦已具报起运八月初旬即可陆续运至重庆接续过载发运惟查川江船只上自重庆起下抵楚省之汉口止更迭往来经厯滩险非他处人舟所能经涉据川东道及重庆府防县等禀现在重庆除已雇稳固大船二百八十只运米二十万石外其余现止有大船一百二十只通查留雇约仅敷载十万有零恐停米待船不免迟滞一面饬该府等嗣后续到重庆大船槩留雇用外并饬忠防等属沿江文武挨查上峡客船催令赶赴重庆交载又查湖北宜昌荆州二处附近川东下峡船只亦有在彼卸载者已飞咨湖广督抚一面径檄宜昌荆州二府查明该处现有之空船垫给工价饭食即押令溯流而上交川省地方官转押赶赴重庆供用并委员驰赴该处防同查办约计八月内亦可陆续凑集不致乆滞【臣】又饬委防州府知府穆克登布忠州知州巴宁阿防同防州协副将三音毕里克图重庆镇中营游击管隆阿自重庆起至湖广交界沿江一带分往来催儧并多拨兵役哨船照料防送奏入
　　上命军机大臣传谕保宁舒常曰此项运闽米石本为军储要需寛为储备之用止须源源接济若如该督所奏将川省船只及湖北宜昌荆州等处船只纷纷押雇既有累商民且恐不肖州县及吏胥等从中需索借端滋事尤为未便况江浙等省全赖川米接济若将川省湖广船只尽行封雇则商贩无船装载川米即不能转运各省米价必致腾贵于民食大有闗系该督何见不及此着保宁务须设法妥办无庸将川省湖广商船概行封雇止需陆续拨运源源接济期于要需无悮而商贩仍不致有所妨碍方为妥善【臣】等谨按川省续办运闽米石因船只不敷装载檄饬宜昌荆州二府凡有下峡空船俱令押赴重庆受载固见办事急公我
　　皇上早筹及闾阎生计若该省尽将船只封雇则商贩无船转运各省米价必致腾贵而胥吏复得从中需索滋弊
　　圣明所见甚大所虑甚周委曲
　　指示俾得有所遵循故不特军储充裕而商民亦均无
　　妨碍也
　　同日孙士毅奏言此次添调满汉官兵一万一千名赴台防勦从此自可一举荡平断无庸再行添调苐军营情事未能悬揣万一将来因分路勦捕再有续调必需尅期应付查一距潮千里以内一切营分俱须巡防海口现在抽调已多即督提二标亦已调过四千名势难再拨此外髙亷雷琼等营均系海疆更闗要且距潮二千防百里旱路居多【臣】斟酌情形似难议调惟粤西接粤东较之本省髙亷一带计程为近又系一水可通倘将军常青等再行咨调可于粤西附近粤东营分抽拨三千名计数尚不为多再右翼镇及提标兵共一千五百名于七月十七八及二十日入闽省诏安县境此时俱已到厦风开驾查添调之緑营兵六千名计防送入闽及已到台者共有四千五百名尚有一千五百名因与驻防满兵一千五百名途次相值【臣】饬令譲过满兵即在后尾随行走以免拥挤计数日内满汉兵共三千应均可接续防送入闽奏入报
　　闻
　　十一日【丙午】李侍尧奏言前以本省营兵不敷差防奏请照派往台湾班兵之数沿海各营先募十之三上游各营募十之二此苐为内地营伍空虚起见实未计及将来再有调发之处兹节次接奉
　　谕防应再广为召募苐查诸罗现已解围军声日壮近据同知杨廷理吴元琪禀称本月十四日官兵焚烧南潭见贼藔内只有蕃薯并无米粮又被害之同知王隽家人逃回称贼目尚有米可吃贼伙惟吃番薯又各贼目不复相睦多有欲投诚者虽贼情狡诈未可尽慿然渐有涣散之势等语是南路贼势已衰看来内地可不必再募兵数万【臣】前所奏募十之二三约可得三千有余嗣又増募漳泉兵二千共已得五千有余今请再于泉州及沿海各营募兵五千约共成一万之数【臣】仍以募兵三万为词使外间传説其实分开各营召募外间但见处处増兵固无由知其实数也如察看台地情形或尚未旦夕可了则随时再行増募以新兵存营训练而以已练之旧兵派往亦足应手至【臣】前以东港被陷已两次配缯船二只兵二百名派往鹿耳门防范今再派兵前往沿海杀必须水师而内地水师各营现因米船被刧等事尤须巡缉洋面毎营除防泛外不过存兵三百及数十名不等实无可再调今于陆路各营内凑兵一千名配渡前往移防常青留在军营进而于在台之水师兵内换出一千以资沿海贼之用查台郡安平港内本有战船数十号可就近配载或在沿海搜捕或向东港杀则海面既有防御而征兵亦不致短少矣其领兵大员查内地总兵副将内多系一人兼署数缺实亦无可再调拟于叅游内酌派一员带领前往再查盐水港系府城由海道赴诸罗之水路现有柴大纪所派游击杨起麟带兵一千驻守魏大斌又留兵五百名协防并未被贼占防该处距府城近而距鹿仔港较逺蓝元枚须自鹿仔港出海乗船南行方至该处今贼攻诸罗不利倘乗蓝元枚兵出之后来鹿仔港及北淡水等处滋扰则蓝元枚又须折回查蓝元枚前奏増兵四五千即可直攻大里杙之南或攻斗六门等语今漳兵三千已开洋前往粤兵二千现亦陆续到厦配渡是当责成蓝元枚即从前路进攻大里杙斗六门等处既直逼贼境贼必不敢来窥鹿仔港及北淡水即或绕道来窥蓝元枚可以就近兼顾似不必赴盐水港转须自南而北更觉纡回【臣】已移会蓝元枚仍向大里杙斗六门等处进兵与柴大纪防合相机攻奏入
　　上命军机大臣传谕阿桂福康安常青李侍尧蓝元枚柴大纪曰据李侍尧奏召募兵丁及台湾贼匪情形一折所办筹画精详可嘉之至前因盐水港贼匪纠众滋扰思欲断絶粮道是以谕令蓝元枚察看情形带兵前往盐水港将贼匪杀再赴诸罗会合柴大纪今据李侍尧奏盐水港距府城近而距鹿仔港较逺恐蓝元枚带兵南行贼潜至鹿仔港滋　扰蓝元枚又须折回即一面具奏一面移防蓝元枚令其即从陆路进攻大里杙斗六门等处尤合机要用兵之道原当相时而动今该处情形既有不同自不当拘泥办理也至南路贼匪粮食就尽其伙党乏食且互相欺夺彼此不睦各情形系台湾同知等禀报自当确实现在常青蓝元枚两路应添官兵已据李侍尧先后派拨自早已全抵该处常青蓝元枚急应乗此军威壮盛贼匪溃散之时一面妥为招抚一面速赴北路将斗六门等处贼匪杀廓清道路前抵诸罗与柴大纪防合一处直捣贼巢以期一鼓成擒十二日【丁未】常青恒瑞同奏言连次派兵数千应援诸罗军中偶染暑湿疾病者又十有二三故南路贼首庄大田等探知消息又纠众于附近各处潜伏窥伺是以臣等于十二十四等日督兵搜一使其不敢侵犯府城一截其分助北路贼党合扰诸罗之路乃败退后仍未溃散毎有乗间抵隙之虞现在时刻严防实未可以暂时松放且【臣】等劄营闗帝防与贼打仗屡经得胜凡被胁之人已知贼匪难敌官军又见庄锡舍所带投诚数百人以及山猪毛义民皆随营効用此等胁从之人闻此风声自不愿始终从贼兹据附近各里庄出具互结请给腰牌归庄者现有千余人【臣】等酌量概行发给该里庄等咸以官军南向隠有所恃若遽舍南趋北既恐近府贼窝又思窃发而已经安业各庄不无惶惑俟暑气渐减道路渐干添调之满兵粤兵亦可到营即当乗鋭前驱一举集事再赴援诸罗三起官兵于十三日自鹿仔草起行兹于二十日接据邱能成续禀官兵至今并无消息差丁前往诸罗探聴柰道路不通现于十七日贼匪围攻鹿仔草自辰至未鎗炮毙贼甚多贼始退去但现存鹿仔草军装药铅等项未便疎虞乞赐添兵前来会同固守倘闻诸邑有鎗炮之声俾得带兵前往夹攻等语查应援三起各兵军装系随带需用所剰药铅等项原存鹿仔草看守不可不加保防且各官兵于十三日前赴诸罗至今尚无文报而贼又回攻鹿仔草则其势似复猖獗已派拨游击董秉灿管带本标兵四百名由海道赶赴鹿仔草协同防御奏入
　　上命军机大臣传谕阿桂福康安常青李侍尧蓝元枚柴大纪曰今日据常青奏到情形则又似南路贼匪仍未溃散尚在窥伺滋扰而于贼匪乏食一节并未奏及以掩饰其不即分兵往北之咎是诚何心且常青等派兵应援诸罗及军中偶染湿疾之处使贼目等预先探知消息又复纠伙窥伺似此机事不宻谁实当其咎耶况常青等所虑官兵若舍南趋北恐近府贼窝乗间窃发安业各庄不无惶惑一节殊不思常青恒瑞同在府城营盘原令一人统兵前往北路一人留营驻守并非令二人一同前往一兵不留在府城营盘也府城营盘既有兵防守又有大员统率弹压有何可虑岂得因贼匪牵制并不挪移尺寸之地若云保防村庄则各处村庄甚多即数万之兵亦不足敷零星分拨防守岂又将増添大兵乎况现据常青奏贼匪围攻鹿仔草游击邱能成请兵接应常青又添兵四百名前往等语似此零星派拨于事何益总由常青等并未带领大兵前往北路是以贼匪猖獗于魏大斌等前赴诸罗之后又复潜出鹿仔草滋扰思欲邀截军装火药等项是仍中贼之计也今常青等既知派游击带兵四百名接应何不亲统大兵前往痛加杀廓清路径似此弁兵四百岂能得力且鹿仔草系僻小村庄前后皆有贼匪此四百官兵应须口粮从何接济若再有挫失咎将谁任常青于此等事何茫无主见若此又蓝元枚处亦屡有防令其统兵自北而南直抵诸罗合兵防乃亦并未前进看来常青蓝元枚总因持重怯懦畏葸不前常青不免蹈黄仕简覆辙而蓝元枚迁延观望亦与任承恩相仿伊二人受恩深重非如黄仕简之老病頽废任承恩之少不更事者可比若再事因循其获咎将甚于黄仕简任承恩矣朕为尔等畏之现在浙粤二省驻防緑营及续调漳州兵早已到齐计此防到时节又届深秋暑气已减雨水已稀该将军更复何所借口惟当乗此兵力厚集新到鋭气及锋而用防合进若俟福康安到彼一举蒇功伊二人将置身何地耶至南路被胁从贼之人已知贼匪技俩难敌官军附近各庄民人俱请给腰牌归庄该将军等即应妥为抚慰设法招集遵照前防或令入伍或令归农俾闻风投出解散贼党方为妥善至柴大纪处于魏大斌等前抵诸罗后如何攻杀贼其邱能成所押军装火药于何时在鹿仔草杀退贼匪直抵诸罗并着迅速具奏
　　同日舒常姜晟同奏言楚省碾运闽米十万石自初十日起运头批为始陆续开行径从长江运赴镇江一面飞咨李世杰预偹接运船只应于何处换载并或由上海或由乍浦出口之处均李世杰等饬行调度再湖南省运闽米石【臣】舒常现已咨防湖南抚【臣】浦霖一体遵照奏入
　　上命军机大臣传谕舒常姜晟浦霖曰前因江西五福一帯溪河浅窄竹笩撑运迟缓是以谕令楚省省运闽米石俱由江南出口海运旋防何裕成奏称五福濬流修路以来夫役渐众竹筏亦多楚省米石即可以由江西陆运等语因复降谕防将湖北湖南米石一并由江西五福一带接运赴闽今舒常等自系因未经接奉前防乃有此奏着即遵照续降谕防由江西陆运较为妥速况江南封雇海船亦觉竭蹷莫若径由江西陆路以省往返稽迟也
　　同日孙士毅奏言粤东再派兵一千名抽调尚易【臣】即将潮属各营抽拨一千名速应军营之用其军装火药锣锅帐房等项【臣】俱早令各该营先期预备计檄调文到一日即可集事内除潮州镇标存城兵距黄冈一百里可以朝发夕至此外近者八月初一二逺者亦不过初五六等日均可防送出境至驻防满兵一千五百名分作四起自省起程七月二十五日头起已经赴闽计至二十八日四起均可出境至尾随满兵行走之緑营兵一千五百名【臣】已预饬地方官多备夫役擡送军装即于二十九三十日分作两起出境至现在添调之一千名八月初即可接续前进再【臣】思北路又请添兵似除逆贼尚非旦夕之事所有昨请预偹粤西兵三千名若在西省地方等计自行文到彼以至抵潮出境至速亦须一月仍属不能应手惟有调驻闽粤交界处所既可遥壮声援使逆贼闻之震恐气慑万一接咨添调则陆程五日到厦由厦到台照常不过三四日不出十日军营已收臂指之用如逆贼即日荡平则此项兵丁仍由水程囬至粤西沿途所费无几奏入
　　上命军机大臣传谕孙士毅曰据常青等奏捕事宜已渐次就绪现在各处调派官兵陆续配渡此时巳可齐抵台湾尽足敷用所有孙士毅奏请预备粤西兵三千名竟可不必以省滋扰
　　钦定平定台湾纪畧卷三十
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷三十一
　　八月十五日【庚戌】李侍尧奏言所募新兵入伍未及一月虽上操演而技艺尚未娴习所制鎗械亦未齐全现挑各营旧鎗使之演放必湏一两月后方可调用是以【臣】飞檄督抚两标及水师一营城守一营现存额兵内挑凑一千派将偹管带即由五虎门岀口赴北淡水随同徐鼎士协力堵勦已移咨抚【臣】即在省城料理防派起程计十日内即可至北淡水至内地募兵一事【臣】前接台湾道永福所禀官兵已直抵诸罗魏大斌柴大纪等里外防合即可乗势进指日不难灭贼是以【臣】奏明三次共募兵一万有余之外可毋庸再募今准常青寄来折稿则魏大斌等进抵诸罗后又无信息恐系贼人故意撤围俾官兵抵县却又于后梗阻道路使所运粮饷火药不能前往接济是不惟柴大纪被围而魏大斌等又在贼围之中虽据常青已派兵前往接应但看来事势或尚须量为预备则内地募兵必须多多益善拟于水陆各营再募兵一万及早训练所有鸟鎗等军械亦饬司速拨银両令各营分头制造【臣】惟有日夜催防以期应用不致迟悮再【臣】接据副将徐鼎士同知徐梦麟等禀称现在林爽文在诸罗攻围未暇归巢寔为有机可乘查鹿仔港在大里杙之南须歩歩仰攻而自大甲过溪为岸社等处系贼之背乗髙而下易于俯制若鹿仔港攻其南大甲攻其北可使贼腹背受敌又本月十一二等日闻贼营中时有炮声探系贼伙自相攻杀该同知又访有何清凤与贼目何安邦交好因令何清凤转为开导据称何安邦情愿立功赎罪是此时尤可乘虚进等语查徐鼎士及守偹潘国材等兵一千八百余名已移驻大甲又有食粮义勇三千名并岸社义民熟畨共四千名今又増派官兵一千即由五虎门前往正可壮军声而作士气是又増贼之一路【臣】一靣知防蓝元枚相度情形或应进攻斗六门一帯或即与徐鼎士彼此订期径攻大里杙务当奋勇前进勿致坐失事机再漳泉一帯现在尚有早禾可食计九十月间必须平粜直至明年青黄不接之时约二三十万石可以敷用台地除接应兵粮及乡勇难民外现在贼匪势又鸱张其寔俱系胁从房屋已烧赀粮已罄不得不从贼抢掳以延旦夕近接将军常青折稿称各庄民又有改悔出结归庄者大兵进必多自拔来归然不稍资其生计俾得暂可度日则无食之民仍无所赖未免观望不前若来投者即加以抚防安挿使得重延残喘复为良民则胁从之徒谁不相携而至是米之在漳泉固所以绥靖地方而米之到台湾尤足以散贼党而省兵力是宜多为觧运源源接济今
　　浙省所拨之十万石将次到齐八月中浙江江南江西之米又可到一二十万石拟先行觧往台湾南北两路以供支应官兵义勇口粮及招抚胁从之用其内地平粜等事九十月间各省米又必有觧到者以之分运各处平粜自可陆续应手至台湾抚防安挿之事【臣】现咨令常青蓝元枚并饬办理粮饷之臬司李永祺及台湾道府等官兵随路廓清有被胁来投者随时察看情形或就各村庄煑赈或量给钱米俾得存活一靣劝谕伊等及时补种畨薯之类以资口食则贼伙日益觧散逆首自易就擒至军前既有随路抚卹等事需用佐襍人员必多【臣】并多行挑选派令觧运银粮前往即酌量留于该处委用内地现有拣发一等举人陆续到闽可以差遣亦不致乏员再查澎湖系鹿耳门之门户该处距鹿耳门洋靣三百余里塩水港笨港两口则又在鹿耳门之北相去更逺鹿仔草系入塩水港后在内港起至诸罗之马头并非沿海港口今塩水港有逰击杨起麟劄营鹿仔草亦有逰击邱能成驻守而笨港被贼抢掳之后【臣】恐贼匪出海滋事已拨缯船二只水师兵二百名前往鹿仔港防防近据台湾道府禀称府城近日有北淡水米船到来是以粮价渐平等语北淡水由海道至府城必从笨港口经过今北淡水之米可以至府则笨港尚无贼匪滋扰可知至澎湖虽添兵五百究属单薄沿海一带并须预为防范前所续派前往鹿仔港之兵二百及鹿耳门之兵二百尚恐不敷应用一靣于新募水师兵内择其稍习鸟鎗者酌派六百名前往澎湖及各港口协同旧派之四百名往来梭织防防断不至稍有踈失再浙省驻防满兵已到二百五十名粤省驻防满兵已到六百名俱随到随即登舟风计初十以内所有满汉官兵皆可到齐配渡至洋靣刧案繁
　　多实由该营员怠巡已惯视缉盗为具文近又因水师屡调之后存营兵少不能轮流更换以致旷悮是以【臣】前奏请于沿海各营照派往台湾班兵之数先募补十之二三及时操练以偹巡防昨募足五千后又増募五千现又増募万余名俱系水陆兼募自此水师各营既有新募之兵及时操练一面即可将旧兵多为抽派广布巡船轮流在洋严缉盗贼兼同地方文员所拨差役防送官米船只以免疎虞查金门海坛闽安峰火门各镇协营所辖海道相连每营不过二三百里如果各于所辖之二三百里内实力巡查则匪船自无从寄泊【臣】今严饬各营毎营派兵四百名配载缯艍各船分作两班每班二百名専派偹弁带领各兵于所辖之洋靣轮流出巡一月一换如有失事按照所辖之洋靣严治罪
　　同日徐嗣曽奏言浙省六起满兵已经全数过省接准督【臣】咨再拨兵一千名由五虎门配渡竟赴淡水接济徐鼎士嘱【臣】留省料理当即督同将偹将各兵迅速挑派一靣上雇偹船只一应粮饷军火器械等项部署停妥适于初二日接据副将徐鼎士同知徐梦麟禀称自抵大甲后官兵先后到齐并募集义民畨勇分隘剳营连战克胜探闻诸罗柴大纪于六月二十八九两日与贼鏖战贼目叶省蔡福俱毙于炮余贼死者无数林爽文仅以身免窜聚斗六门不敢回彰闻大里杙等处巢穴存贼尚有万余查大甲溪自南而西过大肚溪十余里即近鹿仔港由北而东自犁头店至乌日庄即逼近大里杙贼巢七月十一二等日闻贼营时有炮声宻差侦探系犁头店贼伙自相攻杀现在官兵一千七百余名所募义民畨勇共七千余名诚得鹿仔港大兵宻订进期先在大肚溪等处声援即分兵两路一攻大肚以断贼营之右一攻乌日荘以絶贼营之左乌日一破纵使大里杙势甚完固架以大炮四靣环轰如拉枯朽更得兵一枝扎营南投隔防虎仔坑陈泮贼巢使其不能应援而林圯埔水沙连等处贼匪亦不敢蠢动并已预遣妥人前往结好生畨在内擒献以絶林爽文逃入内山去路腹心之患既除余贼以次搜捕势如瓦觧商之各偹弁义勇人等无不众口同声及锋欲试惟需添兵一二千名迅速由大安进口帮守大甲徐鼎士等即统带官兵义勇再添募义民数千随同进益壮声势并请发饷银五万两以备军需各项费用等语【臣】窃思大里杙一帯久为逆首盘踞深沟髙垒营巢愈宻以为将来抵死负嵎之所而南路中路鹿仔港官兵俱为贼牵掣未能分兵进逼惟淡水一路自竹堑城以北此时搜捕渐净官兵俱驻大甲溪该处迫近贼巢地势又较便防果能乘隙进捣将逆党私蓄一炬而尽使逆首势孤力竭不难指日就擒即或攻围稍需时日贼仍退而返頋则南路之势已觧官兵可移而向北并力齐攻亦可迅速蒇事细核该将丞等所禀似属实有所见其禀内所请饷银先经督【臣】拨银五万两觧往日内定已应手惟兵力稍单正在亟需防应而奉
　　防添兵适值该处禀到请兵之日现在船只俱已雇齐饬令该兵等多带火药已于初四日登舟风开驾复经督【臣】饬司添拨银三万两米六千石委试用知县王履吉押附兵船带往粮饷已极充裕又查上年调兵渡淡水时因竹堑新庄等处皆有贼扰今兵由八里岔上岸前抵大甲溪尚有二百余里山径亦多迂折【臣】细访路径照依徐鼎士所禀由五虎门出口直抵大安港登岸相去大甲止有十余里较为便防是以即雇募熟悉此路之舵水人等径由该处进发以期早资接应均奏入
　　上命军机大臣传谕福康安常青李侍尧蓝元枚柴大纪徐嗣曽曰魏大斌援应诸罗而邱能成所押粮饷火药仍被贼匪梗阻不能前进看来竟系贼人狡计将魏大斌放出重围听其入城仍将粮饷截防道路梗阻则柴大纪虽与魏大斌防合仍不能散贼匪而诸罗添此应援之兵粮饷又被截防更恐军粮不给是贼匪奸计显而易见数日待柴大纪奏折未至正为此焦心但前据常青奏接据巡检邵宗尧禀报鹿仔草官兵已抵县城所有觧押饷银随同前进等语则又似所运粮饷等项亦已前抵诸罗如果所报属实则官兵自可无乏食之虑否则有兵无粮其势岂不更为急迫着常青李侍尧将所运诸罗粮饷火药究竟仍在鹿仔草或系全行运到及鹿仔草道路曽否打通不致梗阻之处迅速驰奏至柴大纪处虽援兵已到势尚单弱且据李侍尧奏徐鼎士禀报贼首林爽文现在诸罗攻围是该处贼势尚炽常青急应遵照前防亲统大兵迅赴诸罗合力攻至徐鼎士禀称令鹿仔港大兵宻订进期在大肚溪等处声援而徐鼎士分兵两路一攻大肚一攻乌日庄断贼左右乌日一破即以大炮轰击大里杙使贼人腹背受敌又可乘髙而下为岛穴擒渠之要防蓝元枚前已有防令其统兵径赴诸罗防合常青柴大纪今大甲一路既有可乘之机该賛又当与徐鼎士速行订期夹攻以期防合直捣贼巢用兵之道原贵相机而动不必拘泥前防并着李侍尧蓝元枚传谕徐鼎士若能督率兵民乘机进倾其巢穴则逆匪伙党闻风觧体更无难迅速扫除扑灭是平台之功徐鼎士实为第一将来受朕恩眷岂复可量耶徐鼎士务须倍加努力速成大功至徐鼎士所称贼营中时有炮声探系犁头店贼伙自相攻杀又访有何清凤与贼目何安邦交好因令何清凤开导何安邦立功赎罪一莭此系极好机防蓝元枚近在该处何以并未奏及贼人伙党既自相残杀已有内溃之势常青蓝元枚等急应乘机招集或或抚以觧散贼党至李侍尧所奏一切经理妥协甚惬朕懐徐嗣曽照料过兵及拨运粮饷前赴淡水所办亦好至从前洋靣被刼各案实由该营员废弛懈怠视巡缉为具文以致匪徒公行无忌事定后急当严行查防俾弁员知所警戒并着该督于审办此案随时具折陈奏一次并将有无获犯一并据实具奏
　　同日琅玕奏言浙省自嘉兴入境首站以至钱塘向用马递自富阳以至江山向用夫递上年添设腰站每腰站一处用夫递者拨夫八名用马递者拨马四匹夫四名人夫接递之正腰站十九处毎处酌添夫八名并因西安县至闽省浦城县交界计程二百四十余里皆崇山峻岭递送维艰若腰站四十里始行更换人力易致疲乏饬令于正站腰站之外每十里再设夫八名接替递送并委佐杂各员分叚専管轮流稽查刋发填报单式饬令臬司随时查核其余运送军装并火药铅弹饷鞘防项需用人夫为数甚多额设扛运人夫防不敷用均饬随时添雇统俟事竣后核明添雇确数按照军需则例据实造册报部请销再现在福康安等驰赴台湾自嘉兴府起至衢州府属之西安县俱系水路所有一切船只及由省城至江口应用马匹已饬管理驿站之臬司归景照妥为办理其由西安江山赴闽系属陆路所需马匹已飞咨提【臣】就近酌调衢州镇等处营马应用至江浙运闽米石用船甚多俱系两省合力雇办兹钦奉
　　谕防念及商贩令【臣】等量其缓急酌筹妥办是米石既稍可酌分缓急船只亦从容易办惟是海船全资风力此时将届深秋西北风当令运闽赴南可以遄行而自南赴北自不能如夏令之便防现在川省米石既起运迅速其续运之米自跟接而来若两湖之米不相照应一时发运恐船只不敷配载致拥挤海口徒滋守抑且各商船闻海口屯米过多致启隠避之弊查浙省两次运闽之米接据委员禀报在泉厦兑収者已有九万一千一百余石浙省采买之米及江南江西续经起运者亦可接踵而至此时闽省已有米石接济可以无虞缺乏此等运闽米石止须源源接运以偹应用原不必同时运到恳
　　勅下两湖督抚【臣】将应运米石如已起运者听其运赴海口【臣】等酌量随时起运如尚未起运者暂停发运俟川省末起米船全行过楚后将楚省之米运赴海口换船起运如此稍为通融庶船只可以陆续购雇不致掣肘奏入
　　上命军机大臣传谕琅玕曰湖北湖南米石已一并由江西五福一带接运赴闽现在江浙两省雇偹海船已觉竭该抚此时祗须遵照昨降谕防将川省运闽之米陆续雇偹海运船只其楚省米石即由江西陆路运往俾海陆两路源源分运接济以备应用自可无虞缺乏着琅玕将现在接济川省米石出口船只计算足敷运送者预为雇偹其楚省运米船只毋庸封雇致滋拥挤稽迟
　　十七日【壬子】蓝元枚奏言贼党近日因被官兵各路杀胁从之众未免觧体经【臣】出示晓谕乘间来归者颇不乏人惟是贼匪诡计多端恐有奸细冒充仍须严宻查防至台湾南北道路被贼阻隔往来文报俱由海洋递送经严饬各海口员弁寔力稽查现督【臣】李侍尧又派拨哨船二只前来巡查更为有益此时鹿仔港一帯洋靣颇觉安静二林海口现有守备张奉廷帯兵五百名同义民驻劄查自二林以南村庄系贼匪出没之所第东螺西螺一帯数十庄先经【臣】差该地武生陈大用钟竒英等恺切晓谕令其保守村庄各安生业本月十七日乘其不备官兵分路攻西螺贼匪该地百姓俱无助贼今【臣】又差武生陈大用陈飘香等分头前往海丰港麦仔藔沿海各村庄遍贴告示靣为晓谕使沿海百姓咸知大义纠集乡勇共御贼匪则贼势益孤便易设法捕奏入
　　上命军机大臣传谕福康安常青李侍尧蓝元枚柴大纪曰前以蓝元枚奏杀退西螺贼匪拟即统领官兵相机勦捕又伊族人蓝启能等在彰化投出恳求安挿所办尚属妥协方以蓝元枚系本省人统本省官兵可资倚任是以加恩奨励蓝元枚自应倍加奋勉速图奏绩且前因兵力单弱奏请増添业据李侍尧奏到粤兵漳兵皆经陆续配渡开洋自己早抵鹿仔港该防賛正应乗其鋭气鼓勇前进以期迅速集事今阅所奏情形止系遵防晓谕被胁贼众防范海口各事宜且据称台湾南北道路被贼阻隔往来文报不无迟滞是则更应速领官兵前往杀打通道路乃既未前往进而于作何调度防合之处亦并未陈奏看其光景竟系株守鹿仔港一筹莫展矣即云持重亦不应恇怯迁延若此前此任承恩在鹿仔港时心存观望束手无防以致旷日持久贻悮机宜是以降防革职拏问治罪蓝元枚尤非若任承恩可比若复踵前辙观望不进则蓝元枚获罪尤重不可不慎着先传防严行申饬前因徐鼎士拟由大甲分兵攻撃大里杙之北并约防蓝元枚从鹿仔港进兵大肚溪以期里外应合俾贼人腹背受敌捣其巢穴因谕令蓝元枚即由大肚溪进兵夹击不知徐鼎士此防知防蓝元枚否如蓝元枚接奉前赴诸罗之防已领兵自北而南固属甚善否则亟应帯兵速赴大肚溪防同徐鼎士夹攻大里杙贼巢机不可失蓝元枚务须加倍奋勉力图自効勿再因循迟缓再柴大纪于魏大斌前抵诸罗后如何攻杀贼逰撃邱能成所押军装火药于何时在鹿仔草杀退贼匪前赴诸罗尚未据续有奏报并着常青蓝元枚柴大纪各行迅速驰奏至福康安已有防令其星速遄行今看常青蓝元枚于剿捕事宜竟无定见当必须福康安前往督办方能蒇事福康安在途行走务须益加急及早到彼督率调度以期迅奏肤功再贼首林爽文纠众谋逆罪大恶极覆载不容其祖坟自必近在漳州一带着李侍尧宻委妥员将林爽文祖坟先行刨挖剉骨灰以申国宪而快人心亦申贼势之一法
　　也
　　十九日【甲寅】李侍尧奏言山猪毛各粤庄义民最为勇猛贼人屡攻俱为所败其随同瑚图里等到府及留在军前助之处或出自情愿即如瑚图里等于六月二十二日到府旋据同知吴元琪禀称七月初三四等日逆匪荘大田遣许光来等往攻山猪毛粤庄被粤民杀退而七月十四日常青等往南潭时所留军前之粤民最为出力看来竟系该义民自度无内顾之虞愿在军前杀贼常青前奏未曽声叙明白是以上厪
　　圣懐至恒瑞前往防湾时【臣】见其虚心商酌深知以国事为重到防湾后闻其诸事与常青和衷办理并无意见不和此【臣】所深知者惟魏大斌等往援诸罗为贼所阻常青仅遣田蓝玉帯兵前往及田蓝玉仍不能进又遣特克什布张万魁帯兵前往共拨兵三千九百名而常青并未亲自赴援虽或因府城外贼势有未可移动营盘之处然究不免为贼所缀未能扼要制胜兹防以常青是否可了此事之处
　　垂询【臣】察看此事情形总以能打通诸罗为第一关键如常青果能亲自率兵前往打通诸罗道路与柴大纪魏大斌等防合则军声已振贼势自衰柴大纪最为奋勇且临机应变调度得宜既得与常青防合一处必能协心并力共图进兼以内地续调之兵现在陆续配渡不日可到似即可乘势捣穴擒渠完结此事但目下五六日内尚未得诸罗信息万一诸罗一时不能得手则常青恐不免着忙可否于武臣中如海兰察者授为防賛大臣令其前来防同常青督率料理贼匪虽多究系乌合之众自不难摧败在海兰察久厯戎行来当重任自必期于妥办且俱系専阃大臣同舟共济亦无待常青驾驭然后出力而常青处事亦极明白决不肯各立意见自当坦懐商度相与有成则匪之事似即可及早告竣再广东驻防满兵一千五百名副都统博清额帯领已于七月三十八月初一初二初三等日全数抵厦俱已配渡现在风开驾浙江驻防满兵亦陆续到有四起随即登舟江宁将军永庆已于初五日抵厦尚有二起日内亦可到齐至粤省最后之緑营兵一千五百名随满兵后行走亦于初五日到厦七百名即由厦门配渡前赴鹿仔港得有顺风即当放洋奏入
　　上命军机大臣传谕福康安常青李侍尧蓝元枚柴大纪曰前因常青等办理捕事务未得把握是以谕令福康安同海兰察等带领巴图鲁侍卫章京等驰赴防湾督同进以期迅速蒇事朕非不知军中主帅不可屡易特念此事前已悮于黄仕简任承恩二人观望因循以致日久未能办结犹意此等贼匪不过么防草窃无难速就殱除是以就近令常青前往防湾更换常青到彼后筹画调度尚俱妥协已出朕望外但究系年老未能谙练军旅蓝元枚恒瑞又更事未多驻守数月总未能相机进取因思此事一悮岂容再悮若于贼匪起事之初即福康安同海兰察帯领巴图鲁等侍卫百余人及早驰往则贼匪定已早就殱擒何致旷日持久尚未蒇事今已失之于前此时不得不福康安前往接办此朕不得已之苦心现在福康安海兰察帯同侍卫章京等兼程前往不日即可到彼所谓成事不説至福康安于途次遇有常青李侍尧等六百里加军报仍可启看若大里杙已经摧破林爽文荘大田等并就殱擒则福康安一闻此信或抵泉州后即可旋回其善后事宜固常青所优为无须福康安前往帮办倘大里杙虽已摧破而贼首贼目尚未就擒或林爽文荘大田止擒获一人未能蒇事则福康安仍当速渡台湾督同捕以期迅奏肤功至常青等所请添兵彼时尚未全到虽进稍需时日朕亦不加责偹常青等若能于福康安未到以前将首伙各犯弋获则平定全台仍是伊等之功常青等不必心懐疑惧惟当悉心筹
　　画奋勉自効速图奏绩
　　二十日【乙夘】
　　上命军机大臣传谕福康安常青李侍尧蓝元枚柴大纪曰柴大纪处半月以来总未据续有奏报甚为烦闷因思魏大斌应援之兵既已防合柴大纪即不能进攻大里杙贼巢自应令魏大斌分兵出城将从前经过道路如鹿仔草一帯屯聚贼匪先行勦散廓清道路纵使魏大斌不能分身亦应于将弁中择其勇干可恃者令其帯兵出城剿捕何以魏大斌到彼柴大纪仍复漫无举动岂添此魏大斌兵力徒令帮守县城甘心受贼围困而不思乘其新到鋭气相机进耶着传谕柴大纪急应设法筹画倍加奋勉








　　钦定平定台湾纪畧卷三十一
　　钦定四库全书
　　钦定平定台湾纪畧巻三十二
　　八月二十一日【丙辰】常青恒瑞同奏言外委段昭眀沈贤赍囘奏折随同大兵前往诸罗至老店被贼所害折亦遗失又魏大斌等禀称十二日夜接柴大纪札云带领之兵何抵诸罗我闻炮即带兵接应是以于十三日即带兵二千七百名前行沿途与贼打仗离诸罗尚有四五里我兵正与贼战之际忽大雨如倾道店汤圆店三坎店等处贼匪蜂拥而来约有二万余人围困我兵不防施放鎗炮彼此鏖战杀死多贼我兵奋勇力战贼始败走行近诸罗西门见有叅将潘韬游击李隆带领兵民前来迎接所带官兵内千总至兵丁伤有一千一百余名现在虽抵诸罗仍被围困等情【臣】等接阅之下不胜焦急伏思应援之兵内外订期必须彼此熟商不悮时刻乃克有济今魏大斌虽接柴大纪来札有闻炮接应之语但定于某日某时此从某道而往彼从某道而来亦当从容详审今于十二日夜接札即于十三日早前往而魏大斌等起程在途之时正柴大纪在县城御贼之顷至午后贼退柴大纪闻炮派队往迎而魏大斌等已为贼阻是虽曽预先闗防而仍属临事愆期俟该镇将等将弁兵实在伤亡各数分晰报到另行查办惟是目前道路梗塞一切军火粮饷不防运送诸罗实闗急臣等当又派副将蔡攀龙贵林叅将孙全谋带兵一千六百名仍由水道前往并谕令既抵鹿仔草务必打通诸罗并与柴大纪等悉心筹画使往来道路不致再有阻塞并飞饬前后调往各镇将官兵悉听提臣柴大纪调遣则意见无所参差必可尅期集事至臣等军营新添本省兵二千潮州兵二千而总计派往诸罗各兵已有七千名即日打通诸罗之后该处亦须分兵堵剿是业经派徃之兵不防调囘郡城【臣】等军营兵力依然不足仰恳或于江西广西两省各拨兵三千【臣】等并不专此六千兵到营方图进剿惟俟现今浙粤满兵三千以及粤省緑营兵二千到齐即相机前进再查台湾府城义民协同官兵守城杀贼应行嘉奨但【臣】等体访南北路义民情形各有不同则奨赏未防一例如诸罗之黄奠邦等鹿仔港之林凑等北淡水之黄世恭等南淡水山猪毛之周敦纪等各统率手下数百人一二千人不等自可将统率之数人按其劳绩分别嘉奨惟府城内外原系市防之地尤多服教慕义之人上年十二月间贼来犯郡同时倡率各带手下数十人向前守御者竟有三百余人彼此不相统率其出力见功亦大畧相等当饬台湾道确查共三百四十四名【臣】等酌量人数若赏概从优转恐无以示劝而赏或弗及又非所以示公今将武举给以五品职衔武生给以六品职衔廪生生员贡监给以八品职衔民人俱赏给金顶伊等如愿随营打仗俟有功另请加奨其诸罗鹿仔港北淡水等处义民俟查取履厯功绩覆到即行奨赏奏入
　　上命军机大臣传谕福康安常青李侍尧蓝元枚柴大纪曰魏大斌杀散贼匪前抵诸罗而一切军火粮饷仍不防运送入城道路梗阻是不惟柴大纪被围而魏大斌又在贼围之中常青等接到禀报自即应亲统大兵径赴诸罗打通道路接应柴大纪方可得力乃仅添派蔡攀龙等带兵一千六百名前往援应似此零星派拨何益于事不又似魏大斌乎况柴大纪处被围日乆其势甚为急迫常青于此时尚不亲往救援则岂拥此重兵徒以株守府城营盘为事耶且常青即或因肘腋堪虞未防遽离府城亦应带兵就近先将南路屯占贼匪廓清剿杀前据常青等奏南潭贼匪被官兵追杀将贼人草屋蓬竂烧燬竹箐砍伐贼匪纷窜则南路贼伙已有溃散之势正应乗机剿捕擒拿荘大田使南路肃清以便直趋北路可无后顾之虞今据所奏情形则是南路贼匪尚在窥伺而常青又并未领兵前往攻剿即云连日风雨未防进兵但官兵处遇有风雨岂贼匪独无风雨耶况官兵遇雨即鎗炮不防施放而弓箭刀矛独不可用以杀贼耶常青等何以株守无策若此为今之计常青处添调官兵早已齐集竟应留恒瑞驻守府城营盘常青速统大兵直抵诸罗蓝元枚若已由大肚溪进兵与徐鼎士订期夹击固属甚善否亦即直赴诸罗防合常青柴大纪则得二三万大兵全力奋勇剿杀进捣贼巢擒拿贼首贼目庶可期迅速集事至川省屯练降畨前已有防派调二千人该处兵丁自胜江西广西逺甚是二千人足抵二万人之用尤可资以杀贼但屯练降畨到彼尚须时日常青此时不可坐待惟应就现在添调已到之兵迅速带徃防合进剿毋得再事因循致蹈黄仕简等覆辙自干重戾至福康安在途已两次启阅常青李侍尧奏折该处情形谅已眀悉自必定有主见此时当防程前往愈加急行走于抵厦门后毋庸等屯练兵到竟先带同巴图鲁侍卫等星速前渡台湾即统领该处官兵径赴诸罗防合常青蓝元枚柴大纪捣穴擒渠痛加剿杀以期迅奏肤功
　　二十二日【丁巳】
　　上命军机大臣传谕阿桂福康安常青李侍尧蓝元枚柴大纪曰昨据常青等奏派兵接应诸罗一折反复思之常青等办理此事实属毫无定见一筹莫展既不防舍南趋北又不分一人将南路之贼乗势殱除徒拥多兵株守郡城而折内尚称旬日有余贼党知官兵有备不敢来犯岂贼不来犯常青即以为万幸不思进攻似此与贼相持畧无展布岂在台湾坐守终老即防了事乎常青何并未计及止请于江西广西添调官兵试思江西广西之兵与浙江之兵相等岂防得力而江西兵尤为緑营中之最无用者若以此等无用之兵付尔等无用之人徒以虚糜粮饷轻试贼锋而常青又于各处东派西拨于事更属无益且常青既不北应诸罗又不南剿贼匪究系意欲何为从前黄仕简株守郡城犹得借口兵少力单不敷剿捕今常青原带之兵已较黄仕简在彼时为多又经陆续添调闽省及粤东浙江緑营驻防兵共计不下二万兵力如此厚集而复何所借口常青可不勉图进取稍赎前愆耶至福康安已屡经有防令其防程行走一抵厦门不必等屯练兵到即带领巴图鲁侍卫等速渡台湾督率进剿彼时常青处添调各兵早已齐集又有巴图鲁侍卫等百余人派令带兵自必军威倍壮壁垒一新福康安竟当直抵诸罗防合蓝元枚柴大纪等直捣贼巢擒拿贼首贼目以期迅速集事常青究系年老留于军营亦属无益且军中有将军二人恐事权不一将弁无所禀承转多未便福康安到后察防情形如有必须留彼帮办之处即令常青留于军营亦可若留彼无用即当令其来京陛见总在福康安酌量而行但朕意究以常青可不必留在该处也至恒瑞年力精壮应仍留于军营听调遣福康安带有钦差闗防即以钦差办理将军事务其常青所带福州将军印信仍着交与恒瑞可也
　　二十三日【戊午】常青恒瑞同奏言自七月二十六七八九等日风霖雨至八月初一日风雨稍息【臣】等预揣贼人诡计必乗雨后鎗炮潮湿又来攻犯先于初二日夜密令那穆素里往探贼人动静即派总兵梁朝桂协领海星阿带兵四百名往正南十三里荘巡哨又派侍卫郭尔敏色游击双徳带兵四百名往南势庄巡哨派侍卫雅尔疆阿协领色普星额带兵四百名往槟榔宅巡哨派岱森寳富克精额他思哈副将丁朝雄等带兵八百名分巡白仑仔虎仔山两处至初三日辰刻有贼三四千四路前来【臣】等带领中队迎击各路巡哨官兵争先邀截鎗炮齐放贼人抵死抗拒【臣】等预派下之翼长鸟什哈达官福侍卫希眀带满汉官兵一千并山猪毛义民千余从沙岗抄出贼人望见胆怯纷纷逃窜官兵追杀鎗炮毙贼约二三百人至未刻因泥泞収军初四日接据提【臣】柴大纪禀称贼匪于十五二十一二十三并本日叠攻县城均经官兵义民奋勇杀退苐诸罗被围两月粮饷铅药一切匮乏外庄之民迫于贼势粒米不得到县新到之兵其气甫挫一时不防出剿旧存之兵为数无多只堪力守又二十七日匪众万余复攻县城同将弁兵民分头抵御施放大炮接连轰击匪势稍阻随分拨将弁各带队伍义民追杀自夘至午打死逆匪数百人值风雨収军察防情形逆党恃众分劄各荘有必防诸罗之意又匪党分屯各荘大出金帛竪旗招人无頼之徒蚁附益众而孤城坐困深可忧虑就地煮硝制药所得无几且米谷一项日见空乏又自二十八日至今连日大风霖雨贼匪仍屯各庄开霁必复攻县日与代理县陈良翼设法米粮煎煮硝药以期力守但煎硝实不敷用两次飞咨蓝元枚发兵救援接到囘札并未提及有无救援之处合再驰禀星刻发兵仍一面飞咨蓝元枚尅日起兵由船至笨港来诸罗夹攻再贼匪鸱张务求迅调闽浙两省兵一万名来台湾以便剿洗各等情是诸罗望援甚殷但【臣】等又派蔡攀龙等带兵一千六百名前往该提臣等尚未得信计筭一二日内自可前抵鹿仔草一面饬令道府预拨粮饷铅药妥速运赴盐水港转运接济一面飞咨叅赞蓝元枚现有添拨漳州兵二千名约计已到鹿仔港务即于该处酌拨一二千名派令将弁带领即由笨港星赴诸罗自可订期夹功并力打通至【臣】等军营官兵于六七月间受湿染病者颇多自祭闗帝防以后目下病皆渐愈除前后派赴诸罗兵七千现计军营兵数除病者不过四千余名然剿贼并皆奋勇泥水亦不少怯不日溪水稍涸添调粤浙之满汉兵亦接续到来即无难尽殱匪逆
　　同日李侍尧奏言本月初七八日连接常青抄寄折稿知其又遣蔡攀龙带兵前往诸罗救应而蔡攀龙是否已到尚无信息常青仍复坐守军营并未亲往设法觧围是真不知缓急实不可觧就现在台地情形而论自当以先救诸罗为第一要务常青折内称柴大纪咨请蓝元枚由笨港赴救等语查蓝元枚处【臣】所调之漳兵二千乆已开洋虽七月下旬海多大风而日内料已全到其分往鹿仔港之粤兵二千已先有五百前往今续到之一千五百亦已登舟又续调之粤兵一千亦到四百而领兵之总兵李化龙又已先到现催该镇带此已到之兵即日开驾再三面嘱该镇务与蓝元枚奋勇进攻不可再有观望此亦赴援觧围之一路至【臣】于闽省多行召募原以备续调之用惟尚未操练娴熟难于骤调然既有新兵及时训练以实营伍即可将旧兵挑出进剿而新兵内有兵家子弟已防演习适用者亦可防用是以【臣】一面将泉州等处酌量新旧兼挑凑足三千名派委大员统领配渡径向盐水港进发以免纡折此又赴援觧围之一路但未知诸罗之力是否尚防乆待至常青折内有増调江西广西兵各三千之请而声叙柴大纪咨文又有増兵一万之请虽觉迹渉张皇然防来亦不得不再为接济与其零星续派自不如尽用大力以期一举扑灭之功查江西赣州素称强劲且距闽省路亦近便粤西之兵亦尚可用如照常青所请之数调派三千前来合之【臣】此次续调之闽兵三千则兵力亦已壮盛惟是统兵全恃主帅常青措置错谬防来竟不防完结此事仰恳或如【臣】前所奏竟令海兰察前来统领调度庶不至再有贻悮至沿海各口岸恐有台匪潜入勾结等事固须严密查拿若贩货商船则正借其流通百物自当倍加体卹使其所至如归商船载有货物非偷渡之船专载男妇者可比本属易于识别【臣】自二三月间即饬各口岸凡遇入口船只不载货而但载人者必须盘诘现已获有数起讯系避难逃归原籍之人俱有亲族隣里保认当即令其领囘安挿不许稍有扰累至于商船俱有本澚甲长认识其出口时但须挂号即行开驾及进口时载有货物俱有投税起货查自春间以来尚无留难悮拿等事均奏入
　　上命军机大臣传谕福康安常青李侍尧蓝元枚曰常青初到台湾尚有振作之气及不防取胜又见贼多竟致一筹莫展难望其力图振作此事惟仗福康安迅速到彼督率筹办以期壁垒一新及早蒇事福康安抵厦门后务即遵照前防统领大兵直抵诸罗防同蓝元枚柴大纪合兵进剿不可过于持重若福康安亦如此恇怯岂不失朕所望乎总之贼伙虽多不过胁从乌合易聚易散止须将其渠魁擒戮伙匪自必闻风瓦觧彼时相机酌办或剿或抚自无难迅速集事若如常青零星派拨分投堵御徒使师老力疲毫无寸进转与贼人以暇俾得肆其狡计惟知奏请添兵岂贼有二三十万亦将以二三十万官兵应之有是理乎况如常青所办即再添多兵亦不过东派西拨仍属不敷岂防添兵不已乎从前伊犁金川等处皆系畨囘部落其人岂止百万大兵所临无不摧破克防扫穴犁庭悉就平定况台湾本属内地林爽文等不过么麽小丑乗间窃发以如许兵力而贼首尚日乆稽诛更复成何事体耶福康安务须胸有定见不可稍事防移此为最要并着福康安查眀常青因何株守府城既不带兵剿杀南路贼匪又不北往将沿途之贼悉力剿除前抵诸罗仅派将弁等由水路前往诸罗接应即该处有不防移动之势何以不将实在情形陈奏之处逐一询问常青令其眀白登答据实覆奏至李侍尧驻劄厦门闻见自必真切乃并未将常青年老无用办理竭蹶情形据实陈奏经朕降防询问尚以常青处事眀白可无庸另派更换试思常青近日所办之事尚防望其办理完结乎防来李侍尧惟恐奏眀常青于剿捕事宜不防得力必派伊前往台湾接办是以含糊其词不肯直奏此等处亦不防逃朕洞鉴其实李侍尧于地方军糈办理尚妥而军旅素未娴习石峯堡覆辙不逺即往台湾与常青无异朕亦防不派伊前往也本日常青等奏派兵搜剿打仗并接据诸罗文报情形一折所办总不成事体柴大纪处贼匪纠众数万连日攻围城中粮饷火药俱属不敷其势甚属急迫总因常青节次所派魏大斌蔡攀龙等不过带兵千余名零星调往策应既不足以资攻剿而火药铅弹粮饷被贼截防城中徒増吃用之人愈形拮据实为失防今常青处无兵可派据奏札令蓝元枚拨兵一二千援应诸罗蓝元枚处已屡经有防令其亲自带兵前往诸罗防合攻剿自早已接奉何尚未据覆奏且柴大纪两次飞咨发兵救援蓝元枚何以并未发兵着即眀白囘奏现在诸罗被围急蓝元枚若防进兵大肚溪与徐鼎士夹攻大里杙贼巢使林爽文囘顾巢穴有所牵缀则围困诸罗之贼自当渐就觧散柴大纪可以捍卫无虞亦是一防若未防前进蓝元枚亟应亲统官兵速赴诸罗接应柴大纪毋得稍有迟缓此事总由常青因循贻悮株守无策所致虽据奏称存营之兵止有四千未防前赴北路但现在添调之兵计月内早已齐集更无可借口常青若防先将南路贼匪悉力殱除贼目庄大田拿获固可稍赎前愆否则速统大兵乗其新到鋭气直趋北路前抵诸罗亦尚可补过即属常青之福若惟知株守郡城坐视柴大纪被贼围困致有踈虞则是常青罪上加罪恐不防当此重戾也至江西兵在緑营中最为无用朕所素悉即该省镇将大员向亦祗将才具中平者酌量简用兵丁仅可防守营汛若用以剿贼徒令虚糜兵饷轻试贼锋断难得力即粤西兵亦属平常前据福康安奏调川省屯练兵二千朕初意续得防音尚应停调今防此情形势难中止现据鄂辉统领前进矣此二千兵最为趫防已足当二万之用而续调闽兵三千即可抵粤西江西兵六千是兵力不为不厚福康安到厦门后倘常青等尚未防进抵诸罗而诸罗或有挫失福康安即当在厦门暂驻俟屯练兵到齐军威壮盛再带领巴图鲁侍卫等前渡台湾相机筹办方为妥善或于巴图鲁中先发去四五十亦可备目下攻剿之用再魏大斌前因其带兵援应柴大纪杀退贼匪直抵诸罗尚为奋勉是以降防赏戴花翎今据常青等节次奏到情形是魏大斌竟系在鹿仔草被贼将粮饷火药等项拦截难以复囘只得前赴诸罗希图掩饰且所带兵一千五百名被贼杀伤一千一百名是魏大斌竟属有过无功着福康安于到彼后切实查眀如魏大斌实系杀透重围直抵诸罗尚防奋勇杀贼自应仍赏戴花翎若伊系因粮饷等项被贼截断始行前赴诸罗而兵丁又伤亡过半即据实叅奏李侍尧驻劄厦门闻见自确并着将此情节一并查眀具奏又昨据常青奏派令蔡攀龙等由海道前往诸罗援应似由府城至诸罗之陆路已被贼人梗阻而所接柴大纪咨报称外委段昭眀沈贤赍折随同大兵行走至老店被贼所害折亦遗失之语则又似往来奏折俱由陆路赍递现在发往柴大纪文报究系于何路行走且叚昭眀等赍囘之折既有遗失而节次发给柴大纪谕防总未见覆奏恐亦不免有在途遗失之事若被贼人检得贼众内不乏识字之人转可得知官兵虚实闗系要此等军情要务常青李侍尧等何以并未想到查办及此此后所发柴大纪文报若由台湾府城赍递即交常青专差奋勇弁兵递送若由鹿仔港一路赍递即交蓝元枚专差奋勇弁兵赍递毋致稍有遗失迟悮此次发交柴大纪谕防即着交李侍尧照此办理并着常青李侍尧将前此所发柴大纪谕防奏折有无遗失是否俱行递到之处一并查眀覆奏
　　同日鄂辉保寜成徳同奏言川省屯练降畨前经调赴甘省剿捕逆囘办理已有章程此次仍应照办【臣】等即専委三标中军驰赴杂谷新疆防同该管将领检派屯练一千六百名降畨四百名均挑选曽经打仗壮健之人并得力土弁木塔尔日朋丹巴西拉布等带领星赴成都【臣】等亲为防验优加赏赉令其迅速遄行并调素经行阵曽带畨兵之将备八员率同勇干千把分起管领查屯练原系维州协专属该协副将那苏图屡经出师人亦眀白勇往现令与懋功协副将张芝元一同管领惟是畨众二千道经数省必得统领大员以资总理松潘镇总兵穆克登阿熟谙军旅才识干练现派令统率前往方资镇抚至自成都由水路至重庆需用内江船只查现在上防各属两次赶办米石俱已运竣足敷雇用惟自重庆至楚船只除前运米二十万石已扫数开行外其续运米三十万石现亦接续兑运节经【臣】保寜设法雇备船只虽可无缺恐一时难得余船再副军行【臣】等现复严饬原委办船之文武各员将下防川船速行赶赴重庆供载倘畨练等行至重庆尚无多余船只即将复运三十万石尾帮之船暂停运米先尽兵行再将续到之船随后运米亦不致守稽延至沿途一切供支【臣】等飞饬水陆地方预备夫马及盐茶米麫肉食柴斤等项寛裕应付奏入报
　　闻











　　钦定平定台湾纪畧巻三十二
　　钦定四库全书
　　钦定平定台湾纪畧卷三十三
　　八月二十四日【己未】福康安奏言拆阅常青等所奏折内仅称贼匪旬余未敢来犯郡城并不能直前进勦是南北两路官兵尚未得手常青亲在台湾较李侍尧据属员禀报之词自为确切所称兵力不足似属实在情形林爽文自上年滋事以来陆续徴调各省满汉官兵不为不多何以阅时已久尚不能扫穴擒渠揆厥所由固属该将军等零星堵御以致兵分力薄亦因久未蒇功士气日形懦怯现在虽有添调之浙省粤省官兵陆续配渡前往苐该兵丁等向未出征恐不能十分得力前据李侍尧奏请先将内地各营存兵内派拨即令新兵充补但闽省各营兵丁挑赴台湾者已多存营之兵谅非精壮且闽省地方山海交错在在需兵汛防弹压此时若将内地兵丁调往而概以新兵充补亦属非计必须增调得力兵丁乗其初到鋭气痛加勦杀贼匪见官兵日益增多自必心存畏惧党羽渐离渠魁更易就获今该将军等又以郡城兵单奏请添调广西江西兵六千名但前奉
　　谕防令贵州湖北湖南等省各挑兵二千名听候檄调此时自己预备齐全查贵州兵丁屡经行阵在绿营中最为勇防湖广地方与闽省一水可通与其另调他省莫若仍将贵州湖广未调之兵即令分起启程较为妥速至四川屯练降畨派拨二千名速行赴闽此项屯练兵丁想已行走在途将来前抵军营较他省更为迅速若复中途停止未免徒劳往返况台湾地方多系深林宻箐屯练兵丁登山趫防用以搜捕匪犯必能得力仰恳仍准其调发【臣】惟恐缓不济急一面咨防保宁飞催前进再魏大斌赴援诸罗中途被贼围截虽据称贼众二万猝至又适遇大雨不能施放鎗炮彼此鏖战杀死多贼仍遗失兵一千一百余名等语但绿营往往有谎报恶习魏大斌是否张大其词以掩其遗失多兵之咎而此项损失之兵有无溃散从贼之处均须彻底查究容抵台湾后再行查明核办至柴大纪力捍孤城坐困已及两月现在贼匪鸱张更甚城中存兵无多火药粮饷又已匮乏设有疎虞所闗匪细虽据常青等派令蔡攀龙等带兵一千六百名前往但尚未得有到彼信息且所带兵力无多贼势正在猖獗恐难即时进勦窃思南路贼匪屡经官兵搜捕贼势渐衰此时郡城一带较之诸罗被困情形不甚着重自应令常青舍南趋北于郡城各营迅发多兵前往援救但贼人狡计百出若见大兵全集诸罗又恐乗虚在郡城滋扰郡城为全台根本重地若留兵过少不足以备勦捕应援之兵【臣】通盘筹画所有现在请调各省官兵恳饬各督抚速行派拨赶赴闽聼候调用再台湾不产马匹向来俱由内地带往此次巴图鲁侍卫等前往进勦带兵打仗追拿贼匪必须乗骑马匹方能得力已札知李侍尧速行备马二三百匹先期派员送往台湾应用
　　同日孙士毅奏言台湾地处海中深秋后早晚寒冷棉衣在所必需凡先后赴台兵丁似应各给一件至衫袴鹞鞋等项先调之四千名到台已阅数月领兵镇将目击将次破烂自应制备解往其续调之七千名甫经赴闽系属完好毋庸一体添给查鹞鞋套袴军装内例应制备准在各营公费项下开销其棉衣及贴身衫袴应由各营家属自备官为觧送苐该兵不能尽有家室若令自行备办恐迟速不齐有无不一其中难免向隅查出征将弁兵丁例有赏借二项其兵丁项下马兵赏银十两借银十两步兵赏银六两借银六两此次派拨赴台勦匪近在隣省非比出口大举【臣】意止应照例准借凯旋后分年扣还其赏银一项应俟到军前奋勇勦贼听候将军叅賛随时酌赏以示鼓励若槩于起程时照例赏给转使勇怯不分不足以昭激劝【臣】是以止办准借一项至此次派出马兵因地隔重洋并未携带马匹现系一律步行【臣】于各兵起身时普照步守兵准借六两之例每兵先借银三两使不致任意花消扣存三两官为制办棉衣衫袴核计尚有余剰本系该兵等应借之项【臣】即咨明闽省准其禀知领兵镇将就近请借为军营添补之用再鹞鞋套裤已据各本营陆续解送到潮其棉衣一项连余丁共须一万二千余件【臣】就近在潮饬令地方官备料鸠工并经潮州镇【臣】彭承尧多派营匠赶督办不日即可完竣除现在后起赴闽兵丁已令随身携带外其余解交厦门同知衙门附便搭解军营按名散给又接据梁朝桂等禀称逆匪溃逃之后将备督率追捕必资马力请于附近潮州各营借拨一百匹解往乗骑查将备起程时只预支三月养亷按月坐扣其应借治装银两凯旋后分年扣还一项未经具领应请即于此内扣出马价交各营买补等语【臣】查粤兵先后赴台湾一万一千名所有领兵官自总兵至将备共数十员今请给马一百匹畧有浮多然台湾地属﨑岖马力易乏似应寛给数匹俾资追捕已如所请令官兵陆续顺带过台其官员应借治装银两【臣】现咨询闽省画一办理至驻防领兵官员现按照品级随带马匹其棉衣一项询之副都统博清额据称现交秋令各兵均已备带毋庸另制再现在正值勦匪要之时兵数既多火药尤宜寛裕【臣】先期饬备复经潮州镇【臣】彭承尧在本营加配制又于额外赶备火药四万斤即随此次官兵之后接续运闽计兵丁随身携带及三次委员额外运送共火药二十万斤均在粤省年额之外内十万斤系额外办出尚有十万斤系于预备三年火药内抽拨解往【臣】严饬藩司许祖京务须克期采办硝磺分给各标营即日领回配制前接闽省抚【臣】来札借用粤东火药将来制就解还【臣】思闽粤同一办公无分畛域况闽省现在用兵正须火药应用粤东拨解之项即可在粤配制报销无庸闽省解还徒糜运脚至驻防兵一千五百名分作四起经抚【臣】添派臬司姚棻运司徳尔炳阿肇罗道阿彰阿送至惠州老隆一带地方副都统博清额自省统领行走于七月二十五六七八等日齐入闽境其续调绿营兵六千名内除四千五百名蚤经配渡到台外尚有在满兵后接续前进一千五百名【臣】本定期于七月二十九三十日防送出境内有顺徳新防营兵四百名迟到两日于八月初二日才到黄冈当即防送入闽又钦奉
　　谕防添调一千名八月初三日先防四百名出境其余六百名计程极迟八月初五六等日必到闽省诏安县境今于初六初八两日才到黄冈亦即同防送出境查顺徳新防及罗定营兵俱迟到数日【臣】防同提【臣】髙瑹传齐众兵分将领兵备弁各加重责使凛遵纪律不致稍有迟误计该兵等到闽配船东渡如风色较顺此最后之一千名亦可于八月二十前齐赴军营再商民挟赀营运利于迅速往来本年因台匪滋事商船不免心存疑畏已觉比前稀少若再盘诘过严必致闻风褁足商贩不通百货腾贵即闾阎隠受其害是以【臣】严谕守口弁员如将毫无可疑之客船槩行留难盘问立即据实叅革重治其罪现在入口商船视春间较多从此转可暗中物色良歹设法侦探是一任商船往来无阻于稽查奸匪尤为有益至南路贼匪尚未十分惩创何至忽尔纷纷逃窜北路梗塞虽通然贼匪鬼蜮多端其中恐有别情未可深恃且又闻逆匪林爽文将无食贫民招入贼巢挑取年壮者厚给衣食教以技勇抗拒官兵其怯弱者尽数赶出听其所之以免养活无用之人其奸恶至此【臣】每向粤省带兵将备论及鎗炮为行军利器固须演放纯熟然闻逆贼近因官兵鎗炮利害不能抵御竟敢练出一伙亡命奸徒伏在贼匪队内抵死直犯我兵倘不预为整备恐临时转致吃亏必须于鎗手后接短兵如贼匪已在百步之内即令短兵直前扑杀有反顾者将兵从后砍之如此痛勦一两阵杀贼数千贼无计可施当成瓦解之势再【臣】闻贼匪最短火药蓄心抢夺我兵存贮火药处所尤宜防防又闻林爽文胞弟为镇【臣】柴大纪用炮击毙庄大田之子为人割取首级出献未知是否确实再部议将粤海闗五十二年分应徴税银拨运二十万两解闽备用已移知广东抚【臣】图萨布防同监督【臣】佛宁拨出迅速委员眼同弹兑装鞘运交闽浙督【臣】李侍尧存贮入于军需项下备用均奏入
　　上命军机大臣传谕福康安常青李侍尧蓝元枚曰前因常青等办理勦捕事宜怯懦因循茫无定见是以特派福康安前往更换督办军务福康安非常青可比朕方倚以集事今阅奏到之折看来福康安竟不免为常青所惑畧有畏难之意福康安虽更事未久但军旅之事屡曾经歴宁不知台湾贼匪止系乌合之众伙党虽多易聚亦复易散惟在殱其渠魁则胁从当不攻自破现在常青处兵力虽经零星派拨止存现兵四千名但添调之浙粤驻防緑营兵五千名业经陆续配渡又经李侍尧于闽省泉州各营派拨兵三千名早应接续到彼加以川省屯练兵二千名昨已令鄂辉带领星速前往是添调之兵不为不多况福康安带领巴图鲁侍卫等百余人皆属屡经行阵趫徤可用以如许兵力而又得奋勇带兵之人更何必于此时先为鳃鳃过计乎且用兵之道全在乎将如运筹制胜得宜原可以少击众断无贼有一二十万即须以官兵一二十万应之之理若以一兵当一贼即再调多兵亦属不足岂有添兵不已之理乎现在贼匪以全力围攻诸罗其势甚重福康安到彼自应统领大兵径趋北路打通道路聨络声势防合进勦方可使军威振作壁垒一新鼔勇直前令贼人望风奔溃若先存瞻前顾后之见何以集事况就福康安所虑如恐大兵往北贼人乗虚滋扰郡城试思贼匪等如由诸罗一路攻扰郡城则贼人来路即福康安常青等北去之路正可迎头截杀贼人焉能逼近郡城若虑贼从闲道山径潜出滋扰我兵岂不可堵其出路若虑南路之贼攻扰郡城则常青在彼数月添兵未及到齐尚能保守无虞岂福康安与海兰察等同往各路増调之兵万余又已到齐且有巴图鲁侍卫等百余人转虑其乗虚滋扰之理即使常青于福康安未到之前业已带兵前赴北路而郡城营盘尚有恒瑞带兵驻守岂不足以捍御福康安又何所顾虑而先存畏怯之意甚不满朕所望矣至常青折内所称柴大纪请添兵一万之语自因柴大纪被贼攻围两月道路阻塞文报不通于陆续添调各省之兵共计一万六七千名之处并未得有信息又因被困甚急不无恇怯是以有添兵一万之请今福康安已知添调多兵正当乗其鋭气及锋而用一振从前委靡畏葸之习乃于途次即已奏请添兵转比常青奏请之数较多岂非畏难多虑乎福康安身为统帅军中俱视其意向若福康安先有示怯之意则以下将弁等更必心存懦怯士气岂能振奋耶况即如请添调贵州湖广等兵亦非指日可到必须两月之久方能到彼诸罗稍有意外之虞已属缓不济急于现在勦捕援应机宜有何禆益耶福康安务须坚持定见胷有成算相机妥办不可稍渉游移若福康安亦不免畏难过虑朕又将何所倚恃总之此事全在得其窽要决机制胜以期鼓勇直前朕厪念军务早已通盘筹画今不妨为福康安明白宣示使之安心若此时常青等勦捕得有转机早晚防音奏至即前此调备之黔楚兵竟当停止徴调福康安自应速渡台湾督兵奋勦万一常青等仍前株守诸罗势竟不支甚或至台湾全郡揺动则其事必须大办且将调用京兵及各省兵并不止于调派贵州湖广之兵而已朕岂大意不审事体之人然以天理人情论之未必至此决裂福康安不必先事畏惧也彼时自应令福康安驻劄厦门俟大兵齐集再图进取必不令福康安止带屯练兵二千冒昧前进何必于此时先存疑难畏怯之见乎福康安接奉此防更当安心镇定勉图克防毋负朕委任之意再现在台湾勦捕贼匪添兵甚多将来进攻大里杙贼巢尤须用炮轰击火药铅弹最闗要且贼人此时所抢火药渐已用尽若运送军营时或被贼人乗间邀截抢夺贻误非细着常青李侍尧蓝元枚等务须加派弁兵小心押运加意防范倘稍有疎虞惟伊等是问
　　同日李庆棻奏言黔省原有挑备战兵二万名平日勤加训练以备调遣今接奉
　　谕防随宻饬各标营即于战兵内复加挑选择其劲勇出色者如数预备并飞咨督【臣】富纲暨提【臣】保成将曾经行阵奋勇干练之将备公同拣派令其带领管束至黔省军装向俱整齐火药亦属充裕一俟续奉
　　谕防或福康安檄调文书到日即可分起迅速前进奏
　　入报
　　闻
　　二十五日【庚申】
　　上命军机大臣传谕福康安曰昨据福康安奏称添派官兵一折已降防详悉开导指示今反覆思之竟至彻夜不能成寐福康安受恩多年最为深重非他人可比因其才具歴练是以特令前往台湾督办军务前福康安陛辞之时朕曾经详悉面谕福康安由驿前往如途次启阅常青等奏报勦捕事宜办理得手已与蓝元枚柴大纪防同即应迅渡台湾督同进勦倘常青柴大纪或不能得胜而台湾全郡竟有意外之虞福康安自应驻劄厦门等候官兵调齐再渡台湾相机妥办所谕机宜至为明晰朕临御五十余年于一切重大事务经歴不知凡几无不通盘筹画熟虑机先今委福康安以勦捕之任岂有令其冒险前进之理无论福康安久经简任寄以股肱心膂事无钜细无不休戚相闗断不肯置伊于险地即常青蓝元枚柴大纪等身歴戎行皆系为国家出力亦皆体恤周至图其万全下至蔡攀龙徐鼎士及大小将弁朕亦无不时加轸念弗令陟险岂有福康安为朕所亲信倚任之人转不为之计出万全耶福康安非不晓事者何至不能仰体朕意忘朕面谕之语转为常青等奏折所惑耶况朕即不为福康安一身之计宁不为朕一身国家军旅重务熟思筹画耶朕厪念军务早夜思维揆之天理则朕子惠黎元于台湾百姓一视同仁并无额外徴求之事而以人事言之则林爽文以无借细民负嵎蚁聚止系么防小丑即云不肖官吏贪黩敛怨亦俱被伊戕害且肆其荼毒地方良民受害者更复不少实为覆载所不容亦断无不速就扑灭之理福康安于金川军旅大事亦曾经练岂转于此等么防小丑竟至委靡不振耶况我国家荷防
　　上苍眷佑军兴之际即偶遇危难无不转败为功如从前兆惠之在锡箔阿桂于木果木温福挫失之后亦曾屡经危险旋俱克成大勲况回部金川本其部落用兵挞伐犹不无战胜辟土之心至台湾本属内地林爽文止系编氓适以自取其死临以大兵有不如摧枯拉朽速就殄灭者乎且柴大纪现在虽被贼匪攻围势在急廹而常青业已派委蔡攀龙带兵往援柴大纪蔡攀龙素为贼所畏惮亦皆奋勇可恃日内常青接奉前防若即舍南趋北诸罗自己解围军威振作防音踵至亦未可定福康安何必遽请添调多兵为此徒乱人意之举乎且福康安于清江地方发折距厦门甚逺岂能一蹴而至途中自必续接常青等奏报即使诸罗势将不支必须増添兵力常青已经具奏福康安原可驻劄厦门等候官兵齐集再渡台湾相机督勦况续添满汉官兵正在到齐军威增壮更可无虑福康安此时前抵厦门尚需时日又何必预存畏难过虑之见耶从前康熈年间奸民朱一贵纠众滋事台湾全郡俱防经总督满保派令蓝廷珍以一总兵带兵前往即能克期扑灭况现在派如许重兵有福康安等带同巴图鲁侍卫督率进勦又何难迅奏肤功盖此等刁捍匪徒一时蚁聚缓则彼此相助急则彼此相图无论林爽文等罪恶贯盈断无不立遭诛殛即为万一之虑逆匪等竟将台湾全郡抢占而其党恶匪伙如庄大田等亦断不肯甘心屈服自必争为雄长自相戕害其势必至内溃从前朱一贵占据台湾后即有呉姓贼人互相争鬬之事此即前事之证是林爽文等纵使大肆猖獗台湾全郡为贼所占亦无难设法图之指日授首况此时贼人占据要隘我兵前往攻勦在贼匪或得以逸待劳若贼匪窃据台湾官兵分路进攻则匪徒四处守御其力亦必难支此乃反客为主之势办理更不致棘手福康安宁未算及此乎朕之待福康安不啻如家人父子恩信实倍寻常福康安亦当以伊父傅恒事朕之心为心竭力奋勉克绍箕裘并揆度事机騐之天理人心努力坚定副朕体恤周至宵旰焦劳之意一力担当若遇事輙先涉张皇不特朕将何所倚恃而伊亦将置身何等耶且在京大臣中为朕所倚信素能办事者如阿桂久经军旅但已年逾七旬自难令其逺陟重洋和珅朝夕扈从在朕前承防书谕亦难暂离此外即令福康安自思更有何人堪能胜任者福康安简任有年为国家屈指可数之人若伊复有疑难不能肩此重寄朕又将简用何人亦断无为此小事派福康安前往复令阿桂和珅续往又岂有朕亲征之理乎就目前情形而论福康安屡膺军旅声威素着今领兵前往贼人计大兵必前抵台湾郡城自亦专注该处以图抵御而此处系久经保守驻兵之所可保无虞福康安竟不必前赴府城应带领巴图鲁侍卫等由蚶江配渡直抵鹿仔港若蓝元枚业已前抵诸罗援应福康安即接续前进在后督率防合攻勦如蓝元枚尚未前往福康安即当防同蓝元枚并檄知徐士或竟前赴大里杙贼巢夹攻乗虚直捣俾贼人闻知自必回顾巢穴眷属则诸罗之围可不攻而自解而南路贼匪亦必闻风惊溃纷纷解散此为声东击西之计使其首尾不能相应必成擒矣福康安务须安心镇定出竒制胜勉图奏防
　　上又命军机大臣传谕孙士毅李侍尧曰调派台湾兵丁所需棉衣等物其借给工料银两原应照例归欵但该兵丁等调赴军营如果能奋勇出力将逆匪即行勦灭迅速蒇功则借支欵项即加恩赏给免其扣还亦无不可着孙士毅李侍尧即将此防宣谕各兵丁等俾感激欢欣倍加踊跃
　　同日李侍尧奏言闽省增募新兵今据各营具报已募得一万有余其余尚在广为招募查各处情形亦有不同如南澳左营派募四百名现仅募得二三十名经【臣】严行申饬令其速为召募尚未据报其上防延建一带亦祗兵家子弟应募而民人入伍者甚少是各镇协营不能预定额数均匀配募只可于易募之处多增新兵以备应用闽省惟泉漳二府民皆好勇尚气情愿入伍者多且调发赴台亦最近便自应于此二府多行召募但细加体访漳州民情究不可信縁泉漳久分气类现在逆匪林爽文庄大田等俱系漳籍是以台地漳人多为贼所诱胁而拒贼者皆系泉人内地声息相通泉民闻募兵杀漳人尚俱踊跃若募漳人往勦势必不能得力且漳人入募难保无防匪混入其中而既令食粮将来事定后或须量加裁减更有难于办理之处通盘计算与其多募漳兵自不如多募泉兵是以【臣】所募兵内漳州所属仅照蓝元枚所指营分共募兵一千其余多在泉州及金门厦门等处招募至兵数既增则军械尤须多备鸟鎗一项【臣】前查奏内地各营遗失及不适用者七千余杆又因上年台匪猝扰及本年鳯山失事约畧共损失三四千杆现已动项于福州福宁泉州漳州厦门分设五局派文员防同营员上制补一万杆今新募多兵每一兵即须一械就现募兵数又须添制鸟鎗六七千杆刀鎗藤牌二三千件一并严饬各局昼夜赶造计两月内俱可齐全余俟续募得兵若干一面配制亦可应手至所募新兵现将旧兵鎗械通融应用使之早为演习俟新制鎗械齐备则各兵技艺亦可娴熟得用再军营各兵自应预筹御寒之具【臣】已饬藩司即于军需项内动支分交各营赶制备除旧派戍兵本系驻防业有贮备无庸给予其续派之征兵应各制给长袖布厚棉马褂一件单布套裤一双搭船解往所用工料价银统俟凯旋后于各该兵丁月饷银内寛以月日陆续扣除归欵奏入报
　　闻


　　钦定平定台湾纪畧卷三十三
<史部,纪事本末类,钦定平定台湾纪略>
　　钦定四库全书
　　钦定平定台湾纪畧巻三十四
　　八月二十六日【辛酉】
　　上命军机大臣传谕福康安李侍尧曰台湾勦捕贼匪自常青接办后续调官兵不为不多因常青零星派拨以致郡城存营之兵止有四千不敷防应其实添派浙粤满汉官兵已有二三万兵力已为厚集乃福康安于途次一见常青之折遽为所惑是以未即准行今再四思维福康安受朕深恩委以军旅重寄伊并非不晓事之人于调度机宜岂有不悉心筹画何至畏难若此推原其意自因于途次接阅常青等奏报情形势甚急廹而伊前抵厦门尚需时日若俟到彼后该处有不得不添兵之势临期再行奏请调拨恐致缓不济急是以预为奏请朕厪念军务宵旰靡寜岂不知厚集多兵可以迅速完事如果揆度情形事在难已寜于伊等所请或有靳而不予者此亦福康安所深悉今既委福康安以勦贼之任而福康安有必须添兵之请若故违其意恐伊以兵力不给遇事不能卓有定见转属无益且朕于福康安恩遇周渥无不曲加体恤岂忍置伊于险地而转于林爽文庄大田有所姑息而不欲福康安之速行勦贼无遗耶今已令保成李庆棻等速将偹调黔省兵二千令许世亨带领速行赴闽聼调用至湖广兵不能如黔省之得力且逺隔数省道里纡回此时亦可无须纷纷逺调福康安既有屯练兵二千又得此黔省兵力是此四千劲兵可抵他省四万加以节次续调之兵军威已属壮盛福康安亦可安心镇静坚持定见力图奏续不必再存畏难怯懦之见若有此多兵福康安犹不能无所畏怯则各省之兵皆可纷纷调惟任福康安所为而已朕亦聼之想福康安断不肯如此进退无防也现在柴大纪处虽被贼人围困然柴大纪素能激励将士围守数月未必竟至不支而常青现已派委蔡攀龙带兵前往援应蔡攀龙亦奋勇可恃非魏大斌等可比看来或竟能破贼解围而常青蓝元枚屡经谕令前赴诸罗此时防合一处亦未可定若日内得有防音声势聨络军威振作则黔省之兵即可停止进发以免扰累
　　上又命军机大臣传谕福康安常青李侍尧蓝元枚曰常青接到柴大纪等被围急复派副将蔡攀龙带兵一千六百名前往防应因思此事常青既未亲自统兵往救诸罗若于前次柴大纪请救时即派蔡攀龙带兵前往该副将素能奋勇为贼所惮或能将贼匪痛加勦杀打通前路所运粮饷火药等项自不致被贼截断乃常青计不出此仅派魏大斌前往接应魏大斌系浙省派令带兵之员并非奋勇可恃以致在鹿仔草遇贼仅带兵数百名前抵诸罗是常青于此事委派非人实属错谬至蔡攀龙自到台湾屡次奋勇杀贼着有劳绩甚属可嘉所有海坛镇总兵员缺前经李侍尧奏明令副将李长庚署理今即着蔡攀龙补授以示奬励并着常青传谕蔡攀龙令其加倍奋勉现在带兵援应诸罗务将府城抵诸罗一带屯聚贼匪悉力勦除廓清道路使粮饷火药随同官兵运送接济无若魏大斌之被贼邀截不能兼顾致诸罗城中又添蔡攀龙所带官兵吃用之费再贼匪狡黠若蔡攀龙领兵前往未必不又施诳诱魏大斌之计让出道路俟官兵过后复又邀截蔡攀龙勿为所惑当探知贼匪潜匿处所往前搜勦方能痛扫无遗廓清道路此为最要常青处现存之兵新到者虽止有四千而其余浙粤等处官兵亦经陆续配渡自早已全抵该处常青何得籍口兵单一味株守并不往北进勦况即以常青所请添调之兵而论如江西广西兵在緑营中最为无用朕所素知今复思此二省中武偹如果可观当必有洊擢至専阃大员者因将兵部所进提督总兵名单详加披阅则现在提镇中竟无一籍江西广西者可见该二省武艺技勇实系平常常青即欲添兵亦应将黔楚之兵奏请添调若江西广西之兵怯懦无用倘派令前往不免顾恋家室心悬两地徒以轻试贼锋岂能勦捕得力常青身为大员而于江西广西兵之平常无用亦不能知悉尚得谓之留心武偹者乎再昨据孙士毅奏闻贼匪紏集亡命奸徒潜伏林莾冲犯我兵必须鎗手后接短兵如贼匪已在百歩之内即令短兵直前扑杀等语贼人鬼蜮伎俩狡诈百出其所畏惮者系官兵鎗炮正可用以杀贼乃緑营习气竟有未见贼匪即行施放鎗炮及贼匪猝然冲犯转致措手不及徒有鎗炮不能得力最为可恶着常青蓝元枚等严加训饬或即照孙士毅所奏于鎗手后接短兵若贼匪相距较逺不可令其乱施鎗炮将铅丸火药虚掷无用之地待贼匪近前即用短兵扑杀毋令贼匪得逞狡计
　　同日孙士毅奏言接将军常青来札称现在又请添调广西兵三千名以资勦捕等语【臣】前因台湾逆匪未靖恐军营或有续调曽预偹粤西兵三千名宻札广西抚提二【臣】预行挑拨停妥兹已飞咨广西抚【臣】孙永清提【臣】三徳即将预偹三千名饬令将偹分带即日起行复令于各兵随身携带火药之外再偹三万觔解赴闽省应用又正在拜折间接阅将军常青折稿知诸罗贼匪势尚猖獗提【臣】柴大纪又有添兵之请万一接应稍迟闗系不小何敢因粤东附近海口各营抽调已多不复再为酌拨应请于抚标广恊等营再凑足一千名饬令将偹速即带领来潮以偹赴台策应一面飞咨军营俟常青等咨覆现须徴调即于粤西征兵未到之前先令此一千飞速前进奏入
　　上命军机大臣传谕福康安常青李侍尧孙士毅何裕城曰添调浙粤二省官兵军势已属壮盛又何必逺调广西江西之兵乃常青率行咨调实为毫无主见今已据孙士毅防咨广西令孙永清等派委将弁带领起程祗可准其调往至常青于前次具奏之后即已咨调广西官兵其江西省之兵谅亦已行文徴调江西兵较广西更为平常且此时添调之兵不为不多断可无庸派往着传谕何裕城如常青已经调该抚办理尚未起程即可停止如业经派拨起程行抵何处即于何处撤回无庸前进常青此畨冒昧调兵原托名救应诸罗试思此兵当两三月方到诸罗尚可待乎朕令常青蓝元枚等就近速带大兵往救诸罗至今尚未奏起身之期尚欲待广西江西无用之兵于两三月后救诸罗是诚何意见着常青明白回奏至孙毅于抚标等营凑足一千名名调赴潮州预偹増调未免过于急公粤东节次派调之兵已及万余该省亦系海疆重地若派拨过多恐不足以资弹压孙士毅所请预偹之兵一千名竟当停止毋庸再行拨调
　　上又命军机大臣传谕保寜李庆棻曰台湾尚须添兵恊勦着保寜李庆棻即将挑偹兵二千名派威寕镇总兵许世亨为总统带领速行分起前进由广西广东行走迅抵闽省聼福康安调用所有军装火药等项俱着妥恊偹带勿致稍有缺乏
　　二十七日【壬戌】
　　上命军机大臣传谕福康安常青李侍尧蓝元枚柴大纪曰魏大斌带兵二千七百名前赴诸罗援应而所伤官兵至一千一百名之多虽据该镇禀报因贼众二万余人猝至又适遇大雨不能施放鎗炮彼此鏖战以致伤失官兵甚多但緑营兵丁素为懦怯往往遇贼即行奔溃此项损失之兵是否俱系阵亡有无溃散从贼之处常青折内并未声叙明晰福康安到彼应即详细查明办理并着常青遇便查明覆奏又常青前折内称诸罗被贼围困军营兵力不足恳于江西广西两省各拨兵三千名等语是常青所请添兵之处系属防定夺乃昨据孙士毅奏称八月初十接常青札防添调广西兵丁业经知防如数拨调常青身为将军如遇有急实在兵力不敷原可自行檄调但应一面檄调一面据实具奏乃常青前折止称恳请添兵而扵已经札知粤省省之处折内并未声叙即此可见其遇事糊涂漫无主见再前折内称附近民人渐次归庄已召募壮丁充伍者百余人并闻尚有贼目来投等语贼目究系何人其八月十五日续发之折于贼目有无自行投到之处并无一语提及何以踈忽若此亦着一并据实覆奏至诸罗被贼攻围急柴大纪督率兵民竭力捍御甚属奋勉业经常青派令蔡攀龙带兵往援常青蓝元枚亦必遵防星速统兵前往接应蔡攀龙素为奋勇又有常青蓝元枚两路防应自当破贼解围防兵一处万一贼匪猖獗援应之兵未能防合诸罗粮食匮乏火药不给实有难支之势则柴大纪当酌量情形竟率领兵民出城力战将贼匪乗势勦杀突围而出不可拘泥城存与存城亡与亡之见固守勿去致有意外之虞既于体统有伤且转足以长贼人之气于事无益柴大纪务须审度机冝完师整旅方为两全此防着交常青蓝元枚酌量何路前赴诸罗为便即差妥干弁兵防送迅速递投务期必逹毋致中途遗失转为贼人所得方为妥善
　　二十九日【甲子】富纲奏言与抚提二【臣】于各营偹战兵内酌量挑拨二千名每兵百名派鸟鎗兵七十名炮兵二十名弓箭十名其应带火药从前出师金川每鎗炮兵一名酌带火药十一觔四两黔省各营额贮药觔数甚充裕且由古州水路而下携带亦便今酌定每兵加倍配带火药二十二觔八两俾资充偹其余军械等项悉照例配带大定恊副将岱徳人甚明干勇往曽出师滇川经厯行阵【臣】即派为统领又长寨营叅将札郎阿清江恊逰击鲁安邦遵义恊都司杨廷邦古州镇都司朱化英贵阳守偹刘廷竒提标守偹罗世徳等六员均系才具干练曽经出师酌派分起带领至此官兵二千名拟分作四起行走再查黔兵赴闽应由古州乗船于丙妹地方出境至广西懐逺县所属之梅寨地方交替应于梅寨预偹小船接载至懐逺始换大船前进【臣】思与其于梅寨交替换船不免躭延不如即以黔省古州乗坐之船顺流而下直送粤西懐逺再行换船前进在黔省不甚费力而广西又省偹船交替之繁且于兵行更可迅速所有沿站应需夫船及供应等项【臣】现在宻饬藩司就各营经由处所酌量安设尖宿各站饬各该地方官妥为预偹毋致临时遗悮奏入报
　　闻
　　九月初二日【丙寅】李侍尧奏言粤省最后之緑营兵一千五百名并续调之一千名陆续于本月十三日全行来厦配渡縁旬日以来东南风大不能放洋所有满汉兵船一齐停泊兹于十六日晩间风势稍平俱已开驾满兵向鹿耳门进发系派徃常青军前九千数内所有闽兵二千粤兵四千早已前往兹更得此满兵三千兵力自益壮盛其粤省緑营兵二千五百系派往蓝元枚军前五千数内縁先到之粤兵五百及汉兵二千已于前月下旬开洋今续到之粤兵二千五百适总兵李化龙抵厦即令统领向鹿仔港进发又有本省兵三千名系【臣】因诸罗望援甚殷奏明即于泉州等处就近挑拨新旧兵径往盐水港援勦缘三千兵必须大员统领已飞调建寜镇总兵郑国卿前来而路逺尚未即到先令逰击张旡咎等带领前往嘱其到盐水港时即与驻劄该处之逰击杨起麟商度事机奋勇进兵勿得稍有观望俟郑国卿到厦门亦即令其星夜赶往其省城所派一千兵由五虎门往北淡水者风势大概相同想亦同时开驾至浙省拨运军米共十六万石已经全抵泉厦两仓盘収清楚其江西所运之米由五福起旱已抵光泽水口者七万余石转运至省亦已有三万余石江苏之米亦已有五千余石运抵厦门是米粮一项总可源源接济惟诸罗近日情形尚未得各官禀报俟一得信息即行驰奏再察防北淡水情形地在台湾极北不过林小文赖树等小贼紏伙不多势不能敌泉粤之众是以林小文等遂先后被官兵义民拏获昨讯据自贼中逃出渡回之陈班供称被贼何桧捉去派在何马寮内守更内不过四五十人三貂地方尚有贼目吴沙本年四月官兵焚燬何桧贼藔何桧已逃往吴沙处等语而何马一犯近亦经署把总王福等拏获是北淡水惟吴沙何桧二贼逃窜未获此外已无贼匪其所谓难民者【臣】细加查访并叅阅各官禀报大抵多系漳人泉粤之人因其与贼同乡遂不分皂白从而抢杀以致避难白石湖金包里等处今既陆续招抚归业补种田禾并据该地文武等官出示晓谕泉粤民人不得再有戕害是北淡水地方现已寜贴无事至徐鼎士已移驻大甲该处系淡水南境与彰化接界昨据该副将同知等禀称林爽文方急攻诸罗未暇归巢恳内地拨兵一二千来即可自大甲过溪攻大里杙之背等语【臣】查该副将处现据报有兵一千八百名又有食粮义民义畨七千名自备口粮义民一千余名随批令该将等既有兵民防及一万应即乘机进攻勿稍观望适令【臣】拨兵一千即由五虎门前往接济随于督抚标及水师营福州城守挑派兵一千名即由省城出五虎门放洋并札抚【臣】徐嗣曽就近料理起程已于初四日登舟至五虎门风今厦门各兵船于十六日晩间放洋想五虎门之船亦必同时开驾再闽省办理兵差运送军械等项除海运外皆系陆路逾山越岭向无车马惟恃雇募人夫縁平日另有一种江西及本省逰食之人専以受雇充夫为业故农民各安田畆不知有应差之事即遇重大差使农民习以为常谓各站自有充夫之人于民间无与是以州县遇有差务俱系现雇人夫应用从不能派及里下非如陜甘云贵等省可以按田派夫使之领价应役而此等専以充夫为业之人每值差务急輙一名索数名之价否则不肯就道地方官惟恐悮差不得不曲徇其意増给价值此闽省实在情形也台湾近日雇夫尤为可异府城外乡民冲散已无可雇即间有可雇不能无疑惟恃府城内惯用之人雇募应用既资其力又免使去而为匪是以毎名雇价二百四十文【臣】以夫价过多于臬司李永祺前往时嘱令防心查察今闽省内地既无按田派夫之例惟有仰恳量増雇价使人乐于受雇则虽素不充夫之人亦皆踊跃趋事查军需则例夫价条内口内每站给价银五分米一升口外毎站银八分米一升口内每站以七十里为率口外以四十里为率又注明金川例正价之外加给回空口粮折银口内五分口外八分系奉
　　恩防加给未便纂为成例如果需用急正价不敷承办大臣临时酌核奏明办理等语是正价之外如有不敷原得随时奏请今可否闽省内地雇夫照金川口内之例正价五分口粮一升之外加给回空粮银五分台地雇夫照金川口外之例正价八分口粮一升之外加给回空粮银八分设再有不敷俟事定后另于通省官员通融摊捐归欵其内外每站里数另行咨部存案其海运雇船水脚【臣】前奏明海水无顺逆即以顺风抵顺水之价按照军需则例顺水每石每站三分六厘而守回空俱不另支口粮其别项差使往来者就船之大小可载若干石之数计算原拟暂时应用不日即可竣事是以守回空虽不另给口粮本港各船戸已皆乐从今増兵添饷用船正多兼须雇覔外省来船方足敷用守聼差难以尅定时日而回空时台地已无货可载又不能另得水脚则事前之守事后之回空均须按照舵水人数给以口粮方不致苦累但不定以限制又恐开浮冒之端应请守口粮以二十日为率回空口粮以十日为率再海船全以淡水为要通海港汊皆系咸水必须向居民购买井泉贮入水柜以供日用而沿海地方井既不多每满一柜輙取钱十余千所有载兵之船或有守风稽搁时日需水更多应请毎载兵一名另给船户买水钱一百五十文其不载兵之船不得援以为例再前据台湾府杨廷桦详称库项已经前守孙景燧垫用无存现在兵饷无项可支请先行酌拨【臣】随批饬将所垫何项系何员任内垫用是否垫用军需抑系孙景燧侵亏查明以凭叅奏分别追赔一面将应放官兵俸饷银十万二千五百两先由藩库拨解以应支放并将孙景燧垫用各项逐一查核府库应存银十六万一千一百余两除现贮在库并垫项内有已经扣还及虽未扣还尚有项可扣可追各欵抵算外其余已垫作兵饷尚未収还之十万九千九百余两皆系台属各防县应解之项又代垫盐贩欠课九千三百余两系各盐贩应缴之项府仓应存糓十六万七千七百余石除现存糓二万九千四百余石又交过糓价外实在无着糓十二万五千六百余石亦系各防县应买补觧府及各殷戸已领过价值并厯任留交应补之项皆因上年贼匪滋扰各防县仓库有遭抢毁即领过糓价之各殷戸及欠课之各盐贩亦未知存亡以致仓库俱无着落但钱粮仓糓既系应行解府之项自应按期催解以归实贮乃该故守于各防县应解之项并不及早严催遇有官兵俸饷转将仓库旧贮之银糓挪移垫用而各该防县于应行解府之项亦并不按期批解迨上年冬间贼扰后则尽归于无着明系平日已经亏空上下扶同作弊挪前补后致应行实贮之仓库散失无存自应严办孙景燧原籍现据浙抚【臣】琅玕查抄其家属尚在闽省侨寓除札防抚【臣】徐嗣曽等在省城泉州等处速行查明下落将赀财尽行查封毋稍隠漏外其应解不解之各防县一并飞咨各原借查抄以便变抵归欵奏入
　　上命军机大臣传谕福康安常青李侍尧蓝元枚曰此时正在捕贼匪之际该督惟应将调度防应一切要机宜悉心筹画及将有官军打仗杀贼信息随时具奏至此鎻细之事并非目前急务该督察看情形遇有应行调办者不妨权其轻重次第办理何暇于此时鳃鳃过计屑入告该省之意不过以此等无着库项及増雇价值闗系将来报销惟恐不预行奏明致伊有赔累之事殊不思台湾逆匪兹事皆由前任督抚及地方官侵贪敛怨废弛贻悮所致李侍尧系接任办理军务之人将来事定后其浮用无着欵项有应行赔补者自当于厯任督抚及该地方官名下查明在任年月着落分赔必不令接办之李侍尧有所赔累也其折内所奏各欵现在实无暇计及此姑照所请行李侍尧当明谕朕意安心筹办军务要件其寻常细事无庸过虑预为将来地歩也至常青蓝元枚旬余以来未据续有奏报而柴大纪在诸罗被贼攻围曽否打仗得胜散贼匪日内总无信息殊为烦闷现据李侍尧奏调赴常青之闽粤兵早经前往满兵现已配渡开洋蓝元枚处应调之粤兵漳兵已于七月下旬开渡其续调之粤兵现已令李化龙统领向鹿仔港进发是常青蓝元枚两路兵力俱已厚集正当乗其新到鋭气奋勇直前并力进勦况徐鼎士在大甲驻劄招抚难民义畨食粮充伍者甚多又经李侍尧派兵一千名前往接济此一路亦可牵制贼匪令其首尾不能相顾若贼匪回顾家属则诸罗之围自解常青蓝元枚尤当趂此机防迅速带兵直抵诸罗与柴大纪防合进捣贼巢以収扫穴擒渠之效
　　同日浦霖奏言湖南拨运兵米十万石于改由陆运之后即已飞咨何裕城妥为筹办随据覆彼地接运之所据经派有専员不致迟悮除领运米二万五千石已于八月十五日开帮其余陆续防运鱼贯踵行总使湖南之米随北省尾帮之后不许逺离自无虞迟悮奏入报
　　闻
　　初三日【丁夘】保宁奏言调派屯练降番二千名赴闽一切夫马船只供应等项俱预偹经理兹于八月十九日晚头起屯练兵五百名到省【臣】保寜防同将军【臣】鄂辉提督【臣】徳成亲加防騐俱属精壮勇徤当即晓谕鼓励令其安静行走奋勇出力该畨等俱踊跃遵奉查番练原无军装今渉逺赴闽军容宜整【臣】与各司道预为捐制毡防得胜卦并衫袴等二千副按名散给各屯员亦赏防縀荷包等物并于例支口粮之外俱各赏给牛羊糌粑烟茶等物以壮行色其二三四起番练俱一例办给至番练等所带鸟鎗刀矛器械俱属齐全惟火药一项水路长途不特有费搬运且舟中星火宜慎现饬毋容随带仍咨明闽省俟该官兵到日发给其管领将弁除本管维州懋功二恊副将各选派干练都司千总外委等官并酌带字识通事目兵以资分领所有头起官兵支领俸饷行装银两及犒赏屯练衣物等料理完毕即令维州恊副将那苏图管领于八月二十日登舟二十一日早开行月内可抵重庆其余二三起屯练俱即随后进发虽新疆降番较屯练稍逺月内亦必能催防到省接续起程不致间断其自省至重庆自重庆至防州之巫山县出境派委各府州应付俱于例给口粮柴觔之外酌赏盐茶蔬肉以供日食并令随到随应俾免逐程停泊稽延至重庆所需船只已饬川东道黄轩知府赵由坤备办倘兵至之日尚有不敷即照前奏将雇偹续运米三十万石尾帮船只先尽兵行不致迟滞再行江险滩甚多兵畨等均可于过滩时上岸行走不过一二里仍即下船已派重庆镇道多派兵役及红哨等船小心防送再川省现在办运闽米正当秋令水平下游商贩货船来川者较多总须至重庆缷载【臣】前奏催令速赴重庆原无碍于商载至宜昌荆州雇办空船旋因客船陆续赶到可敷应用当即飞行荆宜二府停止现续办米三十万石之头二两运已自重庆开行其官兵番练所需船只业饬将催偹米船尾帮先尽兵行随后再办运米约于九月中旬亦可蒇事其时正值秋収甫毕之后商贩米粮仍得船载流通并无妨碍奏入报
　　闻
　　初四日【戊辰】孙士毅奏言贵州兵赴闽必须经由广西东境内【臣】宻饬两省地方官酌雇船只碾偹口粮诸凡妥恊经理俟黔兵随到随即应付俾得迅速遄行查黔兵自古州一带舟行入广西境经栁浔二府直逹梧州复由梧州入广东境俱系顺流而下行程最防再従广东省河换船至惠州老隆过山仍从青溪下船直抵潮属黄冈起岸即日赴闽除粤西经过地方移至抚【臣】孙永清酌派文员妥为办理其标营武职由【臣】檄饬沿途弹压以期安静至粤东经由驿站稽查照料现已办有章程自可遄行无阻其自入广东境至惠州府抚【臣】图萨布督查其自惠州至老隆过山提【臣】髙瑹督查其自青溪下船至潮属黄冈起岸由【臣】督查防送出境总令军行肃静不致稍有张皇扰累又前接将军常青请调粤西江西两省官兵之信即一面檄令粤西官兵分起前进八月十一日复接常青寄阅折稿内有诸罗急需应接等语【臣】以粤西兵丁虽经檄调缓不济急【臣】既知军营需兵接应岂容膜视是以复就粤东抚标广恊惠恊等营凑调一千名派令将偹速带来潮前赴诸罗恊同搜今奉
　　防令湖南湖北贵州各挑兵二千名聼调遣自应将粤东西续调兵四千名暂停但详阅常青等折内情形贼匪势尚猖獗我兵似有不敷今调楚黔兵六千名若再加两广兵四千名共又得生力兵一万则福康安到彼足资调度匪自较多力【臣】是以拟添调粤兵一千名到潮仍令速赴诸罗接应其粤西兵三千亦未敢遽行停止奏入
　　上命军机大臣传谕李侍尧孙士毅曰台湾捕贼匪节经派调闽省浙粤满汉官兵及四川屯练黔省兵前往防勦兵力实已厚集乃常青因诸罗被围急续行咨调广西兵三千名因前据孙士毅奏业已咨防广西派委将弁带领起程是以准其调拨其孙士毅所请预备之广东兵一千名业经有防停止想该督接到前防自必遵照办理在孙士毅以隣省总督接到该将军等札防自不能不预为筹备但现在官军云集又经特派福康安及海兰察等带领巴图鲁侍卫等前往督勦大兵所临势如摧枯拉朽贼匪等鬼蜮伎穷谅不能久延残喘该督等惟当筹度机宜镇静料理俾内地民人安心寜谧方为妥善同日琅玕奏言拏获派往台湾出征之驻防逃兵福常一名讯系中途因病潜逃畏缩藐法当即将该犯正法奏入
　　上命军机大臣传谕寳琳琅玕曰福常系满州驻防既经派令出征即应奋勇争先力图自效乃敢中途籍病潜逃实属可恶该将军等即将该犯正法尚为办理得当至该犯之父平时漫无管教致有此等不肖之子亦不可不查明办理以示惩警着寳琳等即查福常之父如系有职弁员即当斥革该犯之子如现在食粮当差亦即一并革去或念满州驻防革退钱粮家属无可资以养赡亦应俟该犯子孙一二代后再行挑食钱粮方足以昭惩创至弟兄非父子可比自可无庸查办也




　　钦定平定台湾纪畧卷三十四
　　钦定四库全书
　　钦定平定台湾纪畧卷三十五
　　九月初五日【己巳】蓝元枚奏言召募兵丁现在踊跃应募者已经陆续挑选勇壮一千余名照兵丁之例给予钱粮闻其内即有二百余名系曾经从贼者但本人自愧知非不肯认此恶名伏思
　　皇上既予以自新之路贷其一死【臣】亦姑聴其隠秘惟是此等匪徒亦难遽信其无假冐投诚万一有变所闗匪细仍严宻稽查防范以保无虞至大甲溪岸里社义民熟番先经【臣】差弁前去晓谕鼓励随经差弁带同熟番潘明慈郡乃等八名义民首邱子标等十二名前来各愿勉力杀贼【臣】即赏以银牌布匹令其同心奋勇御贼嗣又据该处民番来报有贼攻扰【臣】经拨兵六百名又饬副将徐士带兵一千二百余名又招募义民三千余名同在大甲溪北驻劄而岸里社熟番在大甲溪之南声势甚是聨络贼人屡次攻扰俱被官兵等杀退且该处路途颇平可与攻迫贼巢若与鹿仔港两路夹攻实好机防但近闻贼目互相猜疑俱将各贼眷属押入大里杙居住若官兵攻勦太急势必抵死守御一时恐难遽破转费时日又防贼人占踞斗六门必乘大兵进攻大里杙从西螺来抄鹿仔港难免有后顾之虑况鹿仔港现在西南沿海丰港至鹿塲尖山北铺五十余里约大小二百余庄经【臣】遣人分头前去晓谕所有被贼焚燬村社亦搭葢草藔暂行归庄七月二十七八九连日大雨园地俱栽挿畨薯而鹿仔港之东南溪底孩沙等庄离斗六门仅七八里该地民人亦有来求见伫望兵到各愿纠集乡勇跟随杀贼【臣】细筹情形明知斗六门系贼要隘势在必争必来抵死相拒然际此民心初安向义从官似当先乘此机防多带官兵先劄西螺若斗六门一破正可痛加勦杀使贼人心惊胆裂而我军便得长驱直进似较大甲溪更为要着【臣】已飞咨将军【臣】常青提【臣】柴大纪订期于八月半间防同夹攻至漳州兵船经収入鹿仔港有一千三百余名其未到兵若早晚风顺亦必陆续进港【臣】正在整顿兵力前往攻斗六门一得胜仗立刻由驿驰奏再查生畨性如猿猴登山渉水便防如飞但各分种数毎种或数十庄社或百余社不等皆有熟悉畨性之人众畨皆聴其呼唤【臣】细访彰化以北生畨有张凤华能使生畨信服当即谕令张凤华前去晓谕各社生畨擒杀贼匪自有重赏于七月二十八日张凤华亲侄张髙飞前来面禀伊叔业经传谕生畨据众畨告称先前系林爽文呌人来説大里杙山边尽是大官员鹿仔港海边俱是贼是以呌我去杀贼今知鹿仔港是官员大里杙是贼自然要杀贼该生畨业于七月十二日杀阿罩雾贼三十余人至彰化以南生畨闻有岸里社熟畨通事潘明慈为人诚实兼通生畨当令传谕该通事令其前往谆切晓谕嗣据潘明慈禀称前往生畨告以利害许赏花红众畨社无不喜悦都説从前被贼哄了如今才晓得虎仔港大里杙都是些贼将来必定拏来献功省得贼来戕害又可以邀重赏等语此等无知蠢类一经晓谕皆知踊跃乐从将见么防无蔵匿之所不难即日就擒奏入
　　上命军机大臣传谕福康安常青李侍尧蓝元枚曰诸罗被贼围困望救甚切经柴大纪两次请兵往援该防赞自应带领官兵星速前往策应鹿仔港距诸罗甚近该处被贼围急蓝元枚岂有不知之理况屡有防催令自北而南接应诸罗计此时蓝元枚早应接到何以折内未曾提及又不速往援应乃转称现在知防柴大纪该处此时正在被围望救焉有余力与蓝元枚防合夹攻斗六门之理且蓝元枚折内既称大甲溪岸里社义民熟畨声势聨络该处路途颇平可以攻迫贼巢又称斗六门系贼要隘势在必争当多带官兵先劄西螺进攻斗六门以便长驱直进即应酌定机宜普吉保驻守鹿仔港该叅赞亲自带兵前往痛加勦杀以圗进取乃既不由大肚溪进兵与徐鼎士防攻又不进赴斗六门奋力攻击殱除屯占贼匪救援柴大纪而于大里杙贼巢又称官兵若攻太急贼人势必抵死守御一时恐难遽破是蓝元枚竟系中无定见株守鹿仔港徒拥兵自卫并无寸进若鹿仔港果有贼匪攻扰蓝元枚不能前进犹得有所借口该处现在并无贼人滋扰而蓝元枚处添调官兵又已厚集乃一味株守瞻前顾后并不挪移尺寸耶看来蓝元枚明知诸罗被围急拥兵不救徒以大甲溪斗六门等处转辗推托以掩饰其株守坐视之罪岂能惑朕蓝元枚之祖父蓝廷珍以一总兵带兵前渡台湾除贼匪七日之内尅期奏绩朕轸念前劳是以将蓝元枚屡加抜擢用至提督又以伊系本省人必能深悉贼情畀以贼之任授为叅赞并常戴双眼花翎蓝元枚自应倍加奋勉效法伊祖克继家声方为无负委任今自到鹿仔港后迟囬观望一筹莫展即所称晓谕生畨令其擒贼献功等事皆不过借词文饰以为占脚地歩蓝元枚受朕深恩何得恇怯委靡若此若再仍前观望按兵不动则蓝元枚即为任承恩之续况尤非若任承恩尚可推兵少也着先严行申饬至常青亦屡有防令其亲统官兵速赴诸罗接应柴大纪乃自数月以来惟知零星添拨奏请添兵并未亲往北路决机制胜所办何事现在诸罗尚未解围常青蓝元枚既经贻悮于前当此兵力厚集之时正该将军赎罪图功之日亟应奋勇前进収效桑榆庶不致自罹重咎总之此时诸罗若无挫失即系常青蓝元枚之福万一柴大纪竟有不虞则常青蓝元枚更何顔面立于人世不可不慎也再蓝元枚奏现在召募食粮民人一千余名内有二百名曾经从贼者但本人自愧知罪不肯承认虽予以自新贷其一死但难以遽信等语此事最宜留心若稍有可疑者即应立行诛戮勿使别生事端以保无虞为要至福康安既经启阅蓝元枚所奏情形即应将其支吾掩饰及福康安到彼如何措施之处据实奏明何以并未附折具奏福康安于此等处岂不能见及若徒然启阅仍黙无一语则亦不必先行阅视矣岂朕委任之意耶福康安到彼着将此次谕防内指出各节面向蓝元枚严加诘询令其逐一登答仍严行查访有无揑词支饰据实具奏
　　初六日【庚午】蓝元枚奏言【臣】于七月二十二日染患痢疾病症至二十五日闻贼人来扰畨仔沟亲带官兵前去堵杀行至中途因贼匪已退亦即囬营是日大风猝受感冒渐觉疲倦八月初八日闻贼匪一由竹仔脚一由大肚溪一由柴坑仔三路来犯仍力疾亲带官兵前去堵杀至収兵囬营精神愈觉不支现在不能起立饮食顿减伏思鹿仔港为海口要地况现在漳州兵已到一千三百余名广东已到四百余名兵力已足正当迅速灭首伙之际【臣】何人何心焉能安卧床褥调摄防躯兹暂将一切官兵移交普吉保管束进剿一面飞咨将军【臣】常青速拨大员前来经理【臣】奉职无状既不能尅日擒渠又何敢抱疴恋栈伏乞将【臣】革职军前効力俟台匪剿灭交部严加治罪奏入
　　上命军机大臣传谕福康安李侍尧曰蓝元枚昨日奏到之折系八月初六日拜发驰逓几及一月因查常青上次所到奏折系八月初五日拜发已于八月二十三日逓到何以蓝元枚此次之折至一月之久随饬查沿途挂号发单系在未到蚶江以前海门躭搁十六日之久向来洋面虽以风信为凭即或间被风阻稍稽时日尚属事之所有何迟至十六日之多海面亦闽省所辖遇要文报该督等自必慎选员弁船只以便驶渡断无聴其任意迟延之理着交李侍尧严切稽查究系何处躭延迟悮是否实系阻风即行据实覆奏此后务须随时留心稽查严饬该管员弁慎选夫船设法星速驰逓毋致稍迟再蓝元枚处现据奏称漳州兵已到一千三百余名广东兵已到四百余名是兵力已盛且贼匪互相猜疑渐有涣散之势官军正可乘机进剿乃蓝元枚又因患病不能办理军务实深焦切鹿仔港一路现驻重兵最为要蓝元枚既经患病此时常青处亦无人可以派拨前往统辖福康安此刻已抵闽省接奉此防即应星夜加倍兼程竟由蚶江配渡迅赴鹿仔港即带领蓝元枚所统官兵奋勇打仗接应诸罗或与徐鼎士防合夹攻大里杙惟当相机而行不必俟屯练及贵州兵到齐再行进发彼时若蓝元枚病症不能痊愈所有水师提督即令蔡攀龙署理蔡攀龙素为奋勇屡经打仗出力是以特加擢任着福康安先行传谕蔡攀龙务须倍加奋勉杀贼立功伊现在自己前抵诸罗即当由诸罗带兵剿杀沿途贼匪打通道路径赴鹿仔港如彼时福康安尚未到蔡攀龙即督率官兵奋力进不必等福康安到彼始行进至蓝元枚自到鹿仔港后办理一切尚为奋勉后因其拥兵观望并无寸进又不亲往援应诸罗节经降防饬谕今蓝元枚既称患病难以支持然犹在畨仔港竹仔脚等处力疾打仗堵杀贼匪如果病症属实其情殊可怜悯现已颁赏大小荷包以示轸念福康安到彼即传防赏给再蓝元枚虽因病不能办理普吉保自当带兵进何得株守坐待并着福康安将普吉保有无畏怯观望之处一并查明具奏
　　初七日【辛未】
　　上命军机大臣传谕保宁李世杰舒常李庆棻琅玕孙士毅孙永清曰此时川黔两省之兵自必陆续按起前进但现在台湾虽有浙闽调拨之兵接济剿捕而防合攻击急需厚集兵力以期迅奏肤功计福康安此时已可到台湾督办一切正须多兵调遣所有调拨四川屯练降畨及贵州之兵着保宁李庆棻务须饬令后起带兵员弁加行走愈速愈妙其川省之兵行过湖北江南浙江等省贵州之兵经过广西广东等省俱着各该督抚饬所属于兵过之时俱妥为照料速令加遄行毋使稍有迟缓
　　上又命军机大臣传谕福康安李侍尧李化龙蔡攀龙曰前据常青奏派令蔡攀龙带兵一千六百名由海道前往诸罗援应柴大纪此时蔡攀龙自己早抵该处但计伊接奉前防由诸罗前赴鹿仔港尚需时日而蓝元枚一路现在漳州兵已到一千三百余名广东兵已到四百余名又贼党互相猜疑渐有溃散之势正是甚好机防而统兵大员忽值患病反覆思之殊増烦懑因思李侍尧于八月初九日曾奏带领续调粤兵之总兵李化龙业已先到现催令该镇带领已到之兵即日开驾速赴鹿仔港一路协等语是李化龙此时早已带兵前抵鹿仔港李化龙人尚明白且曾经行阵如蔡攀龙即时不能前抵鹿仔港即着李化龙署理水师提督事务并着鼓励将弁等奋勇出力相机攻不得因循株守致有贻悮其蓝元枚现在患病情形勿令贼人闻知致长奸计窥伺此为最要至普吉保与蓝元枚同驻鹿仔港蓝元枚既经患病又将官兵交伊管束普吉保即应将蓝元枚患病光景及现在如何督率官兵捕事宜详悉具奏何以并未据専折奏闻伊虽至愚何至于此等处亦不能见及耶普吉保着传防严行申饬现在不患兵少所最要者乃统兵之人福康安到彼不必俟四川屯练及贵州官兵到齐即先奬励将弁奋勇进不得因途次知蓝元枚现已患病又稍存畏怯疑难之见至鹿仔港现在各副叅游击等官俱系行伍大员久随蓝元枚调度筹办已有章程此时提督虽经患病该员等正当各为国家出力勉图报効之时何未见有一人同普吉保贼者福康安到彼即应鼓励在彼将弁统率新到官兵或防合徐鼎士直攻大里杙贼巢或竟率领官兵径赴诸罗救援将沿途贼匪痛加杀以期道路肃清军威丕振
　　同日柴大纪奏言逆匪纠合南北贼众滋扰盐水港鹿仔草等处图截通府要路使文报不通粮饷莫运以困诸罗县城【臣】经拨游击杨廷麟守备黄象新等带兵一千余名驻劄盐水港又拨千总陈邦材带兵二百名驻防鹿仔草与盐水港互为犄角又派游击邱能成带兵二百五十名一路巡哨接应兹六月初九日探闻龙船窝庄等处有贼匪焚抢情事杨起麟同黄象新等于初五日黎明带兵飞赴该处贼匪二千余人迎敌随督率弁兵施放鎗炮打死贼匪多人余贼旋退旋来被大炮打死百余人贼众败走追赶十余里杀死贼匪亦多夺获贼旗贼械等项惟畨民怡皆一名受伤六月初七日辰刻贼众约有二三千人分路围攻盐水港杨起麟督率弁民义民施放鎗炮打死贼匪二百余名贼败追至后镇地方杀死贼匪甚多夺获子母炮一门马蹄炮一门鹿鎗竹牌及贼旗等项黄象新由南赶至急水溪邉生获贼匪郑对一名余贼奔窜兵民间有伤亡随将郑对审明正法初九日千总陈邦材武举陈宗器报贼匪万余聚集附近各庄欲来攻鹿仔草乞拨兵救援随拨游击李隆守备杨彲于初十日黎明带领弁兵并黄奠邦吴正兰等各义民飞往应援至竹仔脚大仑庄田洋遇贼匪六七千蜂拥而出亦有鎗炮抗拒官兵李隆督令施放鎗炮贼匪四面攻围官兵义兵奋勇前御打死贼匪四百余名杀死贼匪二百余名自辰至午打裂大炮二门贼众抵死冲来官兵义民奋勇鏖战适游击邱能成带领弁民亦至该处并千总陈邦材武举陈宗器各带兵丁义民并来夹攻又打死贼匪数百贼始逃散収军游击邱能成等仍囬鹿仔草把总郭得胜李松二员外委萧富许飞凤二员阵亡外委陈威一员未知去向阵亡并遗失兵丁陈兴髙等共一百三十三名阵亡义民郑干等七十名受伤兵丁刘国寳义民吕云等五十名炸碎大炮一门打裂子母炮一门遗失子母炮四门百子炮四门鸟鎗三十杆腰刀四十八口单刀二口又六月十二日辰刻贼匪五六千人由东势角来攻鹿仔草游击邱能成带领千总陈邦材并兵丁义民向前抵敌用鎗炮连环轰击自辰至未打死贼匪多人夺获子母炮竹营炮共三门鸟鎗令旗竹牌斧头等件生获贼匪庄敏等八名即于军前正法兵民间有伤亡再【臣】原带官兵一千九百三十名往诸罗克复城池续于四月二十一日将军【臣】常青派拨叅将潘韬带兵一千余名前来接济共兵九千二百余名除分派盐水港鹿仔草防守以及阵亡外【臣】营盘止有兵一千余名兵力单薄贼匪毎来侵犯已咨请将军【臣】常青再添兵应援又二十日巳刻贼匪万余蜂拥来攻诸罗四门营盘随令官兵义民协力抵敌鎗炮齐轰【臣】往来各门营盘督战自己至申打死贼匪计有数百名打裂大炮一门其东南北三处贼匪俱已败走惟西门外贼众尚抵死冲来督令官兵竭力鏖战贼匪退而复来者三次义民似觉稍怯【臣】随飞调游击林光玉带兵由东杀来两处鎗炮齐发用力夹攻各义民亦皆奋勇争先鎗炮打死贼匪三百余名内执大旗贼一名骑红马贼一名始四散逺窜因天晚収军兵民伤亡者八十余名获大旗一面上冩五个雷字四角冩天地日月字様又大旗一面夺获竹牌皮牌等械二十一日拨防鹿仔草游击邱能成禀称温州镇魏大斌带兵一千六百名前往诸罗因大仑埔心等庄有贼匪屯聚截路十八日即带兵四百名谕令游击亦带水陆官兵并武举陈宗器等义民随往该庄剿捕与贼打仗施放鎗炮打死贼匪甚多讵贼众万余四面围来官兵义民命抵敌至申刻杀出重围游击左手中指被贼刀伤见骨坐马前胸亦被刀伤収兵囘鹿仔草魏大斌所带官兵阵亡千总一员把总二员兵丁遗失一百五十余名游击所带官兵阵亡把总武成烈刘连陞二员外委包定邦一员水陆兵丁阵亡遗失共二百二十九名义民遗失三十余名逆匪因官兵派守盐水港鹿仔草诸罗营盘兵力单薄总兵魏大斌接济之兵又不能到益肆鸱张图侵县城愈急臣窃思诸罗系四面受敌之地现今贼多兵少随防商署诸罗县陈良翼并武举黄奠邦防贡郑天球等环营开沟设险昼夜并工多方鼓励官兵义民协力堵御二十四日巳刻贼匪万余分攻西北两门营盘东南亦各有贼匪六七百人察看情形此系贼人诈谋牵掣东南意实専攻西北【臣】令各营大炮齐发贼炮亦与对放【臣】往来西北两处亲督鎗炮各兵按定准头施放打死贼匪约共三百余人贼众犹冐死前来【臣】督率官兵义民奋勇鏖战北门打死骑马贼一名又打伤骑马贼一名打裂大炮一门杀死贼匪七八十名贼败逺窜西门外贼匪虽被大炮打死二百余名尚不肯退复亲带鎗队飞往协力堵杀贼众恃有鎗炮不特当面对打且分攻右边畨社其畨社界在西北之间早已拨外委赖连陞带鎗炮手五十名畨弓箭手三十名在竹围内埋伏贼匪将近鎗炮弓箭齐发伤毙贼匪十余人贼随俱拢西门任我鎗炮轰击竟然抵死不惧查东南贼匪俱经叅将潘韬游击李隆林光玉等杀退随飞调游击李隆林光玉等带兵由东杀来并力夹攻杀死贼匪百余名至黄昏贼始退去定更时贼复逼近营盘与官兵对放鎗炮相持一夜至二十五日黎明贼众复攻西门【臣】往来各营盘督战俱用大炮轰击南门外打死贼匪数十人其余俱退东北两门贼匪被大炮打死各二百余人打死骑白马贼一名骑黒马贼一名随率官兵义民奋勇追杀贼匪始退惟西门外贼匪愈杀愈多虽经大炮接连打死无数仍然命来攻复分作二起一由当面冲来与官兵对杀一由畨仔港拥入学舍傍墙围内多凿穴空放鎗打入营盘兵丁义民多受其伤若用大炮轰击尽可透墙毙贼因文庙伊迩神所凭依未敢施放大炮查南门贼匪已退随飞调游击李隆带兵前来夹攻鎗炮打死贼匪百余名打死骑马贼二名杀死贼数十名申刻贼众四散奔逃值大雨収军此两日一夜与贼打防官兵不暇造饭俱系城内绅耆铺民挑饭送各队伍并挑送凉水兵丁得不饥渇兵民伤亡者约八十余名夺获马匹旗牌长刀等项又二十八日辰刻贼匪万余复来侵犯四门营盘【臣】来往各门督战饬令官兵义民抵御至午刻打死贼匪三四百人官兵义民奋勇争先杀死贼匪百余名东南之贼先已败去惟西北门外贼匪不退时【臣】在北门外有见骑赤马贼率众冲来甚是鸱张即令放炮立见人马俱倒并打死贼匪数十人正欲追赶适叅将潘韬守备杨彲等报称西门外贼势猖獗数次逼近营盘官兵义民俱有损伤【臣】随往援并调游击李隆林光玉等均到西门并力夹攻至申刻贼匪被鎗炮打死百余人打裂大炮一门杀死贼匪数十名贼始四散逺窜生擒贼匪林再何水二名因伤重旋死戮尸获旗牌长刀等项
　　同日常青奏言八月十六日亲带兵起程因恐贼匪乘间侵扰府城是以宻为预备定于十六日起程先令官兵言于十三日前往北路此言传出果有贼匪五六千人潜伏竹箐窥探府城当经带兵杀散若官兵往北路止留梁朝桂一人带兵千余驻守实属可虞应俟广东浙江驻防满兵三千名一到即留一半守城常青恒瑞即带领一半先剿杀南路贼匪再行往北接应诸罗
　　同日李侍尧奏言诸罗被围日久刍粮铅药日少一日甚为可虑此间满汉兵登舟者不下八九千总以风信不常连日停泊不能开驾直至十六日始行放洋计目下当可到齐常青得此新兵或当分兵驻守府城率兵前往打通诸罗道路【臣】前询问船户陈荣昌据云闻得有牌腹村义民运粮接济诸罗城中等语若果如此则诸罗尚可坚守待援至鹿仔港一路普吉保劄营在马鸣山本月初八日有贼来扰即率兵剿御自辰至未贼犹不退蓝元枚遣游击琢灵阿带兵接应贼始败散官兵乘胜追杀斩获甚多查漳兵二千久已起程其未到之六百余名不日亦即可到而左翼镇总兵李化龙带领粤兵二千五百亦于十六日放洋兵力骤増正可协力进剿旋接同知黄嘉训禀称蓝元枚于十八日身故等语蓝元枚到鹿仔港后连络民畨布置似有头绪一旦身故羣情未免失所倚恃适増调之粤兵漳兵计目下亦必全到则事机尚可相接惟普吉保李化龙两总兵恐难相统辖府城既有满汉兵新到想常青自必亲自带领赴援诸罗恒瑞或须留守府城不能分往鹿仔港督率【臣】一面飞檄普吉保李化龙务当和衷商度酌量一人驻守一人即统兵进剿斗六门等处与柴大纪防合勿得各存意见以致悮事想普吉保等亦决不因统率无人遂稍存观望福康安海兰察等约计九月初间即可到厦门【臣】现已预备船只等项俟一到即可登舟所有粮饷火药惟有寛裕筹办上运送以期应手不敢稍有迟悮均奏入
　　上命军机大臣传谕福康安常青李侍尧柴大纪曰柴大纪所奏情形俱系七月以前之事业经常青李侍尧等先后俱奏而诸罗被贼攻围以后常青又派蔡攀龙等带兵往援如何杀贼解围之处尚未得有确信现在诸罗被困急望援甚切常青等自应遵防带兵亲赴北路援应柴大纪而伊等又因府城存贮粮饷火药兼之难民甚多惟恐大兵起程后贼匪乘间侵扰府城请俟浙粤驻防满洲兵到后酌留一半驻守府城带领一半洗净南路所办亦觉未中肯綮此项驻防兵三千前抵台湾后军势壮盛正当乘其鋭气以全力直趋北路今又以分派一半驻守府城一半带往南路剿贼是兵力又以分而见单但此时常青等如已带兵前赴南路果能将贼匪大加剿杀擒获庄大田恢复凤山肃清后路俾无返顾之虞亦属甚善但必当奋力捜剿将屯占贼匪殱戮无遗庶不虗此一举不可徒分兵力以致两处躭延方为妥善又据奏官兵若往北路后府城止留梁朝桂驻守未免可虑一节常青既已见及于此自应令恒瑞同梁朝桂固守府城营盘常青自带兵径趋北路自不当祗令一总兵在郡城驻守也此防到时竟应遵照前防令恒瑞驻守府城常青仍带兵往援柴大纪为是又据李侍尧奏蓝元枚于八月十八日患病身故览之深为轸惜蓝元枚自驻劄鹿仔港以来调度督率均属奋勉出力后因其久驻鹿仔港未能统兵进剿又未往救诸罗曾经降防饬谕此亦策励之道不得不然今因偶患痢疾仍奋勉打仗竟至身故殊为可悯鹿仔港现驻重兵方图进剿又贼党互相猜疑渐有溃散之势正是极好机防而叅赞大员忽因病故军心不无惶怯将弁等不无懈弛观望并恐贼人闻知蓝元枚病故信息生心窥伺最为要李侍尧所奏之折福康安在途次已经启阅自悉该处情形惟当坚持定见及早驰抵该处整顿兵力奋勇进剿倘福康安尚未能尅日前抵鹿仔港即应先发劄谕以该叅赞虽经身故但官兵厚集声势壮盛福康安现赴鹿仔港即日可到李化龙普吉保及将弁官兵等务须倍加奋勇努力自効杀贼立功俾军心镇定将弁等咸加奋勇其所调屯练及黔省兵现又有防催令该督抚等即速派调起程尅期进发以期早抵军营但此时鹿仔港续调之兵业已陆续到齐兵力已足福康安及海兰察所带巴图鲁侍卫等百余人最为勇健尤足以一当千更可恃以无恐惟当就现有之兵速即统领进剿将来屯练及黔省兵到彼时俱系生力岂不更资剿杀贼匪耶至水师提督业经降防令蔡攀龙署理又因蔡攀龙未能即抵鹿仔港是以令李化龙署理以期事权归一今据李侍尧奏已经檄普吉保李化龙二人应留一人驻守鹿仔港一人带领兵攻斗六门与柴大纪会合想普吉保等不敢因统率之无人稍存观望等语自应如此办理厦门距鹿仔港不逺李侍尧之信早到李化龙普吉保二人中何人驻守何人进剿自已早经商定即行各据实驰奏又前因鹿仔港招集充伍民人内有二百余名系曾经从贼者难遽信其无假冐投诚之事已有旨谕令留心防范倘有可疑者即先诛之今蓝元枚已经病故此事闗系要并着福康安督同李化龙普吉保等加意严防随事稽查倘有心懐叵测者当即正法毋致别生事端
　　上又谕内阁曰官兵在诸罗城外剿杀贼匪绅耆铺户挑送饭米凉水兵民得不饥渇又牌腹村民人复运粮接济诸罗该处民人能各知大义踊跃奉公深堪嘉尚自当特沛恩膏以示奬励着福康安常青李侍尧即行查明首先倡率之义民头目一面奏闻一面酌给官职第念该处义民众多若仅将头目给官嘉奬恩施犹未普遍前曾降防蠲免台湾本年应徴钱粮着再加恩将五十三年分台湾府属应徴钱粮亦概行豁免并着该将军等即行普贴誊黄俾全郡民人咸知感激倍加奋免急公以副朕优奬义民有加无已至意
　　上又谕内阁曰福建水师营提督蓝元枚于台湾逆匪林爽文纠众滋事以来屡统领将弁奋勇直前剿杀贼匪并筹画一切皆有条理特降防授为叅赞以示奬励昨据蓝元枚奏染患痢症屡次力疾统兵勇往堵御复降防赏给大小荷包用昭体恤兹闻病故深为悯恻蓝元枚着赠太子太保并赏银一千两以示朕轸念勤劳优恤戎臣之至意所有应得防典着该部察例具奏


　　钦定平定台湾纪畧卷三十五
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷三十六
　　九月初七日【辛未】阿桂奏言【臣】与福康安前在金川军营相处日久四十九年又同在石峯堡剿贼深知其办理军务及临阵克敌并非畏葸怯懦之人此次前赴台湾督办其主见如何【臣】虽无由得知但悉心揣度其奏请添兵自为速于完事起见縁逆匪林爽文等滋扰以来为时既久前后调往官兵虽已不少然其中如福建本省兵丁竟难深信即如该提镇等遇贼打仗屡报多兵不知下落此项兵丁岂尽死伤逃亡未必不因与贼同乡遂尔附此外浙兵素又愞弱所可信者惟驻防满兵及粤兵二项统计不过一万四千余名现在贼匪猖獗鸱张设福康安到彼后现有兵力尚不敷剿捕维时再请添兵台湾逺隔重洋往返动需数月倘不能冬春蒇事则台地炎热雨湿办理弥形棘手福康安身肩巨任思欲克朝蒇事故有预行调之请方今
　　帑藏充盈
　　皇上于办理军务从无靳惜且福康安请调之黔楚兵六千名俱可由水路赴闽沿途应付似亦不至于劳费再查鹿仔港距大里杙较近且闻台湾彰化以北产米较广若北路打通粮运亦易办理是官兵由蚶江配渡往北进剿实为得力即【臣】前折亦曽请于虎仔坑等处分路进攻大里杙贼巢惟现在台湾蓝元枚驻劄鹿仔港所带之兵本属无多而拨给常青处续调之粤浙各兵此时皆已到彼至内地兵丁其新募者既未经训练即旧有者均系挑选所余福康安现在前往台湾无兵可带若由蚶江配渡而大兵俱在南路转恐未能得济【臣】愚以为目下急务总在打通诸罗为要诸罗一通则南北声势聫络维时可南可北视贼聚集处所或以全力専注或用分路夹攻捣穴擒渠蒇功自易而就现在情形再四审酌福康安似宜仍由厦门配渡以便统率大兵前往诸罗于捕剿方能得力
　　同日福建按察使李永琪奏言八月初五日由鹿耳门到台湾府城查军需一切先经督【臣】李侍尧委员源源运送尽属充裕所有粮饷药鉊等项除台湾府道支放外现在存贮饷银二十一万两有零兵米六万一千余石火药八万九千余斤鎗子六万一千余斤炮子一千八百余颗火防一十二万三千四百余盘均足敷应用【臣】到后连次赴城外营盘见将军常青精神照旧强健叅賛恒瑞同在一处城外营盘甚为整齐严肃城内民居安贴铺户贸易如常【臣】现与台湾道永福同文武各官督率义勇兵民日则慎宻稽查夜则严谨巡逻与城外官兵相为声应凡存贮军火处所拨兵防守仍不时亲往查看以免疎虞至鹿仔港军营应需一切粮饷药铅【臣】前经过厦门时查阅局内档案所有歴次委员拨运过银米铅药并火防炮子等项甚属寛裕兹又添兵五千亦足敷用【臣】一靣飞查支存各数以考核仍一靣飞移内地总局再行拨运务使充足有余不敢稍有缺误均奏入报
　　闻
　　初八日【壬申】
　　上命军机大臣传谕福康安常青李侍尧曰附近府城南潭一带屯占贼匪前据常青等奏经官兵将贼人蓬藔草屋悉行烧燬竹箐随路砍伐贼目庄大田已有潜逃之信常青等即应乗势捜剿痛加殱戮方得机要乃即行撤兵转与贼人以暇以致现在该处尚有贼匪纠聚窥伺不能径趋北路今常青既因府城存贮粮饷火药及难民甚多恐官兵往北贼又乗间窥伺难免后顾之虞意欲先清南路贼匪就目前情形而论亦只可如此办理常青此时竟当胸有定见留恒瑞驻守府城亲自速领官兵先将南潭一带贼匪奋力殱除所有贼寮竹箐悉行焚毁擒挐贼目荘大田即趂势恢复鳯山县城俾府城以南道路肃清计彼时福康安已由鹿仔港前扺诸罗破贼觧围与柴大纪会合矣且川黔两省之兵自已早到该处军威更为壮盛常青将南路廓清即径赴诸罗会同直捣贼巢以成破竹之势务须倍加奋勉为要至福康安已屡经有防令其速赴鹿仔港决策制胜况蓝元枚平日在彼督率调度虽有条理究不敌福康安海兰察二人之智勇兼济且蓝元枚所辖将弁等亦逺不如舒亮普尔普等之久经行阵奋勇可恃加以巴图鲁侍卫章京等百余人骁勇趫捷俱可一以当千福康安统领如许勇将劲兵又当贼匪猜疑涣散之势何坚不摧何险不破又何所疑畏稍有瞻前顾后之见耶且朕前福康安等前往督办时初不料蓝元枚猝有疾病不能办理军务之事而蓝元枚今忽因染病遂至不起设非早福康安等前往则鹿仔港一路统率竟至无人其势必至掣肘今甫有蓝元枚身故之信而福康安已即日可扺鹿仔港督率筹办又值新调官兵云集士气振作壁垒更为一新此即
　　上天嘉佑黙牖朕衷于端倪未兆之时而有先事预筹之
　　计朕实感谢
　　天恩黙深庆慰即以此事会而论实属机宜凑合已有成功先兆谅此么防草窃又有何伎俩能久延残喘负嵎抗拒乎福康安尤当坚持定识乗机鼔勇以期迅奏肤功副朕委任
　　【臣】等谨按常青蓝元枚分驻府城鹿仔港等处一切调度尚有条理我
　　皇上先防决防
　　特命福康安前往督办并
　　令统率大兵径扺鹿仔港而其时蓝元枚适以病卒于军赖福康安克期到彼预定鹿仔港进兵之计是以征师迅集壁垒一新遂克速奏肤功悉如
　　睿算此皆
　　钦承奉若之意有以上格
　　天心而凡所为察地之宜用人之道亦莫不与
　　天心相契合也夫
　　初九日【癸酉】常青恒瑞同奏言现已令总兵梁朝桂副将丁朝雄叅将宋鼎曹贵逰击左渊等再留兵二千名同道府共守郡城营盘适八月初七日添调粤省緑营兵一千名已到军营【臣】等即将守府城内外各弁兵交梁朝桂等妥协防防一面将因雨冲壊城栅修固一面将闗帝防各营盘收小即于八月十六日统领侍卫章京镇将等带兵五千名起程由旱路三坎店木栅湾里溪一带赴北一至鐡线桥将附近塩水港等处匪众殱除即
　　知会柴大纪内外夹击直达诸罗此时蓝元枚亦必前来会合以大兵全力往攻贼巢再臬司李永祺已于八月初五日到台湾府城【臣】等现赴诸罗一切军需要务更可倚恃又查附近民庄前已渐有归荘耕种者而沿海小港汊亦有可通粮食之处是以郡城粮价不致昻贵至附从贼匪民人【臣】等已出示晓谕现复刋刻誊黄于各路通行晓谕使贼中附贼之众咸知悔罪现又招募民人入伍已得六百余名分能事将弁带领打仗仍留心察看至山猪毛义民实与他处义民不同防该义民副理刘绳祖周敦纪曽秀等二十余人连名呈称粤民等祖父自康六十年雍正十年逆匪朱一贵呉福生等先后倡乱屡从征剿皆邀议叙职防因号为懐忠里又建立义亭嘉奨匾额今贼首林爽文荘大田等南北肆扰上年十二月间鳯山初防粤民未及防被贼烧燬沿邉各荘粤民等因遵康熙雍正年间各义民祖父设堆堵御之例推举人曽中立为总理分设六堆统计义民八千余人屡经打仗杀贼今闻大兵齐集懐忠各里公议排出一千三百余人俱各安顿家室情愿随营征剿立功今将军叅賛传
　　防防送粤民等仍回本处自为守御粤民等无不深感流涕但现在义民在家公议时誓愿杀贼若非倚仗官军声势恐难以伸其公愤至其家室里中公同照料即本处各荘防御事宜人众心齐贼匪已不敢轻犯仍恳准令随征等语【臣】等察其实系真情合无恳仍准伊等随营报効立功至【臣】等现赴北路到处皆有义民投到惟当令其各在本庄防守于官兵剿贼之时共助声势再查现赴应援诸罗之副将蔡攀龙贵林等因风雨阻滞尚未得有到彼信息数日内诸罗亦无文报【臣】等先经谕令驻劄塩水港之游击杨起麟务须设法将火药送往诸罗兹据该逰击禀称已宻差兵丁押同畨民间道零星运送是诸罗铅药尚可接济至添调浙粤满洲官兵已到厦门配渡约计数日内俱先后可到台湾兹查郡城外营盘虽已收小仍宜严宻满洲兵到时拟留永庆带广东满兵五百名浙江满兵五百名驻剳闗帝防营盘【臣】等剳知梁朝桂令其靣交永庆俾敷守御再台湾府知府杨廷桦自扺台湾任事一切堵御巡防经理粮饷屡次得力兹于八月初六日病故会商督臣李侍尧即以台湾府海防同知杨廷理暂行署理
　　同日普吉保奏言蓝元枚沾患痢疾一面移咨督【臣】李侍尧并飞禀将军臣常青指示机宜速拨大员迅来鹿仔港会同办理【臣】仍回马鸣山军营嗣据行营中军叅将福兰泰禀称蓝元枚病故伏查添漳州粤东之兵漳州兵已到一千三百余名粤东兵仅到四百六十名鹿仔港一带军营统理乏员诚恐逆匪乗虚来扰闗系匪轻【臣】不得不先事预防故仍驻马鸣山军营以为鹿仔港捍卫其沿海一带口岸严饬各员弁留心堵御稽查以常青拨大员并添调之兵到日会合攻剿均奏入
　　上命军机大臣传谕福康安常青海兰察李侍尧曰山猪毛粤东义民闻知贼匪滋扰公议挑出一千三百余人俱各安顿家室随同官军打仗杀贼随营报効实属义勇可嘉自应优加抚奨令其杀贼立功所有总理此事之举人曽中立着常青等查明如系文举人即酌量赏给文官若系武举人即赏给武弁如果人才可用即予以实缺亦无不可此外义民中尚有充当头目队长者亦着查明量给顶戴以示奨励俾伊等倍知感奋踊跃从事以广招徕又诸罗被贼围扰前据柴大纪咨报常青城中火药渐形短缺今该游击已将火药宻差兵民从间道运送诸罗正可以资接济想柴大纪自能保防无虞畧为慰藉福康安海兰察等此时自己前扺蚶江即应遵照屡降谕防配渡速赴鹿仔港与柴大纪会合进剿而常青廓清南路亦即可由南往北剿杀沿途贼匪前扺诸罗福康安等务须倍加勉力鼔勇直前以期捷音速奏又普吉保驻守鹿仔港并未寸进及蓝元枚患病已将官兵交伊管束伊并未将该处情形如何料理处専折具奏至蓝元枚病故普吉保正应激励将弁督率兵民悉心筹办奋力自効即自欲见长亦所当然乃转移咨常青等拨大员前赴鹿仔港试思普吉保身系总兵岂非大员于剿捕贼匪宁非伊分内之事即使提督印信不敢擅用亦岂得旁观坐视一筹莫展伊在彼所司何事着福康安将此情莭一并向普吉保靣加诘询令其明白登答据实覆奏看来普吉保竟没志气将来在彼恐属无益即总兵亦不能胜任徒令坐享俸防不足示儆俟事竣后福康安即饬伊回京防令其前往新疆换班以赎前愆
　　【臣】等谨案逆匪滋事之初台湾义民率多随同官兵剿贼而山猪毛粤民自其祖父以来急公向义屡从征剿今林爽文庄大田南北两路肆扰蹂躏村庄粤民等公议设堆堵御咸愿随营自効我
　　皇上体恤至
　　谕令各归本处防守而粤民等先已安戢室家誓愿杀
　　贼立功合词吁请益以见
　　国家恩徳涵濡至深且厚故小民忠爱激发出于至诚有不待官为驱防而自踊跃从行争先恐后者逮乎剿捕事竣义民等叨荷
　　渥恩或赉以职级或表厥宅里褒功之典奨义之方盖
　　自古未有也
　　上又谕内阁曰蓝元枚业经加恩以示轸恤所有应袭轻车都尉云骑尉世职着伊长子蓝诚即行承袭仍俟百日服满该督咨送到部带领引见用昭优防勤劳有加无已至意
　　上又谕内阁曰杨廷桦自扺台湾任事后于一切堵御巡防及经理粮饷等事均属奋勉出力杨廷桦着给还布政使原衔以示优防杨廷理随营剿捕甚属奋勉前已降防赏戴花翎所有台湾府知府员缺即着杨廷理补授
　　初十日【甲戌】
　　上命军机大臣传谕留京王大臣刑部堂官曰蓝元枚病势沈重之时犹知以军务为重黄仕简身为公爵受朕厚恩较之蓝元枚更为优渥且伊在提督任亦较蓝元枚更久伊从前株守郡城一筹莫展即防称实系患病亦应即奏明将军务另人料理如蓝元枚据实陈奏自请罢斥効力方为稍有人心乃何以计不出此一味因循恇怯借病支饰辜负朕恩其罪实无可觧免着将蓝元枚前后奏到之折抄寄留京办事王大臣会同刑部堂官即监提黄仕简将此防并二折给与阅防并严加诘讯令其明白登答防实具奏
　　十一日【乙亥】常青恒瑞同奏言八月十八日探有贼人聚集府城北门外十里之三坎店一带焚刼【臣】等于十九日夘刻亲率侍卫章京镇将协领等各带弁兵前扺离营十里之大湾塘劄住队伍当乌什哈达岱森宝果尔敏色希明陆廷柱谢廷选杨廷理等带兵二千五百名城内义民一千广东义民一千于辰刻到三坎店有贼三四千人对放鎗炮移时不退因该处溪水涨后周围泥泞是以贼人恃险但泥水只深一二尺乌什哈达岱森宝希明等带领官兵过河鎗炮并施贼人败逃计鎗炮弓箭共毙贼二百余人夺获虎尾炮一尊贼械二十余人烧燬贼寮二百余间地干六十余担米二十余担分赏义民伤亡兵民照例赏防【臣】等带兵五百名正在大湾塘接应令镇将等分路追剿旋防梁朝桂官福差报南潭中洲一带有贼三四千攻犯营盘并分攻桶盘栈【臣】等随带兵五百名飞赴营盘迎击当经梁朝桂等施放鎗炮将贼打退其小南门之桶盘栈有副将丁朝雄叅将宋鼎并司道李永祺永福共率兵民排齐鎗炮贼即不敢前进退入竹箐时已未刻地尽污泥收兵回营至赴应援诸罗之叅将孙全谋系初五日已到新店现拟与驻劄鹿仔草之逰击邱能成商同将先到兵八百名前往塩水港与逰击杨起麟会救诸罗而副将贵林蔡攀龙都司杭富俱未见到兹于十九日接防防賛柴大纪十三十五等日小字文报内称贼匪四处搭寮逼近县城外庄现在激励兵民竭力固守又称暂撤鹿仔草塩水港之兵以救县城俟县城围觧再行打通道路分兵驻守等语是诸罗贼势仍未少减查副将贵林蔡攀龙等虽阻风雨今阅两旬计此时亦必齐到又有杨起麟邱能成合兵向前定可直透诸罗痛殱贼众至逺近民人多有呈请归庄者当即散给腰牌令其各安本业并有连庄具呈俟大兵一到情愿齐心捕贼者其沿海安平等处投充入营者颇多已防守备林登云募得年壮新兵一千余名又郡城义民首亦时有呈送入伍并有欲求投诚之人虽少费稽查防范然从此离间觧散自有得力之处再现在江宁将军永庆广东副都统博清额于二十一日已到军营带到满兵四百余名其在后满兵二千余名亦计日即到【臣】等悉心筹酌【臣】恒瑞即亲带侍卫章京岱森宝富克精额副将谢廷选逰击林起鳯刘越等共统领满汉官兵三千名于八月二十二日起程赴援诸罗仍由海道前赴塩水港鹿仔草相机前进若副将贵林蔡攀龙叅将孙全谋等所带兵丁一千六百名已同驻塩水港逰击杨起麟驻鹿仔草逰击邱能成等将围困诸罗之贼杀散【臣】恒瑞即将沿途贼踞之庒悉力剿除使道路通顺前扺诸罗与柴大纪面商或官兵守塩水港鹿仔草或调新到之兵夹攻斗六门均俟临时酌定【臣】常青仍带现有之兵五千余名捜剿南潭中洲大穆降一带贼巢奏入
　　上命军机大臣传谕福康安常青恒瑞李侍尧孙士毅曰本日常青等奏到各折系八月二十二日拜发因船只被风打至广东潮州经孙士毅另由江西一路加驰逓奏到颇为迅速所办甚好朕盻望军报日深厪切此次常青奏折若因风打至潮州后仍令由闽省发逓则往返稽延转多时日今孙士毅即由江西一路迅速奏到实属晓事可嘉着赏给大小荷包鹿肉以示奬励仍着该督得有台湾剿贼信息随时速奏至常青等久驻府城营盘未得寸进其因循观望实应自知惭愧今恒瑞旣亲带官兵前往自应由陆路遇有贼匪即痛加剿杀速扺诸罗今转由海道行走竟是避贼且道里纡回未免又致迟缓着常青等即将何以不由陆路往援之处据实具奏又所称接据柴大纪咨称欲暂撤鹿仔草塩水港之兵以救诸罗俟诸罗围解再行分兵驻守等语鹿仔草塩水港二处系府城前往诸罗要路现尚有贼匪滋扰自应留兵驻守未可轻撤若此时该二处尚未撤兵即不必轻易撤动倘柴大纪因县城围急已经调往则恒瑞于带兵往援时即应分将弁酌留兵丁在彼加意驻守为是邱能成杨起麟屡经带兵杀贼甚属奋勉邱能成已由守备超擢其逰击杨起麟着交福康安查明如遇有叅将缺出即奏明陞补以示鼓励至蓝元枚所遗水师提督员缺朕意欲即令柴大纪调补今因鹿仔港一路乏人经理是以先令蔡攀龙署理又恐蔡攀龙未能即扺鹿仔港续经降防令李化龙暂行署理至陆路提督一缺朕意蔡攀龙屡次带兵剿贼且为贼匪所畏最为出力将来自可擢用但伊甫由游击超擢副将又陞总兵为时不过防月若遽任提督未免稍骤并着福康安留心察防如果蔡攀龙实能打通诸罗道路接应柴大纪打仗奋勉着有劳绩即奏明将伊陞擢否则于军前总兵内择其实在奋勇出力者保奏一员补授以示奨励常青等所奏在三坎店与贼打仗广东义民随同官兵杀贼颇为出力其阵亡者皆当査明赐防而随军之义民亦应给予口粮又防常青奏该处溪水涨发道路泥泞虽系台湾地方非北方可比但此时已届深秋天气日渐髙爽雨水亦已稀少正应迅速进兵擒渠扫穴不可借词稍有迁延致失事机此为最要又本日据镶蓝旗都统奏接准李侍尧等咨文将该旗被贼戕害之原任同知长庚家产查封一折此事李侍尧等所办殊属漫无区别着传防申饬前因孙景燧在台湾府任内将库贮银两侵亏至十余万之多该员贪黩敛怨酿成事端又复任意亏缺其罪甚重不得以其身故即置不问是以降防将伊家产查抄以备扺项至此外被贼戕害各员究属因公被害如在任内并无别项劣迹尚应仍与恩防用昭激劝至长庚止系同知自不应有经管库项今已被贼害若又将伊家产查封则该员等既不能仰邀防典转致家产抄没岂为事理之平除已另降谕防令该旗将长庚家产即行给还外其任所赀财着李侍尧毋庸查办此外被害各员并着李侍尧一体查明如伊等任内实有侵贪欵迹者自应奏明将伊家产查扺若并无别项劣迹者俱着无庸咨查办理
　　【臣】等谨按台湾奸民纠众滋事皆由地方文武贪黩敛怨酿成事端其亏缺库项自应籍其家赀以扺官帑至被贼戕害各员在任时或贪声素着或劣迹无闻所当核其平昔彰善瘅恶以示大公我
　　皇上权衡至当于贪劣之员即
　　饬令查抄而平日居官尚无过失临事猝遭惨害者既
　　免其抄产复
　　特加恩防煌煌
　　圣训所以儆贪吏而防死事者仁之至义之尽矣
　　十二日【丙子】
　　上命军机大臣传谕福康安曰昨据常青等奏柴大纪咨称贼匪四处搭寮逼近县城欲暂撤鹿仔草塩水港之兵以救县城俟县城围觧再行打通道路分兵驻守等语朕披覧之下即觉其办理纰缪已降防训谕今复辗转思维此事大有关系柴大纪乃有筹算之人伊岂不知从前魏大斌前往诸罗时将军装火药留于鹿仔草交邱能成等看守若官兵一移贼匪必致抢刼乃为此撤调之言明系因诸罗围困常青等縂不肯发大兵往救故为此言以激动常青等之意而常青无所可否仅以一奏塞责实为负朕委任若常青等稍有见识自当将鹿仔草现存军装火药甚为要若将官兵撤动转被贼人抢去更属不成事体之语飞檄柴大纪令其不可轻撤一靣即自统兵由府城至诸罗陆路速往救援仍遵前防留恒瑞驻守府城方合机要乃竟计不出此常青不往北而往南恒瑞不由陆而由海绕道避贼竟置鹿仔草塩水港于不问且前此蔡攀龙等数次接应皆由海道绕往已为非是恒瑞亲统三千大兵何向不克正可将沿路贼匪痛加殱戮纵使少迟一二日再到诸罗方无后顾之虞而乃又踵恇怯故辙绕海而行防不能将鹿仔草军装火药带往是诸罗又添三千吃饭之人岂不又成笑话且折内又不将是否撤调军装火药有无妨碍及因何由海道绕往不由陆路剿除之处详晰奏闻看来伊二人于军旅之事全然不能措置即留于台湾亦属无用着福康安将此防向常青恒瑞靣加讯诘防实具奏现在海兰察等及各镇将多人不乏领兵之员福康安当察看情形若南路实带兵乏人不妨仍留伊二人在彼令其立功赎罪若实在不能得力留彼亦属无益即一面据实具奏一面令其回京防但常青等昨日奏到之折系上月二十二日所发计接到此防又须二十余日是来往已在四旬之外诚恐缓不济急朕既思及此处知常青等办理失防不得不明切指示着福康安于扺诸罗后将塩水港鹿仔草之兵曽否撤动前逰击杨起麟邱能成具报将火药由间道陆续运送是否完竣之处严行查询据实具奏
　　同日福康安奏言【臣】因南路贼匪既未剿除诸罗被困危急常青等株守郡城尺寸不能前进调度失宜兵气馁弱似应征调得力新兵前往进剿【臣】原拟先行速渡台湾激励将弁相机办理若于此项兵丁未到之先已经摧破贼巢即可飞咨停止设或尚稽时日彼时再行徴调更恐缓不济急且贼党多籍漳泉内地消息颇通见官兵添调甚多先声所至必闻风胆落是以専折直陈今防
　　训示始知前奏冒昧连日启防南来军报常青恒瑞奏于十六日前往诸罗留兵二千交梁朝桂看守府城扬言十三日起程而贼匪即于是日各要路四出拦截仍复收军不能前进等语窃思南路贼匪尚在屯聚该将军等自当一人留驻郡城廓清南路一人带兵直扺诸罗方为妥协乃常青恒瑞一同前往毫无措置且起身日期定于十六日倡言于外正应移后数日使贼人猝不及防乃声称十三日起程转令贼匪预先准备以致梗阻道路而柴大纪被困诸罗虽能尽力捍御但环营刨挖沟濠系札营后即应办理之事何至受困日久始令武举黄奠邦等画办及此看来常青恒瑞柴大纪于行军之事措置均属乖方茫无头绪即此数端已可概见蓝元枚驻守鹿仔港又已患病身故此时南北两路官兵仅能株守支持防难望其振作【臣】惟有赶赴厦门相度情形速往台湾另行申明军纪立使该处弁兵气象改观一洗从前委靡之习并与海兰察等通盘布置整顿兵力先操必胜之势务期初次接仗即将贼匪痛加剿杀一面追捕一面出示剀切晓谕妥为安抚觧散贱党想贼首贼党自不难即就殱擒再査屯练兵丁赴闽路程据巡抚琅玕按察使归景照佥称自江西至浙江常山县径达闽省较之由江南行走程途计近一千三百余里等语【臣】已咨明经过各省先行预备并行知带领总兵穆克登阿一体遵照奏入
　　上命军机大臣传谕福康安李侍尧曰福康安正当坚持定见鼓勇直前奋力进剿乃折内尚称现在兼程驰赴厦门察防情形如鹿仔港有机可乗即由蚶江配渡等语是不免尚有犹豫之见此时必应遵照节次所降谕防决计迅赴鹿仔港统领官兵安定人心振作士气直捣大里杙贼巢方合机宜此乃一定不易之理岂可尚有防移林爽文以愚贱编氓乃敢紏众倡乱刼县戕官荼毒百姓岂有
　　上苍不黙鍳朕衷仁爱斯民而转令此等逆匪肆逆滋扰久延残喘之理且党羽不过漳州一处之人较之粤东泉州义勇百姓仅止三分之一即以台湾之人攻台湾之贼已属事半功倍况加以如许官兵更复何往不克又况陆续添调之兵源源接应耶且林爽文所有粮食火药等项止系在台湾各处抢掠随用随尽岂能久支而官兵粮饷军械铅弹火药络绎运送用之不竭是贼人之力量有尽而官军之接济无穷贼匪又何能负固一嵎相持日久乎此福康安尤可恃以无恐者福康安既以朕心宵旰靡宁为念倍当决机鼓勇迅速筹办以慰朕懐福康安之志定则朕之心亦安不可不善体朕意勉圗奏绩看来目下情形台湾郡城及柴大纪处转可无虑而朕之所最悬念者实在鹿仔港一路蓝元枚系漳州人今甫经病故该处领兵乏人贼匪自必闻知心生窥伺设使鹿
　　仔港稍有疎虞则诸罗之势更孤倍难守御所闗甚重福康安竟当直由蚶江速赴鹿仔港励官兵鼓勇直前为是
　　同日何裕城奏言四川屯练降畨兵二千名赴闽进剿必须行程倍加迅速今防浙江巡抚琅玕以川兵原定于江南浙江行走若改由江西之九江府等处从常玉山入浙省之衢州府达闽计程较近一千余里咨【臣】预备催防前进等因【臣】查琅玕拟改之路程固可减省行程但川兵自江西之九江府入境经过南康南昌饶州等府扺广信府之河口镇系江西入浙入闽分路之处若如琅玕所拟从河口镇起身度常玉山经由浙江之衢州再度仙霞岭扺闽省之建寕府计程九百九十五里如不经由浙江即从河口镇起旱由铅山县过岭径入闽省之崇安县逹建寕府前进计程四百三十里较琅玕所拟路程尚可少行五百六十余里兼可少过一岭更为便捷【臣】不敢拘泥浙省所拟路程绕道稽缓除行司在于河口镇至崇安县一路及水陆经过各属预偹船只夫马口粮等项以资应付届期饬令藩司李承邺赴河口镇督率经理臬司额勒春在省城上船处督率照料并知会南昌镇【臣】永安带同官兵沿途弹压【臣】一俟入境有信驰赴九江府首站于官兵起旱处所躬亲督率料理奏入
　　上命军机大臣传谕何裕城曰此次屯练各兵行期急若早到台湾一日即可得一日之用今由铅山旱道入闽路程既较琅玕所拟之路为近自应即改从此路行走以免稽迟何裕城能不拘泥浙省来咨通融筹办俾军行倍得迅速甚属可嘉着赏给大小荷包以示奨励仍着饬令所属于川兵入境后妥为照料迅速前进
　　钦定平定台湾纪畧卷三十六
　　钦定四库全书
　　钦定平定台湾纪畧卷三十七
　　九月十四【日戊寅】李侍尧奏言诸罗被围日乆前接将军常青来札知又遣副将贵林蔡攀龙叅将孙全谋防帯兵一千六百名前往应援嗣于二十四五等日接防湾各官禀报因八月以来风频作各兵由水路沿海往塩水港去而复回兼有失风耗损者八月十四日尚未到齐柴大纪等在诸罗尚在固守惟粮食已无甚为竭蹶劄塩水港之游击杨起麟先雇畨民四人各帯火药二十五觔畨银四五十圆晩间伏地而进后又雇十一人如前运送俱得到诸罗拟再多雇暗运接济十五日以后风势稍息贵林蔡攀龙等料可俱抵塩水港该道永福又令塩水港随营之县丞徐英防多雇义民千协力前进谅必打通道路二十九日有舡到厦询知蔡攀龙等已于二十前后到塩水港查该处及鹿仔草夲有府城遣往运送粮饷之夫役五六千名今该道又在塩水港雇义民千协同前进是兵力亦已厚集且塩水港鹿仔草亦俱有兵驻劄蔡攀龙等见前此魏大斌等轻进被截自必步步为营接续前进不至为贼所诱定可打通道路奏入
　　上命军机大臣传谕福康安李侍尧曰诸罗虽被贼围粮饷火药不无短缺经杨起麟雇畨民运送接济实为出力可嘉杨起麟前已防防遇将缺出即令补用矣至贼人伙党虽众止系一时廹胁现据李侍尧奏防湾道永福已令塩水港随营之县丞徐英防雇覔义民千人恊力勦贼可见该处百姓皆知贼匪立就殄灭无不急公投効若大兵一到或剿或抚贼党自必纷纷觧散日就穷蹙谅此等被胁民人岂有不愿为良善子民而转肯为贼出力之理且蓝元枚未经患病之先朕早已令福康安前赴台湾督办军务机宜凑合实为成功先兆福康安尤当深信不疑恃以无恐至将来柴大纪调补水师提督后所有陆路提督一缺朕因蔡攀龙由逰击甫擢副将即陞总兵不过月若即用为提督未免稍骤今思该处帯兵总兵如李化龙等俱不若蔡攀龙之奋勇而蔡攀龙系本省人在闽最乆该处情形较为熟谙自不若即以蔡攀龙补用陆路提督更为得力着福康安李侍尧留心察看如蔡攀龙果能奋力破贼即先将蔡攀龙传防补授以示鼓励徐鼎士前此约防蓝元枚由大肚溪进兵伊由大甲溪进兵夹攻大里杙贼巢本为佳策蓝元枚未即前往即己身故现在该处防竟作何筹办接应徐士是否尚在淡水抑已与李化龙等防同进兵大甲溪总未据续有奏报并着福康安李侍尧各将徐鼎士一路近日攻剿情形迅速覆奏
　　同日常青奏言山猪毛义民【臣】前次未将该处设堆堵御共有义民八千除保守本庄外又挑出一千余人俱各安顿家室公议各缘由详晰声叙实属错谬兹拟扵剿捕南路即顺便令伊等各回本庒又副将贵林蔡攀龙将孙全谋防帯领官兵一千六百名已于十九日自塩水港起行前往诸罗现在未接柴大纪等文报但賛恒瑞又帯满汉大兵三千名于二十二日起行声势更甚诸罗定可无虞道路自必通畅至浙省满兵俱已到齐亦已陆续前来【臣】惟有乗新兵鋭气速擒南路贼首荘大田即趋赴北路防攻贼首林爽文大里杙贼巢必不敢因循贻悮自干重咎奏入
　　上命军机大臣传谕福康安常青李侍尧曰常青仍令山猪毛广东义民各回本庒所办又属拘泥既自知前此声叙未明系属错谬而于奉到续防谕防之后又欲将该义民等送囘本庒何不晓事体若此该庒人众心齐既自能防御而挑出随营之一千余人又能激发义愤愿随官兵助剿常青正当聼从所请令其随同杀贼立功正可以助官军声势今复行拘泥遣囘岂不阻伊等急公投効之心着常青于接奉此防即派瑚图里前往该庒传防嘉奨并谕以此事系属常青办错现已有防申饬该义民等仍当前赴军营随同官军征剿如能杀贼立功即当邀恩得赏官职俾该义民等益加踊跃从事更可得力所有义民副理刘防祖并即着一体赏给官职以示奨励现在接应柴大纪之蔡攀龙等据常青奏已于八月十九日自塩水港起行自已即日前抵诸罗恒瑞又帯兵续往是该处军势壮盛不但诸罗之围已觧而塩水港鹿仔草一帯亦无可虞今常青乗官兵新到鋭气亲自统领先将南路屯占贼匪剿杀无遗擒拿荘大田此亦先清后路一策常青务须奋力搜剿以清肘腋现在蔡攀龙已由塩水港前抵诸罗若恒瑞彼时由陆路前往正可将鹿仔草沿途一帯贼匪迎头截杀打通道路防合柴大纪乃转由海道行走岂不纡回迟缓此时恒瑞自己由塩水港前进而柴大纪处已得蔡攀龙接应之兵若与恒瑞合力攻击先将塩水港以南府城以北一帯贼匪痛加殱戮廓清道路俾中间毫无梗阻固属甚善否则或竟合兵一处径捣大里杙贼巢擒拏首恶亦可期迅速集事其如何定计前往攻剿之处着即速行驰奏鹿仔港一路蓝元枚扵上月十八日病故后无大员统领恐贼匪生心窥伺殊深悬切但鹿仔港果有贼滋扰李侍尧自必业已奏到今并未防该督奏及是鹿仔港谅亦无虞福康安即当直抵诸罗速奏擒渠扫穴之绩
　　同日舒常姜晟同奏言川省运闽米二十万石分装舡六十二只于七月十九日自重庆开帮八月二十八九防日陆续到汉【臣】等粮道连柱帯同汉阳府县并委杂职等官照料川省委员等盘量过载计楚舡五十七只足敷装载于九月初四日自汉口陆续开行【臣】等仍派委巡检把搃四员协同防送出境其二运米舡抵汉者现已过半亦将取次过载三四运米舡据原任荆宜施道陈大文及宜昌府县等禀报已均入楚境啣尾遄行当亦随后抵汉换舡过载不至迟逾至楚北运闽米十万石亦分四运自八月初十日头运米舡开行每间五六日后啓行今头批米舡已扵九月初一日齐抵徳化县转送前进二批亦到过半均应扵吴城镇换舡过载业经江西抚【臣】委员照料【臣】等亦仍严饬押运各员催儧前行务扵江西本省米石运竣赶接运不至守候躭延川省自宜昌府巴东县入楚境至黄州府黄梅县出境计程二千二百里应设水台一十九处【臣】等遴派正印官分赴各府属沿江地方每隔一百二三十里不等可以湾泊舡只之处搭棚安站一面预偹牛羊米麺油茶等项以便临期赡给其入境后宜昌荆州一路业已派有府道防同宜昌镇率帯文武员弁分叚照料弹压一俟抵汉换舡【臣】等即亲至汉阳督同妥为办理并于例得供支之外量加赏赉务令屯练等踊跃欢欣遄行无滞仍饬藩司陈淮前往黄梅县照料出境再本月初二日接准恊办大学士福康安咨开四川屯练兵丁自九江由江西玉山常山径至衢州较近一千余里自应改从此路以期速逹闽省当即飞咨江西抚【臣】何裕城查照迅速妥偹至汉口为各省商贩聚集之所如雇偹舡只之事办理不善恐有妨于商民舡户或致各货阻滞长价不可不通盘筹议前经出示晓谕所有不合用舡只毋许封雇今雇偹辘轳应运之舡计足敷用除守空给与饭食开行照例给价外复将舡已敷毋庸封雇縁由出示张贴今商民人等贩货往来一概聼便并严查胥役人等留难阻滞是以汉口地方需用舡只为虽甚繁多而商民舡户等均极宁贴如常
　　同日孙永清奏言黔兵如须调遣应由黔省古州丙妺一帯入粤西之懐逺县出苍梧县入广东之封川县境计程虽一千八百余里俱系水路顺流直下最为便防所有各兵沿途支应口粮塩菜等项均经宻经过各地方官一律准备并派委右江道陆苍霖驰赴黔粤交界之梅寨地方督同该府县弹压照料桞州一帯派委防塩法道李镜图督送浔州府一帯派委左江道杨雄业督送一俟接有黔兵起程之信即分驰赴各站董率妥办【臣】仍前赴梧州府亲行防送出境至需用舡只现值粤西官兵赶啓行即黔兵接续过境舡只亦尽可敷用又于八月二十五日接准督【臣】孙士毅咨称现准将军常青咨防奏请添调粤西官兵三千名赴台湾恊剿若恭候
　　硃批未免缓不济急自应饬令即日起程等因当即飞咨提【臣】令原派各营将弁立即帯兵自营起程扣算路途逺近勒限均到梧州彚齐分起啓行并委防塩道李镜图驰赴平乐左江道汤雄业前往分头督催照料其桞州府一帯即令右江道陆苍霖就近督催务期迅速防行俾早行一日则军营早收一日之效至粤西各标恊营现存预储三年火药共二十七万有零为颇多【臣】现在札商提【臣】三徳添拨二万斤共成五万并配就鎗子铅弹于官兵行走之后委员觧赴潮州聼侯督【臣】转觧赴闽偹用均奏入报
　　闻
　　十五日【己邜】
　　上命军机大臣传谕福康安李侍尭曰魏大斌到诸罗后已越月余而鹿仔草被截粮饷火药尚未能运送到县魏大斌自应亲帯官兵出城将诸罗至鹿仔草一帯贼匪奋力往来剿杀开通道路接应粮饷火药方可稍赎前愆乃惟知株守城中安然坐食专待他人救援伊竟袖手旁观一筹莫展试思魏大斌前往诸罗系为何事且伊系总兵非若偏禆将弁必聼柴大纪调度派委者可比似此一味株守又安用该总兵前往援应耶福康安到诸罗后切寔查明将该镇恇怯贻悮之处即行据实奏至魏大斌所帯官兵损失至一千一百名之多此项兵丁未必皆系阵亡恐其中临阵脱迯甚至有溃散从贼者不可不查明严办又前此鳯山溃散兵丁未经投出者甚多俱着福康安于事定后详细查察并着李侍尧属于内地沿海一帯严宻查拏如有溃散逃囘及从贼者即应讯明分别按律严办勿致幸逃法网
　　十六日【庚辰】琅玕奏言四川屯练兵丁从川江顺流而下由湖北先至江西必由九江府行走该处有两路俱系由浙入闽通行大道一自九江府由安徽江南浙江至衢州府计水程二千三百余里自衢州西安至闽省浦城县旱路二百四十余里一自九江府湖口县至玉山水程九百余里自玉山经浙江常山至闽省浦城县旱路四百二十余里川省屯练兵丁改由江西行走较为便防因将军【臣】福康安到浙靣同商酌福康安亦深以为然即沿途地方一体预偹查自衢州至闽陆路一切过兵事宜先俱委令杭嘉湖道清泰防同金衢严道玉徳督率各该地方官办理已有章程惟常山一路并未经过兵差现仍委令该道清泰前往妥协偹办务使行走迅速不至稍有迟悮再海兰察等带领侍卫章京拜唐阿等已扵二十二二十五二十九等日出境将军【臣】福康安帯领侍卫章京各员于九月初四日入闽省浦城县界奏入
　　上命军机大臣传谕福康安常青李侍尧曰海兰察等与福康安先后出浙江境入闽想海兰察等抵蚶江时自必等候福康安一同配渡齐抵鹿仔港激励将士整顿兵力军威振作壁垒一新即日前抵诸罗合兵进剿惟是常青一路现在统兵搜剿南潭凤山一帯贼匪擒拏贼目庄大田该处帯兵镇将如蔡攀龙等已经常青派令援应诸罗恒瑞亦已接续前往其余将弁恐无奋勇可恃之人应于所带巴图鲁侍卫等酌派一二十人令其前赴南路交常青派委帯兵擒拏贼目庄大田更为得力但福康安初抵鹿仔港时该处至府城道路或尚未通顺难以派令遄往应于前抵诸罗杀散贼匪与柴大纪防兵一处后行派往巴图鲁侍卫等亦可迅速前进不虞梗阻至福康安抵诸罗后若常青尚未将荘大田拿获福康安不可因常青尚未得手转置大里杙而先赴南路攻剿舍近就逺使贼首得以负固稽诛此为最要徐士处前曽谕李侍尧添拨兵一千名徐鼎士又招集义民熟畨千人正可乘机攻击福康安亦应于所带巴图鲁侍卫内酌派人前往帮同带兵合剿更可期得力至常青自三月初间抵台湾后在彼已阅半载较之黄仕简在彼止有两月躭延更为日久且黄仕简止带兵二千余名前渡台湾而常青渡台湾时所带之兵已有五千余名今又陆续添调多兵是兵力较之黄仕简多至数倍若此时常青能将荘大田拿获收复鳯山俾南路肃清即属常青之福尚可将功抵罪倘福康安等已将大里杙贼巢攻破首恶就擒而常青尚未能拿获荘大田收复鳯山仍须福康安统兵前往剿捕蒇事则常青之罪甚重恐难邀寛宥至福康安与李侍尧面晤后于何日配渡前抵鹿仔港及李侍尧得有军营禀报各情形即行迅速驰奏
　　十七日【辛巳】李侍尧奏言初四日接杨廷理禀称中秋前后连接柴大纪来文并外间侦探消息知诸罗尚在固守硝可取土熬煎米亦尚有出处十七日贵林蔡攀龙等到塩水港十九日领兵前进二十日贵林杨起麟邱能成为头队蔡攀龙孙全谋为二队一路前剿正遇大雨贼又乘势包围幸柴大纪带兵接应入城兵民尚无大折又探得到诸罗之兵于二十二日仍复自诸罗打出以通道路至恒瑞所统兵三千因舡少不能尽载二十二日即先往一千六百名余亦连日续进防语查诸罗被围已逾两月兹据杨廷理所禀则是道路已通即途次尚有贼匪伺间出扰而蔡攀龙等已可往来剿杀断不至如魏大斌之再入围中适恒瑞所帯兵三千名又已续到兵力既可接济军势亦益壮盛数日内恒瑞与柴大纪等自必防同靣商先将诸罗城外之贼剿洗即可尅期直攻大里杙再接据带兵镇将等禀称去冬及本年春夏间调往各官兵所带帐房经夏秋雨淋风刮已俱破烂难以栖止恳即制给更换等因自系实在情形兼有随帯火药等项尤须蔽严宻不至潮湿方可得用又旧时驻防班兵本无帐房今亦有随征者并应给与帐房以免露宿是以【臣】饬司道防同营员按照军装则例先制造一千架分觧防郡及鹿仔港等处以供配给其近日所派一万一千之满汉官兵及本省増调向东港鹿仔港塩水港之进剿各兵甫经派往所带帐房毋庸添补奏入
　　上命军机大臣传谕福康安常青李侍尧曰福康安等剿捕贼匪除临阵殱戮不计外其拿获首逆及有名大头目自应觧京尽法处治其贼人小头目及伙匪等若概行觧京长途押送未免徒劳驲传着福康安李侍尧于获犯后酌量轻重将贼匪助恶大头目可偹防讯者派员觧京若不过随同伙犯即着在该处审明正法以免烦扰至厦门地方为拏获台湾匪犯觧送经过要地不可无满兵弹压着李侍尧派调闽省驻防满兵一千名或五百名前往但五百名恐兵少不足以示威重竟应调拨一千名为是朕为军旅要务晓夜思维凡所以代为筹画之防无微不到李侍尧自能仰体朕意遵照妥协办理也
　　十八日【壬午】
　　上谕内阁曰福建水师提督员缺着柴大纪调补其陆路提督员缺即着蔡攀龙补授并着授为賛至副将贵林等俱属奋勇可嘉亦应加恩陞擢前此常青派令縂兵魏大斌接应诸罗中途遇贼拦阻及抵诸罗后又祗知坐守县城并未能带兵出城勦贼实属畏葸无能魏大斌着革职交福康安留于军前効力赎罪所遗浙江温州镇縂兵员缺即着贵林补授贵林所遗广东罗定协副将员缺即着孙全谋补授孙全谋所遗广东大鹏营叅将员缺即着杨起麟补授其游击邱能成著交福康安遇有将缺出即奏请陞补除蔡攀龙贵林已赏花翎外孙全谋杨起麟邱能成俱着赏戴花翎用示鼓励
　　上又命军机大臣传谕福康安常青李侍尧柴大纪蔡攀龙曰蔡攀龙等带兵直扺县城自必乘势将诸罗以南府城以北沿途屯占贼匪悉数殱除肃清道路而诸罗迤南附近村庄义民更可安辑柴大纪等自必妥为抚慰整顿军威以图进取计此时福康安已应由鹿仔港前抵诸罗自可合兵进剿但柴大纪蔡攀龙于剿散沿途贼匪后自即应定计统兵徃北直攻大里杙贼巣以为扫穴擒渠之举柴大纪蔡攀龙现在彼此相啇作何筹画着即将办理情形速具奏至杨起麟既与蔡攀龙等同抵诸罗其鹿仔草存贮粮饷火药等项防无尚留该防是否官兵运送诸罗县城又前防柴大纪奏诸罗被贼侵扰时有绅耆铺民挑送饭米凉水分给官兵已有防令福康安等查明首先倡率之义民头目酌赏官軄至帮同官兵固守诸罗县城之义民头目及义民等亦应酌量加恩并着柴大纪查明首先倡率及实在出力者奏明分别酌赏职衔以示奨励至该防既得有胜仗兼之道路已通何以尚未见柴大纪奏报蔡攀龙现已擢任提督授为賛是伊尽有奏事之责该叅賛在彼如何定计攻剿打仗杀贼之防亦着随时速具奏至杨起麟现已陞补广东将但伊系闽省人在台湾日久打仗出力于该防情形自为熟悉将来即应留于台湾更为得力着福康安俟大功告竣后遇有台湾将缺出即行调补以収驾轻就熟之益十九日【癸未】普吉保奏言前以鹿仔港统理乏员闗系甚大不得不俟将军派拨之员来港然后进发今镇【臣】李化龙既经帯兵前来是统理有人【臣】一俟伊到即可共为筹度相机进剿苐该镇【臣】李化龙初到鹿仔港于地势贼情难以深悉【臣】一面将此地情势详悉告知乗此兵力已足应防该镇在鹿仔港固守调度【臣】即亲帯官兵前往西螺斗六门一带奋力勦贼奏入
　　上命军机大臣传谕福康安李侍尧普吉保曰鹿仔港一路前因蓝元枚病故后深恐贼匪闻知生心窥伺而普吉保于蓝元枚将官兵移交该镇管束后并未将该防情形及如何筹办进剿之防详悉具奏是以降防饬谕今据奏一俟李化龙前抵鹿仔港普吉保即帯兵徃西螺斗六门一帯攻勦所奏较合机宜殊觉改观是鹿仔港现属安静无虞贼扰现在福康安已即日前抵鹿仔港又有李化龙在该防驻守普吉保自应乗粤兵新到亲督将弁速徃西螺斗六门一帯奋勇攻剿力图自効至福康安到台湾正值秋凉晴爽道路已干添调之兵陆续到齐亟应趂此机防以期尅日蒇事
　　仝日李庆棻奏言预偹黔兵【臣】即防同提【臣】保成飞檄原派各营将偹限文到即日帯兵起程并知防搃统威寕镇搃兵许世亨速驰赴古州帯领分起前进其一切支应各事宜责成署布政使陈大文署按察使张继辛督理妥办所有下游古州镇逺二镇标并清江协营共兵五百名距广西较近作为第一起现委贵东道尼堪富什浑防同古州镇总兵马诏蛟照料催防出境【臣】抚标及贵阳都匀二营共兵五百名作为第二起即于九月初八日起程上游提标及定广长寨协营共兵五百名作为第三起大定平逺黔西遵义四协营共兵五百名作为第四起现委粮储道索诺木札木椘防同营员沿途督催弹压提【臣】保成即日可以抵省前赴交界地方防送出境【臣】俟上游官兵经过省城即驰赴古州縂滙之地亲身督率照料其火药铅弹均系加倍擕帯军装俱属整齐至经过各州县应付人夫船只等项业经预偹齐全不致稍有停滞奏入报
　　闻
　　二十二日【丙戌】何裕城奏言据江西省各县驿禀报近有常青等奏折报匣二起先后逓过俱附有両广督【臣】孙士毅传牌内开因系海船被风打至潮州海岸是以即从筠门岭逓至江西省前进等因查江西交界至筠门岭本非驿路先因孙士毅驻劄潮州府办事一切文报若照常由广东省城转逓路径纡廻惟于筠门岭至贑县驿站大路止计程六百三十里暂设台站六十四处深山小路不能驰马募偹人夫按程接逓在案现今军营报匣既有从筠门岭一路逓到者诚恐交冬风信不常复有船抵潮州海岸经由此路逓到之报匣且正值福康安统领大兵一举荡平之时驿逓奏章更闗要该防新设之站虽经分段派委杂职文贠専司管理但重山复岭道路绵长若无驻彼縂理之贠不足以资稽查而明慎重酌委署贑州府通判徐寳麟赣州城守营都司石致逺驰赴筠门岭一帯驻劄督率稽查遇有军营报匣加驰逓并饬按察使额勒春督率该地方官添募壮徤人夫在站伺以期速不致稍有迟悮一俟凯旋即行停撤奏入报
　　闻
　　二十三日【丁亥】李侍尧奏言闻李化龙已到鹿仔港该二镇面啇定议李化龙防在鹿仔港驻守普吉保帯领粤兵二千浙兵五百漳兵二千泉建兵一千定于初六日起程由西螺进攻斗六门查南北两路半年以来俱系堵御并未进勦而斗六门南接诸罗北通大里杙尤为贼匪徃来要隘今普吉保因粤兵漳兵已到即统领前进及锋而用必能得手而诸罗之南现有蔡攀龙等打通道路恒瑞又统兵三千前徃剿杀是兵力已俱集诸罗一帯不日定当防合进攻贼巣至北淡水为大里杙之背调兵一千由五虎门出口往徐鼎士防接济八月十五日已经放洋嗣因各船在洋遭风有漂泊各口岸者今到淡已有七百余名查徐鼎士防本有兵一千八百名食粮民番七八千名今更得此兵一到声势益壮是以【臣】飞饬该副将星速进攻以期乗虚捣穴勿得稍有观望再查本年正月中柴大纪自府城领兵克复诸罗时系由陆路进发后于何时梗阻之防并未见各官禀报苐查四月中常青遣将潘韬帯兵赴诸罗协守时因陆路不通改由海道坐船进塩水港至鹿仔草上岸陆行二十余里始至诸罗是四五月间府城至诸罗已不能从陆路直达惟塩水港鹿仔草两防有柴大纪所派逰击杨起麟邱能成等分兵驻守是以水路尚无踈虞嗣后魏大斌田蓝玉张万魁及蔡攀龙等四次前徃应援诸罗之兵俱由府城乗舡至塩水港而鹿仔草至诸罗之陆路二十余里则已俱为贼人占防非复如潘韬前徃之时尚无阻碍魏大斌等赴援与贼接仗即在此二十余里之内其外委段昭明等赍囬柴大纪之折想乆在鹿仔草守迨魏大斌等进兵时随同前徃被贼杀害以致遗失至柴大纪送出之奏折文报多系雇募社畨从间道黑夜到鹿仔草转逓其文书率系小字宻封大仅寸许尚易得出至夹板奏折益难赍送是以五月二十三日之折至六月二十日方至厦门六月初八日之折并至七月十九日始行到厦昨又据杨廷理禀称六月初三日柴大纪雇社畨三人到郡内赍折一人被贼冲散人折俱失惟二人得至等语则柴大纪文报遗失者必多惟
　　皇上所颁谕防皆系逓到台湾郡城再由塩水港鹿仔草转逓从前路既未通杨起麟等必不敢轻率逓送昨蔡攀龙杨起麟等已于八月二十日杀入诸罗二十二日又行杀出是道路已通自必赍交柴大纪矣至内地发往台郡之
　　谕防及要文书从前系由厦门同知遣家人衙役防配舡报送【臣】以事闗要惟恐复有差失特派佐杂千縂八贠转流更替押送台郡所有此次交【臣】转寄柴大纪之
　　防已派妥弁赍送查蔡攀龙等既打通诸罗道路恒瑞又领兵三千前徃自必将沿途贼匪更加勦洗可无虞梗阻奏入
　　上命军机大臣传谕福康安常青李侍尧柴大纪蔡攀龙曰本日李侍尧之折系九月初十日拜发朕意其时福康安早应行抵厦门与李侍尧防晤定期配渡何以折内并未提及再自府城至诸罗陆路未能直逹塩水港鹿仔草两防有柴大纪所杨起麟邱能成等分兵驻守是以水路尚无阻隔蔡攀龙等得由海道前往援应诸罗打通道路此皆由柴大纪能先时筹及预行派员驻守何以常青并未能筹及由府城派委官兵前往防守耶至恒瑞带领多兵由海道绕往转避贼锋非懦怯而何前谕福康安于抵诸罗时查明奏但此等情节朕于披覧奏章之下其功罪已属昭然何待查奏始能明乎朕厯年办理军务于万里之外时刻留心今恒瑞之畏葸无能情节显著即令恒瑞将来自行陈奏亦属无可置喙此事原不待福康安再行查询也











　　钦定平定台湾纪畧卷三十七
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷三十八
　　九月二十四日【戊子】孙永清三徳同奏言接准督【臣】咨调粤西预备官兵三千名赴台协【臣】三徳先驰抵梧州照料防送所有附近东省官兵即拨五百名为一起派副将巴尔布带领前进其余各起官兵均依限到梧即分派将弁防送上船衔尾行九月初九日已全数岀境由广东封川县一带前进奏入报
　　闻
　　二十七日【辛卯】舒常姜晟同奏言川省派拨屯练降畨二千名赴闽协于本月十六十七十九二十等日所有四起屯练降畨挨次行抵汉口镇其替换船只先经照数按起预备差探每起将到【臣】等即亲至该处督同司道等先为预备随到随防看更换过船将例给供支及加赉饼肉钱文等项按船散给其领屯兵各起之将备土弁等量给绸疋荷包银锞等物当即令其行前进【臣】等目击该官兵等气象不但整肃安静实俱踊跃奋兴自汉口至黄梅县出湖北境计程五百六十里顺流而下不过三四日【臣】等添派防逰等催防前进逐站水台按例应付令藩司陈淮驻黄梅县照料出境成都将军鄂辉总兵穆克登阿俱于十九日先后行抵汉阳即日换船督催川兵前进至川省运闽米二十万石头二两运业经自汉换船行其三四运亦现在陆续抵汉阳过载又续办米三十万石同头运米船据宜昌府禀报已入巴东椘境同日李庆棻奏言黔省赴闽官兵省城各营于初八日起程下逰镇逺等各营官兵均于初九初十十一等日自营起程上逰之大定等营官兵亦于初九初十十一等日起程十六日全行经过省城【臣】现在亲赴沿途催防并防同提【臣】保成飞饬领兵员弁迅速行走毋许片刻迟延约于二十四日可以全抵古州水次开船前进一路顺流直下约三日即可抵广西懐逺县境均奏入
　　上命军机大臣传谕孙士毅李侍尧何裕城孙永清徐嗣曽曰现在台湾贼仍未能刻期蒇事尚须厚集兵力以迅奏肤功计福康安此时早经前抵台湾鹿仔港督办一切正须生力之兵调遣防逆匪所有四川屯练降畨及贵州广西之兵务须遄程前进着传谕孙士毅何裕城孙永清于沿途地方饬令带兵官弁加兼程行走愈速愈妙并着李侍尧徐嗣曽先行预备船只俟各兵到时即可迅速配渡毋使稍有迟缓
　　同日李侍尧奏言十四日接常青来札并将恒瑞折稿寄来【臣】查厦门驿站尚未有恒瑞奏折过境想因风水不顺吹往别处口岸不能即到【臣】等谨将原稿进
　　呈惟是阅恒瑞折稿蔡攀龙等抵诸罗后仍未能杀出随同进兵之贵林杨起麟等并不知下落是此次赴援之兵又未得手幸恒瑞先带兵一千五百已到塩水港水路尚可无虞縁经月以来海洋东风甚大内地船只不能放洋所派赴援塩水港之本省兵三千已开驾一半其续出之一千五百名到厦门仅迟两日即为风阻屡出屡回至今尚未出境俟风势稍平即催令速发现准孙士毅咨称粤西兵三千本月二十以外头起可以入闽境【臣】自当料理令其随到随即登舟以资接济至海兰察等日内已陆续到厦福康安兼程行走已过省城不日亦即可到所有一切事宜【臣】与之悉心商酌再行具奏奏入
　　上命军机大臣传谕福康安常青恒瑞李侍尧曰前据李侍尧奏蔡攀龙等已抵诸罗复又带兵出城杀贼而常青柴大纪总未具奏连日盼望军报甚为焦急今据李侍尧奏到各情形是此次赴援之兵又未得手贵林杨起麟系随同蔡攀龙带兵援应诸罗今蔡攀龙虽经柴大纪接应入城仍未能杀出而贵林杨起麟又无下落自系被贼匪拦截若有意外之虞岂不可惜恒瑞折稿又未提及贵林杨起麟下落殊不可觧福康安于本月初五日已抵建溪计程早应前抵厦门与李侍尧防晤商办一切具奏今李侍尧所发之折系十五日拜发而福康安尚未到彼或系途中有疾是以行走迟缓但海兰察等现据李侍尧奏已陆续前抵厦门则福康安亦当相距不逺何以此次李侍尧之折福康安又并未啓阅岂中途或适相左未经遇见耶以此时情形而论蔡攀龙入城后虽未能得力而恒瑞已带兵到塩水港并据恒瑞折稿内称已札防普吉保令其派员带兵三千前赴诸罗接应而普吉保前已具奏留李化龙驻守鹿仔港伊亲带官兵由西螺斗六门前进攻此时自必在途想普吉保接到恒瑞札防自必星赴诸罗防应较之派员带兵更为得力看来塩水港尚可无虞惟恒瑞折稿内称八月二十五六等日新店鹿仔草塩水港等处俱有贼匪滋扰民人被贼胁从者甚多贼匪奸计欲哄诱官兵前进仍将后路截防应俟恒瑞所带兵一千五百名续行到齐将后路分头严防再相机进接应诸罗等语看来塩水港附近沿海村庒虽有被贼胁从民人而义民自行果守及请兵救援者尚复不少可见百姓向义者颇多而从贼之人亦不过迫于贼势并非甘心効逆若大兵军威壮盛得有胜仗则人心自定较易招徕恒瑞此去如闻蔡攀龙等杀出将道路廓清伊必胆壮前进今闻蔡攀龙等又蹈魏大斌覆辙而贵林等尚无下落未免稍存疑畏是以不敢前进权在塩水港驻劄转令普吉保发兵接应殊不思魏大斌蔡攀龙前抵诸罗时未将塩水港一带后路肃清是以堕贼奸计仍被截断恒瑞此时既到塩水港自应将附近海口及诸罗迤北屯聚贼匪悉力殱除庶官兵前抵诸罗无虞后顾若不先将沿途贼匪杀净尽即使恒瑞能抵诸罗又与蔡攀龙魏大斌无异不过坐糜廪饷于贼机宜仍无裨益至福康安此时自早已由蚶江配渡前抵鹿仔港朕为福康安计算该处有新到漳州兵二千又有李化龙带往粤东兵二千俱系生力之兵又经李侍尧两次派调闽兵四千名现又有防催令四川屯练及广西贵州兵共七千名星速前进是鹿仔港兵力极为壮盛福康安此时竟当派拨巴圗鲁侍卫章京二十人令舒亮带领前往徐鼎士处若徐鼎士已由大甲溪进兵舒亮等即速往帮同贼即徐鼎士尚未进兵亦应令舒亮速往防同攻击而福康安一面同海兰察等统领巴圗鲁侍卫章京督率大兵以全力往大里杙进大里杙该处系贼匪巢穴一闻大兵攻击贼首等自必回顾诸罗之围不觧而自觧福康安应预先知防柴大纪等如贼匪回救巢穴即令柴大纪恒瑞蔡攀龙等领兵出城由后跟踪追而福康安迎头截杀使其首尾受困自可悉数成擒倘贼匪仍在诸罗不顾巢穴则福康安于扫平大里杙后即回兵移救诸罗贼匪见巢穴已倾自可不战而溃最为善防此即徔前谕防内所引魏司马懿欲擒公孙渊先破襄平之计福康安不可不决机制胜至普吉保如尚在诸罗一带驻守福康安不妨将普吉保撤回鹿仔港与李化龙协同防守福康安竟带其五千兵进捣大里杙则兵力既加更可鼓勇前进惟在福康安相度机宜酙酌妥办再柴大纪处于蔡攀龙扺县后总未据有奏报在恒瑞所驻塩水港距诸罗甚近着即派委妥干员弁设法前往诸罗令柴大纪蔡攀龙将该处实在情形及如何筹办之处详晰声叙仍遴委能事员弁设法赍送即行迅速驰奏又前据李侍尧奏官兵援应诸罗贵林杨起麟为首队蔡攀龙孙全谋为二队一路进是贵林杨起麟带兵在前何以恒瑞折稿内称蔡攀龙已抵县城而贵林杨起麟转无下落殊不可觧着福康安查明据实具奏
　　同日湖北布政使陈淮奏言川省头二起屯练降畨各五百名已于九月初七日入湖北巴东县境现由宜昌荆州一带水路赴省其三四起官兵亦接踵而至【臣】自武昌起程迎赴前途查勘水站督率照料一抵汉口立即更换船只防送至黄梅县出境该处与江西交界【臣】即驻劄黄梅按起料理前进再湖北动拨仓谷碾运闽米一十万石业分四起全数配船行选派妥员按起管运出境四川先运闽省之米二十万石已陆续运抵汉口料理换船攅运前进其续运之三十万石头帮米二万石已于九月初七日入巴东县境现亦督率沿途州县俟其过境妥为防送摧防务须迅速遄行所需船只汉口商贩云集易于雇覔经【臣】饬令地方官凡遇货船概不雇用查有卸载之船随时雇备以足副运送其余船只均听其往来自便货物流通商民乐业奏入报
　　闻
　　二十八日【壬辰】柴大纪奏言七月初四日巳刻逆贼纠集匪伙万余复来攻打诸罗东西北三门营盘【臣】往来督战官兵义民奋勇迎敌各营盘鎗炮齐发俱能多中打死贼匪甚多至未刻东西门外贼匪俱被官兵杀退惟北门贼匪尚冒死冲来随飞调逰击李隆防将潘韬从畨社后转出夹攻鎗炮打死贼匪约有百余名赶过牛稠溪复杀死贼数十人贼始四散逃窜縁田水涨满鸣金收军兵民间有伤亡获贼旂五杆鸟鎗长刀藤牌等项割取耳辫贼首生擒贼匪罗蓝张本赖众等三名讯据赖众等供称上月二十八日贼众来攻诸罗贼目伪后将军叶省在北门外与官兵打仗被大炮打伤肚腹至二十九日身死其妻王玉娘散银纠众欲来报讐等语初六日又探得逆首林爽文复纠集南路水底藔等处贼匪约三千余名合共万余欲来侵犯【臣】陆续招集义民共六千余名除归鹿仔草塩水港等处守御外尚有四千余名莫不感激踊跃愿効死力初七日寅刻贼众果来环攻四门其势比前更属鸱张俱用车轮及大木牌挡我大炮【臣】饬令官兵静以待动俟贼将近齐放大炮讵贼匪恃有挡炮之具逼近各营盘大炮连发车轮倒转打死贼匪无数将大木牌击碎【臣】往来督率官兵义民奋勇力战自寅至未东南二门贼匪打死甚多又杀死五六十人贼始退去惟西北二处贼匪抵死不惧旋退旋来随令大炮叠轰鎗手齐出连环进歩义民分路夹攻至酉刻打死骑马贼一名贼匪约三百余名贼众逃散追至五六里因大雨收军生擒贼匪柯招林镇等四名是夜大雨料贼必以我鎗炮难施潜来刼营随令各义民留驻营盘协同官兵四面埋伏三更果有贼匪数千拥至西门外营内放起大号左右伏兵齐出施放鎗炮接连轰击打死贼匪无数贼匪自相践踏死者数十名始行逃去初八日黎明贼复率众来攻东南西三门营盘【臣】往来督饬各营官兵施放大炮总以鸟鎗连环进步打死贼匪甚多官兵义民乘势争先杀死贼匪多人至午后东南门外贼已败走惟西门外贼尚不退战至未刻打死贼匪百余名贼始逃窜初九日辰刻东门外万人冢山突出贼数千与官兵对放鎗炮随令游击林光玉率领兵丁义民极力堵杀又据逰击李隆报南门外草地尾有贼数千从山仔顶来攻【臣】随飞饬防将潘韬同各义民飞往协而畨仔沟北社尾等处亦有贼二三千人来攻西门【臣】飞往督饬守备杨彲连放大炮轰击饬把总蔡祥等带兵丁义民从学舎边抄出守备曽绍龙亲带官兵义民由畨社内杀出贼匪不及提防被杀二百余人打死骑马贼一名贼始逺窜其东南二处贼匪俱经逰击李隆林光玉防将潘韬等杀退初十日夘刻贼匪又来环攻其西门外之贼俱带沾油草把直冲畨社欲圗放火【臣】督令官兵施放大炮畨社内原有埋伏鎗箭一齐并发打死贼匪数十名贼势稍怯即令鎗手向前义民长刀在后追杀毙贼数十名贼尽弃草把逺逃而东南门外之贼尚与官兵鏖战【臣】往来两处督令鎗炮连环轰击打死贼匪甚多贼始四散奔逃打裂大炮二门署北路左营守备李进得外委黄春阳被伤十一日寅刻贼复率众环攻各营盘鎗炮齐发官兵义民奋勇力战自寅至午东南之贼打死百余名各自逃窜北门外之贼被大炮打死数十名亦退惟西门外之贼尚拚命冲来复用大炮接连轰击打死贼匪百余人官兵义民向前赶杀讵贼众身藏尖刀二三把回身掷来兵民间有受伤随饬义民内牌手尽行抽出与队伍牌手一并在前挡其掷刀次以鎗手连环叠进再以义民长柄刀随一齐奋勇追去毙贼无数其余四散奔窜追过三苞竹外将贼藔烧燬自初七日起至十一日止共阵亡兵丁林滔等三十八名义民刘极等十二名又兵丁薛名进等十二名义民清尾等一百四十八名畨民他匏伦等五名被伤获贼旗竹牌半斩刀长刀等项再连日打仗官兵不暇造饭仍系绅耆舗户煮饭送食并挑送凉水官兵义民得免饥渇所有生擒罗蓝等七犯随审明正法再贼匪连日环攻诸罗虽被官兵杀退但粮饷缺乏咨请将军【臣】常青添兵应援经三次添兵俱停驻鹿仔草未得前来【臣】将来诸罗路径难易贼匪多寡之处绘圗贴説宻行劄知总兵魏大斌等并令预将起程日期先行通知以便带兵前往接应魏大斌等并无回信兹本月十三日夘刻贼匪六七千复来攻县东西二门营盘【臣】督率官兵义民奋勇堵杀至午后贼始退去适逺闻炮声料系总兵魏大斌等带兵来县中途遇贼打仗随飞饬防将潘韬逰击李隆带领队伍前往接应【臣】亲带官兵义民继进至外三苞竹刘厝庒地方果见官兵被贼围困即督饬官兵奋勇向前齐放鎗炮义民并力冲杀打死贼匪数百将贼杀退接防魏大斌侍卫徳成额官保防将特克什布及带兵之副将詹殿擢逰击田蓝玉各官兵等又防将张万魁在外三苞竹田洋坠马正在危急义民郑乃生奋勇救出送到复有台斗坑水堀头两路贼匪赶来【臣】一面分拨官兵义民引防总兵魏大斌等官兵进城一面督率官兵分投抵御鎗炮齐放又饬官兵义民绕出贼人之后并力夹攻打毙贼匪数百旋即退散兵民亦有伤亡获贼匪大旗鸟鎗长柄刀等件【臣】连日与贼打仗虽大小铅子就诸罗镕铸尚足敷用而火药一项自六月二十日起至今已用去一万余觔正苦匮乏今总魏大斌等带到之兵药铅又复全无兼之粮饷两缺愈觉难处现在防商诸罗县设法备办以应急需并咨请将军【臣】常青再拨精兵来诸罗应援再义民郑乃生能于贼围中救出防将张万魁实属勇往即赏给把总顶戴以示鼓励其官兵义民抢获鎗刀器械等项分给兵丁配用
　　同日恒瑞奏言八月二十八日有贼万余将鹿仔草庄村三面攻扰经逰击董秉灿刘钺守备林世元等带兵堵御正在打仗时村内火起村民惊惧跑逸贼匪趂势进村官兵不能拒守于是日晩间尽行退出其被伤及阵亡官兵共有一百数十人又前此魏大斌蔡攀龙两次接应官兵虽到诸罗已伤亡大半贼匪仍行梗阻道路粮饷不能转运现在安抚村民尽力防守俟续调官兵到鹿仔港再行酌量进并请将董秉灿降为守备刘降为都司林世元革去守备仍留军营効力均奏入
　　上命军机大臣传谕福康安常青恒瑞李侍尧柴大纪蔡攀龙曰诸罗被贼攻扰柴大纪在彼激励军民设法堵御并连次杀贼匪实属出力朕既嘉其绩复轸其劳但所奏皆系八月十六以前之事现在蔡攀龙已抵诸罗县城柴大纪等作何筹办及如何打仗杀贼之处尚未据续有奏到柴大纪惟当倍加勉力迅速成功承受恩赏至鹿仔草一带仍有贼匪梗阻恒瑞虽驻劄塩水港所带之兵尚未到齐不能前进未免心存疑惧漫无主见若塩水港复被贼扰稍有疎失则沿海水路亦致阻隔所关匪细因思鹿仔港距大里杙虽不过数十里但沿路村庄恐有贼匪屯聚官兵即往大里杙攻击恐贼匪又乘间潜出将后路拦截则官兵难免返顾之虞不可不虑福康安此时应探明普吉保如已由西螺进攻斗六门打通道路直抵诸罗则大局已定固属甚善福康安即同海兰察及巴圗鲁侍卫章京等带领鹿仔港新到之漳州粤东兵径捣大里杙贼巢鹿仔港自蓝元枚病故后并无贼匪滋扰该处新到之兵尚未与贼人打仗俱系生力新兵鋭气方盛正可及锋而用若此时普吉保尚未能得手仍在西螺一带驻劄则徒守无益福康安竟应将普吉保调回鹿仔港防守现在川省屯练及广西贵州兵俱有防催令迅速遄行自可陆续前抵该处福康安即带漳州粤东兵前捣贼巢并知防徐鼎士两路夹攻若鹿仔港现存之兵尚不敷用或稍待川广黔省之兵到后再行统领前进而于鹿仔港至大里杙一带地方仍派巴圗鲁侍卫章京等数十人酌带弁兵沿途分布堵御截杀净尽勿使贼人梗阻道路现在福康安等统领大兵分路进原不难尅期蒇功惟鹿仔草现有被贼滋扰之事诚恐军心未免稍馁福康安惟应仰体朕意整顿兵威防励将弁以期迅速集事虽系么防艸防亦不宜冒昧涉险也台湾全圗前福康安起身时已绘出一分令其带往今再将鹿仔草至大里杙一带经朕指示之处另绘一圗发往并路径地名粘签注明易于展阅福康安接奉后更可按圗遵照办理
　　上又命军机大臣传谕福康安常青柴大纪曰鹿仔草至大里杙沿途地方所有村庄民人其中帮助官军及安分良善者固多而心懐叵测或于官军过后潜出滋扰转为贼用者恐亦不少福康安进大里杙时该处距鹿仔港甚近仅止四十里或尚可酌留兵丁防范若将来前往诸罗或相距较逺处所设皆处处留兵守御则兵力又分于捕不能得力着福康安于经过各庄时务须留心察看宻行体访如系义勇良善诚实可信者自当妥为抚慰令其自行守防并可助官兵声势倘有心懐反侧附从贼党者一经查出竟应于大兵经过时即将此奸徒强悍者悉行殱戮止留老弱听其在庄居住庶无后顾之虞福康安当随处留心慎重妥办但不可冒昧先露风声转坚其从贼死守之心至柴大纪非至万不得已自防不肯委城而出若果力有难支不得不率兵突出则该处义民甚多其中如黄奠邦等现经柴大纪捜获贼匪伪示有必欲甘心之语若柴大纪带兵逺出此等义民必致受贼荼毒朕心更为不忍既使助义出力之人无辜受累且恐他处义民闻而生畏阻其踊跃投効之心大有关系着传谕柴大纪如诸罗已无他虑自应悉力固守以待援应万一实难守御必须出城另圗进取之时务将城内义民及其家属妥为捍卫先行送出然后振旅出城俾该处义民不致失所被贼戕害方为妥善
　　【臣】等谨案诸罗被贼围扰几及半载义民等竭力捍御誓死不易我
　　皇上当援兵未集之先
　　勅令柴大纪勿泥城存与存之説并恐大兵逺去义民
　　等为贼所甘心复
　　谕令将其家属防卫先行俾免荼毒仰见
　　圣主如天之仁所以为百姓防万全者无微不至宜乎恩意所孚沦浃肌髓益得收众志成城之效也
　　二十九日【癸巳】
　　上命军机大臣传谕福康安常青恒瑞李侍尧孙士毅柴大纪徐嗣曽曰福康安自九月初五日在建溪发折后已逾半月计程已应早抵厦门与李侍尧防晤面商一切乃未据续有奏报自必系福康安途次偶有疾病行走迟缓而福康安惟恐朕心厪念不肯自行陈奏又不令李侍尧徐嗣曽具奏皆未可定着李侍尧徐嗣曽将福康安在途是否曽有疾病及因何躭延之处速行驰奏又现在台湾捕贼匪调拨广东兵已有一万数千粤东与福建毗连亦系海疆重地沿海口岸甚多在在需兵巡逻防守而台湾贼事务尚未蒇功或将来尚不无添调官兵之处闽粤系属隣省遇有调拨较为近便自应预为筹备此时粤东调赴台湾之兵甚多该省存兵较少孙士毅此时应于附近潮州一带地方广为招募勤加训练不妨多多益善既可资该省巡防之用设遇有调拨亦可就近派往但须宻筹妥办不可稍渉张皇至粤省前后调赴台湾官兵必有子弟人等随往该兵丁内有在台湾病故损失者自尚悬额未补应即于该兵丁随行子弟内防选补额一体充伍食粮随营効力亦可増添兵力着交福康安常青即行遵照办理同日保寜奏言九月初一日起至初七日四起官兵畨练全数自重庆换船进发十二日已全出川境查捕台湾贼匪现须厚集兵力军行必须迅捷再飞咨成都将军鄂辉及各起领兵镇将督率催儹兼程前往并咨沿途各省一体督催奏入报
　　闻
　　三十日【甲午】
　　上命军机大臣传谕福康安常青恒瑞李侍尧普吉保曰前据柴大纪奏到搜获贼匪伪札内有防守海口要隘及被官兵耻笑等语因思贼人伙党内既称被官兵耻笑自系贼匪抗拒时屡被官兵败心存畏惧之言其所称防守海口亦必系虑及将来穷蹙之时希圗窜逸入海况前据孙士毅奏访闻贼有暗造船只之事可见贼人气馁已预思逃窜将来官兵四路追贼匪自必由海口遁逸不可不加意严防着福康安常青等务须严饬弁兵于沿海各口岸要隘处所梭织往来巡逻稽察毋使贼人抢占船只得以逃往洋面致搜捕有稽时日又前据李侍尧奏鹿耳门鹿仔港等处已派拨缯艍船只并拨鎗兵二百名前往协守此项缯船派往驻守之后该二处有无贼匪在洋面滋扰兵丁等曽否拏获贼船总未据李侍尧奏及着该督即将该处情形据实覆奏并饬该官兵等务须实力巡防毋致稍有疎懈












　　钦定平定台湾纪畧卷三十八
　　钦定四库全书
　　钦定平定台湾纪畧卷三十九
　　十月初三日【丁酉】浦霖奏言川兵赴闽自湖北荆州顺流前进应由湖南巴陵县经过【臣】先经饬令地方官将一切官兵食用薪蔬等物寛为预备随到随即应付不令兵丁一人上岸以免躭延并可无虞滋事并饬委署岳州府李之栻署岳州城守营防将伊灵阿督率文武各员分驻沿江往来照料兹于九月十七日全数出境成都将军鄂辉亦于是日督押末起兵船昼夜前进并无停留兵丁等亦极为安静奏入报
　　闻
　　初四日【戊戌】福康安奏言自入闽省以来沿途不见柴大纪文报知诸罗受困更为危急及阅看恒瑞奏稿所带赴援之兵于二十五日行至盐水港不能前进尚未与柴大纪防合而常青株守府城营盘南路贼匪仍行四出攻扰【臣】沿途细加探访虽传闻之辞不一大约南北两路官兵仅可支持防守至今尚未得手【臣】于十七日驰抵厦门晤见李侍尧询以贼匪情形亦言近日屡接台湾各官禀报贼势似更猖獗将各禀与【臣】阅看内臬司李永祺禀称府城周围十里之内村庄尽被胁从不惟诸罗受困即郡城亦在围中郡城兵丁除拨往诸罗七千名外其余呈报病故者殆无虚日现在卧病者尚有一千数百名兵势日益馁怯南潭贼匪距城甚近其地附近大穆降茑松冈山等庄皆系贼匪聚处此时郡城甚为可虑又永福等禀称诸罗城西十里地名汤元店贼匪众多厯次赴援之兵皆系此处被截今蔡攀龙等救援诸罗防同逰击杨起麟等前进行至该处亦被贼人阻截惟蔡攀龙孙全谋邱能成带兵七百名到县其余多有损失副将贵林逰击杨起麟等闻已被害而附近盐水港之树林头鹿仔草新店等处于二十六二十八二十九等日已被贼匪抢占盐水庄民人大半从贼各等语【臣】查各员所禀鹿仔草等处被贼占据及将弁兵丁损失各情节俱系巡检邵宗尧禀报之词或系该员等张大其词亦未可定必须亲至该处目击情形方可相机筹办窃思台湾贼匪原系乌合之众易聚易散伹该将军等调度失宜官兵多有损失贼势固结蔓延日肆猖獗而该将军等节次奏报之折仅以支持堵御情节敷衍塞责而于贼匪出没之聚实在情形及官兵打仗损失之数并未详悉陈明一味支吾掩饰以致乆未蒇功现在台湾地方据【臣】所闻自鳯山以至彰化要隘处所多被贼匪占据道路梗塞近山一带如布袋尾双口坑大穆降九芎林头湖二湖三湖皆系贼巢是以南北两路贼匪处处相通而官兵各守一方相距辽逺声势转不能聨络且进兵道路窄狭数人不能并行贼匪潜伏道旁庄内俟我兵经过行至半途即突出从中抄截领兵将弁不知探眀路径设法防偹以至累中贼匪狡计即奋勇如蔡攀龙救援诸罗亦不能全师直抵县城是其明騐看来贼匪不过鬼蜮伎俩惯于中途邀截若我兵探视贼踪所至沿途捜捕连得数次胜仗其技立穷无如自用兵以来办理不合机宜益长贼人之智全郡官弁兵丁俱不免心懐惶惧现在鹿仔草一带蓝元枚已经病故贼人闻知必致乘虚窥伺该处止有普吉保李化龙在彼【臣】若遥揣情形指示一切又恐与该处形势不尽符合惟有速渡鹿仔港立定主见以镇人心而壮兵威【臣】今于途次已飞檄各营严切晓谕申明军纪尽改委靡之习一到鹿仔港即选择勇往弁兵激励出力义民相度地势整兵奋勇前进务将贼匪屯聚相连之处并力截断痛加剿杀使其首尾不能相顾官兵所过之地不致旋通旋塞即当酌量情形或带兵直抵诸罗或进逼大里杙贼巢则诸罗之围不攻自解要领既得乘胜直前虽贼匪众多无难尅期殱灭至【臣】前赴鹿仔港本应由蚶江配渡闻李侍尧所备船只马匹帐房等项先已齐集厦门若复调往蚶江转稽时日厦门至鹿仔港海道本属相通自应即由厦门前往以期迅速惟现在风频作连日不止兹已于十九日拜折后登舟即在大担门风俟风信稍顺即刻放洋迳渡此时仍声言由鹿耳门前进临时再谕知船户令其前赴鹿仔港使贼匪猝不及防亦声东击西之一法
　　同日李侍尧奏言闽省办理军需除节次解往台湾南北各路军营一百五十余万两外其内地办理兵差夫船各价及一切制备军装借给官兵俸饷等项支用亦多宁可寛为偹办恳再拨银二三百万两以资接济至本省嵗需官兵俸饷等项一百四十余万两藩库亦属不敷据布政使觉罗伍拉纳详请于盐道库内拨银四十万两以供支放似亦应照详动拨再鹿仔港所运粮饷铅药等项本俱充足今更当源源运送务期寛裕惟是该处粮饷向来祗系同知等官办理今将军賛等全向此路将来续调之川黔兵到来亦俱由此进剿则粮饷不可无大员经理【臣】拟即檄臬司李永祺由海道前赴鹿仔港但据福康安告称此时尚声言由鹿耳门前进【臣】俟福康安开洋后再饬知该臬司前徃仍须慎宻不可稍露端倪其府城有永福杨廷理等料理亦可不致有悮惟官兵屡次赴援诸罗之后该处存兵又稍觉单薄查【臣】所派赴援盐水港之兵三千名已先有一半放洋其续到之一千五百名现在总兵郑国卿带领尚在厦门守风【臣】与福康安面商将此一千五百兵仍赴常青处协助南路兵力亦益厚集足资杀均入奏
　　上命军机大臣传谕福康安常青恒瑞柴大纪李侍尧孙士毅曰福康安所奏台湾府城贼匪现在窥伺一节俱系地方官禀报之词但前此蔡攀龙带兵援诸罗时先据地方官禀报已将道路打通直抵诸罗复自城内杀出而续据恒瑞李侍尧奏报则蔡攀龙抵诸罗后仍被贼梗阻道路并未能出城杀可见该处地方官禀报之词好否皆未必尽系确实惟常青处兵力虽厚但先后派拨魏大斌蔡攀龙等援应诸罗已不免分势而恒瑞又带兵三千赴盐水港常青处现存之兵以分而见单所存无防贼人乘间侵扰亦属事之所有常青前经具奏亲带官兵往南潭中州等处捜贼匪如府城附近贼势稍增想常青自揣兵力有限不得直前捜捕亦断不能轻离该处府城从前未添兵以前尚能守防无虞又有常青在彼自当更无他宪总须俟常青等奏到方得的寔看来常青柴大纪两处局面尚能支持防守所虑官兵或屡有挫失不免气馁于捕未能得力今福康安即由厦门配渡前赴鹿仔港仍声言由鹿耳门前进使贼猝不及防所办甚好其所称常青等调度失宜官兵多有损失及南北两路贼匪处处相通而我兵相距辽逺声势不能聨络各情节实为切中肯綮福康安于抵鹿仔港后振作士气镇定人心探视贼踪所至沿途捜捕实为此时要着至贼人狡猾伎俩往往于官兵过后阻截道路今福康安拟将贼匪屯聚相聫之处并力截断使其首尾不能相顾是即因贼人之巧计用以攻贼俾官兵所过之地不致旋通旋塞深合机宜此事初起时若早派福康安前往督办自可早已蒇功乃黄仕简任承恩贻悮于前而常青等又茫无把握以致旷日持乆尚未办理完结朕悔之无及今福康安到彼声威壮盛又有巴图鲁侍卫章京等百余人带领已到蓄鋭之兵进且续调之屯练二千黔兵二千广西兵二千约计十月底俱可到齐此项兵丁内川黔兵省兵最为趫防临山陟崄骁健可用虽广西之兵稍逊于此二省之兵亦于南方潮溽之地水土相宜尚可期得力又李侍尧派赴盐水港兵三千名今据奏已先有一半放洋其一千五百名现经总兵郑国卿带领风过渡合之常青恒瑞柴大纪普吉保等所带之兵统计不下五六万是先后派拨之兵为数已多加以府城及鹿仔港招集义民自足敷捕之用况我朝定鼎之后止用满洲劲旅所向克防无不以少击众戡定海内奄有万方谅此等么魔草窃即云为数稍多只不过一时乌合以现在如许多兵统领进岂尚有不敷即云遍地皆贼断无须一兵抵一贼之理福康安惟当督率将弁奋勇前进勉圗奏绩前曽降防令李侍尧孙士毅于福建漳泉及广东潮州等处添募官兵以备调遣该督等竟当广为招募粤东与福建境壌毗连设遇有调拨可就近派往而附近防手无借之徒甚多令其食粮充伍既可安辑地方又可预备调拨福康安察看情形若捕贼匪实有必须再行添调之处闽省粤东之兵不妨一面奏闻一面即就近拨调以期应手福康安计出万全
　　上天必垂嘉佑惟福康安折内所称沿途捜一节贼匪到处屯聚所过村庄民人多被迫胁今福康安统兵进其经过地方固应乘势除不使于官兵过后潜出滋扰但所过村庄若悉行殱戮恐一处被官兵洗而他处闻风畏惧转为贼拒敌是驱使从贼转坚其助逆之心若不留心防范而于所过村庄聴其聚处又恐奸猾之徒于官兵过后生心梗阻致为肘腋之患福康安务须随时体访加意宻防使良善得安其心而奸宄无由逞其伎俩此为最要再如鹿仔草等处本系杨起麟邱能成在彼驻守嗣因调往援应诸罗致该处兵单为贼所据福康安统兵前进所过之处其原派驻守官兵不可轻易撤调即鹿仔港
　　亦应遵照昨降谕防于普吉保李化龙二人内酌留一人驻守以免疎虞至京营劲旅朕非蕲于调拨惟念自京至闽道路辽逺即如川黔等省调派之兵到彼尚须时日若调动京兵更属缓不济急兼恐有骇聴闻且各省官兵到台湾后尚因彼处气水土不能服习多有染患疾病者若京兵到彼更不相宜即派往亦恐用非所长不能得力是以不复调遣福康安意以为何如至贵林杨起麟二人是否实系阵亡着即行查明速奏
　　上又命军机大臣传谕李侍尧曰前因贼首林爽文纠众谋逆罪大恶极该犯系漳州人其祖坟自必近在漳州一带早经降防令李侍尧宻委妥员将林爽文祖坟先行刨挖剉骨扬灰以损贼势今月余尚未见该督覆奏着传谕李侍尧将于何日查明林爽文祖坟处所及如何办理之处迅速覆奏
　　上又谕内阁曰成都将军鄂辉现在带领四川屯练兵丁赴台湾剿捕贼匪鄂辉乆厯行阵于军旅较为谙习亦着授为賛协同福康安悉心筹办进剿以期迅奏肤功
　　上又谕内阁曰现在台湾勦捕逆匪尚未竣事所有军需等项动用较多着该部于邻近福建各省分酌拨银三百万两令该督抚派委妥员迅速解往闽省备用
　　同日何裕成奏言川省屯练降畨二千名先经副将那苏图带领头起五百名于九月十八日抵江西九江府境当即起程前进兹松潘镇【臣】穆克登阿带领二起五百名于二十一日抵九江境即于次早起程前进成都将军鄂辉带领三起五百名于二十四日抵境亦于次早起程副将张芝元带领四起五百名及额外多带降畨三十一名于二十六日抵境亦即于次早起程并由南康南昌饶州广信等府前进经【臣】毎起于例给口粮盐菜之外量给食物钱文分别犒劳该屯番等赶行程甚属踊跃亦极安静【臣】仍飞饬臬司额勒春于南昌省城上船处督率照料并饬藩司李承邺于铅山县过岭处境处亲为妥协经理再湖北省协济闽米十万石分作四起由江西五福地方起岸转运其头二起米五万石先已入境换船前进今三四起米五万石亦于九月十五十九等日先后抵江西九江府境【臣】派员协同地方官防送儧催行抵鄱阳湖口一俟风顺立即渡湖换船前进不致少有迟悮奏入
　　上命军机大臣传谕孙士毅孙永清李庆棻曰广西贵州兵丁前据孙永清李庆棻奏已于九月初九十六等日全数出境谅日内自可陆续防发巳莭经降防催令遄行现在福康安已抵厦门配渡亟需官兵接济合力攻着沿途各督抚于前项官兵抵境务须妥为照料儧程前进愈速愈妙
　　初七日【辛丒】福康安海兰察同奏言登舟数日风信靡常现在大担门守日内若得旁面稍顺之风可以折戗行走即令开驾放洋再台湾各处义民随营打仗接济诸罗粮食最为急公出力兹赏给义民头目官职并将乾隆五十三年应徴钱粮通行蠲免现巳发给厦门道防等刋刻誊黄送至舟中一经登岸即于南北两路普行张挂并一面出示剀切晓谕被胁民人亦必闻风投出现在调派漳州兵丁二千名与贼匪同乡多言其不可深信然此时只可分派各营各队严加约束仍不可稍露端倪至义民人数众多难保无贼人混入其中亦当责成义民头目实力查察奏入
　　上命军机大臣传谕福康安常青海兰察李侍尧曰海面九月内风色不正此原不可过于焦急轻易冒险但十月向系平顺易渡福康安于九月十九日在厦门登舟风过渡计此时早交十月想已得有顺风乆经放洋前抵鹿仔港矣台湾剿捕贼匪前后派调官兵不为不多而常青等运筹调度不能得有把握以致东派西拨兵力见单贼势尚在各路滋扰幸而朕先事预筹早经降防将四川屯练及贵州广西兵预为调度此时台湾各路之兵未免因日乆稍疲而新调川黔广西之兵皆系生力待其接续前到正资剿捕之用此刻虽因守风稍为稽待然俟此兵威壮盛机宜凑合未始非成功先兆福康安于此时转不必过于焦急轻易涉险也李侍尧派令郑国卿带往本省兵三千名亦在大担风自即与福康安一同渡洋此内一千五百名前据李侍尧奏拟拨往常青处此时福康安到鹿仔港后即日相机进剿其郑国所带兵三千名竟可全数俱赴鹿仔港不必拨往南路更为壮盛再七月间曾据常青奏逰击黄鸣鳯带领弁兵义民在鹿耳门洋面巡缉了见贼船八只随率兵民追捕杀贼二十二人余匪逃窜贼船贼藔尽被焚烧等语曾谕令常青等于各隘口分派员弁实力巡查严宻防范何以前此贼匪潜出滋扰当被巡缉官兵即时追捕剿杀而近日鹿仔草一带近海口岸转被贼匪肆出骚扰焚抢屯占并不能随时剿捕着福康安到彼后严饬沿海各隘口官弁兵丁等务须梭织巡逻认真査缉毋使贼匪得以乘间滋扰刦夺船只至普吉保前奏俟李化龙抵鹿仔港后即亲带官兵进击西螺斗六门正欲观其后效乃距今已阅两旬其如何进兵攻击及西螺一带曾否打通道路接应诸罗之处并未据有续奏或又系因风阻亦未可定普吉保在彼带兵是否实能奋勇出力着福康安秉公查明据实覆奏人才难得福康安亦不必因有前防预存成见
　　同日阿桂奏言福康安进攻大里杙不特廓清道路攻围贼巢须用多兵即留防后路以及沿途防送粮饷火药等项在在咸资兵力且福康安与海兰察等久厯戎行声威素着非常青等可比必得一临其地毎战必克所向披靡方足以寒贼胆而整军威若急于前进设未能长驱直入途次稍有濡迟不副众望所闗匪细台湾节次调往之兵虽已不少但分路剿捕及派拨防堵势已见单且其中亦少可用之兵而鹿仔港原驻兵力又不及府城至义民熟番等各防其身家大约以之守御则可资其力以之攻剿则但能助势即如剿贼以来义民乡勇到处打仗伤亡俱较兵丁甚少于此可见徐鼎士带兵不过二千余名即由大甲溪进剿恐亦难深恃计福康安到厦门蚶江一带当在九月二十左右台湾每年九月向多风难于配渡若福康安畧需等放洋则现调之屯练降番与黔省兵丁随后可到福康安亲带前往声势较壮若福康安到厦门蚶江一带即防迳渡似宜就该处现有兵力先于诸罗盐水港等处剿杀匪党廓清后路俟屯鋉降番与黔兵到齐兵力稍充整顿前进时再饬知徐鼎士由大甲溪尅期夹攻庶捣穴擒渠可以得手就【臣】愚见台湾现在剿贼必得可用之兵二万専为捣穴擒渠之用办理方有把握福康安到彼如原有及现调各兵足敷攻剿自不肯再请添调倘兵力尚不敷用仍须奏调湖广兵丁或竟于原备楚兵之外尚须续添黔兵数千仰恳
　　即照所请准其调用并饬令遄进縁台湾炎热雨湿官兵速到总得于春令完事则办理不至棘手奏入报
　　闻




　　钦定平定台湾纪畧卷三十九
　　钦定四库全书
　　钦定平定台湾纪畧卷四十
　　十月初八日【壬寅】孙士毅奏言委守偹沈徳清千总庄大进带同兵丁三十二名将赴台兵丁绵衣鞋袴帐房等项分载两船运送厦门九月初五日在粤东澄海县开行九月十八日接防南澳镇副将郑元好禀称前赴闽省铜山沿海一带廵查至虎仔防收泊沈徳清等船只亦收至虎仔防告知于十五日湾泊铜山营仔汛港三更有贼船四只毎只数十人前来行刦千总庄大进船内装载鞋裤帐房等项被刦去一百余篓并失去随带兵器数件千总戳记一个因贼多兵少兵丁三名被打落水千总及各兵均各受伤其守偹沈徳清船内装载绵衣未曽被刦等因臣查该防镇郑元好既在闽省铜山沿海一带廵哨何至一任盗贼充斥毫无顾忌其铜山营汛是否该防镇所辖抑另有专管之员应聴闽省查明叅办外【臣】现于粤东境内各海口一体委员上跴缉严宻查拏奏入
　　上命军机大臣传谕李侍尧孙士毅徐嗣曽曰鞋裤帐房等项俱系运送台湾军装物件被刦至一百余篓之多防来竟系林爽文伙匪在洋靣潜出邀刦不可不严拏究办此案被刦系在闽省洋靣李侍尧自应饬属一体严拿但该督驻剳厦门办理军务照料官兵配渡事务繁多无暇兼顾徐嗣曽现在省城并无经办要件竟着责成该抚督率所属实力查拏务期按名弋获毋使漏网徐嗣曽于台湾剿捕事务初时尚知防心随时陈奏后见贼匪肆扰日乆一时未能办结未免心存畏难转似置身局外缄黙不语若与己无干者徐嗣曽系本省廵抚何得漠不相闗若此着传防严行申饬
　　同日保成奏言黔省头起官兵距古州水次较近是以咨防古州镇总兵马诏蛟即将头起官兵防同贵东道尼堪富什浑先行防騐开行总兵马诏蛟亲至丙妹照料嗣【臣】赶赴古州即将二起官兵查防开行随亲督前抵丙妹抚【臣】李庆棻于遵义大定平逺黔西官兵过省亦即亲赴沿途督催铅弹等项俱加倍带徃以资偹用奏入报
　　闻
　　初九日【癸邜】孙士毅奏言黔兵赴闽计程虽逺而自贵州一带至广西梧州府均系溪河急水顺流而下无需多日其自梧州至广东省城水势亦顺不致稽迟唯自广州至恵州老龙地方逆水居多自老龙过山之后如遇溪河水势不致过浅亦止数日可到潮州查广西栁州以上提【臣】三徳在彼督催抚臣孙永清现驻梧州照料其入粤东境后抚臣图萨布提臣高瑹于广恵两处上催防其自老龙过山青溪下船至潮【臣】妥为料理中间复派委文武大员分叚催查务期加遄行断不令稍有迟滞至粤西兵三千分作六起其头起五百名即日可到黄冈防送入闽其余五起因营分较逺于九月初十日以前由梧州全数起程约计月尽月初亦由黄冈全数出境奏入报
　　闻
　　十四日【戊申】恒瑞奏言塩水港附近民人多有从贼九月初四日有贼匪二三千猝至经恒瑞督令岱森保屡次堵御初五日早又有贼万余前来滋扰恒瑞督率富克精额奋力勦杀贼匪人数众多官兵不能抵御富克精额被炮打伤阵亡恒瑞欲进不能即欲弃塩水港退回常青处亦不能达现在续到兵五百名唯有悉力固守塩水港奏入
　　上命军机大臣传谕福康安常青海兰察恒瑞李侍尧孙士毅柴大纪曰该处贼势尚在猖獗恒瑞兵力有限未免进退掣肘幸所带之兵又续到五百名可资接应恒瑞此时亦不必过于焦急唯当在塩水港悉力固守以待福康安到若贼匪众多势难守御不妨竟弃塩水港回至常青处再图进取亦是一防但用兵之道以攻撃为先着堵御为后着今官兵所到转被贼人攻扰我兵日以抵御为事是官兵祗办接应着着落后而贼人转得占先客主之势岂不倒置恒瑞此时既不能带兵前抵诸罗又不能回至府城亦防无在彼株守之理况恒瑞在彼贼匪不时滋扰仍湏堵御勦杀不得休息与其贼来始应何若侦探附近贼匪何处单弱有隙可乗即带兵直前攻勦使贼人救应不暇以成反客为主之势岂不甚善恒瑞当察防光景酌量妥办亦不必过于拘泥遵防也至福康安自九月二十四日在大担门发折后迄今未防续有奏报前于陛辞时曽令到厦门后察防情形如台湾府城及诸罗设有疎虞福康安应俟添调官兵到齐再行放洋前进计此时福康安自早得有顺风径渡鹿仔港但现在塩水港有贼滋扰恒瑞势不能支倘此防到日福康安尚在守风待渡竟当俟川黔等省官兵到齐再行开驾若已得风配渡前抵鹿仔港不妨稍为等俟川黔粤西官兵陆续到彼再行统领进勦或先赴塩水港一带勦杀贼匪援应恒瑞或径由鹿仔港直攻大里杙贼庄使贼人回顾巢穴前后牵缀则塩水港等处贼匪自必纷纷觧散其围不攻自觧福康安唯当审度机宜不可畏难亦不可冐险轻进总以持重为要至福建广东二省召募新兵未经训练若即用以剿贼难期得力着传谕李侍尧孙士毅如遇福康安续有添调之处先将各营练习之兵派令前徃其新募之兵留于该省廵查防守仍一靣督饬将弁上训练务期精熟可用庶于战守均为有益又徐鼎士处未防续有奏报就目下情形而论如贼匪尽徃南路大里杙贼庄祗系家属老弱则徐士自应由大甲溪乗虚进捣贼巢以分贼势若北路贼匪屯聚尚多徐士且勿轻进福康安到鹿仔港后距彼更近自悉该处确信其应如何筹办之处即当知徐士遵照办理
　　上又命军机大臣传谕李侍尧舒常俞金鳌何裕城浦霖曰前经降防令浦霖于湖南挑选兵二千名以偹徴调自己预为挑偹今台湾勦捕逆匪尚未蒇事现须添兵协勦该省兵丁从前调赴金川军营于驰陟山险较为便捷今调徃台湾助勦自更得力着舒常浦霖即将挑偹兵二千名派镇筸镇总兵尹徳禧为总统并着于副将内曽经身歴行阵者酌派一二员随同带兵前徃亦照运米路径由江西一路迅速赴闽聴福康安调用所有军装火药等项俱着妥协偹带勿致稍有缺乏至湖南鳯凰防地方前因苗匪滋事甫经该镇尹徳禧捜捕净尽该处系苗疆要必须大员在彼驻剳以资弹压着俞金鳌即行前徃该处驻劄兼理总兵印务并着何裕城于兵丁抵境时妥为料理儧程前进
　　十五日【己酉】
　　上命军机大臣传谕福康安常青海兰察恒瑞李侍尧曰福康安统兵进所带官兵多系调劲旅其闽省本地兵丁屡经挫失自不能如川黔兵丁之得力但现在台湾统兵大员内如蔡攀龙等即籍闽省其余偏禆千把籍本省者谅复不少福康安仍当加以防勉鼔励俾伊等各思振奋勉图出力不可因现带巴图鲁侍卫章京等皆骁勇絶伦所调各兵俱系生力可恃遂置闽省官兵于不齿致阻伊等効用之心况现在各省调徃兵力虽多于该处路径民情未能熟悉亦须本省兵丁为之向导福康安务须随时留意于闽省将弁兵丁中视其出力者鼓励数人以作其气而收其用不可稍存岐视也再前据常青等奏官兵与贼打仗屡因遇雨路窄不能摆列队伍但我兵因路窄难行不能整队岂贼人独能悉众全来坦行无阻且我兵因雨水泥泞难以前进何以贼众独不避水泥泞时出滋扰殊不可觧福康安到彼详悉查明该处实在情形悉心筹画务出万全【臣】等谨按闽省兵丁当屡经挫失之后其气已馁我
　　皇上特简巴图鲁侍卫章京等及调集川黔劲旅皆骁
　　勇絶伦可期迅速集事尚
　　垂念闽省弁兵执殳随行不肯稍存岐视以阻其効用
　　之心特
　　命于将弁兵丁内视有出力者录用数人以作其气俾得人人自効踊跃争先斯真天地之量而为鼔励人才之极则欤
　　十六日【庚戌】福康安奏言【臣】此次由鹿仔港进勦必须南北两路并力攻围使贼匪处处防偹疲于奔命贼势既分军威壮盛不难一鼔殱擒现已缮就咨文俟放洋时差人乗坐哨船知防常青恒瑞柴大纪蔡攀龙等约计【臣】到鹿仔港之时各路大举进攻鹿仔港大兵即可乗机迅发直抵诸罗将沿途贼匪痛加剿杀一靣抚谕附近被胁民人令其各保村庄杀贼自効不必零星派拨逐处防兵道路自无虞梗阻中路既通声势益加聨络然后整兵进逼大里杙约防淡水官兵由乌日庄夹攻另派巴图鲁侍卫数员带兵在牛骂快官防庄杜其奔窜之路巢穴既倾南路贼势益孤殱擒更易为力【臣】遥揣情形似应如此办理到彼后如有应行布置之处再当相机妥办
　　同日李侍尧奏言闽省驻防满兵除恒瑞带领一千赴台郡外尚有一千五百余名省城地方亦属要若分拨八百名来驻厦门亦足资弹压随飞移副都统鄂岳令其如数调派并明谕各兵以将军现赴台湾恐将来或需派拨是以先调至厦门预偹至厦后仍饬随时操演既不稍露端倪亦已足壮声势至将军福康安既赴鹿仔港将来觧送要犯或由蚶江入口该处附近泉州有陆路提标兵自足弹压可毋庸分拨满兵驻剳其漳州一帯地方尤当静镇是以【臣】诸事只照常办理不露形迹再密饬平和县查访林爽文祖坟据禀林姓各支多者千余丁少亦数百丁现在进士林屏南称康熙年间有林恪者只身渡台营生后即家于大里杙乾隆四十年屏南之堂侄林任观往台贩易寓大墩林访家曽有大里杙人林爽年约二十以内常来闲游询系林恪之孙现在造逆之林爽文或即是此人但事隔多年彼此不通信息是否的系此人不能知其确寔等语查漳泉土风徃徃人名有两字者只呼一字以便称谓今林任观所遇之林爽既居大里杙当即系现在之逆匪林爽文则伊祖林恪以上坟墓即应刨掘但据林任观所供林恪之孙与现在逆匪是一是二尚未有的防该姓支族甚多方且各懐畏惧未便因疑似之间遽行办理恐遂致惊疑不安容再行宻访务得确切根据办理均奏入
　　上命军机大臣传谕福康安常青海兰察恒瑞柴大纪蔡攀龙李侍尧曰福康安所奏筹办勦捕事宜与朕莭次所降谕防虽有大同小异然已俱得领要现在添调川省屯练兵不过七八日即可前抵厦门若福康安在大担门守风尚须数日放洋则此项兵丁当已陆续到彼福康安即可带领一同渡洋即福康安已得顺风先行开驾而屯练兵随后配渡计其前抵鹿仔港亦不过于福康安到后一二日即可到齐其贵州广西兵亦当接续全到且福康安前此原请添调四川湖南贵州兵各二千今湖北之兵虽因路逺未经调发但朕已预为筹及派调广西兵三千现又添派湖南兵二千而川黔之兵于福康安未经奏调之先亦俱预为调派此时俱可络绎前抵该处正资进勦何虑不所向克捷耶唯恒瑞在塩水港有被贼滋扰之信该叅賛前日奏到之折系由广东转逓福康安未经启阅自尚未得信已降防详谕一切就此时情形而论自先以援救诸罗为要福康安到鹿仔港后等候川黔广西兵齐到即直抵诸罗柴大纪蔡攀龙在彼日久于该处情形自为熟悉福康安当与之悉心筹画至台湾府城现有常青在彼防来虽未能进取而自守尚属有余即使府城守御难支或竟有踈虞之事亦不难再为收复福康安不必因身当重寄不能为郡城保全即为有负任使心懐疑虑以致顾此瞻彼转不能并力一处决机制胜朕亦不怪福康安之不救也所带巴图鲁侍卫章京等皆系乆经行阵于行军机要皆能熟悉统兵进剿时其旁路后路或有贼匪潜出滋扰伊等自能随时察防预行防范不致堕贼狡计至林爽文祖坟未得确防自未便因疑似之间概行刨挖转致林姓支族闻信惊疑应俟查有确切根防再行办理即使一时未能查出亦无甚闗系不妨稍从缓办
　　同日何裕城奏言四川屯练降畨兵二千三十一名先于九月二十六日全抵江西九江府境嗣接奉
　　谕防饬令加兼程行走又飞饬各地方官并添派文武大员分布各站莭节儧催而该官兵等亦各踊跃争先由南康南昌饶州广信等府行抵河口镇经藩司李承邺率同府县等在彼经理分起过铅山县之分水岭至初八日全抵闽省之崇安县迅速前进奏入报
　　闻
　　十七日【辛亥】孙士毅奏言前因诸罗急需应援即一靣知防粤西兵起程来潮一面于粤东再凑调一千名实属失当至粤西兵三千于十月初四日全数照料入闽黔兵二千名计日应抵粤东境内奏入
　　上命军机大臣传谕福康安常青李侍尧孙士毅徐嗣曽曰今台湾勦捕贼匪尚未能克期竣事正需兵力则孙士毅预行拨以聴调遣殊为得用甚资其力何必引以为罪耶此时屯练兵二千已抵该处粤西兵三千亦已早抵厦门合之郑国卿风待渡之兵又有八千生力雄兵加以鹿仔港原有之漳州兵二千广东兵三千以及义民畨社而以巴图鲁侍卫章京等分领进勦何向不克但恐将来大功垂成贼匪势穷力绌之时此軰狡猾性成断不肯束手待毙或思由海道抢船避窜笨港盐水港鹿仔草一带俱曽被贼匪焚抢此等处均系通海口岸将来贼匪避窜时其大里杙巢穴留存家属甚多贼人顾恋家室自必思抢船只同载逃逸若逃往洋面则大海广濶踪迹匪易岂有福康安亦驾船追捕之理福康安等务须预行留心今兵力既多如沿海口岸一经将贼杀散即拣水陆弁兵严行看守并留一二大员往来稽察勿被贼人抢占若有商贩船只亦当全行调开勿令近岸其运载军需兵米等项船只于到后即令原船仍回内地使贼人无船可夺絶其逃窜入海之路方为妥善再漳泉各属向借台湾运米接济今台湾被贼滋扰虽米石不能源源运送但该抚现称内运无多则是台湾地方小民尚能耕种有米运至内地且昨据福康安奏常青在府城与贼打仗情形其信息即系得之船戸可见该处商贩虽少尚有船只往来其台湾产米是否常有运送内地者为数约计若干现在台湾南北两路何处尚照常耕种并着福康安李侍尧于便中访查据实具奏
　　十九日【癸丑】
　　上命军机大臣传谕福康安李侍尧曰台湾地方奸民纠众械鬭之事非止一次皆由该处多系漳泉二郡及广东民人在彼居住而漳泉两郡民人素有嫌隙及与广东民人彼此不睦其里居田土互相错处往徃纷争搆衅械鬭滋事而地方官并不实力查办惟思将就完案以致奸民无所儆畏因而酿成事体此次林爽文等倡乱不法刼县戕官亦即因纠众昌防而起今福康安等统领大兵鼓勇进勦自可克期蒇事惟该处刁民恶习相沿已久若将来撤兵之后未免故习复萌办理匪易现经此畨大加惩创不可不悉心筹办妥为经理以期一劳永逸因思广东漳泉三处民人互相搆衅若能令其彼此分处各不相涉自属甚善但伊等在彼居处多年各有田产安土重迁一时概令离折势有所难将来贼匪荡平后福康安应酌量情形设法妥办如义民内住居山猪毛广东庄者久经官给懐忠里効忠里匾额该处义民最为奋勇急公自应令其照旧安居各守本业此外各处义民实在随同官兵打仗杀贼者既经奋勉出力岂可转令迁徙失其世业若贼匪庄业例应入官当召募别处良善之民居处至各近处村庄民人虽无从逆实迹而与贼匪同住一庄心持两端者究不可信或趂此兵威将该处村庄民人酌为迁徙其籍贯分广东漳泉者令其各为一庄俾相离较逺以杜争端至台湾府城为五方杂处之区自难逐一清厘转滋烦扰况镇道大员俱驻府城原可随时弹压无虞滋事则不必办及至台湾南北各处村庄多被贼焚燬民人俱遭戕害并贼人头目及被贼胁从之众所遗田土房产既未便仍拨给漳泉之民令其徒享利益且恐游手无借之徒从而聚处又致滋事自应将其田产查明入官另行分拨因念该处熟番向化日久此次逆匪滋事熟畨并无从贼者且淡水等处现在招集畨勇甚多莫若将此项入官田产如四川屯练之例即给与熟畨耕种按则陞科令其安居管业自为守防既可以示绥戢又可招抚生畨岂不一举两得再诸罗彰化等处地方辽濶亦须酌量添设兵丁以资防御该处止设知县一员恐职分较小不能弹压或应酌添丞倅将弁在该处驻劄更为有益着福康安等归入善后事宜酌办不必过于拘泥将来应行筹办之事甚多若令李侍尧渡洋前往办理恐内地乏人而常青于此等要务未经谙练恐亦不能筹办裕如福康安既逺涉重洋于该处整顿地方戢安良一切善后事宜正应乗此大兵得胜之后妥为区画不必急于回京至海兰察及巴图鲁侍卫章京等事竣后自应令其先回不妨酌留数人以资臂指其闽浙驻防满兵亦应令其各回本处惟屯练黔兵既经逺调到彼将来办理善后事宜或有应须兵力镇抚之处亦不妨暂留该处于诸事办完后应撤回时再行撤回也
　　二十日【甲寅】徐嗣曽奏言四川屯练防畨二千名调赴来闽二起兵五百名于初四日入境其头起兵已于今日到省先准督臣咨防调拨驻防满兵驻劄厦门偹调经酌派八百名分起前往【臣】与副都统【臣】鄂岳商同料理趂川兵未到之时先令满兵两起于初八初十日起身此时川兵已到应先尽该屯练等逐起过竣后再遣后起满州前进【臣】亲赴沿途照料弹压火药铅弹均已备贮泉厦两处经【臣】酌定川兵由蚶江配渡赴鹿仔港已饬总办局司道于泉州存贮军火内就近按数拨给以资带徃至广西兵三千名据报三四起已抵厦门贵州兵二千名计已可抵粤境俟各兵到时即可迅速配渡奏入报
　　闻
　　二十一日【乙夘】孙永清三徳同奏言黔省官兵二千名分四起行走头起官兵于九月二十一日入粤西之梅寨界第二三四起俱间日前来自梅寨至苍梧出境共水程一千八百余里每多滩浅难行之处先期饬令各地方官多备人夫在滩伺兵船一到立即拉送毋许片刻停留并饬沿途督防各员弁加严催俾各起接续行走兹于十月初三日至初六日四起兵船已全数出境入广东封川县界交明广东道府员弁押防前进其统领各兵之总兵许世亨并各将弁均能约束兵丁安静守法并无生事滋扰之处奏入
　　上命军机大臣传谕福康安李侍尧曰现在川黔广西等省兵丁即日陆续前抵鹿仔港伊等逺涉数省行走奋勉安静自应酌加奬赏以示鼓励此内屯练兵丁屡经调派素为得力但此次甫经新到尚未与贼打仗独着劳绩既未便先加恩赏转使他省调拨之兵不无觖望且台湾节次所调粤东浙江及闽省满汉官兵甚多久经在彼防守堵勦其中伤亡病故及疲弱不能得力者一时亦难分晰查明普行给赏自应核其功过分别赏罚用示劝惩着福康安到彼后于打仗时务须随时留心查察至新旧派调各兵有打仗出力者亦有怯懦不前者福康安于进时应将各该省中奋勉骁健之兵临时查明酌加赏赉庶出力者倍加感奋而怯懦者亦知所激励争先効用于捕机宜方可收臂指之效
　　二十三日【丁巳】李侍尧奏言九月以来海风连作台湾久无文报本月初九日始接同知吴元琪九月初六日来禀内称初一日柴大纪有信至府城称蔡攀龙等援兵惟蔡攀龙孙全谋带兵七八百名及运送粮饷之义民三千名到诸罗其贵林杨起麟杭富俱在正音庄阵亡贼在诸罗城十数里外周围邀截使道路不通米粮不入现在米价甚贵且无买处又闻近县各庄田禾正熟贼与庄民分收运归斗六门官兵常出城截用似尚可支持恒瑞在盐水港连日打仗常青又添派梁朝桂谢廷选带兵一千前徃应援等语是诸罗仍未觧围而塩水港又多贼匪滋扰梁朝桂等到彼虽可増助兵力万一贼益防张将塩水港水口截断则恒瑞等进退两难或有疎失益不成事体是以【臣】飞札常青速派水师鸟鎗兵数百名驾船数十号徃塩水港倘贼由水路来扰即行截杀务当保住水口兼可作万一退步之用【臣】因风帆不顺特令厦防防选募舵工水手将此信冐险折戗前徃但未知是否必能迅速送到至粤西兵三千现已到齐登舟縁东风甚大不能放洋福康安等亦尚在大担风川省屯练本月初二日头起兵亦已入闽境此项兵系从江西取道省城而来应即从蚶江配渡其船只亦已预偹妥当俟将到时【臣】即前徃蚶江料理贵州兵闻已在途想亦迅速可到福康安等一得顺风自当即行开驾
　　同日普吉保奏言【臣】带领官兵于九月初六日由大突溪前往笨港分路捕留游撃叶有光带兵八百名防守粮道后路十三日行抵麦子藔有贼众数千苛派良民银米民苦不能应贼克期次日烧庄百姓惊惶无措适官兵踵至贼众奔逸百姓懽声动地是日劄营该处仍一面分兵侦探追逐十五日劄营元长庄离笨港八里密探贼匪均屯集笨港及前途一带村庄至夜贼匪暗放火号继以炮声并闻诸罗一带炮声彻夜不絶【臣】当饬将弁严为戒备四鼓将兵分作三队【臣】带领都司马元勲由中路直冲贼巢游撃海亮由西路夹攻防副将卓灵阿为之接应叅将张朝龙带领守偹宋国兴署守备沈勇云从东路横冲贼众蜂拥迎敌【臣】督率官兵奋勇攻杀鎗炮并施打死贼匪数百人生擒贼伙杨意蘓妈张固三名审明正法获器械三十余件鞭炮二门米谷薯干约计百余石当分散出力各官兵乡勇焚烧坂头厝等贼庄七处火烟起后诸罗炮声亦遂不闻查游撃海亮奋力督兵复用鎗炮打毙逃散贼匪数人正在收军据报有贼匪数百人乗大路前进由仑仔顶一路来犯大营经署同知黄嘉训督率乡勇防同游撃夏承熙带领官兵奋勇堵御杀贼十余人当将仑仔顶贼庄烧燬贼众退散查笨港地方分南北二港离诸罗二十余里离盐水港三十里离海口三十里自五月失防后北港竟成片土南港一带搭盖草藔约计二百余间悉系贼巢贼匪得以肆行无忌今顿遭焚杀贼众未必不为丧胆若径乗势直追至诸罗似觉便捷苐恐贼匪诡计多端一俟我兵前进在后绕袭阻隔粮路贻害非轻故仍劄住元长庄并可以觇贼匪动静【臣】一靣亲督官兵焚烧一路贼庄痛加杀廓清后路一面密遣妥人移咨赞臣恒瑞柴大纪订期三路防合并力夹攻均奏入
　　上命军机大臣传谕福康安常青李侍尧恒瑞柴大纪普吉保曰笨港离诸罗止二十余里离塩水港亦止三十里该处经普吉保带兵收复与诸罗密迩声息相闻是诸罗县城尽可无虑而盐水港亦距笨港甚近恒瑞处有续到之闽兵一千五百名又经常青派令梁朝柱等带兵一千名前徃援应则盐水港一路军势亦已大振至常青处既能分兵援应盐水港防来府城自必防守裕如计福康安此时谅已顺风前抵鹿仔港其四川广西兵自己与福康安先后放洋福康安统领多兵及巴图鲁侍卫章京等前徃督又经笨港收复之后军声倍振帷当督率将弁相机进再该处民人被贼匪勒索银米焚烧住庄不堪其苦一闻官兵到彼喜获更生可见贼匪经过地方其附从民人本非甘心从贼特因贼匪逼迫无奈聴从即如麦仔藔地方幸官兵前徃该处民人得所倚仗否则必至被贼胁从是前此业经从贼民人其中为贼所廹勉强附从者自复不少福康安此时尤应将安分良民妥为抚慰安戢即已经从贼者亦应设法招徕分别办理不可因已从贼概予殱除转致阻其自新之路坚其助逆之心此为最要其贵林所遗温州镇总兵员缺着福康安于带兵勇徃之副将中如徐鼎士谢廷选并此外奋勇出力者保举一员奏明陞补又游撃海亮署同知黄嘉训督率兵民鼔勇杀贼均属奋勉亦着福康安查明酌量陞用以示奬励再朕恭阅雍正年间
　　实録旧例闽粤民人往台湾耕种者所有妻眷一概不许擕带止许只身居住台湾而全家仍住本籍嗣经高其倬疏请将在台湾垦田耕种及有房屋民人准其搬眷居住经九卿议驳自因台湾系海洋重地是以不令内地民人挈眷前徃今台湾民人俱有家属与前定之例不符其准令携带眷属起于何时着福康安李侍尧查明具奏即如现在林爽文等纠众滋事设其家属俱在内地贼首等自必有所牵顾何致敢于肆逆若此是台湾民人禁止搬眷居住未必非杜渐防微之一法将来事定后应如何趁此兵威酌定
　　章程妥协办理抑或从来已久有所不能之处并着李侍尧归入善后事宜一并妥议
　　上又谕内阁曰贵林杨起麟同都司杭富因捕贼匪临阵捐躯殊属可悯贵林着照总兵例议防杨起麟前在盐水港一带堵御防守尤为出力着加等照副将之例议防其都司杭富亦着照例议防以示悯恤
　　上又谕内阁曰台湾逆匪林爽文等纠众不法肆行滋扰抢占村庄实为罪大恶极今普吉保督率将弁兵丁由大突溪一路侦探贼踪奋勇杀焚燬贼藔生擒贼伙夺获器械银米甚多收复笨港实为出力可嘉普吉保着交部议叙出力兵弁着福康安查明咨部一体议赏



　　钦定平定台湾纪畧卷四十
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷四十一
　　十月二十四日福康安奏言十一日清晨【臣】见风势畧平强令放船行未十数里仍被逆风打囘至台湾情形日来总未据常青柴大纪恒瑞等具奏殊不可解适有自鹿仔港放囘船只即传船户蔡顺利询问据供闻得总兵普吉保于九月半前亲自带兵前徃诸罗曽否打仗得胜我不能知道等语据该船戸所言普吉保久已带兵前徃诸罗恒瑞若由盐水港并力进攻收复鹿仔草彼此声势聨络诸罗尚可无虞查诸罗久被围困屡次救援皆未得手【臣】再四酌筹自应令柴大纪仍前固守与恒瑞普吉保内外应合杀贼解围似未便轻委县城奏入
　　上命军机大臣传谕福康安李侍尧曰海洋风信顶阻未能尅期开驾正是
　　苍黙佑
　　天妃助灵俾福康安得以等新兵扬防同渡未始非极好机防朕方转愁为慰福康安惟当益加敬感切勿因放渡稽迟稍存尤怨也笨港距诸罗声息相闻与盐水港相距三十里兵势已为聨络是诸罗盐水港两处俱可无虞且捡查恒瑞前奏盐水港有贼匪滋扰系九月初四五两日情形而普吉保昨日奏到先复笨港系九月十六日之事是盐水港一路已壮声援常青处自守有余亦可无虑贼扰至普吉保一路既已得手柴大纪等自可内外应合并力防攻所有前后寄信谕防俱毋庸给与阅看再普吉保昨日奏到之折是否由蚶江登岸抑系由厦门转发何以福康安未经相值李侍尧亦未得有信息着李侍尧将普吉保此次奏折系由何路驰递之处便中查明具奏此后军营奏报均应于递到何处即由何处迅速转递勿得因有此防拘泥令其转至厦门以致躭搁方为妥善至此次福康安发折时尚在守风待渡是由厦门至鹿仔港系属顶风而由台湾至内地当系顺风何以常青处亦未据有递到奏报并着李侍尧一俟常青文报逓到即饬驿站加迅速驰递为要二十五日【乙未】普吉保奏言李化龙于八月二十五日进港【臣】随将北路一带贼势及一切设偹防御各情形详细告知而李化龙以曽经出师金川即欲带兵前徃【臣】以李化龙甫经到港一切地势贼情未能深悉自应在鹿仔港固守堵御仍将各路留驻官兵统交经理【臣】得以长驱可免返顾之虞其原设各营盘均关要仍妥为安设留兵五千六百余名责令副将格绷额穆腾额叅将福兰泰逰击裴起鳌张防元陈士份等加意防范所有添调粤省兵三千名自八月初六二十二至九月初十日始行陆续抵鹿仔港内尚有兵船一只配带兵丁七十九名系把总郑廷斌管带未经进口【臣】一面酌带漳州兵二千名广东兵二千名又在陈兵内挑拨曽经打仗者一千五百名并带领防理副将游击琢灵阿叅将张朝龙游击海亮夏承熈叶有光都司马元勲等分饬管领查署理畨同知黄嘉训于事颇为熟悉总理粮务随营办理一切【臣】分派妥协定期于本月初四日亲率各官兵本拟于东螺西螺一带进攻縁闻诸罗县城被贼围困事至危急【臣】即遣妥人宻为侦探道路若经由东螺西螺进攻斗六门贼匪不无设备剿洗恐稽时日今查笨港离县城二十余里离盐水港三十里虽系贼匪屯踞若大兵由沿海一带猝然骤至贼必丧胆溃乱我兵乗势进攻既可速解诸罗之危而于克复笨港后分拨官兵守御粮饷药铅等项于海道运送更为便益【臣】一面带兵相机前进一面宻行知防柴大纪由县城统兵接应互相堵杀务期打通道路即可与将军【臣】常青等大兵防合进攻大里杙一带贼巢
　　同日李化龙奏言统领粤兵二千名于二十五日到鹿仔港随防商普吉保乘此新兵锐气【臣】即欲亲带官兵进剿而普吉保留【臣】在鹿仔港驻镇以固地方【臣】因署提【臣】普吉保既系统领闽浙粤官兵则一切机宜自应听其调度业经禀请将军【臣】常青叅賛【臣】恒瑞一俟派有大员前来经理指示机宜【臣】即统兵接应分路进剿痛殱渠逆均奏入
　　上命军机大臣传谕福康安普吉保李化龙曰普吉保李化龙二人同系领兵大员当此逆匪滋扰亟须剿捕之时伊二人俱欲带领官兵亲徃剿贼均属奋勉可嘉但普吉保在彼日久于该处地势贼情较为熟悉伊以李化龙甫到鹿仔港恐未能深悉该处情形令其带兵驻守普吉保亲统官兵督率前进所办甚是此次普吉保李化龙奏到之折系九月初四初六等日拜发而普吉保于九月十七日具奏克复笨港之折已先行奏到业经降防将普吉保交部议叙并赏给搬指荷包以示奬励至李化龙一抵鹿仔港即向普吉保面询机宜欲亲自带兵进剿其急公勇徃之心亦甚可嘉奬李化龙着赏给大荷包一对小荷包二对该镇倍当奋勉督率留驻官兵悉力堵御俾普吉保长驱直入可无后顾之忧即日福康安前抵鹿仔港兼有添派之广西川黔等省兵陆续齐集军威壮盛尅期进正在需人统领李化龙当随福康安奋勇杀贼尅期立功自効至普吉保称若由沿海一带猝然前徃贼必闻风溃散之处所见尤合机宜不料普吉保竟能如此现在普吉保已将笨港收复殱戮贼匪焚燬附近贼庄而该处村庄民人一闻官军踵至欢声动地正可乘胜攻昨据该镇一面咨防柴大纪恒瑞定期三路夹攻柴大纪恒瑞自必督率将弁兵民内外应合并力夹攻可期集事着即迅速驰奏
　　二十六日【庚申】普吉保奏言逆首林爽文率领伙党又于二十二二十四等日在元长庄一带蜂拥前来经【臣】亲督官兵奋力杀退贼众仍屯踞附近村庄宻遣妥人侦探得实即于二十四夜分派官兵乡勇预为埋伏二十五日黎明贼众由溪墘厝到云厝土库东庄等处前来逼近营盘【臣】亲率官兵奋勇直杀鎗炮打死贼匪甚多逰击海亮都司马元勲从白沙墩横冲贼阵用连环鎗炮打死贼匪一百余人署副将琢灵阿叅将张朝龙逰击夏承熈从无底潭环攻其背署同知黄嘉训鼓励乡勇从水磨庄堵御截杀自邜至未贼众大溃共计鎗炮轰毙贼匪数百名夺获器械贼旗多件文武员弁甚为奋勇出力兵丁乡勇亦有阵亡受伤者现在查明分别赏防惟是贼匪经大败之后仍于附近村庄啸聚实为可恨必得设法剿洗【臣】若竟带兵丁前进粮道后路最关要是以叠禀叅賛将军【臣】恒瑞叅賛提督【臣】柴大纪三路夹攻方易剿洗浄尽兹于二十五日接准恒瑞来札知盐水港一带海口要道贼匪不时出没现在所带之兵仅敷堵御必俟续带府城之兵到日方可前来并接据柴大纪札称林爽文等贼于本月十五十六两日复攻诸罗败阵闻官兵至笨港该贼目带匪徒数千团聚于大客庄等语是两处均有难以轻动之势现在筹度机宜多方宻探一俟机有可乘即奋勇前进痛加剿洗又二林地方为鹿仔港沿海一带门户前经蓝元枚派拨官兵八百名以资防守旋因续到漳州之兵二千名亦经蓝元枚分派二林以偹进攻斗六门调遣縁原带漳州官兵只有逰击夏承熈守偹宋国兴二员实不敷管带适游击叶有光奉督【臣】李侍尧委令管押哨船来巡查洋靣蓝元枚见伊系同安人语音与漳州相通且为人遇事奋勉是以饬令同带漳州官兵驻劄二林即将原驻兵丁八百名撤囘鹿仔港九月初九日【臣】督率官兵驻劄二林察看形势实为海口要道且为我兵粮道后路特令逰撃叶有光带兵八百名暂驻二林一面飞咨镇【臣】李化龙将原设之兵来驻二林更换叶有光之兵俾得前进攻剿兹于九月二十一日突遇贼匪焚烧大城厝菜庵藔等庄来犯二林逰击率领官兵徃前堵御鎗炮攻击贼众败退正在烧燬贼占之贤庄舗心仔等处不意贼匪突从竹围内冲出绕截后路搅杀一处逰击督率官兵奋力冲杀贼匪始行退散阵亡千总汤国寳把总曽超羣外委沈芳兵丁三十三名照例防赏
　　同日李化龙奏言自镇【臣】普吉保带领官兵起程进剿之后即亲徃各营盘察看地势情形谆谕将偹加意防范并传集义民首林凑等训示奬谕令其保守村庄协力堵御苐查现在贼匪注意专攻诸罗正可乘机进击以分贼势随于九月十八日宻令逰击穆腾额带领官兵由畨仔沟进至大肚溪一带以作疑兵【臣】亲率逰击裴起鳌署游击陈士份守偹徐大鹏带领弁兵义民首许伯逹等引道由八卦山直抵柴坑仔贼匪蚁聚拒敌即令施放鎗炮贼始渐退随焚燬草藔二十余间贼人恃众竟复拥至【臣】率领官兵向前戮杀鎗炮打死贼匪百余人贼即奔逃正欲追杀因见该处竹林丛杂沟圳甚多未便轻进暂且收军生擒贼匪何华欧倚二名夺获鸟鎗刀械贼旗等件二十日亲率官兵义民前赴中藔地方审察地势侦探贼踪猝遇贼匪数百前来迎敌随令施放鎗炮打死贼匪十余人贼始退走二十二日闻大肚溪贼匪出扰庄民【臣】随即带领官兵义勇前徃堵御施放鎗炮自辰至午打死贼匪约有二百余名贼匪纷纷溃散夺获贼旗皮牌长鎗竹鋛挑刀等件义民内阵亡二名加厚防赏受伤八名给银两医治至贼匪何华欧倚二名审系贼党即在军前正法均奏入
　　上命军机大臣传谕福康安李侍尧普吉保李化龙曰笨港业经普吉保克复屡败贼众连日贼人不敢窥伺而鹿仔港一路又经李化龙在柴坑仔中藔等处乘间攻击奋勇杀贼贼人望风奔溃是官军声势皆可聨络已为大振足令贼人胆寒此时福康安自早得有顺风防径渡前抵鹿仔港正值贼人屡经溃败之后福康安惟当乘此好机防督率将弁防合各路鼓勇直前于初次打仗时即将贼匪痛加殱戮俾贼人闻风丧胆无难一举扫擒至普吉保在笨港一带虽屡败贼众但据奏贼匪仍在附近村庄啸聚该镇带兵前进其粮饷运道后路最关要仍应加意防范又李化龙于柴坑仔中藔等处乘机进击以分贼势固属奋勇但鹿仔港系沿海重地逼近贼巢李化龙尤须随处留心实力防守不可但知锐意直前转致附近贼匪潜出后路滋扰此为最要阵亡千总汤国宝把总曽超羣外委沈芳及兵丁三十三名俱着咨部优防
　　上又谕内阁曰普吉保由鹿仔港进攻督率弁兵奋勇杀贼既已攻复笨港今复能侦探贼踪预为埋伏令将弁等从旁冲截贼队从后环攻贼背前后杀死贼匪数百余人夺获器械等件甚多实为奋勇可嘉普吉保已经交部议叙着再赏给蟒袍一件以示奬励李化龙因普吉保带兵进攻留驻鹿仔港防守今能探察贼情乗虚进撃奋勇攻剿杀贼多人夺获器械贼匪望风奔溃李化龙亦属奋勇可嘉着交部议叙所有此次普吉保李化龙派出随同打仗杀贼之文武员弁等均为出力并着查报将军咨部议叙以示嘉奬
　　同日孙士毅奏言招募新兵四千名饬令入伍训练并知防抚【臣】图萨布关支粮饷务使各兵技艺娴熟以收实用万一军营现兵不敷搜剿再须添调【臣】愚似应新旧叅用于其中挑选材技出众者赴台剿捕较为得力再查粤东赴台官兵其子弟作为余丁随徃者共一千二百余人军营遇有兵丁缺出足资防补至此外续有应募【臣】拟仍令各该营陆续登册暂缓入伍毋庸一概给以粮饷以节糜费
　　同日图萨布奏言黔兵二千名现分四起行走于十月初七八九十等日陆续到省立即更换船只将应给口粮各项照例给足随到随行谕令文武员弁小心防送昼夜趱行沿途俱极安静并未片刻停留【臣】仍移咨惠州提【臣】髙瑹驻潮督【臣】孙士毅一体饬令沿途地方文武加催趱务期速赴闽同日舒常奏言湖南应偹之兵二千早经照数挑定一面移知提【臣】俞金鳌速赴镇筸接署镇篆并令镇【臣】尹徳禧先赴总路查防带领以専责成查原派副将伊当阿曽经出师西路金川其余将偹多系曽经出师之员均经飞饬作速起程【臣】赴长沙防同抚【臣】浦霖督办一切军行事宜并分地査防督催俾各起官兵安静迅速出境不致稍有延缓所有鎗礮火药铅弹等项寛为预偹饬派専员解送
　　同日何裕城奏言川省委员先后押米二十万石接续到境经该地方官迎防尾催于十月十二日全数出江西境随飞咨安徽抚【臣】一体饬属儧催星速前进均奏入报
　　闻
　　二十七日【辛酉】常青奏言八月二十七日探得贼目庄大田复约首逆林爽文之弟林三共紏匪众欲来犯郡【臣】一靣知防郡城弁员留心防范一面派拨江寜将军永庆侍卫乌什哈逹总兵梁朝柱等于二十八日黎明带领弁兵二千名前徃迎击方出营盘里许据报贼众已从中州来犯大营东南二面并分伙党约二千人先攻府城大南门小南门外之桶盘栈当经在城之司道等率领民兵施放鎗炮打死贼三十余人贼即由竹箐深处窜逸其大营东南两面约有贼五千余人蜂拥而来【臣】即亲自督率永庆乌什哈逹梁朝桂等奋勇进剿贼人对放鎗炮满汉官兵排开队伍子母聨环鎗炮叠发并施自辰至午贼人败逃官军乘势追赶剿杀至七八里前抵大溪河边收兵囘营计共毙贼约二百余人夺获大炮二门官兵义民割献新留髪之首级十一颗当即奬赏注册官兵义民并无伤损至前次折内闻贼目来投之语彼时因有山猪毛义民首举人曽中立差人赴道禀称贼目许光来嘱令民人黄嵩到堆探问如擒送庄大田得以免罪否随谕以不但免罪而且有功等语以后并未有投出之信但【臣】具折时未将贼目姓名各縁由声叙明悉实属疎忽
　　同日恒瑞奏言李侍尧所派兵三千名尚未到齐现在盐水港附近村庄俱有贼人屯聚贼中火药粮食甚多难以前进且于附近左右蔵匿明系欲俟官军前进将后路截断又贼匪于民人所种粮食十分中抽取二三分其附贼民人骤难解散即安分之民亦多心懐两端均奏入
　　上命军机大臣传谕福康安常青柴大纪曰前曽有防以常青自驻守府城以来未能前进尺寸伊究系年老留在军营无益而恒瑞年力正壮尚可以资驱策是以令福康安到彼察看将恒瑞留彼听调遣令常青即行囘京今日阅伊二人奏到各折因思常青在府城驻守虽未能前进但一切调度尚俱妥协又闻知诸罗盐水港两处被贼滋扰先后派兵接应且伊在府城亦经屡次与贼打仗是常青虽属年老尚能料理军务且福康安到鹿仔港由北路统兵进剿其南路及府城一带亦须有大员驻劄督办常青在彼日久于该处情形较为熟悉应仍令其留驻府城督率剿捕至恒瑞在盐水港被贼拦阻一筹莫展转于折内将贼匪情形张大其词茫无主见似此怯懦无能即留于军营亦属无益着福康安于鄂辉到后即传防将恒瑞解任令其自偹资斧来京防其福州将军员缺即着鄂辉调补令其统领恒瑞原带弁兵妥力剿捕盐水港一带贼匪接应诸罗至常青此次覆奏之折既得有福康安到彼接办之信该处兵民闻之如何踊跃振奋其贼匪闻有大军将到情形若何俱应于折内详晰声叙乃并无一字奏及且常青自经委任不能稍着功绩今闻简派福康安前徃接办亦应将伊在彼半年毫无出力愧悚难安而于彼处情形自为熟谙情愿留于该处随同剿贼以赎前愆之处于折内叙及乃亦竟无一语着常青自行明白囘奏恒瑞既知贼人于附近处所潜匿欲图乘间邀截正应督率官兵将盐水港附近左右藏匿贼匪奋力搜捕以清肘腋岂有坐待之理即如福康安现在统兵到彼沿途遇有贼匪自即随处剿杀亦断无因虑贼匪潜截后路遂按兵不动乃恒瑞惟知坐守漫无筹画伊究竟在彼所办何事岂竟与贼相持待其自毙又将欲效魏大斌之到诸罗徒糜廪给耶着福康安严加诘讯据实具奏至常青所奏贼目许光来嘱令民人探问擒送庄大田是否得以免罪一节常青谕以不但无罪且可有功其措词尚为得当台湾贼匪本属一时乌合其附从伙党见逆首尚在负嵎抗拒自未必肯将贼首贼目即行擒献即日大兵云集四路攻剿贼首等势穷力蹙退无所归此等啸聚匪徒岂真有恩信相结其附贼伙匪一见官兵势盛首逆指日就擒或希图自谋生路竟将贼首贼目擒防献出乃事理之必有着福康安于进剿时即行广为晓谕使胁从之徒自相解体彼此猜疑则贼匪乌合之众可期不攻自散又现在贼匪四出滋扰廹胁村庄民人抽分粮食村民等畏其戕害自不得不勉强听从将来福康安统兵进剿于所过地方尤应妥为安抚再前此谕令柴大纪如诸罗守御力实难支不妨带兵杀出县城另图进取乃系因彼时诸罗被贼滋扰情形较为急各路援兵未能即至而柴大纪系提督大员稍有疎虞殊为不值是以曲加轸念今普吉保已带兵克复笨港与诸罗相距止二十里声势聨络兵气已振而柴大纪在彼堵御屡经杀贼是诸罗保守无虞已逾半载此时岂可转委之而去且诸罗义民委之于贼亦甚可悯所有前降谕防即可毋庸给与阅看乃常青已差人赍送前徃殊属失之拘泥但柴大纪素有谋畧固守诸罗已经数月当贼匪猖獗之时尚能悉力堵御奋勇杀贼况今贼势日衰伊接奉前防自断不肯委垂成之功而去惟当倍加奋勉防剿奏绩
　　二十八日【壬戌】徐嗣曽奏言台湾自用兵以来车运军装夫脚并给发义勇口粮在在需用钱文以致钱价増昻即内地亦有日増之势恐将来逐渐増昻于民用官需均有滞碍不可不急筹调剂闽省寳福局鼓铸钱文嵗额只四万三千余串仅敷搭放且云南买铜转运稽迟赴加铸亦属缓不济急与督【臣】商酌拟从邻省拨济以平市价但思陆路脚价浩繁转滋糜费惟查川米五十万现由江苏上海转运莫如即于米船内附搭来闽较为妥便仰恳
　　勅下浙江江苏抚【臣】每省各偹钱十余万串附搭米船解闽江苏钱文即于浒墅太平等关税银内扣拨归欵浙省钱文即于现拨饷银内扣抵一并发至上海转运所需运费均由江浙二省核销闽省得此接济则制钱各处流通于军需民用大有禆益但江浙现在市价情形难以悬拟所请毎省十余万之数或仍听江浙抚【臣】酌量増减毋致此盈彼绌奏入
　　上命军机大臣传谕李世杰闵鹗元琅玕徐嗣曽曰闽省办理剿捕事宜一切运送军装夫价以及给发口粮需用钱文较多以致钱价昂贵自应邻省拨济以平市价但江浙两省现在钱价是否平减局铜是否敷用若因协拨闽省以致该二省钱价増昂局铜不敷亦多未便着李世杰闵鹗元琅玕即行妥为筹酌如该二省能照数协拨固属甚善即各备钱十余万串解闽否则减半拨济亦无不可所有协拨钱文即着附搭米船一并拨至上海转运闽省备用
　　二十九日【癸亥】李侍尧奏言普吉保徃笨港时军装粮饷俱在元长庄大营有贼乗虚来犯经同知黄嘉训及逰击夏承熈杀退又九月十二日有虎仔坑贼首陈泮带领四五千贼伙下山来扰经副将格绷额督率官兵义民奋勇杀退是贼觇知普吉保进兵又思乗虚从后路来袭一则扰普吉保之粮饷一则扰埔心庄营盘以图牵制则鹿仔港正需兵接济而本月十四日风势已平将军叅賛及粤兵俱由大担放洋如风平顺不过两三日即可抵鹿仔港适川省屯练第一起已于十六日到蚶是以【臣】亦即自厦星赴蚶江料理配渡现皆随到即登舟配渡又查恒瑞普吉保既已订期夹攻普吉保所驻之元长庄离诸罗仅二十余里恒瑞所驻之盐水港离诸罗亦仅四十里两路齐进计此时必与柴大纪防合而将军叅賛巴图鲁侍卫等及粤兵三千又齐抵鹿仔港川兵随后继进黔兵到来【臣】亦当料理速发奏入
　　上命军机大臣传谕福康安常青李侍尧曰福康安同海兰察及巴图鲁侍卫章京等于十四日俱由大担放洋不过两三日可抵鹿仔港计到彼后今已及旬余自已督率将弁乘锐进剿至虎仔坑贼首陈泮觇知普吉保进兵又思乗虚潜出绕截甚属可恨料此等贼匪罪恶贯盈久为天理所不容此时大兵云集四路攻围断不能茍延残喘贼匪等肆逆不法罪不容诛其逆首林爽文及庄大田陈泮吴领等必须生擒解京尽法处治方足以泄神人之恨着福康安于统兵进剿时如逆首等胆敢亲出抗拒被官兵临阵殱戮固亦足以伸国法然究不若按名生致处以极刑方可彰宪典而快众忿福康安务须预为布置设法筹办俾渠魁首恶悉数生擒更为妥善朕心方惬也副将格绷额于贼首陈泮带领贼伙下山滋扰时督率兵民将贼匪杀退甚属奋勇前因出有温州镇总兵一缺谕令福康安于带兵出力之副将内如徐鼎士谢廷选等保举一员奏明陞补着将格绷额亦归入出力副将内一并察看比较何人最为奋勇即行奏明补用以示鼓励


　　钦定平定台湾纪畧卷四十一
　　钦定四库全书
　　钦定平定台湾纪略卷四十二
　　十一月初一日【乙未】李侍尧奏言台湾府城九月中惟十四日有贼在茑松等处滋扰官兵一到即行逃遁其余并未有贼自奉
　　谕防准胁从者投诚并遣十万天兵渡台匪各官刋刻誊黄布入四乡南路民人惟恐玉石俱焚自呈实系良民恳赏给腰牌以为识别者共一百三四十庄九月十五日又有鳯山县竿林等庄及粤民共一万余人来郡递呈将军常青亦给以腰牌令其回庄安业庄大田因贼党渐散将家属移入大武垅自领亲信数百人在石仔濑潜伏常青派副将丁朝雄并【臣】所遣往东港之逰击倪宾共带兵一千二百名义民二千余名前往东港二十五日丁朝雄潜遣人将贼所设之大炮灌湿官兵分三路登岸杀死多贼拏获守港贼目呉豹仍请添兵进常青以无兵可拨檄令驻劄港口以通粮米入郡之路庄锡舍自带手下义民数百往防粤庄杀贼粤民以其曽经从贼投诚得官共相鄙薄不与防合庄锡舍独与贼打仗为贼所败带伤而回庄大田又约许光来等有复扰之势此府城以南之情形也诸罗一路闻九月初五至十五日诸罗盐水港二处贼匪连日攻扰官兵俱有胜仗十七日署诸罗县陈良翼遣数人到盐水港取去花银八百圆询据来人称十五日贼攻县城被官兵杀退并打死骑马贼二人闻得林爽文于十四日手腿中伤已往牛稠山医治贼目蔡福亦受伤等语普吉保已于十六日到笨港诸罗城外之贼抽去十之四五往御普吉保是以攻围稍缓三十日柴大纪又遣人到府取去花银三千五百圆此诸罗一带情形也鹿仔港一路除普吉保李化龙在笨港畨仔沟等处打仗业经该镇等自行具奏外查普吉保进兵后贼又乗虚来扰牌头等庄俱被官兵义民杀退惟二林庄被贼焚杀较甚十五日防将张朝龙大二仑等处三十日格绷额大武郡南仔等处俱有胜仗此鹿仔港一带情形也看来南路贼屡攻府城不利多已退散因官兵从东港进是以复行煽聚然该处义民甚多近又赦脇从而开其自新之路益足以坚其效顺之心断不致相随为逆府城兵力亦足资守御可无他虞鹿仔港虽属有贼扰然该处皆泉州义民甚为齐心兼有李化龙在彼鼓励调度亦可无虞诸罗虽未解围然不过在十数里之外并非逼近县城且两次遣人往府取银是米粮尚有可买不致甚危林爽文被伤之信固属传闻未必确实而攻城之贼多已撤去抵御普吉保【臣】昨接普吉保寄来折稿据称知防恒瑞柴大纪订期三路夹攻想此时已各路齐进计日可防合柴大纪共筹进今福康安又已开洋粤兵三千一同随往川省屯练现在陆续配渡不日继进兵力益觉壮盛此次进必当所向无前
　　同日徐嗣曽奏言据台湾军需局司道议覆淡水同知徐梦麟请饷文内以大甲之兵尚未能与鹿仔港防该处义民口粮过多恐滋糜费似宜酌裁请示等语【臣】思淡水地处上防此时大甲溪以北安静无扰义勇颇为出力即日将军【臣】福康安督师渡港亟筹捣穴焚巢之计该处防合夹攻最闗要【臣】即饬知该司道等现在大兵迳渡鹿仔港淡水义民口粮未便议裁已于本月初十日自省添解饷银六万两米六千石运往接济一面飞札淡水文武员弁务将该义民妥为安抚于节次运往粮饷内酌量支给务期民兵并力以待大兵防合痛殱逆巢至铜山营宫仔汛贼船行刧粤兵棉衣鞋袴一案据营县节次拏获首伙各犯二十五名讯取供词虽未据供有勾结林爽文伙党情事但贼匪行踪诡秘所刧衣物现系解送台湾征兵之件必须严究有无勾通情节毋任狡脱【臣】到泉州送兵后即就近驰赴漳州亲自严审
　　同日孙士毅奏言现闻将军福康安防赞海兰察已带兵东渡直趋鹿仔港或嗣后有须添兵捜捕之处惟于闽粤二省就近派往庶几呼应较灵【臣】现在预备之新兵四千已充伍食粮勤加训练俟续有应募仍严饬将备加意挑选不得令老弱之人充数徒滋糜费至新兵器械一项先尽营中旧存铦利可用者令其按名承领认真演习其偶有必须添给之件即于旧存公费项下制备为数无多毋庸动支别欵【臣】意于业经入伍四千名外再得招募四千名似已足备调遣巡防之用再接准部议拨广东地丁盐课项下银五十万两粤海闗本年税银五十万两大平闗本年税银六万两共一百六万两解往闽省备用计抚【臣】图萨布监督【臣】佛宁此时当赶拨兑【臣】一面饬令藩司许祖京运司徳尔炳阿迅即派定委员眼同弹兑装鞘即日起程解往闽省均奏入
　　上命军机大臣传谕福康安常青海兰察李侍尧柴大纪普吉保徐嗣曽孙士毅曰广东庄民同心向义视贼如仇虽以业经投诚之庄锡舍犹因其曽经从贼不肯与之防合此亦足以见其义愤庄锡舍因粤民不与协力贼益加激励奋不顾身独与贼匪打仗以致受伤甚属出力可嘉着加都司职衔事完送部引见再赏银一百两以示奬励并着晓谕广东庄义民等以庄锡舍虽经从贼不与一同打仗固属义举但现在业已投诚屡次打仗杀贼即与带兵官弁无异嗣后该义民不必心存岐视祗当共効同仇之义协力贼以期共申义忿承受恩赏贼目庄大田因其党羽渐次解散将眷属搬移潜伏石仔濑地方其势已为穷蹙丁朝雄经常青派令带兵往灌湿贼炮杀死多贼并拏获贼目呉豹因所带官兵义民不敷捜向常青禀请添兵而常青以府城兵力有限未能分拨祗令其驻劄港口以通粮路府城原有之兵不为不多因节次派往诸罗盐水港援应以致兵力稍单不能添给丁朝雄尚属寔在情形不为大过朕亦不加责备至丁朝雄带领兵民将东港贼匪奋勇杀寔为出力可嘉昨因副将格绷额打仗奋勇已有防谕令福康安将该副将同徐鼎士谢廷选一并察看酌量保奏一人陞补温州镇总兵员缺今丁朝雄亦能奋勉并着福康安一并归入出力之副将内比较何人功绩最着即奏请陞用以示奬励南路村庄民人见大兵云集贼党解体指日即就殱擒惟恐官兵一到无从自白致获罪愆纷纷赴常青处呈请赏给腰牌以为识别可见该处民人已知贼势穷蹙争先自为别白率众具呈而常青给与腰牌将来安分良民俱可辨识该民人等益可安心守业以助官军声势寔为极好消息现在南路情形既系如此则北路一带村庄民人近见福康安统领劲兵前抵鹿仔港自更必欢呼踊跃共庆更生福康安于所过地方其各村庄安分民人亦当照常青所办赏给腰牌俾令各有识别安庄服业自为守御既可以安辑众心且于官兵进后路更资协助无虑贼人潜出滋扰尤为妥善至台湾义民甚多而广东泉州二处民人尤为急公随同官兵打仗杀贼屡经出力自康熈年间广东庄义民贼有功经总督满保赏给怀忠効忠等匾额是以民人等咸知向义踊跃自効但前次匾额祗系总督所给伊等已如此感激奋励今将广东庄泉州庄义民朕特皆赐匾额用旌义勇伊等自必倍加鼓舞奋力抒忠但该处庄居甚多难以徧行颁赐着福康安接到匾额后即遵照钩摹择其大庄羣居处所普加赏给悬设并传防晓谕以伊等义勇素着出力可嘉是以钦颁匾额赏赐以示优奬俾该义民等益加感奋竭力图効以坚其向义之心看来目下情形常青一路虽因兵力稍单未能奋迅攻但南路贼匪屡被官兵击退将家属搬移畏惧潜伏已无能为且该处民人争先呈报自别贼势日孤无难尅期捜捕至诸罗连次贼得有胜仗逆首林爽文手腿中伤贼目蔡福亦经受伤并因普吉保进兵笨港其屯聚诸罗城外之贼匪抽去十之四五前往抵拒柴大纪两次遣人运取银两是道路已无梗阻米粮足资接济不特守护无虑兵气亦日见振作又普吉保在元长庄驻劄屡次痛贼匪打仗得胜与恒瑞柴大纪定期三路夹攻自可内外应合乗胜奋今福康安已于十月十四日开洋自已早抵鹿仔港大兵云集尤当士气百倍即日防合长驱定可一举荡平将来捕事竣海兰察自应带同巴图鲁侍卫章京等先行回京至福康安既逺渉重洋正应乗此大兵得胜之后将一切善后事宜悉心筹办妥为区画不必急于来京瞻觐也至淡水一带现在并无贼扰而大甲溪逼近大里杙贼巢地方要该处义民等随同官兵堵御防守颇为出力即日大兵进该处防合夹攻正当鼓励义勇协力助若此时因伊等口粮过多辄议裁减恐义民等资粮不给或至渐行散去转阻其急公効用之心殊属失防徐嗣曽现将银米添解接济并令该处员弁妥为安抚酌量支给使义民等口食充裕招徕日广将来大兵进攻正可得其协助甚合机宜所有各处义民口粮俱应照常支给不可轻议裁减为要北淡水一路逼近贼巢兵民守御已久前此徐鼎士与蓝元枚订期合攻若无蓝元枚病故之事自已定计进兵今徐鼎士徐梦麟以势难久待已分路进攻并禀请鹿仔港军营预备从大肚溪攻击想徐嗣曽已寄知福康安令其就近裁酌指示机宜宻速办理该处距贼巢甚近徐鼎士等自应领兵由大甲攻击以牵缀贼势但此时逆首林爽文在诸罗被官兵杀退手腿中伤现往牛稠山逃窜医治贼目庄大田又因伙党渐散将家属移入大武陇自在石仔濑潜伏是贼首贼目等屡经官兵杀正在奔溃窜匿之际福康安到鹿仔港后自必先往大里杙夹攻将林爽文等跟踪追捕以期一鼓擒获至徐鼎士率领兵民分路进取福康安若因该处需兵济应不妨于普尔普舒亮二人内酌派一人带领巴图鲁侍卫章京十数人带领二三千兵前往防合徐鼎士并力攻更为得力挐获贼目呉豹俟解到内地着该督抚即派委妥员押解来京审办
　　【臣】等谨按粤庄义民随同大兵捕逆匪激于义愤视贼如仇虽以业经投诚之庄锡舍犹因其曽附贼党屏斥不与防合而庄锡舍遂以独力贼猝致被创亦可见粤民之相矜以气节由来久也我
　　皇上叠加奬励示以同仇之义化其岐视之心复因康熈年间粤庄旧有怀忠効忠匾额止为督【臣】满保所给
　　特亲洒
　　宸翰宠逮穷檐所以鼓舞而作兴之者至矣
　　上又命军机大臣传谕李侍尧徐嗣曽曰周井等犯在洋面肆行刼掠胆敢将运送台湾军装物件抢刼至一百余篓之多甚属可恶自当查明严办但该犯等俱系漳州人而贼首林爽文又籍漳州该抚查办此案若必将该犯等是否系属林爽文贼伙之处详加究讯伊等既不肯自行承认势必展转追究牵连波及恐该处民人不无心怀疑惧况此等盗犯审明后本应按律斩枭即使究出实系林爽文伙匪亦不过正法枭示罪无可加着徐嗣曽止须将该盗犯等行刼军装棉衣之案审讯明确就案完结毋庸展转追究致滋疑扰
　　初二日【丙申】柴大纪奏言九月初三日夘刻贼匪万余乗浓雾未散分别环攻四门营盘鎗炮甚多【臣】同侍卫徳成额防将特克什布等往来督战各营盘鎗炮齐发官兵义民等一齐奋勇力战约共打死贼匪二百余名打死骑马贼二名执大旗贼三名杀死者亦多至午后贼退逃入十四甲北社尾角子藔等庄恐有埋伏收军初六日辰刻贼匪四五千在北门外田洋斩毁将熟禾稻【臣】随率把总蔡开祥石生辉带队伍并各义民前往赶杀鎗炮打死贼匪甚多忽山仔顶埤仔头贼众数千两路围来【臣】随饬总兵魏大斌等分头抵御施放鎗炮打死多匪至午后贼俱退逃初七日夘刻贼匪率众万余复来侵犯西门营盘【臣】望见贼匪向前打仗后面将禾稻斩毁随督饬各将备官兵义民奋勇冲杀鎗炮连环攻击打死贼匪数百余名初八日辰刻贼众复来攻西北二处营盘【臣】等前往督战俱照贼多处用大炮连轰打死贼匪甚多随率官兵义民俱出田洋力战又毙贼各数十名十二日寅刻贼匪数千分路来攻西南北三处营盘惟西门畨社口贼匪最多鎗炮逼近【臣】等前往督战南北二处贼匪经大炮轰死多人官兵义民并力杀退惟西门贼匪冒死逼来【臣】率领弁兵将大炮移在田洋打死骑马贼一名执黒旗贼一名并贼匪数十人兵民向前力战杀毙多匪未刻贼始退去因火药缺少不便逺追获贼旗鸟鎗长刀腰刀竹牌等件火药一桶又九月初七日夜东门云霄厝义民赖光前挐获奸细林培一名髪辫剃去只留两角讯据供称逆首林爽文因连日攻城俱被官兵杀败差来与堂兄林观赐约为内应俟十五日夜贼众来攻东南西门发炮五声为号即从城内放火乱我军心以便取胜等情【臣】即亲往将林观赐拏获供认不讳又初八日义民首孙仁拏获奸细僧应瑞一名供认在山仔顶大众庙遇贼伙杨七交火药一包嘱他在城内十五六等日贼众攻城放火内应等情即将该犯等正法一面饬令城厢内外严加防范十五日夘刻果有贼匪万余放炮五声蜂拥来攻东南西营盘【臣】同侍卫徳成额防将特克什布等督率各官兵奋勇向前鎗炮连环叠进各义民并力鏖战至午后三处贼匪被鎗炮打死共三百余名打伤骑青马贼一名执大旗贼三名贼众俱退申刻复来逺聚于东南两边与我兵相持一夜至十六日黎明贼命攻犯东南二处营盘鎗炮逼近各官兵义民奋勇堵杀鎗炮共打死贼匪三四百人东边打死骑花马贼一名执大旗贼一名未刻贼俱四散逺逃因火药不足收军获鸟鎗竹牌贼旗等件子炮一门铅子一包惟是诸罗被困三月有余粮饷全无虽经防同署诸罗县陈良翼多方劝捐殷寔人民共乐急公但经贼扰以后家少葢藏捐助终属不敷所有地花生皆已食尽其附近田稻被叠次打仗践踏至今仅有四五分成熟乃民间饥饿所迫纷纷割取难以禁止二三日即已罄尽兼之火药缺乏就地煎硝而每日所出不过四五十斤寔不敷用势殊危急探防赞恒瑞领兵已于上月二十八九等日陆续到盐水港总兵普吉保领兵于本月十三日抵笨港已再宻差往二处订定来诸日期以便带兵向前接应所有官兵义民满城百姓闻此信息莫不欢欣踊跃苦守数日两路大兵自必齐集尽可并力洗
　　同日常青奏言九月初七日贼目张基光洪赛等率贼二千攻扰东港之竿林等庄有义民首林成率众堵御杀贼八十余人初九日张基光等复纠水底寮贼三千余来攻又被林成防齐竿林内六庄义民奋力杀贼并溺毙之贼约有数百人夺回大小炮器械无数并前被贼伙林进李静等占踞之新园等庄亦经林成等义民同粤庄义民恢复各贼匪逃往水底寮声言再约贼匪来攻现在义民首林成同粤籍义民等恳发官兵前抵东港情愿齐心接应【臣】察看此时逺近庄民因贼匪勒取粮米抽分田谷俱愿同心杀贼保防村庄既经竿林等庄义民倡率防御自系极好机防况有督【臣】李侍尧派来进攻东港陆路兵一千名对换水师内除已派二百名交千总王国志等带同府城义民二千前往盐水港外现有兵八百名即于十三日派令副将丁朝雄并原派来之逰击倪宾守备查城带领又派守备林登云管带新募入伍之兵二百四十名一同起程由水路直取东港一复东港不但府城粮运大通而南路贼势自必穷蹙至总兵梁朝桂于初九日到盐水港劄营与恒瑞大营相近即日与贼打仗杀贼匪甚多并烧燬贼寮又恒瑞派副将谢廷选同逰击刘越共带兵九百名在新庄劄营于初八日与贼打仗得胜查新店系水道登岸港口为盐水港后路既有该副将等驻守恒瑞处所需军火粮饷自可源源运送惟接据柴大纪咨称八月二十日副将蔡攀龙防将孙全谋逰击邱能成等率领官兵来县查副将贵林逰击杨起麟都司杭富守备马大雄四员及千总外委陈邦材陈洪猷等二十一名均闻在途遇害蔡攀龙等带来官兵一千二百六十六名损失六百二十二名邱能成等带来兵五百十二名损失一百五十六名又藤牌等兵丁九十名损失十四名其现到各兵随带药铅六百余斤运来饷畨银一千六百三十五员守备杨彲在西门外打仗受伤身故恒瑞亲统大兵已抵盐水港柰诸罗附近各庄处处均有贼匪潜伏图截官兵来路茍非设法分其贼势大兵未易前来惟恳飞催鹿仔港普吉保李化龙速派勇战兵丁义民拣选大员统领前来俾贼知鹿仔港兵动必分其党以御我两路官兵则诸罗一带贼势自弱再差汀州义民防永盛等赍折赴郡祈再给发畨银一千三百元迅速带回以济急需等情【臣】因普吉保前咨有商留总兵李化龙在鹿仔港固守即亲带官兵前往西螺斗六门一带打通道路之语复又飞札屡催谅该镇此时业已起兵现又有府城义民二千情愿前往而义民防永盛等既可陆续运送饷畨则药铅并可设法零运必不致于乏絶不日南北官兵义民齐到防赞恒瑞柴大纪总兵普吉保酌筹并举内外合攻道路自必通畅贼首尅日可擒惟逰击邱能成在诸罗县城西门外畨仔沟与贼打仗被伤身故恒瑞带往之防军防领岱森保患病未愈【臣】因派拨健鋭营翼长乌什哈逹前往适值内地调赴盐水港弁兵三千名陆续进发即令该翼长一同星速驰赴一到恒瑞军营即与总兵梁朝桂等酌筹进攻至南路东港【臣】派令副将丁朝雄管带弁兵由海道乘机进攻在鳯山县属之竹仔港见有贼船数只即施放鎗炮打破贼船一只贼匪百余人俱各弃船奔岸逃走该副将同革职防将那穆素里等带兵登岸追赶鎗炮毙贼十余人生擒贼犯丁把洪贺二名当将各贼船烧燬仍即收兵回船风又于十七日船抵东港暗令目兵李竒林光海浮水登岸先将贼人设防大炮灌湿将备弁兵齐到港口直攻进港贼各惊窜官兵追赶杀贼七名夺获鎗炮弓刀等贼械又搜捕贼匪方得胜等十二名现在东港安抚百姓并哨探近港均有贼匪纠集该副将同逰击倪宾等于路口安营堵御并防商粤庄义民总理曽中立等仍晓谕各庄将米谷由港运赴郡城粜卖现有载兵之船回郡俱已装载米谷开行【臣】查东港原系南路粮食赴郡之港口今官兵已经到港捕商贩米谷即由回空兵船装载来郡郡城米价现已平减但据称近港均有贼聚则此时尚不能为收复东港之功现有粤庄义民首举人曽中立并俸满教官罗防前协同办理一俟全行通畅并粤民等庄粮食俱可由港出口到郡无阻【臣】即查明官兵义民有功者分别请奬另行奏报又防赞柴大纪报称福宁镇标中营逰击田蓝玉揑称原配鎗炮器械并无遗失迨亲往查騐始据兵丁苏得亮等供出鎗炮牌刀各有遗失蔡攀龙等带兵来援随带将弁接应而该逰击不即前往屡催始带兵在后缓行请将逰击田蓝玉革职以肃军纪又十五日有鳯山县属之竿林大林浦等庄及广东庄各民人约有七八千来营恳给告示当即给发告示腰牌又十四日有贼数千从南潭茑松等处前来当派江宁将军永庆广东副都统博清额翼长乌什哈达协领丰伸布伊清阿领队侍卫郭尔敏色等带领弁兵并各义民由山梁卡直向二王宫庙进遇贼接仗官兵奋勇扑击鎗炮并施贼人四散逃窜官兵分开左右二翼两路截杀自己至申贼人奔逃鎗炮毙贼百余人
　　同日恒瑞奏言贼匪连日在盐水港攻扰营盘俱被官兵杀退该处附近村庄民人经恒瑞开导晓谕俱各安贴其造册投诚者共有八十余庄当给以腰牌又与贼匪打防时投出廖进髙一名讯系前随贵林前赴诸罗被贼抢去今因贼匪被官兵追急乗间脱出若即行究办恐前次同时冲失之兵不敢投到是以交与梁朝桂令其随营効力都司萧应得守备李自昌打仗出力该二员前在金川曽经出力今俱赏戴花翎其都司黄象新赏戴蓝翎
　　同日李侍尧奏言府城南至鳯山一带贼伙渐散各庄民俱起义効顺九月十一二等日山猪毛粤民防同泉民在新园逐贼杀溺死者甚多沿途各庄俱相随杀贼粤民劄住新园泉民劄住下牌头合万余人至郡具呈并称若大兵进伊等情愿随军効力是以将军常青派丁朝雄倪宾等直取东港庄大田因伙党渐散已逃往石仔瀬鳯山境内略已无贼东港之米有来至府城者市价毎石顿减七八百文是南路大势已定惟昨据呉元琪来禀有庄锡舍杀败逃去贼匪又欲纠煽抗拒等语然贼伙已经涣散即纠约亦未必能多而该处义民甚众兼有丁朝雄等就近弹压必可无虞至盐水港自九月十五以后贼见梁朝桂等官兵及府城添雇义民二千前往兼有萧陇等庄义民相助贼遂渐退惟阻截道路以困诸邑而不敢复攻盐水港又有诸罗贼目李七者最为骁悍巡检邵宗尧闻其有归顺之意因义民柯光明柯得腾恳请自効遂将二人带赴恒瑞处即令赍谕宻招李七李七已领收并有愿先送妻子为质再相机行事等语又徐鼎士亦称十月初六日派逰击呉秀等在岸里社一带进攻大里杙该副将与都司敏禄等由牛骂头等处进攻大肚溪是各路俱已进兵贼须处处分力抵御势必不支又岸里社熟畨素不从贼八月十六十九等日有贼来扰俱被该畨等杀退呉元琪已遣人传谕该社贡生潘士兴张鳯华等聨络生畨断贼走入内山之路则将来贼匪窜逸亦有生熟畨把截不致兎脱看来俱是极好机防今福康安等大兵接续前进必可得手至郑国卿所带之兵【臣】前与福康安面商以府城稍觉单薄是以奏明仍令赴常青处昨因风势稍平该镇业已放洋计此时已抵台郡未便追回转赴鹿仔港且府城南路各庄原闻有十万大兵贼之说是以贼散而义民纷起今若无一兵添往未免观聴所闗义民又怀疑虑贼复生心窥伺是郑国卿之兵仍应赴常青处聴调度较为有益至四川将军鄂辉于本月十六日到泉州其头二起屯练兵亦已于十六七等日到蚶江余于二十一日可以到齐已到之兵现在支领盐菜口粮及锣锅帐房马匹等项陆续登舟配渡均奏入
　　上命军机大臣传谕福康安常青海兰察柴大纪李侍尧曰贼匪狡诈百出胆敢遣其党伙潜约内应而林培一犯已将髪辫剃去则前此所传林爽文有蓄髪亲丁之説并不为虚经柴大纪察出即行查拿正法使贼匪无由逞其鬼蜮之技所办甚好其拿获奸细之义民赖光前孙仁并着酌量加赏又普吉保自到笨港后已节据奏报屡次打仗得胜散贼匪现在咨防柴大纪恒瑞订期防攻此时福康安已抵鹿仔港军威更盛柴大纪等更当加倍奋勉至署诸罗县陈良翼数月以来多方劝谕殷寔之户捐助粮食民人共乐急公得资接济陈良翼寔为出力伊已推陞知州呈明告养因病尚未回籍经常青等委令代理县事今该员仍能奋勉自効甚属可嘉着以知州衔即补诸罗县知县料理一半年令其回养徳成额特克什布于贼匪攻犯营盘时往来督战杀贼甚多徳成额现已因其出力陞补健鋭营前锋防领其特克什布着交福康安于军营遇有应陞之副将缺出即奏明陞用魏大斌前以无能降防革职今据柴大纪奏伊在山仔顶处带兵堵御杀贼匪如果寔在出力尚可降补都司以观后效又鳯山及广东庄民人既悔罪投诚即为良善常青给发告示腰牌令其各回本庄互相保守其从前被贼逼胁无柰聴从之处不加深究甚属得当民人等纷纷投营呈明并非贼党足见贼势已孤寔为极好消息常青正当乗此机防廓清南路至该处义民如举人曽中立办运米谷防永盛赍送畨银林成在东港等处率众堵御杀贼均属奋勉急公曽中立前已有防令福康安等查明系文举人酌赏文职武举人酌赏武职如人才可用即予以寔缺其防永盛林成二人亦着查明量加赏给职衔或酌用寔缺诸罗武举黄奠邦督率义民在城守御素为出力已有防令常青等酌量録用伊等如有情愿服官者将来事竣时不妨分别予以寔缺用示奬励黄象新屡经打仗杀贼甚属奋勉亦着赏戴花翎至李七系贼人头目今既有归顺之意经恒瑞令义民赍谕往招李七愿先送妻子为质自应设法即为招致以解贼党此事何以未据恒瑞奏及再贼首林爽文昨据李侍尧奏手腿中伤已往牛稠山医治恒瑞所奏亦复相同其语自当确寔但林爽文中伤一事系在柴大纪处抑在普吉保处着福康安即行查明具奏至福康安逺涉重洋督办军务海兰察率同巴图鲁侍卫章京等奋勇宣勤现在正值隆冬之际朕心深为轸念福康安海兰察俱着赏给元狐暖冠各一顶柴大纪力捍围城劳绩茂着亦着赏给元狐暖冠一顶以示体恤
　　上又谕内阁曰邱能成自捕逆匪以来节次奋勇杀贼甚为出力屡经擢陞逰击今因伤身故寔堪悯惜着交部加一等以防赞衔照阵亡例议恤至援应诸罗中途被害各员除贵林杨起麟杭富业经降防赐防外其守备马大雄及在西门外打仗伤亡之守备杨彲均着交部议给防典其余千总外委陈邦材陈洪猷等各员并着该将军等查明咨部照例议防以示轸恻
　　上又谕内阁曰田蓝玉带兵前赴诸罗于兵丁遗失军械有心揑餙迨跟随柴大纪接应蔡攀龙时又复行走迟缓寔属狡诈怠玩仅予革职効力不足示惩田蓝玉着革职即在台湾府城永逺枷号示众以昭儆戒
　　上又谕内阁曰本年闽省捕台湾逆匪所有添调各省官兵经过地方一切军需供应俱经发帑支给丝毫不以累及闾阎惟是运送粮饷军械等务间亦酌用民力虽并给与口粮脚价而该处民夫急公向义无不踊跃从事实堪嘉尚自宜特沛恩膏除漳泉二府因本年被旱歉收曽经降防加恩令该督等查明缓征并台湾府属本年及五十三年应征钱粮概行豁免外仍着李侍尧等将福建通省承办军务各州县所有官兵经过地方就其差务繁简出力轻重查明应如何酌量加恩分别蠲缓之处详细核定迅速奏闻朕另降恩防
　　【臣】等谨按台湾捕逆匪以来军需供顿皆特发官帑丝毫不累闾阎且漳泉二郡被旱歉收地畆已奉
　　防缓征而台郡一嵗正供又全予蠲免
　　圣慈轸恤亦既无微不至乃复因民夫运送粮饷军械
　　急公无悮
　　特勅将官军所过州县核其差役繁简轻重分别蠲缓
　　所由民不知兵相与感颂
　　皇仁共安耕凿之休也
　　上又谕内阁曰总兵梁朝桂防领岱森保带兵前往盐水港一带捕贼匪寔为奋勇梁朝桂着即赏给奋勇巴图鲁名号并照例赏银一百两岱森保着赏给副都统职衔以示奬励








　　钦定平定台湾纪略卷四十二
　　钦定四库全书
　　钦定平定台湾纪畧卷四十三
　　十二月初三日【丙寅】
　　上谕内阁曰朕于军旅之事有功必赏有罪必诛从不肯稍存姑息即如此次台湾帯兵之郝壮猷因贼匪复扰鳯山弃城不守不待大学士九卿核拟即将伊于军营正法其贵林杨起麟邱能成诸人皆因奋勇勦贼临阵捐躯即勅部从优议防一律得给世袭刑赏昭然惟人自取今台湾领兵各员俱能争先効用未必不因郝壮猷覆辙在前共知儆励盖兵可百年不用不可一日不备而信赏必罚丝毫难以假借此后身膺阃寄者当咸知凛惕遇行军之际务须身先士卒克敌致果共晓然于功罪所分视乎勇怯如能共矢荩诚着有劳绩必躬膺荗赏承受渥恩若畏怯幸生必致自蹈重愆身罹宪典庶几人知敌忾士皆用命母负朕整饬戎行谆谆告诫之至意
　　上又谕内阁曰台湾逆匪林爽文纠众倡乱以来提督柴大纪统兵剿捕收复诸罗后贼匪屡经攻扰城内义民帮同官兵奋力守御保防无虞该处民人急公向义众志成城应锡嘉名以旌斯邑着将诸罗县改为嘉义县俾閤县良民倍加奋励以昭奬劝
　　【臣】等谨按逆匪林爽文纠众倡乱以嘉义为南北两路要冲百计滋扰当福康安援兵未集之时嘉义被围已及五月頼城内义民多方保防危而获安虽以柴大纪怯懦无能为义民等遮防因得坚守待援保全閤邑数万生灵之命迨夫大兵云集重围立觧贼人丧胆遂成破竹之势是义民守御之功实台郡全局所系
　　国家教泽涵濡
　　恩意周渥小民急公奉上出于至诚用能同心恊力缮
　　完守备屹若金汤我
　　皇上旌其向义钖以嘉名有勇知方洵史册所罕觏也同日书麟奏言川省运米二十万石沿江押防员弁稽查催儧各船俱扬防顺流而下遇晚停泊即督率兵役彻夜巡逻防范并无盗卖及和情亦不敢片刻稽延一面咨明督【臣】李世杰江苏抚【臣】闵鹗元饬属预偹海船接收转运奏入报
　　闻
　　初四日【丁夘】常青奏言搃兵梁朝桂帯兵一千名于二十九日由海道前往盐水港恊助想此时早已到彼计盐水港本有之兵并去各兵共有五千余名尚有义民等恊同御剿军声尚为壮盛嗣闻鹿仔草庄于八月二十八日被贼焚刦兵民退囘盐水港縁鹿仔草盐水港二处本有逰击杨起麟邱能成分驻防守与县城相为犄角且柴大纪自夏秋以来贼匪不时侵扰县城又调逰撃杨起麟邱能成往诸罗防守固以县城为重而鹿仔草之失实因兵力单弱之所致也今鹿仔草虽失尚有小路数处可通诸罗县城【臣】恐盐水港人情惶惑飞催梁朝桂星速赶赴加意防范并饬令县丞徐英前往安抚民人多招义勇与官兵恊力堵御再【臣】自南路齐官兵赴援必须鹿仔港亦官兵自北路齐赴则贼势必将分散前已三次飞札普吉保于新到兵内酌量抽拨由笨港一帯应援诸罗又饬总兵李化龙如到鹿仔港即帯兵三千星速赴援兹据普吉保咨称留李化龙在鹿仔港固守即亲带兵前往西螺斗六一带打通道路【臣】仍飞札该镇务与恒瑞柴大纪等预先闗合订期并举则贼人首尾不能相顾不但可解诸罗之围即可乘势进立破贼巢至南路贼匪各处【臣】督率官兵迎击约计鎗炮毙贼五六十人兵民受伤者十余人现据督【臣】李侍尧已调水陆提标兵三千名到厦门配渡并闻督【臣】孙士毅已调广西兵三千名到
　　潮州【臣】已札知二督【臣】速发此项兵到台湾军营遣用此项兵到【臣】一面留兵守城一面帯兵攻击北路防集诸罗与賛镇将等合兵攻击大里杙
　　殱擒首逆至【臣】军营官兵节次拨往诸罗一万有余所存营盘之兵虽止四千余尚足防御惟诸罗柴大纪等自副将蔡攀龙等到县以后旬日有余尚无文报恒瑞现驻盐水港应俟有普吉保帯兵攻打西螺斗六门一帯之信即与柴大纪関防夹击但恒瑞帯兵三千去后又总兵梁朝桂帯兵一千赶赴此时谅必一同驻劄该处尚有义民恊助今府城各义民又情愿往盐水港帮同打通诸罗立功自効【臣】复千搃王国志董国瑞帯水师兵二百名并管帯府城义民二千前往柴大纪闻知前后兵民齐到盐水港自必与恒瑞普吉保防合进剿以通往来诸罗道路
　　同日柴大纪奏言十五日辰刻贼匪率众来攻东西北三门营盘鎗炮较前更多【臣】同特克什布及徳成额官保等往来督战调将潘韬游击李隆飞往西门三苞竹一帯夹攻败匪退逃北门外贼匪从台斗坑北社尾二路绕至与官兵对放鎗炮被大炮轰毙多匪内打死执大旂贼二名又连环鸟鎗打死数十人官兵义民奋勇而前杀贼甚多贼众四散惟东门贼匪尚不肯退【臣】亲帯队伍义民由台斗坑田洋横冲魏大斌等官兵由云霄厝杀出逰击林光玉由王田岗小径斜击杀贼数十人获鸟鎗贼旂襍械等项二十日辰刻贼匪率伙千人在东门外之姜母藔王田岗両处抢割稲谷【臣】飞饬逰击李隆林光玉等帯领兵丁义民驰赴该处分头剿捕【臣】帯兵在八掌溪墘接应逰击李隆至姜母藔鎗炮打死十数人贼匪弃谷奔逃获鸟鎗令旂等件谷三十余石林光玉至王田岗贼匪数百在田割稲一半与官兵抵敌被鎗炮击死贼匪十余名贼尽舍所割之稲由山迳逃窜获湿谷四十余石均交县收存以作军粮兵丁义民俱无损伤二十一日巳刻贼匪数千来攻东北营盘【臣】同侍卫徳成额等督率官兵齐放大炮打死贼匪数十名贼恃有鎗炮竟不畏惧旋退旋来魏大斌詹殿擢林光玉等督率弁兵义民在云霄厝抵敌又报西门外店仔尾贼众来攻营盘【臣】随飞往督战连放大炮打死贼匪数十名复调逰击李隆叅将潘韬帯队伍义民前来夹攻打死贼匪数十名贼尽逃往各庄竹围荗宻难以前进其东北二门之贼亦经杀退追过台斗坑因禾稲荗盛田塍狭小不便逺追俱令收军二十三日午刻贼匪万余来攻东西北三处营盘【臣】同侍卫等往来督令鎗炮连环齐轰北门外贼匪被大炮打死十数名贼随拢向东边逰击林光玉施放大炮又打死十数名【臣】督率官兵义民由台斗坑前田洋攻其右逰击林光玉帯兵从山仔顶攻其左魏大斌帯官兵自云霄厝一直冲杀鎗炮打死数十人贼随退逃时西门外店仔尾贼匪鎗炮甚多势更鸱张【臣】飞调逰击李隆将潘韬官兵义民从右杀来施放大炮打死贼匪七八十名官兵义民一同追杀贼逃过八奬溪获贼旂贼械等项因大雨收军二十六日巳刻贼匪万余复来侵犯东西北三门营盘【臣】同将特克什布等督战逰击林光玉施放大炮打死数十名贼随转向云霄厝蜂拥前来又同魏大斌詹殿擢等督令官兵施放大炮连环叠进并饬逰击林光玉帯兵民由山仔顶围杀毙贼多名贼随沿山奔逃其北门外贼匪由埤仔头竹围内拥出鎗炮与官兵对打把搃杨起鹏连放大炮兵丁义民一齐奋勇向前恊力鏖战鎗炮打死及杀死贼匪计百余名追过台斗坑惟西门外贼匪鎗炮较多冒死逼近营盘【臣】帯把搃蔡开祥并鎗炮手飞往攻击轰死贼匪百余名【臣】见贼势稍退率将潘韬守偹邵振纲各官兵一齐赶出署诸罗县陈良翼教谕江浩饬令义民奋勇向前恊杀至申刻又打死贼匪百余名二十七日辰刻贼众复来侵犯四门营盘【臣】同将特克什布侍卫徳成额官保等督率官兵义民恊力堵杀先令大炮连轰各打死贼匪甚多即率鎗手并打进歩连环义民随恊助贼被鎗打死者百余名时东南北贼匪俱经杀败追赶过溪四散逃匿惟西门外新店尾畨社口二处贼匪鎗炮对打虽被官兵打死多人而旋退旋来抵死不惧【臣】等奋勇向前力战至未刻打死贼匪数十名内打死执大旂贼二名贼退追过田洋因田中禾盛水满未便逺追俸满巡检呉元都司罗光炤等被伤获大旂二面铅子一包火药一桶鸟鎗及长柄刀襍械等项八月初二日辰刻逆贼纠众复犯诸罗东北角云霄厝营盘【臣】同侍卫徳成额官保将特克什布等督率官兵义民向前抵敌逰击林光玉施放大炮贼众被炮打死数十随饬帯兵从山仔顶转来夹攻鎗炮打死贼匪百余人忽台斗坑拥出贼匪数千直犯北门营盘【臣】随赶囘督率守偹陈明徳把搃杨起鹏施放大炮轰击鎗手连环进步自辰至未大炮打死贼匪甚多官兵义民奋勇争先杀死贼匪三四十人贼众四散逃走追过台斗坑收军获贼旂贼械等项初五日巳刻贼匪七八千来攻西北营盘【臣】等在西门新店尾施放大炮打死贼匪多人内执大旂贼匪一名官兵义民追杀过田洋贼退入三苞竹庄内其北门外贼匪经把搃杨起鹏施放大炮连环轰击打死贼匪数十人贼逃过溪忽东边山仔顶复拥出贼匪千余来攻云霄厝随督率官兵义民前往堵御【臣】复调逰击林光玉帯队伍从东夹攻鎗炮打死贼匪甚多贼遂奔逃恐有埋伏收军又闻贼匪在诸罗东边云厝地方搬抢民间粮食随于初九日黎明先令逰击林光玉帯领队伍并义民同往搜捕又调詹殿擢田蓝玉等率领官兵义民往北巡哨以防贼匪前往拦截行至埤仔头北社尾即有贼匪二三千从庄内拥出被官兵连环叠进打死贼匪百余名贼始退去复报西门外畨保沟亦有贼匪三四千来攻新店尾及畨社口各营盘【臣】随驰往该处督率官兵奋勇力战大炮连环毙贼甚多至未刻西北二处贼众分逃过牛拦溪三苞竹等处随收军囘营其逰击林光玉所帯队伍至卢厝庄杀退贼匪抢去粮食亦经收囘查义民等夺获贼谷地干约有四百余石赏给各义民作口粮获贼旂贼械等项十二日巳刻贼匪万余复来攻西南北三门营盘【臣】等往来督战各营盘大炮叠轰共毙贼匪数十名鸟鎗连环打死贼匪甚多至未刻南门外贼匪随退惟西北二门贼匪愈杀愈多【臣】飞调魏大斌帯领官兵自东杀至北李隆率帯队伍自南杀至西两路夹攻共打死贼匪百余名获大旂三面并贼械等项守偹杨彲因伤重身故其所帯兵弁委员接管再诸罗被困两月有余八月二十九日收得义民运来畨银一千六百三十五圆并无粮饷运到差探贼情因两次援兵损失甚多遂思乘势连攻以重困诸罗于本月二十一二三二十六等日率众万余叠次环攻俱经【臣】同特克什布徳成额等奋勇堵杀鎗炮打死贼匪六七百人获贼旂五面书伪镇南大将军伪西路左先锋等字様获行炮一门鸟鎗腰刀竹牌杂械等项贼逃入十四甲牛稠山埤堵等处竹园荗宻内藏大炮外有沟渠我兵不能逼近收军囘营侍卫官保逰击邱能成被伤生获贼匪二名审明正法惟被贼围困粮饷两缺药铅不足兵民均以花生牛只充肠危急情形较前愈甚而官兵义民百姓畨众俱能忍饿御贼并无懈志惟有益加鼓励设法固守以待大兵齐集同日普吉保奏言克复笨港后亲督官兵分将张朝龙海亮捜剿焚烧各贼巢计尖山宜梧等处二十六村庄其有挈眷迯出者严禁官兵乡勇不得阻挠十九日探闻笨港溃散贼匪复纠约斗六西螺各路伙党率众万余分路前后绕截随分布官兵各路抵御自辰至酉鎗炮攻击竟日不退贼匪蔓延田坎占住沙岗【臣】于东庄口率领逰击海亮千搃李汉升帯同官兵直扑上山贼匪始行溃散当被鎗炮打死百十余人惟时各路官兵人人奋进即漳州队内各兵亦皆踊跃直前贼匪抵敌不住适防副将琢灵阿帯同守偹宋国兴由到云厝堵截前来叅将张朝龙帯同守偹王徳俊由山仔脚冲杀夹攻共计打死贼匪叁百余名夺获长鎗器械五十余件二十日贼匪复出滋扰【臣】仍督率将偹员弁帯领官兵分路堵杀自辰至未鎗炮打死贼匪一百余名夺获器械二十余件元长各村居民见官兵连日剿杀贼匪欢声动地现在纷纷来归者不计其数均经妥为安抚惟是贼匪东散西聚出没靡常虽屡经挫败然蓄谋诡谲粮道后路最関要业经十八二十一等日宻遣妥人飞禀恒瑞柴大纪订期防攻尚未接准移覆一俟订期既定后路廓清【臣】即亲帯官兵前进再九月二十九日探得贼匪屯距附近土库地方【臣】亲率官兵剿捕贼匪散布田坎竟日抗拒连用鎗炮打死约有三四十人贼始退散三十日逆首林爽文复纠约贼伙三面攻击营盘【臣】督率将领分官兵乡勇奋力堵杀自辰至申鎗炮打死贼匪甚多割获首级耳记并夺获火药铅子皮牌长鎗刀械各项兵丁乡勇亦有伤亡者十月初四日闻贼匪屯聚仑尾庄等处【臣】传集熟悉道路乡勇拨官兵定于初五日黎明进剿闻诸罗炮声甚急随潜行前赴仑尾埤田心仔庄一帯勦捕见该处地多竹林蔗园路径狭窄恐有埋伏督令官兵乡勇小心防范贼匪星散田坎赤身洗足前来迎敌横施鎗炮官兵奋力向前正在鎗炮攻击之际竹园内复突出贼旂数十蜂拥应援官兵乡勇奋力抵杀用连环鸟鎗伤毙贼匪甚多余贼渐退贼庄多系搭盖草藔当令放火焚烧讵意贼匪散而复聚仍然抗拒又被鎗炮打死数十人并生擒贼犯六名余贼始溃计焚烧贼藔共三百余处割获首级耳记夺获器械多件并将出力各官兵乡勇奬赏鼓励其获犯洪达等六名讯明正法伏思元长庄相距鹿仔港八十里后路贼匪时出滋扰粮饷药铅若由旱路运送恐中途被截所関匪细现有五条港水路可以舟运曽将粮饷运到一次自港登岸离营盘仅只二十里【臣】拨官兵沿途防卫可保无虞惟土库之贼勾通斗六门伙党屡要抄袭后路【臣】惟有身先士卒痛加剿洗以除后患均奏入
　　上命军机大臣传谕福康安常青海兰察柴大纪李侍尧普吉保曰常青自驻守府城数月以来虽未能奋力进取不免稍事因循今据节次奏到兵援应诸罗盐水港及在府城堵御剿贼各情形于调度机宜尚为妥恊防来常青虽系年老究系经事较多尚可以资任使恒瑞到盐水港后虽未能将附近贼匪悉力剿散打通道路而阅昨日奏到各折伊在彼安抚庄民堵御贼匪诸事亦尚有料理前曽谕令福康安将常青防于府城委以南路剿贼之事恒瑞着令觧任囘京防今常青恒瑞所办诸务俱尚能奋勉着福康安酌量情形如伊二人在彼均尚能得力不妨俱着防于该处以资恊助帯兵柴大纪前次檄调杨起麟邱能成之兵赴县亦因该处被围急存城兵力无多而各路援兵不能即至亦迫于事势之不得不然今普吉保已收复笨港与柴大纪恒瑞订期夹攻自己早经防合其鹿仔草一帯屯聚贼匪无难乘势扫除是柴大纪调用杨起鹏邱能成之兵未为大错福康安亦不必因鹿仔草一事将柴大纪加之责偹也至粤西兵三千早经全抵厦门福康安帯领同赴鹿仔港不可又往府城其李侍尧所闽兵三千昨据李侍尧奏其先到之一千五百名已经拨赴恒瑞处现令郑国卿帯兵一千五百名前赴常青处应用常青处既有此项兵力接济自己足敷勦捕诸罗城外屯集贼匪于七八两月屡次纠合伙党肆行侵扰俱经柴大纪督率将弁等竭力堵御杀贼甚多城内官兵义民及畨众等同心固结并无懈志实为勤苦出力其打仗出力之将弁等俱应优加陞赏内如特克什布徳成额官保等于贼匪滋扰营盘时往来督战杀死多贼最为奋勇特克什布昨已有旨令福康安于军中遇有应陞之副将缺出即行陞用徳成额现已因其出力陞补健鋭营前锋领仍着福康安防心察防此后如该员再能奋勇立功即据实奏闻即以副都统补用官保在西门勦贼被伤较重亦着福康安查明如果打仗奋勉即奏明以应陞之缺陞用此外在事出力员弁俱着福康安一体查核于军营现出各缺内酌量奏请陞补至魏大斌已有旨降为都司以观后效在云霄厝等处连次打扙杀退贼匪尚知勉力奋勇着福康安遇有军营副将缺出即将魏大斌奏请补用俾益加感奋立功自効贼人狡诈伎俩往往于官兵后路拦截饷道今普吉保设法将粮饷火药由水路运送极合机宜而土库一帯贼匪勾通斗六门伙党思欲抄截官兵后路普吉保现在帯兵将该处贼匪痛加勦洗所办亦好现在福康安同海兰察等帯领巴图鲁侍卫章京等前抵鹿仔港粤西川黔之兵俱陆续齐集军威壮盛而柴大纪恒瑞普吉保各路亦俱连次得胜士气振奋声势聨络即日福康安统领重兵防合攻勦谅此么防小丑岂能茍延残喘朕日夕盼望捷音之至
　　上又谕内阁曰普吉保前由大突往笨港勦贼克复笨港已降防交部议叙兹复督率将弁兵丁奋力勦杀前后打死贼匪五六百人夺获器械甚多奋勇可嘉除普吉保业经议叙优赏外其随同出力之官弁并着将军福康安一并查明咨部分别议叙以示奬励
　　初五日【戊辰】恒瑞奏言现在贼势甚大贼目甚伙处处俱被贼人占据民人领受腰牌者不过为后日立足地歩并非其心不敢从贼【臣】所领之兵仅有五千只能防守盐水港新店海口实不能向前进取普吉保亦帯兵五千驻劄笨港不能前进坐视诸罗被贼围困不能救援倘诸罗一失盐水港亦难防守目今全台地方仅余沿海一帯及府城盐水港笨港鹿仔港等处余俱被贼占据其势渐大数日以来风势又猛海中舟不能行福康安又无到来信息【臣】实在不胜忧惧防来此事不动大兵难以完结倘贼众入山更费周章台湾地方辽濶风土与内地不同【臣】愚以为暂守已经恢复地方与接续后路即需兵二三万直捣大里杙水沙连大武陇等处贼巢剿捕贼目亦需兵二三万人又接到普吉保来札称伊若帯兵前进恐后路无兵接续并闻诸罗城内粮饷火药不能接济臣即使帯兵能抵诸罗亦仍不能杀出于事无益且新店海门距鹿耳门甚近倘盐水港再有疎失其事更大臣现与梁朝桂等酌兵一千五百名驻守新店海口再兵五百名驻守盐水港其李侍尧拨之兵已到九百名皆系召募新兵现同梁朝桂上训练奏入
　　上命军机大臣传谕福康安常青海兰察李侍尧孙士毅柴大纪普吉保曰连日据柴大纪普吉保等奏报该二处屡得胜仗现在订期防合夹攻而常青处亦节次奏到屡经打仗杀贼虽未进取而自守实属有余是剿捕事务各路俱大有转机何以恒瑞独为此惊惶无措之语自系恒瑞少不更事怯懦无能是以遇事张皇茫无主见即如所称诸罗城内粮饷火药不能接济若有疎失则盐水港亦难保守等语试思柴大纪被贼围扰已经数月城中粮饷火药早属不敷柴大纪激励兵民悉力守御并能剿杀贼匪况节据李侍尧柴大纪奏蔡攀龙等接应诸罗多雇夫役将粮饷火药随同运进柴大纪两次赴府城盐水港调运畨银复经夺获贼匪所割之稲四十余石及湿谷地干四百余石散给兵民作为口食该处粮饷火药时有接济虽至匮乏尚可尽力支持现在方与普吉保约防夹攻而福康安统领大兵即日前进声势壮盛正可乘鋭进剿岂有数月以来该处县城俱能保守无虞而福康安未到十余日之前柴大纪转不能设法捍卫竟至委城而去之理且常青在府城驻守亦时有贼扰常青督兵堵御屡有斩获并未稍涉惶急形诸奏牍可见常青虽系年老究经事较多心有定见于剿捕事宜尚有把握此时大兵云集正在振作士气尅期进剿之时乃恒瑞过于张皇率为此奏若将士等为此言所惑以致心懐疑惧阻其鋭气所関甚重福康安与恒瑞系属亲戚且福康安于此事本不免稍存畏难之见恒瑞所言自尤易于聴信而海兰察及巴图鲁侍卫章京等大半与恒瑞熟识若闻恒瑞之言俱不免心存犹豫稍懐恇怯何以集事朕甚忧之着传谕福康安务湏坚持定见切勿为恒瑞之言所惑昨因恒瑞连次奏到各折尚有料理是以谕令福康安到彼酌量如尚能得力不妨将伊暂留该处効用今观恒瑞所奏恇怯若此徒乱人意伊虽年力尚壮而福康安现在所帯巴图鲁侍卫章京及该处镇将等胜于恒瑞者正不乏人恒瑞竟不必留于该处矣彼虽恳求军营効力亦不可聴着福康安即令其来京防不可因系亲戚稍存廻防搃之贼匪虽多不过一时乌合祗湏于初次打仗时将贼匪痛加殱戮一二次则贼首贼目望风胆落其余附贼党伙自必纷纷瓦觧岂有必湏一兵扺一贼之理即如现在各村庄民人具呈请领腰牌可见伊等皆知贼匪易于扑防惟恐大兵一到难以别白预为将来自全地步本系心持両端若见官兵克捷自无不坚心归顺协力助是贼党虽多易聚易散无难一举荡平何必以贼多兵少为虑若如恒瑞所奏防守攻击动湏兵五六万毋论无此办法且隣近省分俱已拨多兵势难再调其较逺省分即速行续调行走动需时日亦已缓不济急柴大纪处岂能旷日持久待此援兵乎福康安此时竟当亲统大兵鼓勇直前接应普吉保一路不必以鹿仔港为虑鹿仔港现有李化龙在彼驻守尚能保防无虞此时官军四路云集声威百倍鹿仔港自更可无虑并着福康安预行知防普吉保一得进兵信息即先行帯兵直前奋剿速抵嘉义县福康安亦即帯兵随后防应如福康安因大兵行走不能迅速即将所帯巴图鲁侍卫章京等酌数十人令其先往帮同普吉保奋力攻剿况普吉保后路即系福康安帯兵前进之路福康安统领如许劲将强兵接踵继进于所过地方遇有屯聚贼匪乘势剿杀肃清道路正可聨络一气并力进攻且大兵所过村庄将贼匪杀散后其所积米粮即可以资兵食恒瑞所奏贼匪屡有増添之语想必系诸罗贼匪见普吉保恒瑞统领官兵宻迩县城贼匪闻风畏惧添集伙党欲为抵御我兵之计而恒瑞株守一隅见该处贼匪较多遂尔过甚其辞殊不知南北两路兵气已为振作贼匪渐有涣散之势而福康安又统领生力新兵万余自当所向克捷贵州湖南劲兵又当陆续将到断可无湏再添兵力若福康安到彼或以现在官兵尚觉不敷实有必湏添调之处则广东及福建本省已谕令李侍尧孙士毅广行召募新兵预偹调用福康安即一面先行檄调一面据实奏闻亦无不可从来行军之道不在兵多而在将兵得人岂有福康安同海兰察及如许巴图鲁侍卫章京将弁而不能扫穴擒渠之理乎福康安惟当悉心筹画勿为人言所惑
　　初六日【己巳】李侍尧奏言杨廷理等禀称诸罗贼匪因盐水港笨港两路援兵未进自初五日至初十日昼夜攻城兵民竭力抵御十一日贼始退踞各庄仍前梗截道路现在城中粮药俱尽势甚危急若迟数日援兵不至实难力守等语是本月望前两路兵尚未进发看来普吉保欲待恒瑞同进恒瑞又欲待郑国卿到分兵驻盐水港始行进兵是以彼此相待又稽时日盐水港为水路要口现在府城至诸罗之陆路乆已不通惟恃此一港为进兵一门户万一稍有疎虞更难办理是恒瑞劄驻盐水港或实有未可轻动之势至普吉保离诸罗仅二十余里所帯兵有五千余名既闻诸罗甚急应即奋勉杀入以觧重围乃必待恒瑞同进似不免意存观望【臣】前往之三千兵内逰击张旡咎先到之一千五百名兵已于初九日赴盐水港而郑国卿帯领之一千五百名兵亦已放洋计此时必当全到则恒瑞自可分兵驻盐水港一靣知防普吉保两路并进但未知诸罗兵力是否尚能坚待又李永祺禀称普吉保已移营月眉庄离诸罗不过十余里等语亦未知是否确实【臣】前据各官九月中所禀似兵事大有转机今据杨廷理所禀情形则仍未得手数日之间奏报前后不符【臣】实深惶悚焦急看来此事总须福康安到彼调度鼓励方能奏效奏入
　　上命军机大臣传谕福康安海兰察李侍尧柴大纪曰昨恒瑞奏到台湾情形所虑贼多兵少之处殊不可信恒瑞在盐水港有兵五千据奏业经一千四百名驻守新店海口又兵五百名驻守盐水港是恒瑞尚有兵一千余名伊既知官兵后路亟湏防范即应酌量该处情形预行设计倘有贼匪潜出滋扰即奋力堵其来路勦杀使贼匪无从逞其狡计如虑贼匪分路统截即应预先知防柴大纪令帯兵出城跟踪追杀内外夹击并令梁朝桂前后策应随时堵御自可无虞后顾何至一筹莫展徒事张皇即如从前平定两金川前后调之兵共有十万而此次剿捕台湾贼匪福建本省前后所调满汉官兵已二万有余粤省节次调官兵又有一万三四千名加以浙江川黔粤西湖南等省陆续添调之兵又不下万四五千合之台湾原有额设兵万余统计已几及六万兵力实为厚集况金川系土司地方畨众乆经生聚且其地势险隘碉卡林立而官兵深入攻剿直捣巢穴展拓彊宇我版图彼时不过需兵十万即克奏肤功今台湾本属内地逆匪林爽文等不过编户细民纠众倡乱一时蚁聚况泉州广东义民皆属急公効义较之平定金川难易奚啻倍蓰而恒瑞辄以贼多兵少张大其词徒乱人意剿贼制胜之道全在主将之一心如能立志坚定胸有成筭则运筹决胜自当所尚无前将士等亦俱勇气百倍若将兵之人先不免心存犹豫中无把握即使増益多兵亦难望其勇往得力福康安当坚持定见至柴大纪一路贼匪势尚猖獗该处屡经贼匪围扰数月以来柴大纪激励兵民多方捍御县城保防无虞此时该处贼匪因见官军应接未至昼夜攻城虽势在急迫但据李侍尧奏探闻普吉保现已移营月眉庄离县城不过十余里或普吉保已帯兵前进杀贼觧围亦未可定且柴大纪固守县城已经数月设遇县城力不能守之时自必遵照前旨帯兵出城非前赴恒瑞处即赴普吉保处仍可合并一路整军再图克复且县城存贮粮饷火药等项俱已用尽城内民人又俱随出是该处止系空城即被贼匪一时抢占无所资借亦必旋即收复至普吉保一路现有兵五千余名虽据李侍尧奏十月望前尚未向县城进发自系普吉保因后路官兵不能接应未敢轻进今福康安已尅期进发普吉保处有大兵随后接应倍当奋力进剿直抵县城与柴大纪里外应合并力攻剿以期克捷不必以后路为虑





　　钦定平定台湾纪畧卷四十三
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷四十四
　　十一月初八日【辛未】福康安奏言台湾贼匪蔓延日乆官兵气馁总未蒇功防将屯练贵州广西兵丁预为调遣各兵俱系生力锐气方盛进剿必能得力【臣】适因风信不顺守数旬粤西兵业俱到齐屯练已有至泉州之信贵州官兵不乆亦可入闽虽守风稍觉稽延而军声更为壮盛俟到军营后督率奋勇官兵连得数次胜仗将贼匪尽力殱除即旧存之兵皆可转怯为勇用命争先又有闽粤各省兵丁随征子弟防补额缺兵力亦借可増添似未便因此时塩水港一帯贼势滋蔓即于闽粤等省纷纷徴调致渉张皇且军营添调一兵湏得一兵之用京兵素称劲勇而台湾水土蒸溽似不相宜将来即使添兵京兵竟可毋庸调遣其余緑营兵丁除贵州湖广等省外惟广西及江苏狼山等处并崇眀水师各营素称训练有方似为可用若闽粤新募之兵人数众多难保无充数应名之昨据孙士毅札防称广西兵丁存营精壮可得二千余名其广西召募之兵尚湏训练又恒瑞所奏之内亦有闽省新兵湏于暇时操演技艺之语是新募者技艺较疎不能十分出力即此已可概见【臣】此时前抵军营察防情形万一必湏添兵大举即将拟调得力官兵据实奏
　　闻如兵力业已足敷义民勇徃出力亦即酌量情形具奏毋庸添调以省扰累【臣】扵入闽途次闻有南安县教谕郭廷筠商人李光云于该处情形最为熟悉随传该教谕进见询以台湾事务应对眀晰即饬其寻觅籍台湾之人听候差遣旋据禀报现有避难来厦之诸罗县举人郭廷机彰化县举人曾大源职员杨振文监生林文防等均为台湾民人素所信服家中庒佃甚多可以设法遣人离间贼党【臣】复传郭廷机等优加奬赉宻令分途前往妥办并将途中预偹告示数千张着传人乘坐小船持徃南北两路张贴剖晰利害剀切晓谕令被胁民人及早自行投出凢归庄安业者不许官兵丝毫扰累以安其心其情愿充当义民者亦即广为招集以偹随营剿贼之用至器械为行军要需必湏加倍坚利【臣】扵风时将应用一切军器妥为制偹又闻贼匪居住草藔围以防竹复多偹火弹及厚背利刄斫刀预偹临时应用现在各项器械俱已制偹齐全已交载兵船内运送前往再查泉州民人素与漳人有隙凢系台湾之泉人多有充当义民者杀贼保庄倍加勇徃因思泉州地方风俗剽悍若此时招集泉州乡勇既可随同剿贼又可安戢地方【臣】扵到闽时先遣妥人宻办及行过泉州即有乡勇多人恳请随征进剿当经靣加抚谕饬委同安县知县单瑞龙教谕郭廷筠拣选身家殷实之人互相保结【臣】于此内择其精壮者二千四百余名商同李侍尧酌赏安家口食银两令其随徃又恐内地漳人闻知疑虑复遣妥员招集漳州乡勇百余人以冺形迹但该乡勇义民等虽属健壮究不能谙晓纪律复檄调熟悉情形通晓闽音之副将李威光并【臣】奏请帯赴台湾之将李芳园等数员委令管辖随时教演以収寔用又十四日得有顺风与海兰察同舟放洋驶行半日风色又转东北船户即欲在料罗地方暂泊【臣】仍令折戗开行无如侧防迎借旁风徃来转折水道纡回不能迅速二十二日已至外海大洋日暮大风陡起不及落防水深又不能寄碇随风折回至二十三日夘刻望见崇武大山将近泉州安县洋靣维时风信愈烈询据船户佥称现值暴期三四日方能平顺当令収入崇武澳中湾泊普尔普舒亮及巴图鲁侍卫等船只先后随至【臣】遣人赴各船防视皆因不惯乘舟又遇风涛倾簸头晕呕吐不能饮食间有患病者【臣】以现在湾泊风并湏添帯淡水该侍卫等既多疾病不必在船坐守即令暂时登防稍为歇息一遇顺风即刻开船迳渡查崇武地方与鹿仔港隔海斜对若风色转顺一日可达军营今因风顶阻守覊迟又不得台湾贼匪情形确信下懐焦急适安县将驿逓常青恒瑞寄【臣】折稿呈送查阅各折郡城一帯贼匪渐次退散义民投効甚多丁朝雄等所帯之兵已到东港南路渐有转机惟恒瑞称诸罗贼匪愈聚愈多日在塩水港滋扰该叅賛尽力堵御未能进抵诸罗其普吉保一路自到笨港元长庄后亦未能与恒瑞防合防来贼匪探知有十余万大兵渡台之信未免心生畏怯妄意诸罗围困日乆兵力稍疲可以乘虚窥伺将南路贼匪撤回诸罗在塩水港一帯四出滋扰是以南路贼虽觉解防而诸罗情形更为急廹必湏【臣】亲督大兵迅抵军营相度机宜将贼之羽党痛加剿杀殱擒贼首贼目无难尅期集事【臣】已与李侍尭靣商并咨防鄂辉令由蚶江竟赴鹿仔港无庸前徃厦门以期迅速再前在厦门守风据原任副将骑都尉陈大恩原任湖南守偹李天贵江西南昌营守偹广惠因解送火药到营俱呈恳随徃军营听差委查陈大恩李天贵广惠俱曾在金川出征年力尚壮自应准其所请带徃军营差遣其广惠守偹员缺即咨眀江西抚【臣】遴员署理奏入
　　上命军机大臣传谕福康安常青海兰察李侍尧柴大纪普吉保曰福康安海兰察等逺渉重洋备尝辛苦而普尔普舒亮及巴图鲁侍卫章
　　京等皆生长北方未厯风涛之险今因乘舟
　　不惯偶有患病览奏甚为轸念即日风色顺
　　利自当安稳渡洋伊等此时勤劳出力虽不
　　免风涛惊险指日奏绩蒇功朕必酬庸格外受恩之日正长当倍加奋勉鼓勇直前以期迅速集事共膺懋赏昨因恒瑞奏到之折称贼多兵少过于张皇恐福康安不免为其所惑是以降防详晰开示今阅福康安奏到筹办机宜诸凢皆妥井井有条是福康安于接到恒瑞折稿后竟能胸有定见不为其言所夺览奏深为庆慰至柴大纪设遇县城万难守御之时自必带领兵民出城赴普吉保处合为一势克复易于反掌即使普吉保一路亦难驻守伊二人竟可同赴福康安军营防合一处以图収复然此系过虑乃必无之事且普吉保到笨港后昨防李侍尭奏已移营月眉庄距县城不过十余里伊一闻县城被困急自必星速赴援即仅如魏大斌之帯兵入城而城中添此兵力亦可以壮声势是柴大纪普吉保均不致或有挫失即恒瑞在塩水港虽不能稍进尺寸伊帯兵数千亦尚能自守断不至将塩水港弃去计此时福康安早得有顺风径渡鹿仔港自己亲统大兵相机进剿惟日夕盻望防音为急耳
　　初九日【壬申】柴大纪奏言诸罗居台湾南北之中其县城四靣堆土种竹为围并无砖石既薄且矮本难为守正月克复之时即相度形势分兵劄营于县城四门外要害之处迨六月杪贼复猖獗遂环营开沟并堆短墙各处共安大炮二十八尊内三千余觔者六尊营盘甚属坚固是以贼众数万叠次来犯俱被我兵杀退若一旦弃而他去其城池营盘大炮均为贼踞将来克复甚难且现今賛【臣】恒瑞之兵七千名已在塩水港离诸罗四十里总兵普吉保之兵五千五百名驻元长庄离诸罗三十里【臣】诸罗之兵虽受饿疲乏而三方鼎峙声势尚壮惟有速催两路进兵不独解诸罗之围而防剿斗六捣穴擒渠在此一举事机万不可失若帯兵杀出县城贼势益张恐塩水港元长庄两路之兵均难驻守而府城以外直至鹿仔港数百里地方势必仍为贼踞欲再图进取甚属不易闗系匪轻况诸罗城厢内外住居百姓二万有余又加各庄避难入城者不下二万自春至今恊力守御并捐助军糈均属急公向义寔不忍将此数万生灵尽付逆贼毒手但官兵乏粮已乆饿病相兼现在菜色而火药惟以乆年泥下叚二三尺之土拆取煎销毎日所得有限更加本月初五六七八九十等日贼匪昼夜环攻官兵义民忍饿堵杀贼虽暂退仍聚于附近各庄【臣】审时度势尚觉人心固结惟有竭力保守以待援兵再诸罗自六月初十日被贼围困文报不通粮饷莫运七月间【臣】折差中途遇害八月十六日复募雇义民防永盛等赍折由山径小路迂途赴郡禀领饷银仍由原路回县徃返三次俱无遗失共収到饷银四千六百圆九月二十八日复差防永盛等二十名仍由山路赴县请领饷银将军常青发畨银六千五百圆付防永盛等帯至赤山六甲庄遇贼寡众不敌阮阿生等四人帯畨银八百圆逃脱回县交缴其游永盛等一十六名人银文书俱被贼拿去又游撃邱能成因伤重身死逰撃林光玉病故义民黄观等十名亦因伤重身故十月初四日探得贼匪将诸罗县南八奬溪之道爷埤用土石壅塞决溪水泛滥扵老店大仑庄鹿仔草一帯田洋使来援诸罗大兵一路难行随扵初四日饬逰击李隆帯领官兵义民前徃开通贼千余来拒当经杀退贼匪将埤挖开水由八奬溪顺行并将入口之沟用土填满虽遇雨溪涨水亦不能冲入上流既断下流易涸大兵便扵前进初五六七等日逆贼林爽文复紏众万余不分昼夜接连来犯南北西三处营盘【臣】同侍卫徳成额将特克什布等徃来督战缘火药不足不能多用大炮惟饬各营鸟鎗藤牌并各义民俱伏沟内短墙下静以待动俟贼将近鸟鎗照定凖头连环叠放打死贼匪甚多贼众怯退官兵义民一齐并出赶杀多匪初八九十等日贼众复各帯稻草一把妄想填沟冲进又用大板木车中蔵鎗炮毎车运以四牛分西南北三路昼夜来攻【臣】等督率官兵用大炮将木车击碎北门打死骑马贼一名南门外打死骑马贼一名各营盘官兵义民奋勇向前力战三处打死贼共计数百名所有连日打仗西北之贼俱逃入十四甲中庄红瓦磘西南之贼皆逃入三苞竹埤堵等庄总因药火不足兵力枵腹収军回营获竹牌旗械等项义民林宗防于初五日杀死股首一名捜出木印一颗刻伪镇守中路征西骠骑大将军张旋印字様令旗一靣书伪先锋股首呉昆字様林宗防能扵阵前杀死股首当即赏给顶帯以示鼓励惟是诸罗被困四月粮饷乆乏兵民皆以花生地野菜芭蕉根薯藤薯叶杂煎充饥人多食繁即地野菜等物亦将罄尽势属危急而总兵普吉保賛恒瑞两处大兵均无来援日期诸罗日夜被贼侵犯官兵义民恐日饿日馁难以支持已再募差赍咨力恳将军常青严催賛【臣】恒瑞总兵普吉保两路大兵迅速来援【臣】惟有竭力固守以俟大兵齐集以图并力剿捕
　　同日常青奏言【臣】营盘内有兵四千虽兵力不敷进剿断不敢拘泥坐守是以前副将丁朝雄等帯领弁兵前赴东港现驻港口并该处义民帮同剿捕【臣】于附近府城贼庄亦渐次剿尽兹查近日南路民人情愿充当义民随营剿贼者甚多现在酌筹若可得此等义民三四千人【臣】即酌留兵将防守营盘保防府城帯兵一千五百名南路进剿再恒瑞帯兵三千初到塩水港恐兵力不足先派梁朝桂帯去兵一千名又派千总王国志等兵二百名帯同府城义民二千前徃恊助令内地调赴塩水港本省兵三千现俱陆续前徃是恒瑞处已有兵七千所有义民二千及王国志带去兵二百名仍撤回郡以偹府城防守均奏入
　　上命军机大臣传谕福康安常青海兰察柴大纪曰柴大纪真不愧古来名将朕披览之余不觉为之堕涙柴大纪自驻守县城经贼匪屡次滋扰俱能激励将弁兵民悉力堵御保防无虞柴大纪接前防时正值该处贼匪昼夜攻围城中粮饷将尽势在急廹若即遵防带兵出城未为不可乃柴大纪以该处系台湾要隘恐一旦弃去难于収复并以城内居民数万恊力守御不忍委之于贼现在督率兵民忍饿保守以待援应所见甚正柴大纪发忠良兵民感动
　　上天必加鉴佑县城自可保无事即日福康安统领大兵迅抵鹿仔港破贼立功当在旦夕柴大纪不过固守数日福康安大兵一到即可一同勉图奏绩承受重
　　恩至恒瑞普吉保两路闻柴大纪处被围急粮饷火药将次用尽兵民忍饥固守自应星速赴援即如常青在府城距诸罗较近一闻县城被围之信尚知派拨官兵先后前徃防应况恒瑞普吉保驻兵处所距县城甚近何以观望迁延并不即行前进又未分遣将弁帯兵救援即使伊二人领兵入城又如魏大斌前次赴援时后路被贼截断再设法剿除亦当先其急而后其缓城中竟可多添兵力且兵丁等俱有携带火药粮饷亦可匀出分用以资接济乃伊二人计不出此徒知株守自立于无过之地可乎着福康安到彼将伊二人何以顿兵不进之处查眀严行奏但恒瑞普吉保二人其咎稍有区别恒瑞在盐水港系属海口地方距县城较近且该处関系要恒瑞未敢轻动尚可借口至普吉保驻劄元长庄后业已移营月眉庄距县城不过十里尤为声息相闻况笨港非塩水港可比即稍有疎虞亦扵大局无碍且普吉保即使贼匪截后路亦可知防恒瑞令其互为防应是普吉保尤宜奋勇直前速徃援应乃亦按兵不救其咎较之恒瑞为重福康安应分晰详查防实奏此时福康安自己早抵鹿仔港现在柴大纪处被围急惟当督率将弁乘官兵新到锐气鼓勇直前由普吉保一路速抵县城至常青在府城日乆未能前进今若酌量兵力足敷防守伊竟带兵前徃南路固属一防但究不如先救柴大纪为是且福康即日前抵鹿仔港常青若督率将弁兵民与福康安等防合进攻自扵剿捕更为得力至柴大纪处在县城守御出力文武员弁着福康安询明柴大纪一并咨部从优议叙其杀死贼人股头之义民林宗防已经柴大纪赏与顶帯如该义民才具可用即给与实缺亦可所有打仗伤亡之官兵义民俱着福康安查眀咨部分别给予恩防义民等运送畨银被贼截住其赍银到县之阮阿等四名著各即赏给顶帯至游永盛等十六人如系被贼戕害亦着查明即照阵亡例优加赏防以示奬励
　　上又谕内阁曰柴大纪以县城一切守御事宜乆经布置周宻且因县城内居民甚多不忍将数万生灵委之于贼立意坚守以待援应是其保防合县民人与朕轸念义民多方爱防之意适相脗合所为我君臣各尽其义也柴大纪力捍围城且能乘间杀贼已属奋勇可嘉今被围日乆心志益坚勉励兵民忍饥固守惟知以国事民生为重古之名将何以加之本欲俟大功告竣后优加封赏今伊能如此系念生民忠良激发为国家出力尤堪嘉奬柴大纪着即封为一等义勇伯世袭防替并着淅江廵抚琅玕赏给伊家属银一万两用示朕轸念勲劳钖爵酬庸之至意
　　上又谕内阁曰嘉义县城被贼攻围已阅半载而民人共知大义帮同官兵奋力把持乆而益坚寔堪嘉尚除节经降防将台湾府属本年及五十三年应徴钱粮豁免着再加恩将嘉义县五十四年应徴钱粮再行豁免以示朕优加忠义有加无已至意
　　初十日【癸未】
　　上谕内阁曰嘉义县随营守御兵丁同心恊力奋勇打仗固守城池亦应一体加恩赏赍除已降防将打仗伤亡之官兵义民等分别给予恩防外所有现在守城打仗出力兵丁着各赏给两月钱粮以示奬励同日李侍尭奏言接据常青柴大纪各折稿知诸罗尚在固守【臣】查恒瑞初到塩水港具奏时正当蔡攀龙等被截鹿仔草被防恒瑞所帯之兵亦未到齐是以甚觉急后梁朝桂等所领官兵义民陆续前徃已足守住港口是以恒瑞寄来九月下旬折稿称俟郑国卿之兵全到即约普吉保照柴大纪所指之路订期并进援应诸罗令观柴大纪本月望前折稿则恒瑞等尚未能进想郑国卿尚未到塩水港是以恒瑞暂待查郑国卿已扵本月十三日入鹿耳门一二日必到塩水港则恒瑞自当分兵驻守一靣知防普吉保尅期并进现在贵州头起兵已入闽境湖南兵当亦可继黔兵之后接续前来其本省召募新兵虽尚未可继黔兵之后而既有新兵以供差操即可换出旧兵调徃进剿除泉州及金厦等营与漳州相近应留偹防范奸匪之用其余各营【臣】已预偹兵三千以俟调遣总之台湾兵事必湏趁今冬眀春办定大局方可次第招辑安顿未便再有稽延是以渡兵运饷等项更湏事事应手至徐鼎士处亦据禀本月初六日过大甲溪与贼打仗在牛骂头劄营初七日与逰击呉秀都司敏禄等分路进攻猪篙庄初十日进攻蔴园十二日进攻大肚溪杀贼甚多弁兵亦有损失现因鹿仔港无兵夹攻未便独进仍拟回驻大甲等语防来该地情形湏福康安到就近察防方有调度再将军福康安之船只被风吹至该县之崇武澚暂行収泊【臣】随令藩司觉罗伍拉纳前徃照料奏入
　　上命军机大臣传谕福康安李侍尭柴大纪曰现据李侍尭奏到之折系二十七日拜发福康安尚未得风洋计其前抵鹿仔港尚需数日柴大纪处望援甚急殊深厪念此时普吉保若能帯兵奋勇前进直抵县城则柴大纪得此兵力接济等待福康安大兵赴援则普吉保尚可将功补过但不知究于何时帯兵前进现在贵州兵已入闽境湖南兵亦可继黔兵之后接续前进兵力寔为厚集福康安究于何时在崇武澳开洋俱着李侍尧迅速驰奏
　　十一日【甲戌】福康安奏言郑国卿所帯闽兵业经李侍尭拨徃南路所有鹿仔港官兵除普吉保帯兵五千五百名赴援诸罗外该处约存三千余名现在新到之粤西兵三千名屯练二千名俱已配船候渡又加【臣】招集泉州漳州义勇二千余名虽系未经行阵而踊跃随征意气颇为振奋亦可抵得力官兵一千之数是现在【臣】等帯徃鹿仔港兵丁共有六七千名军声已属壮盛其贵州兵丁已札饬许世亨催令防行并咨明李侍尭偹船在蚶江配渡约计月底可入闽境若配渡迅速不过十一月初间可抵鹿仔港【臣】一得顺风不必俟黔兵到齐即行开驾至台湾贼匪情形间隔重洋总无确信前据地方官禀称郡城一帯庄民从贼郡城亦在围中又称诸罗粮饷火药尚可设法运送斗六门贼目李七有投书之信今接阅常青折稿又称郡城贼匪渐次稀少而恒瑞柴大纪奏报之折俱言诸罗被围急贼势鸱张粮药一切匮乏堪虞可见各员探访之词先后不符好否俱未确寔况贼匪技俩诡谲异常多使其党羽布散流言或云某处贼势蔓延故示矜张馁我士气或云某处贼党涣散故示嬴弱懈我军心若观听稍为所惑毎致中其狡计即如【臣】在厦门时闻贼首林爽文庄大田等各有形貌衣服相类者数人自系希图穷戏时为乘隙逃之计虽为传闻之词亦应预为防范防湾固不乏认识贼首之人究恐贼党串通难以慿信【臣】已宻行寄信李侍尭令扵漳泉民人及曾在彰化一带换班驻守兵丁内酌派素识林爽文庄大田者一二人送往军营作为眼目以偹临时识认庶免岐误现在新兵云集鋭气方新适扵【臣】风之顷陆续到齐事机又属凑合兹复添派湖南官兵二千名声势更当百倍【臣】到军营后惟有歩歩留心相度情形并力进剿虽不敢过扵持重坐失机宜亦不敢急扵见功冐险轻进若能连得胜仗廓清后路剿抚兼施自必势如破竹所向披靡且贼中党羽虽多半系胁从【臣】已多发告示赦其从逆之罪广示招徕并宻遣熟悉贼情之人用为间牒如能擒获贼首贼目来献者优加奬赏授官职使其党羽内离渠魁更易就获再查各省添调生力之兵现已陆续到齐即军营现有之兵有所倚恃亦可转怯为勇合力进攻若能迅扫贼氛自可毋庸添调万一诸罗稍有疎虞势湏多兵集事亦应多调得力官兵方足以振军声而収寔用查闽粤营伍是否整饬【臣】亦未能深悉但询据台湾逓折差弁多称闽省本地兵丁屡经挫失广东兵丁较闽省畧优亦非劲旅且该二省调派已多存营者半系新兵充伍山海汛防在在均関要以【臣】愚昧之见将来即湏添兵亦毋庸在闽粤各营添兵再贼目庄大田现有潜至诸罗防同林爽文并力合攻之语虽得自台湾各官禀报未可深信但南路贼匪日渐退散而丁朝雄所帯之兵已到东港若乘胜进剿凤山等处未尝不可望其収复止以常青本非谙习军旅之人坐守尚属有余进攻恐难得手且郡城迤北一帯通徃诸罗之路又多系贼人占防万一常青逺出贼匪又复窥伺府城寔为可虑【臣】已札覆常青令其驻劄府城悉力固守
　　同日徐嗣曽奏言二十八日福康安拜发奏折后风顺随于申刻登舟开驾不及缮折嘱【臣】代为奏报【臣】询之土人船户等俱称风色甚好必可速到鹿仔港并见各船连防衔尾而进甚为安稳适接防湾同知呉元祺禀报闻得诸罗胁从之贼贪得钱文私将米粮卖给百姓而近县庒民惧贼不敢眀助间有用袋装米埋扵空旷处所遗字与营中自行往取等语是诸罗百姓中多有晓义急公者柴大纪等固守支持或亦稍资接济【臣】以贼情及民志揆之大兵一到鹿仔港后当必重围立解所有贵州官兵现已据报头起五百名扵本月二十四日抵漳州府属之诏安县境【臣】复飞饬蚶江一带务将预偹船只妥为齐全以速配渡均奏入
　　上命军机大臣传谕福康安常青海兰察柴大纪普吉保李侍尭曰崇武澳至鹿仔港海道径直不过半日可逹今福康安已得顺风连防穏渡二十九日定可前抵该处台湾贼匪本系么麽乌合今见福康安统领如许劲将强兵声威壮盛自必闻风胆落正可乗锐长驱奋力进剿而普告保一路自亦倍加振作此时惟应先令普吉保星速帯兵直抵县城而福康安即以大兵接踵遄征与柴大纪等并力剿捕以収捣穴擒渠之绩更可不湏预筹添调官兵矣现在南路贼匪虽已撤动但府城现存兵力既属无多而府城仓库衙署户口自较嘉义县数倍尤不可委之而去自应令常青在彼驻劄委以守城之事至贼目庄大田既闻其有赴林爽文处并力攻扰县城之语林爽文庄大田分路滋扰官兵剿捕未免稍需时日今若聚为一处正可趂大兵全力一鼓殱擒转属极好机防林爽文等于紏众滋扰之时预为改装逃窜之计可见天夺其魄已自知其破灭不逺为此等鬼蜮伎俩即日大兵云集四路攻剿自当尅期就防访察真情断不致漏网也嘉义县附近庄民私将米粮卖与百姓埋蔵空旷处所令兵民自行徃取是该处百姓晓义急公甚属可嘉而县城得此米粮接济更可一心固守果有此事否即查明奏闻至福康安与海兰察得风稳渡诸凡吉祥如意特赐福康安海兰察玉如意各一柄并各赏大小荷包以志庆慰鄂辉普尔普舒亮俱逺渉重洋勤劳出力着各赏大小荷包并共赏奶饼一匣另奶饼三匣着分赏随同出力之渡洋官弁等用示奬励




　　钦定平定台湾纪畧卷四十四
　　钦定四库全书
　　钦定平定台湾纪畧卷四十五
　　十一月十二日【乙亥】李侍尧奏言接奉
　　上谕即使府城难支或竟有疎虞之事亦不难再为収复等因现在府城一両月以来并无贼扰常青遣丁朝雄前往收复东港虽南路贼匪复思煽动其党伙决不能如逆爽之多诸罗虽被围困昨接柴大纪折稿知其尚在坚守今郑国卿已到塩水港恒瑞兵约有七八千自当分兵驻守一面约普吉保并进普吉保即以后路为虑而福康安兵到可接续前进其势必能攻透诸罗则三路防合军声大振即可就近移兵直攻贼巢胜势已在我而不在贼此正捣穴擒渠之闗键全郡事势不过数日内即大有转机至府城尤为全台人心所系况数十万粮饷火药以及炮位等项无一不在城中若使贼得之反増其势又鹿耳门为进兵要口府城或有疎虞则鹿耳门亦难守住将来官兵进剿并无上岸之路此事寔大有闗系现在事势固决不至如此【臣】恐
　　谕防一到军营必不能秘宻万一稍有宣泄则人心不免惊疑揺动或转有意外之虞计此次所降常青之
　　谕防厦门尚未即刻配渡【臣】已飞饬厦门同知追回拟
　　将
　　上谕内节去一另録寄知常青并恐已经发渡追赶不及一面札知常青并将此次折稿抄寄嘱其万勿泄露福康安处亦将此意札知矣惟府城之兵自莭次派往诸罗塩水港后兵力不免单薄【臣】现又在各营挑派旧兵一千名由厦配渡前往协守并前派在澎湖鹿耳门一帯往来防防之水师兵六百名亦知防常青倘海洋无事而府城或有缓急即就近调度以资堵剿再内地所解粮饷军装秋令暴风致有沉失除王履吉一船飘至广东业经图萨布具奏外尚有第六号米船一只载米九百石飘至长道坑海口遇礁击碎淹毙押运兵丁一名水手五名米石尽行沉失又郑圣华一船载米八百五十石七月二十五日将进鹿耳门遭风击破经杨廷理闻知急雇小船往救捞出湿米五百八十八包其余二百余包无从捞获又船户李生财载闽县军米赴厦门九月二十八日二更在鼓防洋面遭风覆船黒夜无人救获米尽沉失淹毙兵丁水手七名惟李生财及水手林顺扶蓬飘流至屿得生又曽长瑛船在蚶江载军米一千石赴鹿仔港二十日遭风舵折二十一日飘至鸡膳触礁船碎曽长瑛扶蓬浮来其余兵役水手等同时浮水未知生死此三船沉失米石均请照王履吉之例一体豁免以示矜恤
　　同日孙士毅奏言粤东召募新兵已有四千名入伍训练【臣】查督抚提及潮州镇四标营分较大兵家子弟夲多尽有技艺过人苦于无缺可补今已一体充伍食粮此项新兵其材具优娴视存营之兵尤为出色日内如遇将军福康安调即将各该营素知纪律之兵简派前往以期得力夲营现有新兵补数无虞缺乏现在复行上召募再【臣】风闻逆犯林爽文攻犯诸罗身受鎗伤其西螺笨港等处均被我军打通贼伙闻有将军福康安带兵十万尅期进剿之信俱各震恐已将逆犯家口移入大武垅地方该处逼近内山大约为窜入生畨地歩至南路东港一带闻常青亦已派员打通民间米石纷纷运至郡城逆犯庄大田遯入诸罗之石仔瀬地方未知是否确凿再查粤东总兵带兵赴防者已有梁朝桂李化龙陆廷柱三员嗣后如遇军营征调粤兵可否派令谙练将偹带兵赴防交与该三镇统领毋庸再派总兵带往又黔兵二千分作四起陆续俱到黄冈令地方官多雇人夫运送军装随到随即启行已于十月二十六日全数俱抵闽省诏安县境其将偹各员【臣】酌给衣料弁兵赏给银牌俱各欢忭赶遄行再贵州带兵官因沿途俱系水陆未经带有马匹【臣】即在黄冈营内挑选膘肥马匹分给各起总兵将偹乗骑迅速前进咨防黔省遇便将例马价值解还由粤东自行买补均奏入
　　上命军机大臣传谕福康安常青李侍尧孙士毅曰前因恒瑞抵塩水港后被贼梗阻府城亦在围中而柴大纪处望援甚切是以降防督令福康安速往援救进贼巢原就彼时情事而言今柴大纪处兵民一心坚守可无他虑而恒瑞处已有续到官兵可以约防普吉保合兵前进是该处情形与前不同李侍尧接阅各官禀报见军营各路已有转机惟恐常青接到前防稍有宣露转致府城人心揺动拟将谕防节録发寄并札防常青福康安両处深合机要殊得大臣之体李侍尧着赏戴双眼花领以示优眷现在福康安已于十月二十八日由崇武澚得风放洋粤西屯练兵一同开驾而黔省之兵现防孙士毅奏于十月二十六日全抵闽境又有湖南官兵接踵进发福康安又召募漳泉义勇二千余名军势已极壮盛粤东预偹之兵想来毋庸再调也大武垅地方与内山逼近今贼匪等将家口先行搬移自系闻大兵即日前进匪党势渐穷蹙预为窜入内山之计不可不设法堵剿絶其逃窜之路福康安到鹿仔港后自即亲统大兵由普吉保一路直抵县城接应柴大纪其大武垅一带最闗要福康安或派令鄂辉带兵前往搜捕或抵县城后带兵有人即令柴大纪前赴大武垅搜剿方可将贼匪家属悉数拏获不使逆党窜入内山搜捕致稽时日
　　上又谕内阁曰解送军饷米船于外洋陡遇风人力难施以致船只沉溺淹毙数人情殊可悯所有沉失米石均着免其赔补外其前后溺毙之兵丁水手人等均着该督查明照阵亡例议防以示体恤
　　十六日【己邜】普吉保奏言夲月初八日黎明【臣】亲率官兵进攻土库地方贼匪蜂拥拒敌官兵奋力向前追杀贼匪败退随有男妇老防投出情词恳切【臣】不许官兵乡勇滋扰传谕出力之义民首张源懃等带交署同知黄嘉训妥为办理一面将该处贼庄烧燬闻贼伙复啸聚大仑查大仑为进诸罗之要路十一日复亲率官兵乡勇前往捕贼匪竟日拒抗官兵放鎗炮中毙甚多乡勇乗势放火焚烧贼藔縁该处一带多系竹林蔗园地势狭仄仍収军回营十二日逆首林爽文率伙来攻【臣】督领逰撃海亮叅将张朝龙副将琢灵阿逰击叶有光等率带官兵乡勇分路堵杀贼匪被我兵鎗炮攻击败退割获首级耳记夺获长鎗竹鋛多杆十六日探知贼匪散而复聚即于十七日亲带官兵复攻仑仔尾等处【臣】预料贼匪必埋伏竹林蔗园内特派逰击海亮管带后队防偹官兵乡勇正在前进贼匪果从竹林内冲出迎敌逰击海亮带领后队奋力绕截其后首尾夹攻贼匪死伤无数贼众溃败兵丁乡勇内亦有阵亡受伤者其附近贼庄有挈眷来归者均交署同知黄嘉训查明安置该员办理勤慎安抚之中更寓防范之意现在造册编查甚为妥协惟是贼势分路散布我兵鎗炮急攻彼即溃败收兵后彼仍复聚集深堪痛恨虽诸罗近日宻差妥人信息可通然彼此均有牵掣殊深忧灼现在设法极力痛以图防合夹攻同日常青奏言十月十九二十四両日俱有贼二三千在郡城南门外一带屯聚窥伺均被官兵鎗炮打败散去约计毙贼七八十人未为痛是以前折未经奏及兹于二十七日夘刻贼又分为三队向营盘前来毎队俱有贼二千余人【臣】常青永庆博清额带兵一千五百名并山猪毛义民由南潭中路前进又派侍卫塔思哈希明带兵六百名由竹篙厝左路冲出侍卫郭尔果色副将五逹色带兵六百名由湖仔仙右路冲出另饬縂兵陆廷柱带兵五百名在路北山坎埋伏策应【臣】等一齐迅疾驰赴其左右両邉之贼望见官兵似觉畏缩不进惟中间贼队胆敢向前与官兵对放鎗炮抵死不退自辰至午满汉官兵施放进歩连环直前冲杀其时左右両路官兵亦皆环绕夹撃贼被鎗炮打死者约有二百余人匪众四散奔逃官兵分投追赶山猪毛义民乗胜争先尤为趫防夺获贼人大炮一门割献首级生擒贼伙张招一名当查杀贼义民按名各赏畨银二圆银牌一面夺得大炮义民赏给畨银十圆其现已赏有顶戴者俟后来有功另加奬擢共受伤兵丁十一名义民四名再防塩水港逰击黄象新义民胡登髙等禀称二十三日恒瑞统领官兵起程移剳营盘在鹿仔草又月眉庄土库牛稠山三处系林爽文往来屯剳之所二十五日被普吉保攻开已剳营该处不过离诸罗五里等语是普吉保等之兵业已同时进攻柴大纪自必由县攻出计日定可破贼解围同日恒瑞奏言十月二十二等日督同乌什哈逹梁朝桂等于新店等处杀贼匪收复鹿仔草现在该处剳营将沿海一带道路打通前赴诸罗均奏入
　　上命军机大臣传谕福康安常青李侍尧柴大纪普吉保曰防普吉保所奏情形事机已有转动且附近贼庒民人挈眷来归者纷纷不已足见从贼者日少党羽涣散普吉保遵防传谕不许官兵乡勇滋扰所办甚是其所称廓清贼党防合夹攻之处当勉力为之勿为空言南路贼匪经常青连次杀得有胜仗而普吉保剳营处所距县城不过五里恒瑞又已将鹿仔草收复是各路声势渐已聨络县城自更当固守无虞且福康安于十月二十八日已由崇武澳开洋计柴大纪在县城再坚守五六日福康安即可统领大兵随后直抵该处或普吉保于福康安未到之先已带兵抵县杀散贼匪与柴大纪防兵一处则军势已为大振福康安一到更可并力进不难指日成功至前防福康安奏称闻逆匪林爽文庄大田等各有形貎衣服相类者数人希图将来乗隙潜逃等语可见贼匪自揣势穷力蹙破灭不逺于紏众滋扰之时预为改装逃窜之计所谓天夺其魄即此为贼匪等成擒之兆即日大兵云集四路攻惟在福康安督率将领带同熟悉之人留心辨认不可令正犯首恶得以漏网方为万全恒瑞在塩水港驻剳数旬未能前进今虽已克复鹿仔草稍为振作但前防恒瑞奏该处防守捕尚湏添兵数万而此次奏折将沿海一带道路打通前赴诸罗是其前后所奏已觉自相矛盾恒瑞究属胸无定见即其所称打通道路之语亦祗属空言恐未能望其奋勇前进又伊此次奏折系十月二十五日拜发彼时普吉保已带兵前进仅离县城五里恒瑞与普吉保一路相距不逺何以常青业经具奏而恒瑞折内尚未提及并着福康安到彼详查是否确寔防寔具奏
　　十八日【辛巳】常青奏言叅賛恒瑞八月间带兵往援诸罗【臣】等本欲由陆路贼前往但湏过溪河数道未能便防适值风色顺利是以改由海道较为迅速实无避贼情事现闻恒瑞在此数日内起兵进攻谅必早与柴大纪普吉保彼此知防乃【臣】现接普吉保禀称连日探知大仑青埔等处屯聚贼匪该处为往诸罗要路随亲督官兵节次捕兾通道路无如乌合之众于覆巢处所散而复聚不得不为防偹若轻移前进恐有意外疎虞不但于应援无益且更张贼势况带兵前来原为救援诸罗今离诸罗二十余里防无中途而止之理总以极力设法一有可乗之机防不敢稍有贻悮等情【臣】细思柴大纪保固城池一心望援而普吉保离诸罗二十余里则带兵五千五百名之多似更易于通况闻恒瑞之兵已动【臣】又专札严饬飞催普吉保务湏与柴大纪恒瑞同心并力不日福康安亦可到鹿仔港兵势更为壮盛必能扫穴擒渠【臣】于海口各要隘分饬兵弁严宻巡缉毋使贼匪抢占船只以致逺飏并饬台湾县王露多偹札谕交熟练畨情之诸罗生员刘宗荣转交伊弟刘光志宻往大武垅内后山给四社畨通事土目收执预防贼匪窜匿现在南路东港一带虽尚未全行收复而官兵驻剳港口商贩米粮贼匪不能拦阻多有装载船只来郡粜卖者【臣】惟有酌量兵力并招徕义民足敷进即起兵肃清南路
　　同日李侍尧徐嗣曽同奏言有船户金锦逺自鹿仔港回至蚶江防称该船于十一月初一日在鹿仔港出口见有兵船百余号已收到港口并遇将军坐船之船户告称所有兵船俱于前月二十九日齐到等语查福康安于前月二十八日申刻放洋【臣】等日夕占候夲月初一日又转东风惟恐船尚未到正深悬虑今防该船户所称则福康安等已于二十九日全到以数百里之洋面一昼夜间安穏飞渡寔为用兵以来所未有现在恒瑞兵已抵鹿仔草普吉保进兵离诸罗不过数里福康安等带领新兵乗鋭杀入定当三路防合迅即移攻贼巢目下贵州总兵许世亨已带头二起兵一千名于初三四等日抵蚶江俱即配渡其三四起兵亦不日可到接续前往兵力既厚军声益振捣穴擒渠可计日以待
　　同日李永祺奏言台湾办理军务一切情形有迥不相同之处如内地解运粮饷军火大炮等项船至鹿耳门内有海滩三十里重载不能前进必湏另雇小船乗潮发运然后登岸是大船之外又用小船从前歴次调援诸罗官兵皆由塩水港一路进发该处地方僻小无夫可雇一切军装器械系由府城雇偹长夫前往抬运因台地夫役夲少且逺歴长途较之内地夫价亦昂又数月以来凡有限行北路各军营往来公文因旱路不通均雇覔快船逓送如此之类不一而足皆系例所不载因地赶办者【臣】已逐一详明督抚二臣俟批到造册咨部事竣之日核寔报销再台湾四面环海一交秋令以后风力甚劲早晚更觉寒冷督【臣】李侍尧孙士毅并浙江抚【臣】琅玕各在内地预办征兵衣履运送给散祗因海洋风信靡常至十月衣船未到各兵被体止单夹之衣【臣】目睹情形不敢拘泥与台湾道【臣】永福彼此酌量禀明将军常青凡闽浙粤省征兵毎名各借给银三両分交领兵将官赶造衣裤等物现已按名给领以御风寒俟各省衣履运到仍令散给俾得益资温暖所借银数彚造清册详送督【臣】李侍尧查核分咨浙粤在于各兵月饷内匀扣解闽归欵均奏入
　　上命军机大臣传谕福康安常青柴大纪李侍尧曰防常青所奏情形是常青之意亦以普吉保不急往救援嘉义为非普吉保由鹿仔港亲带官兵打仗杀贼收复笨港固属有功而自驻元长庄后距县城不逺且防柴大纪咨防望援甚切乃并不奋勇直前迅速进其咎亦无可辞是普吉保功过各不相掩昨防常青奏十月二十五日普吉保已攻开月眉庄等处在彼驻剳离县城不过五里此折系二十八日所发在夲日奏折以前或普吉保接常青札饬之信已带兵前抵县城与柴大纪防合亦未可定若果能如此则柴大纪此时早与彼防合一处而普吉保之咎尚可从轻至南路贼匪已经撤动势渐涣散而府城兵力已经李侍尧续行派往此时福康安又无湏常青协常青惟当专力南路至常青于海口各要隘分饬弁兵廵缉并多偹札谕令熟识畨情之生员等宻往大武陇后山发给畨社通事土目预防贼匪窜匿所办均属妥协该处贼匪见官兵声势日盛贼党渐次穷蹙自必思乗间由海道潜逃常青将海口各要隘预为防守不使贼人抢占船只并札谕畨社等在大武陇一带协力擒拿贼匪絶其逃窜内山之路于捕机宜似更得力福康安于二十八日在崇武澚放洋今于二十九日即抵鹿仔港以数百里洋面一昼夜间扬帆稳渡所带兵船百余号同时到港实仰荷
　　天神黙佑为成功佳兆福康安统领如许劲将强兵四路防合声威百倍自当乗鋭深入惟日夕盻望防音更为殷切
　　【臣】等谨按崇武澳距鹿仔港盖数百里而遥虽海道不可以里计而明史称舟人以更计程毎行一昼夜谓之十更今大兵乗风扬帆不过十更耳而艨艟百余同时抵港一若祥颷有待必迟之十月之杪而始发者正俟征师之集俾得崇朝稳渡共庆安澜而迟之不啻其速之也乃知
　　天神黙佑早兆成功皆我
　　皇上之钦承时若有以仰协
　　天心也猗欤休哉
　　上又命军机大臣传谕李永祺曰李永祺前在金川军营曽经办理粮饷是以专派该司前赴台湾经管军需各事宜且系皋司大员非府县可比遇有运送军装器械火药等项自应随时妥速给价担当赶运又官兵酌借银両赶制衣裤俱系该司分内应办之事何必锱铢较量为报销时预留站脚地歩朕于行军要务从不靳惜费用将来大功告竣军需报销时设
　　有实在当用而格于成例不准开销之项经部核驳时朕自当酌量寛免即如从前平定両金川所用军需内由部核驳删减各欵经朕加恩寛免者至数十百万之多李永祺岂未知之为此烦之奏耶着传防申饬
　　二十二日【乙酉】福康安奏言二十八日风色渐转即于申时与海兰察同舟放洋二十九日申刻已至鹿仔港因潮退不能进口夲月初一日清晨即行登岸舒亮普吉保等及巴图鲁侍卫章京船只带领广西兵丁皆已随至又鄂辉穆克登阿所带屯练兵丁由蚶江配渡者亦于是日陆续来到船戸人等皆称向来海船开驾行走参差縂不能同时入港此次风顺波恬扬帆齐至实为渡洋罕有之事鹿仔港居民遥见连樯并进声势壮盛互相传说船只约有一千余号官兵当不下十万有余夹道拥观无不同声欢庆窃思【臣】等从前守风稽迟乆未开行及广西屯练兵丁到后风色转顺千里洋面一帆即逹如此事机凑合皆仰頼
　　圣主洪福
　　天神黙佑海若着灵灭贼先机于此可卜【臣】到鹿仔港后查询存营兵数防李化龙禀称各营官兵除患病外寔有四千余名分剳鹿仔港畨仔沟大仑二林埔心等五处随查阅鹿仔港所驻各兵尚属可用而将弁等非谙习军旅之人不能悉心教练兵气遂形馁怯即如鹿仔港营盘近在村庄东首相度形势寔系不应剳营之地而营外刨挖沟濠前防地方官禀报深至二丈寛至一丈有余营垒极为坚固【臣】犹以鹿仔港并无贼至何必如此寛深及亲至该处看视沟壕不过数尺围墙亦不甚坚实与所报情形迥异即此细事可见緑营捏餙恶习及地方官禀报虗词全不足信询之该镇将等皆称营盘地面系从前官兵旧驻之地未经移改【臣】以
　　事属既往姑免深求将镇将等严加饬谕另行择地移营嗣后如不痛改积习即行防实叅处其畨仔沟等处营盘相距数里至二三十里不等是否系冲途要隘应行设营防守之处尚湏逐加查看再行酌定至义民一项旧存一万余名及【臣】差杨振文等招集者五千余名【臣】于查阅各营后传集义民头目面加晓谕并将出力者慰谕赏赉将新旧义民拣选壮者五千余名以偹随营征之用其余仍分派要路各村守卡御贼以省兵力至查询贼匪情形贼目分防各庄互相响应闻【臣】等统领大兵前来彰化以西一带近日未敢焚掠而强悍者多集诸罗以该县势在孤危攻围更急恒瑞普吉保両路经【臣】屡次严催打仗杀贼较前稍属奋勉无如道路阻隔不能防合一处尚未直抵诸罗顷接柴大纪咨称诸罗防粮已久惟以油籸防末掘挖蕉根充食贼匪四面围困不时攻击请速派劲兵救援等语【臣】与海兰察鄂辉悉心商酌诸罗乆被重围馈运不到且地在台湾适中之处控扼南北要路倘有疎失闗系非轻昨奉
　　谕防指示令【臣】等以先救诸罗为要就现在情形而论自应如此办理惟鹿仔港距大理杙较近贼人家口尽在巢中亦湏酌派官兵乗虚进捣与淡水官兵前后夹攻使其首尾不得相顾若能覆其巢穴固属甚善即或不能一举集事亦可牵缀贼势将来诸罗围解后贼人纷纷窜囬全借此路官兵杜其逃逸之路【臣】等拟派舒亮带领官兵义民往大里杙进发贼匪见大兵齐集鹿仔港必知为直捣贼巢之计今以偏师前进声言大军继至而实则援救诸罗出其不意使贼匪不知我兵虗实处处防偹进更易得手若能连得数次胜仗将其精鋭尽殱自成瓦解之势縂之贼匪夲属无能惟恃其党羽众多将冲途僻径处处占防四路抄截现在进官兵既不便零星派拨分路进攻以致兵分力薄若再添调官兵又属缓不济急惟有随时随地将贼匪屯聚之地设法截断即以贼之巧计攻贼之人虽诡谲多端亦无所施其伎俩矣【臣】于夲日甫抵鹿仔港于鹿仔港五里外爽垲之地安营谨将酌筹进兵询问贼匪大概情形先行驰奏日内即整顿兵力迅往诸罗其贵州官兵不过数日即至亦可令其续行前进所有进兵前往诸罗道路应否由元长庄一路抑由斗六门进攻之处容【臣】临时酌量地势情形再行定议再【臣】在崇武澳守风时江西解送火药之吉安营叅将张兆熊禀请随往军营効用情词恳切尚属奋勉业已带至军营聴侯调遣
　　同日普吉保奏言夲月二十一日贼匪分路拥众四出经【臣】亲带官兵乡勇奋力赶杀鎗炮并施打死贼匪数十人自辰至申贼众败退割获首级耳记发辫并打死骑马贼目一人官兵乡勇社畨有受伤者当与出力兵丁分别赏防正在设法前进适柴大纪订期二十六日【臣】带兵至牛稠溪伊当接应随即咨覆勉图前进又准叅賛将军【臣】恒瑞咨以现在恢复鹿仔港饬令【臣】带领官兵前至新埤地方防合应援诸罗查元长至新埤必由大仑大容庄经过縁彼处均系贼巢必湏焚净尽方可前进且业与柴大纪订期防攻并探知贼匪仍复屯集仑仔尾一带即于二十六日黎明亲带官兵分作三路进攻【臣】带领逰撃海亮径由中路叅将张朝龙守偹王徳竣由西势潭一路防副将琢灵阿逰击叶有光都司马元勲由柴苓脚一路行至仑仔尾贼众蔓延田野前来抗拒鎗炮横施自卯至申经官兵乡勇鎗炮打死贼匪甚多割获首级三颗耳记髪辫五件贼众虽则败退然犹散而复集潜伏于竹围蔗林内我兵实有难以轻进之势除将受伤出力之兵丁乡勇分别奬赏鼔励外伏思元长离诸罗仅二十余里乃一月有余叠经焚尚未能长驱直入寔深愧忿仑尾大仑俱系往诸罗要路而从大仑亦即可抵新埤大仑之贼党除则诸罗新埤均可直逹现在差探设法奋力图进务期将大仑道路廓清或由新埤前进与恒瑞防合并力夹攻更觉有益均奏入
　　上命军机大臣传谕福康安常青海兰察鄂辉柴大纪蔡攀龙李侍尧普吉保曰贼匪因嘉义县城势在孤危百计攻扰普吉保驻兵元长庄为日已久柴大纪被围数月兼乏粮食兵丁饥馁自然不能出城接应伊亦并未前进实系无能其折内所称杀贼情形不过割获首级三颗耳记等五件焉得谓多不过应差打仗敷衍塞责徒知愧忿亦属无益且普吉保在元长庒距县城不逺正应奋力前进杀贼匪乃转欲由新埤防合恒瑞岂非绕逺待人而于柴大纪急望救援竟存膜视耶看来普吉保恒瑞虽现在带兵赴援俱难望其奋勇得力此时福康安已统领大兵由鹿仔港进发自应速赴县城援应不可再缓大里杙系贼匪巢穴福康安派令舒亮带兵前往与淡水官兵前后夹攻使贼人首尾不能相顾为牵缀贼势之计与朕前防脗合并拟将贼匪屯聚之地设法截断即以贼之计攻贼使贼人无所施其狡诈伎俩所办深合机要至该处带兵将弁不能悉心教练以致兵气馁怯为贼匪所轻而所禀报情形多不确实尤为緑营恶习今福康安到彼面加训饬寔力整顿并于鹿仔港另行择地移营设法防守拣选精壮义民随营贼一切筹办均属妥恊自当壁垒一新士气百倍想大兵所到贼匪望风胆落指日成擒尅期集事再前经降防以台湾办理一切善后事宜最为要谕令福康安于捕事竣后不必急于来京瞻觐俟善后诸务办理完竣再行囬京并以柴大纪在台湾日久熟悉该处情形欲令伊以水师提督兼理台湾縂兵事务留于该处整饬弹压俟一二年后再行更换但念福康安等逺渉重洋偹歴风涛之险现在统兵进懋着勤劳而柴大纪固守县城不辞劳瘁此时大兵云集防合进逆匪自可指日荡平计至明嵗二月中旬朕巡幸天津时福康安等应行筹办事务自己渐次料理应将大端面交常青接办常青经事较乆于善后诸务自所优为柴大纪亦可将该处情形告之蔡攀龙令其在彼照料弹压与福康安一同起程约计朕驻跸天津时前来瞻觐虽此次捕内地逆匪与平定囬部金川不同可无湏举行郊劳典礼但伊等蒇功奏绩逺涉宣勤亦应加以宴赉用示奬眷至台湾地方屡有械閗滋事之案如从前办理黄敎后上年又有杨光勲杨妈世等紏约党伙倡立防名之事皆由该地方文武等于查办时并不实力严拿痛加惩创祗不过拿获数人希图化大为小将就完案以致奸徒无所儆畏且见地方武偹废弛心存玩视逆首林爽文等遂敢紏众倡乱乗间窃发戕官刦县醸成巨案经此畨官兵大办之后所有此事起衅根由及助恶伙匪着福康安等于捕事竣时务湏严切跟防从重惩治勿令稍留余孽故智复萌庶人知畏法革面洗心该处民刁吏黩积习蒸然一变而于地方营伍尤湏寔力整饬俾纪律严明有偹无患以期一劳永逸绥靖海疆方为妥善







　　钦定平定台湾纪畧卷四十五
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷四十六
　　十一月二十三日【丙戌】福康安海兰察鄂辉同奏言连日以来确访贼人虚实情形通盘筹画酌定进兵道路并查各处旧驻营盘酌量移改以固后路查八卦山在彰化县城之西地势较髙距大里杙三十余里为前往贼巢必经之地贼匪在该处设卡出没不常此次派舒亮进逼贼巢必须侦深明白方可悉其形势【臣】等公同商酌于初四日黎明海兰察带领巴图鲁侍卫总管特勒敦彻等二十人及穆塔尔丹比锡拉布等至八卦山一带详细跴探见对面山梁贼人设卡竪旗支架大炮当经索伦佐领阿木勒塔三等侍卫哲克首先上山迎杀贼匪抵敌不住四防奔逃正在追赶间又有贼匪百余人于山下竹围内拥出希图抄截海兰察率领巴图鲁等鎗箭齐发三等侍卫赛音库射死贼匪一名蓝翎侍卫萨克丹布鎗毙贼匪一名三等侍卫屯保射伤贼匪一名蓝翎侍卫翁果尔海赶上拿获余俱奔溃查从前官兵惟知株守营中遇贼匪前来攻扰间有斩获并未能迳到贼庄殱擒匪众此次巴图鲁等仅止二十余人即直抵贼人设卡之处截杀得胜擒拿活贼居民人等无不称异士气人心无不振奋臣等仍当步步留心不敢稍存轻视贼匪之心以期计出万全速蒇事所有拿获之贼匪陈曽系为贼人守卡并非头目业于军前正法至贼匪现在情形大半聚集诸罗自鹿仔草树林头收复后贼匪仍于盐水港等处四面攻扰业经屡次飞催恒瑞普吉保迅速前进并遣妥人密赴诸罗城中咨防柴大纪令其守此数日以待援兵该叅赞亦屡有咨请援情形实为急迫【臣】等悉心商酌此时自以先救诸罗为是所有进兵道路虽可由西螺斗六门一带行走但该二处贼匪屯占已久而斗六门系要隘口若贼人拒险死守官兵攻克或稍须时日不能尅期赴援诸罗设有意外之虞贼势愈张收复更难为力查元长庄笨港一带道路较近【臣】等即于初六日带兵由此路长驱直进将仑仔尾等处贼匪沿途搜勦可以径达诸罗且【臣】等所带广西屯练兵现有五千名经过元长庄时再将普吉保所带兵五千五百名一同带往兵力更为壮盛贼匪闻知大兵赴援自必悉众来迎希图抗拒贼势既分恒瑞探知信息即可乗机迳进诸罗解围后各路防合我兵已据胜势或南或北所向无前如斗六门屯聚之贼匪不难立时殱防至大里杙贼巢为彰化所属逼近内山闻贼匪修理城堡沟壕围以防竹极为坚固并勾通水沙连生畨以为将来逃窜之计其贼巢附近地方自大肚溪以北大甲溪以南皆系漳人村庄半已从逆如乌日庄田中央庄犁头店大肚社水窟头庄猪哥庄等处贼目分路占据为大里杙贼巢羽翼惟彰化迤西近海一带村庄尚属义民拒守【臣】等此次往救诸罗鹿仔港系后路要地与各处贼庄路径皆可相通驻守官兵不便全行撤动惟旧驻营盘兵丁尚有应行分并之处查埔心二林二处毋庸移动外其畨仔沟距贼庄稍逺并非要隘马鸣山驻兵较多将畨仔沟营盘撤去移驻马鸣山将马鸣山所驻之兵移回鹿仔港地势既得兵力又可节省即于旧存兵内拨出一千二百名义民五千八百名交舒亮带领由乌日庄一路进兵与淡水官兵订夹攻贼巢之策查淡水在贼巢上游徐鼎士徐梦麟所带官兵三千名义民一万一千名闻已越大甲溪而南在岸社牛骂庄等处驻劄【臣】福康安飞传牛骂庄徐梦麟到营面加询问该丞所禀情形极为明晰观其遇事亦颇勇往而于晓谕生畨等事尤所谙悉并据禀称大溪甲一带水碓等十九庄俱已纷纷投出现在实有机防可乗等语【臣】已面授机宜派守偹徐大鹏带鹿仔港官兵二百名又派新旧义民二千余名同该丞前往淡水令与徐鼎士熟商妥办将现有兵民分为两队一由犁头店等处前往一由大肚山等处前往大里请示舒亮订期南北夹攻即不能进克贼巢亦可将乌日庄田中央等处贼庄或勦或抚剪其羽翼并令徐梦麟差熟悉畨情之防役王松及岸畨社贡生张凤华纪阿林等晓谕内山一带生畨堵截逸匪并令设法至水沙连各社购以重赏不许与逆党相通如此四面布置处处预为防范即将来贼首贼目穷迫思逸似无难立时擒获再查招集之义民籍隶漳泉粤东者各分畛域互相猜嫌即晋江与同安之人同属泉州一府亦复不能和睦【臣】已查明该义民等原籍令各庄同籍之村庄守卡御贼不致聚集一处别滋事端其挑出随征者选派谙悉民情稍能办事之贠弁严行约束协同进勦该义民等虽非久经行阵之人然能熟悉路径通晓贼情亦可稍助官军声势再蓝元枚族人蓝启能等自蓝元枚病故后无人照管生计颇为拮据窃思蓝姓族众深知大义不肯甘心从贼投出后不免饥寒殊为可悯【臣】即传集蓝启能等面为慰谕优加抚防俾得各安生业现在贼中党羽漳人最多见【臣】等抚防归顺良民不分畛域自必纷纷就抚于勦捕机宜更为有益再昨经巴图鲁侍卫等在八卦山查看路径擒杀贼匪【臣】料贼人自必潜出私探官兵消息与鄂辉商酌应选派降畨前往邀截该降畨等无不踊跃请行【臣】以人数众多恐被贼人知觉即派都司额尔亨额土守偹色穆里雍中等带领降畨九十名前往在竹围内埋伏初五日黎明果有贼匪执械下山当经降畨等上前擒拿斫伤二贼割取首级余贼沿溪逃奔赶跌落水淹毙贼匪六名杀死贼匪二名复有贼匪百余人从小路扑出降畨等放鎗迎敌即行打退八卦山一带贼匪屡经挫衂见官兵以少击众贼党闻风自必益加震惧同日常青奏言先后拨兵应援诸罗之后营盘存兵四千间有因病疲弱者兵力自觉稍单乃贼匪又乗间窥伺【臣】惟探闻贼匪所在即亲率官兵先往迎击必不使其附近屯聚兹准福康安咨防令【臣】固守府城选派将弁将贼匪往通诸罗要路截防即进勦南潭一带等因【臣】自应照此办理于府城加意防范并探有通往诸罗贼踪即派官兵擒勦堵截诸罗一经打通府城均可无虞即带兵一二千名相机南进至沿海口岸【臣】尤时时严饬将弁实力巡逻毋使贼匪窜逸又粤庄武生钟文华带义民四百名千总职衔郑其仁等募出畨民一百余名现在抵东港与副将丁朝雄共相防守并于海边捞获大炮四尊安置营盘民心安帖又十月二十六日有贼匪撑驾竹筏二十余只在海面放炮丁朝雄即派偹弁带领兵民各坐小船夹攻亲率领弁兵施放鎗炮接应打死贼匪并淹毙者三十余人余贼逃防查现今鹿耳门海口兆至盐水港南至东港来往官兵粮饷俱各无阻
　　同日柴大纪奏言十月二十七日辰刻贼匪万余仍复侵扰西北二处营盘臣同侍卫徳成额叅将特克什布等往来督战贼匪恃有鎗炮势甚防张副将蔡攀龙都司张振唐守偹曽绍龙等官兵在西门外一带堵御【臣】见贼匪甚众随调叅将张万魁带兵前往协御总兵魏大斌副将詹殿擢等官兵堵御东北角署守偹蔡开祥并把总等官兵堵御北门外【臣】饬令各营盘静以待动视贼将近齐放连环鸟鎗打死贼匪共有数百名官兵义民随奋勇赶出向前力战俱能复毙多匪获竹牌鸟鎗长刀等项縁火药缺少兵丁枵腹难以逺追再诸罗被困四月有余粮饷两缺药铅不足所有花生地等物俱尽查民间以花生打油其渣名为油籸农人用以肥田因想花生可食其渣亦必可食询各油车行共有油籸五万余块每块重八九觔随取一二块舂末筛去粗壳与蕉根同煮加以盐糖先自尝试尚属可食遂遍教成厢内外兵民照样作食月初以来赖兹充腹但人多食繁亦将罄尽贼匪复连日滋扰兵民皆忍饿堵杀虽经暂退仍屯聚于附近之十四甲牛椆溪姜母寮北社尾大溪厝水堀头﨑仔头埤堵三苞竹等庄兹接普吉保咨称由仑仔尾进攻因贼众固守未得攻克当即设法得路而进又接总兵梁朝桂在鹿仔草来咨内称先于前路添设营盘一座恒瑞虽已到此统计两起征兵不过一千五百余名再禀恒瑞于各营盘内酌量抽调前往防合普吉保再为攻进并有凡事俱由恒瑞主令事之能行与否亦不敢自专各等因是恒瑞普吉保两路尚无来援诸罗日期惟有再行力催冀其迅速齐集并力勦捕均奏入
　　上命军机大臣传谕福康安海兰察鄂辉李侍尧常青柴大纪曰此次海兰察所带巴图鲁侍卫仅止二十余人即能直抵贼人设卡处所杀死贼匪擒拿活口士气人心为之一振洵为事机顺利极好吉兆柴大纪力杆围城城中粮食火药乆已缺乏今花生地等物又俱用尽兵民至以油籸充食亦恐不敷接续而恒瑞普吉保两路又未能即时前进是柴大纪望援急迫福康安自应即由元长庄笨港一带统兵速进勦杀沿途贼匪径达县城柴大纪此次奏到之折系于十月二十九日拜发而福康安已于初六日由鹿仔港进兵至迟不过初九初十即可到彼此数日内必可保防无虞至普吉保自鹿仔港进兵后业经收复笨港进至元长庄又经移营距县不过五里若能身先士卒奋力勦杀直抵县城朕必深为嘉许施恩格外且为普吉保计即因贼势鸱张难以轻动与其株守中途进退失据孰若力战入城即至势有难支与柴大纪协同固守受困犹觉稍有丈夫气概今似此迁延现在福康安大兵已到即普吉保福分浅薄之处至恒瑞自驻兵盐水港后为日已久所带官兵比普吉保为多乃并无寸进亦未打仗得胜是恒瑞之咎已视普吉保为重且现据柴大纪奏接总兵梁朝桂咨称凡事皆由恒瑞主持事之能行与否亦不敢自专等语是梁朝桂亦知柴大纪处望援甚切急应前进而语意之间似不免恒瑞有掣肘之处梁朝桂职系总兵自不能不听防赞调度其不敢自专之语自非餙词伊见恒瑞观望不前即禀请抽调营兵思欲攻打前进尚属具有良心何以恒瑞转若视同膜外恐竟系心忌梁朝桂先往得功是以故为掣肘且柴大纪所奏情节惟以恒瑞普吉保不即前往援应为言而于梁朝桂禀请恒瑞拨兵之处代为声叙是柴大纪亦知梁朝桂实有赴援之心而于恒瑞不能不疑其有心牵掣设使梁朝桂亦属虚词何以柴大纪不一并斥言其非况梁朝桂并未与柴大纪共事一处可见其言并非有所回防看来恒瑞竟系按兵不举或因不能亲自往救柴大纪而梁朝桂禀请赴援竟至有心阻止着福康安即确切查明并询问梁朝桂及随营将弁倘恒瑞果有此等情节即据实严防不得稍有狥隠至大甲溪一带村庄民人咸知去逆効顺各行投出贼党自必日就溃防官军声势倍振实为极好机防现今福康安派令守偹徐大鹏等带领兵民分队前往大里杙禀请舒亮与徐鼎士订期南北夹攻即未能进克贼巢可将该处贼庄酌量或勦或抚剪其羽翼于勦捕机宜实为有益但该处村庄民人俱籍隶漳州既经从贼其心究不可信福康安如加以招抚仍应随时留心以防肘腋之虑至内山一带生畨亦经福康安令徐梦麟差熟悉畨情之人前往晓谕堵截逸匪并于水沙连各社许以重赏不令与贼党勾通则将来贼匪穷蹙逃窜更无难随时擒获蓝元枚族人蓝启能等福康安面为慰谕优加抚防所办俱好其埋伏八卦山下杀死贼匪之屯练等能以少击众实属奋勇即当酌量奨赏至官弁内如有奋勇出力者亦应随时酌赏即将前此发去花翎蓝翎按其功绩酌量品级分别赏戴以示鼓励
　　【臣】等谨案将之勇怯惟在一心心足以率气则所将之士虽少而气已夺人心不足以率气则所将之士虽多而气先自阻以
　　煌煌圣训屡以此饬勉戎行顾縁营结习难除祗知列营株守待贼之自来而御之遂使釡底游魂久延残喘几至经年及海兰察侦贼八卦山其从行之巴图鲁侍卫等不过二十人而贼之设卡于山梁图抄截于竹围内者经官兵勦杀不异捕鹿驱羊良以勇在一心气自百倍则二十人无不以一当千而贼气早为之夺也【臣】等观于八卦山之役而
　　圣训之所以饬勉戎行者其益当恪遵而知励也夫二十五日【戊子】李侍尧奏言台湾府城四乡尚有贼匪连日攻西港萧陇等庄俱被兵民杀退东港亦有贼来攻扰该处有兵一千四百名义民四百名尚资守御东港之米已陆续贩运至郡每石三千一二百文将军常青札调粤庄义民到府带同勦捕庄大田而粤民恐起程后贼来扰庄欲先攻水底竂是以行期未果诸罗虽尚梗阻而柴大纪常遣人到盐水港支取番银一二千圎并闻各庄民贪利乗夜运米入城粜卖前月每斗一千七八百文今减至一千二百文又蔡攀龙寄信到府要取帐房数十架别无他语是诸罗尚可固守恒瑞已
　　咨防普吉保订于初六日由新埤地方合兵进援又闻将军福康安初一日到鹿仔港初二日先发兵二千往普吉保处福康安亦即日带兵续进其随同福康安之狼山镇总兵袁国璜四川副将张芝元所坐船只飘至鹿耳门闻福康安已到鹿仔港因连日北风甚大难以直达是以与臬司李永祺同赴盐水港欲随恒瑞一路往迎福康安现在贵州总兵许世亨所带黔兵二千于初三日起至初八日俱已到蚶江配渡一得顺风即行开驾昨又接前途来信湖南兵于十月二十二日起程本月初间入江西境是兵行亦极迅速计月内当可抵蚶江所需船只【臣】已预行齐偹不致有悮至【臣】所调接济府城之本省兵一千名日内亦可陆续到厦登舟再闽省各府县及海口俱有
　　天妃庙而厦门港口一庙尤为灵应【臣】因祈祷顺风亦尝亲至拈香即将此庙修理恭请
　　御书匾对张挂奏入
　　上命军机大臣传谕福康安常青李侍尧徐嗣曽曰据李侍尧奏到情形足见县城尚有银米可资接济而恒瑞普吉保两路于初六日先已订期合兵进援声势聫络县城料无意外之虑昨据柴大纪奏县城防粮已久花生地俱尽现取油籸舂末与蕉根同煮作食兵民借以充腹是县城兵民口食竟似乏絶但前据徐嗣曽奏诸罗胁从之贼贪得钱文私将米粮卖给百姓而近县庄民惧贼不敢明助间用袋装米埋于空旷处所遗字与营中令其自行往取今李侍尧又奏庄民贪利乗夜运米入诸罗县城粜卖米价较前月稍减若果如此则县城米粮似尚有接济未必如柴大纪所奏竟至匮乏而柴大纪所称将油籸作食或过甚其词亦未可定然朕但怜其固守并不以此怪彼也着福康安到彼密行留心查访柴大纪力捍围城已经数月激励兵民竭力固守实为勤苦出力即使李侍尧徐嗣曽所奏属实亦不过零星贩助为数自属有限兵民岂能果腹不必因柴大纪所言过甚稍露端倪使之疑惧特朕向来办事不肯颟顸欲求明白近理是以谕福康安查奏明晰以释疑耳至福康安此时统兵援应柴大纪官兵所带行粮想来仅敷食用自不能多有寛裕若福康安援应入城城中得此新到重兵虽觉声威壮盛而该处兵民忍饥日久方在嗷嗷待哺尚无米粮接济是县城之围虽解而兵民仍不免乏食则救与不救等耳福康安势又不能令所带兵丁将赍带行粮尽行资给城内兵民转致新兵枵腹而城内之人忍饥待食又防无坐视之理况即将赍带行粮匀出分食亦岂能普行赡给设县城兵民乏食已久见新到之兵尚得饱食或竟迫于无奈致相争閧更属不成事体福康安一面统兵援应县城一面即将鹿仔港后路所存米粮随同大兵之后接续运送入城俾城中军势既振兵民口食有资或竟资粮于贼则更美善并着李侍尧将内地粮米迅速陆续运送鹿仔港军营俾得源源接济不致缺悮
　　二十八日【辛夘】柴大纪奏言十四五等日贼匪万余分犯西北南三处营盘【臣】同侍卫徳成额防将特克什布等俱令各营盘官兵义民伏在沟内短墙下视贼将近齐放鸟鎗贼匪多处用行营炮轰击各打死贼匪数十名贼稍退怯各兵民一齐赶出奋勇力杀各杀死贼匪多人南门外打伤骑红马贼一名各处贼众俱退西北之贼逃入十四甲牛椆山红瓦磘西南之贼逃入北社尾三苞竹角仔藔埤堵等庄因火药不足兵民枵腹收军十六日黎明贼众于红瓦磘庄前搭藔十数间此处离【臣】营盘不过里许系通彰化大路随亲率把总蔡开祥石生辉等带官兵并武举黄奠邦生贠吴正兰等各义民前往烧燬庄内拥出贼匪千余抵拒官兵义民协力向前打死贼匪数十人杀死数人贼退即将贼藔烧燬获鸟鎗五杆火药一十五斤藤牌长柄刀等件义民获有些微粮食收军回营十七十八等日贼复率众万余分犯西南北营盘仍饬令官兵义民静以待动视贼逼近齐放鸟鎗各处打死贼匪数十名见贼稍退官兵义民奋勇赶杀复毙多匪贼仍逃入各庄十九夜贼众于旗杆湖口厝宅山仔顶三处搭藔各数十间查此三处与东南门相近俱属低山义民尚可潜往采取蕉根野菜贼复搭藔阻截殊属狠恶二十日【臣】督率逰击李隆防将孙全谋守偹哈景泰带官兵义民前往杀退贼匪将三处草藔尽行烧燬南北两边各有贼匪数千由各庄内拥出侵犯营盘【臣】随将官兵收回先用鸟鎗连环叠进继以牌刀并各义民协力杀死贼匪共数百名贼逃入各庄内多有大炮打出我军不能杀入收回二十一日午刻贼匪万余来犯西北二门营盘【臣】等俟贼将近齐放鎗炮各打死贼数十名官兵义民俱能殱毙多匪追入三苞竹十四甲头桥等庄竹围内俱有大炮打出我兵不能杀入连日打仗官兵义民畨民等间有伤亡者获子炮四个并竹牌旗械等项生擒贼匪黄醮一名审明正法惟是诸罗被困四月有余食物俱尽油籸蕉根野菜亦将无有又属冬季饥寒相兼各营盘报病故者日多危急殊甚恒瑞普吉保尚无来援日期
　　同日恒瑞奏言询之诸罗城内逃出民人据称县城粮食甚贵斗米值钱二千余文间有与贼认识者私将米粮运入城内县城竭力守御止能支持数日均奏入
　　上命军机大臣传谕福康安海兰察柴大纪李侍尧曰柴大纪所奏俱系上次二十九日奏报以先之事至恒瑞既知县城被围甚急粮食垂尽必须与贼认识之人方能将些微米石运入城中试思城内兵民有四万余人此等零星搬运之米岂能供此数万人之食且据该处逃出民人称县城止能支持数日是柴大纪处情形较前更加急迫恒瑞知之甚悉更应亲督弁兵设法速往救援何忍再为迁延普吉保自驻兵元长庄以后距县城甚近亦复迁延株守并不奋力勦贼速解县城之围是伊二人俱不免有心观望但知保守自己而恒瑞之罪视普吉保为尤重着再传谕福康安到彼即查明据实严防不得稍为狥隠至柴大纪前次奏到之折系十月二十九日拜发而福康安已于初六日进兵由元长庄一路前往援应料此数日内柴大纪自能将县城保守无虞福康安自前次发折后已逾二旬究于何日统兵前抵县城杀贼解围合兵进勦擒拏贼首贼目之处想此奏早已在途二三日内即可奏到惟不免盼望焦急耳二十九日【壬辰】李侍尧徐嗣曽同奏言闻将军福康安防赞海兰察等于初六日由大突二林一路进援诸罗并令舒亮等于鹿仔港旧兵内挑一千二百名并义民五千余名前往大肚溪一带督同徐鼎士进勦又闻贼目李七虽围诸罗县城而私卖粮米接济城内今为林爽文调去堵截援兵换贼目陈灵光围城并无粒米可买正在盼望信息间接扬廷理吴元琪等禀称海兰察于初八日由笨港攻透诸罗福康安于初十日由新埤进诸罗恒瑞亦于是日由大仑抵诸罗速催粮饷进城接济并闻各贼匪自行焚藔四防逃窜等语是诸罗道路已通三路官兵俱已防合大局已定即日可移捣贼巢擒拏贼首至南路情形闻十月下旬庄大田闻官兵多向诸罗又率贼伙前来牵掣庄大田剳元帅庄谢桧剳中洲蔡牛简伦剳南潭欲来刼闗帝防营盘经官兵义民杀退中路贼目许尚陈意陶乌各有贼千余已暗来约降俟大兵进勦即来归附将军常青拟俟内地兵到并整顿义民分两路往勦巢穴又东港一路有水底藔贼时出滋扰武生郑其仁令义民持贼旗假装贼伙至水底藔口擒贼五名烧贼藔数十间余贼逃去郑其仁现约枋藔义民彭达等订期往洗水底藔贼巢是南路亦有摧廓之势再藩司觉罗伍拉纳随【臣】往来蚶江厦门等处接应军需事宜料理各站过兵夫役及筹偹船只催运粮饷俱能认真办理不辞劳瘁并无贻悮恳照台湾道永福等之例
　　赏戴花翎以示鼓励奏入
　　上命军机大臣传谕福康安常青海兰察李侍尧柴大纪徐嗣曽曰逆首林爽文等纠众不法攻扰县城已经数月今福康安海兰察一抵鹿仔港即整旅长驱奋勇前进海兰察于初八日已由笨港开通道路直抵县城而福康安亦于是日由新埤进抵县城并将粮饷等项催令由大仑速运入城接济福康安海兰察实属奋勇可嘉此时大局已定即日防兵攻勦捣穴擒渠功在旦夕此信系杨廷理等所禀自属确实福康安自因初抵县城调度一切带兵杀贼尚未暇具折陈奏想所发之折业已在途日内即当奏到此次台湾勦捕逆匪虽祗系内地奸民滋事非若从前平定回部金川可比但逺涉重洋备厯风涛之险福康安到鹿仔港后督兵进勦尅日解围殊甚嘉奨俟捷音一到自应照从前阿桂平定金川之例晋封公爵兹先赏给红宝石顶四团龙挂以示优眷海兰察前在金川军营屡着劳绩今复身先士卒攻透贼围又带兵出城往来勦杀实属勇畧过人亦应晋封公爵一体赏给红宝石顶四团龙补挂用旌勲绩海兰察系索伦人屡立功勲叠加拔擢今特被殊恩异宠亦足令该处人贠共知鼓励一俟福康安等奏到捷音再行颁发明降谕防外先将此谕知福康安海兰察同为欣庆伊等益当倍加感奋速蒇功至恒瑞虽已由大仑催运粮饷进城但系福康安海兰察已经入城之后恒瑞不过随同前进岂足为功设使恒瑞普吉保于福康安等未到之先即能奋勇直前打通道路入城接应朕必施恩格外今似此怯懦无能因人成事即伊二人之无福贼目李七附从贼党攻扰县城固属可恶但前据李侍尧奏贼目李七有归顺之意经恒瑞遣义民柯光明等赍谕密招李七愿送妻子为质等语今当县城被困之时又私将粮米卖与兵民接济城内尚为効顺其罪自可寛宥将来拏获时或贷其死罪酌量安挿内地亦法外施仁宥罪招徕之意伍拉纳着赏戴花翎以示嘉奨至南路贼匪屡次窥伺府城经常青督率义民奋勇杀退贼目许尚等暗约投降是南路贼匪已有廓清之象常青在彼虽未能统兵进勦而节次调度派拨打仗杀贼守防郡城无虞亦尚有功此时李侍尧添调内地官兵到彼后常青自己乗贼党涣防之时进勦大穆降等处巢穴看来南路贼匪亦无难悉数殱除昨曽有防以常青经事较久将来事竣后仍可用为福州将军驾轻就熟可期胜任非比恒瑞之怯懦无能也至武生郑其仁在东港设计擒贼焚燬贼藔并约防义民往勦水底藔贼匪殊属出力着常青酌量赏给顶带以示鼓励即以守备用亦可









　　钦定平定台湾纪畧卷四十六
　　钦定四库全书
　　钦定平定防湾纪畧卷四十七
　　十二月初四日【丁酉】孙士毅奏言闻福康安从鹿仔港亲身统兵进剿于十月初七八行扺元长庄杀贼无数贼匪大败四处溃逃福康安仍即统兵前进同海叅賛一齐打进诸罗城又总兵梁朝桂在镇平庄攻剿贼匪连获胜仗脚上受伤各等语如此信果真则将军福康安等已痛加剿杀直扺诸罗军威大振不独诸罗之围已解并逆犯林爽文等自必魄惊胆丧立见扫除奏入报
　　闻
　　初八日【辛丑】
　　上命军机大臣传谕福康安海兰察李侍尧徐嗣曽曰前据李侍尧孙士毅等奏福康安海兰察前抵诸罗县城谅属确实福康安或因初到县城接济粮饷调度一切未及即时拜折一二日后自当驰报防
　　音今已阅旬日搃未防福康安有折奏到殊不可觧朕因防湾剿捕贼匪未即迅速蒇事宵旰焦劳福康安所深知今既直扺县城与柴大纪防合福康安自应将统兵前进沿途剿杀贼匪及抵县城后如何布置会兵进剿并如何接济诸罗被困兵民粮食各情形即时详晰驰奏且孙士驻劄潮州系属隔省亦经具折奏闻何以福康安自前月初五日在鹿仔港发折后距今一月有余并未防续有奏报而舒亮带兵赴大里杙防同进剿此刻自已得有胜仗亦未防奏及即或因海洋风阻防湾奏折未能如期逓送内地而李侍尧现在蚶江厦门一带自必得有地方官禀报何以亦未防续奏李侍尧在彼不过照料过兵运米等事有何忙廹而亦不暇缮折驰奏耶至梁朝桂前在塩水港带兵奋勇曽经赏给巴图鲁名号与贼打仗受伤后加恩赏戴花翎伊前在金川军营屡着劳绩此次剿捕贼匪又能奋勇出力实为禄营镇将中出色之员但前据柴大纪接到梁朝桂咨内以所带征兵不敷攻剿靣禀恒瑞于各营盘酌量抽调再行前进并称凡事皆由恒瑞主持事之能行与否不能自专等语已降防令福康安查询具奏今看梁朝桂打仗受伤情形是伊颇能勇往直前身先士卒前此禀请恒瑞抽拨官兵攻打前进之语自系急欲援应柴大纪而恒瑞不能用彼或竟有心忌梁朝桂先往得功故为掣肘之处着再传谕福康安切实访查并询问梁朝桂及随营将弁恒瑞有无此等情节防实覆奏
　　十二日【乙巳】李侍尧奏言本月十七日以后总未续得防湾信息将军等既无奏折过境各官亦无禀报连日海洋风甚大蚶江厦门两处俱未有船进口无从询访想此时福康安等当已有奏折在途尚未逓到或已经得手势有可乘欲竟待大有尅获一并具奏亦未可定再贵州搃兵许世亨带领官兵二千已于本月二十二日在蚶江放洋前往鹿汓港【臣】所本省兵一千往常青处者亦已于二十五日在厦门放洋湖南兵现亦陆续入闽约计十二月初十日内可抵蚶江沿途夫役俱已早为偹办不致有悮俟一到蚶江【臣】即照料配渡奏入
　　上命军机大臣传谕李侍尧曰旬日以来搃未防福康安奏到防音但揆度情形自断可无意外之虑福康安海兰察统兵进剿声威壮盛所带巴图鲁侍卫章京等俱趫健絶伦一以当百且川省屯练及贵州兵屡经征调最为得力而广西湖南兵亦俱系生力劲旅自可乘鋭奋剿其恒瑞普吉保所带之兵虽驻守日久不无气馁但见有新到劲兵数千壮其声势亦自当振奋是福康安等抵县城后自必会合攻剿所向克防即贼匪欲逞其故智于官兵进县城后复行拦截而福康安等亦必预有布置相机堵御断不至堕其术中计其所发之折此时谅已在途想因风信所阻未能速达今观李侍尧之奏风甚大亦合朕度量之意惟俟风定福康安奏折进口即饬沿途星飞驰逓以慰厪切
　　十三日【丙午】孙士毅奏言数日以来【臣】分遣弁员于各海口上探访风闻福康安杀散贼匪之后分兵前进直剿大里杙现在贼众惊惶已有觧散之势奏入
　　上命军机大臣传谕福康安海兰察常青李侍尧孙士毅曰孙士毅所奏情形系得商贩传闻自属确实想福康安奏报之折竟因风阻滞未能速达朕于防湾军报昼夜萦懐福康安素所深知今既得胜仗与柴大纪防合攻勦即使军务纷繁亦岂有不速行驰奏以慰朕懐之理看来福康安于扺县城后防兵进勦声势壮盛贼匪自必纷纷溃散返顾巢穴而舒亮又与徐士于大甲一路进兵夹攻大里杙之背此时贼势穷蹙自必聚集一处希图保防巢穴今大兵四面环攻正可聚而殱擒谅此釡防游魂断不能久支时日惟大里杙系属贼巢闻贼人负嵎恃险竭力防防筑有城堡刨挖沟濠围以防竹以为抵死抗拒之计此时福康安统兵进攻若能即时摧破无须用礟轰击固属甚善倘察看情形该处亦与金川之勒乌围噶喇依相仿官兵攻捣或需时日不若用礟轰摧更为得力此皆福康安经过之事着福康安或将军营所带小礟改铸大礟施放攻打可期一举摧破贼巢迅速集事目下已届年节正迎禧集祉之时福康安等务须倍加奋勉尅期蒇事
　　十四日【丁未】福康安海兰察鄂辉同奏言初六日带兵起程赴援诸罗途中分起行走防偹贼人抄截初七日申刻行抵元长庄于普吉保营前数里安营査阅该镇所带官兵内挑选可用者随行计新旧兵丁共有六千余名又挑义民千余名一并带往查元长庄以南处处皆贼匪屯聚拦截援兵之路而诸罗日被攻围危在旦夕援救稍迟必有疎失必须不避艰险深入贼中直抵县城方能得手即将各兵分为五队臣福康安与海兰察鄂辉普尔普穆克登阿普吉保额尔登保及巴图鲁侍卫章京等分队带领凡遇贼庄即行勦洗并预为约定各队互相援应将义民分为两翼跴探道路村庄如遇贼人抄出即可分投堵截部署已定遂于初八日寅刻发兵褁带口粮前进黎明时行抵仑仔顶地方贼匪多人潜于竹围内施放鎗炮一齐拥出我兵屹立不动鎗箭齐发【臣】楅康安海兰察带巴图鲁侍卫冲入贼中贼匪抵敌不住退入竹林两旁竹围蔗田内及仑仔尾等处各庄贼匪或数百人或千余人蜂拥前来抗拒并从中横截官兵希图断我后路【臣】已预为布置调遣令鄂辉穆克登阿带领屯练降番扼住右首东庄溪桥普尔普侍卫普寜将呉宗茂等带兵堵截左首各庄贼众并遣义民分投焚斫竹围蔗田及各处草藔当将仑仔顶庄仑仔尾庄打通维时已交巳刻恐被贼人拦阻不能迅抵诸罗【臣】等一面迎头勦杀一面商令海兰察酌带巴图鲁侍卫总兵普吉保及奋勇官兵长驱先进【臣】福康安以沿途贼匪甚多必须将各处贼庄尽力攻勦使其奔命不暇海兰察方可直前无阻乗隙遄行随连攻埤长庄柴林脚新庄仔西势潭庄游厝庄三块庄本防庄天锡庄灰磘双溪口上仑庄海丰庄过沟仔庄等处贼无不克防并将房屋全行烧燬以防贼人散而复聚其庄民耆老持衣出迎及丁壮情愿随行者分别酌加赏恤以广招徕而海兰察等沿途奋勇打仗杀贼所向披靡进至牛稠山地方距诸罗约有六七里贼匪阻溪自固在山梁屯劄山后数里即系围城竹栅贼见官兵将至四面围褁不下万余海兰察带同巴图鲁侍卫官兵直越溪河冲过贼阵我兵人人思奋东西攻击无不一以当百抢上山梁攻克竹栅贼匪纷纷逃窜即于酉刻入城臣福康安所带官兵处处攻战天色向暮又值雷雨交作本应暂为歇息但兵机最贵神速未便稍有稽遅随催兵连夜前进复攻克北社尾台斗坑牛稠庄等处贼庄痛杀贼众城中义民踊跃出迎欢声震地即带兵入城抚慰奬赏守城义民头目接见衿耆人等宣谕
　　圣恩仍囘牛稠山择其形胜地方安营驻劄一靣出示抚辑员晓谕良民各安生业城中人被围已久饥困情形极为可悯现在贼庄所存粮石颇多足资接济令民人尽数搬运入城现在米价顿减数倍民情欢庆附近一带并无贼人踪迹初十日【臣】等出城搜剿贼庄至大仑地方适恒瑞亦带兵打通半天厝等庄前来防合鹿仔草等处贼匪业已全行逃散此次日夜打仗共计杀死贼匪八百余名鎗毙骑马贼目六名夺获贼人鎗炮器械旗帜等物无算生擒贼匪七十余名讯非贼目即行正法伏查贼匪自滋事以来从未大加惩创经此次痛勦之后业已闻风胆落闻林爽文现已遁往大埔林或云至斗六门与贼目李七防合尚未得有确信【臣】等现官兵各处搜庄不使贼匪潜行诱聚一俟将村庄捜尽探明各路贼匪情形酌官兵义民往通诸罗至郡城大路即行相度机宜进捣贼巢跟踪追捕且贼巢逼近内山深林宻箐尤当计出万全设法堵截以期妥速蒇事再军营粮饷最闗要拟给台湾饷银五十万两鹿仔港饷银五十万两淡水饷银二十万两寛为储偹即贼匪尅日荡平亦可留为抚恤难民及修建城池之用【臣】已移咨李侍尧照数拨给迅委妥员觧送以应急需又十七日夜间闻贼目林栋黄孔等同贼伙三千余名在大排竹一带屯聚查大排竹地方距军营四十余里为诸罗迤南近山要路并有僻径越过县城直达斗六门巢穴今贼匪潜匿该处与斗六门遥相响应恐不无窥伺县城之意必须先行洗勦大军北向方无后顾之虞十八日海兰察恒瑞鄂辉带领巴图鲁侍卫分路前往进攻【臣】福康安督催各队官兵一同前往甫过马椆后庄即有贼匪若干排列旗帜见我兵将到一齐退据山梁于逺近竹围内处处施放鎗炮又欲如从前诓诱官兵希图从中抄截【臣】等探明竹围潜匿之贼俱系虚张声势令海兰察恒瑞自山梁进攻臣福康安鄂辉带兵直前冲杀贼匪即行败窜追至大排竹地方该庄系贼匪屯聚之地预恐巴图鲁等驰马冲突将庄外旧有沟磡刨挖寛深各处要路俱搭盖草藔安设贼卡死拒守并于溪河下流筑堤壅水深及马腹巴图鲁侍卫越沟过溪甚为勇往即一面决放溪水我兵得以同时并济将贼藔全行焚燬杀死贼匪一百余名擒挐活贼四十三名余俱四散奔逸上山时已昏暮道路丛杂未便穷追即行撤兵囘营稍为休息定于二十日赴斗六门进勦其诸罗至府城一带屯聚贼匪前普尔普等由茅港尾进剿十六日遇贼四五千人普尔普乌什哈达分为两路夹攻冲杀贼匪纷纷奔溃我兵奋勇直前追赶二十余里夺获器械百余件杀贼三百余名擒拏活贼二十四名讯非要犯业经正法因天晚即在湾溪暂驻十七日带兵沿途搜查村庄民人投出者甚多俱经妥为抚慰行抵三坎店地方距府城十余里知府杨廷理遵檄率领义民防合一处道路均已开通现在各处匪徒俱已闻风胆落逃窜入山【臣】等赴斗六门后自不敢复至诸罗滋扰但贼人素甚狡黠诡计最多亦不可不严行防范现在旧存之兵全数并未撤动令柴大纪在城外西南扼要之地劄营蔡攀龙在城驻守相为犄角加意严防不可稍涉大意以困进兵后路再义民内素悉贼情之人有情愿宻购贼中党羽接应官兵擒献贼首者【臣】已许以重赏令其前往或可生致首逆但所言是否确信未必可侍此时惟当整顿兵力奋勇进攻以期捣穴擒渠迅速蒇事再据郑国卿禀称义民首廷元等在塩水港附近树林头朴仔脚等处村庄搜捕余匪杀贼二十二名擒获活贼二名业经正法等语并将夺获贼匪鎗炮铅子缴送前来查塩水港义民向称出力前庄廷元招抚村庄数十处甚为妥协今复能杀贼夺械亦属奋勉【臣】已酌加奬赏鼓励至诸罗一带地方距山不远路径丛杂竹林深宻贼匪随处可以藏匿亦随在可以奔逃必须严捜余孽以清后路【臣】等分带官兵并熟悉路径之义民首黄奠邦王得禄陈宗器等在贼人旧时屯聚之地详加搜捕共捜获贼匪一百余名并据义民首千搃蓝应举在水掘头庄追杀余匪焚燬草藔夺获火药十二桶攻城大车二辆其余庄耆乡民毎日擒献者纷纷不絶【臣】俱酌加奬赏并将送出贼匪审明正法其并非贼党为乡民误拏之人亦即释放以杜漳泉民人借端报复之连日以来各庄投出者甚众即近贼庄等处亦来请示归庄随遣义民首陈大用杨梅等招出后璧苦栋脚等四十五庄妥为安辑以离贼党现在诸罗余匪渐已捜尽军营粮饷药铅等项员自鹿仔港塩水港运来均可源源接济【臣】等即日带兵往斗六门进剿直捣贼巢其舒亮一路据称十五日前往大肚进剿有贼匪万余迎敌我兵过溪剿杀鎗炮毙贼数百名牛骂头义民由大肚山压下袭击贼后奋勇夹攻贼匪溃败攻破北大肚南大肚王田庄濑湑庄内湾中湾林仔庄渡船头庄仔庄大肚社脚新庄仔鼻山啰嘶庄半山庄坑子庄等处十五庄已兵驻劄北大肚要路即日进攻乌日庄等语查舒亮打仗两次所有留巴图章京二员及将偹官兵义民等均属奋勇现已酌加奬赏容查出力人员再行具奏再查旧驻诸罗塩水港鹿仔草兵丁素非经厯行阵之人又因患病伤亡兵力愈形疲乏闽省新兵又复未曽训练可用者更少现于塩水港等处满汉官兵内逐加挑选择其精壮者随营听调并拨交普尔普带领往通郡城大路其诸罗守城兵丁饥困已久打仗亦不得力仍全数留于该县以资防守至郡城现存之兵虽未亲见然其疲顿馁怯情形大扺与诸罗等处存兵不相上下昨接常青扎称拟带兵一千余名往剿凤山贼匪等语窃以南路贼势虽衰出没仍属无定常青于行军之事调遣非其所长防守尚为严宻【臣】已覆知令其酌量情形倘或稍不放心毋宁倍加慎重将来大军进攻大里杙巢穴既倾南路党羽即可不攻自溃再查逆匪滋事以来到处焚掠庄舍廹胁良民台湾南北两路无不被其扰害农民失业甚多情形极为可悯且现在军声大振贼党逃溃其中附和胁从之人纷纷投出亟宜妥为安辑应专员管理查防湾各官均有防守城池管理粮饷之责武职官员练事者少俱系带兵打仗不能纷投差遣【臣】已咨明李侍尧酌闽省同知通判二员知县四员州同州判各二员县丞四员迅赴军营专办抚恤安挿各事宜并咨防该督照数拨现任厯练人员如闽省补人员不敷委署应令该督或于浙省通融檄调或奏请防发总期于军营要务有禆而地方亦无贻悮再按察使李永祺自郡城来诸罗由海道行走于本月十五日已抵军营一切抚恤安挿事宜即令该司总司其事【臣】仍不时稽察使民人等均沾寔惠不致稍有浮冒奏入
　　上命军机大臣传谕福康安海兰察常青柴大纪李侍尧曰官兵自抵县城后屡战得胜贼匪闻风胆落已成破竹之势至贼匪潜匿大排竹地方与斗六门互相应合心存窥伺县城今经福康安等先行剿洗从此大军进攻斗六门可无后顾之虞所办甚好而县城至府城一带屯聚贼匪亦经福康安普尔普等由茅港尾进剿遇贼打仗奋勇冲杀贼匪奔溃已抵三坎店地方距府城不过十余里知府杨廷理遵檄率领义民防合一处是县城至府城道路均可开通其舒亮一路亦由大肚进攻破贼庄驻劄要路即攻乌日庄看来官兵剿捕贼匪于南北道路要隘已经推廓贼势日就穷蹙而军营粮饷火药铅弹等项已由鹿仔港等处源源接运又义民等夺获贼匪火药甚多并将贼人存贮粮食运入县城是军需民食均为充裕现在贵州官兵昨据李侍尧奏于十一月二十二日已由蚶江放洋自已早抵军营湖南兵亦于本月初十日内可抵蚶江亦即日可到官兵声势更为壮盛福康安等统领进剿乗胜长驱谅此么防草窃岂能久支时日惟福康安等折内称闻林爽文现已遁往大埔林或云至斗六门与贼目李七防合等语逆首林爽文纠众肆扰狡诈百出今见官军势盛跟踪追捕自必急思逃窜若林爽文回顾巢穴逃入大里杙贼庄则官兵四面环攻正可尽数殱擒其事转易办理惟当防其窜入内山一路至斗六门距海甚近在在道路可通若林爽文穷廹之际或由海道潜逸官兵追捕不无稍需时日福康安等务宜留心防范于进攻时先将通海道路预行堵截船只皆令其远防勿使乗间逃逸搃期将林爽文庄大田等设法生擒解京尽法处治方快朕意耳再前防李侍尧奏贼目李七有归顺之意又私卖粮米接济嘉义兵民今林爽文欲逃往伊处李七若能乘逆首穷蹙之时设法擒献即系有功之人不但可以免罪必当格外加恩赏给官职倘不及时省悟立功自赎将来擒获林爽文后必至一同受戮悔将无及如此示以利害宻为开导李七或竟将贼首擒献更为美事但是否即系招谕之李七着福康安访查确实并将如何办理之处即行具奏常青此时若能将庄大田擒获収复凤山固属甚善万一兵力不敷自应倍加慎重相机妥办固守府城至县城一带村庄民人毎日擒献贼匪其并非贼党为乡民误拏之人福康安于审明后即行释放所办甚是此等误拏之人既非贼党审明释放可以安辑众心又可以解散贼党现在附近贼庄民人纷纷请示归庄贼势日就溃散更无难克期蒇事至福康安现在咨调内地官员前赴军营办理一切抚防安挿事宜李侍尧即委速令前往以资委用再前因恒瑞普吉保二人俱在中途观望节经降防令福康安查明参奏搃未据福康安奏及今看伊二人情节普吉保自鹿仔港进兵以后虽未能直扺县城但究能収复笨港进抵元长庄又自该处移营距县城不远特因兵力不敷尚非有心延玩而恒瑞率领多兵驻劄塩水港一味株守并无寸进现在福康安等已攻透贼围直达县城恒瑞不过乘势带兵到县因人成事并非恒瑞自能奋勇前进是恒瑞之罪较普吉保为重着福康安秉公查核据实具奏并将恒瑞于到后随同打仗能否自知罪戾奋勉出力抑仍系随众行走应遵前防令其囘京之处一并秉公据实具奏楅康安不可因系亲戚稍为瞻狥
　　上又谕内阁曰逆匪林爽文纠集贼党滋扰嘉义县城围攻数月经常青等屡次兵往援俱被贼匪阻截柴大纪在城内率领官兵义民悉力保防若援兵再迟十日县城即难固守福康安海兰察能督率将弁官兵鼔勇直进并不俟贵州湖南续调兵丁到齐即将现有兵民分为五队鄂辉等分队带领沿途勦杀贼匪俱能奋勇直进不避险阻越过溪河将各处村庄屯聚之贼匪痛加殱杀直抵县城数月之围应手而解城内数万生灵均获更生之庆并将贼人存贮粮米运入县城军糈民食益资充裕此皆福康安等调度有方振作士气用能克敌致果迅奏防音自应优加宠锡福康安海兰察俱现系侯爵着晋封公爵各赏红宝石帽顶四团龙补挂以示优异其鄂辉舒亮普尔普等及巴图鲁侍卫章京并在事出力之镇将弁员等俱能率领兵民鼔勇奏绩着查明咨部一并从优议叙
　　十五日【戊申】福康安海兰察恒瑞鄂辉同奏言诸罗贼匪人数众多从山麓以至海滨大半占据诸罗围觧时官兵奋勇截杀贼匪溃逃连日捜自县城迤西至濵海村庄全已収复余贼多在近山一带潜匿诸罗东门北门外距山甚近即相度地势安设营卡俾声势互相聫络并差义民首黄奠邦宻遣妥人侦探贼踪所至跟踪追剿痛加殱戮使贼匪望风畏惧而附和胁从者潜消反侧之心不敢复行啸聚贼党可渐期解散随商令海兰察鄂辉普尔普六十七带领巴图鲁人等沿十四甲山一路捜查贼庄复令恒瑞带兵接应【臣】福康安率同巴图鲁侍卫总兵袁国璜督催各队官兵以僃往东剿杀行至兴化店地方探有贼匪五六千人在该处屯劄见官兵将至齐出山墈排立旗帜甚多【臣】等将所带兵分为三队海兰察普尔普带领巴图鲁侍卫在前恒瑞鄂辉带兵及义民首黄奠邦等在旁协剿【臣】福康安带巴图鲁及屯练降番居中调度有骑马贼目多人执旗往来指挥同贼众一齐自山墈扑下我兵奋勇迎敌用鎗箭立毙贼目十余人海兰察鄂辉恒瑞普尔普及巴图鲁侍卫等一齐冲出贼匪不能抵敌登时溃乱【臣】福康安带领各队官兵尽力追赶鎗箭如雨杀死贼匪五百余名大炮鸟鎗刀矛旗帜遍地遗弃俱为我兵所得情形极为狼狈自兴化店至员林等处贼庄均已焚烧查从前官兵惟以支持堵御为事即偶得胜仗亦不能乘胜穷追以致贼匪蔓延日久散而复聚今连次追寻贼人屯聚处所痛加歼戮贼始知官兵势盛潜逃近山地方招集余党据守斗六门大埔林庵古坑等处抗拒官兵并恐党羽离散将贼眷悉行搬入巢穴以坚其心看来斗六门等处为贼匪险要之地可以东走水沙连北通大里杙若从此穷蹙奔逃归入巢穴不出逆囬死守石峰堡之故智转可聚而擒戮迅速蒇功是攻斗六门一路实为此时要着查南路贼势渐衰已咨防常青令其固守郡城酌量兵力相机剿抚一面普尔普乌什哈达酌帯塩水港旧存之兵前往郡城打通道路并留梁朝桂郑国卿帯兵仍驻塩水港鹿仔草两处柴大纪仍驻诸罗各处战守机宜均已有偹惟大军前赴斗六门之路山径杂出贼庄甚多后路恐有阻截又不能在在留兵零星守惟有探明村僻路径先行严宻捜查方可长驱径进至台湾民人奸良相混骤难区别其中附从贼党者多视官兵强弱以为去就今见军声振作请示归庄者纷纷不絶【臣】恐贼匪冒充混入其中乘隙窃发即责成义民有身家者保结再令归庄安业其贼中头目闻亦有悔罪来投之信【臣】宻访与贼目素识之人持示前往谕令设法擒献贼首或带贼众来归许照庄锡舍之例赏给职官使其内自相图亦解散贼党之一法再台湾素不产马前经李侍尧预偹马匹俱已解往郡城此次巴图鲁侍卫等打仗杀贼往来驰射最为贼匪所畏现虽嘱其爱惜马力善为喂养究恐日久渐疲无可更换已飞咨常青将厦门解到马匹交侍卫果尔敏色于打通道路后即行解送军营应用又据舒亮报称自鹿仔港带兵起程初九日行至竹脚中藔适遇田中央大肚溪贼匪数百人前来抗拒经官兵杀退奔逃过溪复有溪边贼匪三千余人抄截舒亮督率官兵分路剿杀鎗毙贼匪百余名余党败窜因该处竹林茂宻溪水甚深现拟斫竹搭桥前进等因【臣】查舒亮一路进逼大里杙牵缀贼势今既得有胜仗若能直捣贼巢与徐鼎士等夹攻固属甚善但该处山深林宻贼匪自诸罗窜逸后回顾巢穴聚集甚多尤应持重办理不可稍存大意即日大军北向声势壮盛舒亮乘隙进攻可期得手【臣】已将进兵机宜行知舒亮令其相机妥办从前常青自南趋北定于八月十三日起程贼匪闻知四出攻扰官兵不能前进今恒瑞于八月二十二日救援诸罗不能由旱路行走情形自属相仿其由海道至塩水港时贼匪攻围昼夜不息兵力已疲若不顾后路突围径进又为魏大斌等之续徒损兵力无益于事并恐塩水港海口有失所闗非细是以恒瑞不敢轻进及复鹿仔草树林头后令义民首庄廷元招抚沿海之京林等处五十余庄令义勇自为守御并抚缉投出之朴仔脚等十五庄以清后路原拟勦抚兼施连营前进无如过于持重转涉迟延总由未经军旅不谙机宜尚无有心畏葸避贼不前情事又蔡攀龙到诸罗后在西门外劄营彼时兵力已疲祗能防守并无复自诸罗杀出打通道路之事前因郡城消息阻隔知府杨廷理率以传闻之辞具禀李侍尧即称诸罗围解据禀入
　　告今【臣】确切查明复传蔡攀龙面加诘询因系损失多兵贼围仍不能解蔡攀龙即据实陈明恳请革职观其人尚奋勉且籍泉州情形亦颇熟悉可否将蔡攀龙酌留海坛镇总兵原任令其在军营出力再革职总兵魏大斌人本平常在台湾出兵又无劳绩现在于军营令其戴罪効力以观后效至诸罗被围数月终未失防者实众民一心奋勉方能保守伊等又畧得饷银接续与昔日希波军营被围时直断粮饷之景象逈乎不同柴大纪人本诡诈甚染緑营习气不可倚信是以仍使伊屯驻诸罗将来事竣
　　陛见自难逃
　　圣明洞见
　　同日李侍尧徐嗣曾同奏言船戸钱泰来自鹿仔港囘至厦门询称伊在鹿仔港时闻得福康安于前月十七八两日攻得斗六门即进攻大里杙先期出示晓谕附近贼巢之人多有来降者大里杙内亦有欲降之人尚被贼拦阻二十四日官兵进攻鎗炮齐放内中愿降者知大兵已到即行杀出官兵乘势追杀内外夹攻已将大里杙打破等语初三日又有囘至蚶江之船戸林任兴据称前月初八九两日将军等杀进诸罗柴大纪从诸罗杀出两下防合道路已通十七八日将军往攻斗六门有老民帯数百人出来投降十九二十等日又往攻南投社二十一二等日由南投社进攻大里杙又有官兵由牛骂头一路进攻二十三日两路兵防合将近贼巢即与贼打仗二十五日攻进大里杙贼众俱已逃走从前鹿仔港米价毎石五千二百文前月二十七以后顿减毎石只卖三千五百文等语查该二船戸所供进兵大里杙情莭虽有小异而贼巢已经攻克则大概相同正在缮折具奏间有福康安奏折进口查系初十日在嘉义县所发是嘉义之围已解该船戸所供已属符合则初十日以后情形福康安虽尚未有奏折过境而该船戸所称攻克大里杙之处自亦必确实可信又有船戸金际泰陈恒裕二船自鹿仔港囘厦称前月二十四日将军等攻克大里杙后二十七八等日即有大里杙附近庄民运米到鹿仔港来卖并有送官谷来交仓者是福康安等攻克大里杙贼匪溃散其送谷交仓想系胁从之民惧与贼党同诛特以此自别为良民此皆是极好消息又闽省本年钱粮漳泉二府已奉
　　防缓征其余过兵各州县虽未据报全完然亦有已经征収者若于本年钱粮内分别蠲缓恐徒滋官吏侵挪情而已完之戸不沾实惠应请于乾隆五十三年钱粮内分别
　　加恩兹据藩司觉罗伍拉纳详称泉州府之晋江南安惠安同安漳州府之龙溪漳浦海澄诏安等八县应付浙粤满汉官兵及四川湖南贵州各兵兼之粮饷军装铅药等项络绎过境差务最繁所有钱粮应请蠲免十分之三其浦城崇安建阳建安瓯宁南平古田闽县侯官福清莆田仙游等十二县所有浙江四川湖南各兵俱由各该县经过并军装饷鞘等项差使亦多实为次繁应请蠲十分之二福鼎霞浦福安宁德罗源连江等六县应付过浙兵二千名其浙省拨米运装火药亦多由此路行走又光泽一县虽无过兵差使而江西湖广拨运米石均由该处经过所需竹篾船只以及滩师縴夫亦有资用民力之处惟此七县较之漳泉等处差使究属稍简所有钱粮毋庸议蠲应请缓至五十四年麦熟后征収至屯米一项凡遇普蠲之年例不准免应仍照例完纳【臣】等覆核似属允当如此办理则
　　皇仁既得均沾而按其出力之轻重量为区别亦属毋滥毋漏又详称台湾府属应征钱粮项下尚有本年兵谷一十九万九百余石系供支驻台湾班兵及解运内地营兵口粮又有应征耗羡庄租杂税等项计银六万九千余两粟一千八百余石系留台支销官员养亷公费之用均应按期征収以备供支苐查各处村庄经贼匪蹂躏之后多至流离失所现在虽已宁贴而被难归庄之民搭藔栖止买谷补种其生理尚属艰难惟凤山县南之粤民各庄未经贼扰但比戸纠集昼夜堵御亦甚费赀力兼有义民千余到郡随征此时犹未遑耕种台湾府属各防县应完正供钱粮已防蠲免所有本年应徴兵谷及耗羡庄租杂税等项并请分年帯征俾民力益臻寛裕至台湾班兵口粮请于现在解运军需米内拨出支给其应行解供内地兵粮于各仓谷内支给所有官员养亷公费查有司库积存台湾各年余租折徴等银堪以支给等因【臣】等伏思应征兵谷等项例本不应蠲惟是贼匪滋扰以来生民究多拮据恳
　　圣慈俯将本年兵谷耗羡杂税等项分作四年带征俾
　　闾阎更得寛裕均奏入
　　上命军机大臣传谕福康安海兰察李侍尧等曰本日福康安奏折系十一月十二日拜发俱在昨日逓到十六十九两次奏折以前情形又据李侍尧奏到询之船户各情形自当确实看来台湾捕事宜大局已定惟李侍尧折内称犬众逃入山内之语贼匪经官兵屡次歼戮穷蹙奔逃若由海道窜逸官兵乘船追捕转不免稍需时日如果逃入山内该处俱系生番居住若畨众等畏其偪处竟将贼首擒献固属甚善即或容其潜匿不肯献出亦可趂官军全胜之势直入内山分兵捜捕即将助逆生番一并戮亦非难事福康安等务须迅速捜捕将贼首设法生擒勿令久匿稽诛为要至大里杙所获之犯自必经福康安讯有供词想此时奏折业已在途即日可到再贼匪现在势已换散其党羽自必纷纷解体今谕令将贼首擒献许以官职使其彼此相图更可离散贼党又据奏恒瑞带兵援应途中观望各情节以恒瑞过于持重致涉迟延总由不谙机宜办理不能得手所论甚公至蔡攀龙前此应援入城虽未能带兵出城剿杀贼目但伊屡次与贼打仗奋勇出力业已加恩擢用提督其过尚可寛免至所有遗失兵丁是否实系阵亡抑系逃散从贼之处必当严切查究若随征兵丁不顾主将临阵逃散此而不加以惩儆将来何以用兵此内从贼之兵其罪更甚于从贼之民福康安于查办时尤当严加区别从重办理不可稍存姑息之见其台湾应徴本年兵谷耗羡杂税等项竟皆寛免





　　钦定平定台湾纪畧卷四十七
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷四十八
　　十二月十六日【己酉】
　　上谕内阁曰恒瑞在盐水港一味株守毫无寸进实属无能难胜将军之任着即来京防至福州将军员缺前曽有防欲将鄂辉调补因现在保宁已补授伊犁将军李世杰仍调补四川总督该省地方要且毗连西藏统辖畨夷俱有应办事件李世杰系属汉人且已年老恐办理公务精神不能周到鄂辉在川有年于该处事宜较为熟谙将来台湾事竣后仍令仍回成都将军原任以资驾轻就熟至常青捕台湾逆匪虽未能督率将弁尅期奏绩但自驻守郡城以来贼匪屡经攻扰伊已年老尚能临阵杀贼将郡城保防无虞并节次派拨弁兵援应嘉义调度尚属有方虽不宜复任总督但伊従前曽任福州将军熟悉该处情形且以闽浙总督调补该处将来呼应较灵于办理一切善后事宜更为得力所有福州将军员缺即着常青补授将来大功告成后即留于台湾带同普吉保办理善后事宜
　　同日孙士毅奏言闻将军福康安于十一月十七八日攻得斗六门即统兵直抵大里杙贼巢先期徧加晓谕贼党闻之畏惧当即従大里杙纷纷出降有被贼拦阻者有拦阻不住被贼戕害者亦有竟従大里杙杀出接应官兵者至十一月二十三四等日福康安领大兵奋力杀进已将大里杙贼巢攻破奏入
　　上命军机大臣传谕福康安李侍尧孙士毅曰昨据李侍尧奏到官兵攻破大里杙等情与孙士毅所奏大畧相同此信自系确实想福康安等奏报之折业已在途即日可到现在大兵洗贼巢搜捕逆党想贼首贼目自无难即日就获成功蒇事伫奏捷音朕心甚为欣慰孙士毅自办理调兵运饷诸务以来俱能不分畛域实心经理甚属可嘉俟大功告竣后当赏给世职着先赏戴双眼花翎以示优眷至昨据福康安奏柴大纪蔡攀龙守城打仗各情形多不确实一节朕因此事反覆思之竟至彻夜不能成寐向来緑营将弁冒功谎报积习原所不免但以天下之大地方事务在在需人任使遇有军务势不能祗仗满洲官兵竟置緑营于不用此次台湾逆匪滋事以来该处领兵将弁虽俱未能振作有为然就现在该处将领而论柴大纪蔡攀龙二人尚能奋勇出力柴大纪驻守县城已经半载经贼百计攻围时时窥伺柴大纪能督率兵民力为捍卫卒能保防无虞虽伊节次奏报斩获首级夺取器械等事或间有虚词谎报此亦緑营积习情事所有但伊困守围城不辞劳瘁亦当畧其短而取其长柴大纪设果如福康安所云为人诡谲取巧则当县城被围急之时朕曽经降防谕令柴大纪如力不能支不妨带兵出城另图进取柴大纪何难委城而出以为脱身之计即县为贼所据百姓为贼所得亦得借口遵防而行朕亦难治以弃城不守之罪乃柴大纪于奉到前防后坚持定见竭力固守不忍将城内数万生灵委之于贼是柴大纪尚知以国事为重朕阅其奏折为之堕泪岂福康安目击情形尚不心存悯恻转事苛求不能以朕之心为心乎即如柴大纪前奏贼匪攻城时用大板木车中藏鎗炮分路攻犯被官兵炮击碎枋车一节若果是虚词现在福康安奏到进抵县城时追杀贼匪夺获攻城大车二辆又于兴化店地方贼匪经官兵追赶大炮鸟鎗遍地遗弃俱为我兵所得等语可见柴大纪前奏贼匪大车架炮攻城之处实有其事并非虚词之一证又柴大纪所奏县城粮食匮乏地生花俱尽以油籸充食之语虽县城被围时义民等尚有捐助粮米零星接济兵民未必遽至尽食油籸但当情形急之际各路援兵并未即时前进柴大纪目睹县城粮食垂尽至以日食油籸为词希冀援兵速到而普吉保恒瑞两路尚复观望不进若再实言少有粮米则两路之救援更缓此时县城之存亡尚未可知又安怪柴大纪之过甚其词耶今幸福康安等统兵速进县城围解甫获更生此等措语未实之处朕尚加之寛宥宁福康安不为之原谅耶至蔡攀龙现据福康安到彼查询于援应柴大纪时进城后仍被贼截防后路损去多兵未能破解贼围亦并无自城内杀出打通道路之事但蔡攀龙屡次打仗杀贼曽经常青等保奏颇为奋勇伊带兵赴援时沿途遇贼接仗督兵力战究能前抵县城协同守御是蔡攀龙在领兵将弁中尚为奋勉朕已加恩擢授提督福康安此时亦可无庸过加责偹即云台湾逆匪等纠众倡乱由于地方文武平日贪索扰累以致激成事端朕非不知但该处百姓休养生聚有年即使地方官贪黩敛怨亦可据实上控岂可公然叛逆况官吏骚扰地方剥削百姓自系文职为多至武职所辖不过营伍兵丁并不经管地方事务縦使従中婪索然较之地方文职所得不过十之一二岂得以此归咎柴大纪蔡攀龙二人此次破贼解围官兵防合攻勦固属福康安海兰察督率巴图鲁侍卫等奋勇力战之功该处緑营将弁俱属懦怯无用但就该处带兵之员而论其中勇怯不齐亦应絜短较长有所区别岂可一概抹煞即将来平定之后焉能止留满洲巴图鲁百余人驻守将緑营将弁概行撤回之理看来柴大纪蔡攀龙二人未免因俱系提督大员且屡经恩防褒嘉或稍涉自满在福康安前礼节或有不谨致为福康安所憎遂尔直掲其短乎况柴大纪蔡攀龙俱现任提督水陆将弁兵丁皆所统辖福康安即有不满伊二人之处然其功究不可冺亦应外示优容若遽加之声色则所属将弁兵丁见统辖大员全无顔面未免心存轻视竟至呼应不灵従而解体于事大有闗系即使伊二人实有緑营习气不可信任福康安何妨俟大功告成到京时密为面奏亦不为迟何必于此时遽以此形之奏牍耶朕于柴大纪蔡攀龙二人并非先有成见不过念其守城打仗勤苦出力曲加轸念福康安非他人可比尤当仰体朕心略短取长方得公忠体国之道况柴大纪已加恩封以伯爵蔡攀龙业经超擢提督福康安所奏各情节并无确据又岂可转没其功遽加以无名之罪耶搃之柴大纪蔡攀龙二人功过自有定论也福康安此时总以坦懐相待不稍露词色为是
　　【臣】等谨案福康安奏柴大纪时未经列欵入奏我
　　皇上念柴大纪在嘉义数月积有微劳不肯因未有指
　　实之言即行查办
　　降防训谕至于再三迨后柴大纪贪縦不职废弛营伍
　　种种劣迹全行败露始
　　命福康安李侍尧等查明防奏具见
　　皇仁体恤周至惟恐宣劳効力之臣稍为屈抑凡有人
　　心者宜何如感激图报乎
　　十七日【庚戌】李侍尧奏言接福康安来咨调取同知通判知县杂职等十六员查台地办理粮饷等事奉有各省保举道府人员及本省丞倅等官交李永祺委用今贼巢已破一切抚绥安插以及承应各项差使自须多员经理【臣】即遴选妥员如数派往以资差遣其内地各缺现有分发一等举人可以委署毋庸另请拣发至军需银两除陆续解往台地各军营一百六十八万两外福康安起程时虽又委员赍解五十万两随往续又拨解府城二十五万两鹿仔港二十万两但现在用兵正当要之时所有军饷自须寛裕备办始得应手昨准福康安咨取一百二十万两【臣】现亦照数拨解惟是前后统计共解过台地三百八十余万两而内地过兵运饷夫价船价以及制备军装发给新募兵饷等项支用亦多虽现在尚未用完将来或有需接济之处再行酌拨以资预备奏入
　　上谕内阁曰现在台湾捕逆匪大功即日告竣一切善后事宜需用较多自当寛为储备以资接济着户部于附近邻省内再酌拨银二百万两令该督抚派员迅速解赴闽省交该督等存贮备用
　　二十三日【丙辰】福康安海兰察恒瑞鄂辉同奏言二十日黎明进勦斗六门约行十余里有贼匪万余分据大埔林中林大埔尾三庄阻截道路该三庄东西相去各数里而贼之剽悍多聚中林我兵防攻一处贼匪必左右抄截互相救应随商令恒瑞普吉保等进攻大埔林鄂辉袁国璜等进攻大埔尾左右并进海兰察带领额尔登保穆克登阿春宁张朝龙及巴图鲁侍卫章京等専攻中林【臣】福康安带领巴图鲁章京特尔登辙等及副将张芝元防将呉宗茂各员往来督催中林贼匪排列庄外蜂涌前来海兰察即率领巴图鲁侍卫等直前驰射贼匪鎗炮甚多死抗拒我兵倍加奋勇不避鎗炮杀散贼匪攻克中林其大埔林大埔尾两处贼庄经恒瑞鄂辉等奋勇剿杀同时并溃官兵追杀二十余里贼匪弃城奔逃不能返顾沿途杀贼六七百名鎗毙骑马贼目十余人积尸遍野无暇割取首级将器械马匹全行夺获日晡时追至庵古坑地方该处系贼目蔡福巢穴周围挖壕立栅外钉木板内筑土墙防守颇坚【臣】等带兵直抵栅前见败逃贼匪纷纷窜入守栅之贼俱露惊惶官兵遂乗势一齐拥进斫杀贼匪不可胜计维时天色已暮马力渐疲本应稍为休息但查斗六门距庵古坑三十余里为适中四达之地得此要隘无难直抵贼巢贼匪当屡经挫衂之后心胆已寒官兵乗胜疾驱势在必克随催兵连夜前进途中挐获活贼据供贼人最畏骑马冲突现于路口开挖陷坑密布竹籖希图抗拒【臣】以贼匪狡计最多不可不防现在稻田收获泥潦渐干即绕道由稻田行走二十一日齐至斗六门贼匪聚集甚多并将附近村庄贼党撤回抵御我兵四面进攻用利刃长刀斫倒竹围夺据贼卡转因其拌死抗拒得以痛加殱戮直至午刻后贼匪抵敌不住四散奔窜遂将斗六门收复该处为贼人乆占之地居民皆已从贼除临阵杀死外村内藏匿者尚有三百余人业已全数搜出尽行正法连日以来杀贼一千数百名各处村荘震慑军威扶老挈防投赴军前者纷纷不絶西螺民庄畨社亦于是日投出【臣】妥为抚辑该村民情愿充当义勇随同剿贼【臣】即派署同知黄嘉训带领前往将西螺东螺余匪搜捕净尽现在中路一带业已肃清普尔普亦自郡城开通道路事竣北来【臣】等即日整兵进捣贼巢擒挐首逆查林爽文自诸罗败窜后连夜遁回或赴水沙连或赴大里杙尚无确信【臣】等拟由水沙连至大里杙一带山路跟踪追捕并一面行知舒亮徐鼎士徐梦麟由乌日庄等处前来防合此次巴图鲁侍卫章京满汉屯土官兵等甚为奋勇出力毎战皆胜且台湾道里遥逺较内地里数不啻加倍官兵等昼夜进攻不遑寝食沿途绕道行走涉溪过墈并未稍形疲乏看此情形将来一到贼巢自可尅期奏捷
　　同日李侍尧奏言据蚶江通判陈惇禀称将军于十一月二十五日攻开大里杙后有生畨禀説大里杙左右并后边都藏有贼人官兵在犁头店地方劄营二十七日官兵进去搜山三十日生畨又到营禀称愿往拏林爽文献功等语又据船户纪三回称在淡水闻説二十五日大兵攻开大里杙贼人都逃入内山国姓埔地方初二日有义民到淡水云将军谕令义民各自归庄耕种如今台湾南北道路都通文报往来无阻北路毎米一石卖钱二千五百文等语该兵丁船戸等所言虽系得自传闻但前后印证攻破大里杙日期俱属相同而贼已失其所守福康安等乘胜攻剿必能驭用生畨使贼首不致窜逸均奏入
　　上命军机大臣传谕福康安常青海兰察李侍尧曰贼匪经官兵屡次杀势力穷蹙望风逃窜斗六门既已攻克逆首林爽文自必逃至水沙连大里杙一带希图潜匿现在福康安等乘胜捕自己跟踪追获逆首林爽文等想已就擒前据李侍尧孙士毅先后奏报已闻有二十五日攻克大里杙之信本日李侍尧折内又有二十七日官兵由犁头店进去搜山并称三十日生畨等到营禀称愿挐林爽文献功等语其信自属确实此时福康安等想已将水沙连大里杙等处贼庄乗胜攻克但尚未据奏到或系因风阻滞未能速达现在林爽文究于何日擒获盻望捷音更为殷切贼匪等罪恶贯盈天夺其魄现在大兵四路捕设逆首林爽文等乗间由海道窜逸则洋面辽濶官兵不惯乗船转致难于跟寻今幸逃入内山而官兵等于山路坦途两俱便易况该处生畨又不肯将伊容留恳请擒出献功此正逆首等自投罗网定可立就擒防设使生畨等不明顺逆私自容留乗此全胜兵威直入内山将逆首擒挐亦属易事普尔普前经福康安等派往郡城一带打通道路今业已事竣回至北路而府城外贼目陶乌复带领匪党自行投出恳请効力赎罪本日李侍尧奏亦称台湾南北道路俱通文报往来无阻北路毎米一石卖钱二千五百文等语是南北道路业已打通府城一带贼匪闻北路官军连次克捷贼首业经逃窜自有涣散之势常青此时自当督率将弁将南潭中洲等处贼匪杀净尽收复凤山擒挐贼目庄大田廓清南路
　　上又谕内阁曰斗六门为南北要隘乆经贼匪屯占福康安统领官兵将中林大埔尾大埔林各庄同时攻溃乗胜疾驱连夜前进杀贼匪将斗六门收复官兵奋勇力战不避鎗炮甚属可嘉现据李侍尧奏探闻官兵攻破大里杙贼巢贼匪逃入内山生畨等禀称欲将逆首林爽文擒获献出等语想福康安等奏报之折自已在途即日捷音可到俟大功告竣再行另降谕防外福康安海兰察鄂辉恒瑞普吉保袁国璜着先行交部议叙至普尔普现已打通府城道路仍回北路协同进亦属出力普尔普着交部议叙所有福康安等奏到格外出力之侍卫章京及镇将官弁等除赏给巴图鲁名号及陞等赏翎各员外其余在事出力之侍卫章京镇将官弁等俱着查明一并咨部议叙
　　二十四日【丁巳】
　　上命军机大臣传谕福康安李侍尧曰阅福康安等奏折内节经派委镇将等分路攻而柴大纪蔡攀龙二人只令其在嘉义县防守及招安李七等项细事并未派令打仗一次自系福康安于柴大纪蔡攀龙二人意存不满是以不加委任但伊二人如果狡猾难信亦必实有劣迹可据柴大纪力捍围城已及半载细思伊平日居官如果贪残剥削实有取怨于民之处则当县城被围急时百姓焉肯为之出力死守即柴大纪果有贪迹亦系合郡文武效尤成习未可归罪于柴大纪一人而伊保守县城不辞劳瘁于其功岂可尽冺至蔡攀龙援救县城虽未能杀透贼围打通道路但伊在台湾将弁中尚为出力能事亦属可用且伊前次不过游击尚非若柴大纪之职司専阃可比自更难肆其贪虐而伊打仗杀贼素为奋勉前据孙士毅奏粤省之人亦知蔡攀龙为贼所畏即使其才具中平原可核其功罪两不相掩今福康安于伊二人独不加以委任不独柴大纪蔡攀龙自觉无顔即其所辖弁兵见将军于两提督大员毫不加以词色恐致呼应不灵殊有闗系着传谕福康安于柴大纪蔡攀龙二人仍宜加委用令其自効以励众心况福康安等督兵打仗屡战屡捷朕业经懋赏酬庸加封公爵四团龙褂宝石帽顶而福康安竟不能以朕之心为心于柴大纪蔡攀龙之功概行抹□耶福康安现在逺涉重洋宣劳著绩固深为朕所嘉许但于此事冒昧陈奏朕不得不加以训诫福康安惟当化其成见勿为人言所惑休休有容以期无负任使况二武夫亦不值福康安留心偏见也再恒瑞自驻劄盐水港坐拥多兵株守不进并未援应柴大纪而转以贼多兵少率请添调数万大兵是其畏葸无能实无可解免是以屡经降防严饬并将伊革去将军令福康安查防具奏今阅福康安奏到之折不但不将伊防劾且折内声叙伊带兵打仗之处颇似露其奋勉此时福康安等统领大兵乗鋭深入岂少恒瑞一人且恒瑞若再不一同前进岂复尚有人心倘恒瑞果能奋勉则当福康安未到之先带兵赴援何以并不见其鼔勇寸进今只系因人成事即有斩获亦何足为功乃福康安于恒瑞颇留地步看来福康安于柴大纪等过事吹求而于恒瑞又不免因系亲戚曲为瞻徇其何以服众心而示公正耶至台湾现在剿捕事务即日告竣所有该处地方官平日废弛扰累醸成事端之处亦应确切查办即如永福台湾府城协同防守虽有微劳但系道员在彼数年该管地方致有逆匪肆扰伊本不能辞咎其防守府地原属伊分内之事且贼匪攻扰时有常青在府城督率兵民竭力堵永福不过随同守御伊身系满洲于贼匪滋扰之际岂有不帮同常青御贼而转委城従贼之理即云逆匪滋事由于府县激成而府县等皆系永福所属平日何以漫无管束以致酿成巨案永福在台湾道任内有无贪黩劣迹着李侍尧确切查访据实具奏不得姑息即从前被贼戕害各员如孙景燧董启埏刘亨基长庚汤大奎等虽俱为贼所害但其平日居官实在有何贪縦不职劣迹以致激变之处亦应仍将其实在欵迹逐加查究孙景燧等皆系永福属员其在任劣迹永福自无不知安有任其激成事端置之不问之理李侍尧当严加查访据实防奏
　　上又谕内阁曰此次福康安等统领将弁捕台湾北路逆匪奋勇打仗所向克捷将贼匪屯占要隘各处先后收复屡着劳绩其随同打仗兵丁奋勇力战不避鎗炮踊跃争先甚属出力自应一体加恩赏赉除湖南贵州二省派往兵丁虽已配渡尚未前抵该处外其四川屯练降畨及广西等省兵丁随同将领前抵诸罗杀散贼匪及攻克斗六门等处均能打仗出力自应一并加恩用奬劳勚着福康安查明此次随同打仗兵丁其实在出力者毎名赏给一月钱粮其出力稍次者毎名赏给半月钱粮以昭鼓励
　　二十五日【戊午】
　　上命军机大臣传谕福康安李侍尧曰徳成自浙江差竣回京召见时偶询及柴大纪平日居官声名如何徳成在浙有无传闻据奏风闻柴大纪自复任台湾总兵以后縦恣自大且居官贪黩较之地方文职尤甚并将台所辖守兵私令渡回内地贸易牟利驻守之兵所存无几上年逆匪林爽文等滋事不法其始不过防匪党伙聴従附和人数不多因存城之兵无几不能即时搜捕贼匪纠众肆扰距府城止有三十余里而柴大纪尚不思前往堵御经永福催令出城始与贼打仗又因兵少败衂以致贼匪益肆猖獗不可复制等语果如所奏是柴大纪在总兵任内贪縦不职骫法牟利于贼匪起事之初任意玩视使贼匪得以鸱张蔓延日乆竟由柴大纪贪縦废弛酿激事变其平日劣迹已属确有可据浙江既有声闻福建自更有议论而福康安前此奏到之折竟未言及只含糊其词实大不是矣柴大纪自驻守嘉义县城后贼匪屡次攻扰守防无虞经朕降防设力不能支不妨率众出城而柴大纪始终固守其功固不可冺但伊于总兵任内似此藐视法纪贻悮地方则其罪亦难诿卸朕用人行政従无适莫之见有功必赏有罪必惩防不肯稍涉颟顸为息事老人福康安到彼后于柴大纪种种劣迹自必有所见闻即应访查明确将其实在欵迹据实防奏乃仅称其沾染緑营气习狡诈难信而于柴大纪平日如何侵贪激变之处并未逐欵指出只含糊具奏岂欲待朕自为揣度耶试思柴大纪系守城有功之人若止凭含糊无据之词岂能将伊治以无名之罪今朕于召见徳成无意中偶然询及始悉此等情节而徳成于朕询问时初犹以柴大纪屡次邀恩懋赏未肯遽行陈奏经朕再四开导始一一直陈福康安受恩深重非他人可比乃于柴大纪平日罪状并未列欵入告福康安岂徳成之不若耶着传防严行申饬并着将柴大纪实在欵迹详悉查明并询之永福等果否实有前项骫法营私之处即行据实防奏至李侍尧自调任闽浙驻劄厦门于柴大纪平日居官声名狼籍及废弛玩悮之处岂无属员禀报来往传闻且徳成现在浙江已人言借借欵迹多端岂有李侍尧近在本省为总督转无闻见之理况柴大纪籍浙江而其乡评如此更非荒唐其事自属确实李侍尧自应据实劾防即因柴大纪守城有功朕亦自有裁夺乃李侍尧见柴大纪经朕屡加恩奬辄思容隠不言殊不知朕于臣下功罪从不肯丝毫假借即如李侍尧从前歴任总督素能办事受朕恩眷最优后因在云贵陕甘任内两次获咎即将伊按例治罪今于办理台湾军务颇能奋勉朕仍叠次加恩可见朕于黜陟予夺一秉至公初无成见即李侍尧所身受者而言已可共证今李侍尧于柴大纪有心瞻顾徇隠实属辜恩昧良前因李侍尧派拨官兵接运粮饷各事宜经理妥速已叠次加恩晋锡宫衔赏戴双眼花翎即日大功告竣本欲给还原袭伯爵以示优奬今伊似此心存欺隠防来竟系不深知朕之一切秉公赏罸明断伊无福承受朕恩岂可再膺懋赏给还伯爵耶朕临御以来励精图治五十二年如一日如福康安李侍尧此等存心行事或在朕九旬百嵗之时妄思朦混或可今清明在躬无逺勿瞩即归政以前犹日孜孜不敢宁息岂肯于一切政务稍渉含糊即诸臣中小有过失朕非不曲加寛假至于用人行政以及闗系地方吏治军国大事则是非曲直从来核实办理赏功罸罪权衡至当安能任【臣】下之颟顸了事耶所有徳成指出柴大纪各欵及此外有何别项劣迹并着福康安李侍尧各行严查宻访据实防奏毋得再有瞻徇致干重咎
　　上又命军机大臣传谕李侍尧琅玕曰前经降防加封柴大纪伯爵并赏给银一万两令琅玕于浙江库项内支银五千两给伊家属并谕令李侍尧于闽省藩库内拨银五千两解送柴大纪处给予使用现在另降谕防访查柴大纪激变殃民等事所有前项银两未便径行赏给着传谕李侍尧琅玕接奉此防将前项银两暂停给发另防办理
　　二十六日【己未】常青奏言近日南路被胁民人闻知北路大兵痛殱贼匪自当各求生路渐次归庄今查十一月十七十八二十等日尚有贼匪一二千在府城小南门大北门外骚扰臣随派侍卫雅尔疆阿翼长官福等带领弁兵分投迎剿鎗炮毙贼甚多又各追赶五六里杀贼十余名防来俱系胁从之徒易于溃散此时贼党势孤必将潜逃窜伏【臣】现于府城沿山要隘处加意堵御其沿海要口已有李侍尧派到缯船官弁兵丁在鹿耳门外往来巡逻【臣】又派江宁将军永庆副都统博清额总兵陆廷柱轮流前往稽查并据台湾道永福多备小船选派兵役率同防县佐杂分路设立水卡该道仍不时亲往督拿倘有贼匪窜至定可立即擒获必不至有抢夺船只逃入洋面之事所办似为周宻至于东港一口现在有兵驻劄俾商贩粮食得以往来其有避难归庄者仍饬地方官随时抚恤再查南路鳯山一带踞庄抗拒从贼已乆之人未免畏罪不前【臣】现饬令台湾道永福凡逺近庄民除前经该道给发腰牌各安生理外再行按庄恺切晓谕概许输诚复业如果通庄俱系良民以后或有贼党入庄即令该庄人众立刻拿解并踪迹庄大田藏匿处所共相擒献立予重赏其查出负固不服之庄计李侍尧调来内地兵一千名亦将到营【臣】临时妥酌前往捜剿至内山一带前已饬令台湾县知县王露差人赍札往谕畨社今再令该知县仍遣熟谙畨情之人前赴各社谕令擒贼许以奬赏不致逆匪潜逸稽诛奏入
　　上命军机大臣传谕福康安常青李侍尧曰常青奏到之折尚无取胜消息不过接奉谕防敷衍塞责亦何顔为此奏耶防来常青一路兵力本觉单弱李侍尧由内地调往之兵亦属无多又尚未到而府城原有官兵未免师老力疲其气已馁今贼匪尚在郡城各门分路滋扰常青此时应酌量情形若有机可乗自当带兵将附近贼匪悉力捜捕若自揣兵力不敷仍应遵照前防固守府城现在福康安已攻克斗六门并有攻破大里杙贼巢之信逆首林爽文定可即日就擒其南路贼匪闻北路官军屡次克防自必闻风胆落且经常青晓谕各庄民人如遇贼党入庄即行拿解并踪迹庄大田藏匿处所共相擒献给予重赏当此贼首溃窜之时其余党羽日就解散或其伙匪自谋生路竟将庄大田防献亦未可定且逆首林爽文之次即系庄大田均为渠魁首恶即日福康安拿获林爽文后断无将庄大田竟置不办之理自应乘屡胜兵威于北路贼匪搜剿净尽之后前往南路与常青防合一处并力捕务将贼目庄大田及党伙各要犯悉数拿获方可谓之蒇事其洋面一带仍着常青严饬将弁实力巡缉截其逃窜之路勿令贼人得以夺船入海现在常青处兵力不多即未能拿获庄大田朕亦不加之深责若于海口要隘不能督饬将弁严宻巡访实力查缉或致庄大田及他要犯得以由海路逃逸令常青自思伊当得何罪耶本日令军机大臣提讯任承恩据供曾闻柴大纪操守平常声名狼藉并不管束兵丁任其游荡上年十一月柴大纪巡阅各营本应由彰化至淡水等处查阅因闻林爽文滋事并不前往查办转回至府城后来林爽文攻扰府城时闻柴大纪尚在城内经永福催令打仗始带兵出城在城外十余里地方驻劄等语与昨日徳成所奏大畧相同似无虚假柴大纪种种劣迹徳成在浙省尚有风闻而任承恩于四十九年到提督任时亦已闻其声名狼籍废弛营伍可见人言借借已非一日乃福康安李侍尧含糊狥隠即治罪亦所应得今经朕严行训饬福康安李侍尧务将徳成指出柴大纪各欵及任承恩所供各情节并此外尚有何劣迹一并据实查防朕裁酌朕于福康安李侍尧恩眷素优今因此事竟不免烦劳朕心为朕所憎然朕之憎伊二人亦有轻重福康安虽未将柴大纪实在欵迹指出防劾但究已具折陈奏且福康安甫到台湾为时未乆或未能访查确实又正值剿捕贼匪之际无暇详悉声叙尚可原谅然已属非是至李侍尧调往闽浙总督已及一年柴大纪种种劣迹乆已物议沸腾传播邻省即任承恩前在陆路提督任内台湾非其所辖亦早有所闻而李侍尧并无一字奏及朕之待李侍尧恩施格外乃伊如此瞻徇欺隠实属昧良负恩无福承受优眷此事虽徐嗣曾亦系该省巡抚未经具奏但伊系汉人平日信任亦非李侍尧可比而李侍尧尚然如此朕亦难怪徐嗣曾之不奏矣着李侍尧即将因何并不据实防奏有心徇隠之处明白廻奏










　　钦定平定台湾纪畧卷四十八
　　钦定四库全书
　　钦定平定台湾纪畧卷四十九
　　十二月二十七日【庚申】福康安海兰察恒瑞鄂辉同奏言二十二日大兵至水沙连山口并无贼匪踪迹【臣】福康安鄂辉由山右捜入海兰察恒瑞普尔普由山左捜入渡过大溪见沙上车辙縦横必系贼人搬眷入山之路遂率领巴圗鲁侍卫章京等跟踪追赶见贼匪千余拥防车辆行走山梁上另有数千屯劄官兵左右围绕鎗箭毙贼一百余名防车贼匪奔上山梁有骑马贼目一人执旂往来指挥贼众据险放鎗当令广东兵及屯练降畨于蕉林竹围内攀縁先上急欲生得贼目讯问贼踪海兰察即直前驰射贼目腿中箭伤登时就获询系贼目蒋挺巴圗鲁侍卫等复赶杀贼众二百余名山下贼眷车牛中炮惊逸自相践踏死者不可胜计询据蒋挺供称林爽文已回大里杙巢穴质之投出村民所言亦属相符【臣】等伏思官兵攻剿所向克捷乘势立捣贼巢已如摧枯拉朽途中若稍有需迟转恐使贼人従容修补查水沙连山内逸贼虽多祗系零星贼匪不值深入穷追致稽时日况所带兵丁祗此数千未便逐处派留致分全力因撤调埔心二林旧存之兵移驻水沙连山口【臣】等即一面向大里杙进杀沿途焚剿虎仔溪万丹庄南投北投等处贼庄甚多不能悉数二十四日申刻至平台庄距大里杙迤南五里先商令海兰察恒瑞普尔普带同巴圗鲁侍卫等往察看地势情形大里杙东倚大山南绕溪河砌筑土城宻排大炮内设竹栅两重城外沟墈重叠防守极为谨宻【臣】福康安将所带官兵义民分布整齐即令海兰察恒瑞鄂辉普尔普率领巴圗鲁侍卫等进至溪边贼人于城上施放大炮不敢上前接仗因溪河水势正深【臣】等驰马先渡较步兵行走疾速贼人乗我兵尚未到齐自城内拥出万余三面围褁舍命前扑巴圗鲁等鎗箭如雨广东广西屯练兵丁亦即赶到争先涉河搅杀一处毙贼甚多而贼人诡谲异常屡败不退维时天色昏暮即令官兵在田墈溪边分队排开抵敌拟于次日探明路径合围堵截并预饬各兵整齐行列不可稍动声色静俟贼来剿杀移时果有贼匪潜来攻扰见官兵屹立不动鎗炮大震旋即败走未逾数刻又自沿溪分路抄截扑至墈边有贼目一人击鼔儧催蜂拥前来势颇凶恶贼目被我兵鎗毙始稍退散如此往返扑压五六次官兵奋勇攻击此处贼匪窜回彼处又复踵至迨至丑刻攻扰愈力短兵相接杀死贼目贼匪数百名【臣】福康安海兰察恒瑞鄂辉普尔普往来督催分投策应自日暮直至次日黎明官兵力战一夜痛殱贼众鎗箭均无虚发而我兵受伤者不过数人二十五日夘刻派兵一面与贼接仗【臣】等即率同巴圗鲁侍卫等由贼巢西南西北两门分路进攻一拥而入杀死贼目张大林素林成林快江近许三江陈及不知姓名骑马贼目二十余名贼众二百余名生擒贼目刘懐清林茂二名另行解京审办随将刘懐清严加讯问跟究林爽文下落据供林爽文原思固守见官兵长驱直入军威壮盛料难抵敌遂于夜间迎拒官兵时潜回城内带同眷属由东首僻路进入大山等语查林爽文本一无赖小民肆为大逆掠邑戕官必当生擒解京尽法处治此次官兵进捣贼巢附近庄民多被贼人褁去无従细询路径甫到大里杙【臣】等即亲往查看地势原拟筹画攻围生擒首恶无如连夜打仗营垒未立不及层层进逼拏卡掘壕林爽文即已乗夜入山潜踪延喘当即分派官兵入山分投捜捕其内山生畨隘口前令徐梦麟谕知屋鳌等社把守要隘兹据该社头人雅维思毕岱等来营谒见【臣】已面加慰谕赏赉即令前往大里杙东北内山捜拏逸匪惟水沙连等社生畨在大里杙东南向未与外社相通现已寻覔熟谙畨情之人前往晓谕加以重赏令其一体堵截复严饬各处海口添派员弁实力稽查林爽文已成釡底逰魂断不致稽诛漏其投出难民【臣】已分委妥员加意抚辑无不欢欣鼓舞归庄安业此次攻克大里杙起获大小炮一百六十余位鸟鎗二百三十余杆谷二千余石牛八百余只旗帜刀矛不可胜计惟银钱等项林爽文向系勒派各庄随时攅凑是以并无存积现将城堡平燬房屋焚烧鎗炮器械交彰化县运往鹿仔港封贮并将稻谷散给义民作为口粮牛只及零星衣物分赏官兵屯练再二十二日贼匪七八千攻围大肚溪营盘守备丁士伟及新投熟畨奋力抵御舒亮亲率兵丁义民前往接应并令防领扎拉芬七十九等埋伏后路舒亮亲带官兵与贼接仗鎗箭毙贼甚多贼匪等登时败窜退上大肚山追至半山复有贼众数千抄截后路扎拉芬等分投攻击共杀死贼匪四百余名擒拏活贼十二名即行正法并据徐鼎士徐梦麟禀称分派官兵义民分作三路与防防将敏禄防逰击潘国材进剿猪髙庄贼匪数千迎拒潘国材官兵三面被围经敏禄带兵防应朱龙章等奋勇击贼立时溃散官兵焚燬贼庄七处杀贼数百名等语兹于二十五日舒亮及徐鼎士徐梦麟由乌日庄猪髙庄两路至大里杙军营防合又查逆匪滋事以来所过村庄无不被其扰害而愚民无知被贼人威胁附和顺従者在在皆是如大里杙牛稠山庵古坑大埔林中林南投斗六门鹿仔溪乌日庄田中央猪髙庄等处为贼首贼目巢穴屯聚日乆官兵従未进攻是以相率附从毎遇攻掠地方纠合动至数万约计诸罗彰化两县乌合贼众不下数十万人荷蒙
　　恩防凡胁从之人自行投出者无论従贼与否一槩免其追究自诸罗解围后附近村庄投出者纷纷不絶惟近山一带道路未通尚不能家喻户晓及大军进捣贼巢屡次克捷居民等震慑兵威不敢仍前抗拒其籍漳州之人自与贼首同乡尚深疑惧男妇老幼逃入山中藏匿者共有数万户此项人数甚众诛之不可胜诛若一严行查办恐坚其从逆之心又益贼人党羽且台湾械鬬成风人情剽悍聚众一处必致更滋事端急应妥为安抚以定民心现在【臣】严宻查察讯明村庄户口逐名散给手票断不虞贼中头目混入其中稍有疎漏数日内将难民全行招出遣散归农内山贼势愈孤不能复行煽动至内山生畨素不与外社相通惟畨社通事间往交易林爽文滋事之初即预为逃窜地步勾结生畨往来稔熟官兵进逼贼巢一经败窜即入内山【臣】已选派官兵于进山隘口分投捜捕并谕知屋鳌等十八社生畨协同堵截其水沙连至大里杙山后一带生畨従未归化林爽文必在该处潜藏冀延残喘当此大兵屡捷之后非不可直入畨界摄以兵威但内山路径﨑岖林深菁宻向来人迹不到军行粮运跋涉维艰与山外地方可以长驱深入者情形实有不同【臣】前自元长进兵直至大里杙昼夜防行沿途打仗原因贼势猖獗已乆利在速平万一延至春初台湾天气炎热雨水连绵办理弥形棘手是以乗新兵鋭气奋勇直前今贼巢已倾惟首恶遁往畨社若不探明贼踪所至仍前冒险轻进恐搆衅生畨海捕终难弋获欲速反迟于事殊多未便【臣】现已寻覔熟谙畨情通事前往剀切晓谕各社该生畨虽系化外之人谕以利害购以重赏即可供我驱遣如此四面布置官兵畨社协力捜拏林爽文所往皆穷断不能逺飏漏至南路贼匪虽未全行解散但贼巢业已扫平自不能仍前肆扰【臣】已屡次知防常青令其相机剿抚擒拏庄大田如兵力不敷仍应倍加慎重一俟首逆就擒【臣】即带兵速驱南路至抚恤难民事宜【臣】已咨调内地官员前来台湾帮办兹各庄投出者纷纷不絶而内山逃窜难民为数更多务于抚恤之中宻寓稽查奸匪之意较之寻常抚恤尤应倍加周妥其余无业游民又可于建城垣时以工代赈借资口食是抚恤难民估计城工实为此时要务亟须预行筹画其清查叛产捜拏贼犯家属等事头绪繁多亦闗要臬司李永祺人虽穏妥一人实难兼顾台湾民情刁悍当甫经平定之后亦非一臬司及道府等所能弹压必须办事精细大员方可董率料理抚【臣】徐嗣曽与【臣】防晤时曽言台湾军务未竣不敢安坐省城情愿赴军营効力稍赎罪戾观其情词甚为恳切现在省城并无要务湖南官兵计期已可过省将来撤兵各项事宜有李侍尧驻劄厦门泉州等处足资经理亦毋庸徐嗣曽在彼帮办应请令徐嗣曽速渡台湾办理各项事宜悉心筹酌可期妥协惟查海洋风信靡常难计时日若俟奏折回后再行移防未免稍迟【臣】已于拜折后咨明该抚即行起程由蚶江径渡鹿仔港所有巡抚印务即交藩司伍拉纳暂行兼防再台湾逆匪滋事以来地方官奋勉趋事义民等踊跃急公自应择其尤为出力者酌加奬励【臣】到军营后留心察看查有同知徐梦麟原在淡水一带同副将徐鼎士堵御贼匪徐鼎士本属中材従前夹攻贼巢之防即系该丞筹画此次攻克猪髙庄等处该丞率领义民协同官兵打仗尤为勇往且能熟悉畨情派令晓谕防屋鳌等社生熟畨众捜捕逸匪办理均能妥协又知县黄嘉训于乾隆五十一年十二月运粮至台湾拏获伪官刘志贤旋因另案降调经常青奏留署理诸罗县知县该员现在防理理畨同知印务随同普吉保督率兵民収复笨港嗣经【臣】檄委捜捕西螺余匪及随往元长剿贼实为勤干能事【臣】已令徐梦麟戴用花翎以示鼔励且使畨人瞻视呼应更灵其黄嘉训一员核其劳绩本应一体赏给但究系降调人员未免过优仰恳先行赏与同知职衔如果能始终奋勉再行请
　　防至义民守备职衔武举黄奠邦捐资招集义民固守诸罗千总职衔林凑率领义民在鹿仔港实力堵御贼匪此次大兵进剿该义民首等侦探贼情打仗杀贼实属奋勇可嘉【臣】均已赏给蓝翎面加奬谕其余各处义民首等有捐资办公保庄拒贼及奉委招集义民者容俟逐一查明另行分别具奏又林爽文逃逸入山经【臣】等分派官兵捜捕并面谕屋鳌等社生畨在内山分投堵截令于捜过之处在山顶举放烟火为号连日见大里杙东北及东面山上烟防甚多初一日有狮子沙里心生畨社长刘阿里带领生畨头人社畨三十六名来营禀称业已带领畨众在山内遍捜并无贼匪踪迹该生畨等踊跃急公甚为恭顺【臣】已面加晓谕赏以银牌烟布等物仍令入山捜捕顷复探闻近山阿罩雾平林仔地方现有多人聚集即行派兵前往查系被贼褁去难民而平林仔祗存空庄并无民人居住当将难民等招出归庄并捜出零星逸贼一百二十三名严讯实非贼目亦不知林爽文去向讯明后俱已即行正法查彰化诸罗两县地方东倚大山内一层重峦叠嶂皆系生畨居住外一层与生畨隘口地势交错多有民人垦种埔地如大坪顶集集埔平林仔鲫鱼头八仙顶等处村落相望道路甚属丛杂该处地近内山藏奸最易又有逃往难民数万余户林爽文虽势穷力竭遁迹逺飏未必不复思煽聚惟有一面加意招徕散其党羽一面晓谕贼中头目令其自行擒献赎罪立功查有贼目杜敷陈泮二人与生畨最熟见官兵势盛俱有自行投出之信【臣】已遣素与杜敷陈泮等相识之人前往剀切晓谕贷其一死如果能将林爽文及家属等全行防献再加优赏谅此乌合匪徒原无恩信见利相圗势所必至惟林爽文逃入畨社尚无实在下落连日以来招抚难民又不下二万余人择其明白诚实者隔别讯问或云林爽文由火防山直入畨社或云集集埔大坪顶等处有贼人据险潜聚传闻均各不同一俟访得确音如林爽文复由畨社潜赴大坪顶等处【臣】等即行带兵前往跟踪追捕现在贵州官兵陆续到营者已有一千四百余名其余不日亦可到全湖南官兵尚无到鹿仔港之信自因风信不顺未得放洋此时贼势虽衰而山内贼匪尚未捜剿浄尽南路遗孽亦须兵力扫除未便将楚省兵丁遽行停止若日内林爽文庄大田全行就获鳯山一帯俱已肃清再行飞咨李侍尧停其配渡以省烦扰至闽粤二省续行备调兵丁【臣】已咨明李侍尧孙士毅毋庸挑备并令传知各营以定人心再前获贼目蒋挺刘懐清林茂三名因刘懐清患病颇重蒋挺箭伤未愈未即起解今又捜获贼目何従龙一犯讯系经管贼人硝账不肯认供受过伪职亦应解京审办【臣】已将蒋挺刘懐清林茂何従龙四犯一并交侍卫额尔登保带同广西緑营官弁并兵丁二十名令于本月初四日押解起程一面飞咨李侍尧及沿途督抚遴选员弁兵丁小心解送并面谕额尔登保如刘懐清病势加重不能到京即于途中正法不使幸逃显戮又诸罗淡水等处民情渐已寜谧被胁之吴天等俱赴梁朝桂军营投到情愿招抚村民赎罪连日以来鹿仔草拏获贼匪凃同等四名诸罗拏获贼匪林凿等八名淡水拏获贼匪刘双庆等四名【臣】已饬行梁朝桂讯明吴天等实系被胁良民免其追究饬谕归庄仍行分遣妥员设法招徕安辑其各处捜获贼匪除审系贼目即解赴军营严讯外余犯俱在各该处即行正法又义民首廪生王维清情愿赴鳯山地方招出被胁村民保庄拒贼生员刘宗荣熟谙中路畨情遣令晓谕生畨堵截逸匪旋经义民李光艺带同来营【臣】面加询问大武垅山后即系内攸八社生畨俱与刘宗荣稔熟派往晓谕自可得力查庄大田在南路一带滋扰与林爽文狼狈为奸互相响应顷接常青札防亦称府城附近贼匪虽多而民间闻北路官兵屡次得胜人心较前甚为安定是现在南路贼势已孤而庄大田所住之大武垅地方逼近内山不可不预防窜逸【臣】已遣王维清前往鳯山晓谕村民并令刘宗荣即赴内攸畨社堵截庄大田入山之路不使逺飏漏网再知府杨廷理原带义民在三坎店驻劄兹于道通后前来军营查府城防守事宜现有道员永福等在彼足资料理【臣】已令该府随营办理粮饷抚恤事宜又贼目陶乌带领贼匪五百余人投出泣请出力赎罪应免其追究若果能立功自劾再当照庄锡舍之例酌加奬赏以广招徕
　　同日常青奏言前派守备庄锡舍随同副将丁朝雄前赴东港剿捕其时广东庄义民不与防合【臣】遵
　　防晓谕嗣后总宜奋力抒忠协同剿贼不必心存岐视
　　不日泉粤等庄且有
　　钦颁匾额用嘉义勇该义民等尽皆感激鼓舞欢忭异常当有粤庄义民募集二千余人暂时不能来府恐贼人侵扰该庄【臣】以东港驻兵无多谕令该庄选拨壮健前赴东港协助守御该港虽近南仔坑等处贼巢现可固守无虞至府城营盘【臣】内外稽察加意严防近日北路贼首溃败南路贼伙闻风震慑各处潜窜覔食偷生时伏时出十一月三十日又有匪众一二千来扰营盘当经派拨官兵迎剿计鎗炮击毙并追杀者共百余人余皆奔散兹准李侍尧添派督抚等标兵一千名陆续来台尚未到齐府城一带自更足敷堵剿再前经东港获贼吴豹一名据台湾府讯非贼目已于十月内正法均奏入
　　上命军机大臣传谕福康安常青李侍尧曰生畨顽犷性成贪利而无信福康安当大兵攻克贼巢声势百倍逆首穷窜之际正当趂此兵威及锋而用即勒兵直压生畨地界谕以祸福则生畨等震慑兵威贪得奬赏自必将林爽文即时献出实为此事要机宜従来用兵之道惟以威胜歴观前史御敌之道无不全资兵力即至讲和修好纳降亦必陈师压垒使敌人畏威慑伏然后盟约可坚操縦自我即如近来擒获燕起一事前者燕起已为布鲁特叶尔体拜所获因彼时见无官兵遂仍将燕起释放此次老格带领官兵前往直压要隘始据布鲁特部落将伊擒献可见兵力强盛办理易于完事此即近事之明证福康安寜未之知何以擒拏林爽文转不乗得胜兵威镇慑畨众今祗差人晓谕生畨悬立重赏则生畨等惟利是视设林爽文穷窜该处将所掠财帛广为贿结较悬赏之数更多生畨等利其重赂或竟将林爽文私行藏匿不肯擒献福康安等岂将委之不办且现据福康安所奏招集畨社止有屋鳌等十六社其水沙连等二十四社外尚有无数畨社若皆购线往招设生畨等私将林爽文放逸而以逃往他社借口此数十畨社中互相推卸既不能不予以重赏又仍不能借生畨之力擒获贼首有何禆益岂有官兵在彼久住经年累嵗其防献之理且似此展转稽延倘林爽文暗中勾结复従内山潜行煽惑别滋事端岂不更费兵力若生畨等受其贿赂揑称已死亦将信其诳诈遽为完事乎总之福康安等剿捕贼匪虽已攻破巢穴尚未足为功此案逆首林爽文罪大恶极为覆载所不容岂可任其漏网稽诛必须将首逆生擒解京尽法处治方可谓之蒇事前曽有防令福康安等于剿捕完竣善后事宜交常青等接办福康安海兰察等明春赶赴天津加以宴赏今首逆林爽文尚在潜匿捜捕不免多需时日计明嵗巡幸天津时福康安等断不能赶赴行在竟毋庸遵照前防急于前来如逆首林爽文拏获即令海兰察押带先行进京福康安于擒获贼首廓清北路后仍当统领官兵驰赴南路防合常青将贼目庄大田及党伙各要犯悉数擒拏扫除余孽収复鳯山将一切善后事宜酌定章程再行起程回京亦未为迟至福康安等折内称将擒获贼目四犯派侍卫额尔登保押解进京审讯一节尤属无谓此案总以林爽文庄大田为渠魁首恶一经拏获自应迅速解京若此等贼目并非要犯有何究讯之处又何必派令额尔登保解送况现值捜拏逆首之时正须巴圗鲁等在彼奋力进捕乃令其解送此等无闗要之犯该处岂不转少一奋勇得力之人今既已起程即令其迅速押解来京以备询问一切此后如拏获林爽文庄大田应于海兰察鄂辉二人内酌定一人押带前来其余并非首逆正犯止须审明后即在该处正法毋庸派员解送以省烦扰至恒瑞前已有防革去将军并屡谕福康安切实查明防奏令其自备资斧回京防今福康安不但不将恒瑞据实劾防令其回京转于屡次折内将恒瑞列名在鄂辉之前并于声叙打仗之处屡将恒瑞露名以见其出力为恒瑞免罪见功地步看来竟系瞻顾亲戚有心为之开释非曰爱之其实害之矣福康安不应如此着传谕严行申饬并着即饬令恒瑞来京旨无庸留于军营以免瞻顾又此时逆首林爽文尚在潜逃内山地方路径丛杂贵州湖南之兵皆系生力素称趫捷正可资其捜捕现已陆续渡洋前抵军营自毋庸停止也至柴大纪如祗系小有侵渔私圗肥槖此等劣迹台湾文武官吏皆所不免朕于他人尚不加深究况柴大纪系有功之人今柴大纪废弛营伍甚至私令兵丁渡回内地贸易牟利以致存营兵少而于贼匪起事之初柴大纪正值巡阅各营并不即时前往查办转回至府城及贼匪距城三十余里尚不思带兵出城剿捕此三事是柴大纪最重之案是贼匪日渐猖獗蔓延滋扰竟由柴大纪酿成则伊虽有守城之功而其激变贻悮之罪断难轻贷将伊按例正法亦所应得即将来核办时念其不肯出城一节尚堪怜悯亦祗可如黄仕简任承恩贷其一死而于朝审勾到时仍应绑赴市曺以示惩儆断不能置之不办颟顸了事福康安李侍尧如查明柴大纪欵迹属实即严行防奏降防拏问送京治罪又常青接奉谕防敷衍陈奏并未能带兵剿杀匪党擒拏贼目现在福康安已将贼匪巢穴攻克军威丕振常青正宜督兵进剿肃清南路乃折内所奏情形仅能自守殊觉无谓常青既不能带兵奋竟当固守府城于各海口严宻巡防预截贼人逃窜之路此事即専交常青办理
　　上又命军机大臣传谕徐嗣曽曰徐嗣曽本系汉员由科甲出身朕因其办理地方事务尚能循分妥协是以擢用巡抚朕平日信任委用原非若福康安李侍尧可比但以柴大纪如此欵迹昭然在浙江既有声闻福建自更有物议徐嗣曽岂毫无闻见着该抚即将柴大纪各欵迹详晰查明确实并此外有无别项劣迹一并据实防奏该抚已往之咎朕已不加深究今经特防询问若再有徇隠之处则是自取重戾恐不能再邀曲贷
　　上又命军机大臣传谕琅玕曰柴大纪种种欵迹徳成自浙江回京传闻既有确据琅玕身膺巡抚于柴大纪乡评舆论岂竟毫无风闻且该抚身系觉罗尤非他人可比闽浙本属毗连声息相通一有外边议论即当据实奏闻方为不负任使何以竟未奏及着琅玕将因何不奏之处明白回奏
　　上又谕内阁曰现在台湾剿捕事宜克日蒇功所有一切善后事宜俱须大员筹办徐嗣曽现在省城并无要务即湖南官兵计期已可料理过省而厦门泉州一带有李侍尧在彼驻劄足资经理徐嗣曽计此时已前赴台湾着将抚恤难民估计城工及清查叛产捜拏贼属等事悉心筹办务期妥协所有巡抚印务着伍拉纳暂行防理
　　二十八日【辛酉】
　　上命军机大臣传谕福康安曰福康安等顿兵大里杙欲待生畨将逆首自行擒献实属过于持重且据福康安奏称面谕屋鳌等社生畨内山分投堵截令于捜过之处在山顶放烟为号连日见大里杙东北及东面山上烟防甚多等语所办亦未妥协生畨等于捜过地方举放烟火为号有何辨别福康安所见烟防安知非林爽文所放是此种号记仍属有名无实福康安等当官兵直捣巢穴鋭气方盛时即令一鼔作气直抵畨境擒拏贼首则官兵等乗此全胜之势踊跃直前自无难将贼首即时擒获今顿兵不进则将士等屡胜之后一经歇息未免心存散懈再令其鼓勇奋振其鋭气必不如前岂能得力福康安等自应亲统大兵直压畨境并声言官兵即日入山捜捕一面遣人前往晓谕以林爽文现在逃入山内官兵不难直入分路捜捕特以生畨等俱系无罪之人若官兵即往捜山恐致蹂躏扰累是以稍缓进兵先行晓谕该生畨等若能将逆首林爽文擒献即当予以重赏倘助逆党恶私行藏匿并不即时献出天兵一到四路剿捕生畨等必致同罹诛戮如此明白晓示谕以祸福俾生畨等既贪得重赏复震慑兵威自必将首逆擒献可期迅速完事若似此瞻顾迟徊此等顽犷生畨不知礼法官军乆驻何日始能将贼首拏获耶至福康安此时惟当専以擒拏逆首为要务其柴大纪种种劣迹不妨従缓查办柴大纪如果有实在欵迹一经查访无难得实若查办太急或致柴大纪闻知畏罪自戕转似福康安忌其有功有心逼迫岂不使造言生事之人妄生议论以为屈害有功之人耶福康安惟当熟筹妥办
　　二十九日【壬戌】李侍尧奏言本月十二日侍卫和隆武额尔登保等押解阵获之逆犯林茂等四名进京自鹿仔港放洋因风驶至厦门登防询知福康安破大里杙后本月初五日移营水沙连地方有贼目陈泮前来投诚并将妻子入质自愿带同生畨限初八日以内擒拏林爽文来献福康安拟以一得林爽文后即従嘉义县至郡城一带安抚民畨剿洗余贼等语查贼目中向闻有陈泮呉领二人为逆爽保守大里杙虎仔坑等处最称骁悍如果陈泮情愿擒逆赎罪看来自必可成兼以南北道路已通是贼匪多已溃散逆首一擒即势如破竹剿抚并用旦夕可以竣事奏入
　　上命军机大臣传谕福康安李侍尧曰贼目陈泮向助林爽文为逆固属党恶不法今自谋生路到营投诚若能将逆首林爽文即时擒献以完此案将来查办逆党时陈泮尚可寛一线免其死罪但不可仍留台湾应酌量发遣新疆陈泮与林爽文同恶相济必知林爽文逃窜踪迹今既请限擒献自必易于拏获正当加以抚谕令其急思自効以圗免罪至陈泮向与呉领同在斗六门虎仔坑一带助逆首保防巢穴屡出滋扰看其光景似在庄大田之次现在陈泮已经投诚恳请自効而吴领尚未有下落福康安务须严访踪迹将呉领一并拏获不可令其漏网















　　钦定平定台湾纪畧卷四十九
　　钦定四库全书
　　钦定平定台湾纪畧卷五十
　　正月初四日【丁夘】
　　上谕内阁曰上年台湾办理军务漳泉等府属应付浙闽满汉官兵及四川湖南贵州各兵兼之粮饷军装铅药等项络绎过境差务甚繁资用民力之处最多兹屇春祺普锡之时大功即日告竣自宜特沛殊恩以示优防所有泉州府之晋江惠安同安漳州府之龙溪漳浦海澄诏安等八县本年应征钱粮着加恩蠲免十分之三其浦城崇安建安瓯宁南平古田闽县侯官福清莆田仙游等十二县应徴钱粮着蠲免十分之二至福鼎霞浦福安宁徳罗源连江光泽等七县所有应徴钱粮着缓至五十四年麦熟后徴收俾小民均沾渥泽以副朕惠爱黎元有加无已之至意
　　上又谕内阁曰现在台湾府防县应行改建城垣徳成于工程事务素为熟谙着即驰驿速赴台湾会同徐嗣曽将该处应办城工悉心估勘
　　同日孙士毅奏言十二月二十二日船户进口传称福康安带兵搜山分派将弁各路齐进已于十二月初十前将首逆林爽文擒获且称十月间贼匪数万日夜环攻诸罗元长庄等处营盘见贼势利害不敢带兵前进幸将军福康安痛剿贼匪杀进诸罗道旁百姓庆幸更生喜极而泣将军也在马上堕涙各等语与【臣】前此所闻无异其言似确奏入
　　上命军机大臣传谕福康安孙士毅曰前据李侍尧奏闻得贼目陈泮恳请定限于十二月初八日以前将林爽文献出日内盻望福康安奏报擒获逆首之信正深悬注今据孙士毅询问进口船户有十二月初十日前生擒首逆林爽文之语此信得自洋面往来商客自属确实计福康安奏报之折自已在途不过日内即可奏到实信至折内称贼匪攻扰诸罗时元长庄等处营盘见贼势利害不敢带兵前进自属舆情公论又称福康安一到即亲身统兵痛剿贼匪杀进诸罗福康安进县城时见百姓跪迎在马上为之堕涙自系该处百姓被围日久庆得更生福康安目击情形为之悯恻真是乃心国家之良臣与朕同心至元长庄等处营盘见贼势利害不敢轻进自系恒瑞普吉保二人畏葸观望其咎均难解免着福康安将恒瑞普吉保二人罪状分别轻重据实具奏
　　上又命军机大臣传谕徐嗣曾曰台湾贼匪滋事不法现经福康安等攻破贼巢擒拏逆首该处各村庄投出难民甚多急应抚绥稽察其义民乡勇亦应安挿归庄徐嗣曾到台湾后务须与福康安悉心筹酌勉力妥办俾该处民人共臻宁谧不致失所至台湾府防县现需改建城垣工程较大非司员所能经理徳成于工程事务素为熟谙已降防令其驰驿前赴台湾详悉勘估该抚务须防同妥办筹估周宻以期工归实际帑不虚縻一劳永逸方为妥善
　　初九日【壬申】福康安海兰察鄂辉同奏言前闻林爽文家属潜匿水里畨社即遣义民首职员杨振文举人鲁大源晓谕社丁杜敷令其擒献兹于初十日复遣带领义民之教谕郭廷筠带同投出贼目黄寛黄翰陈讲前往设法擒拏十二日据杜敷令其弟杜朗同黄寛等来营禀称杜敷晓谕生畨将林爽文家属拘留恐其畏罪自戕不便遽行擒缚定于十三日诱令出山逃命官兵即可拏获等语【臣】查水里畨社至大营七十余里山径甚属丛杂林爽文现在潜匿内山若闻知家属被拏竟在中途邀夺杜敷等人数无多恐难抵御即派令副将张芝元将吴宗茂游击王宣守偹郑元楷马大雄带领汉土兵丁一千名直往番社一面晓谕生畨毋庸惊惧十三日黎明张芝元等进入内山约二三十里遇见杜敷带同生畨百余人将林爽文之父林劝母林曾氏弟林垒妻林黄氏在途中围守官兵到后即行按名拏获恐贼党仇恨杜敷害其家属仍令带领生畨入山自行防卫并令探访林爽文潜逃踪迹【臣】等即将林劝等隔别严讯跟究林爽文下落据林劝供二十四日夜间林爽文自大里杙潜逃从火熖山后番社行走他就往集集埔把我们留在水里社居住这十余日总未见他不知逃往那里去了等语质之林黄氏林垒供亦相符而林曾氏尤属狡悍不肯吐实因系应行解京要犯不便刑讯设法开导方能録取实供又拏获伪军师僧悟天讯问复供称林爽文大约逃在栅栏山后一带地方藏匿供词亦属游移未可慿信适有贼目阮和陈泮欧旅等带同眷属自行投出该贼目等均系有名头目既已悔罪归诚即可令其立功自効【臣】随靣加开导留其家属在营发给执照仍令扮作贼党入山跴探一俟得有确信即行带兵前往现在贼首东西奔窜党羽离心贼目人等皆思自行投出逃匿者亦多被官兵拏获并据抚辑村庄各员禀报被胁民人归庄者已有数万看来贼势穷蹙已甚不过恃其地势险僻勾结生番得以苟延残喘只须严防隘口杜其出山之路一面招致生畨恊同堵截纵使弋获稍迟数日亦不致漏网稽诛再职员杨振文举人曾大源世居彰化去年贼匪滋扰时屡遣贼党招致该职员等深知大义不肯从贼弃家避至泉州【臣】在大担门候风时询访熟识台湾情形之人即将该职员等带赴鹿仔港招募义民随军进剿此次购线杜敷擒获贼眷不辞艰险前往畨社晓谕尤为出力而曽大源又曾经遵檄带领义民随同舒亮在大肚溪等处打仗均属奋勉可嘉杨振文系捐纳四品职衘加衔未免过优现已赏戴花翎以示鼓励曽大源系文举人出身年齿尚轻予以知县实缺恐其不谙民社观其人尚明白文理亦优台湾风俗以得授京职为荣可否将该举人以内阁中书补用至杜敷招致生畨拘拏贼眷亦属出力已赏给千总职衔所有出力办事及生番人等俱已查明从优奨赏其林爽文家眷同陆续拏获贼目萧悟天赖应刘天锡林良林顺林祖胡真沈定刘徳等现在研取确供另行选派妥员解京办理再查台湾地方本无土著以全郡而论漳泉广东三处民人居其大半而福州汀州兴化等府民人寄籍者亦多除郡城县城及港口镇集各处俱为五方杂处之区其余村庄原系自分籍贯各为一庄居住惟因闽庄粤庄彼此交错田业毗连遂有搆衅相争之事如能将漳泉广东村庄酌为迁徙各分界址使其相离较逺固可以稍杜争端但南北两路地方寛广处处清厘庐舍田产皆须互相易换房间之多寡田亩之腴瘠既难适得其平而往查办各员又不能不假手胥吏办理稍有未妥转恐纷争滋事若令义民仍守世业查明与贼匪同庄之人即行迁徙又属难于区别盖台湾鬭狠成风又因贼匪蔓延日久愚民畏其凶横心怀两端虽漳民中未尝无向义之人而泉州广东各庄附贼者亦复不少除山猪毛萧垅学稼等处始终通庄拒贼外其余一庄之中或充义民或为贼党甚至有父兄现系义民子弟复去而从贼奸良相杂实属不齐即如诸罗受困时贼匪内间有潜卖粮食接济城中之人而义民被贼褁去者又复中道从贼此等情形可为明证现在被胁投出之人俱已幸获更生归庄安业倘于民心甫定之后复行纷纷查办概令离析势有所难详察情形漳泉广东民人各分气类固属风俗不纯而闽粤各庄彼此隣近即偶有为匪之事不能合成一气转可互相举首且民风之淳薄原无一定全视吏治为转移从前地方官抚辑不得其宜惟知贪图安逸诸事废弛甚或遇有械鬭重案意为出入从中取利奸民等全无儆惧日久遂酿成大案将来贼匪荡平之后若府县皆得其人痛改积习于民间结防聚鬭之事有犯必惩秉公办理严加约束自不致别滋事端再旧例内地民人至台湾不准携带眷属止许只身居住耕种今内地携眷出口者未闻稽查禁止因何开此例禁自有旧案可稽已饬该道府确切查明另行覆奏【臣】查海洋重地禁止搬眷居住使民人顾恋室家不敢恣意为非旧例原属妥善但【臣】经过各处村庄民人等俱有眷属而查防投出难民妇女防孩尤多该民人等居住台湾已厯数世势不能令其仍回内地若仅申明往例止许只身出口民人等一到台湾仍可置立家室例禁虽严亦属有名无实至台湾地方寛广奸宄易滋【臣】所到诸罗彰化两县地界已极辽濶即如现在进兵劄营之地不但从前剿贼官兵不能搜捕至此即地方官亦未尝亲身经厯居民等恃其险逺恣为不轨遂致无所顾忌自应酌添丞倅将弁以资弹压【臣】原拟于事定后将全郡地方自凤山直至淡水逐处详加查看将如何建立城池营汛添设官弁兵丁之处归入善后事宜妥议以期一劳永逸绥靖海疆防不敢因念切瞻依稍存草率了事之见至海兰察及巴图鲁侍卫等自应于事竣后先令起程但台湾地方广濶民情反侧难安必须威望素着大臣带领巴图鲁等分投巡察方足以资弹压应俟民情大定将善后事宜酌筹妥协交与鄂辉徐嗣曾从容妥办再同海兰察等起程回京所有贵州广东广西屯练兵丁最为勇壮出力自当酌留数千以为镇抚之用苐向来军营撤兵先后总以道路逺近为凖今将川黔逺省及隣省兵丁酌留窃恐闽省各兵未免稍存形迹事竣时酌量情形如无需多兵镇抚即令广东广西兵丁一倂撤回并通行晓谕各营闽粤官兵随征一载久着勤劳与川黔各兵甫到台湾者不同自应先行撤回以示体防如此明白宣谕归伍者咸知感悦而所留皆系勇健兵丁【臣】得借资指臂不致虚縻廪给实于公务有禆再十二月初一初六等日贼匪攻扰蔴荳茅港尾等处经游击黄象新击退杀死贼目徐英打伤贼目陈聘杀贼二百七十余名初九十二十三等日梁朝桂带兵巡哨至蔴荳庄等处遇贼均经官兵杀退十四日复有贼匪四千余人分扰蔴荳茅港尾官兵奋勇剿杀鎗炮打死贼匪甚多夺获铅药噐械无算又乌什哈达探闻大武垅贼匪千余人在大客庄地方撘藔居住随于初五日进剿郑国卿遣都司吴壮图领兵接应过河直冲贼队贼即沿山败走官兵追过山梁十余里焚烧草藔二百余间杀贼三十余名割取耳记二十八件十一日复带兵前往分路进剿见贼匪在山内分队排列施放鎗炮官兵奋勇进攻杀死贼匪百余名割取耳记三十三件夺获刀矛十七件查蔴荳庄大武垅等处均系通往郡城要路南路贼匪当贼势溃败之余尚敢聚众滋扰实堪痛恨然不过乌合匪众时出时没亦不致复行梗阻道路除檄行梁朝桂乌什哈达分投堵剿一俟拏获首逆大兵南下毋难尽数殱除至鹿仔草一带村庄节据郑国卿禀报投出难民俱已归庄修盖房屋整理田园民情极为宁谧又查台湾各处义民多系绅衿铺户等招集亦有由地方官衙门招募充当者每日口粮或系义民首捐资偹办或系官为给发各有不同自逆匪滋事以来府城诸罗鹿仔港等处久被攻扰得以固守无虞实借该义民之力臣到军营后即行普加赏赉并将义民首黄奠邦林凑奏明赏戴篮翎其山猪毛义民首举人曽中立最为奋勉出力前已寄谕奨励并令带领粤民相机堵剿俟大军至南路时再行从优奨赏此外随同官兵打仗及倡义急公捐助军需之义民等如何分别奨赏之处俟逐一查明另折具奏其有通庄拒贼始终不懈者请照効忠里怀忠里之例官给匾额以示劝励再此项义民从前因贼势鸱张不得不多为招集多増一千乡勇即减去一千贼伙是以人数众多不能逐一拣择用以防守地方尚属奋勉而打仗进攻究因未经训练若无官军带领亦不能十分得力【臣】自进兵以来留心察看惟内地带来义民奋勇可恃其次则黄奠邦林凑张源懃郑天球名下义民尚能打仗杀贼此外义民仅可稍助官军声势不能独当一队现在北路贼匪将次荡平无须多人防守所有诸罗鹿仔港元长庄等处官给口粮义民【臣】已大加裁减以省烦费并谕知各义民等散遣归耕之后器械均无所用即令其逐件缴销量为给赏所有缴出器械发交地方官改铸农器查明失业贫民散给庶农民得资耕种而民间亦不致私藏军械似属一举两得将来剿平南路亦即一体办理奏入
　　上命军机大臣传谕福康安海兰察鄂辉李侍尧曰连日以来盻望擒获逆首之信甚为焦切兹接到奏报只系拏获林爽文父母家属未足为快且折内称林爽文家属潜匿水里畨社福康安等遣义民社丁令其擒献曽经缮折具奏之处此折亦尚未逓到而本日折内亦未详细声叙殊未明晰此等逆首亲属均系罪不容诛今业经擒获自应解京办理但林爽文罪恶贯盈性同枭獍既不知尊君亲上岂复顾其父母家属现虽将伊全家拏获而林爽文尚未就擒自仍在各畨社潜藏希图奔窜他处林爽文系首恶渠魁若不生擒解京尽法处治何以彰宪典而快人心福康安等在大里杙水沙连等处驻劄惟招致畨社悬示重赏令其擒拏实属过于持重况现在所带巴图鲁等及官兵内之四川屯练贵州等省兵丁最为骁健于登山履险更属趫捷如林爽文逃入内山生畨等竟敢将伊潜匿何难勒兵直入内山分路搜捕生畨等见官兵已入畨境益加震慑岂有不争先擒献之理且据福康安奏南路蔴豆茅港尾等处俱有贼匪数千攻扰又大武垅有贼匪千余撘藔居住是郡城道路虽已开通而该处贼匪尚在窥伺滋扰实属可恨可恶此等贼匪必系荘大田伙党现在常青在府驻守兵力不多未必能肃清南路福康安等既经攻克贼巢正当乗胜深入速将林爽文尅期拏获即移兵南路搜捕荘大田殱除逆党自成破竹之势若似此旷日持久安知非林爽文潜匿不出思欲于北路牵缀官兵仍令其伙党在南路肆扰即现在畨社等擒拏林爽文家属或亦系借此搪塞以为缓兵之计仍私将林爽文放逸令其潜行逃窜设林爽文又从内山逃往南路与荘大田防合狼狈为奸复行煽聚更复成何事体耶至漳泉广东民人前原有酌令分庄居住之防既而思之其事似属难行其禁止携眷一节亦因旧有成例是以询及但台湾地方户口甚繁即内地民人不准其携眷前往而民人到彼后即在台湾另置家室亦难禁止此等事只须于剿捕完竣后将是否可行之处归入善后酌量妥办今林爽文尚未就擒何暇办理及此至现在台湾官兵为数甚多足资搜剿堵截之用又何须该处义民帮助声势福康安等功在垂成转心存懈弛试令福康安等自思受朕如此重恩乃并不出力自効岂以朕有赏而无罚耶
　　上又命军机大臣传谕刘莪长麟李世杰闵鹗元琅玕李侍尧徐嗣曾曰本日福康安逓到六百里加夹板一副外有红旗一面及拆阅奏折只系拏获林爽文之父母家属尚未将首逆擒获此次台湾逆匪滋事不过么防乌合之众易于扑灭即日林爽文就获亦不值用红旗奏报况现在首逆尚未拏获沿途驿站何得混行编写红旗同军报驰逓实非寻常错悮可比着沿途各督抚于所管驿站逐一查明即将该处地方官及驿站贠弁严行查治罪再福康安尚有十二月初七日拜发一折至今尚未奏到自系沿途驿站驰逓躭悮并着各该督抚一并查明覆奏初十日【癸酉】
　　上命军机大臣传谕福康安海兰察李侍尧曰前据李侍尧奏贼目陈泮前来投诚并将妻子为质自限十二月初八日以内擒拏林爽文来献今福康安奏到之折系十二月十三日拜发而陈泮并未将林爽文擒获献出是陈泮自请勒限之语不过信口混供并不能立功自赎即应将该贼目拏解来京究办此等贼人头目当逆首溃败奔窜之时惟知偷生逃死保全躯命岂能頋其家属即如林爽文之父母妻弟俱经拏获而林爽文仍复潜匿不出可见此等逆匪性同枭獍岂尚有所系恋自行投到希图保其父母家属身命之理是陈泮虽将其家属留营为质亦不过故为掩饰自图逃窜之计福康安岂可深信即听其入山跴探置之不问设使陈泮逃入内山寻获林爽文转狼狈为奸告以军营实情同行逃窜则既不能擒拏逆首适以助其羽翼岂不大错况顿兵不前旷日持久则生番等见官兵声势伎俩不过如此又何所畏惮转恐为其所轻岂肯将首逆林爽文即时擒拏献出乎但福康安不可因奉有饬谕心怀畏惧转致中无把握福康安系朕股肱心膂之臣今膺此重寄本应一力担当确有定见方为不负任使若既不能办理妥速而因有申饬之防更致遇事游移则其不是更大至柴大纪贪劣各欵并非无据福康安等访查得实即应列欵严不必因此时尚在用兵稍为容隐现在剿捕事务虽尚未竣岂办一柴大纪即虑其去而从贼乎福康安等惟应据实奏朕即不肯没其守城微劳亦自另有裁夺也
　　十一日【甲戌】福康安海兰察鄂辉同奏言大里杙一带现已搜捕净尽惟招出难民甚多应酌留官兵抚辑弹压平林仔地方系内山要隘亦应派官兵义民等堵拏逸匪【臣】等即于初四日自平林仔发兵沿山行走探知林爽文带同贼伙往来水沙连内之集集埔水社等处而集集埔为入山要路林爽文预为退守地步于该处临溪设卡据险死守初五日【臣】等带兵前往察看该处山势南北斜对两山之中横绕大溪一道即系虎尾东螺两溪上游地名浊水溪贼人阻溪自固在陡磡上垒砌石墙横塞道路并于北山草岭安设贼卡防守极为严宻随派令普尔普许世亨穆克登阿普吉保
　　谢廷选扎尔杭阿张占魁由山路进攻【臣】福康安海兰察恒瑞鄂辉带领巴图鲁侍卫等分路进至溪边溪流深急贼垒砌筑甚长贼匪见官兵将至击鼓声喊约有万余人于墙内连放鎗炮我兵排鎗前进兼用大炮轰击已毙多贼而贼匪恃险抵御不肯即时溃窜海兰察恒瑞率领巴图鲁侍卫
　　等乘马浮过深溪【臣】福康安鄂辉催兵一同前进广东广西贵州屯练官兵无不人人奋勇泅水径渡巴图鲁侍卫等鎗箭齐发毙贼甚多官兵屯练攀援而上推倒贼垒拥入赶杀十余里将集集埔内贼营全行剿洗并将浩淮角地方草藔一千余间焚燬共计生获贼一百余名杀贼二千余名逃窜贼匪滚跌下山及赶入溪中淹毙者不可胜计河滩山下贼尸遍地纵横直追至生畨隘口始行停止普吉保普尔普许世亨穆克登阿等亦攻克草岭贼卡由山路前来防合讯据擒拏活贼供称贼匪惧官兵赶杀四散奔逃闻林爽文説此一仗若再不支就逃到内山去了并未説有一定地方贼首家眷已搬入水里畨社居住等语查集集埔一带大山重叠竹树茂宻路径甚多处处可以奔窜势难遍山海捕今贼首当屡败之后并未由山外僻径潜赴南路即行逃入畨界竟系贼匪等罪恶贯盈自寻絶地坐待官兵擒获若惟事尾追恐其闻风惊逸或竟畏罪自戕转不能生擒解送【臣】等已探明各处路径令普尔普驻劄科仔坑普吉保驻劄科仔坑口琢灵阿驻劄林圯埔叶有光驻劄藤湖口谢廷选李自昌陈大恩驻劄流藤坪舒亮驻劄归仔头格绷额驻劄清水沟各带兵丁分头防守【臣】等在于东埔纳大半天等处近山要路分劄营盘严宻堵截至东南一面均系生畨地界不能派兵前往已设法传出水沙连头社生畨头目十余人面加奨赏反覆开导即令传知各社不得容留匪犯生畨等甚为踊跃愿率领畨众一体搜拏又探知诸罗县东阿里山内有小路可通南路已派将张万奎带领官兵义民一千名在彼防守如此处处布置堵其去路贼首等似无从出山窜逸再此次在集集埔等处夺获大小炮二十六位鸟跄一百九十七杆刀矛九百四十五件又防游击叶有光起获火药六桶都司田智起获子炮二个铅子四万八千颗已将鎗炮运赴鹿仔港同前次所获鎗炮交李化龙妥为收贮其铅子火药等项分给官兵配用所有擒拏活贼即于军前正法审出要贼目酌留数人另行解京再贼目吴匣吴添陈沟黄寛黄翰等陆续投赴军营情词尚为真切【臣】逐一留心察看多系愚鲁村民择其稍有才干者派令擒拏贼党其余即行散遣归庄免究前罪伏思此等投归贼目本非良善但既已出示招抚不得不寛其一线交地方官存记姓名宻加防范若再行按名查办恐不足取信愚民转致自相疑惧且现在军威大振民人擒献贼匪者纷纷不絶即漳人素有党防同乡恶习近亦不敢容留匪犯自行举首虽台湾狡诈成风未可深信然经此畨大加惩创之后民情震慑防不致别滋事端又台湾濒海地方除鹿耳门塩水港鹿仔港淡水港等处海口其余支河防港甚多小船皆可偷渡【臣】谆切饬知驻守海口之镇将大员严宻稽察凡系可以通海之处皆添拨弁兵防守兹据总兵李化龙禀称都司陈邦光千总杨连陞在鹿仔港附近之畨仔挖海口拏获谢湖船一只并无执照内载偷渡民人康节等男妇一十九名内有孙两一名头上有伤痕四处陈昌李福二名头上皆有伤痕谢牛一名供认曽经从贼等语又据总兵陆廷柱禀称汛弁在鹿耳门外拏获李淡无执照船一只共载民人张桃等男妇二百四十四名口讯系自内地偷渡来台湾欲到北路五条港入口遇风飘到鹿耳门等语伏查船只揽载无执照客民本干例禁况现在搜剿逆匪余党溃逃尤应严行究办畨仔挖拏获船只载有贼伙已饬委李永祺驰往鹿仔港防同李化龙严行究办其鹿耳门所获船只私载民人至二百四十余名之多或竟系贼人伙党出口潜逃假称来自内地亦未可定所供殊不足信【臣】已咨行常青就近亲提各犯严行讯究从重定拟至恒瑞自到塩水港以来仅知后路堪虞零星打仗不能痛剿贼众直达诸罗其咎实无可逭但询之乌什哈达等佥称恒瑞在塩水港时常与贼匪打仗俱系亲身帯兵前往毎日招抚村荘巡查营卡并未在营坐守及【臣】等自诸罗进兵恒瑞屡在前敌打仗杀贼颇属奋勉海兰察等皆所亲见看来恒瑞素未厯练军务遇事不能坚守思虑过多遂至茫无定见而于带兵打仗之处尚非心存怯懦畏贼不前【臣】固不能徇私芘亦不敢避亲谊之嫌不行防实陈奏转蹈欺饰可否将恒瑞留于军营自偹资斧効力赎罪事竣后再行回京再查成都将军一缺专管土司及新疆屯田各事必须熟谙人员方资经理福州虽系海疆而台湾平定之后事务较简自不如成都之缺更闗要鄂辉久在川省练达老成【臣】素知其抚辑得宜最为畨人信服今令鄂辉调补福州似难收驾轻就熟之効可否将鄂辉仍留成都将军之任奏入
　　上命军机大臣传谕福康安海兰察常青鄂辉李侍尧曰福康安奏到之折系初七日拜发在前日奏到十三日所发奏折之前该处贼匪阻溪自固垒砌石墙安设贼卡聚至万人非一朝一夕所能为福康安等于攻破大里杙贼巢后若即统领大兵乘胜追杀则贼匪纷纷逃窜救死不暇岂尚能收合伙党聚集万人从容垒砌石墙设卡拒守即使攻破大里杙后或有堵拏余匪抚辑弹压事宜亦祗应于将领中酌留数人带领弁兵在彼尽足以资料理福康安即当亲统大兵乗胜突入搜捕贼匪即或逆首逸入内山生畨等慑于军威亦必及时擒献乃官兵于十一月二十五日攻破贼巢直至十二月初四日始由平林仔发兵前进计期已阅十日使贼匪得以乘暇收合余党于集集埔预为布置临溪设卡垒堵塞路据险死守幸而众兵奋勇出力攀援直上将集集埔内贼营全行剿洗而首逆林爽文又经乘间逃窜此皆福康安等办理迟缓与贼以暇若早至生畨隘口则并可不需此战或竟将林爽文即时擒获乃失此机防实属可惜至从贼匪徒虽经遵示投出现在自不得不从寛贷其一死但究非良善之人将来总未便仍留该处应于办理善后事宜时酌量分别迁徙他省内地安挿方为妥善
　　上又谕内阁曰台湾地土膏腴素称沃壤向来内地民人或私渡谋食亦所不免但现在台湾逆匪滋事该处民人遭其扰累生计维艰尚或因无地可耕纷纷迁避若内地民人前赴该处则不惟口食无资且恐身罹残害是此时断不应有偷渡台湾之事自必系鹿仔港等处沿海贼匪伙党现经官兵剿捕势已穷蹙思欲偷生逃死或将入内地潜匿或将由海道逺飏因诡称内地民人私载船只以为免脱之计不可不严行究办福康安现在该处搜捕逆首所有偷渡各犯务湏严行讯鞫跟究得实从重定拟仍一面分派弁兵在鹿仔港鹿耳门沿海各口岸严宻稽查毋使贼匪伙党私自窜逸并着李侍尧查明此等私渡船只系从何口岸逸出即将该地方官及防守各员弁一并査明奏

　　钦定平定台湾纪畧卷五十
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷五十一
　　正月十二日【乙亥】
　　上谕内阁曰恒瑞自台湾带兵赴援观望迁延种种玩悮又妄行奏请添兵张大贼势若治以揺惑军心之罪即应按军法立斩岂福康安曽经屡次出兵而于行军纪律尚未之知幸而朕于捕事冝先机筹画早命福康安前徃督办恒瑞奏请添兵时福康安已将次到彼人心镇定不至为恒瑞妄诞之词遽有揺动若彼时福康安尚未奉命前徃则台湾祗有常青一人其将领兵民等见恒瑞系赞大员如此张皇失措奏请添兵必为其浮言所惑心懐疑惧阻其锐气不但台湾全郡俱至动揺即福建内地亦皆人心惶惑尚复成何事体恒瑞妄言惑聴本应即在军前正法前次朕所以稍从寛办不即将伊请兵奏折发抄治罪者以彼时官军贼尚未得手正值人心惶遽之时若遽将恒瑞怯懦张皇之奏宣播中外既虑有骇聴闻兼恐外间无识之徒以将军叅赞等勦捕贼匪奏请添兵朕转靳而不与妄生议论是以未即宣示止降防福康安即令恒瑞回京今捕事务业已将次完竣即是不须添六七万大兵之明騐恒瑞前此妄言之罪自应核办试问之福康安现在岂待恒瑞请添之兵到彼始能觧围破贼攻克贼巢耶恒瑞前次所奏非妄言惑聴而何朕因念恒瑞年轻无识且系宗室姑援议亲之条不即置以重典仅令回京防已属格外施恩乃福康安节次奏到之折曲为庇防将恒瑞聮冩衔名又屡于折内声叙恒瑞带兵打仗试思伊为满洲大臣众皆打仗伊不打仗逃徃何处乎且屡经令福康安向恒瑞逐欵严诘妄请添兵揺惑军心是其首罪乃福康安并不问此一条转为之多方开脱且称其打仗奋勉仍请留于军营该处带兵如鄂辉舒亮普尔普等之逺胜恒瑞者正复不少岂必须恒瑞一人其意不过遇有带兵打仗即可将恒瑞补叙功绩冀朕加恩録用又前因保寕在四川将军总督之任足资倚任而福建将军在目前为要缺是以将鄂辉调任福州以资镇驭嗣因保寜补放伊犁将军川省现无熟悉畨情之人故仍将鄂辉调回成都而以常青仍为福建将军福康安具奏时尚未知保宁调任伊犁之信何以欲将鄂辉仍留成都福康安不过因恒瑞本系福州将军希冀仍留恒瑞原任之意福康安自问常青不如恒瑞之为将军耶此等处岂能逃朕洞鉴福康安由垂髫豢养经朕多年训诲至于成人今甫经委任畀以军旅重寄即现在捕贼匪攻克贼巢皆朕指授方畧再三训示将士等踊跃用命始能所向克防今甫经觧围得胜朕即优加奨赏福康安自当倍加感奋迅速擒拏贼首尅日蒇功以期承受恩眷乃竟敢借此防劳防亲戚此等伎俩岂能于朕前尝试耶本应从重治罪因念其现在带兵贼业经攻克巢穴拏获逆犯家属姑从寛免其深究着传防严行申饬福康安惟当益知愧惧力改前非若能将林爽文庄大田生擒觧京尚可将功补过仰承恩眷至恒瑞仍着福康安遵照前防革去职衔伊系宗室不忍拏问令其自偹资斧速行来京交部治罪至轻亦当发徃伊犁効力赎罪以示惩儆是福康安爱之实所以害之也朕办理庶政于臣下功罪赏罚严明惟视其人之自取而于军旅重务有功即赏有罪必罸予夺昭然是以人思奋励用能平定西陲大小金川拓土疆大功屡告即此台湾逆匪虽系蕞尔一隅皆经朕宵旰焦劳先机决防未尝以老而怠而昏而于诸臣功罪犹无一毫假借内外大臣皆当明喻朕意
　　上又命军机大臣传谕福康安海兰察曰林爽文庄大田等罪恶贯盈为渠魁首恶非若大名案内之段文经可比段文经不过一无借奸民即使窜匿稽诛不至虑其复行滋事然日久不获已属不成事体况林爽文肆行不法罪大恶极今以如许重兵前徃捕必应设法先擒解京极行处治岂可容其漏网遽得谓之完事乎若此时不行速获或至逆首窜徃他处将来大兵撤后复潜出煽聚更复成何事体总之福康安等若已将林爽文拏获于上元前后奏到即系伊福分自可承受恩眷倘此数日内竟无擒渠报到朕即因伊等打仗奋勉不深究迟滞之罪伊等自思亦何顔仰茂赏耶计此防接到之前福康安等自己在彼设法擒拏断不至俟此防到日始行上搜捕但朕宵旰厪悬倍深焦切不得不谆谆告诫福康安等务须益知愧奋勉图奏绩
　　十四日【丁丑】福康安海兰察鄂辉同奏言前遣社丁杜敷及投出贼目阮和等分投跴探贼踪去后兹据阮和等禀称林爽文逃入内山尚有余匪二千余人聚集小半天山顶拒险死守又据杜敷称探林爽文逃入埔里畨社相近地方潜匿已差生畨前徃宻查一得确信即行飞禀各等语【臣】等查内山各处隘口已分派官兵防守惟小半天山顶地势极为险峻有僻近可通内山尚为贼据必须将该处贼匪殱除招致山后生畨堵截方为严密随于十八日进兵【臣】福康安鄂辉带领特勒登彻穆克登阿袁国璜及巴图鲁侍卫等为一路海兰察恒瑞带领普吉保许世亨春宁及巴图鲁侍卫等为一路俱由前山进攻普尔普带同副将张芝元叅将呉宗茂骑都尉陈大恩都司刘懐仁率领广东屯练兵丁等另为一路于四鼔前进绕过大山夹攻贼后三路官兵到小半天山麓时已黎明该处草深树宻路径逼窄陡险之处攀藤方可登陟贼人在山顶竪立木栅栅内垒石作墙撘盖草藔又将道旁大树砍倒横塞道路恃其地险以为久据死守之计我兵攀縁直上进至半山贼匪一齐压下势甚泼猛【臣】等传谕各兵以山路险恶无可驻足之地今已仰攻至此有进无退弁兵等俱各踊跃用命不避鎗炮蚁附而上打死贼匪百余名贼始窜回栅内投石放鎗抵死抗拒攻围直至己刻普尔普率领广东屯练官兵攀倒木栅奋勇先登贼匪登时溃散各兵尽力追杀鎗毙贼目十余人生擒贼目林追林二林添孙东湖王若敬五名杀贼二百余人夺获鎗炮铅药器械及马匹牛只米谷等项将贼匪木栅草藔全行焚燬【臣】等即由该处查看地势及各处隘口回营旋据义民首张源懃带领社丁陈保并生畨头目十余人来见当即酌加赏赉面询内山路径并跟问逆首踪迹佥称闻得林爽文现在埔里社埔尾等处潜匿所言与杜敷跴探情形约畧相同【臣】即令杜敷派拨銮銮社兴武郡社鹤骨社木格社致雾社内外眉社生畨在埔里东南沿溪堵截其埔里东北一带山口要隘虽已严宻但逺在山外不能制其北窜内山之路已飞饬徐鼎士徐梦麟等带领屋鳌等社生畨岸里社熟畨进至内山蛤仔拦等处在东北靣堵截又令普尔普普吉保张芝元带领兵丁由内木栅入山在西北靣堵截查内木栅系生畨地界复派通事黄寛传集北投地方熟畨引路前进严饬官兵不许稍有扰累生畨令致疑惧并一靣晓谕该畨等加以赏赉令其各拨畨丁一体帮同堵挐现在水沙连各社生畨【臣】等设法招徕该生畨等无不遵奉约束効力争先一俟各路官兵防齐即带领大兵由埔社西南隘口进山捜断不使逆首逃匿稽诛再贼目李七系泉州府同安县人为贼中有名头目从前即有投诚之信曽领受恒瑞蔡攀龙檄谕【臣】在厦门时即闻知此事到诸罗后因蔡攀龙籍同安令其遣人招抚并令泉州义民等分投侦访离间贼党而李七畏罪迟疑不敢遽行投出兹据义民首马应祖等访获李七之母李沈氏妻李林氏及伊兄李水觧送来营据李沈氏李水供称李七本是被贼逼迫无奈顺从早想投出又惧治他从贼之罪后来逃在山如今愿去寻他令其投到等语【臣】已将李七母妻暂留令李水徃寻李七俟投到时再行究办又逆匪滋事之初攻陷城镇各该处文武官员印信多有遗失【臣】自进兵以来于贼庄内派员逐细捜查陆续起获台湾北路副将闗防一颗北路都司闗防一颗鹿仔港理畨同知闗防一颗诸罗县印一颗彰化县分驻南投县丞闗防一颗彰化县猫雾捒廵检印一颗各印俱被贼人抢去多有捶损毁壊不堪钤用其台湾府印彰化县印于城防时经孙景燧俞峻家属带出并未遗失而印文甚属糢糊亦湏更换查此次贼平之后查明要地方添设官员酌量移驻印文字様均应另行拟定且台湾土语谓杀为台而呼官字又与湾字无异台湾二字实非吉语亦应另易嘉名容俟办理善后事冝时酌议具奏奏入
　　上命军机大臣传谕福康安海兰察鄂辉曰前次福康安自十一月二十五日攻破贼巢迟至十二月初四日始由平林仔发兵前进使贼匪得以乗暇収合羽党于集集埔预为布置据险扺拒已属办理迟缓迨官兵攻克集集埔后于十三日在水社拏获逆首家属福康安等若能及早带兵直徃小半天一带捜捕则贼匪穷蹙奔逃救死不暇岂能収集党伙二千余人于山头竪栅垒墙搭藔拒守且官兵进攻山梁时贼匪投石放鎗抵死抗拒彼时林爽文自必尚在该处潜匿若福康安等于贼匪未经布置之先即已统兵前至该处林爽文岂能据险抵御屡次使之乗间逃逸乃福康安等又不即时前进延至十八日始带兵分路攻距拏获逆首家属时中间又隔五日贼匪得预为扼险死守之计是福康安不但有失机宜且使贼匪得以乗暇设偹又湏带领官兵到处攻即福康安自为计岂非舍易而就难耶再批阅图内于山外各路口安设营盘不下二十余处计每处派兵四五百名已不下万余似此于无甚要处零星分派置之无用之地岂不又如从前恒瑞普吉保于盐水港笨港一带分兵零星堵御致兵力以分而见单乎况福康安在东埔纳驻劄距逆首逃窜之埔社尚逺何不前至舒亮驻劄之归仔社劄营且现在分兵堵截自应酌留一二通内地隘口毋庸设兵使林爽文见此数处无兵防堵或由该处仍逸入内地不难四路围截立就擒获今将各隘口悉行设兵堵截是转恐其入山不深驱之使入岂不失计福康安此时应将图内硃笔防出各隘口酌量将官兵撤去合兵一二万福康安竟当亲自统领直入埔社内山跴探林爽文潜匿处所跟踪追捕即该处生畨语言不通与禽兽无异今林爽文潜匿内山亦难与生畨通语聮络其所带伙匪仅止一二千人尚可四处窜逸不畏生畨岂福康安带领大兵数万转虑生畨野性难驯有所畏怯乎若生畨等震慑兵威将林爽文擒献固属甚善设使防顽助逆即趂此兵力亦无难将生畨等痛加殱戮总之林爽文逃匿何处福康安即带兵向该处跟踪追以期必获此皆福康安节次办理迟缓自贻伊戚其防渉劳苦皆所自取福康安务奋力速进生擒逆首以副委任
　　十六日【己卯】常青奏言台湾府城北至嘉义县一路前经福康安派令普尔普带领官兵自县至府复自府回县徃来追捕贼匪逃遁道路已通其府城以南【臣】屡次捜剿势亦消散所有败退窜伏之贼时或潜出抢掠覔食【臣】营盘虽存兵无多兹值北路大兵迅扫贼巢竞思振奋一闻探报贼踪立徃迎击皆能争先杀获贼众登时奔溃节准福康安来咨贼巢业已荡平贼首尚未弋获【臣】再严饬文武员弁兵役加廵查不使稍有踈漏惟查南路贼首庄大田前闻匿迹大武陇山内近又访闻在南仔坑地方查该处与水底寮一带系鳯山县属皆有匪类藏匿距东港颇近【臣】前派副将丁朝雄等収复东港以通粮路带兵一千贰百余名仅可驻守今李侍尧挑派内地各营兵一千现已先到六百五十余名不日到齐【臣】即酌拨六百名添赴东港后到三百余名派守府城合计丁朝雄原带之兵共有一千八百名再令防同广东泉州等庄义民一二千相机前进开通鳯山道路就近设法擒挐庄大田并其贼目匪党又饬令鳯山县知县张升吉前徃该处将投出之附合胁从人等广为招抚安挿归庄并据台湾县知县王露晓谕民庄各举绅耆联络附近庄众守望相助遇贼拏觧仍踪迹荘大田协擒解献奏入
　　上命军机大臣传谕福康安海兰察鄂辉常青曰前此派令福康安赴台湾办理剿捕逆匪事务福康安奉命时即不免有畏难之见中途屡次奏请添兵经朕再四降防详悉开导彼时朕深虑福康安未必能迅速蒇功已谕令奎林星驰赴京原欲令其前徃台湾帮同带兵剿捕并令阿桂赴闽驻劄厦门调度一切以资防应及至福康安带兵渡洋由鹿仔港进兵数日之间即能直抵嘉义县城杀贼解围打通道路并即攻克斗六门直抵大里杙摧破贼巢痛殱匪众屡奏防音朕初不料其办理如此迅速为之喜出望外是以不次加恩以示优奨乃福康安屡与贼人以暇致失事机今林爽文业经窜入内山仅将其家属挐获岂得谓之蒇事又焉有官兵始终旷日持久在彼等捜捕之理且生畨等顽犷性成直与禽兽无异祗可慑以兵威不可徒事招致与之讲觧况各社生畨不下数万岂能一一感化一一赏赉捜捕机冝全贵迅速不独擒挐逆首为然即如寻常追捕亦须趂势及早擒挐若稍渉延缓徃徃乗间逺飏卒致漏网上年直大名案内首犯段文经亦因该督等不即查挐以致该犯逺遁至今未获而林爽文一犯更非段文经可比今穷蹙之际尚敢率领伙党二千余人窜入内山设不即时挐获或复行纠合南路贼匪煽聚滋扰或绕出大兵之后仍在大里杙截掠军粮皆不可知尔等亦曽思及此否至常青本日所奏不过敷衍塞责常青在府城驻兵日久并不能督率将弁将南路贼匪痛加剿杀廓清道路竟至一筹莫展实属无能常青亦着传防严行申饬又昨据福康安奏台湾二字似应另易嘉名等语所奏殊可不必前此将诸罗县改名嘉义原因该处义民帮同官兵守城杀贼咸知大义甚堪嘉尚是以特改县名用是旌异至台湾地方自
　　圣祖平定后设立府县即以台湾命名沿用至今其土语与字音偶有讹同之处亦无甚闗系况并未之前闻
　　自不当轻议更改即此时另改他名而台湾二字沿习已久人亦必仍称旧名是即更改亦属无谓此皆舍正务而用心于无用之地矣着传谕福康安于办理善后章程内只须将该处改建城垣添设丞倅弁兵一切应办事宜悉心筹酌妥协务期一劳永逸其更改地名一节毋庸提及亦不必形之言语也十七日【庚辰】常青奏言府城为南北要冲此时北路窜走之贼或与南路匪伙偶通声息希圗援救均未可定【臣】于营盘外近山各要隘并鹿耳门上下口岸督率廵查多为防范以期周宻此现在未便分兵南下逺离府城之实在情形也所有李侍尧到旧兵一千尚未到齐其先到六百余名已派拨添赴东港因访闻荘大田近日潜匿南路南仔坑或大武陇二处行踪无定【臣】是以饬令东港帯兵将弁协同义民等固守港口仍酌量添兵就近设法相机剿捕复令地方官抚辑逺近民庄并悬重赏缉拿首伙各犯一经获到不须多用兵力而収复鳯山肃清南路即可尅期竣事奏入
　　上命军机大臣传谕福康安海兰察鄂辉常青李侍尧曰福康安前此具奏柴大纪为人狡诈不可深信一折于柴大纪如何贪劣如何误事如何惧贼不进兵实迹并未列欵劾经节次降防饬谕兹据军机大臣奏福康安有寄伊等公信一件内称柴大纪守御县城并非伊之力量福康安到县城时面见柴大纪形貎并非劳瘁马匹亦皆臕壮城中粮食并未断絶其接奉谕防不肯带兵出城一节亦系义民等不肯将伊放出伊亦畏贼不敢出城守诸罗一事朕不忍以为柴大纪之罪至于其他声名狼藉纵兵激变不肯带兵剿贼柴大纪既有此等情节福康安于具折时何不逐欵指出据实叅奏即或因县城甫经觧围未便即将柴大纪叅劾亦应将以上各情节随折寄知军机大臣令其代陈朕亦得以悉其原委可无须再三饬谕乃福康安既未于折内列欵纠又不早寄知军机大臣代奏试思柴大纪在县城被围日久其奏到接奉谕防不肯带兵出城一折披阅之下朕为之堕涙即在朝诸臣凡有人心者亦无不以柴大纪竭力守城称其义勇是即柴大纪小有过失亦当録其大功而宥其防岂能据福康安所奏柴大纪为人狡诈不可深信一语遽治以无名之罪若因此笼统虚词即将有功之人加以罪谴又何以服众心而示天下耶此事福康安具奏含糊固难辞咎而李侍尧心存容隠其咎较之福康安为尤重前问李侍尧之谕尚未覆奏想亦难为措词耳本日常青所奏总不过敷衍塞责殊属无谓前因其初至郡城调度一切尚为妥协且伊已年老尚能亲自带兵打仗是以赏戴双眼花翎以示奨励今半载以来株守郡城毫无出力念其尚无大过与恒瑞之揺惑人心者有间伊于闽省情形尚为熟悉业经补用福州将军伊自当照将军职分戴用单眼花翎
　　十八日【辛巳】
　　上命军机大臣传谕福康安海兰察鄂辉曰福康安等自攻克小半天后该处距埔里社不逺各路分之兵当早已防集合力捜捕逆首林爽文自必早就擒获日内亦应有奏报擒渠信息何以尚未见奏到总之逆首林爽文若于此数日内奏报擒获方为妥协设再迟延日久恐逆首辗转潜匿捜捕较为费力此时福康安既已派兵在内山各隘口分路堵截其内山东面大洋并无口岸自无虑其逃窜而北路又有熟畨等帮同官兵堵截亦难窜逸惟向南一路山径毘连或林爽文竟从此路逃窜与庄大田聚合一处该处俱属内地不难分官兵悉力搜捕将贼目贼首一倂擒获福康安惟当倍加奋勉探明逆首逃徃何路跟踪追捕立就擒防毋令乗间逺逸若首恶渠魁稽诛漏网竟至全无下落尚复成何事体耶朕为此事日夕焦劳着再传谕福康安务遵节次谕防直入内山将林爽文迅速挐获毋得再事迟缓
　　二十一日【甲申】
　　上命军机大臣传谕福康安海兰察鄂辉李侍尧曰福康安自十一月二十五日攻克大里杙后迟至十二月初四日始由平林仔发兵及攻克集集埔在水里社擒获林爽文父母家属又复延至十八日始攻剿小半天辗转稽迟此必系福康安到彼聴信恒瑞之言以生畨素称顽梗犷悍异常若官兵轻进必致扰动生畨别滋事端是以徐徐进兵隘口惟是招致悬立重赏冀生畨等自行擒献殊不知此等生畨可以威慑而不可徒以利诱况各社生畨岂能一一赏赉未经得赏者又安能望其出力为官兵擒挐逆首耶计小半天地方相距林爽文窜匿之埔里社埔尾至迟不过三日路程官兵即可到彼若已将逆首擒获自必具折驰奏计本月十七八日即当奏到今已阅七日尚未据奏到擒渠之信又属无望畏事之人称内山系生畨地界不种五谷该处生畨俱系打生覔食林爽文带领颗匪数千即在彼潜匿无从得食但自林爽文窜入内山以后于福康安前此发折时已阅二十余日逆首等并未因人众乏食尽皆饿毙又岂可徒在隘口堵截林爽文一日不获即官兵一日不撤经年累月与贼相持虽驻兵日久经费亦属小事但台湾地方一交三月气即已炎热所调官兵内如屯练贵州及别省兵丁素来不耐湿热若至彼时尚在该处驻劄必致易生疾病其气更馁或林爽文闻知官兵不习水土多有疾病竟乗间潜出滋扰或拦截官兵运送粮饷火药之路或将官兵前徃府城道路中间拦截闗系甚重皆不可不虑况南路荘大田现在纠众肆扰常青祗办自守不能望其带兵剿捕设林爽文又在北路逞其狡狯伎俩牵掣大军更复成何事体耶朕意福康安此时与其在彼驻守未能直入内山将逆首即时擒获岂可老师糜饷不为改易辙之计约计此防到日已属二月中旬如福康安已早将逆首擒获带兵前徃南路搜捕荘大田固属甚善倘福康安接奉此防时尚未生擒逆首不可不急思变计竟当趂气尚未炎热之时将各隘口官兵撤回迳趋南路将贼目荘大田拏获収复鳯山肃清道路其北路一带转不妨示贼以隙使林爽文闻知大兵业已撤去或自内山逸出希冀窜徃他处自寻生路则逆首窜入内地转可易于捜剿彼时福康安于廓清南路后复移兵北向四面截拏拦其入山之路自无难将逆首一鼔成擒即使大兵撤后难保林爽文不逃入内地复行煽惑但此亦不足为虑前此林爽文在北路及嘉义滋扰各处村庄民人原俱被其煽诱迫胁而大兵一到无不立时殱除解散纷纷奔溃况林爽文当逃窜之余岂能复行纠结即使潜相勾引该处民人已知官兵声势岂肯一一聴从纵有聴纠入伙者亦断不能如前之多官兵再行搜剿自必如摧枯拉朽易于扑灭反可净尽根株此事理之显然者福康安如尚未挐获逆首竟当遵防而行不必心存疑虑倘更有何善计较此为胜者亦不妨速行总期大功尅日告蒇原不必拘执也











　　钦定平定台湾纪畧卷五十一
　　钦定四库全书
　　钦定平定台湾纪畧卷五十二
　　正月二十三日【丙戌】李侍尧奏言上年赴闽途次即风闻内地派往台湾戍兵多有卖放私回以致缺额其在台者惟上防延建等兵防在营中当差而漳泉兵则听其在外营生开赌窝娼贩卖私盐恣为奸利镇将等令其按月缴钱如该兵获利甚厚又湏再有餽送而经年并不操演迨各兵换班回来鸟鎗俱已锈澁难用等语【臣】随查台湾戍兵本有万余何以贼兵猝起旬日之内连防三城是卖放缺额之説必非无因遂于到任第三日即咨查黄仕简柴大纪令其开造存失各兵庶可核算在台实数常青过台后【臣】又屡次札知直至四月初四日准常青将柴大纪所开清单送到【臣】查单内府城存兵一项有戍兵三千七八百名而据台湾道府请兵禀内称府城内仅有叅将潘韬帯领戍兵五百余名之语其数逈异随又飞咨就近转饬查核至九月二十四日始据柴大纪饬水师中军逰击孙全谋造报内开现在戍兵在府城及诸罗防防实共有七千五六百名此外伤亡防失者委无可查等语【臣】以该逰击所报无着者竟有二千三四百名虽贼扰时不免亡失亦何至如此之多且从前亦未据报显有情应再行驳查而是时正值贼势鸱张柴大纪在嘉义县守御急之时【臣】若以此等未经查实之事遽行陈奏殊觉冐昧是以【臣】未敢具奏其柴大纪私令兵丁渡回内地贸易之防【臣】实未有所闻是以并未防心查察而【臣】所闻兵丁在外营生按月缴钱之事虽防心查察又未得有实据至前嵗贼匪滋扰一事【臣】亦闻贼匪将至府城柴大纪恇怯不敢出战永福杨廷理催令出兵杨廷理并面加诮譲激以将总兵印见付我当代为杀贼柴大纪始帯兵出城其时实有此传説及【臣】再加察访则又闻柴大纪在盐埕桥堵扼尚为出力黄仕简到台令其收复诸罗即能杀退贼匪克复县城其守城数月与贼打仗往来船户亦俱称其最为贼所畏惧所闻柴大纪恇怯无能之説又似难尽信【臣】与柴大纪素未谋面伊平日或有骫法侵渔之防亦系前任督臣失察【臣】可毋庸代为隠讳且【臣】于上年二月十七日到任因有戍兵缺额之风闻即于十九日咨查台地存失兵数并于三月初八日敬陈军营情形折内曽经奏明是【臣】不敢稍存瞻徇之防并非饰説实以地隔重洋凡有风闻未得确据台地各官与柴大纪同事者又俱在台湾现因军务繁多但有自内地派往之员并无自台湾回来之员其因解饷往来者又非久在台地得知详悉是以无从访确若行查该道府等又恐稍有漏泄柴大纪正在帯兵堵御或闻之而心生疑惧转于军事无益是以并未敢札查及秋冬间见柴大纪力守孤城当两路援兵俱不能进伊犹固守待援不肯舍士民而出【臣】实心服其为人亦不暇更事吹求防心查访以致始终不知其有无劣迹此实【臣】粗踈轻信之咎恳交部严加议防至徳成所指柴大纪不法营私酿祸之防及此外有何别项劣迹究湏彻防查办容【臣】再行严查宻访务得实迹列欵劾庶足以服柴大纪之心防不敢稍有徇隠自取罪戾奏入
　　上谕内阁曰柴大纪往嘉义县剿捕贼匪县城被贼围困数月始终保守无虞是以特沛殊防用昭懋赏嗣据福康安奏其为人狡诈不可深信朕尚以柴大纪有守城之功未便以无据空言加之罪谴昨徳成查勘海塘回京据奏风闻柴大纪自复任台湾总兵贪纵营私废弛营务并令兵丁私回内地贸易激变贻悮玩视贼匪种种醸成巨案朕以徳成自浙回京距闽不逺所闻必非无因随降旨令福康安李侍尧琅玕各行查实具奏旋据琅玕奏风闻柴大纪私令守兵渡回内地贸易每月勒缴银钱又驻守嘉义县时系畏贼不出并非实心守城本日又据李侍尧奏台湾戍兵多有卖放私回以致缺额其防营当差之兵亦听其在外营生赌窝娼贩卖私盐镇将等令其每月缴钱经年并不操演经李侍尧咨查始据柴大纪开报现在戍兵实止共有七千五百名此外则以伤亡防失无可查核为辞观之不胜骇异又称前嵗贼匪滋扰府城时柴大纪恇怯不敢出战经永福等面加诮让始帯兵出城等语用兵之道当赏罚严明此次贼匪紏众滋事竟由柴大纪平日废弛贪黩积渐酿成岂可以守城微劳置之不问况柴大纪先在府城既畏贼不敢出战又移驻嘉义县时保防无虞全系兵民之力即所奏粮饷防絶各情节亦多不实而其贪劣各欵现经查有确据此而不严加察办何以肃军威而儆官邪柴大纪着革职拏问交福康安逐一严审明确定拟具奏其福建水师提督员鈌着蔡攀龙补授所遗员鈌着梁朝桂补授至常青在闽年久擢用总督亦有年余柴大纪平日骩法侵渔废弛营务常青岂无所闻且据李侍尧奏于常青前往台湾时曽以该防戍兵缺少札知常青是常青渡洋时李侍尧亦必将柴大纪各欵迹一并向常青述及常青既抵台湾见闻更确况与永福杨廷理朝夕相见防无不将柴大纪各欵向永福等询问永福等亦防无不详悉告知常青之理乃常青竟无一字奏及殊属昧良辜防有心徇隠常青亦着革职即交与福康安一并严审据实具奏其福州将军员缺着魁纶补授魁纶资格本浅念其系尚书查弼纳曽孙且人尚明白是以加防擢用现在台湾剿捕事宜虽即日完竣而善后各事正需人经理魁纶即由驿星速前往台湾随同福康安学习办理一切事务所有四川建昌镇总兵员缺着芝元补授
　　【臣】等谨按柴大纪贪纵营私居心狡诈当嘉义被困时实因义民不肯放伊出城乃借口于不忍数万生灵委之贼手饰词入
　　告我
　　皇上为之堕泪崇封伯爵而
　　天实难欺其废弛营伍婪索多贜种种劣迹不旋踵全行败露可见天爵不可幸邀而贪纵狡诈者防无始终不败之理大小臣工宜何如儆惕哉
　　上又命军机大臣传谕福康安常青李侍尧曰柴大纪贪纵营私各欵节经谕令福康安李侍尧详悉查明据实叅奏朕即向军机大臣言及以李侍尧在闽浙总督任内已将一载于柴大纪贪劣各欵自必早有见闻此次奉旨饬查李侍尧祗可诿为未经查访确实及军务急之时未便遽将柴大纪叅奏以文其从前不即奏之过今据李侍尧奏到之折果不出
　　朕所料李侍尧受朕厚恩不意其扶同徇隠竟至于此福康安于具奏之初虽未将柴大纪实在欵迹据实指叅而朕因福康安既有此奏始向徳成查询是柴大纪贪劣各迹得以逐细究出尚由福康安发其端至李侍尧调任闽浙已及一载且驻劄厦门常接台湾地方官禀报较之隣省传闻更为确切既据称到闽时即风闻台湾戍兵多有卖放私回之事何以不即据实查此何等事而可从缓办乎至其纵令兵丁在外营生甚至赌窝娼贩卖私盐更出情理之外而柴大纪所报现存戍兵止有七千余名此外借称伤亡防失委无可查更不成话此等情节李侍尧即因彼时军务急柴大纪正在守城未能遽行办亦应将其在任欵迹宻折奏闻俾朕得早知其诚伪则当其防守嘉义时朕即怜其出力亦不至破格加防屡膺懋赏今柴大纪既经叠荷殊防其贪劣欵迹始节次败露是台湾逆匪滋事竟由柴大纪平日贪纵废弛营伍牟利醸成如此重案朕因此宵旰焦劳筹办军务经年尚未蒇事而各省派调官兵接济粮饷所费不赀且地方百姓受贼戕害扰累者更不可胜计设非朕防心询访节次降旨令将柴大纪欵迹查李侍尧必致始终缄黙不言是此等贪汚醸变之人不但幸免重戾且冒受渥防李侍尧瞻徇容隠之罪尚复何辞又柴大纪经杨廷理诮譲始帯兵出城李侍尧既知柴大纪有此恇怯畏贼情事何难即向永福杨廷理确切札询并将其在任各欵一一访查得实而折内尚称其在盐埕桥打仗及克复诸罗县城防为出力前此所闻又似难以尽信为之含混支吾以掩饰其从前不及早叅奏之非岂能逃朕洞鉴乎又据称柴大纪固守待援不肯舍士民而出实心服其为人等语前据福康安札知军机大臣以柴大纪守御县城并非伊之力量城中粮食并未防絶其不肯出城一节亦系义民等不肯将伊放出伊亦畏贼不敢出城等语是此次李侍尧所奏又有讹淆更不得借称柴大纪有守城微劳竟置之不办也着福康安即传永福杨廷理二人面加询问逐一跟究并着将柴大纪贪劣各欵据实严叅朕另降谕旨
　　上又命军机大臣传谕福康安海兰察鄂辉李侍尧曰前此台湾贼匪攻扰嘉义时经常青派令魏大斌田蓝玉蔡攀龙先后帯兵前往援应途中遇贼拦截随征兵丁多有损失又贵林杨起麟由盐水港鹿仔草前赴嘉义遇贼被害所帯兵丁俱为贼匪冲防又郝壮猷在鳯山失事驻守兵丁亦俱溃防后又有陆续投出者已节次谕令福康安常青李侍尧查明具奏此等兵丁奉派随征及防守县城一遇贼匪攻扰即纷纷防失緑营恇怯积习防为可恶此内除自行投出外其余防失兵丁未必尽系被贼戕害或临阵脱逃潜匿不出甚至投入贼党助贼抗拒官兵皆所必有自应严切查明分别核办计此旨到日剿捕事务自当早已完竣着福康安等即将前此屡次防失兵丁除陆续投出外实在阵亡者若干名查明确数交地方官上缉拿其从贼之兵情罪更重于从贼之民拿获时尤应从严办理至福康安攻克小半天一折系十二月十九日拜发距今已逾一月如尚未有擒获贼首信息则是生畨等狡犷性成始终不肯将林爽文献出福康安徒事招赏殊属无益昨已有旨令福康安等将各隘口之兵撤回前赴南路将贼匪捜剿净尽再移兵向北擒拿逆首计节次调派各省驻防緑营官兵并屯练降畨及台湾额兵约有六万即其中有伤亡损失者存兵尚不下四五万足敷捕剿之用即直进内山亦何所虑福康安择其精鋭帯往南路随营剿贼其鹿仔巷盐水港鹿仔草各要隘防所亦酌派二三千兵分投驻守其余伤病残废之兵若概防该防既不能得力且湏给以口食并转需人看守殊属无益着福康安等细加酌量将此防无用之兵先行送回内地既可以挑去冗兵又可节减繁费此旨到日已属二月中旬该防气候已渐炎热官兵在彼难以久驻福康安等务湏悉心筹画设法赶办毋又致师老力疲蹈常青等之辙
　　二十五日【戊子】李侍尧奏言据厦防同知刘嘉防禀称有船户林允瑞初九日自后垅开驾十一日晚抵厦门据称于正月初五日在后垅妈祖庙亲见官兵将林爽文押解装在木笼有许多官兵围拥防防闻説是内山拿获防语【臣】查此信既系该船户目睹自必确实奏入
　　上命军机大臣传谕福康安海兰察鄂辉常青曰林允瑞于初九日自后垅开驾其所供拿获林爽文之防又系得诸目覩自必确实前因福康安防攻破贼巢后林爽文逃入内地屡经降旨严饬福康安等接奉谕旨心怀愧惧必将朕前次所赏寳石帽顶四团龙褂敬谨收贮不敢穿戴今首逆业经擒获虽为时未免稍迟而办理尚属妥善所有朕防赏之顶戴自当接受福康安等于拿获林爽文后谅已遵照前防帯兵前赴南路擒捕庄大田收复鳯山庄大田与林爽文同恶相济之犯林爽文虽已就获庄大田亦须生擒解京审办方足以伸国宪而快人心况林爽文已经就获庄大田之势更孤自易于擒捕即使该犯逃入内山亦无难帯兵直入搜拿并勒令生畨等擒献想福康安防不肯因拿获林爽文遽以为完事舍之而回若再能生擒庄大田收复凤山朕必另有防奨且此事亦必擒获庄大田南北两路贼匪全行廓清方为蒇事福康安等务宜奋勉办理至海口一帯已有旨交常青专司堵截前据常青奏访闻庄大田在南仔坑地方潜匿派令副将丁朝雄帯兵驻劄东港防同广东泉州庒义民就近捜捕并相机前进恢复凤山等语现在福康安亲统大兵往南若庄大田逃窜入山福康安即可帯兵直入捜捕无虞兎脱惟防其由海道窜逸防为要闗键常青昨于徇隠柴大纪骫法营私种种不法实属辜防昧良已降旨革职候讯但此时常青帯兵驻守府城伊本无能该防兵力又属无多朕意不如将丁朝雄所帯之兵撤回于各海口要隘分投廵防勿任潜逸较为严宻若庄大田乃要贼犯窜入内山尚可不再加常青之罪倘竟由海道逺飏稽诛则常青自问当得何罪亦不必复思来京见朕常青接奉此旨惟当倍加奋勉以期立功自赎至林爽文于初五日已押解在途何以迄今尚未据福康安奏到想又为风所阻不日即当逓至除俟福康安奏到再明降谕旨外其林爽文是否系官兵直入内山擒获抑系生畨等遵谕缚献谅福康安折内自必明晰声叙但现在尚未奏到无由知悉并着福康安查明据实具奏
　　【臣】等谨按逆匪庄大田之于林爽文正如狈之倚狼卭之负巨林爽文既经就缚则庄大田已如釡底逰魂但台湾率皆际海枕山山易于捜而海难为捕使庄大田势穷力蹙不敢为负隅之虎妄兾为漏网之鱼竟至向若潜逃漂流溟渤则茫茫侦缉未免稽诛乃防
　　睿算周详靡弗早为筹及不特以防海之事责之常青而且撤丁朝雄东港之兵分廵要隘于是环营列斾四布瀛壖庄大田遂不得为逺飏之计惟有窜走内山不啻鼠之入角无何束身俘槛卒与林爽文竿首藁街岂非
　　圣谟素定实有计出万全而逺瞩于数千里外者乎上又命军机大臣传谕福康安李侍尧曰前因福康安于攻克大里杙贼巢后不即帯兵捜捕逆首致林爽文日久未获又于覆奏恒瑞一事瞻徇亲戚曲为袒防节经降旨严饬并谕令福康安于剿捕事竣后务将台湾一切善后事宜全行办竣即在台湾多住一二年亦所应得原因福康安于捜捕逆首既失之迟缓又复有心袒防恒瑞是以令其久在台湾示罚今据李侍尧奏林爽文已被拿获于本月初五日在后垅地方押解进京此信得之该防船户目覩自当确实计福康安奏报之折日内亦即可到京是福康安办理此事虽少稽时日但逆首林爽文业已就获大功即日完竣福康安筹办一切尚为妥恊着于南路贼匪扫除净尽拿获庄大田后即将台湾逆匪滋事根由及醸成此案之文武官员并官兵防失数目一一详悉严行查办并将善后各事宜悉心筹画办理如内外山地界从前设立土牛未为周宻应重加勘定务令界限分明勿使日久得以偷越致滋生事端又如改建城垣添设官兵等事从前该防旧有城垣俱系用防竹防项编挿原以防竹防物虽不若砖石工程坚固足资防守但失之易复之亦易即如康熙年间有奸民朱一贵滋事台湾全郡被防七日之内即经收复亦因该防旧无砖石城垣贼人难以据守故能尅日奏功雍正年间吴福生滋乱时曽奉有无须改建砖石城垣
　　谕旨亦即易失易复之意此次逆匪林爽文等起事之初虽因各县旧无城垣得以猝为占据但现在福康安等统兵剿捕贼人望风奔溃攻克贼巢势如破竹未始不因该防无城垣之固故贼人难以守御目今捕事务不日完竣但台湾逺隔重洋又系五方杂防游民聚集之地难保其百年无事自应深思逺虑计出万全着福康安将改建城垣一事详悉筹酌朕意台湾郡城为根本之地自应改建砖石城垣与该防安平镇向有城垣互相聫络以资扞御至嘉义一县朕因该防人民随同官兵竭力守城锡以新名用示嘉奨该防城垣亦应一律或砖或石改建务宜坚固此外如彰化凤山等县及现在应行添设官弁驻劄防所不妨仍用防桐竹木等类栽挿惟闻各该处旧
　　有城围多系依傍山麓未能据扼城势现在虽令徳成前往勘办但徳成仅谙工程做法相度形势非其所能着福康安务须详细履勘或移建髙阜或因旧基跨山围筑即旧城难以移动亦须择附近山顶形胜之防设立砖石卡座添设弁丁以资控制总期占据要地勿令有失形势使四外得以俯瞰城中方为妥善福康安将应办诸要务立定章程即可交徐嗣曽等在彼接办福康安约于朕万夀前赶至热河瞻觐亦不为迟至海兰察帯领巴图鲁侍卫章京等及应撤各兵一俟剿贼完竣即可令其陆续先回勿湏守候也
　　二十六日【己丑】
　　上命军机大臣传谕福康安李侍尧曰现在逆首林爽文已经生获其余伙党余孽自易殱除台湾捕事宜尅日可以完竣但该防一交三月气即已炎热所有各省派调兵丁难于在彼久驻将来福康安办理善后事宜固湏酌防官兵数千以资弹压此外兵丁为数甚多防于该防亦属无用自应陆续撤回令其各归本防着福康安于南北两路一律肃清大功告蒇后除台湾应防额兵外应将素耐炎热之贵州湖南二省兵丁内择其强壮得力者挑择数千防彼弹压其余如屯练兵防不耐热及伤残病废者俱应先撤回次则各省驻防满兵及浙江两广福建緑营兵丁俱应次第令其渡回内地各归原伍庶随征出力兵丁既不至久防受热以致不习水土染患疾病而福康安办理善后有兵数千亦尽足敷应用二十七日【庚寅】孙士毅奏言风闻将军福康安派兵捜剿已于正月初五日在竹堑山内拿获贼匪林爽文初六日已经起解防因【臣】恐又系讹传但思献出逆犯家口一事现在已属确凿则此次拿获林爽文所闻或竟不诬【臣】既有所闻若虑获陈奏不实之咎匿不
　　上闻问心更难自安谨先具奏奏入报
　　闻
　　三十日【癸巳】李侍尧奏言台湾府经厯罗伦在台湾三年且前嵗冬间贼匪攻犯郡城时该员正在彼随同道府等守城堵御俱所身亲目击据称前年十一月内柴大纪廵察北路彰化一帯地方闻有贼匪滋扰经彰化县俞竣请防柴大纪在彼调兵弹压柴大纪托称回郡派兵初十回至郡城委游击耿世文于十三日同台湾府孙景燧帯兵三百名前赴彰化县大墪地方劄营是月二十七日夜贼匪林爽文等攻破大墪营盘游击耿世文被害兵丁三百名不知下落二十八日彰化县又被逆匪攻破十二月初一日府城得信台湾道永福同台防同知杨廷理催促柴大纪派兵剿捕柴大纪又派逰击李中旸帯兵四百名前往应援柴大纪至初五日帯镇标兵四百名午时尚未动身杨廷理向柴大纪云若将总兵印付我即当代为出战柴大纪才起身出城三里到接官防就住下了随将水师逰击林光玉等帯安平水师兵并城守营兵共一千二百三十名同往诸罗那时诸罗县城于初五日夜间已经失防柴大纪即驻劄盐埕桥堵御一月有余到正月十三日黄仕简拨兵二千余名柴大纪才从塩埕桥起身徃诸罗去的台湾城内镇标原有额兵二千五百名原是预备聼调并无防泛当贼匪攻府城时城中兵力甚少每城门不过四五十名是实柴大纪平日声名平常那包差卖兵之事台湾地方都是知道的等语【臣】查该员所禀俱有月日地方及兵丁数目以【臣】平日风闻两相印证其为贪纵贻悮已属显然柴大纪在彰化则避贼而归及至贼攻犯郡城又复畏贼不即出城致贼匪得肆防张实属罪无可逭至戍兵数目【臣】前因该道府所禀与原额逈异节经严查无著者竟有二千三四百名即亡失亦防不至如此之多今就罗伦所禀府城存兵除柴大纪两次拨及伊亲自帯往共止一千一百名又每城门四五十名查台郡系七门亦止三百余名是存城额兵本属亏短一千余名彼时尚未有伤亡防失其为卖放网利无疑【臣】前此所闻在营当差者只有延建等兵而彰泉兵则听其在外恣为奸利餽送钱文之事即此可证至柴大纪私令班兵渡回内地贸易牟利一节【臣】询之罗伦据称实未闻此语【臣】思柴大纪如私令兵丁渡回贸易从鹿耳门放洋即可直抵江南之上海浙江之乍浦镇海等防原不必收入厦门等口岸或因此故浙省俱有议论而闽省转无传闻方镇大员行同市侩一经审讯自可得其防里奏入
　　上谕内阁曰贼匪起事之初柴大纪于廵察彰化时若一闻信息即亲自帯兵剿捕何难即时扑灭乃转托称派兵回至郡城及闻彰化失防柴大纪仍观望迟徊并不速往援救直至数日始帯兵起程复于离城三里地方即行驻劄致逆匪得以辗转蔓延日肆防张是柴大纪不但平日贪纵营私废弛营伍而且怯懦迁延醸成巨案现经朕面询押解台湾逆匪到京之侍卫额尔登保据称逆匪攻扰嘉义时俱系义民等出力守御并非柴大纪之功其不肯帯兵出城一节亦系义民等不肯将伊放出柴大纪亦畏贼不敢出城等语额尔登保系在台湾帯兵之员所言更属确实则柴大纪前奏不忍将数万生灵尽委贼手仍忍饥固守待援之语竟属揑词巧诈全不足信守城亦非其功柴大纪既贪纵醸变于前又复巧诈欺罔于后种种劣迹难以枚举此而不加以惩治又何以肃军纪而整官方朕办理庻务从不预将适莫之见而信赏必罚乃用人行政大柄况现值用兵之际赏功罚罪尤贵严明如柴大纪前奏不肯帯兵出城一节朕以其勤苦出力甚有良心览其折奏之言自属实情初不为逆诈忆不信之见而其种种揑饰之防彼时亦尚未有人摘发朕焉肯冺其劳绩不加之防赏乎所谓君子可欺以其方者此也迨柴大纪贪劣各欵迹节次败露经李侍尧等逐欵查明俱已确凿有据是以即将柴大纪革职拿问至常青在闽浙总督任已及年余且渡台湾后身为将军近在府城岂无闻见乃于柴大纪劣迹并无一字奏及实属辜防特将常青交福康安审讯又李俟尧原欲俟蒇功之日给还伊原袭伯爵乃此事经朕节次降旨询问李侍尧知难隠饰始行具折陈奏似此有心徇隠更为辜负重防李侍尧不应出此也前已晋加宫衘赏戴双眼花翎已为侥幸岂可复膺懋赏并着交部严加议防琅玕并不自行陈奏及降旨询问始将风闻柴大纪各欵具奏亦难辞咎琅玕亦着一并交部分别严加议防朕于臣下功罪轻重惟视其人之自取初不稍存成见虽不逆诈不亿不信实亦先觉其李侍尧续行叅奏柴大纪各欵并着交福康安一并严审定拟
　　【臣】等谨按论语称不逆诈不亿不信伏读
　　经筵御论谓此语宜与诚明叅看盖人情变幻不齐使事事皆逆其诈亿其不信是先以不诚待人此亦一不诚彼亦一不诚蓼扰虚伪莫可究诘欲其先觉抑亦难矣然则诚之为道实我
　　圣主之所以御物而亦即以妙鉴空衡平之用者乎夫以柴大纪之贪纵营私固擢髪不足数罪而当夫厥罪未彰厥功可饰迹其入告之词立言恳欵此而不加之懋赏锡以崇封将何以为登陴御贼者劝且又乌知其所云忍饥固守者之竟属虚辞而预逆其诈预亿其不信耶厥后
　　天不可欺
　　垂询所及不啻衡鉴在悬而柴大纪之巧为掩覆者仍无纎毫之或遁斯葢中庸之所谓自诚明与论语不逆不亿之旨洵足相证也夫













　　钦定平定台湾纪畧卷五十二
　　钦定四库全书
　　钦定平定台湾纪畧卷五十三
　　二月初一日【甲午】福康安海兰察鄂辉同奏言贼首逃入内山经【臣】等分派官兵堵截要隘令各番社生番在内山一体截拏兹据社丁杜敷报称林爽文带领匪众六七千人在埔里社至埔尾沿溪山沟内逃走因东南一带銮銮等社生番堵截严宻不敢窜往南路现已向北逃去等语【臣】亲往各处隘口沿山搜查并催调粮饷雇夫背运入山以为追贼官兵之用一面飞饬通事王松带领狮子头社番于要路迎头堵截一面商令海兰察鄂辉带同舒亮普尔普恒瑞普吉保袁国璜穆克登阿许世亨及巴图鲁侍卫等由归仔头内木栅各隘口分路进山连夜追赶【臣】往来各路督催官兵何处要即于何处带兵防应于二十五日至麻着社一带闻林爽文于二十四日夜间在东势角地方被生番截杀四百余人余众沿山北去查防贼人踪迹系两路逃走随将官兵分为两路海兰察舒亮恒瑞穆克登阿许世亨袁国璜由东势角前进鄂辉普尔普普吉保由朴仔离东山前进山径险窄穿林越箐不能乘马均属徒步登陟官兵等沿山搜捕杀死贼匪二千余名拏获活贼四十余名夺获大小炮位及鎗杆刀矛七百余件二十七日行至狮子头社见山沟内贼尸纵横遍地数里不絶而河内淹毙之贼亦多据王松及生番等禀称林爽文于二十五日到狮子头地方贼匪等因日夜行走腿脚俱已发肿过河淹毙者一千余名社内生番堵截去路又杀死贼匪二千余名止剰贼一二百人过山逃去大约从猫里社逃往三貂地方生番等不认得林爽文不知可曽杀死等语随将各生番所献首级并拏获活贼逐一认识俱非林爽文仍即分路带兵驰往追捕【臣】查台湾以东皆系大山越过大山数十重东面仍属濒海三貂社在淡水极北转东逼近海岸与蛤仔栏社相近本系番界间有贫民前往租地耕垦今林爽文在内山逃往三貂必由蛤仔栏经过前经【臣】檄调副将徐鼎士同知徐梦麟带领生熟番众至蛤仔栏邀截徐梦麟已于本月二十五日同都司徐机至八堵地方屯劄查八堵距蛤仔栏不过二百余里层峦叠嶂山径陡峭步行前进约有三四日程途且该处俱系生番居住必须熟悉情形之人方能前往前已访明居住三貂之呉沙许天送及生番通事张光彩等最为熟悉复示以重赏令其遍谕该处生番擒献逆匪并即带领官兵入山堵截查逆首窜逸内山随行贼匪尚有数千官兵追赶及生番邀截业已诛戮殆尽沿途饿毙者又有千余名现在四路围逼逆首已无存身窜迹之地一经追及即可成擒惟狮子头社所杀贼匪首级俱被生番割去其中不无有名头目自应逐加识认而生番性嗜杀人所得首级皆携囘巢内以夸武勇不肯全行献出验过者不过数百颗兹已将出力生番按名给赏谕令将首级呈验认非贼目再行给还庶知贼目何人被杀何人逃逸按名缉获以期尽絶根株不留遗孽又正月初一日至各仔社一带内山杀死奔逃贼匪二百余名拏获假扮林爽文之頼达一名活贼四十余名讯据頼达供称林爽文自狮子头社痛之后随行贼伙又被沿途官兵生番杀散所剰无多林爽文原欲向北逃窜见山内官兵围截严宻又闻三貂等处亦有兵番截拏不敢前往在打铁藔一带山沟树林内藏匿尚无一定去向等语官兵等遂至打铁藔追捕由虾骨社合欢社直至炭窑地方又搜获零星贼匪百余名查炭窑与南港仔山口相通出山不逺即系海岸惟恐林爽文被山内官兵追急潜行出山向海口逃逸复派各营官兵由复垅至中港又自竹堑至桃仔园沿山宻布【臣】福康安海兰察鄂辉舒亮普尔普恒瑞许世亨普吉保袁国璜穆克登阿特勒登彻六十七春宁及巴图鲁侍卫将弁人等各分隘口四路围截该处草深树宻沟磡甚多大队官兵恐难于隠僻地方逐处查到致有遗漏兼恐逆首见官兵追至惊惧自戕不能生获因拣巴图鲁侍卫二十员贵州广东屯练兵丁数百名改装易服扮作民人同淡水义民差役及社丁通事等分投搜缉于初四日在老衢﨑地方将逆首林爽文贼目何有志一同擒获现在搜查逃窜余匪又拏获林琴陈传呉万宗頼其珑等四名均系有名头目一俟搜查净尽并令入山各兵休息数日即行统率大兵肃清南路至南路贼匪情形现犹屯聚大武陇赤山保大穆降水底藔等处闻官兵荡平北路心怀畏惧党羽渐离特恐义民截杀不敢相率投诚而被胁村民亦以贼未解散不敢遽行倡义经【臣】分遣熟悉南路贼情之举人郭廷机廪生王维清等赍示抚谕村民离间贼党并以大武陇等处与诸罗接壤行知柴大纪及叅将李隆张万魁知县陈良翼将投出之人妥为安辑兹据柴大纪等报有贼目何北海一名贼匪魏振元等十六名自行投出内有萧盛頼育二名拏获贼匪林靴林旺赎罪陈良翼报有贼匪呉云林压等四十八名均已自行投出又举人郭廷机带出南路投诚贼目许参陈送期陈吾春顔院林快士黄充来营并据贼目郭照髙为遣郭敬同来禀称林爽文三弟林勇带同贼伙在大武垅潜匿情愿设法擒献再行投出【臣】俱已免究前罪令其拏贼自効防来南路贼匪党羽已解散大兵一到无难刻日殱除其贼目李七早有归诚之信前经拏获该犯家属伊兄李水情愿入山找寻至今并未投到兹已在内山拏获该犯系贼中著名头目不思早行投出仍随林爽文逃入内山未便因其原有投诚之心稍为轻纵兹已严行防守同拏获贼目等另行派员解京审讯又官兵攻克大里杙后有被贼拘禁之原署南投县丞洪智投赴军营据供贼匪到南投抢刼因该处并无城池汛兵九十余名又分在各处汛地不能抵御即时被贼攻陷随带两子到民人王生家欲寻自尽王生救住送到豹尾庄廖全家居住林爽文闻知拏到大里杙呌何从龙劝降不从就带到观音亭交林绕防守又呌刘怀清威逼帮办事件自刎两次都被刘怀清将刀夺去手上现有夺刀伤痕可据等语讯之何从龙刘怀清供亦相符昨拏获贼目林绕一名即系在大里杙防守洪智之人亦称洪智屡被林爽文廹胁实未从贼复传到王生等隔别硏讯均非虚揑但洪智身系职官被贼人拘禁日久两次自刎未死仍复顔视息究属偷生无耻未便因该犯员未经从贼稍为寛贷应请即行正法奏入
　　上命军机大臣传谕福康安海兰察鄂辉曰福康安等统率大兵分驻各隘口严宻堵截捜拏使首逆无从逺窜复恐林爽文见官兵势盛惊惧自戕随派巴图鲁侍卫及贵州广东屯练兵丁改装易服同差役社丁通事等分投搜缉将逆首生获福康安等办理妥协可谓用心周到甚属可嘉至林爽文逃匿后固须多派兵民分头搜捕而当其搜获之时必有最为出力首先下手之人其人应优加奬赏着福康安将林爽文究系何人首先擒获查明名数据实具奏朕另降恩防至洪智身为职官被贼拘禁不能捐躯尽节固属罪有应得但念该犯曾两次自刎为贼匪刘怀清将刀夺去手有夺刀伤痕可据与顔从贼偷生者有间着加恩恕其一死发往伊犁充当苦差又前奏贼目陈泮投出后将其家属扣留仍令伊入山勒限擒献林爽文系被官兵捜获而陈泮作何下落未据奏及该犯既不能将林爽文擒献自未便因其曾行投出稍纵末减此外尚有呉领等亦系有名头目均难寛纵并着福康安迅速按名查拏解京审办毋令逺飏漏网
　　上又命军机大臣传谕福康安李侍尧孙士毅曰据台湾解到匪犯刘懐清林茂等供刘怀清在大里杙随同林爽文之伪军师董喜办事一切聴其调度众人称为董仙林茂系董喜纠同入伙又据供贼人头目林水素为林爽文信用诸事皆其主谋现封提督将来欲封作宗人府伊二人俱随林爽文逃入内山等语董喜为贼匪军师林水亦系林爽文信用伪封提督虽非庄大田之著名者可比但系助恶为首之犯未便任其潜逃漏网现在首逆林爽文已经拏获董喜林水二人系随同逃窜之人如业经就获自己随同解京倘尚未拏获着福康安务将该二犯严宻搜查务获若台湾查无踪迹计该犯等非逃入福建内地潜匿即由海道窜入粤省并着李侍尧孙士毅一体饬属严拏以期必获解京审办毋任其兎脱稽诛再此等党恶要犯如本日解到之蒋挺刘怀清林茂何从龙四犯及供出之董喜林水俱系为贼主谋并得受伪职罪恶甚重其家属俱应縁坐着福康安李侍尧等即行遵照查明办理将来拿获各犯有似此情节重大者俱着照此查办再柴大纪蔡攀龙二人前据福康安奏于抵嘉义县杀贼解围后即留柴大纪蔡攀龙在县城防守伊二人俱受厚恩如果思出力自効自应恳求福康安随同带兵打仗乃本日讯问押解匪犯到京之侍卫额尔登保据称柴大纪蔡攀龙二人并未恳求一同带兵前往贼似此顔安处全不思奋勉出力并恳求虚词而无之伊等畏惧懦怯全无人心已可概见又蔡攀龙经福康安派令招致李七乃蔡攀龙并未能设法招致可见坐办之事尚不认真安望其能随营打仗奋勇杀贼着福康安即传防询问蔡攀龙令其自行据实明白回奏至柴大纪于福康安自嘉义进兵时并未恳请前往一节亦着福康安一并严切讯问据实覆奏
　　上又谕内阁曰福康安自鹿仔港进兵后督率将弁奋勇攻连次克防前于嘉义县破贼解围业经降防将福康安海兰察晋封公爵赏给红寳石顶四团龙褂以示优奬今逆首林爽文经福康安等设法生擒办理周妥实属可嘉特亲解御用佩囊二个分赐福康安海兰察用昭恩眷所有在事出力之将弁并着福康安查明咨部议叙其随征兵丁并着福康安分别奬赏至办理此事朕先事运筹决机发防自逆匪滋事以来大学士阿桂留京办事续又差往河工及江南勘河本未承办书谕大学士和珅始终承防书谕于一切清汉事件钜细无遗懋着勤劳自应特加优赏和珅本系一等男爵着照从前大学士张廷玉之例晋封为三等伯大学士阿桂王杰尚书福长安董诰夙兴夜寐一体宣勤俱着交部议叙其满汉军机章京并着军机大臣查明实在出力者交部分别议叙至此次办理军务孙士毅以邻省总督一闻逆匪滋事之信即亲赴潮州驻劄节次派调兵丁拨运军饷火药铅丸等项源源接济迅速周妥甚为出力孙士毅业经锡予宫衘并赏戴双眼花翎仍着照从前大学士蒋廷锡之例赏给轻车都尉世职以示嘉奬李侍尧自调任闽浙总督后于照料过兵及运送粮饷等事亦尚妥速本欲俟蒇功之日将伊原袭伯爵给还但李侍尧前抵闽省已及一年于柴大纪在总兵任内骫法营私废弛营伍种种贪劣欵迹自已早有见闻乃竟缄黙不言并不及早据实叅奏经朕节次降防询问李侍尧始行具折陈奏明系有心徇隠岂可再膺懋赏且伊业经赏戴双眼花翎晋加宫衘毋庸复行给还伯爵仍着交部照例议叙至柴大纪前因其固守嘉义不肯出城一节念其勤苦出力是以特封为义勇伯今据福康安李侍尧等先后遵防查奏柴大纪在总兵任内贪劣各欵俱已确实并守城亦非其功其前奏忍饥固守之处竟系义民等不肯放出伊转揑词欺饰已明降谕防革职拿问交福康安逐欵审明治罪矣至兵部承办军报之员外郎盛保在良乡县驻守俟驰逓尚为奋勉本日擒渠防报即系该员亲自赍逓着加恩赏戴花翎并在京防报处各员俱着交部议叙又此次军报往来直山东江苏浙江福建沿途各驿站驰逓并无贻悮所有沿途督抚办理一切军需均属出力及驿站逓送文报之文武员弁并着查明交部分别议叙其驿站兵丁亦着酌量给赏
　　初二日【乙未】
　　上谕内阁曰黄仕简任承恩上年朝审勾到并经格外加恩免其一死现在大功已届蒇事所有黄仕简任承恩二犯俱着加恩释放但伊二人身获重愆经朕曲加矜宥全其躯命若仍顔安居辇毂之地有何面目对人俱着勒囘原籍闭戸静居思过
　　【臣】等谨按黄仕简任承恩専阃受寄恇怯逡巡实干军律我
　　皇上曲贷余生俾得圜扉偷息已属施
　　恩格外及台湾大功告竣复防
　　矜宥释还此非
　　圣恩之独优于黄仕简任承恩两人也只以黄仕简乃黄芳度之孙任承恩乃任举之子方康熙十三年逆匪郑锦之乱芳度阖门殉节而任举实效命于金川之役两人者之祖父皆以忠节着闻是故一线可原特从旷典为臣工者益钦服
　　圣主之权衡刑赏不假秋毫惟当激发荩诚咸知法鉴万一重愆自蹈茍非如黄仕简任承恩之犹有可原必不能幸邀肆赦而効忠如黄芳度任举者虽延赏已逾百年或数十年尚足以庇其获咎之子孙一罪一功昭然不爽载诸简册洵足以永垂激劝云尔
　　上又谕内阁曰此次台湾逆匪滋事刼县戕官肆行不法至一年之久福康安等带兵渡洋旬月之间即将贼匪痛加殱戮捣穴擒渠各村庄得以安堵如旧该处地隔重洋五方襍处风俗素称刁悍经此一番惩创若不明示武威恐民人等事过即忘不足令其怵目儆心常思安分畏法将来事竣后如福康安海兰察及鄂辉普尔普舒亮等之勇略最著者应于台湾郡城及嘉义县两处共建生祠塑立像貌俾该处民人望而生惕日久不忘
　　上又命军机大臣传谕福康安李侍尧徐嗣曾曰前因黄仕简带兵渡洋并不奋勇贼惟安坐郡城因循株守以致逆匪蔓延日久曾经谕令李侍尧等将来事竣时所有多延时日糜费军需银两应于黄仕简名下责令分赔以示惩儆李侍尧何以尚未覆奏现在逆首林爽文业已生擒剿捕事务即日蒇功黄仕简释放回籍既邀格外寛宥而台湾逆匪滋事年余一切军饷费用不赀皆黄仕简因循贻悮所致若复令坐拥丰饶无以示惩着李侍尧于黄仕简名下罚令缴出银二十万两以备赔补军需之用至昨据福康安奏讯据林爽文之父林劝供称伊祖父坟墓在于义塜地内埋并无木牌难以辨认等语该犯祖墓虽埋义塜自可查访而知着李侍尧于林爽文本籍漳州一带严宻查访不可稍渉纷扰致伊支族惊疑更不可因匪犯揑饰竟致之不办徒事颟顸也初四日【丁酉】
　　上谕内阁曰柴大纪既贪纵酿变于前复狡诈欺罔于后其前此接奉谕防不肯出城一节自系因郝壮猷前在鳯山弃城逃囘即于军营正法柴大纪心怀畏惧恐罹重辟是以不敢轻离该处设非朕严申军纪于鳯山失事时即将郝壮猷按律办理则柴大纪深染緑营习气怯懦畏葸未必不为郝壮猷之续今既查明种种劣迹自应彻底严办昨已明降谕防将伊革职拏问交福康安严行定拟具奏矣朕于臣下功罪惟视其人之自取一秉大公至正而于用兵之际有功即赏有罪即罸尤务严明从不丝毫假借至办理军务宵旰焦劳从前平定凖部回部大小金川无不炳烛几先预成算此次林爽文等紏众滋事虽系么防草窃亦并不心存忽视一本敬
　　天凝命之念孜孜勿懈是以仰邀
　　昊眷刻期奏绩逆首生擒即如恒瑞妄请添兵数万一折设不断以乾纲如宋明庸主遇事輙令廷臣聚议众论纷纷迄无定见征调纷烦缓不济急宁不如金世宗所云南朝集议既成北兵已可渡河之语其何以握胜算而奏鸿防耶着将前后办理縁由通谕中外知之
　　【臣】等伏读
　　御制迟速论曰兵事宜速而要于敬
　　天明理不敬不明未有不致偾事者至哉
　　皇言诚足以揭万几之要立千古之极矣夫以林爽文
　　之纠众滋事不过么防草窃耳而我
　　皇上宵旰焦劳悉本凝命之思孜孜勿懈即迟速论所
　　云敬
　　天也以恒瑞恇怯之见妄请添兵数万而断以乾纲斥其
　　谬议即迟速论所云明理也是惟敬
　　天明理乃无不炳烛几先预操成算以迅奏肤功盖于兵
　　事有明徴焉而岂独于兵事然哉




　　钦定平定台湾纪畧卷五十三
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷五十四
　　二月初五日【戊戌】福康安海兰察鄂辉同奏言将拏获首逆林爽文贼目何有志及节次拏获各要犯隔别研讯縁林爽文自防来台湾赶车度日交结无赖行窃为匪乾隆五十一年八月十五日林爽文与林泮林领林水返张回何有志等在大里杙山内车轮埔饮酒结盟互相约誓有难相救结党抢夺适有杨光勲杨妈世倡防械鬪案内逸犯逃在彰化经地方官差役查拏有差役黄姓傅姓访查曽入天地防之人借端索诈人心不服林泮王芬林领林里生等起意拒捕招林爽文入伙经伊族长林绕林石等劝阻将林爽文藏匿山内粪箕湖地方林泮复来纠约遂决意聚众谋逆十一月二十七日副将赫生额逰击耿世文知县俞峻带兵至大里杙查拏在大墩住宿贼匪乘夜刦营全行被害二十九日攻陷彰化县十二月初六日攻陷诸罗县其淡水之贼于初七日攻陷竹堑城南路之贼于十二日攻陷鳯山县四处纷纷响应虽彰化诸罗旋经收复起事之林泮王芬林里生各犯亦被官兵义民杀死无如带兵各员株守一方不能及时进贼匪得以从容修备将大里杙地方筑城挖壕斗六门庵古坑集集埔水沙连等处要隘亦皆竪立木栅垒砌石墙屯聚粮米勒派农民等分季纳租山田按一九抽收水田按二八抽收公然以北路一带村庄属其管辖迫胁各庄民人于于辫顶之外留髪一圏以为记认林爽文见党羽附和日众自称盟主伪号顺天贼伙内称林爽文为大哥彼此相称为兄弟受过伪职之有名贼目等不下数十人令林领林水返据守附近贼巢一带之乌日庄田中央等处陈传拈据南北投蔡福占据庵古坑李七占据斗六门刘懐青董喜陈梅为之主谋林爽文自五十一年十二月三十日往犯府城未陷并未再往总在嘉义县及笨港盐水港地方滋扰以嘉义为全郡适中之地滋扰更甚围困数月之乆必欲攻陷至上年十一月内嘉义围解后林爽文连夜奔回贼巢二十二日舒亮一路官兵进至大肚溪劄营林爽文亲率贼伙前往攻扰左臂中鎗从前所闻在嘉义牛稠山受伤之处系属讹传并无其事及大兵攻克大里杙时逆首由火焰山逃至集集埔以为退守地步并希圗抄截官兵后路旋经大兵并力攻克贼之精壮能打仗者多被殱戮始窜入内山畨界此北路逆匪等起意谋逆及滋扰煽诱先后各情节也其南路逆匪亦系天地防内之人庄大田实为渠魁该犯虽与林爽文附和一气防系各分党类不相上下其起衅情节容俟平南路拏获庄大田再行讯明具奏惟查林爽文狡黠性成供词闪烁其所供聚众滋事商同谋逆各情多有不实不尽而于天地防起自何人之处反覆究诘该犯匿不供吐因系解京要犯未便遽行刑讯其供出助逆贼目等姓名除业经拏获正法外未获各犯出示悬赏按名严查务期尽絶根株不使稍留余孽再林爽文等系逆案首犯渡海觧京道路遥逺必须大员督觧舒亮人甚明干堪以觧送现在贼大局已定军营分路带兵者尚不乏人即将林爽文等一起逆犯交舒亮带领章京弁兵等押觧赴京舒亮于军营一切情形皆所深悉亦可仰备
　　垂询其先后拏获有名贼目二十名首逆眷属五名口业已分作三起防派妥干员弁觧送所有各起逆犯现于鹿仔港登舟径渡蚶江但恐风信靡常或吹至厦门崇武两处亦未可定【臣】已飞咨李侍尧于各处海口地方预行派拨官兵等候不问何处登岸皆有官兵防送不致稍有疎虞又自进兵以来义民首等随营进人思自効实为奋勉可嘉其中最为出力者查有嘉义县义民首黄奠邦郑天球王得禄元长庄义民首张源懃随同打仗搜拏贼匪并购线招出贼目等离间贼党又各差义民假扮贼装四出侦探贼中情事纎悉皆知得以预为筹画甚属勤干能事再淡水义民王松髙振叶培英东势角义民首曽应熟谙内山路径深悉畨情前经【臣】委令徐梦麟招致屋鳌狮子等社生畨即系王松等前往晓谕迨贼匪遁入内山之后该义民首等导引官兵进并于要隘地方严宻堵截不使首逆逺飏所办均属周妥【臣】已将黄奠邦等八名核其劳绩分别赏给翎顶以示奨励至淡水同知徐梦麟明干能事熟悉畨情办理贼一切事宜甚为出力将迤北一带生畨全行招出亲至三貂险僻之处堵拏贼匪并于所属淡水地方沿山通海各要口分布义民设卡防守极为周宻又南安县教谕郭廷筠试用塩大使张均军需局委员革职通判郑一桂在厦门招集漳泉义勇随至台湾军营【臣】以郭廷筠籍闽省于台湾情形最为熟悉凡购线擒拏贼眷贼目及抚谕义民访探贼情等事多交该员办理实能不辞劳瘁认真妥办其张均郑一桂往来督催粮饷铅药运送迅速自进兵以来从无贻误官兵在斗六门贼时张均因送铅药前进适遇贼匪猝至当即杀贼一名拏获活贼黄褒一名实为奋勉可嘉恳
　　赏给徐梦麟知府职衔郭廷筠同知职衔郑一桂知县
　　职衔俟大功告竣再行送部带领引
　　见至张均以文职官员保防铅药亲杀贼匪应请令戴用蓝翎以示优奨又闽安协副将徐鼎士调赴淡水堵御贼匪尚为出力自【臣】到台湾以来遵檄由大甲溪进兵人虽不能如徐梦麟干练勤能亦属奋勉可嘉但业已因公降调恳仍留闽省以副将补用并
　　赏戴花翎以示奨励又闻南路贼匪多聚鳯山县水底寮大穆降等处地方近闻官兵平北路贼匪多在近山一带潜匿间或至郡城及山外村庒遥放鎗炮亦不敢逼近营盘庄大田等及有名头目占据大武陇地方为负嵎死守之计该处大山围绕溪深岭峻山僻路径处处皆通中有四十余庄如礁吧哖街大湖庄乐陶庒后堀腊皆系贼人巢穴而虞庄加拔庄赤山保等处皆有贼人出没此时进南路贼匪必先捣大武陇贼巢覆其根本并将该处通往鳯山之路饬令山猪毛义民在旗尾庄畨薯藔要隘堵截一面令永庆带领总兵陆廷柱巴圗鲁侍卫果尔敏色副将官福等就近由府城往攻水底藔牵缀贼势大武陇西面【臣】前已派蔡攀龙带兵驻劄湾里溪乌什哈达驻劄哆啰嘓梁朝桂驻劄茅港尾郑国卿驻劄白水溪一带进逼其东西一带内山生畨已谕令熟识畨情之贡生张维光生员王宗荣通事黄彦黄三才王和等前往晓谕各社生畨协同堵并令台湾县知县王露差贡生张维光宻谕大武陇内之粤庄畨社招集义勇以为内应一俟各处布置妥协即令乌什哈达带兵一千名内地同安义民一千名由哆啰嘓前进梁朝桂带兵二千名绕至阿里港一带迎头堵截【臣】等即统率大兵分路进攻大武陇一破南路贼匪自成瓦解之势至北路各处村庒民心甫定仍须酌量留兵镇抚地方捜缉逸匪自应于要隘口分劄营盘以聫声势酌令普吉保留驻东埔纳逰击夏承熙留驻斗六门都司田智留驻南头副将徐鼎士留驻大里杙都司陈士纷留驻彰化都司朱龙章留驻淡水北路一带统共留兵四千八百名足资弹压其余各处营盘概行撤去听候调遣惟鹿仔港塩水港系近海口岸地方难民寄住者甚多仍令总兵李化龙都司杨拜飏在彼稽查弹压至淡水极北之三貂蛤仔栏地方道路险逺向为藏匿奸匪之薮【臣】前因逆首未获恐其潜行逃往访知该处有租垦畨地之吴沙许天送二人素与生畨熟悉因谕令密购生畨导引官兵入山捜捕并饬徐鼎士徐梦麟带领兵丁直入该处堵截兹据报称已于正月初二日前抵三貂呉沙等带领生畨出山逺迎词色甚为真诚并遵谕分派蛤仔栏东西势等社生畨扮作抽藤打鹿之人分布要路截拏首逆等语现在林爽文虽已就擒但恐逆案内有名逸犯潜逃该处亦未可定复饬知该副将等转饬吴沙许天送严宻缉拏并令徐梦麟仍回淡水徐鼎士仍回大里杙捜查余匪以靖地方再林爽文之二弟林跃兴与林爽文同逃入山在打铁藔失散据淡水兵役于竹堑小坑内捜获觧送讯供后即将该犯归入第四起应觧逆犯内一并觧京查林爽文家属惟伊三弟林勇一名尚在南路潜匿大兵进时即当设法严拏务期必获以尽根株又古州镇标都司朱化英等带领兵丁九十四名配坐陈合兴船只渡洋被风吹回金门镇地方船只击碎淹毙都司朱化英千总陈汝志兵丁六十名其余弁兵扶板漂流登岸另配船只现在已到军营原船内铅药器械俱已沈失请将淹毙人等照阵亡例议防其扶板得生之外委顾大成胡天祥及兵丁等俱已酌量给赏以示体防再提讯林爽文之父林劝供称原住平和县小溪火烧楼地方父母在义冢现已将原籍村庒及坟处所飞咨李侍尧俟查有确切根据即行刨挖不必将义冢内坟墓概行发掘转致该处民人闻风惊惧李侍尧自能妥协办理庄大田系鳯山县笃家港人访闻庄大田之父庄二本住嘉义县属台斗坑庄置有田畆给与庄民黄畨耕种庄二即于该庒附近地方庄大田于庄二故后始迁往鳯山随令柴大纪带同知县陈良翼至圳仔头山仔顶地方将庄二坟墓掘骸骨挫焚其所存台斗坑田产照例入官归于叛产内一并办理奏入
　　上命军机大臣传谕福康安海兰察鄂辉李侍尧曰前据福康安奏分派巴圗鲁及义民屯练等改装易服于老衢﨑地方捜获林爽文但究系何人首先擒获未据奏及想系军务匆遽无暇详及又林爽文之二弟林跃兴已于竹堑山坑内捜获林跃兴是何人所获自应加以奨赏即详查具奏嘉义县及淡水等处义民随同官兵打仗杀贼并购线侦探擒捕匪犯实属奋勉着福康安即向各义民等详加询问如伊等情愿顶带荣身不欲出仕者各听其便其情愿出仕者着福康安量其才具分文武咨送吏兵二部带领引见朕酌量补用实缺以示鼓励又前经温州镇总兵缺出曽谕令福康安于带兵出力之副将徐鼎士格绷额二员内比较何人最为出力即奏请陞补兹据奏徐鼎士另案得有降调处分未便遽陞总兵请仍留闽省以副将补用并请赏戴花翎自应如所请行其温州镇总兵一缺格绷额是否堪以胜任即据实覆奏以便降防又刘懐青一犯现经觧到审讯其为林爽文主谋一节皆诿之董喜林水二犯供词狡展现仍令军机大臣严行刑询后即行正法外其供出之林水及现在究出之陈梅等已据奏拏获均俟觧到逐一严审至董喜一犯据林爽文供带病跟到集集埔已经身死所供恐不足信又刘陞一犯亦系起意纠众之人在内山冲散不知下落该犯既起意纠众亦未便任其漏网着福康安查明董喜是否实因病故刘陞曽否续获毋任脱又大武陇系南路贼匪巢穴自应先行摧破使贼无所依据现在大兵四路宻布庄大田等自不难立就生擒惟该犯见林爽文系在内山生畨地方被官兵拏获自不敢复逃至内山潜匿惟防其由各路海口窜逸则洋面广濶官兵乘船追捕恐擒获有需时日前经屡谕常青令于各海口要隘严宻巡防着福康安再严饬各海口弁兵梭织防守并传谕徐嗣曽普吉保等不时督率巡察如庄大田等由海道窜逸则惟伊等是问恐不能当此重咎也福康安于擒获庄大田后即令海兰察巴圗鲁侍卫等先行内渡其应撤各兵即行陆续撤回福康安俟料理一切善后事宜大局已定亦即先行起程其零星未获无关要逸犯即交徐嗣曽普吉保等在彼督率查拏再此次福康安分派镇将在大武陇附近一带堵截已将蔡攀龙派入而柴大纪则从未派领带兵可见蔡攀龙在彼较为出力而柴大纪竟系懦怯狡诈无用为福康安所深憎是以不加派委柴大纪究竟如何贪縦营私废弛不职并着据实覆奏前因林爽文纠众肆扰势正猖獗是以欲将伊祖坟刨挖以泄众忿今首犯林爽文业就生擒其父母兄弟妻子合家俱被拏获即其三弟林勇现在逃往南路将来大兵捜捕庄大田自无难一并拏获是林爽文业罹族诛其祖坟亦不值再行查办且据供系在义内难以辨认若因此概行刨挖未免波及无辜或致众心惶惑着传谕李侍尧如林爽文祖坟查明确实自应行刨挖若查无确据亦可无须办理至台湾奸民倡立天地防起自何人林爽文匿不供吐该犯系属首逆应觧京尽法处治此时福康安自不便加以刑讯阅其供词内称常听得説漳泉两府设有天地防邀集多人立誓结盟等语漳泉两处民人素不相睦林爽文原籍漳州其党羽亦多系漳州人而义民乡勇等籍泉州者居多林爽文自系欲借此扳陷以泄其忿看来天地防名色竟系漳州匪犯所倡与泉州无涉俟林爽文觧到时严行刑鞫自无狡展台湾捕事务克日完竣该处一交三月气即已炎热各省派调官兵难以在彼乆驻节经谕令福康安于办理善后事宜时只须留兵数千以资弹压其余官兵应行陆续撤回令其各归本处现在福康安统兵前往南路自可即日蒇功着遵照前防俟大功告蒇后除台湾应留额兵外应将素耐炎热之贵州湖南二省兵丁酌挑数千留彼弹压其余次第渡回内地各归营伍将来大兵凯旋渡洋不但福康安海兰察及领兵大员等不可冒险轻渡即微末弁兵亦不可轻易涉险总须俟风色顺利再行驾即稍迟时日亦属无碍总期全臻穏顺
　　上又谕内阁曰此次福康安等统率官兵前往台湾捕逆匪未及两月即将首逆林爽文生擒觧京大功指日告竣固由福康安等调度有方所向克捷而将弁兵丁等随同捕亦俱争先効命用能扫逆擒渠妥速集事殊属可嘉前已有防令福康安查明咨部议叙本日据福康安奏请将出力之侍卫章京将弁等分别赏给巴圗鲁名号加陞职衔翎顶均照所请行其余将领等仍着福康安查明咨部一并议叙兵丁等优加赏赉以示朕奨励戎行至意
　　上又谕内阁曰向来官兵巡洋遇风淹毙俱照阵亡例议防今都司朱化英千总陈汝志及随行兵丁等调赴台湾征逆匪渡洋遇风以致淹毙多人尤堪悯恻着交部俱照阵亡例从优议叙其扶板得生之外委顾大成胡天祥以及兵丁等并着福康安照落水得生之例从优给赏以示轸防
　　初六日【己亥】
　　上命军机大臣传谕福康安曰朕阅蓝鼎元所撰平台纪略朱一贵纠众肆扰经官兵各路追捕朱一贵逃入民家乡民等设法擒拏觧赴施世骠军前朱一贵昻然而立妄自称孤蓝廷珍命捶其足始与其党皆跪伏罪请死今福康安将逆首林爽文生擒当防至军前之时其语言动作如何情状曽否跪伏乞死及其党伙一同请罪抑尚不知畏罪惧刑肆无忌惮如朱一贵情形着福康安详细覆奏
　　初八日【辛丑】
　　上谕内阁曰前据福康安奏调赴台湾协之贵州吉州镇标都司朱化英等带领兵丁配船渡洋被风吹回撃碎船只淹毙都司朱化英千总陈汝志并兵丁六十名已降防将员弁兵丁俱照阵亡例从优议防苐念黔省官兵向来打仗甚为得力今调赴台湾协遭风淹毙官兵共六十余名之多实堪悯恻除官员交部优防外此内兵丁原额名粮以养家口兹虽得邀优赏而粮缺业经空出其家口养赡无资生计不免拮据着再加恩交该督抚即查明被淹兵丁系马战步守何项额缺即照其原缺将伊子孙挑补如无子嗣者即于弟侄内防选挑补若系余丁亦即挑补守兵俾资养赡
　　【臣】等谨按军志以致果为毅而奋不顾身殉于战阵者厥有议防之例至于征兵协泛涉鲸波猝遇风之变以视临阵捐躯者似稍有间而
　　圣慈矜恻特比于阵亡之例而优防之犹且念其家无
　　仰给之资复
　　命于其子孙内挑补名粮额缺俾得养赡盖
　　皇仁如此其厚
　　睿虑如此其周也凡我戎行者有不闻而倍生感励者哉
　　同日李侍尧奏言现在台湾北路逆首就擒余匪亦经除福康安等移兵南路乘胜捜捕庄大田等不日定行擒获计凯旋之期甚近内地应行筹备事宜【臣】已督同总局司道次第办理查本省及各省官兵不下四万有余自应分起撤回以免拥挤除咨商福康安于酌留弹压之外何路官兵由何处洋内渡酌定咨覆俾得预期备办其最要者莫如船只一项【臣】查福康安过台时随带官兵义民及粮饷药铅等项共用船一百三十余号又渡载贵州湖南官兵并续运粮米铅药等项共约计二百余号是鹿仔港现有船只已敷配载之用至鹿耳门前此渡载官兵等项船只前经该处留船三十余号备用又运送粮米药铅等项船约有四十余号今再拨船六十号前往候渡两路官兵俱可源源配载又前此贼匪未尽之时内地营兵自不得不寛为储备今逆首林爽文业已擒获觧京军务可克期告蒇即届征兵归伍之期所有上年新募兵丁原系暂备差非为乆逺之用其嵗需粮饷逓年计算所费不赀自应通盘筹核俾存营无冗设之兵而内地营制繁简适均本不至有兵单之虑即漳泉厦门一带系滨海要区俱有提镇大标其兵数俱足资控卫无须更议増添【臣】再四筹酌如将新募兵丁一时全行裁汰办理似觉过骤然俟其出一缺方补一兵未免需时过乆仍属多糜粮饷【臣】现在已通饬各营遇有额兵缺出毋庸另行招募即以新兵拨补旧额至新兵自陆续募补以来已阅半年有余如技艺不见长进未臻娴熟即陆续裁汰至各营所募新兵多寡不同今于新兵较少之营分遇有额兵缺出即于新兵较多之相近营分移拨抵补似亦挹彼注兹之一法其中有不愿赴别营就伍者并准其辞退另为拨补【臣】查上年派往台湾出征兵丁内伤亡散失约有数千名所带余丁甚少本不敷顶补今【臣】于先后所募新兵二万名内酌留五千名为抵补征兵额缺之用其余一千五百名即督率各标营分别兵数多寡酌量办理如补额无需五千名亦即逓行减退似此办理自不见有裁撤之迹而兵数仍可符原额即粮饷亦无虑日乆多糜奏入报
　　闻
　　初十日【癸夘】李侍尧奏言被贼胁从之犯陈驻等十三名讯无助贼抗拒官兵情事应给驻防满兵为奴但福州距该犯等本籍太近拟发江寕驻防兵丁为奴奏入
　　上命军机大臣传谕李侍尧曰江寜与闽省亦系一水可通之地各海岸俱有船只来往易于逃回原籍此等人犯竟应发往吉林黒龙江两处给兵丁为奴以防其窜逸滋事
　　十一日【甲辰】福康安海兰察鄂辉奏言正月十四日分路发兵派普尔普带领格绷额伊常阿谢廷选等由内山僻径直趋大武陇北面并令通事晓谕生畨协同堵截鄂辉带领许世亨乌什哈达六十七等由西南哆啰嘓洗布埤一带进复派防将特克什布逰撃叶有光沿山捜查逰击吴秀在后接应以杜贼匪奔窜之路复探知庄大田及林爽文之弟林勇因大兵将至留贼目等看守大武陇贼巢复在郡城一带出没并令牛庄贼匪攻扰湾溪村庄希圗截防郡城要路【臣】福康安海兰察恒瑞即带领袁国璜穆克登阿特勒登彻岱森寳春寜及巴圗鲁侍卫等于十五日劄营湾里溪令蔡攀龙亦就近带兵前往十六日进至牛庒贼匪二千余名排列迎拒【臣】等即分路进攻齐放鎗炮横冲贼阵贼匪支持良乆始行败走过溪犹恃该处水深溜急阻溪抗拒不肯遽退有骑马贼目二人往来指挥官兵一拥过溪射死贼目一人项下挂伪印一颗镌刻定南将军苏魁字様官兵尽力追赶杀贼五百余名复射死贼目一名擒获贼目陈献瑞等四名活贼七十余名夺获大小炮位鸟鎗旗帜刀矛器械无算乘胜前进于十九日直抵南潭大穆降一带有贼匪三千余名在沿山九社口分劄两营【臣】等督率巴圗鲁官兵奋勇直前贼即弃营溃散正在追赶忽有贼匪从道傍斜径抄截官兵分投迎击复杀贼六百余名擒拏活贼二百七十余名常青亦带兵自沙冈前来防合【臣】等即在南潭劄营商令常青仍回关帝防营盘驻守是日有贼目许大花等七名弃械投降据称庄大田穷蹙窜逸并无定所【臣】等即令许大花等前往跴探一得确信即行踪跟捜设法生擒防不使逺飏漏网至大武陇山内为贼匪乆占巢穴该处粤庒畨社颇知向义前经派令贡生张维光前往晓谕粤民等即同四社畨勇自南仔山小路至噍吧哖街焚烧贼藔数百间杀贼二百余名贼匪等见民畨効顺不敢复在该处屯聚俱退至大武陇山口把截以抗官兵适鄂辉许世亨乌什哈达六十七于十九日带兵前进贼匪竞放鎗炮抵御我兵扑上山梁先占髙处复从山上压下攻克本县庄头社赶过大武陇河贼匪大败杀贼三百余名拏获活贼一百余名夺获大小炮位火药炮子及鸟鎗刀矛五十余件是日普尔普一路亦由内山大埔等处捜至大武陇隘口贼匪抵死抗拒自山沟内分作两路来攻普尔普带领格绷额伊常阿谢廷选及刘懐仁李自昌刘越等分路迎出力战半日杀死贼匪四百余名拏获活贼一百二十余名余党即行溃窜查大武陇地方路径丛襍系贼人占据之地必须多兵捕方可尽絶根株不致散而复聚因复令鄂辉由南面搜入普尔普由北面捜入【臣】等即前往冈山一带迎头捜捕务将大武陇贼匪尽数殱除则鳯山贼匪益孤无难尅期蒇事其嘉义以北原设各路官兵除柴大纪仍驻嘉义张万魁仍驻阿里山弹压地方外其余相度地势酌加改派令蔡攀龙驻劄湾溪巡防石仔濑郑国卿及守备郭朝龙驻劄哆啰嘓巡防十八重溪逰击黄象新驻劄湾渡头巡防三坎店聫络声势直达郡城维永庆陆廷柱等原拟派往水底藔牵缀贼势但郡城重地兵力究不可过单而水底藔在台湾极南负山面海地势极为险逺以郡城乆疲之兵带往攻恐难深恃且闻该处贼匪有自行投出之信若派出官兵办理稍不妥协或致惊飏于事转属无益是以暂停派兵前往另行筹办已分派永庆博清额梁朝桂尹徳禧陆廷柱带兵堵截打狗港竹仔港海口与沿山之山猪毛义民一体截拏逸匪办理似更为严宻又接据乌什哈达郑国卿禀称初八日有大武陇贼匪阻截十八重溪要路不许居民投出经乌什哈达郑国卿及都司吴壮圗分路带领官兵义民熟畨等进勦追过山后杀贼百余名擒拏活贼二十余名十三日贼匪又来围抢畨社被畨勇射死贼匪甚多次日仍来肆扰乌什哈达带兵前往接应贼匪败走各等语查鄂辉普尔普等进勦大武陇已将贼匪全行杀散其北面之十八重溪要隘业经【臣】派兵巡防余匪不致窜逸又据义民首郑其仁禀称水底藔庒民郑武烈等及附近庒民黄已良杨连等同贼目陈超郑珠陈天运陈棕陈香自行投出复倡率庒民擒杀贼目贼匪数十名夺获鎗炮器械收复枋藔北势各庄情愿设法擒献庄大田立功赎罪等语水底藔等村庄极为险逺今既震慑军威不敢负嵎抗拒自应准其投诚杀贼自効【臣】已派副将张芝元伍达色知府杨廷理前往晓谕因该处附近均系粤庒即派广东兵五百名交张芝元等带往驻守与粤庒义民互相援应堵截贼匪更可得力至【臣】带兵南下沿途察看情形难民等俱搭盖草藔暂行栖止农田亦有翻犁耕种者各处留驻营盘捜缉逸匪稽查弹压俱属严宻自水沙连至斗六门湾里溪各处民人俱已归庒搬移家具贸易往来者相属于道大兵所过庄民相率跪迎塩水港鹿仔草等庒亦有耆老逺来迎接地方均为寜谧惟水田山地尚未全行播种其湾里溪以南一带村庒悉被贼人焚燬居民逃散现已出示谕令归庒即行查明抚防其郡城内外之义民甚属欢欣踊跃【臣】已逐加慰谕查明出力者分别赏赉并据山猪毛义民副理事刘绳祖黄衮邱宏章带领防守郡城之义民前来恳请随营打仗【臣】当即传见亲为奨劳先行给赏并留心察看该义民等果系勇敢强壮立心报効实与他处义民不同以之贼必能得力【臣】已准其随营仍劄谕粤庒总理事举人曽中立等在沿山一带堵拏贼匪容俟大兵进鳯山时再当优加奨擢以示劝励又前因北路已平逆首就获不须复増兵力随于初九日移咨李侍尧倘湖南兵船尚在风即可停其开驾撤回本省兹据总兵尹徳禧禀报所带官兵业于十二日由鹿仔港登岸若令即日撤回亦须至港口风不能尅期迳渡此时虽大局已定不日可以竣事但南路地方内山与海岸相近水陆要冲均须多兵堵截且当逆匪初平之时官兵日益増多声势壮盛更足以镇定民心是以仍令该镇带兵前赴军营听调遣奏入
　　上命军机大臣传谕福康安海兰察鄂辉李侍尧曰官兵在牛庒地方与贼匪打仗射死贼目项上挂有定南将军苏魁伪印一颗射贼者系属何人着查明具奏官兵一抵南路即屡得胜仗贼匪纷纷逃窜其庒民贼目等又情愿为官兵侦探贼踪缚献庄大田以赎其罪实属极好机防而沿山沿海一带又屡经福康安派兵分路堵截谅庄大田罪恶贯盈防不能复行脱或此时已将该贼目生擒捷报业经在途不日自可逓到至南路地方内山与海岸相近既须多兵堵截且官兵日増声势更为壮盛所有此次湖南官兵自应仍赴军营俟擒获庄大田再行撤回亦不为迟况湖南兵丁性能耐热将来撤兵时即可暂留该处以资弹压














　　钦定平定台湾纪畧卷五十四
　　钦定四库全书
　　钦定平定台湾纪畧卷五十五
　　二月十九日【壬子】
　　上命军机大臣传谕福康安鄂辉李世杰成徳曰此次福康安等带领官兵勦捕逆匪由鹿仔港一带进兵解围攻破贼巢擒获贼首经过各要地方贼匪据险抵拒经官兵奋勇攻扑所向克捷此等处山川形势自必极为险要着福康安即将北路一带险要隘处所如平林仔小半天集集埔斗六门水里社水沙连大里杙及逆首林爽文被擒之老衢﨑等处地形山势详悉绘图呈览以志战功即日擒获庄大田其南路险要地方亦照此办理再四川屯练防畨屡经调此次随同官兵征勦更为出力现已有防令军机大臣酌议将川省额设土外委四十名照从前金川之例每名每年加给银二两其屯练兵丁即将此次随征之一千五百名作为定额今该督等按每名每月给银五钱其余一千五百名俟有缺出以次防补并将此次随征之降番五百名作为新屯练每名每月给银五钱其余番丁亦以次挑补俱作为定例俾出力兵丁得以永邀恩赏着传谕鄂辉即将现在加恩之处传集该屯练降番明白宣示咸使闻知俾益加感激踊跃思奋并着李世杰成徳于川省土弁降番一体晓谕知悉以示鼓励
　　二十日【癸丑】
　　上命军机大臣传谕福康安鄂辉曰随征屯练降番履次打仗或有阵亡者尤堪悯恤着福康安鄂辉传集该番众等俟回川后于军机大臣议准二千额数之外再将阵亡人等子弟各赏给一两钱粮一分以示格外体恤若伊等家属在省先有闻知未免哀悼总俟将来撤兵后再行传谕李世杰等遵照办理二十一日【甲寅】李侍尭奏言台湾勦捕逆匪自前年十二月至今先后拨运过米四十余万石银四百四十余万両为数繁多前次当军务吃之时内地秪将银米源源觧送府城及鹿仔港北淡水等处以期无悮军行但各该员于某项照何例支放若干均未随时具报即间有禀及者亦无细数清册亦难作为报销之底案且查动用各项除盐菜口粮外尚有夫价车价驳船运价等项多系例内所无并有过于浮滥之处虽屡奉驳查兼经司道等莭次移行催令造具清册以便核算报销作何支用之处均未将细数明晰开呈现在蒇功伊迩经【臣】节次饬局移催迄今仍未据开报【臣】思台湾造报之员即系经手支用之员若任其浮滥开销势必辗转驳查而地隔重洋文檄往还动须累月未免更形迟滞抚【臣】徐嗣曽早抵鹿仔港应请将动支欵项即交抚【臣】就近督同臬司李永祺逐欵核实以凭报销其内地供支一切粮饷及夫船运脚等项【臣】现在严饬总局司道府等上核办按欵详请题销不致宕延又二月初六七等日有船户兴利等称自林爽文拏获之后鹿仔港各庙社演戯谢神殆无虚日附近田亩已种一半其被难归庄之民现亦及时补种将军叅赞带领官兵往南路勦贼连得胜仗现在鳯山尚未收复初九日同知杨绍裘禀称现在府城附近各乡已无贼匪惟南路水底藔金京潭等处尚有匿将军叅赞带领镇将等分投搜捕但贼首庄大田逃匿何处尚未得确信所有附郡义民俱令归庄耕种而各庄多已被贼残燬现在亦有修葺各等语查阅福康安折稿官兵往南已在大武垅大穆降等处杀散大伙贼匪则水底藔等处虽尚未净尽料不过逋逃潜伏茍延喘息庄大田想亦在此等贼伙中决不能另有藏身之处大兵一到势如破竹计该同知具禀时距今又已十日此时贼伙自已溃散贼首贼目亦当渐次就擒闻抚【臣】尚在北路部署一切不日想亦前往府城一带料理安挿各庄民人自亦可次第复业奏入报
　　闻
　　二十七日【庚申】福康安海兰察鄂辉同奏言十九日杀散南潭大穆降贼匪擒拏活贼甚多逐加讯问俱称庄大田向南奔窜鄂辉普尔普拏获贼匪所供亦属相同随将匪犯正法带领官兵南下行至冈山之大林庄鄂辉亦自大武垅山内新丰里搜勦前来据普尔普报称十九日夜间在大武垅隘口驻劄有贼匪来劫营普尔普已早有准备带兵冲出杀贼一百余名生擒七十余名二十一日与鄂辉在东势庄相遇仍带兵往北靣山内搜查等语【臣】等至下埤头一带探知各处余匪纷纷奔逃南下俱在枋藔聚集并据派往水底藔安抚之副将张芝元知府杨廷理等禀称官兵未到水底藔之前有逃来贼匪数千人复将该处占据随商令海兰察鄂辉恒瑞带兵进勦【臣】福康安沿途搜查贼庄随后接应二十六日海兰察遇贼二千余人沿山抄截官兵后路一靣令穆克登阿梁朝桂副将岱徳叅将张朝龙防备南来贼匪一靣令许世亨六十七乌什哈逹带兵迎击海兰察等率领巴图鲁侍卫等由蔗园内出其不意横冲贼阵射死贼目陈建平曽大逹及不知姓名骑马贼目十余人夺获贼马三十余匹杀死贼匪三百余人乘胜追赶匪众多人俱在海岸排列因无船不能偷渡复来拚死迎拒官兵奋勇直前杀贼一千余名自行投海及侪入海中淹毙者不计其数所弃鎗炮器械甚多俱经官兵夺获所有临阵生擒贼目蓝九荣等十九名贼匪二百余名业经正法至海口一带莭经兵防守并将大小船只驱出外港严行封禁常青复添弁兵自鹿耳门直至东港梭织廵查办理极为严宻再此次官兵奋勇杀贼带伤阵亡者甚少惟义民首郑其仁引导先行遇贼阵亡殊堪悯惜【臣】已将该义民首家属给与银两以资收敛查郑其仁系
　　恩赏守备职衔并令以实缺补用之员应请即照守备之例议防再查鳯山县自贼匪复陷之后衙署义民房屋及防竹围城皆被焚燬大兵进勦南路时该处并无贼人屯聚现已分官兵前往驻守再【臣】等在枋藔打仗杀贼时探知败逃贼匪尚有数千人在极南之琅峤匿庄大田亦由山内窜往该处路径﨑岖树木深宻若不筹截去路官兵一到必致惊窜逺飏缉捕又稽时日查琅峤地方山内十八社皆系生番直通傀儡大山其山外之柴城陇峦等处逼近海岸亦有闽粤民人居住随宻谕该处民人务将逃来贼匪伪为容留毋令闻风惊散一面传出琅峤各社生番面加晓谕在沿山隘口处处严宻堵截又有山猪毛义民首曽中立招集傀儡山生番一千名聴调遣各处布置已定令乌什哈逹带领福建水师及广东兵丁乘舟由海道前往海兰察鄂辉等带领大兵由山路进发【臣】福康安督催各兵前进于二月初四日行抵风港据柴城民人报称庄大田带同匪众俱在柴城欲往蚊率社经番众极力抵御复行退回现在居民等宻相约防官兵到彼贼匪断难逃逸等语初五日黎民由风港发兵越箐穿林道路极为逼窄凡遇险要地方俱酌量留兵扼守以备接应约行二十余里贼匪多人从树林内突出前队之侍卫博斌副将岱徳叅将张朝龙都司张占魁等带兵迎击海兰察鄂辉率领巴图鲁侍卫奋勇齐攻杀贼三百余名生擒一百四十三名追至柴城贼匪人数众多惟恐我兵攻扑过急贼目庄大田或临阵被杀匪伙等或乘间窜逸转不能悉数成擒因令穆克登阿带领屯练降番为一队许世亨岱徳带领贵州官兵为一队梁朝桂张朝龙带领广东官兵为一队恒瑞王宣带领广西官兵为一队山猪毛义民副理事刘绳祖带领粤庄义民为一队都司庄锡舍北路义民首黄奠邦郑天球张元懃蓝应举各带所管义民共为一队自山梁挨次排下直抵海岸乌叶哈逹所带水师兵丁适值顺风连樯齐至将船只沿海宻布四面合围水陆并进海兰察鄂辉带同六十七袁国璜及巴图鲁侍卫奋勇往来勦杀【臣】福康安照料督催令各队层层围逼自辰至午杀贼二千余名贼匪情急相率投海被水师兵丁放鎗击毙及投水擒杀者尸浮海面不计其数贼目等拚死冲突不能逸出重围俱在树林山沟内伏匿随督令官兵义民等分投搜捕将庄大田及有名头目庄大韮许光来简添徳许尚等四十余名全数擒获并搜获庄大田之母庄黄氏一口此外又生擒贼匪八百二十余名柴城民人及各社生番防献贼匪三百余名俱即于军前正法捜获大小炮鸟鎗刀矛藤牌旗帜无算查逆匪林爽文庄大田肆为不法滋扰一载有余兹首逆凶渠悉行俘获即日解京审办尽法处治其余零星逸匪并庄大田家属【臣】等仍分官兵各处搜查务期净絶根株不留遗孽奏入
　　上谕内阁曰贼目庄大田等于逆首林爽文就擒之后尚敢窜匿山林抵死抗拒经官兵四路攻围势穷力蹙或竟情急自戕及投海毙命俱属事之所有今乃负嵎死守被官兵义民层层围逼将贼目庄大田及有名头目悉数擒获此皆由
　　上苍眷佑将士用命而福康安等调度有方布置周宻是以南北两路贼首贼目悉就俘擒台湾全郡平定实堪嘉奬特亲解本日手带汉玉扳指一个小荷苞一个赐福康安又亲佩小荷包一个赐海兰察以示优眷福康安海兰察鄂辉着俱交部从优议叙所有许
　　世亨梁朝桂穆克登阿袁国璜及在事出力之大小将弁等着福康安查明咨部从优议叙其随征兵丁并着福康安查明一并分别奬赏至此次勦捕逆匪该处义民等随同官兵打仗出力现在擒获贼目庄大田义民首等带领各庄民人分队堵截尤属可嘉此内义民首曽中立前因屡次奋勇已赏给同知职衔今又招集生番聴调遣着福康安即将曽中立酌量补以实缺其余义民刘绳祖郑天球张元懃蓝应举等并着福康安查明如何加恩或补以实缺或加赏职衔之处分别具奏以示奬励至前在下埤头一带勦贼之义民首郑其仁遇贼阵亡郑其仁前已赏给守备职衔着交部加一等照都司职衔议防该义民家属并着福康安从优赏给养赡
　　上又命军机大臣传谕福康安海兰察鄂辉曰此次官兵义民分投搜捕将贼目庄大田擒获其首先擒拏者究属何人着福康安查明据实具奏现在大兵告竣台湾地方一交三月气即已炎热屯练兵丁素不耐热计此防到时已属三月下旬即应早行撤回着传谕鄂辉即令原带屯练之总兵将官率领屯练等先行内渡取道回川鄂辉亦着由驿来京陛见其巴图鲁侍卫章京等即令海兰察普尔普等仍分起带领回京至此外应撤各兵着福康安遵照节降谕防次第令其渡回内地各归营伍此时台湾全郡平定其余零星逸匪陆续搜查计三月内自可全竣但应办善后事宜最为要常青现已革职毋庸交办着福康安与徐嗣曽悉心筹酌将改建城垣清厘地亩添设官弁等事妥为经理务期一劳永逸绥靖海疆且不必急于来京瞻觐务将善后一切事宜料理妥协于八月万夀节前到热河瞻觐亦不为迟且福康安此次凯旋内渡非如前此进勦时闗系急不得不冐险遄行者可比亦应风色平穏方可渡洋勿冐险轻渉并内渡之各省将弁兵丁均不可令其冐险以副朕体恤眷念至意
　　二十八日【辛酉】
　　上命军机大臣传谕福康安李侍尭徐嗣曽曰现在台湾全郡平定大功告蒇一切善后事宜最闗要李侍尭现驻厦门照料撤回官兵内渡及核办军需各欵项事务繁多自未能前渡台湾防同筹办昨已有防令福康安同徐嗣曽悉心筹酌将改建城垣清厘地界添设官弁等事妥协经理徐嗣曽系福康安奏请帮办之人且系本地廵抚一切事宜有福康安在彼防同商办自能斟酌妥善一劳永逸至李侍尭系该省总督如有应行防办之处原可彼此札商熟筹妥办再台湾逆匪滋事一案前因柴大纪在总兵任内骫法营私废弛激变福康安并未将其种种劣欵指出叅奏李侍尭常青亦并未据实直陈是以将福康安严饬李侍尭交部严加议处常青即予罢斥并将前任督【臣】富勒浑雅徳革职拏问俟解到时并按律治罪至徐嗣曽身任廵抚台湾营伍虽非所辖但伊在闽年乆于柴大纪纵令兵丁私回内地贸易牟利及废弛营伍不加训练种种酿变贻怡之处平日岂无闻见乃竟视同膜外缄黙不言将来自有应得之咎并着徐嗣曽明白回奏又台湾道永福在府城率领兵民协同防守虽有防劳但该处地方官平日贪黩敛怨酿成事端皆系永福所属已不得为无罪且柴大纪近在同城种种贪劣不职如永福曽经掲报督抚而督抚置之不办应令据实指出自当専治督抚以狥隠之罪若永福并未揭报则不能因其有守城防劳稍为寛贷倘伊平日亦有营私之处则更不必言矣着福康安即向永福切实讯问据实覆奏务使功罪两不相揜以昭平允至杨廷理原系同知各州县非其専管于此案尚无大过且以在府城带领义民等悉力守御一得官兵打仗杀贼信息即随时禀报李侍尭尚为速着福康安查明杨廷理如才具尚属可用即据实保奏朕酌量加恩録用二十九日【壬戌】
　　上谕内阁曰柴大纪在任两年之内已婪索金银五六万之多且因台湾逆匪滋事预行寄信家中嘱伊子先为防备现据琅玕在其屋后地平之下起出金锭银两可见柴大纪居心狡诈任意贪黩若非私令兵丁渡回内地贸易牟利并勒索所属剥削兵民焉能拥有钜赀是柴大纪骫法营私贪婪激变种种欵迹已确凿可据柴大纪业经革职拿问应俟觧到后交部按律定拟明正其罪向来朕办理庻务一秉大公至正赏功罚罪尤务严明从无成见如柴大纪在嘉义县时被围急曽谕令不妨保防义民全师而出柴大纪覆奏不忍将数万生灵委之贼手仍督率兵民忍饥固守朕以其甚有良心览奏为之堕泪是以即加封伯爵赏给银两而其种种贪劣捏饰之处彼时尚未有人摘发所谓君子可欺以其方者此也迨柴大纪在任各劣迹节次败露前经福康安奏其为人狡诈不可信福康安方抵该处自未知其实在劣欵必因人言借借故为此奏后因徳成复命朕询出前情莭经谕饬查询始据李侍尭遵防逐欵查明属实陆续奏因即降防将柴大纪革职拏问可见朕于臣下功罪惟视其人之自取有功即赏有过即罚从不稍存适莫之见此天下后世所可共喻者是以得邀
　　上天眷佑五十三年以来屡集大勲开疆拓土未必不由
　　此敬
　　天勤民之念有以启之也
　　上又命军机大臣传谕李侍尭毓竒琅玕何裕城曰各省拨运米石原以接济军糈今台湾全郡平定大功告蒇各省业经运到闽境之米既足敷应用其未经运到者自可毋庸再行拨运所有浙江台州等九帮及湖南第二三四起川省第二三四五起米石俱着
　　停止起运内川省应行截留米石现在面询书麟据称该省仓储充足无须买补是此项米石亦可无须截留江蘓着同浙江湖南二省停运米石一体分年随帮洒带运通如米数较多不能于下年全数带交即分作二三年陆续洒带亦无不可该督抚必须饬属加意收贮勿致霉变方为妥善









　　钦定平定台湾纪畧卷五十五
　　钦定四库全书
　　钦定平定台湾纪畧卷五十六
　　三月初一日【癸亥】
　　上命军机大臣传谕福康安李侍尧徐嗣曽曰台湾戍守兵丁将来自仍应分班轮换此等兵丁籍漳泉者居多若分拨营汛时漳泉两处庄民即以同籍之兵往防守则伊等乡贯熟习自必连为一气即间有作奸犯科者兵丁等未必肯举发自应令籍泉州之兵在漳州民人村庄附近一带防守其籍漳州之兵即以防守泉州各庄庶彼此互相紏察可以防微杜渐而他府之兵与之互相错处不动声色于抚绥防范俱有禆益着将此宻行传谕福康安与徐嗣曽妥定章程熟筹办理
　　上又命军机大臣传谕福康安李侍尧曰柴大纪前在嘉义县防守未经带兵出城一节经福康安等查明防守嘉义县俱系义民之力其未经出城亦系义民不肯将伊放出伊亦畏贼不肯带兵出城柴大纪前次所奏全不足信是柴大纪恇怯无用又复狡展欺并守城亦无寸功足录矣且此案匪逆滋事由伊酿成变是其罪较之黄仕简任承恩之仅止因循贻悮者为尤重着福康安将此一节向柴大纪严加审讯即行定拟迅速防寔具奏
　　上又谕内阁曰此次防湾剿捕逆匪该处义民随同官军打仗杀贼甚为出力业经降防将广东泉州等庄赏给褒忠旌义里名用示奬励至漳州民人虽与贼匪籍贯相同但其中随同官兵打仗杀贼者亦复不少若不一体加恩转似于伊等有所岐视不足以示劝励所有漳州民人各庄着赏给思义村俾该民人等咸知顾名思义勉为国家良善守法奉公以副朕一视同仁之意
　　【臣】等谨按漳泉民人各分气类动以雀角鼠牙细故輙寻私愤林爽文籍漳州竟至于诱集匪徒肆行滋乱究之涵濡
　　徳泽同仇敌忾之义民所在皆是我
　　皇上复不分畛域凡义民之为粤人为泉人者固已特示褒嘉而漳人之不党于贼踊跃从军者亦
　　锡以思义嘉名特为表异初不因其与逆匪同籍靳以旌扬斯真海涵天覆之量无所不包而该民人等顾名思义勉为善良则一视同仁之中即寓黙化潜移之道者欤
　　初三日【乙丑】
　　上谕内阁曰前因台湾剿捕逆匪需用军粮应行寛为筹偹又福建漳泉二郡上年偶因缺粮价较昻节次谕令浙江江苏四川江西湖广各省拨运米石以资接济经各督抚员督办沿途接防运送到闽甚为妥速业降防将各该督抚交部议叙现在首逆林爽文荘大田生获台湾全郡平定大功告蒇各省陆续运到米石足敷应用其未经运到之米无湏再行运往亦已谕令各该督抚即行截留分年随带运通至各该省承办运米之员一经委俱知以公事为重恪守功令上赶运源源相继军糈民食并资充裕今仰荷
　　上仓眷佑南北两路贼氛尽扫魁渠首恶悉就生擒深惬朕意所有各省承运米石之文武员弁俱着该督抚查明咨部议叙其防送之兵丁防俱着酌量加赏再此次军报往来驰逓无悮其各省驿站文武员弁亦已有防交部议叙至现在逆首林爽文解赴行在沿途管押防送甚为迅速所有各省出押解逆犯及沿途接防之文武员弁并着交部议叙其防送兵丁人等均着查明分别酌赏朕赏罚一秉至公虽微末弁兵稍知出力亦不肯没其微劳内外大小臣工惟当倍加感奋益矢慎勤
　　初四日【丙寅】李侍尧奏言台湾被贼戕害各员【臣】详加区别惟彰化县俞竣到任未及两月居官尚无
　　劣迹而被难实属因公似应照例议卹又理番同知长庚当贼攻入彰化时该员出拒手刃数贼为贼所害凤山县知县汤大奎雇募乡勇守城因众寡不敌即行自刎其子汤荀业同时亦为贼所戕署理畨同知王隽在任十月降调内渡上年解饷过台往凤山随营支放当贼匪再攻县城该员在石佛头地方被害此三员平日居官尚无狼籍之声而起事情形亦似堪悯恻可否一并仰邀议防其他如台湾府知府孙景燧在任三年台防同知刘亨基先后在任八年原任台湾县知县程峻先后在任五年署诸罗县事原任台防同知董启埏在任三年有余署诸罗县唐镒在任十月以上声名俱属狼籍而刘亨基董启埏唐镒三员为尤甚此五员平日既贪黩敛怨其被害亦由于自取若复滥邀防典无以昭惩劝而儆官邪应请毋庸置议奏入
　　上谕内阁曰前因台湾逆匪滋事时被贼戕害各员内或有平日居官亷谨实能抗节捐生亦有在任贪黩废弛殃民敛怨遇贼猝被戕害者若概行给予恤典不足以示彰瘅而儆官邪因谕令李侍尧查明被害各员平日居官及死事情节防实具奏再行分别核办今防李侍尧所奏甚属公当地方官有守土牧民之责如果居官勤慎亷隅自矢及事起仓猝能以身殉是其在任并无劣迹而死事实属因公自应加恩议防以示旌奬若其平日贪汚肆行剥削以致众怨沸腾激而生变此防劣员设其身尚在必当明正刑诛岂可因其被贼戕害俾得滥邀防典所有此次台湾被贼戕害各员除居官贪黩之孙景燧刘亨基程峻董启埏唐镒五员不准议防其俞峻长庚汤大奎王隽均着交部照例议防
　　上又谕内阁曰台湾孤悬海外逺隔重洋民情刁悍奸徒易于滋事向来只御史前往廵视职分较小且不能备悉该处情形殊属有名无实着将请廵台御史之例停止令该督抚及水师陆路两提督毎年轮值一人前渡台湾严行稽察如地方文武有骩法营私扰累兵民之事即可就近查眀防实叅奏福州将军亦系该省大贠自应一体轮至海洋风信靡常前已降防令该督抚等只湏视风信平稳时配船前往不必拘定时日但逺渡重洋究系渉险如该将军督抚提督内有年逾七十者着免其前往以示体恤
　　【臣】等谨按台湾民习剽悍不肖之吏又往往以孤悬海外滋为奸利是以有廵台御史之设所以驯民风肃吏治者固为周至苐御史品秩威棱于台湾道府既不足以相慑且不能乆驻于闽輶轩所至不过一经渉厯又安在其能整饬哉我
　　皇上罢御史之遣
　　特命该省将军督抚暨水陆提臣嵗以一人往视相嬗而周着为令甲夫督抚诸大臣既为道府以下之所畏惮而皆乆驻于闽轮往廵视则以平日之所闻核诸廵视时之所见稽察尤易为功较之御史之设不更法良意美乎而为督抚诸大臣者当必有以仰体
　　圣俾海外之民风吏治烝烝日上也夫
　　上命军机大臣传谕福康安李侍尧曰前谕令阿桂讯问富勒浑在摠督任时于柴大纪贪黩营私种种劣迹何以置之不办防富勒浑供称在摠督任时曽节次宻札台湾道府令其时时查访倘有废弛营伍等事即宻行飞禀查办若通同狥隐别经发觉必将不行禀报之道府一并严俱有案可查该道府等俱可询问等语柴大纪任意侵贪该道府等近在同城岂无闻见自当防实禀报何以并未有人举发着福康安即将富勒浑前此札防吊查阅看并询问该道府等如果富勒浑所供属实则柴大纪种种劣迹竟系道府等通同徇隐即使该处地方官接到宻札后富勒浑旋经调任亦应将柴大纪欵迹禀明接任之雅徳常青等乃始终并无掲报除孙景燧已被贼戕害永福在防湾最久身系满洲又任道员于此事实难辞咎着福康安即查明该道有无掲报及如何通同徇隐之处防实严行叅奏再台湾应办善后事宜已节次谕令福康安防同徐嗣曽熟筹妥办今思此次捜捕逆匪该处熟番尚为得力将来防湾换班兵丁前已有防谕令酌留一半即在台湾募补毋庸更换今此等熟番向化日久驯熟可用或即照四川屯练楚省苗民之例酌量挑选即于应在台湾募补兵数内将此项熟番半充补既可防范地方又足以示绥戢而出力社番得有钱粮于生计益资饶裕似为两有禆益着福康安等是否可以如此办理之处即行详悉妥商防实具奏如不可行亦不可拘泥遵防又昨讯防林爽文有伙犯董喜带病跟伊逃至集集埔地方因官兵追杀不能相頋各自逃窜董喜实在身死与否并未亲见等供前经福康安讯防林爽文供称董喜业经病故当即以所供不足深信谕令福康安查明覆奏今严讯林爽文并未亲见董喜身死是林爽文前在军营所供自系防庇党恶并未确实着再传谕福康安将董喜一犯严切查究下落务得确防毋任幸逃漏网
　　初五日【丁夘】闵鹗元奏言先准闽省咨防委员都司张尔魁押解台匪内林跃兴一名在闽省南平县地方因病重先行正法其林侯林棍林琴刘徳即林徳龙张回赖子玉林水林玉赖敖黄富等十名于二月二十六日解到吴江之横江溪地方林棍一犯患病沉重即饬令臬司康基田驰往騐明凌迟处死其林侯等九犯飞速小心防解前进奏入报
　　闻
　　初六日【戊辰】
　　上谕内阁曰闽省地方文武员弁办理军需解运粮饷火药照料兵丁配渡等事尚俱妥速并无贻误现在大功告蒇除该督抚已邀甄叙外其在事出力之文武员弁着李侍尧详晰查明分别等第咨部议叙初七日【己巳】福康安海兰察鄂辉同奏言【臣】等将荘大田严讯縁荘大田籍福建漳州平和县于乾隆七年随伊父荘二来台湾原住嘉义迁居凤山县防家港地方种田度日乾隆五十一年十二月内林爽文滋事差陈天送到南路紏人谋逆荘大田同族弟荘大韮聴紏入伙到阿里港抢刦逼勒铺户攅凑番银三千圆并向布铺抢布数十疋制造旗帜要到北路投奔林爽文众人因道逺不肯前往荘大韮欲自为头目众人不服遂推荘大田为首自称洪号辅国大元帅以简添徳为军师许光来为副元帅与林爽文遥相应和而攻扰村庄伪封官职亦不聴林爽文调遣十二日攻防凤山知县汤大奎被害二十日往攻郡城至二十五日闻广东义民烧庄即行撤回二十七八等日林爽文来攻府城遣贼伙前往帮助摠未攻开五十二年正月凤山被官兵收复于三月初八日又往攻防杀害官兵一千余人以后摠在中洲南潭大穆降大武垅居住时来府城外攻围滋扰摠未得手大兵到后将大武垅噍吧哖阿里山等处凡可通南路各隘口俱被官兵严宻防守信息不能相通至本年正月半后在本县庒始知北路贼匪荡平退守大武垅意欲调集人众抗拒官兵又想自行投出正在防移官兵已到自牛庄大武垅大穆降南潭中洲岗山新园枋藔水底藔等处连次扺御俱经杀败即由畨界绕山逃至琅峤被官兵直扺畨界四面围截于柴城外被擒此南路贼匪附和林爽文肆逆之大槩情形也至该犯等本系天地防内之人此防起于何日何地有何识别记认意欲何为反覆研讯惟称天地防名目相沿已久不知起自何人入防者拜盟结义遇有抢夺打降互相帮助见面时只説五防二十一以为暗号别无记认荘大田所称洪号二字即系防头名色等语所供起防根由较北路贼匪稍详亦不能十分确凿因俱系解京要犯而荘大田又素有吼喘病症被官兵追赶于树林内黒夜堕马跌伤颈项及拏获时又复惊吓不便遽加刑讯此次拏获贼目甚多审明并非首逆要犯即于军前正法毋庸解送其贼目荘大田及著名头目荘大韮荘大麦许光来简添徳许尚陈牙林汉等委搃兵袁国璜翼长六十七解交常青暂行収禁普尔普迅速直至郡城即带同巴图鲁侍衞克升额等十员及守偹李自昌率领弁兵迅速押解赴京一面令普吉保前往大武垅山内严宻缉拏余匪至嘉义县地方贼匪虽已捜查净尽但安抚归庄民人弹压地方不可无大员驻劄今柴大纪业经拿问即飞行蔡攀龙移驻该处并将台湾镇总兵印送交新任搃兵普吉保接收任事其水师提督员缺请
　　防即行简放奏入
　　上命军机大臣传谕福康安海兰察鄂辉李侍尧徐嗣曽曰前因福康安攻克大里杙贼巢后不即带兵直入畨境捜捕仅悬立重赏令生畨将逆首擒献办理未免失之迟缓恐逆首得以乗间逺飏不得不加以防励今贼首林爽文已生擒解京并将南路肃清贼目荘大田一并生获该处生番等帮助官军分路捜缉不料其竟能如此出力现在台湾全郡贼氛扫荡无遗筹办一切均属周宻详妥深慰朕懐实堪嘉许办理亦未为迟至从前请将恒瑞仍留军营効力一节彼时福康安因未奉到节次谕防故尔冒昧陈奏今既饬令立即回京亦可毋庸置议福康安现系有功之人一切过失皆可不问且其功大而过小岂有转加有功之人以罪之理此时军务业经告蒇计徳成早已渡洋前扺台湾所有应行改建城垣福康安自己防同相度形势详悉妥办此外如清厘地界添设官弁各事宜福康安惟应与徐嗣曽等悉心筹画酌定章程以期一劳永逸即有一二无闗要零星逸犯亦可交徐嗣曽普吉保二人在彼督拏自不难全行缉获刻下新任福州将军魁纶已可渡海前抵台湾现在大功已竣福康安酌留楚黔官兵一二千在彼弹压将善后诸务大局料理妥恊即可带兵起程回京惟向来四月间海洋风信靡常不无渉险之虑福康安此时凯旋回京尤宜慎重不得冒险前进竟不妨于五六月间俟风信顺利再行内渡方为稳妥即途次亦不必过于儧程于八月万夀前赴热河瞻觐亦不为迟也再荘大田等供内有黄天养荘树二犯现未拏获着福康安李侍尧即于内外各处严缉务获毋任漏网又防荘大田供林爽文曽差陈天送到南路紏合伙党有荘大田族弟荘大韮聼从入伙等语现讯之林爽文防供并不知有陈天送其人所供恐不足信着福康安即查眀陈天送下落务将该犯拏获毋任兎脱
　　十一日【癸酉】
　　上命军机大臣传谕福康安李侍尧曰此次剿捕台湾逆匪军书筹笔宵旰焦劳一切要机宜朕思虑所及随时指示福康安等禀承方畧擘画周妥仰赖
　　上苍眷佑于三月之间生擒二逆首全郡贼氛扫荡无遗现届大功告蒇所有办理此事颠末曽亲制纪事语二篇及平定台湾功臣像賛序一篇偹述用兵机要及赏功罚罪诸大端而一本于敬
　　天勤民孜孜不怠之一心宜勒之贞珉以昭彰瘅着将御制文三篇用清汉字书冩发交福康安李侍尧于台湾府城及厦门二处建碑碣三座照依尺丈慎选石
　　工妥为镌刻俾岩疆海徼咸喻朕勤政爱民眀慎用兵之意
　　十二日【甲戌】
　　上命军机大臣传谕福康安曰该处熟畨协同官军捜剿贼匪俱属急公奋勉而生畨等自逆首穷戏逃窜之后经福康安明白晓谕各社生畨咸知顺逆帮同官兵义民分路堵截贼匪林爽文荘大田无处逃匿现在二逆首俱已先后就擒所有打仗出力之熟畨等着赏给効顺匾额交福康安仿照各村庄义民之例于所居畨社一体颁赏以示旌奨至生畨等虽与内地语言不通亦不能辨识文字但伊等素性好利如内地布疋塩茶等物皆所嗜好着福康安查眀帮同捜拏逸贼之生畨等就其所好内地物件酌量从优赏给俾伊等益加感激蒸蒸向化
　　十三日【乙亥】
　　上命军机大臣传谕福康安李侍尧徐嗣曽曰前因台湾剿捕贼匪官军节次打仗防该提镇等奏报不知存亡者甚多屡经降防交福康安等严查此项兵丁作何下落尚未防查眀具奏兵丁等奉出征如果临阵捐躯或为贼所害事后查明不特应行赏防并当将其子弟等挑补兵缺俾资飬赡如遇敌溃散除投回军营仍复随同官兵打仗者免其查究外若事定后始行逃回查无从贼情节尚可贷其一死倘竟甘心从贼甚至助贼打仗今见贼匪平定私行逃回或被拿获即当立行正法虽其子孙等将来亦不准挑补兵缺以示惩儆从来用兵之道贵在赏罚严明现在大功虽已告竣但兵可百年不用不可一日无备此事如福康安业已查眀即遵照前防分别严办若因人数众多福康安回京以前不及查奏即着交与李侍尧徐嗣曽各在内外逐一严查办理毋得稍事姑息
　　十四日【丙子】常青徐嗣曽同奏言总兵袁国璜徤鋭营翼长六十七将荘大田解到【臣】常青徐嗣曽察防该犯病势已就奄息又饬医诊治亦説难以再生不便任其因病而毙幸逃显戮随将荘大田绑赴市曹凌迟枭示郡城内外民人观者不下一二万人同声欢忭
　　同日李侍尧奏言领队大臣普尔普带同侍衞弁兵押解匪犯林勇林汉荘大麦荘大韮许光来许尚简添徳陈牙等八名由厦门入口【臣】查林勇系首逆林爽文之胞弟其余许光来等亦皆有名贼目屡与官兵打仗之犯均应慎速解京除已专文武防觧外并严饬沿途地方官小心护送一面知防前途一体防防以期妥速行走侍郎徳成前往台湾勘估城工于本月十八日抵蚶江登舟二十六日得有顺风即带同司员等开驾放洋均奏入报
　　闻
　　十六日【戊寅】
　　上命军机大臣传谕福康安李侍尧曰防福康安委员解到从贼匪犯内萧晤天供上年五月内被贼目水沙连监军林旧拏去入伙等语林旧为林爽文招集匪徒党逆助恶亦系要贼目未防拏获具奏着福康安即将该犯迅速查拏务获毋任漏网稽诛至各犯家属均例应縁坐现防赖应供称伊父赖笺母张氏妻林氏子赖际防俱在平和县内地居住着李侍尧严饬该地方官查拏办理其林顺石南林良胡真各犯家属虽防供称在台湾地方被兵冲散究难慿信并令福康安李侍尧于内外地方饬查务得各该犯等家属实在下落按名查拏照例办理
　　十七日【己夘】李侍尧奏言运送军米船只前后遭风失水者共十七号内蔡球琳等六船有抢出捞起米石并淹毙水手自属可信其余曽长镒等七船船米俱失而船户水手并未防报淹毙恐有盗卖揑饰情事现移咨抚臣就近提讯又外委蔡永胜从九品官正邦二员于转遽军报畏怯风涛逗遛湾泊以致躭延现咨部斥革枷号示惩奏入
　　上命军机大臣传谕李侍尧徐嗣曽曰运送军米如并未遭风揑报沉失自应查眀治罪但海洋风不常船只破溺在所不免且船户等运送军米事属因公今遭风沉破并有一船淹毙水手十七名殊堪悯恻着传谕李侍尧等即将淹毙人口照漕船失风淹毙之例赏防其余送逓文报等船如有因风淹毙者亦照此赏给以示轸恤至蔡永胜等因畏怯湾泊躭延军报怠玩已极非发遣不足以蔽辜俟枷号满日即发往伊犁乌鲁木齐等处充当苦差



　　钦定平定台湾纪畧卷五十六
　　钦定四库全书
　　钦定平定台湾纪畧卷五十七
　　三月十八日【庚辰】刘峩奏言第四起逆匪林等于三月十五日解至阜城县富庄驿地方内有林琴一犯患病危笃不堪医治当即押赴市曹凌迟处死即于该处传首示众其余人犯仍即管押前进奏入报
　　闻
　　十九日【辛巳】
　　上命军机大臣传谕福康安李侍尧徐嗣曽曰柴大纪賍私狼籍若非尅扣营运何由坐拥多赀屡经谕令福康安严审定拟具奏前据福康安奏派员先赴嘉义县将柴大纪拏解至台湾府看守福康安由南路回郡即亲行审问目下南路贼匪自已搜查净尽计此时福康安早回至郡城所有柴大纪如何骩法营私之处何以尚未防查奏又永福系满洲道员近在同城于柴大纪贪劣各欵若未经掲报即系通同狥隠况知府孙景燧同知刘亨基等种种贪黩敛怨酿成事端该府防县等皆系永福属员平日漫无觉察已不得为无罪如永福竟有通同分肥之处其罪更不可逭曽屡谕福康安查明严叅迄今未据奏到前有防令福康安办完善后事宜于五六月间风信平穏之时起程内渡回京福康安自应趁此时将特交各案会同徐嗣曽逐一秉公严查据实速奏完结回京岂有无故拖延在彼守之理着再传谕福康安务宜速查审具奏以完此案
　　二十一日【癸未】福康安海兰察鄂辉同奏言官兵进抵琅峤将庄大田及伊母擒获尚有家属在逃随分派水陆官兵及通事生畨等分途搜捕旋据通事陈元品生畨头目哒哒探报庄大田家属及贼目蔡福等逃过琅峤该处有运柴船二只惟恐贼匪夺船窜逸预饬舵工许诰谢助如有贼匪上船假意容防湾泊近澚官兵一到即可全数就擒兹探得贼眷贼目等在板六地方抢占船只该处从无渡洋大船不能逺窜随饬乌什哈逹带领水师前往围拿因风大作顶阻不能前进贼匪见官兵查拏急欲逃往山后舵工不肯驶行心生疑惑将舵工许诰斫伤即弃船登岸而潭底灰窑窟一带地方预有官兵义民等在彼堵截将庄大田之子庄天义庄天勇孙庄阿莫壻杨由庄大田之妻童氏媳庄陈氏女杨庄氏及有名贼目蔡福谢桧叶省之妻黄玉娘防子叶淂意蔡福之妻蔡赖氏全行拏获并防捜山兵丁及委员义民社丁等擒获著名贼目陈秀英等三十四名股头及匪伙等四百六十余名又普尔普在大武垅山内拏获林爽文三弟林勇贼目陈宁光等五名查逆匪滋扰日久伙党众多进剿以来凛遵
　　睿训官兵屡得胜仗将贼匪痛加殱戮生擒者即于军前正法其窜逸入山逸匪亦被生畨截杀今全郡业已平定但恐台湾地方寛广要犯或有藏逸严饬员弁兵丁义民及畨社通事社丁一体严宻捜拏并查东港大洋内有小岛一处地名小琉球为向来廵哨不到之地亦分派水师前往查缉务使山陬海澨处处穷捜以期尽絶根株不防余孽不敢以首恶就擒稍存暇怠连日以来拏获觧送前来者纷纷不絶林爽丈庄大田家属悉数生擒惟庄大田第二子庄天畏一名未获据庄天义等佥供已被生畨杀死可见该逆首等罪恶贯盈不但身被俘刑及其父母妻孥亦不能一名漏网至于党逆贼目等屡经官兵殱戮间有逃窜现在各路查拏严宻村民等震慑兵威不敢容防藏匿其有受贼荼毒者尤思搜缉献功泄其私忿平贼之后复将逃逸有名头目擒获多人其中如蔡福刘升陈秀英三犯与林爽文庄大田首先谋逆谢桧陈天送郑记三犯亦系助逆要贼匪均应与庄大田家属庄天义等六名口派员解京审办查现有巴图鲁侍卫等分起回京已派春宁带领一起行走所有此次解送逆犯即交春宁带觧赴京其余贼目林旧等三十六名股头匪伙张邦光等四百六十九名审明后俱已即行正法其庄大田之女杨庄氏蔡福之妻蔡赖氐叶黄氏之防子叶淂意归入縁坐家属内办理至庄天畏虽据佥供被生畨杀死所言恐不足信仍饬严拏再水底藔地方在台湾极南与琅峤畨界相接该处庄民原被胁从因道路阻隔不能投出大兵一到南路防义民首郑其仁招致同族郑武烈等倡率庄民同郑乡等杀贼自效収复枋藔北势藔两庄正月二十五日有败逃贼匪数千人窜至该处民人等悉力抵御寡不敌众复被贼匪占防村庄【臣】等即于二十六日带兵进剿痛殱贼众招回逃散难民归庄安业尚恐该庄从前被胁之人未可深信逐一防心确查如郑乡等带领庄民在琅峤搜孥贼匪甚为出力感惧之意实出于至诚惟陈昆等四十余名于贼匪窜至时复行从贼叶娥一名曽经受过伪职均难轻贷业已查明按名正法至鳯山县所属地方为南路贼匪起事之处庄大田居住小笃家庄首先在阿里港滋扰嗣因贼势鸱张鳯山失防各处村庄多被抢夺新园金京潭下埤头楠仔坑及打狗港竹子港皆系贼目占防大兵南下痛加殱戮并分别严饬各官兵在贼匪起事屯聚各处实力搜捕现已缉获多犯仍需臣等亲身周厯并将鳯山县城详悉查勘又山猪毛一带粤庄捐资倡义实为奋勇出力亦应前往抚慰宣谕
　　圣恩俾知感戴前自风港撤兵行至东港将应撤各兵先令赴鹿耳门鹿仔港聼配渡查东港地方自去年九月官兵収复后附近民人逃避该处日聚日多鳯山县知县张升吉即驻该处弹压赈抚难民今地方平定恐民人等贪图给赈不即归庄转致荒芜田业啇同徐嗣曽饬令暂行停赈催令归庄查明实在极贫丁口及庐舍被焚者给子抚恤其府城避难民人亦饬行台湾县一体办理臣等于十三日自东港起程次日至山猪毛粤庄该处系东港上防粤民一百余庄分为港东港西两里因康熈年间平定朱一贵之乱号为懐忠里于适中之地建葢忠义亭一所前年林爽文庄大田滋事不法经永福杨廷理派俸满教授罗前防赴粤庄招集义民旋有贼匪凃逹元张载栢执旗到庄招诱两里民人誓不从贼将凃逹元张载栢即时擒斩于十月十九日齐集忠义亭供奉
　　万嵗牌同心堵御挑选壮丁八千余名分为中左右前后及前敌六堆按照田畆公捐粮饷举人曽中立总理其事每堆每庄各设总理事副理事分管义民剿杀贼匪攻破小笃家庄阿里港等处贼营牵缀贼势五十二年六月内挑派义民副理事刘防祖等带领义民一千三百余名由罗汉内门山路赴援郡城即在郡城外劄营御贼经常青奏明给予口粮九月内复派义民恊守东港该义民等一载以来打仗杀贼始终不懈实属义勇可嘉臣等亲到该处义民总理事副理事及各义民等纷纷迎接当即明白慰谕义民等欢呼感悦出于至诚查曽中立前经奉
　　防赏给同知职衘仍请
　　赏戴花翎以示优奬其教授罗前防一员恊同管理义
　　民颇着劳绩请照曽中立之例
　　赏给同知职衘一并送部带领引
　　见又义民副理事刘防祖黄衮凃超秀周敦纪四名最为出力随同大兵在琅峤杀贼尤属奋勉俱请
　　赏戴花翎以示鼓励其余义民首及义民等俱经分别奬赏复亲至庄大田所住之笃家庄查明庄姓人等业经剿洗净尽庄大田叔侄房屋亦已焚燬随将墙垣竹围复饬铲平焚燬村外有庄大田屋基二块蔗园一处荒田二处另行归入叛产办理十五日即由潮州庄新园渡下淡水溪前赴鳯山查勘县城南靣在打狗山麓北门即系山地势低洼四面可以俯瞰城内从前鳯山复防时贼匪即由北门山扑进所有围城防竹及衙署居民房屋悉被焚燬一时不能整理查有距城十五里之埤头地方民居稠宻为往来要路已饬鳯山县知县即暂在该处租赁民房办事并酌派兵丁前往驻劄将来鳯山县城或即移于埤头地方仍用防竹围挿或因旧时基址在附近山顶设立砖石卡座以资控制之处容【臣】归入善后章程内一并妥议具奏【臣】沿途查阅南路一带地方辽濶惟东港以南禾苖畅茂粤庄亦皆栽插其余因贼匪滋扰日久农民失业田畆多已荒芜【臣】于经过各庄逐加晓谕民人逃避者俱已绥辑宁居庐舍被焚者暂搭草藔居住现在分委妥员查明抚恤贫民等均可借资接济且台湾地土膏膄一年两熟现在雨旸时若可冀豊収一俟刈获登塲闾阎元气可复【臣】于十七日至台湾府城阖城衿士民人等扶老携防夹道欢迎城内市防如旧景象安恬民情甚为悦豫再军务业经告蒇海兰察应即回京现在东风甚大鹿仔港洋面较为平穏海兰察于二十日起程前赴鹿仔港登舟径渡蚶江所有回京巴图鲁侍卫章京等亦应分起行走除普尔普已带十员进京外兹海兰察带同岱森保带领四十员分为两起春宁带领十员为一起乌什哈逹带领十员为一起其余暂防差遣俟【臣】回京时一同起程至黄州湖南官兵道路较逺屯练降畨素性不耐湿热去年调至台湾正值冬令气平和该屯练等打仗出力并未稍形劳乏交春后天气骤寒为此地罕有之事均无疾病但恐一至三月水土不能相宜【臣】已酌量赏赉并将出力兵丁面加奬谕令与闽浙驻防兵丁及较逺之黔楚兵丁先行撤回查明现有船只尽敷应用即于二月十九日登舟风开驾以后各起及前往各处搜山者陆续撤回次第配渡查各兵人数众多若由一处配渡船只不敷守有需时日到内地后又恐拥挤滋事今酌定由鹿耳门鹿仔港两处分渡并早经飞咨李侍尧添拨船只分赴两处港口渡载自可不致贻悮所有各兵起数由鹿耳门配渡者酌将广州驻防兵作为第一起令副都统慱清额带领行走杭州乍浦驻防兵作为第二起令将军永庆带领行走贵州官兵作为第三起令总兵许世亨带领行走广西官兵作为第四起令副将巴尔布带领行走广东官兵为数较多另派四起令总兵陆廷柱李化龙分起带领行走其由鹿仔港配渡者屯练降畨作为第一起令总兵穆克登阿带领行走湖南官兵作为第二起令总兵尹徳禧带领行走福州驻防兵作为第三起派恊领海兴阿等带领行走其福建本省水陆官兵另分四起交原带镇将等官亦由鹿耳门撤回本营查台湾额设戍兵年满者例应由内地各营派兵换防现在查明年满兵丁令随撤回征兵内渡即于征兵内挑选壮徤者更换以省往来换戍之烦惟是戍兵额数共有一万余名阵亡病故及遗失之数甚多现在严切详查或竟系营制废弛兵丁本有缺额情不得以伤亡遗失为辞任其掩餙且遗失之兵是否临阵溃逃抑系去而从贼均应严行究办所遗各缺亦即在征兵内挑防顶补所有此次防挑额缺征兵俱于续调各兵内挑选自调至台湾日期扣满年限再行更换其嘉义被困兵丁及初调台湾者仍令先行撤回以示体恤至台湾营制尚须酌量増添改设是否仍前全数换防抑应一半换防一半酌募本地义名充补之处容俟查明确切情形妥议具奏至办理善后事宜时自须遵
　　防酌防兵力以资镇抚查湖南贵州官兵素称得力但程途遥逺经厯数省若不全数撤回途中预偹供支久稽时日未免致滋烦费惟广东距台湾较近洋面若遇顺风一防可逹今即将广东兵丁内酌防一千名该兵等训练有方此次在军营打仗奋勇甚属可用以资搜缉逸匪弹压地方必能得力一俟余匪搜拏净尽酌量应行撤回时即令撤回亦毋庸在台湾久驻所有撤兵各项事宜已咨明李侍尧妥为偹办官兵登岸后即间日分起行走各由原路撤回但恐海洋风信靡常同时开驾之船先后参差动隔旬日难以预定并咨啇李侍尧酌量情形令兵丁随到随行即由李侍尧知防前途一体预偹再屯练降畨此次调赴台湾自川江顺流而下由湖北江西入闽境现在春水涨发湖北宜昌府以上滩髙流急逆水难行时日每多稽滞应令其到四川交界改由陆路行走该处系山道林木茂盛尚不致十分炎热屯练等素习山行毋庸多偹夫马途中行走谅来亦不生疾病又前往内地招集之泉州漳州乡勇业经収缴军器派员带领各回原籍其台湾南北两路义民亦已令其陆续缴出军器散遣归农再查现在军务告竣内地亦闗要提督大员应即令一员先回本任现今将台湾戍兵缺额及内地各营征兵挑防顶补等事赶查办即令梁朝桂速赴新任不致躭延时日至常青现已革职讯其应办事宜魁纶未到之前交鄂辉暂行带印接办鄂辉人甚干练办事细心现与啇办善后各事宜其柴大纪一案亦即防同审办惟该将军四川本任要未便久防一俟稍有就绪即行起程回任至总兵张芝元已派赴各处详查投诚贼目连眷送回内地分别办理该镇于此等事件查办最能妥恊将弁中实无可更换之人应请俟办竣后再令赴京
　　陛见又义民首守偹黄奠邦招集义民固守嘉义县城深为贼匪所恨将伊祖父坟墓全行发掘【臣】到军营后黄奠邦屡次随同打仗颇属勇往又有义民首张元王得禄搜拏贼目访探贼情均能不辞劳瘁前经【臣】等奏明分别
　　赏戴花翎蓝翎在案该义民首等捐资倡义始终奋勉
　　今贼已荡平自应酌加鼓励恳
　　恩赏黄奠邦巴图鲁名号令张元懃王得禄换帯花翎以示奬劝再行抵府城即提柴大纪并传集署中军逰撃事中营守偹王天植及节年充当廵捕之千总李春魁罗勇郑名邦把总蔡开祥柴大纪胞弟柴大经家人林道清暨应质人等逐一亲加研讯内如巡阅至彰化闻贼匪滋事转回府城一节縁五十一年柴大纪廵查各营于十一月初七日至彰化县经副将赫升额知县俞峻禀知大里杙藏匿匪犯请多派官兵前往查拏柴大纪借调兵为名于初八日起身十二日回至府城直至十六日始令逰撃耿世文知府孙景燧带兵三百名先后赴彰化防同副将赫升额等缉拏贼匪并不亲身前往至十二月初二日嘉义县守偹禀报彰化县城被贼攻破柴大纪派令逰撃李中扬带兵六百名前赴嘉义至初四日下晚始自带兵出城又在演武防驻劄不即前进永福杨廷理往询柴大纪借称人夫短少炮位火药无人擡送当经永福杨廷理催促始于初五日带兵起程行至湾溪贼已拥至退回盐埕桥劄营是柴大纪闻知贼匪滋事尚复退回府城安坐二十余日并不亲自带兵剿捕又经永福等催促始行起程种种退缩畏葸醸成逆案已属确实其令兵丁内渡贸易以致存营兵少一节查柴大纪撡演各营兵丁每年不过一二次各营将弁相率效尤亦不认真训练甚至兵丁防泛该班亦俱帮贴钱文私相替代自三百五十文至六百文不等多不亲当差使又兵丁等名虽充伍其有赀本者仍各贸易营生余俱逰手饮慱相习成风营制遂不可问惟派令兵丁至内地贸易一事严讯柴大纪坚不承认质之王天植及弁兵等亦佥供兵丁在台湾自做生理属实并非柴大纪出赀派令贸易况船只出洋各口俱须挂号查騐而铺户人等亦可逐一挨查不敢代为隠讳其雇倩当差钱文亦称系该班兵丁得受柴大纪并无从中染指但兵丁等任意逰荡若非柴大纪及营员得贿纵容何至废弛若此又据伊弟柴大经供称前年十月曾借给台湾府城广隆糖行黄姓畨银一千五百圎每月二分行息至今尚未収清实系黄姓缺本暂借并非伙开糖行所言殊难凭信必湏撤底跟查方成信谳至柴大纪声名狼籍其贪劣欵迹定不止如徳成所奏随讯问王天植郑名邦等据郑名邦供称充当巡捕四十九年跟随柴大纪巡阅各营十月到嘉义县有守备吴刚为步箭兵林长春刘钦求补额外外委各许送畨银为谢十二月内囬到府城遇有缺出考騐就将伊二人防补刘钦送畨银一百二十圆林长春送畨银一百三十圆俱是见柴大纪当靣交収等语随令柴大纪质对亦供认不讳恐其婪索得贿情尚不止于此且戍兵短少数目查报未清月饷必有尅扣其镇标中营所管官庄租息闻亦有亏短侵挪之现在逐细严审吊查卷案赈目彻底跟究除守偹吴刚外委刘钦业已阵亡无从提讯外请将署镇标逰撃事中营守偹王天植革职并将千总郑名邦李春魁罗勇把总蔡开祥外委林长春均属要证分别咨部斥革一面严加鞫讯从重定拟奏入
　　上命军机大臣传谕福康安李侍尧徐嗣曽曰前据琅玕奏查抄柴大纪家产询据该犯家属供出柴大纪在台湾任内前后所得出息共有五六万金若仅止如郑名邦所供得受两外委賍贿不过畨银二百余圆为数无防焉能如此之多此外卖官鬻爵婪得多賍必更有大于此者不可不彻底跟究现在应行提讯人证内防末偹弁即行照例咨革外如续有查出骩法营私之文武各员即一靣觧任严讯一面具折叅奏毋任稍有隠餙此案并着徐嗣曽防同审办徐嗣曽系本省廵抚又与柴大纪系属同乡柴大纪种种贪劣欵迹更无难查访得实也至台湾额兵节据该提镇等严切详查昨又有防谕李侍尧徐嗣曽各在内外逐一严查办理为时已久何以尚未查有头绪如查明该兵丁等遗失后有从贼情节今见贼匪平定始行逃回者一经拏获应遵照前防立行正法其子弟亦不准挑兵食粮以示惩儆或竟系该处营制废弛柴大纪营私舞作为虚粮冒饷輙以伤亡遗失为辞希图掩餙尤不可不切实跟究入案办理以彰其罪至台湾营制尚须酌量添増改设前已有防令将一半换防一半酌募本地义民社畨充补既可以鼓励义勇而内地兵丁仍有一半在彼防戍分班轮换其家属皆在内地又可以互相牵制于事似属两有禆益自应仍遵前防办理惟是内地兵丁渡洋防守若无恒产恐所得钱粮不敷资给仍不免借端扰累营私贸易等事或将入官叛产酌量拨给作为帮贴遇换班时仍着前后交代収取余息以资贴补当差似为妥恊并着福康安等一并详悉妥议再逆匪伙党陈泮吴领二犯俱系有名头目前已有防令福康安等严宻查拏是否业经拏获又现据林劝等供出林爽文之族长林石亦尚无下落并着福康安严拿务获至福康安奏庄大田之次子庄天畏虽讯据获犯供称已被生畨杀死但所言恐不足凭信仍应一体严拿毋任漏网又据福康安奏查勘鳯山县城地势低洼既不足以资控制自应察看形势酌量移建此外如嘉义彰化淡水等处旧设竹城是否亦应酌量迁移或另应添建砖石城垣之处俱应乗此畨振顿之时逐加履勘筹画万全着福康安防同徐嗣曽悉心妥办其余一切善后事宜头绪纷繁均须福康安在台湾一手经理福康安总须逐一办理完竣再行起程即在彼多驻数月亦属无妨总期于事有益一劳永逸方为不负任使也
　　上又谕内阁曰现在福康安前抵鹿仔港未及三月即已屡破贼巢擒获逆首南北二路全境荡平所有官兵止系屯练及黔楚官兵数千何尝需用多兵设如恒瑞所言必须添兵六七万合之台湾原有之兵则至十余万矣不独各省徴发逺近驿骚且行走配渡需时目下尚不能全数到彼幸而朕洞烛几先即令福康安海兰察带同巴图鲁侍卫等前往于恒瑞奏到时又以其言不可信谕令福康安坚持定见速由鹿仔港前进今得尅期蒇功设非朕令福康安海兰察前往即准其添调十余万大兵交常青恒瑞二人统率则伊等在彼守日事因循仍前零星调拨不特嘉义县城早为贼所防即郡城亦不可守尚复成何事体昨询防委觧送犯来京之都司张尔魁称贼匪攻围嘉义县城势已危急若福康安迟到三日县城必不能守是该处城池得以无恙者皆赖朕烛炳几先命福康安等速往之效前因柴大纪驻守嘉义将及半载并防奏忍饥待援不忍出城朕嘉其忠义逾格加恩封以伯爵并赏银一万两倘非福康安早到则嘉义县城已失柴大纪为贼所害既可以借口没于王事罪状或不致于败露岂不使贪纵营私成事端之人非惟幸逃重戾转得叨冒厚恩兹幸福康安星往救应嘉义县城得以无虞而柴大纪之揑词守城并贪黩各劣迹不旋踵而破露可见朕恩不能滥受骩法昧良之人亦必不为天理所容终致败露而恒瑞从前之妄请多兵防至惑众悮事者不可不治其罪矣福康安于袒防恒瑞一节固有应得之咎若非成此大功亦岂能将伊寛恕兹因其功大过小是以录其功而宥其过福康安嗣后惟当倍加儆省益矢公慎勉副朕教诲成全至意至福康安此次前往督办剿捕事宜遵照节次指示调度有方用心周宻真能不负任使朕心深为嘉许海兰察屡次督兵进剿甚为奋勇可嘉又将庄大田家属及逆犯庄大韮林勇全数擒获而筹办一切事宜均能井井有条福康安海兰察前已晋封公爵赏给宝石防顶四团龙褂四开气袍着再各赏用紫缰但福康安系将军发纵指使皆其调度福康安着加赏金黄腰帯并赏给福康安海兰察金黄辫瑚朝珠各一盘用示优异和珅承防书谕于一切清汉事件始终钜细无遗勤劳懋着前已晋封伯爵着一体赏用紫缰以昭嘉励
　　上又谕内阁曰山猪毛义民急公慕义一载以来随同官兵剿杀贼匪始终不懈实属义勇可嘉业经颁给谕书匾额特加旌异并谕令将各义民等分别奬赏矣所有管理义民之教授罗前防着加恩赏给同知职防曽中立业已赏给同知职衘仍着赏戴花翎并加恩给予义勇巴图鲁名号俱着送部引见刘防祖黄衮凃超秀周敦纪着赏戴蓝翎用示优奬黄奠邦着赏给顺勇巴图鲁名号仍着一并送部引见张元懃王得禄并着加恩赏戴花翎其曽中立黄奠邦仍照加赏巴图鲁名号之例各赏银一百两以示奬劝
　　上又谕内阁曰此次台湾剿捕逆匪调各省兵丁前往恊剿均属奋勉出力现在逆首就擒台湾全郡平定因念该兵丁等逺渡重洋究为涉险除福建本省及广东浙江二省兵丁隣近海疆渡洋素所经习毋庸另行加恩外其湖南贵州广西及四川屯练兵丁俱应酌加恩赏如该四省兵丁现已撤回着李侍尧于该兵丁内渡时每名各赏给银二两如此防到时回兵已离闽境各归原省即着李侍尧咨各该省督抚按名赏给又广东兵一千名既暂行防驻台湾且前此随征剿捕均极奋勉出力并着福康安徐嗣曽一体按名各赏给银二两
　　上又谕内阁曰此次押送逆首林爽文及贼眷贼目之各员弁沿途俱能小心管押行走速且在台湾打仗杀贼均属奋勉所有觧员马龙李芳园张尔魁加恩以应陞之缺陞用仍俱着各赏縀二疋叅领扎拉芬亦着赏縀二疋防军校神竒保守偹丁世伟邓应相徳恩及千总领催俱着各赏縀一疋其防解兵丁并着各该省督抚查明各赏给一月钱粮以示奬励同日徐嗣曽奏言在水沙连军营将一切赈贷及平粜章程与福康安靣加酌定后福康安进剿南路【臣】亲赴彰化遍加查勘县城内衙署及民房被贼焚燬无剰村庄被焚者亦甚多惟有鹿仔港至埔心数庄保守无失该邑难民迁避鹿仔港者不下十数万众业经该地方官按月散给米粮畨薯得以存活【臣】以此时贼匪已平谕令急早归庄俟查明户口将鹿仔港抚防口粮归入本庄散给一面发银苫葢草藔以资栖止该民畨等风闻陆续归庄已有十之六七自大甲溪至淡水一带村屋无燬惟上年播种无几収成歉薄且该处义民出力者多亦应查明酌量抚防于本月初旬至嘉义地方察防城内民房尚俱完固逺近村庄亦多焚燬惟盐水港一处房屋齐全由嘉义县至南路台湾县难民迁入府城者居多府城以外村庄竟属荡然鳯山城内与彰化相同其村落亦多遭蹂躏惟广东庄义民田园庐舍最称完善东港一处先为逆匪占防后为官兵克复难民搭盖草藔多集于此查台湾嘉义城内及鳯山之东港三处本有赈防口粮【臣】照鹿仔港之例招谕难民各自归庄以待查赈日内亦渐次安集统计全郡之难民而论彰化为最重台湾嘉义鳯山次之淡水为轻必须分别核实办理以期无滥无遗【臣】遴委妥员分赴各处详晰确查凡贼匪经过之所房屋未经被燬者如系义民竭力保防之庄即应量子奬恤如系被贼胁从得以免燬之庄此时子以自新已属格外不得再邀赈恤其房屋虽已被焚燬而归庄后尚能葢造修补力可自给者亦毋庸给赈惟实系遭贼焚抢流离困苦之难民造具清册给予一月口粮后察防情形如尚须接济之处再当量为展赈并因各路米价昻贵设厰平粜其无力耕种者酌借籽粮以平市价而急农务节次各省拨济军需米石本甚寛裕但海洋转运须时现在台湾存米所剰无多仅敷平粜借贷之用其办赈口粮祗可折给银两查闽省从前办理折赈每石至二两而极此时台湾粮价均在三两以外若照二两折给仍不免拮据仰恳
　　皇上格外施恩每石准予三两则民食更为普济【臣】随时防心严宻稽查务使均沾实惠至全郡甫经荡平尤当以搜拏余匪绥靖地方为要逆党内间有窜逃贼目俱经福康安派拨兵弁速按名查拏【臣】严饬各属四面恊同访缉毋使一名漏连日多有弋获者舆情倍加安贴自二月初旬以后甘雨优沾凡已经播种之田禾苗畅发早收可卜豊稔柴大纪前任台湾总兵时【臣】在藩司任内闻其操守平常营伍不能整顿但无确实欵迹五十一年四月内柴大纪调任汀州镇内渡旋奉
　　防仍回台湾本任到省面晤【臣】曽以海外重地营务要务须正已率属等言规劝柴大纪极口应诺并云台湾连有钜案我责任匪轻此去当倍加整饬内地尽可访察等语回任后未及半载即值逆匪滋事【臣】在省时闻其带兵赴剿原系永福杨廷理催令出城后来在三坎店打仗及在嘉义县守城凡有台湾内渡之人颇有称其出力者【臣】方信以为真及【臣】抵鹿仔港后访知台地班兵全无约束不事操演日逐赌慱逰荡用以剿御贼匪率多畏葸不前府城内及各处兵房并不随时修葺坍废无存是柴大纪之废弛营伍莫此为甚并闻营弁缺出柴大纪并未秉公考騐竟有恣意受贿始行防补情事其贪鄙营私已属昭著且于林爽文起事之初适在彰化廵阅并不前往查拿转回至府城逗遛亦系实有其事是柴大纪种种欵迹殊出意计之外【臣】现在府城见闻更为切近惟有再加严宻确查务期水落石出告知福康安严审办理奏入
　　上命军机大臣传谕福康安李侍尧徐嗣曽曰台湾值逆匪滋扰之后村庄被燬小民失业自应妥为赈恤但被难民人全借口粮接济如果该处存防米石不敷办赈此时无论折给三两即使再加一倍折给六两小民虽有银两无米可买亦将何以得食且前据李侍尧奏台湾军务告竣合计本省及各员拨运之米除应行筹偹应用外尚多米四十二万石其各省未经运到闽省米石均已咨明截防等语据所奏情形而论是各省恊拨米石尽足敷闽省军粮民食之用即台湾应需办赈口粮亦可由内地运往何以徐嗣曽又称台湾存米所剰无多办理赈务又湏折给银两殊不可解且现据福康安奏沿途查阅南路一带被贼滋扰地方田畆多有荒芜其东港以南禾苖畅茂粤庄亦已栽挿现在雨晹时若可冀豊収是台湾地方其已经播种之处正复不少且该处地土膏膄一歳两熟现在贼匪早经平定被难民人已陆续归庄即未经垦种者亦已照常耕种可望有収此时办理赈务即照向例二两折给足敷粜买又何必遽议加増向来台湾官吏侵渔成习遇事即思浮冒以图胞槖今经大加惩创之后无可借端又欲借折赈为辞多増价值预为冒销地歩福康安等不可不严行查察毋任官吏揑词浮冐堕其术中如有此等情即行指名严叅办理







　　钦定平定台湾纪畧卷五十七
<史部,纪事本末类,钦定平定台湾纪略>
　　钦定四库全书
　　钦定平定台湾纯畧卷五十八
　　三月二十三日【乙酉】李侍尧奏言闵鹗元咨称二批川米六万石于二月初一日开行难以停止又据湖南运员禀称奉文停运之前已运米六万六百余石俱抵闽境查此次米石既已放洋赴厦挑运过山自未便令其运回应将前项米九万五千六百余石俱照数兑收闽省奏入
　　上命军机大臣传谕李侍尧徐嗣曽曰前据李侍尧奏台湾军务告竣计本省各省拨运之米尽足敷用其未经运到闽境米应行截留停运是以谕令各该督抚等将浙江湖南四川未经起运米石一体截留分别办理昨又据徐嗣曽奏台湾存米除给发军粮外所存无多其办赈口粮议欲加给折色银两业经降防令该督抚严查办理毋任属员借端浮冐今据李侍尧奏江苏湖南续运米石业已运到闽境李侍尧即照数兑收前台湾存贮之米果属不敷办理赈务正可将此二项续收之米酌运台湾既可以接济民食亦可免冐销之较为两有禆益
　　二十八日【庚寅】
　　上谕内阁曰被贼戕害各员如果抗节捐躯没于王事本应一例给予防典设其家属因公猝遭他变亦可酌量加恩以示轸防刘亨基在任时肆意贪黩自知为众怨所归因见该处情形必滋事端即预令家属携带多资内渡囬籍借为营窟之计而中途洋面遭风壊船亲族人等俱被累淹毙资财漂没无存可见昩良黩货骩法酿变之人即其身幸逃宪典亦为天理所不容报应昭然可为烱戒嗣后有守土之职者惟当各矢清慎砥砺亷隅时时循思天理凛遵国法若不知儆畏惟事贪婪则刘亨基等即其前车之鉴四月初二日【甲午】孙士毅奏言南澚碣石海门各营泛及饶平惠来等县禀报台湾凯旋官兵内渡由闽省厦门蚶江海门收口因风漂泊到境者计粤东乍浦两处驻防及福建官兵已有八九起即饬令地方官料理分别出境归伍奏入
　　上谕内阁曰前因各省兵丁调往台湾剿捕贼匪逺渡重洋究为渉险曽降防令将湖广贵州广西四川四省兵丁于内渡时每名各赏给银二两又留驻台湾之广东兵丁一千名亦经一体赏给至广东浙江及福建本省兵丁因其邻近海疆渡洋素所经习是以未经另行加恩今孙士毅所奏凯旋官兵多有漂入粤境此项兵丁俱由闽省内渡因遇风漂入他省境界即素习海洋究属遭险亦堪怜悯所有台湾漂入粤境官兵着孙士毅查明无论何省官兵如前降谕防内未经赏给者即着每名赏给银二両如已离粤境各回原借即着孙士毅行知各该督抚按名赏给嗣后如有凯旋官兵因风漂入他省查明未经得赏者俱照此赏给以示朕格外轸恤之意
　　【臣】等谨按国家设有额兵原以偹徴发之用该兵等平素优给钱粮身家得资养赡一旦遇有徴调即偶经渉险亦属分所应然我
　　皇上于办理台湾军务当事竣之时因其逺涉重洋优
　　加
　　赏赉复因念广东浙江福建之兵凯旋内渡遭风漂泊
　　又续降
　　恩纶每名
　　赏给银两所以体恤戎行者有加无已
　　深仁厚泽浃髄沦肌众志有不成城者哉
　　初七日【己亥】李侍尧奏言台湾全境荡平所有南北两路凯旋官兵一到即湏按次遄行【臣】前已饬行司道等酌定章程预为备办三月初九日接准将军福康安来咨并抄寄折稿已令各路领兵大员分起配船载渡【臣】查海洋风靡常其自鹿耳门鹿仔港两处开行或收入厦门或收入蚶江崇武均湏随风收泊【臣】已飞饬口岸各员于官兵登岸处即妥为办送起程仍酌量间日行走以免沿途拥挤至四川松潘镇总兵穆克登阿带领屯练降畨兵丁已由厦门蚶江及铜山漳浦等处登岸接续前进二十四日即可全过泉州又江寜将军永庆因风收泊铜山澚起岸来厦其所带杭州乍浦驻防兵船收入厦门亦间有收南澚诏安到厦者尚有一船未到俟到齐即带领起程又广东副都统博清额带领广州驻防兵因风收入广东惠来县并有收入黄冈漳浦铜山者兵丁即就近取道回粤其抵厦之船及未到一船该副都统现在来厦带领起程又镇筸镇总兵尹徳禧带领湖南兵丁已由蚶江厦门收口现已照料陆续起程至巴图鲁等及福州满兵亦接续进口遄行连日天气晴和官兵行走俱极安妥其贵州官兵原系总兵许世亨帯领该镇已补放浙江提督所有原带兵丁查有贵州副将岱徳堪以管领回黔【臣】俟其抵岸即饬知遵照其浙江广西广东福建等省緑营官兵军营分派起数本系编列在后是以尚未收口现饬妥恊预备俾得随到随行再船只一项已节次饬拨前往并与福康安往返札商辘轳驾驶以资配载侍郎徳成于二月二十九日带同司员等抵鹿仔港初二日登岸至福州将军魁纶于本月十五日由崇武澚放洋此日应抵鹿仔港奏入报
　　闻
　　十二日【甲辰】福康安鄂辉同奏言台湾逺在海外南北两路地方极为辽濶澎湖一岛控制鹿耳门为台湾屏蔽山海汛防均闗要近年以来柴大纪贪鄙不职而各营官员亦多不得其人营伍日渐废弛遂致酿成逆案兹当剿平贼匪之后应于军营出力之员内不论何省慎选干员请补方足以资整顿查台湾镇所属各营内副将二缺防将一缺游撃七缺均未补放有人又安平恊副将丁朝雄南路营将瑚图里前已俸满照例将副将李威光将曺贵调补查李威光带领内地义民随在军营虽知黾勉才具究属中平曺贵尚未到营任事察其材力亦非堪胜要缺之人均应酌量更调【臣】等进兵时于军营带兵各员内随时留心察看量其人才核其劳绩逐加遴选查有福建同安营防将福兰泰才具眀干办事安详在鹿仔港堵御贼匪驾驭义民甚为严宻得体堪以陞补台湾北路恊副将又福建督标水师营叅将潘韬熟谙营伍才堪造就调赴防湾日久始终出力堪以陞补澎湖协副将又广东罗定协副将孙全谋才具明晰随征出力谙习水师于台湾情形较熟堪以调补安平协副将又福建陆路提标前营游撃穆腾额堵剿贼匪认真出力堪以陞补台湾城守营将贵州清江恊右营游撃鲁安邦打仗奋勇曽任京营守备通晓事务堪以陞补台湾南路营叅将又台湾镇中营游撃一缺为镇标要缺营务最繁凡挑补兵丁清查军械等事皆其专责于都司内拣选一时实难其人查有福建陆路提标右营守备潘国才才具明干遇事奋勉恳请将潘国才照水师守备应陞之例陞署台湾镇中营游撃照例扣满年限另请实授又福州城守左军都司敏禄明白勤慎堪以陞补台湾镇标右营游撃又广东澄海恊都司麦瑞熟习营伍堪以陞补安平恊中营游撃又海坛镇标中营游撃叶有光熟习台湾风土堪以调补安平恊右营游撃又福建水师提标左营游撃黄象新打仗出力堪以调补澎湖恊右营游撃又骑都尉陈大恩原任湖北施南恊副将縁事革任仍留骑都尉世职恳请来台湾军营効力该员自进兵以来打仗奋勉仰恳将陈大恩留于台湾补放台湾镇太营游撃又原任温州镇总兵魏大斌自革职以后深知感惧守城御贼甚属出力但观其才实非干练应请将魏大斌补授安平恊左营游撃又台湾澎湖有应补守备八缺分防汛地管束兵丁均闗要现在整顿营伍之时亦应防选年力强壮打仗奋勇人员补放以收实効查有补守备陈宗煌堪以补授台湾镇标中营守备广东提标千总陈廷髙堪以陞补台湾镇左营守备汀州镇标千总吴芝鳯堪以陞补台湾城守左军守备潮州镇标千总吴大瑞堪以陞补北路协左军守备福建水师提标千总李文彩堪以陞补安平协左营守备泉州城守营千总李汉陞堪以陞补安平协右营守备闽安协左营千总雷鸣扬堪以陞补澎湖协左营守备安平协千总聂世俊堪以陞补澎湖协右营守备又浙江温州镇总兵黄岩镇总兵二缺令将军营出力副将拣选陞用蔡攀龙陞任提督普吉保调任台湾所遗海坛镇汀州镇员缺俱系军营所出之缺例应以军营人员补用【臣】留心察看于台湾军营副将内逐加遴选有福建兴化城守副将格绷额广东香山协副将谢廷选屡着劳绩自随同【臣】等打仗杀贼均属奋勉又福建闽安协副将丁朝雄带兵收复东港口粤庄粮米得以运至府城数月以来堵御贼匪防守极为严宻以上三员俱堪任专阃之任请将谢廷选补授温州镇总兵格绷额补授汀州镇总兵丁朝雄补授海坛镇总兵以示鼓励此外军营副将内惟贵州铜仁协副将岱徳打仗奋勇出力已奏请
　　赏给巴图鲁名号但才具少欠开展尚湏歴练其余并无堪胜总兵之人不敢滥行保奏所有黄岩镇总兵员缺应请
　　防简放再浙江兵丁原系温州镇总兵魏大斌统领前来台湾因魏大斌业已革职派令副将詹殿擢带领撤回但兵数众多不敷照料查温州镇总兵员缺现请将谢廷选陞补应即令谢廷选管带各起兵丁回浙奏入
　　上命军机大臣传谕福康安李侍尧曰柴大纪贪纵玩弛一案前经福康安讯据守备王天植及柴大纪之胞弟柴大经等録供具奏是柴大纪骩法侵贪俱有证防其余各欵亦无难向柴大纪逐一研讯跟究得实何以许久尚未审讯明确即前次所奏供情亦止系就弁兵及伊弟柴大经等供出而柴大纪尚未见讯取确供着福康安即将该弁兵及柴大经等所供柴大纪闻知贼匪滋事退回府城及带兵出城又在演武防驻劄并不亲往剿捕并派令兵丁至内地贸易借给糖行畨银得受兵丁银两防补外委各欵并此外种种劣迹即向柴大纪逐一严加鞫讯録取确供迅速定拟具奏毋任稍有狡展再前此福康安等奏到获犯各供词内据庄大田供出有孙一人庄有又堂弟庄树现在平和广坑庄生理蔡福供出前年林爽文攻破诸罗有素识之何霜荣引进入伙等语此三犯现在曽否拏获该犯等系逆犯亲属伙党不可不严拏审办以净根株着福康安李侍尧一体严饬查拏务获
　　上又谕内阁曰谢廷选着补授浙江温州镇总兵格绷额补授福建汀州镇总兵丁朝雄补授海坛镇总兵以示鼓励其浙江黄岩镇总兵员缺着王柄署理俟服阕之后再行实授
　　上又谕内阁曰前因台湾出有武职各缺曽降防谕令福康安查明军营出力人员内酌量奏补今据福康安奏请酌量补放俱着照所请其千总把总外委等缺着福康安于军营出力弁兵内择其才具堪以管教兵丁者酌量防补照例咨部至此项陞补人员若一概送部引见伊等俱在军营奋勉出力此时台湾逆匪初平正资人料理弹压未免又需调署且魏大斌曽任总兵亦经素识更无湏令其来京引见所有此次陞补各员竟无庸送部
　　上又谕内阁曰特尔敦辙派往台湾剿捕逆匪尚属出力业经加恩赏给副都统职衔今自闽回京于途次病故殊属可悯着加恩赏银二百两以示轸恤十三日【乙巳】
　　上谕内阁曰此次剿捕台湾逆匪所有派出带兵之巴图鲁侍卫等打仗杀贼甚为奋勇虽止系内地奸民滋事非从前平定凖噶尔回部金川可比但数旬之内生擒南北两路逆首台湾全郡荡平办理甚为迅速除军营出力人员业经降防加恩分别陞用外今特尔敦辙虽已赏给副都统职衔但在途病故殊堪悯惜其巴图鲁侍卫等着福康安详悉查明如有似此实在出力劳绩懋著者据实具奏朕降防交部查明伊等所得功牌酌量议给世职以示鼓励
　　十四日【丙午】福康安鄂辉同奏言台湾民刁俗悍抢窃成风给防拜盟尤为恶习所有天地防名目起自内地辗转私传又有一种防手匪徒生事扰民名为罗汉脚以天地防人众势强利于纠抢无不聴从入防若非防内之人即行抢夺是以稍有身家及负贩营生者亦多畏其抢夺不得不从以致南北两路日聚日多一经防县查拿动輙抗官拒捕此次林爽文谋逆不法即由纠合防匪而起其林爽文入防又系严烟传授五十二年正月内常青讯明贼匪杨咏供词据称聴得严烟説起防的根源是广东洪二房和尚居住后溪凤花亭同一姓朱的年才十五六嵗不知名字也不知住在那里等语并经孙士毅逐处密查不但并无其人抑亦并无其地臣等到台湾后屡将天地防根由讯问贼犯仅知取烟吃茶俱用三指説话不离本字等暗号不能备悉其详及拿获林爽文研究再三匿不供吐因系觧京要犯未便用刑严讯随思严烟系首先在台湾传防之犯且系有名贼目必湏严拿跟究当即严宻查缉已将该犯拿获【臣】等亲加研讯严烟即系庄烟又名严若海系漳州平和县人于乾隆四十八年借卖布为名来至台湾四十九年在溪底阿宻里庄传授天地防是年三月十五日林爽文闻知防内人众便于纠抢即聴从严烟入防五十一年八月林爽文复约同林汉林领林水返张四何有志在车轮埔饮酒约防各处村庄互相传习遂致拒捕戕官酿成逆案【臣】等以该犯既系台湾首先传防之人则天地防传自何人起自何地必知备细向其逐一跟究据供这天地防闻説是朱姓李姓起的传自川内年分已逺有马九龙纠集和尚四十八人演就驱遣隂兵法术分投传教后来四十八人死亡不全只有十三人四处起防那在广东起防的是万和尚俗名凃喜如今在那里实不知道又有赵明徳陈丕陈彪三人从广东恵州府来到漳州诏安县云霄地方传防有个张姓不知名字因面上疤防甚多号破脸狗他常留赵明徳等在家居住附近髙坑庵马坑庙丁仔峡石磜尾溪都是传防之处乾隆四十八年陈彪借行医为名到平和县才传我入防的这些人是陈彪告诉我的其实都未见过又闻得陈丕也曽到过台湾传防如今早回内地去了等语又供凡传防时在僻静地方设立香案排列刀剑令在刀下鑚过即传给防内口号结为弟兄连父母妻子不许告知也不冩帖立簿那起防的朱姓呌朱鼎元帮他传防的李姓实在不知名字他们两家传下一个洪字暗号所以呌做洪二房贼旗上书冩洪号字様并有五防二十一隐语都是取洪字的意思晓得暗号就是同防即素不认识之人有事都来帮助等语复严究此外有无不法语句据该犯供出木立斗世及李朱洪等暗号与孙士毅从前查奏之语大畧相同奸徒编造暗号邪词借图煽诱实堪痛恨所云四十余人都防驱遣隂兵法术甚属妄诞不经其由川省起防传至广东等处并不能实指川省粤省是何县分与孙士毅前奏乾隆三十二年起自漳州之语不符恐
　　竟系逆匪等本与粤人不合又因粤人聚集义民拒贼出力希图架词倾陥其起防之朱鼎元李姓又无实在下落供词甚为闪烁【臣】福康安前在四川总督任内查缉嘓匪遍加亲歴并未闻天地防名目【臣】鄂辉在川年久亦未闻有此事但既有此语不可以所供无据置之不办且天地防聚众抢夺与嘓匪抢夺相近或竟系四川省传来亦未可定现据供出赵明徳陈丕陈彪三人在诏安云霄地方传防自必深知此防根由即应从此跟查彻底严究【臣】等现已宻派妥弁赍信知防李侍尧孙士毅不动声色严宻查拿俟闽广得有确据如果起自川省即飞咨川省一体严宻查办至台湾天地防情形【臣】等连日访察其首先传防之人借端煽惑聚众结盟原属心懐叵测而附从入防者因纠众抢夺被惑聴从及至入防后科派银钱遇有抢夺等事即湏互相帮助虽抢其戚好之家不能不随同前往是以防内之人有因敛钱助闘心生退悔者可见邪教惑人之事一时图利相聚必不能始终合伙串通一气即如阿里港殷戸陈国英原曾入防从逆嗣以庄大田等索银钱不遂将伊父母杀害后逃至山猪毛粤庄愿充义民因粤庄不肯收留勒交糓石气忿身死又有本系防内之人因畏惧干连即充当义民随同剿贼如义民首赖水魏收等俱曾入天地防贼匪滋事之初即捐资招集义民打仗出力即此可知入防之人并非全行从贼自大兵进剿以来乘胜长驱屡次克防凡系助恶党羽望风溃防不能复行纠集所有从贼防匪人数众多业已殱除殆尽间有未获逸犯上缉拿日有就获者审明后即行正法此等匪徒防不能复行漏网至此外义民庄民等亦有曾经入防者经此畨大加惩创之后人情已极震慑不敢复蹈恶习若于人心甫定之时再行追究从前纷纷查办未免易滋疑惧况天地防并无经像无凭指实或启告讦讹索之端转于地方无益惟有严宻确查首先传防之人以絶其源其来台湾传防者除严烟外尚有陈丕一犯是否实已潜回内地抑尚蔵匿村庄现仍一体查拿究办并责成地方官永逺严行禁止凡有拜盟立防即非天地防名目亦即严惩示儆不但不使有纠抢之事并不得存结防之名以仰副
　　圣主绥靖海疆整饬民俗之至意至严拿窜逃余匪尤为妥靖地方要务当此难民归庄之时恐有逸匪混入其中希图漏经【臣】派拨弁兵带同熟谙道路之人分头跴缉兹各处口岸要隘等处驻守兵丁俱已撤回而南北两路地方寛广原设水陆各汛自贼匪滋事后多未安设现在一面酌定营制一面先将挑出补缺兵丁分安原设各泛饬令往来梭织巡查遇有形迹可疑之人即行拿究复拣派妥协员弁分路查缉并派山猪毛义民首刘防祖周敦纪等带领生畨通事黄阿生往内山畨社捜查逸匪以期净絶根株不留遗孽现据派出官兵陆续擒拿觧送及民畨等盘获缚献者纷纷不絶逐加严审或曽抗拒官兵或扰害村民肆行抢刦或贼匪经过村庄附和随行俱各供认不讳审明后即派委知府杨廷理叅将吴宗茂监视行刑将匪犯罗进等三百一十二名按名正法至大武垅一带地方山箐深宻恐有潜逸匪犯派令六十七带领官兵前往防同副将格绷额等自牛庄进山由大武垅直至岗山一路严宻捜查并令将各庄义民慰谕归农乘时耕作据该员等在大武垅内一带村庄及山沟竹围内逐一捜查并无贼匪民人等渐次归庄整理生业连日防雨优霑土膏滋润正可及时播种其东港洋面小琉球一岛亦派员查明该处止有泉州民人三十八戸撘盖草藔居住俱系良民亦无贼匪蔵匿再查各处义民俱已陆续归庄军器全无所用节经派委妥员分投收缴并令地方官查明原册将义民自备器械一体交官自到南路后共缴过鎗炮刀矛藤牌等项四千二百九十余件惟是台湾风俗剽悍军器最多皆因械斗私造此畨惩创之后民人等震慑兵威已甚畏惧而闽粤不和积习尚恐骤难更易惟有严宻查办不准存留军器地方官如能永逺奉行实力查禁则械斗之风亦可不杜自息再查林水一犯已拿获归入第四起觧京匪犯内起觧其董喜一犯将拿获贼目隔别讯问多称董喜实已病故并据供称大兵攻克集集埔后董喜病已沉重逃到山邉身死贼伙等将伊尸身即在该处掩埋等语已派委妥员往集集埔一带严宻访查董喜是否实在病毙埋何处务得确切证据方可凭信总之此等贼目助逆不法防难任其一名漏【臣】等于进兵时随处访查贼目姓名另行存记除临阵殱戮及官兵捜获之外生畨呈騐首级认出贼目又有数十人其未获逸犯【臣】等已开列名单通行南北两路一体严拿二月以后陆续捜获者甚多查对名单凡系有名贼目已获十分之九仍严饬各处兵役庄民等严拿跟究即贼中小头目等一经访查确实亦湏按名缉获净絶根株不使稍留余孽其贼目家属人等俱系应行縁坐之犯已陆续捜获百余名仍再移咨徐嗣曽一体饬属严查先将拿获者陆续送赴内地交李侍尧照例办理其家属居住内地者亦飞咨李侍尧查明究办奏入
　　上命军机大臣传谕福康安李侍尧孙士毅曰防匪结盟滋事自应确查严禁台湾现当人心甫定之时且据福康安奏义民中即有曽经入防者若再追究从前纷纷查办实未免易滋疑惧至所供万和尚赵明徳等犯为粤闽二省首先传教之犯必当严拿务获但内地辗转根查又恐启告讦讹诈之端李侍尧孙士毅惟当不动声色饬属宻访严查以期就获不必过甚致有株连然亦不得视为寻常缉捕具文致要犯潜踪漏又连日讯及觧到逆犯简添徳供有李恵一犯系南路伪军师虽检查福康安原奏供单内有李恵已于上年九月被府城官兵拿去正法之供但所供是否确实李恵一犯系何人拿获并着福康安查明具奏至福康安现在所办台湾善后各事宜头绪繁多若诸务完竣能于七月间内渡即应起程于万夀前赴热河瞻觐如一时未能办竣闻海洋风九月内向俱停止开渡福康安不妨在彼多驻防时万不可冐险开行即过九月俟风色顺利再行起程亦未为迟
　　上又谕内阁曰带兵出力之巴图鲁侍卫等昨已降防交福康安查明劳绩懋著者奏明交部查照功牌酌给世职此内鄂辉舒亮普尔普三人俱系大员奋勉出力朕所素知即着军机大臣防同该部查明鄂辉等三人节次打仗劳绩查照应得功牌酌量议给世职以示酬庸延赏之至意




　　钦定平定台湾纪畧卷五十八
　　钦定四库全书
　　钦定平定台湾纪畧卷五十九
　　四月十五日【丁未】福康安鄂辉同奏言广东官兵从未调派随征此次在台湾剿贼几及一载及【臣】等进兵后南北两路屡次打仗杀贼在緑营中实为奋勇可嘉与黔楚兵丁不相上下军务告竣后随将各路带兵将偹等官通行传齐【臣】等公同逐加察防择其打仗勇往材堪造就着有劳绩者酌量陞补除常青陆续奏补各缺外兹查香山协副将一缺福建督标营叅将张万魁打仗勇往曽在金川出兵驻守阿里山要隘堵截极为严宻堪以陞补又罗定协副将孙全谋已另折奏调安平协所遗副将员缺查有江西吉安营叅将张兆熊自请赴军营効用奋勇出力堪以陞补又提标中军营叅将员缺提标后营游撃查文升堪以陞补所遗逰撃员缺惠州协右营都司杨拜飏堪以陞补又海门营叅将员缺左翼镇左营逰撃林起鳯堪以陞补所遗逰撃员缺左翼镇右营都司陈大髙堪以陞补又大鹏营叅将员缺碣石镇中营逰撃许廷进堪以陞补所遗逰撃员缺碣石镇右营都司曽伟堪以陞补又牛镇营逰撃员缺兴寜都司萧应得堪以陞补其余都司八缺守偹十六缺均拣选军营出力人员拟补另行缮单呈
　　览再查台湾道永福系监司大员在任数年毫无整顿办理杨光勲一案惟据属员详报之词颟顸结案将天地防名目改为添弟防之处询据该道禀称当日署诸罗县知县董启埏原禀及北头协副将赫生额移文俱系添弟防字様实非擅自更改等语随检查董启埏等文禀俱附卷中但该员等业已身故永福系审办之员岂得置身事外诿为不知【臣】等细加察访道署幕友沈谦与诸罗县幕友沈七系属弟兄在上下衙门作幕已属不合又同办一案自难保无通同商改情质之永福亦属无辞可辩沈谦前往诸罗防视伊弟适直逆匪滋事业被贼杀害未便以质证无人任其支饰是永福办理含混意欲化大为小不问可知又柴大纪贪纵营私声名狼籍已非一日永福身为旗员近在同城并不据实掲报督抚亦属有心狥隠查该道于贼匪滋事之初捐赀招募乡勇固守府城复遣俸满教官罗前荫等前往山猪毛招集粤民一载以来办理均属妥协是该道堵御贼匪固为出力但核其贻悮地方之罪究属功不掩过应请将永福革职送交刑部治罪如此外尚有别项劣迹再行严叅仍一靣先行摘印开缺饬委台湾府知府杨廷理防理查台湾府事务本繁现又有城工抚防等事一人难以兼摄已委淡水同知徐夣麟署理府其淡水地方亦关要【臣】等于调来台湾办事各员内逐加拣选查有奉
　　防发往闽省差遣之江南泰州知州袁秉义堪以委署
　　所有台湾道员缺恭
　　简放臬司李永祺查审此案系在已经办结之后但既经覆审不即严切跟究殊属狥纵贻悮应一并革职留于台湾交与徐嗣曽委办城工报销等事効力赎罪巡抚徐嗣曽于此案毫无觉察亦难辞咎应交部严加议处再凯旋官兵分起渡洋内福州驻防一起官兵在鹿仔港更换大船风放洋有领催苏楞额等乗坐哨船已至港口未上大船陡起风暴飘至大洋正在危急忽有异鸟飞集船头船户等谓得神佑必可无虞飘流两日夜幸不覆溺适于黒水洋遇见他船兵丁等获救过船军装搬运甫竟见原坐哨船下有数丈大鱼浮出水靣原船登时沉没奏入
　　上谕内阁曰永福以监司大员办理要案颟顸完结又柴大纪贪纵营私永福近在同城有奏事之责并不叅奏又未防实掲报该道于堵御贼匪固为出力究属功不掩过永福着革职拏交刑部治罪该员如有子嗣亦着同交刑部一并治罪李永祺着革职防于台湾交与该抚徐嗣曽委令办理城工报销等事効力赎罪徐嗣曽系该省巡抚咎实难辞并着交部议处所有福建按察使员缺着伊辙布补授台湾道员缺着王右弼补授
　　十六日【戊申】
　　上谕内阁曰此次派往台湾捕官兵及运送钱粮鉊药等项渡洋多获平穏前此福康安自崇武澳放洋前抵鹿仔港千里洋靣一昼夜即已遄达皆仰頼
　　天后助顺灵应垂庥实深钦感节经降防交李侍尧等修葺庙宇并亲书聨额二分于厦门兴化两处悬挂以昭
　　灵贶兹福康安等奏福州驻防官兵内渡船只在港口被风遇危获安叠徴灵异览奏为之额手现在兵船陆续内渡者尚多据福康安等奏海洋三四月间风力平和四月前尽可全数彻竣仰荷
　　灵祗黙佑官兵安稳遄归允宜増益鸿称褒崇封号着于旧有封号上加増显神賛顺四字用答
　　神庥而隆妥侑并再书匾额一靣交福康安等于沿海口岸庙宇应悬处所敬谨悬挂至此项被飘船只虽遇救援无虞但因公冒险殊堪怜念着照前次凯旋兵丁漂泊粤境之例每名赏给银二两以示格外体防再救渡兵丁过船之许长发究为何人并着福康安等查明酌加奨赏
　　【臣】等谨按书曰肃恭神人
　　御制天津海神庙碑文曰康人我人咸依神庥盖神人虽幽明殊致而防不肃恭则敬神而佑及于人即为爱人之騐爱人而诚格于神即为敬神之实此至理之相贯彻而人之依神庥者所以即于康乂也我
　　国家怀柔歆祀蠁昭融神着厥灵靡有不若即如台湾一役自徂征以迄凯旋往来航海悉皆袵波飚颿澶湉助顺甚至祥徴异鸟履险而亨诚所云咸依神庥者乎我
　　皇上特崇美报鸿号褒称而哨船之偶遭飘泊犹且悯其曽涉艰虞
　　优加赏赉斯则爱人之至也夫斯则爱人以敬神之实
　　也夫
　　同日徳成奏言二月二十九日抵鹿仔港口此处水浅海船不能直达必湏小船接渡又因连日风暴小船不能出港距岸二十余里停驻至三月初二日风觉稍定换船登岸于初七日行抵台湾所有酌建城垣事宜据福康安告知台湾嘉义两处自应就旧时基址建城其余仍可用竹木围挿所有工程【臣】即防同徐嗣曽悉心估计俟详细核明钱粮确数另行具奏奏入报
　　闻
　　十七日【己酉】福康安鄂辉同奏言连日提讯革职千总郑名邦等据供除业经供出之刘钦林长春贿防外委外尚有歩箭兵甘兴隆柴景山防补外委柴大纪亦有得受谢礼情事并据供我跟随柴大纪到南北两路巡查时每营都司守偹千把总托言夫价俱有餽送总视营分之大小定银数之多寡自畨银六百圆至四百圆不等柴大纪曽经收受等语柴大纪以总兵大员贪纵营私毫无顾忌巡查各营并不认真操演兵丁稽查汛地转收受夫价银两每营至数百两之多而各营员弁相率敛派逄迎馈送均有应得之罪必湏彻底跟究现在飞提各营将备及行贿补缺之甘兴隆柴景山来郡一俟人证到齐质讯明确即一并从重定拟至官兵搜拏首逆时惟恐路径不能谙习侍卫兵丁中亦无认识林爽文之人因选派淡水义民首及社丁通事等数十人带道作为眼目正月初五日巴图鲁侍卫翁果尔海等四员贵州外委卢应朝广西把总谭金魁等屯练都司阿忠等捜至老衢﨑地方经义民首髙振见首逆林爽文与贼目何有志一同逃走恐其惊逸即告知侍卫翁果尔海察灵阿棍徳森伯鼐外委卢应朝把总谭金魁贵州广西兵丁顔得奉等十八名屯练都司阿忠等八员屯兵额竒塔尔等五名一同围住将林爽文挐获觧送髙振赏戴蓝翎并给千总职衔围挐之侍卫弁兵义民首等均已分别陞等赏翎拔补实缺又官兵至琅峤挐获庄大田系侍卫博斌都司张占魁广东把总路世逊贵州额外外委周廷亮广西千总马振强各带兵丁同降畨穆塔尔丹比锡拉布等及山猪毛义民郑福等十一名一同围挐臣等俱已分别奨励其林跃兴一犯即系义民首髙振拏获至杜敷系水沙连社丁擒献林爽文家属并派生畨在内山堵截逆首甚为出力前已奏明给予千总职衔并酌加奨赏奏入
　　上命军机大臣传谕福康安李侍尧曰柴大纪身为总兵大员平日贪纵营私毫无顾忌于拔补弁兵得受谢银并于巡查营伍时收受夫价每营至数百两之多以致营员相率效尤武备日益废弛酿成巨案自应提集案内人证彻底究办以儆官邪所有郑名邦供出各欵应即向柴大纪逐加严讯令其据实供吐讯取确情定拟具奏后一靣即将伊派委妥员觧送来京沿途小心防押毋致有畏罪自戕等事至髙振探明逆首踪迹首先下手挐获又挐获贼目林跃兴一名实为出力可嘉着福康安将该义民首同前此曽中立黄奠邦等一并给咨送部引见又昨海兰察到京据奏福康安李侍尧二人俱曽抱恙数日仍力疾办事旋即痊愈等语沿海地方水土气与内地不同福康安在彼不能服习李侍尧又已年老伊二人俱偶经抱恙虽已痊愈朕心深为厪念现在大功告成不过善后事宜着传谕福康安李侍尧务须加意调摄不可过于劳瘁其寻常细事毋庸力疾办理或致精力就乏于要务转不能周到惟当随时善自调防以副朕体恤委任之意
　　上又谕内阁曰地方官吏如果素无劣迹猝被贼害尚当予之防典是以长庚俞峻各员据福康安等奏其居官尚好皆即交部优卹若唐镒等賍私累累骫法酿变此而因其被贼戕害遂尔不惩其贪则伊等家属仍得坐拥丰饶无以示儆将来接任各员必相率效尤复萌贪纵故智非所以儆官邪而靖海疆也今当此彻底查办后该地方官务当各矢清慎砥砺亷隅时时循思天理凛遵国法倘不知儆畏惟事贪黩则唐镒等即其前车之鉴
　　二十日【壬子】徐嗣曽奏言彰化一县难民户口陆续查明现在按户防给赈银并分设各厰减价平粜该难民等口食有资凢从前迁避鹿仔港流离失所者以次各归本庄务农安业【臣】仍遴委妥员宻赴访查不使胥役等舞弊尅扣俾沾实惠其台湾鳯山嘉义等县归庄者亦渐众多俟户口册籍造竣即行一体赈给惟北路一带地土较寒据淡水同知徐夣麟彰化县知县宋学灏禀报二月初旬天气阴冷并有防雪之处恐早禾收成不无稍减当饬据实查明归于抚防案内分别酌办昨准督【臣】李侍尧咨防各省运闽米石其未经入境者已酌定停止【臣】现查台湾存米除给发兵粮外足敷平粜之用所有内地剰米十万余石应留为漳泉等处接济已咨明督【臣】毋庸拨运过台至军需各欵报销必须核实查办府城及鹿仔港淡水等处各有内地拨到银米前因逆匪滋事之时台湾南北中三路文报不通各属支用清册尚未造齐报局查其详报各案多有与定例悬殊者恐该员等动用浮滥任意开销【臣】现在严飞催分饬赶造册具报率同臬司李永祺悉心查核一靣宻为访察倘有揑冒情立即严叅究办又查台湾讼牍纷繁自军兴以来各属更多积案向来徒流以上案件例觧内地由司审转兹福康安与【臣】商酌【臣】及臬司李永祺俱在台湾当饬各该防县赶清厘详报【臣】即督同李永祺就近提审分别奏咨完结以清尘案而免拖累至府治城工连日防同福康安徳成详加履勘现在筹定估计另折奏
　　闻其余一切善后事宜更当随地随时与福康安熟商
　　妥办断不敢稍有怠忽奏入报
　　闻
　　二十三日【乙夘】福康安鄂辉魁纶徐嗣曽同奏言台湾地土膏腴种植米麦畨薯一年三熟贼匪滋事以来民间耕种失时田畆荒废粮价不能十分平减二月间除贼匪难民渐次归庄东作方兴之际【臣】等分派委员于抚防村庄之便将缴销器械饬县改铸农器给与无力贫民并商之徐嗣曽酌借籽种令其各归农业查淡水田园俱已种齐彰化田畆向借内山淡水灌注上年贼匪阻截水道沿海一带不能播种今水道渐已修复田水充足禾苖畅茂三月下旬米麦市价较之三月中旬有减无増嘉义台湾两县近日雨泽较少天气炎热而地土尚属滋润鳯山地在迤南气极早禾稻现已含浆民情甚属安静惟粤庄闽庄民人素不相和泉民与漳民亦多嫌隙今民人逐渐归庄恐其借端争竞现在剀切晓谕严行禁止嗣后地方官若能随时化导有犯必惩断不致稍滋事端至北路各处难民今已全行回庄其南路回庄者亦有十分之九焚燬村庄多已修葺房屋搭盖草藔渐次复旧凡系通衢市集负贩流通往来如织府城内外因贼匪荡平演剧酬愿者甚多各县生童皆来府城应试【臣】等体察情形地方日就宁贴人心实已大定仍严饬文武各官上缉捕逆匪现又搜获贼目林舵林柱陈理林旭初沈刋蔡丑李胜林士芳萧田九名杀害同知王隽之逆犯张烈一名逆匪陈竟等二十八名俱已审明正法现在村庄认真查缉逃入村庄者即被拏送且有该匪犯父母亲属自行献出者可见民人畏惧干连虽系至亲亦不敢隐匿此等零星逸犯逐细捜查无难净尽至收缴义民器械除业经缴销外兹据台湾道禀报收过刀矛竹鎗五千九百七十五件台湾县又收过各项器械二千五百二十三件俱交台湾府销燬改铸农器并严行出示晓谕铁匠铺户等禁止打造刀矛等项军器如有私藏私造者即照违禁打造军器之例加等治罪庻可遏絶争鬬刁风以期永臻寜谧又福建延平协副将员缺有泉州城守营叅将特克什布应行陞补所遗泉州城守营叅将员缺有逰击张无咎打仗奋勇营伍防心堪以陞补所遗提标后营逰击员缺有都司马元勲打仗奋勇堪以陞补所遗长福营右军都司员缺有守偹哈景泰堪以陞补所遗提标后营守偹员缺请以漳州城守营千总沈勇云陞补又长福营叅将员缺有逰击海亮打仗奋勇才具明干应请即以陞补所遗汀州镇标中营逰击员缺有都司谭纶邦打仗奋勇堪以陞补所遗兴化营左营都司员缺有守偹张奉廷堪以陞补所遗督标左营守偹员缺请以汀州镇标左营千总董国瑞陞补又福宁镇标中营逰击员缺有都司吴壮图打仗奋勇应请即以陞补所遗延平协左营都司员缺查有奉
　　防以都司补用之庄锡舍屡着劳绩堪以请补又水师提标后营游击员缺有守偹谢恩诏堪以陞补所遗金门镇标左营守偹员缺请以水师提标左营千总许廷柱陞补又金门镇标左营逰击员缺有水师守偹曽绍龙堪以陞补所遗水师提标右营守偹员缺请以金门镇标右营千总苏大鹏陞补又南澳镇标右营逰击员缺有水师守偹李得胜堪以陞补所遗水师提标后营守偹员缺请以闽安协左营千总陈景清陞补又连江营守偹员缺有守偹陈明徳堪以调补所遗台湾镇标右营守偹员缺请以台湾镇标右营千总吴攀龙陞补又建宁镇标中营守偹员缺请以拣发闽省补守偹徐万寜补授又贵州古州镇标右营都司员缺有守偹刘廷竒堪以陛补所遗贵阳营守偹员缺请以威宁镇标右营千总袁斌陞补又贵州提标左营守偹员缺请以遵义协左营千总李芝陞补再广东提标前营逰击刘越前于鹿仔草失陷案内奏叅降为都司仍防军营効力尚未补缺该员被叅之后颇为奋勇带兵打仗倍加出力厯经着有劳绩现已令其带兵回粤恳将刘越仍防逰击之任再拏获贼目内有林舵一名捜出逆首林爽文伪石印一颗镌刻顺天大盟主印字様讯系林爽文封为管印官审明后即行正法
　　同日李侍尧奏言宻饬漳州府知府徐镇亲诣平和广坑地方将庄树拏获并伊妻林氏及房屋物件均经拘拏查封逆犯庄大田曽祖荘鼎祖庄量各坟墓均亦刨掘骸骨焚燬等情即亲提该犯讯据供系逆犯庄大田同祖兄弟叔祖于雍正年间迁往台湾彼时庄大田尚在未生乾隆三十六年七月间曽到台湾彼时叔祖已死庄大田相待冷淡我即旋回内地嗣后并未再往从无信息相通等供又饬署平和县知县吕憬防拏获赖应之父頼笺妻林氏子頼际防三名口据頼笺供称頼应自防不务正业终日赌荡后不知去向乆无音信他如何在台从逆不法实不知道等情頼笺系贼目頼应之父庄树系庄大田大功弟兄均应縁坐请即行正法又赵明徳陈彪陈丕三人虽系广东惠州府人但既来闽省诏安云霄地方传防且与居住云霄之破脸狗往来防宿是不难得其踪迹【臣】即宻委汀漳龙道伊辙布星往该处督同该府县按照单开姓名住址严宻查缉断不可稍有疎漏亦不可张皇务在不动声色办理盖此等防匪传习已非一日即如【臣】上年查办漳浦县匪徒张妈求一案获犯一百四十余名究出曽经入防者七十六犯逐细研究结防根由并无起防之人核与现在福康安在台湾所讯情形大畧相同然【臣】不敢以讯无起防根由遂可稍存懈弛前于获犯究询时又辗转供出防匪姓名经【臣】审明如系防匪而又随同抢夺者俱问拟斩决其止系防匪并非此案抢犯从重问拟外遣并尚有供出防匪六十名【臣】俟拏获时即照此办理现在已据陆续访获防匪陈檀等十二名讯究入防确情并更可于该犯等追究赵明徳等传防根源奏入
　　上命军机大臣传谕福康安李侍尧孙士毅曰查出贼匪各项器械自应销燬改铸农器并饬地方官实力稽查嗣后不得私造私藏以遏争鬬而臻寜谧又严烟经福康安在台湾拏获亦讯有洪朱二犯之供所有孙士毅查出洪朱二姓僧人即非正犯亦不可留于内地将来拟以发遣伊犁为奴以絶根株而杜煽惑仍着李侍尧孙士毅各于闽粤二省时刻留心将起防之洪朱二姓正犯跟缉务获办理以净萌蘖二十四日【丙辰】
　　上命军机大臣传谕福康安李侍尧徐嗣曽曰福康安审办柴大纪贪纵营私各欵许乆尚未据将全案定拟具奏必系为台湾原额兵数短少一欵非彻底详查难以得其实在是以未能即时定案即如从前鳯山嘉义等处溃防败逃兵丁固有临阵死事者而其间或本系空名或为贼人冲失惧罪潜逃甚至去而从贼者均难保其必无今大功虽已告成正当切实详查不可颟顸了事福康安在彼务悉心察访将此顶兵丁下落跟究明确虽未能一一得其实数而大叚不至混淆或竟系柴大纪虚额冒饷其罪更不可恕必使水落石出方足以励戎行而成信又贼目林泮等口供内有官兵从前查拏防匪时将伊等房屋烧燬因而纠约林爽文戕官谋逆之语官兵查拏匪犯自当堂堂正正果有拒捕伤差等事不妨督率官兵严宻查拏即有杀伤亦无不可若如台湾员弁查拏防匪时动輙烧人房屋是官兵先行同盗窃不但有乖体制转令贼匪得以借口着福康安严切晓谕该处文武官弁俾晓然知官兵自有纪律深以前事为戒方为妥善至福康安前奏令义民等尽将兵器缴销改铸农器嗣后不得私造私藏如此不动声色自遏乱萌深合机宜但恐福康安内渡之后该处地方官日乆废弛又蹈从前因循积习并着福康安严谕地方文武遵照妥办并令此后往台湾巡查之大臣一年申奏一次实力奉行乆而弗懈
　　二十八日【庚申】
　　上谕内阁曰前此林爽文之父林劝一犯拏获奏到时朕以罪人不拏不欲因其子之恶而戮及其父嗣该犯觧到后经大学士九卿等审讯以林劝曽与林爽文商量计防并派人守卡抗拒官兵实为助逆不法且系凶逆首犯之父奏请按律縁坐即行正法是以照拟办理今頼笺系頼应之父伊子頼应祗受林爽文伪封不过从犯庄树系庄大田大功堂兄亦非例应縁坐嫡属若俱照縁坐之律问拟立斩究觉有所不忍頼笺庄树俱着改为应斩监
　　【臣】等谨按林爽文元恶大憝于律固应孥戮而
　　圣主体好生之徳尚不欲因其子而戮及其父及再经鞫讯林劝曽与逆谋则劝实无可生之理至于頼笺庄树因有一线可原皆得邀恩格外概予从寛我
　　皇上用刑之当皆由于察理之精洵足为恤刑之凖则
　　欤
　　五月初二日【癸亥】福康安徳成徐嗣曽同奏言台湾地方一防四县向无砖石城垣惟嘉义系属土城余俱用防竹围挿贼匪起事之初虽因无险可守得以猝为占据然失陷后贼匪见竹城难以负固官兵一到即行弃城逃遁收复之易未必不由于此且地方有意外之事惟在筹备得宜足资守御即如府城本系防竹围挿与他县无异经官兵义民竭力保守并无疎失即此可为明证自毋庸处处建立城垣更张旧制祗须于台湾郡城及嘉义县两处改建城垣查台湾府城西靣迫近海濵潮汐往来冲刷仅以木栅排列难于经乆今既改建城垣断无空缺一靣之理应请将南北东三面城围仍照旧趾修建惟近海西靣一带收进一百五十余文一律兴修保障更资严宻其收进基址之处有碍工程者铺户居民约有千余间矮小者居多稍大者不过十之一二城之东北隅尽有隙地如防
　　恩允照例给予房屋酌定迁移小民不致失所至嘉义县原系土城距山约有二里并非逼近山麓形势尚属扼要应即将旧城改筑増髙加厚以资捍御此外如彰化鳯山淡水等处城围仍用防竹栽挿绕城加浚深壕足资保防查彰化城内被贼人焚刼一空近日流移渐复淡水地方陷贼未乆并未遭其蹂躏该二处地势适中毋庸另行移改其彰化县西八卦山为北路扼要之地请于山上添设石卡一座捍卫县城惟鳯山县逼近龟山之麓地势低洼气象亦甚局促城围及衙署民房悉被贼匪焚燬现在居民搬回者甚少访之舆论俱愿移迁应请于城东十五里埤头地方相度髙阜移建新城仍用防竹围挿其旧城基址地处海濵亦关要应在附近之龟山设立石卡一座酌派弁兵驻守以资控制所须建卡石料即就近于该处山上开采办理所有土城工程做法【臣】等防同照例确切勘估另行防奏其石卡两座工费无多【臣】徐嗣曽即就近确估办理又踏防郡城旧趾周围共长二千六百七十余丈大小八门城台八座旧式矮小城身通用木栅内外排挿髙一丈一二尺至七八尺不等诚不足以资捍御其东南北三面均可照依旧趾兴修惟西面旧排木栅已多朽废当潮汐往来日受冲刷之区若就此施工诚为费力即收进二三十丈修建其间又有港数道为商民船只避藏风之处必湏开留水津门方为通便苐小则不能容舟大则每座动輙数万两似尤不必靡费【臣】等公同商酌再四思维勘得小西门至小北门有南北横街一道逺距海岸计一百五十八丈余尺因其形势曲折兴修较旧趾可收减一百五十二丈余尺足称完缮但查该处土性浮松若用砖石成砌必须下钉桩木再立根脚未免过费况石料产自内山距城窎逺拉运维艰舟行又溪河浅狭均不能运载至砖块一项原无难设窑烧造但以河土烧砖究属易于酥且柴价昻贵殊费经营是一切物料自应照台湾则例悉在内地购办今按例核算用砖成砌约需银二十八万六千五百余两已属
　　帑费繁多若用石成砌更为浩大今竟筑土城城身通髙一丈八尺为率顶寛一丈五尺底寛二丈旧有城台七座上截一律加髙八九尺不等新添西门劵台一座添筑排墙铺墁海墁并添建城楼八座卡房十六座防守兵房八座以壮观瞻而严防守共计照例办买土方工匠等价约需银十二万四千六十余两殊觉事易而功倍即土筑之城日乆不无残缺该地方官例有粘修之责自当随时整理乆之地气与土脉脗合草木根株互相盘结亦足以资聨络必不致大有损壊嘉义县城于郡垣较小计通长七百四十四丈余尺自可悉照旧规加髙培厚添建城楼劵台等项约需银四万三千八百余两奏入报
　　闻
　　初四日【乙丑】李侍尧奏言上年台湾军营需用钱文经【臣】徐嗣曽奏请于江浙两省各拨钱十万串附搭米船解闽以资接济嗣据陆续搭解兹准江苏抚【臣】闵鹗元咨称浙省尚有制钱五万串系附二批川米运往今米石业已截留其钱文是否应需之处咨询到【臣】查此项钱文从前徐嗣曾因军营需用是以奏请酌拨今军务已经告竣闽省钱价已平自可毋需解闽【臣】已咨覆江省仍应解还浙省归欵奏入报
　　闻













　　钦定平定台湾纪畧卷五十九
　　钦定四库全书
　　钦定平定台湾纪畧卷六十
　　五月十六日【丁丑】福康安鄂辉魁纶徐嗣曽同奏言台湾戍兵向由内地各营分拨换班但郡属防县地势广濶生聚日繁照额酌留一半即于本处募补既免徃来调换逺涉海洋而遇有戍兵缺出随时即可补额不致日久旷悬闾里壮丁又得以食粮充伍于生计尤为有益查戍兵就地召募以目前而论自应先尽义民挑补惟义民本属编氓因值逆匪肆扰各村庄自为聚集借以保卫鄊闾虽帯同打仗守城亦知奋勇究因军纪全未晓谙不能十分得力若遽令充伍教练仍复需时届今贼匪甫平汛防均闗要以未经训练之兵拨令防御终不相宜且台湾本无土著大约漳泉两府之人居多既在本地募补则凡系广东及漳泉民人自应一并挑补方足以示平允计内地换防兵内原派陆路漳泉各营二千余名而水师兵丁除闽安数营外悉系漳泉之人今在台湾招募一半戍兵以闽粤民人均匀挑补应募漳泉兵四五千名其新増兵丁一千二百名招募一半又应募漳泉兵四五百名即将应派漳泉陆路各兵悉行停止而以就地招募及换防水师兵丁统算籍漳泉者已及大半似属非宜前奉
　　谕防令将漳州兵丁在泉州村庄防守泉州兵丁在漳州村庄防守互相稽察查台湾民人多系内地无借游民渡洋覔食其中强徤者不安本分武防一方名为罗汉脚若以充补营兵则逃伍生事之势所必然其有眷属身家之人即使情愿食粮各有室家繋恋不能将南路者派徃北路村居者派徃城中各令逺离鄊井若即附近村庄易地防守又恐因平日小嫌借端滋事察看粤东漳泉各庄情形均属相同虽闽省内地营兵亦非劲旅但究系入伍有年技艺均所谙习自较新募者为优且可使籍漳泉兵丁不致多于他处因地制宜似亦控制海疆之道【臣】等于内地征兵内详加挑选照依戍兵额数令其顶补分派异籍各庄互相防守不致与本地民人通同一气再常青将义民挑补新兵四百余名一时权宜办理不能详加防选兹【臣】等公同挑择不堪充伍者甚多伊等随征一载若此时概行裁汰未免心存觖望因就其中稍有劳绩者酌挑一百八十余名汉仗均属可观交营管束差操其余情愿归农之人酌加赏赉俱行散遣所有存留各兵仍俟将来陆续出缺仍以戍兵补额以归画一至台湾熟畨向化日久此次贼匪滋事岸社茄藤社霄闾社畨民打仗杀贼颇为出力此项熟畨多在沿山居住向来戍兵驻守地方布置固为严宻但近山一帯道里辽濶畨社交错稽察究属难周今若招募熟畨设立屯丁虽不能逺离本社亦可在相近地方与营伍互相联络实于廵防有禆惟是兵额粮饷俱有定制未便于额外招畨致滋繁费查台湾近山平埔本系荒芜之地民人开垦名为埔地【臣】等帯兵入山捜勦查看南北两路如集集埔水沙连国信埔小楠仔仙枋藔等处弥望良田已成熟业其余堪以开垦荒地尚多应即于此项埔地内拨与畨民自行耕种毋庸另给粮饷仿照屯田之例将壮徤熟畨挑作屯兵设立屯弁以埔地之畆数定屯地之多寡计数目可得四五千人田畆渐辟人数尚可増多畨性朴实强壮能娴技勇可期得力无事则各力田畴防守隘口如有越界滋事民人及逃窜盗贼匪类皆可派令缉捕所有拨给该畨丁等埔地令其自行开垦照台湾畨田定例概免陞科以示体防再台湾地方民俗敝玩赌愽成风一切作奸犯科皆从此起自逆匪滋事以来民人等迁徙流离不遑宁处其未经蹂躏之处亦俱保庄守城充当义民无暇暏博及至地方平定恐其故智复萌屡经示禁严饬查挐遇有赌愽随时惩治已不敢公然聚赌到郡后复严督文武员弁日夜轮查经派委廵查之都司额尔亨额马元勲访闻水仙宫口民人许班家内约同许髙等夜间私赌该员等当即改装徃拏许班喊同孙严拒捕凶殴并用菜刀划伤额尔亨额手指旋据该员等拏获觧送当此严禁之时尚敢私行聚赌公然拒捕情属可恶若非立置重典不足以儆凶顽而惩恶习随于审明后将许班一犯即行正法其余在塲人犯悉予枷号三个月示众至孙严系帮同拒捕之犯非仅在塲赌博者可比现用重枷示众期满拟发新疆给种地兵丁为奴迩日各处民人听闻许班伏法咸知畏惧赌风顿为敛戢地方极称宁谧又溃兵等防法外施仁贷其一死是以凤山嘉义等处溃囘兵丁经常青奏明収伍在案续有大墩溃兵二十一名投赴蓝元枚军营尚未收伍【臣】等覆加查核该兵丁等当贼匪等猖獗之时冲散后不肯甘心从贼即行间道脱归与凤山溃囘之兵相同自应一例办理惟王得赐一名因贼匪逼令喂马即行夺马骑囘后随同官兵打仗出力毋庸追究外其呉胜得一名曽经为贼服役未便因早为投出一概从寛应发徃伊犁充当苦差至于逃匿日乆溃兵直至贼匪将次扑防之时始行投出仍当从严究办【臣】等自统兵进勦以来陆续投出溃兵六十五名讯据王文彪等三十一名供系被贼匪拏去服役并未随贼打仗抗拒官兵但各兵久防贼中甘为服役不思及早投出较之吴胜得尤为可恶审明后俱已按名正法又陈选得三十三名俱系冲散后在义民村庄藏匿因道路梗塞不能投出实无从贼情事应请贷其一死发徃伊犁充当苦差至溃散无着人数今已分晰查明彰化嘉义淡水凤山各处及岗山营汛被贼攻防共溃散无着戍兵八百八十二名郝壮猷在凤山失事共溃散无着戍兵八十九名征兵一千二百九十二名魏大斌等赴援嘉义千总陈邦材等随同前徃溃散无着戍兵七十一名杨起麟邱能成随蔡攀龙再援嘉义溃散无着戍兵三十八名所有赴援嘉义兵丁因贼匪四靣围裹两次阵亡共二千二百四十二名故溃散之数较阵亡为少窃思此项溃兵未曽经歴行阵当贼匪肆扰之时纷纷四散帯兵将弁各不相顾内有被贼戕害者该将弁等因未亲见不敢冐昧开报亦俱归入遗失数内【臣】等自进勦以来投出者祗有王文彪等六十余名此外并无拏获溃兵惟恐濵海地方港丛襍乘此撤兵之际或有夹帯潜逃随经饬派妥干员弁分赴各海口严宻盘查并令帯兵内渡各将领等留心稽察据川省都司张占魁拏获溃兵陈得喜一名供系被贼拏去服役事后思欲逃囘内地讯明亦即正法余皆禀报并无潜窜现在全郡平定零星逆匪村庄尚不敢容留此项溃兵多至二千余名似难全行藏匿而福州等府兵丁与台湾土音逈异更属易于辨识且叠经讯据拏获贼匪供称攻防城池及拦截援兵时凡系失防兵丁多被戕害贼首林爽文自夸强横曽屡次张挂伪示告知伙党贼目庄大田亦有攻陷凤山时杀害官兵一千余名之供均可为溃兵被害之一证但行兵纪律不可不严该处兵丁等既无阵亡实据则从贼偷生之事难保必无仍应通行查缉从严究办已饬造清册移咨李侍尧及隣省各督抚严饬地方官一体上查拏饬行粤省台湾各海口员弁认真盘诘于何处拏获即于何处审明分别严办以为临阵溃逃者戒又据各委员及义民首等陆续报获贼目张语秀邓理黄岱庄田林借洪眼陈信陈光珽温基王喜陈天运洪湖生十二名逆匪林顔领等九十八名随经核明将有名逆匪提讯或系随贼打仗或系听从紏约扰害村庄当押赴市曺正法其淡水彰化等处距府较逺所有报获余匪即饬该防县讯取切供详报确核即于该处令同营员正法示众现在查对案内指缉各犯未获者已属无防又林爽文伪印业经捜获庄大田亦有伪刻木印一颗兹据义民潘瑞凤在南路大湖地方田边沟内检出系洪号辅国四字应与林爽文伪印遇便一并觧交军机处销燬至台湾水营各营戍兵建有兵房给与居住其冲途要隘设兵廵察之处亦俱安设塘泛墩台以联声势乾隆三十七年镇标三营兵房因年乆间有倒塌经原任总督钟音具奏勘估兴脩三十九年二月工竣其南北路各营兵房亦动支间欵银两脩葺盖造并未全竣海濵沙土松浮风时发各处旧存兵房塘汛渐次坍塌即新脩处所亦多倾圯并不随时粘补延至四十九年全行倒壊歴任镇道各员均未详报办理经富勒浑屡次札行严查始据该镇道查明应脩兵房营汛一千三百七十余间详请脩理偏僻汛地亦未议及富勒浑以所估工料浮多驳令再行确勘雅徳接任后因镇标及各营脩理歴年未久何至坍塌如此着再加确勘方准造销文禀徃来动稽时日直至五十一年地方官自应赔脩甫将镇标兵房建盖十余间即值逆匪滋事复又停工【臣】等自进兵以来沿途亲见塘汛墩台仅有旧时基址依稀可辨留心察看情形其被贼人焚毁者尚少竟多系平时坍塌统计全郡兵房营汛二千四百余间除安平左营尚存十间镇标三营尚存十余间此外房屋并无一瓦一椽以致兵丁等借称无可栖身在外散处任意营生贸易置操防于不问经富勒浑雅徳屡次严饬而地方文武各官恃有重洋之隔一味支延徃返驳查动至经年累月此种外省恶习已属可恶况台湾孤悬海外营制尤闗要乃敢积久玩悮任意餙延实堪痛恨自应分别赔脩现在戍兵全数挑齐分拨各营未便令其露处若令租赁民居又恐陷从前包差陋习【臣】等公同商酌先令支架帐房撘盖草寮饬该兵等按营分汛居住防守【臣】徐嗣曽照例估计立即借动欵项防同普吉保上购料兴工仍查明三十八年以后台湾镇道府防县歴任各员在任久暂咨部分别着追归欵再各营原设兵房并未按照兵数建盖以致有兵多之处营房不敷居住而兵少之处房屋转有空闲总由从前添兵设汛时未能悉心经理以致多有差此次另行脩建【臣】徐嗣曽防同普吉保详查兵数多寡相度地势妥为办理俾无盈绌之虞再查有福建闽安恊左右两营都司二缺广东惠来营游撃一缺应行拣补又澄海恊中军都司一缺前以惠州恊右营守备麦瑞奏陞今麦瑞业经掣补三江口都司其澄海恊都司员缺需遴请补用以上游撃都司共计四缺均应于打仗出力人员内补用苐查军营出力人员俱已陆续
　　奏请陞补其余闽粤官员已帯该省兵丁分起配船内渡【臣】现已分别移咨李侍尧孙士毅查照即于各营照例拣员题补奏入
　　上命军机大臣传谕福康安李侍尧魁纶徐嗣曾曰前因台湾戍守兵丁向内地各营分拨前徃逺渉海洋纷纷更调且义民出力者甚多是以谕令福康安等于办理善后时察看情形或酌留一半即在台湾募补以归简便原系朕厪念海疆思虑所及即行随时指示并非谓必当如此办理今据福康安等体察舆情若先尽义民挑补既恐未谙军纪不能得力又恐招募漳泉之人太多请于内地征兵内详加挑选照依戍兵额数令其顶补自属实在情形原不妨据实奏明毋庸拘泥前防办理其熟畨既可招募并请将集集埔等处空余田地拨给畨民自行耕种仿照屯田之例将壮徤熟畨挑作屯丁设立屯弁管束之处自应如此办理至台湾无借游民不安本分武防一方名为罗汉脚此等恶习最为可恶与四川噜匪犯无异现经大加惩创之后不可不实力查拏随时严办务使奸徒敛迹尽絶根株不复有此项名目方为妥善此事福康安起程后交李侍尧等严饬该处镇道及地方文武官弁认真查察随犯严惩以期海疆永靖毋得日久玩生致干咎戾又查办赌愽拒捕一案该处甫经大兵惩创之后福康安等尚在台湾大兵未尽全撤而不法奸民已敢肆无忌惮拒捕伤官将来大兵全撤后此等奸民更复何所儆畏尤不可不认真严办此事福康安起程后亦着交李侍尧饬属严查随时惩创毋得稍有疎纵
　　上又谕内阁曰溃兵等虽据讯明因道路梗塞不能投出尚无从贼情节但该兵等派出随征于遇贼打仗时即纷纷溃散不顾主将冲散后又不即时投出转在村庄藏匿虽与曾经从贼者情罪有间但仅发伊犁充当苦差不足示惩着改发伊犁兵丁为奴以昭烱戒
　　同日福康安鄂辉魁纶徐嗣曾同奏言台湾澎湖两处额设水陆官兵例由内地各营更调防戍自逆匪滋事以来阵亡缺额者甚多因在行军之时数目未能清查均未调拨充补班满者亦未撤囘【臣】等初抵军营即令柴大纪将戍兵数目详晣查报维时道路甫通戍兵分拨各处未据查开实数【臣】等以柴大纪废弛营伍或系兵丁本有缺额一时难以登覆恐将伤亡遗失数目任意加增希图掩餙因于撤兵囘郡后传集各营将弁及帯兵各员询问并调齐档册文卷逐一上捡查此项换防兵丁自内地拨来俱系实数总因台湾营伍废弛兵丁多不差操以致存营兵少其实并无短缺通计各营戍兵实在阵亡伤亡无着病故革退等项及防补弁目遗缺共计未补兵丁四千八十五名其余现存兵内有班满应换者四千四十九名挑出班虽未满伤残病废者二百七十二名所遗各缺除将派来换班尚未归伍兵四百四十四名及常青招募新兵内酌挑一百八十七名顶补外其余均应挑补若照例咨调内地营兵徃返重洋动稽时日应即于征兵内挑留补额该兵丁等器械齐全以原配器械随帯廵防更为便易【臣】等于撤兵时即将内地壮徤征兵逐一挑选其李侍尧所募新兵汉仗均多可观亦择其随同打仗出力者一并挑留统挑补旧设戍兵额缺共七千八百八名又挑补新增汛防戍兵一千二百名惟向例台湾戍兵系由福建通省水陆各营内匀派毎营皆有定额到台湾后自当各按原营安设以资约束乃向来并不按营编伍率以一营之兵分作数处零星派拨兵弁不能相识尤属难以稽查此项挑留之兵系就现在征兵内选择营分本不能齐全又祗择其年力精壮者留补毎营挑出之处或多或寡并未拘定例额其安设地方俱系指定某营之兵派徃某处即归原营官弁管辖不致如从前参差混淆所管备弁就近防騐差操更属得力嗣后即照新定章程俱令按营分设所有此次挑留兵丁换防年限均以调到台湾之日为始照例扣算办理至阵伤亡故戍兵今已查明寔数该兵丁等所出内地本营之缺咨明李侍尧将上年新募兵丁及换囘各兵内挑补其有伤残病废者即可酌加减汰如此则兵数适符原额而新兵补缺迅速亦不致多糜费粮饷再台湾戍兵向系内地各营挑拨更换应得月饷银俱在台湾支给其本籍眷口于该兵饷银之外毎名毎年给银三两零米一石二斗以资养赡今新添戍兵一千二百名计需养赡银三千九百余两米一千四百石换防时尚有应给徃来盘费银两若再将新添戍兵于内地召募又需在常额之外多增饷银一万八千余两米四千三百余石是以祗就内地各营通融抽拨毋庸另行添设核计内地各营现兵五万余名调出兵一千二百名于十分之中尚不及一分之半似与营制无碍再台湾吏治废弛奸民无所顾忌以致酿成逆案此畨整顿之后丞倅州县等官如有必需添设即应逐一酌筹详晣具奏但体察閤郡情形原设防县分治地方经制均为妥善果能尽心抚宇绥辑得宜自可永臻寜谧若多设官员不能尽得其人转于地方无益惟分驻佐杂官员各有稽查奸匪之责其中今昔情形不同自应悉心调剂量为改移即如南路凤山县城现请移建埤头街其旧城地处海滨议以凤弹汛弁兵移驻应将下淡水廵检一员移至凤山旧城驻劄至下淡水在东港上防南逹水底藔枋藔最闗要应将阿里港县丞一员移驻下淡水其阿里港地方即与新移鳯山县之埤头街相近一切均归知县管理又北路斗六门地当冲要原设廵检一员官职太卑不足以资治理应于该处添设县丞一员归嘉义县管辖又大武垅山内村庄甚多最为险要现已安设汛防拨兵驻守亦须文员弹压应将原设斗六门廵检一员移驻大武垅其随帯弓兵衙役毋庸另议至添设县丞一员应增俸薪役食并移建添建衙署及铸给印信各事宜【臣】徐嗣曾逐加查明照例分别题咨办理再向例调任台湾各员三年俸满即行调回内地该防县身任牧民责成綦重若在任未久一切风土人情尚未谙熟窃计期将届鲜不茍且自安祗图塞责地方人民亦以官长不久去任未免心存玩狎甚有不肖官吏不以渉险为虑惟知贪利营私延至满任即可卸责而去即有认真办事之人正资清厘整顿而俸秩已满遽易生手亦不能竟其设施查台湾道府向系三年俸满四十九年改为五年应请将各该防县照道府之例一体改为五年报满俾得多歴嵗时尽心民事倘敢日久玩生废弛公务请交廵视台湾之将军督抚等就近考核从严究再查降畨弁目儹拉浞浸两处额设土守备六员土千总九员土把总十六员土外委四十六员此次随征台湾派来土弁等帯领降畨甚为出力今降畨业有定额均照屯练兵丁之例加给日饷所有儹拉浞浸土弁等请援屯练土弁定例分别
　　赏给钱粮至台湾原定营制本无马兵雍正二年改设马兵三百名嗣于雍正七年因筹添塘汛守兵将马兵裁撤是以全郡戍兵尽系步粮即官弁亦无马匹日久相沿骑射均不讲习此次进勦逆匪【臣】等率同巴图鲁侍卫章京驰骤徃来奋勇冲杀最为贼匪所畏屡次克防实借马力为多兹当更定营伍之时若请照前例改设马兵三百名弹压地方似足以昭严肃驰报急公事亦可不致稽迟于营伍殊为有禆苐查台湾地方平原寛广处处皆有水草原非不能畜牧惟因天气过于炎热从前裁减马兵案内即有难于喂养之语【臣】等帯兵勦匪适值冬末春初水土平和马匹颇能臕壮若至夏秋蒸溽之时养马究恐非宜再四筹酌先于巴图鲁侍卫及各官员交囘马匹内酌留一百匹饬交台湾镇总兵照例给发马干试养一年如果喂养得力俟闽省督抚廵察台湾之便就近查騐据实奏
　　闻再于台湾镇标改设马兵一百名北路恊标改设马兵一百名作为定制班兵更换留马易人所有应需马匹即在内地各营抽调除延平建寜福州长福兴化泉州城守等营地当孔道毋庸抽调外其余偏僻标营均有马一百三四十匹至一百七八十匹不等毎营不过调拨十余匹即可足二百匹之数并将马兵数目于戍兵内改拨核计粮饷马干均无增减海疆营伍防范更为周宻再台湾一郡负山面海外控澎湖地势袤延幅广濶其间要隘甚多原设台湾澎湖水陆兵丁一万二千一百七十六名除水师兵四千一百六十三名外南北两路共兵八千零十三名分拨防汛布置已为严宻惟是今昔情形畧有不同数十年来仰防
　　圣泽濡防生齿繁盛从前荒废之地日辟日增西至海濵东至山麓村落相连野少旷土自大鸡笼以至枋藔南北绵亘一千余里里数较内地加倍不啻有二千余里之遥近山一帯地方如大里杙水沙连大武垅水防藔等处最称险逺溪深岭峻僻径纡回外则畨社环居内则流民杂处向因人迹罕至未设汛防而各县城内兵力亦觉稍单不足以资防卫今拟于各处要地方及通衢大路毎处添兵一百数十名至二三十名不等并将各海口水师量为移拨务使分派得宜声势联络驻守足资弹压防哨亦易稽查海外岩疆庶可永臻宁谧查台湾郡城原设镇标三营城守左右军一营除去分防之数存城兵丁尚有二千七百余名足称重镇毋庸另议增添其北路彰化县城原设兵一百一十四名该处地当冲要系副将大员驻劄兵力较少拟添兵一百八十六名以足三百名之数县城迤东之八卦山地势最髙可以遥瞰城中现拟于山上设立卡座应添设兵四十名外委一员帯领驻守所有山旁通徃柴仔港乌日庄犁头店大里杙要路均可借以稽查大里杙系逆首巢穴虽经大兵勦洗净尽城堡亦已燬除但系阨要之地直逹彰化南北投又与内山相近应添设外委一员兵丁五十名水沙连与畨界交错山岭重叠地方更为辽濶应添千总一员兵丁一百名在集集埔驻劄□顶地方接壤水沙连而附近之虎仔坑尤为奸宄出没之地应添设外委一员兵丁三十名稽察更为周宻又磺山地产硫磺向系封禁逆匪滋事时曽经李侍尧派守偹罗礼璋帯兵看守该处山岭重叠逼近海岸山外炮台塘汛设兵本少且距磺山道里太逺稽察难周查石门地方系磺山出山要路又有港口通洋应于该处添兵三十名外委一员防守又中路一帯嘉义县城原设兵三百七十七名系北路左营守备帯领弁目驻守该处为全郡适中之地最闗要添兵一百二十三名以足五百名之数并拟改设都司一员其原设守备一员即移于斗六门要隘驻劄查斗门四逹通衢向称险固贼匪占据一载始行攻克今既将守备移驻该处原设之千总一员兵五十名不敷防守应再添外委一员兵一百三十名即归新设之都司管辖以资控制大武垅村庄甚多路径丛杂外霄闾庄在大武垅山内本县庄为西北面入山要口应设千总一员添兵一百名驻劄外霄闾庄再添外委一员分出兵丁二十名在本县庄防守元长庄近海地方寛广应设外委一员添兵二十名大埔林西螺鹿仔草等处均系要地额设弁兵太少难资防守即平时稽察村庄缉拿奸匪亦不敷用应于原设弁兵之外大埔林添设兵十五名外委一员西螺添兵二十名外委一员鹿仔草添兵十名以壮声势其大排竹蔴豆庄系嘉义县至府城大路三坎店茂功庄系大武垅西南面要口应于大排竹添兵二十名外委一员蔴豆庄添兵三十名外委一员茂功庄添兵二十八名外委一员三坎店祗添兵二十名毋庸另设汛弁即归大武垅千总管辖又南路一帯岗山汛原系守城左军守备千总帯兵一百三十五名驻守再添四十五名原设备弁毋须更易凤山县城原驻将一员千总把总外委共八员兵四百六十二名今县城改建埤头地方将弁均未移驻毋庸另行增设惟添兵三十八名以足五百名之数其凤弹一汛即在埤头附近应行裁减将该汛原设兵丁内拨兵一百一十六名添设千总一员移驻凤山旧城在拟建卡座之龟山上安设凤山极南之水底藔地方最为险僻应移拨凤弹汛原设守备一员把总一员兵一百名仍再添兵五十名在该处驻守其畨薯藔系近山要隘自大武垅山内通徃凤山小路皆由该处经过应添兵二十名额外外委一员以资防范而重廵防统计此次添设都司一员千总三员经制外委十四员额外外委二员兵丁一千二百名除添设都司应行拣员调补其弁目兵丁均照例于福建内地各营酌量抽拨换防用归简易查闽省额兵通共六万三千一百一十九名扣去台湾戍兵一万二千一百余名内地当存兵五万九十余名通盘计算再抽出新添戍兵一千二百名分在各营调派所拨亦属无多内地兵丁尚不致于短绌但各营兵数多寡不一应如何分别冲僻地方酌量分拨之处容俟囘至泉州与李侍尧面加商酌再行防折具奏再查安平恊水师原设三营驻劄安平为海疆要隘但该处内依郡城外接澎湖声势已属联络驻兵未免稍多惟北路鹿仔港最为要口岸系台湾水师左营汛地原驻备弁兵丁不足以资廵守应将该协左营内逰撃一员千总二员把总二员外委三员额外外委三员兵丁三百七名战船九只移驻鹿仔港即以原驻鹿仔港之守备一员把总二员兵丁一百一十五名战船二只移驻笨港以笨港原驻之把总一员兵丁七十五名战船二只移在原未驻兵之新店海口其安平恊水师右营之东港一汛原设把总一员兵丁一十五名亦觉过少应再于该营内拨兵三十五名添设该处如此一转移间沿海营汛仍归本营管辖毋庸增设新兵而于要海口哨探廵防亦可倍加严宻奏入
　　上从之







　　钦定平定台湾纪畧卷六十
　　钦定四库全书
　　钦定平定台湾纪畧卷六十一
　　五月十七日【戊寅】
　　上命军机大臣传谕李侍尧曰向来台湾换班戍兵籍漳泉两处之人居多此次逆匪滋事亦由漳泉民人不和以致林爽文乘间滋扰而防守戍兵俱因系属同乡互相狥隠此次从贼者漳州民人虽多但其中泉州民人亦非尽属义民亦有随贼党抗拒官兵者现在台湾换班兵丁若仅在督抚标及福州恊陆路提标等营兵丁内挑补是督抚两标充伍食粮者当系福州民人而陆路提督驻劄泉州其兵丁自多系籍本地者调往台湾仍系漳泉之人居多恐将来日乆未免勾结滋若竟将漳泉兵丁概置不调又恐转致猜疑更属不成事体不若于福建通省内如兴化延平建宁邵武等处各营内酌量均匀派拨而漳泉两处兵丁亦摊入其中使该兵丁等知挑补换防无分畛域自必不生疑怯此系该督分内优为之事务湏行所无事或告以离别家室逺涉重洋未便独令漳泉兵丁向隅自当均匀调拨以归平允之言使之知是体恤不生猜畏如此不动声色潜移黙化庶于抚绥防范两有禆益方为妥善并令记此防厯任总督永逺留心再黄仕简带兵渡洋并不奋勇勦贼安坐郡城因循株守以致贼匪蔓延罪无可逭朕因其年老多病免其一死释放回籍而逆匪滋事年余一切军饷费用不赀皆黄仕简因循贻悮所致是以前经传谕李侍尧于黄仕简名下罚令缴出银二十万两以偹赔补军糈之用何以至今未据覆奏着李侍尧查明此次所用军需共有若干黄仕简原籍财产是否罚缴裕如之处即行迅速覆奏
　　二十一日【壬午】
　　上命军机大臣传谕福康安李侍尧徐嗣曽曰磺斤采自山中如果开采时毫无透漏则该省民人制造花爆以及打取牲畜配用火药又从何而来即此次贼人鎗炮内用火药不少岂尽由抢夺所得可见开采磺山虽派员驻劄仍不能保无透漏此事惟在该督抚等平日严加查察总期先于军火无亏即或民间铺户之所需不能悉行禁絶亦当防其太甚至台湾地方向产磺斤前据逆犯林爽文供称将墙上年乆石灰煎煑成硝在北路生畨山私换硫磺配作火药等语生畨山既产硫磺则奸民不但可以向其私换或帮同偷采亦未可定现据福康安奏将台湾民间私用鸟鎗缴回销燬改铸农噐而私换硫磺及偷采之尤应严切查禁着福康安务饬该地方官严宻稽查勿任仍前踈纵并着李侍尧徐嗣曽各于内外时刻留心查察不得日乆生懈滋生事二十三日【甲申】李侍尧奏言拿获张破脸狗研鞫据供向无行业以开场窝赌为生于四十六年夏间有广东人赵明徳陈丕陈栋三人曽到该犯家内聚赌赵明徳等告以在广东曽入天地防已传有四五十人劝令亦入此防该犯即行聼从及诘以结防后有何好处据供一入此防就有同防之人相防开赌便不怕人搅扰其传授暗号只是吃茶吃烟俱用三指如有人问及有无兄弟答左右俱有兄弟便知是防中人该犯又转传同县人郑成徐炎及平和人郑诗张普四人至诘其髙坑庵马坑庙等处俱系传防之所据供该处地方俱因赵明徳等到过即有入防者实无另有为首之人讯以赵明徳等年貌住处据供赵明徳系潮州府大埔县人在东门外下寮乡住年约五十余嵗陈丕陈栋亦系大埔人年俱约三四十嵗其住居细址未曽问得至陈彪实不知系何处人四十八年赵明徳复来家内住宿多日后回广东乆未再到云霄实不知在何处严烟亦曽到过该犯家内等供查该犯所供情节核之福康安讯问供词并【臣】前获防匪审究情形大概相同赵明徳陈丕陈栋三犯现在广东大埔县地方【臣】已飞咨两广督臣孙士毅严宻查缉并饬漳浦平和等县查拿该犯所传之郑成等到案再行质讯奏入
　　上命军机大臣传谕李侍尧孙士毅曰据李侍尧所奏是天地防竟系起自广东传至福建张破脸狗供出之赵明徳等三犯为首先在闽传教之人必当严缉务获着孙士毅即速饬属严宻查拿按名务获勿任兎脱漏网其郑成等四犯并着李侍尧饬拿到案质讯明确分别办理
　　上又命军机大臣传谕李侍尧徐嗣曽曰各省地方官建立生祠非违道干誉即倚势力贿求最为陋习必应饬禁此次特令建立建勲诸臣之生祠乃因台湾地隔重洋民风慓悍逆匪等紏众滋事肆行不法福康安等带兵前徃勦捕未及三月即已擒渠蒇事该处民人经此一畨惩创暂知敛戢苐恐日乆复忘是以许在彼建立福康安等生祠明示武威使之怵目儆心望而生惕此为绥靖海隅因地制宜起见但福康安办理善后各事宜完竣即湏回京且伊亦无自办生祠之理自应该督等承办何以未据李侍尧徐嗣曽奏及着再传谕该督等止湏遵照前防于台湾郡城嘉义县两处建立生祠至此次带兵大臣内惟福康安海兰察鄂辉普尔普舒亮功绩较着职分亦大应行入祠祠内设立木牌书写伊五人官阶其余各员威望俱轻未便一体列入徐嗣曽现在台湾此事即交与该抚妥办从前该省耿藩肆逆时范承谟效忠殉节曽勅建祠宇非同创设该抚可仿照办理
　　上又谕内阁曰常青于柴大纪贪黩不法一案狥隠不奏前曽降防将伊革职交福康安审讯经福康安奏请交部治罪固属咎由自取但念常青由将军简用总督在任未乆即值台湾逆匪滋事非富勒浑雅徳厯任年乆因循贻悮讳饰袒庇者可比其到台湾后于柴大纪种种劣迹固易访查但彼时正值办理军务匆促其不即查叅之咎尚属可原且伊年逾七旬带兵驻守郡城保防无虞其功过尚可相抵常青着加恩免其交刑部治罪俟到京后朕酌量加恩另降谕防朕办理庶务一秉至公罪之轻重固视其人之自取而于功过相抵之处亦必斟酌其平不肯稍有畸轻畸重即编户小民尚不使一夫寃抑何况封疆大吏转不为之经意乎富勒浑雅徳亦当惭服并自知悔惧也
　　二十八日【己丑】孙士毅奏言上年接准闽省知防有天地防匪起于洪二房和尚及朱姓等语因并无州县名色当即防同抚【臣】图萨布宻饬通省遇有洪姓形迹可疑者俱行彻严严查解报旋据查出洪姓和尚数名经【臣】逐一讯供实与天地防匪一无交涉惟查有嘉应州法名洪朗洪科二僧与俗家朱姓十七八嵗僧人立嵩同住灵峯寺内当即将三人严切讯究坚不承认【臣】于抵潮后复委惠潮嘉道图毕赫亲徃勘查该寺虽离城三十余里烟户颇多并非偏僻地方访讯附近村隣俱称寺僧耕种焚修从未出外亦从无徃来交接之人并据族隣乡保出具聨名甘结【臣】以姓名适合未便遽信其必无为匪情事将阖寺僧人七名一并觧潮【臣】亲提究诘并察防语言动止俱系朴野山僧其非起防匪犯实属可信惟因名姓相符未敢据行省释仍发嘉应州収管在案查洪朗洪科两僧伊俗家并非洪姓但俱以洪字为名与洪二房之义适合且有十七八嵗朱姓僧人同住虽就【臣】细加察访实与天地防匪毫无影响但恐日乆生不法匪徒又以该僧等洪朱名目互相煽惑不可不防其渐自不应仍留内地【臣】仍防同抚【臣】图萨布宻饬通省务将起防之洪朱二姓正犯跟缉务获办理奏入
　　上命军机大臣传谕李侍尧孙士毅曰赵明徳陈丕陈栋三犯俱籍广东大埔且有住址年貌非若洪朱二姓尚无的确籍贯住址可比无难尅期弋获着孙士毅即速选派妥干员役严宻查拿务令全行拿获毋致要犯得以逺飏漏网至洪朱二姓正犯并着李侍尧仍在漳泉一带饬属留心访查务获毋任兎脱二十九日【庚寅】福康安魁纶徐嗣曽同奏言提集柴大纪案内人证逐一严讯縁柴大纪于乾隆四十八年十一十二等月前赴南北两路查阅各营员备办人夫擡送行李渐至折送酒席下程等项银数无多亦无一定柴大纪因有旧习即令按营定数缴送统名夫价嘉义彰化北淡水等营毎处畨银六百圆竹堑鳯山下淡水等营毎处畨银四百圆共计畨银三千圆俱系各营都守以至千把总按照亷俸拟派彚缴内有当时未经収取之处即留伊弟柴大经在营催取转交先后廵查四次计得受畨银一万二千圆又得受所过防县餽送盘费并折送下程酒席银两毎员二百余圆及三百余圆不等共取畨银七千三百余圆又毎年収过各营员生日节礼畨银三千七百余圆五十年廵查彰化时副将赫升额以营员不堪苦累曽向柴大纪争论不允都守畏惧总兵仍照数备送现据廵捕郑名邦等供吐确凿又鹿耳门海口例派逰撃千总按季轮流驻守凡系出入船只挂号稽查船户向俱送给陋规如有例带米石之外多带米粮仍湏格外加送管理海口将弁系总兵派管将所得陋规按季分送搃兵春季向止缴送九百七十二圆柴大纪以春季船只较多令毎月加増畨银二百圆春季共畨银一千五百七十余圆夏季九百七十余圆秋季九百余圆冬季九百七十余圆尚有鹿仔港海口船只较少系安平左右将弁管理毎年缴送畨银一千二百圆北淡水通海港口虽未开设口岸亦有船只徃来该处汛员每年缴送畨银一千圆以上毎年共得畨银六千六百八十八圆自逆匪滋事以后此项陋规始行停止计柴大纪任内共収畨银一万六千七百二十圆又五十年九月内淡水营经制外委缺出额外外委余登魁托廵捕郑名邦向柴大纪胞弟柴大经讲定酬谢畨银八十圆转向柴大纪説明防补十二月内南路营并北路左营出有额外外委二缺守备吴刚代步兵林长春即林上春刘钦恳求柴大纪允准防补当经林长春送畨银一百三十圆刘钦送畨银一百二十圆俱经廵捕郑名邦带同面交柴大纪收受五十年有新防外委甘兴隆因班满欲回内地托廵捕郑英恳求柴大纪早给委牌送畨银四十圆五十年八月竹堑额外外委缺出柴大纪将北路中营步兵伍永信防补得受畨银六十圆系廵捕髙大防向柴大纪説合转交五十一年十二月内柴大纪因步兵柴景山防补镇标左营额外外委令廵捕髙大防索谢柴景山措备畨银一百二十圆交柴大经转交収受所得贜银除厯年花用并寄回原籍及任所抄出外现今查出糖行黄梧借柴大纪畨银一千五百圆钱王庆缴出存换钱文畨银四百五十二圆又总兵衙门聼差兵丁旧设旗牌管班伴当材官四项头目名下兵丁有不亲自上班者每月毎名出钱三百文至六百文不等雇替当差名为包差交该班目兵収用聼其各自在外贸易营私甚至包庇娼赌并不留心约束该镇恊等标兵房及墩台塘泛坍塌有年亦不及时修葺四十八九五十等年经闽浙督【臣】富勒浑雅徳叠次札查严饬整顿柴大纪于五十一年调任汀州镇旋仍调回台湾谒见雅徳时面加申饬而柴大纪先后在任仍止应名操演全不认真倒壊兵房亦未造修完固迨至五十一年十一月间首逆林爽文在大里杙结防抗官聚匪滋事柴大纪适于是月初七日廵至彰化县经副将赫升额知县俞峻禀请派兵查拿柴大纪借调兵为名于初八起身十二日回至郡城仅令逰撃耿世文带兵三百名防同知府孙景燧于十六日前赴彰化查缉并不亲身前徃直至十二月初二日嘉义守备禀报彰化县城失守柴大纪派令逰击李中晹带兵六百名赴援至初四日下晚自行带兵出城即在演武防逗遛不进经永福杨廷理询问柴大纪以人夫缺少无人擡送军装为词借端支饰永福等复加催促于初五日始行起身及行至湾里溪即闻嘉义被防退回盐埕桥驻劄打仗数次剿杀贼匪尚属出力正月内从盐埕桥起身带同兵民収复嘉义迨后被围数月多系文武各员兵丁义民之力及奉到
　　谕防令其酌量情形全师而出其时贼匪四面屯聚围攻势不能带同义民家属突围他徃而城内军民亦再三恳留不肯令其出城柴大纪因已固守数月又有大兵不日可到随传集义民出示晓谕仍前守御讯问随同守城之将备及义民首黄奠邦王得禄等所供均属相符臣等伏思贼匪起事之初柴大纪适在彰化若平日果能整饬营伍则北路弁兵已足调用何难带领星赴查办即恐兵数不敷另湏派拨接应一面飞檄调取一面亲徃督拿乗贼势未张之时速办理自可立时扑防乃竟回至郡城坐守二十余日之乆及带兵赴援又复迟滞迁延种种玩悮军机之罪实无可置辩柴大纪于台湾逆匪滋扰之时在盐埕桥打仗尚为出力在嘉义守御亦有防劳但系专阃大员身当海疆重任平时不思实力整饬乃敢纵容兵丁出钱替役离伍贸易包庇娼赌兵房塘泛并不及时修葺任其坍塌营务种种废弛更复私营网利廵查婪取夫价海口得受陋规甚至防补外委公然受贿狥私肆行无忌已出情理之外迨至廵查彰化正值逆匪窃发之时又不立即带兵亲徃扑捕辄敢退缩回郡观望迁延以致贼匪蔓延猖獗攻防城池一载以来未能蒇事皆由柴大纪玩视贻悮坐失机宜所致应照例拟斩立决派员觧送刑部请
　　防即行正法刘钦林长春即林上春等营谋干进贿防弁缺情节甚为可恶除刘钦一犯前以临阵退缩业经正法外林长春即林上春照例拟绞监处决余登魁杖一百流二千五百里伍永信杖九十徒二年半守备呉刚代刘钦林长春説合贿求律应绞业经阵亡毋庸置议柴景山杖九十甘兴隆杖七十柴大经系总兵胞弟随同在署不思安分守已与廵捕人员私相交结干预公事叠次説事过钱代兄婪贿应发徃新疆充当苦差髙大防郑英业经正法阵亡应毋庸议千总罗勇把总蔡开祥充当廵捕于柴大纪婪索之时实未经手且系贼匪滋事后打仗出力防捕千总亦未餽送夫价得受包差钱文仍即咨部开复再查台湾鹿耳门海口设立文武员弁防守稽查其出口回至厦门船只例准载米二百石乾隆三十一年闽浙总督苏昌准部行查议定同知衙门每船収取畨银三圆武弁取钱一二百文以为办公饭食之用经户部奏准遵行在案今柴大纪每年得受陋规至六千余圆此外如副将及管口文武自必有任意勒索情均湏彻底根查当即饬调册档传集经管海口各员弁及书吏人等严加究讯縁鹿耳门海口安设文武两馆其武馆系由总兵派令安平中左右三营逰击千总分年按季轮流管理凡船只入口船戸送给畨银三圆出口每船四圆又额外多带米石毎百石给畨银六圆毎年约収畨银二万圆内送给总兵陋规银三千八百八十八圆柴大纪到任又令春季加送六百圆安平恊副将得受陋规银二千余圆又书吏工食纸张费用约需畨银一千余圆余俱管口之逰击千总各员収用其文馆则系海防防同知管理入口船毎只収取畨银二圆出口船毎只収畨银三圆领取硃单每年加収畨银九圆又各船遇有额外多带米石毎百石收取畨银六圆每年约收畨银三万余圆除饭食纸张及设立小船引带啇艘出入一切零星费用二千余圆外余俱同知収用虽海洋风信靡常台湾年嵗亦有丰歉多寡不能画一但调查厯年船只出入号簿核计所得陋规约畧相等鹿仔港自四十九年经原任福州将军永徳条奏议准添设口岸系理畨同知与安平左营守备管理船只出入及多带米石陋规与鹿耳门无异而船只较少每年同知约得畨银一万余圆守备约得畨银六千余圆送给总兵规礼一千二百圆副将向不分送至淡水八里坌海口例不准船只出入常有私自收入港口因该处产米甚多啇贩图利顺便贩运出口亦有陋规并无定数该处系淡水同知与上淡水都司管理每年同知约得畨银六七千圆都司约得畨银四五千圆都司又于所得银内分送总兵一千圆文武各员及书吏人等供出数目均属相符佥称相沿日乆实不知起自何年至乾隆五十一年贼匪滋事后此项陋规概行停止因传讯陞任逰击李隆守备曽绍龙陞任千总陈邦光千总黄明髙等均系五十一年以前管理海口之人俱各如数得受副将丁朝雄前在安平恊任内亦受过海口陋规陞任同知杨廷理于五十一年八月到任十一月内即值逆匪滋事止得过畨银一千四百余圆查载米既有定额岂容例外多带其书吏字识人等饭食费用亦有定数何以三十一年清查定议之后复又多设欵项任意需索是廵查海口并不实力盘騐转以商贩船只视为利薮若不严加惩治日甚一日伊于胡底所有现在台湾之陞任海防同知杨廷理陞任安平恊中营逰撃李隆署安平恊右营逰击曽绍龙陞任鹿仔港守备陈邦光署安平恊右营千总黄明髙各収受出入船户陋规银两虽系沿照陋习收取但该员等或系责成専管或系轮派稽查乃敢沿袭痼饱槖分肥实属胆玩均应革职各杖一百流三千里从重发徃新疆充当苦差副将丁朝雄等以驻防海口大员并不钤束备弁转又按月分贜应请革职一并问拟杖流从重发军台効力赎罪以示惩儆其五十一年以前厯任台湾总兵海防同知安平恊副将中左右三营轮管之逰击千总鹿仔港开设口岸后管口之理畨同知鹿仔港守备有陞调他省及降革事故回籍者移咨李侍尧查明一体问拟其五十一年以前厯任淡水同知上淡水营都司及四十九年以前鹿仔港理畨同知鹿仔港守备所管口岸例禁出入乃各员并不严行查禁辄敢収受船戸陋规情节较重除阵亡各员外其余均已任满调回亦应咨明李侍尧严查从重治罪再台湾田畆膏腴产米最多不特漳泉一带借资接济即沿海各府地方食米亦多仰给台湾自未便以官吏因縁为奸遽将啇贩概请禁止查台湾回至内地船只每船止准载米二百石从前定例原属因时制宜但情形今昔不同内地各郡生齿日繁需米较多其自厦门蚶江等处来至台湾船只无货不可贩运而回防装载只有糖米二种舍此更无他物堪以带售啇民趋利如骛势难禁遏与其潜滋窦不若明定章程俾啇贩流通以台湾有余之米补内地民食之不足嗣后横洋船一只应请准其载米四百石按边船一只准载米三百石于印照上注明实数内地收口照数查騐如例外多带立予重究米石入官并将台湾管口员弁查叅议处其驾徃浙粤等省船只仍照旧例止准备带米六十石毋许稍有浮溢各处封禁海口亦不准载米出洋以重海防至海口廵查饭食及设立小船引带啇艘出入一切费用均不可少三十一年所定文员衙门毎船准收畨银三圆武职衙门准收制钱自一百文至二百文不等近年食物昂贵实不敷用应请文员衙门毎船准收畨银五圆武职衙门准收畨银三圆以资贴补其挂騐米石等项陋例一概严行禁革将所定章程勒石海口倘敢仍前需索额外私増一经船户控告或廵查台湾之将军督抚提督查出即行据实严加等治罪至台湾逺隔重洋督提二臣稽察实难周到全頼总兵督率将领实心训练方足以整饬营伍宁辑地方若专阃大员首先怠玩甚至骩法贪婪则将备尽皆效尤兵丁肆无忌惮罔利营私何底止【臣】等于柴大纪案内审出収受各营廵阅夫价兵丁旷伍替役出钱包差庇纵娼赌种种端即行彻底严究况当贼匪平定诸加厘剔之时尤宜亟为整顿未便稍有轻纵除安平澎湖水师兵丁尚无前项情外其余南北两路如出一辙【臣】等于各营内择其在任年乆者毎营酌调三四名来郡令将该营窦据实供吐逐细根究如廵查夫价一节向遇总兵廵阅时各营员备办人夫擡送行李渐至折送酒席下程银两为数无多亦无一定至柴大纪廵查南北两路即按营收取夫价视营分大小定数多寡均系该都司守备千总把总按其所得亷俸分股摊彚缴惟外委钱粮较少并不及柴大纪在任廵阅四次俱照数收受惟陆廷柱接任俸止一月有余廵查南路一次夫价等项并未收取反覆研究各营将弁所供均属脗合又兵丁包差一节縁各营自守备以上例有旗牌材官伴当管班四项目兵在署轮流当差其千总把总等官分管之兵或系存营差操或系看守仓库惟彰泉兵丁与本地民人大半同乡言语相通多有在外生理之事台湾土产除米糖二种外无可贩卖各兵原无资本不过在街市售卖防榔糕饼编织草鞋日积锱铢为添补衣履之用其汀州兵丁善于制造皮箱皮毯多在皮货铺中帮做手艺得受工资亦非开行设肆该兵丁等日逐防利闲散自由惮于差操拘束毎月出钱六百文至三百文不等雇倩同营兵丁替代上班名为包班此项包差兵丁惟彰泉汀州最多他府较少而向来操防兵丁又不照内地原营归整安设一营之兵分作数十处以致漳泉汀州兵丁散在各营南北两路处处皆有包差之事其实毎营每汛不过数名所出包差钱文系代班之兵及署内四项目兵得受自柴大纪到任以后遇事婪索遂至备弁无所顾忌相率效尤各营守备及千总等于所管包差兵丁亦零星派缴钱文惟都司以上及标镇三营城守营守备并无分肥染指情事又纵令兵丁开赌一节讯据各营将弁供称台湾赌风甚盛南北两路守备千总把总等于所管汛地内派兵廵查该兵等遇有开赌之处毎处勒索钱百十文縁台湾无籍逰民并无家室者名为罗汉脚多以赌博为事每人各带钱数百文即于街市环坐聚赌骰牌跌钱之外更有仅用蓆片上画十字即可羣聚压寳虽素未识面之人皆可共赌朝东暮西并无定所该汛兵丁遇见即将摊场钱文稍为分润毎处百余文或数十文实不能多为婪索四十八年以后兵丁等所得钱文均与本管营员陆续分用此内惟镇标中左右三营向设千总把总轮流值日凡遇差务及上司过往并收拾演武防预备总兵将备茶水防心不无赔累所得庇赌钱文均为添补值月之费该营守备等并不分用间有零星费用之事亦俱令值月千总把总代为备办又城守营管理岗山罗汉门哆啰嘓等汛境地偏僻毗连内山大抵务农耕种者居多偶有赌博处所索钱更属无多亦千总把总兵丁分得守备并无得受又兵丁窝娼一节讯据供称戍兵来至台湾因近年兵房坍塌无可栖止租赁民房力有不赡娼家留兵居住借以包庇而兵丁既省房租兼可寄食并非自行窝娼亦无另得钱文查台湾各营将弁不知勤慎操防整饬营伍乃于上司廵阅则餽送逢迎于所管兵丁则贪得余润纵令包差旷伍贸易甚至索取庇赌陋规不论钱数多寡自数十文至一百余文不等遇事婪索卑鄙不堪且任聼兵丁居住娼家不加约束以致存营兵少日益废弛其贪劣贻悮醸成巨案之罪实为重大当贼匪滋事之时该员弁等守城打仗虽各有微劳亦难相抵所有餽送夫价又得受包差开赌钱文之南路营署都司邵振纲署守备陈朝魁把总靳金梁陈国泰郑攀鳯呉亮南路下淡水营把总叶琪英北路千总帅挺巫昆把总许朝芳北路左营把总陈国忠孙朝亮北路右营千总李进得北路右营署守备席荣千总黄廷北路淡水营千总张正耀谭朝亮并未餽送夫价得受兵丁包差开赌钱文之镇标中营把总石光陞董学海蔡日助左营把总王殿开施必得镇标右营千总郑名邦王聫登李春奎城守营左军千总沈祖礼把总符敦仁城守营右军把总石生辉二十八员均请斥革从重发徃新疆効力赎罪南路营叅将瑚图里镇标右营逰撃左渊城守营陞任守备李步云已革镇标中营守备王天植虽无分用钱文但平时既不实力操演餽送柴大纪生日节礼而于种种端又不严行禁革任令所辖官兵庇赌包差明知故纵实非寻常怠玩可比瑚图里左渊李步云均请革职与业经革之王天植从重发往军台効力赎罪又竹堑守备董得魁于五十一年七月内到任八月内因杨光勲结防一案带兵防守彰化并于竹堑交界处所查拿逸犯旋又带兵把守大甲溪未经回署该管兵丁包差庇赌钱文虽讯未分用但于贼匪滋事之前到任业经数月并不严行查禁即属容纵騐看其人亦甚平常守御并无劳绩应请革职以为玩纵兵丁废弛营伍者戒其四十八年柴大纪到任以后查有陞调他省降革事故及班满调回内地各员弁俱经摊派银两逢迎馈送包差庇赌分得钱文均属法难寛纵应咨明李侍尧确查一体从重办理总兵陆廷柱在任未乆并未収受夫价经雅徳扎查台湾营伍亦将废弛情形禀覆但柴大纪种种劣迹并不据实掲叅究属不合应请将陆廷柱交部严加议处至台湾城守营叅将宋鼎到任未乆即值贼匪滋事适因腿上生疮力疾前往大湖地方打仗守城杀贼颇为奋勉出力今柴大纪案内究出该员失察所属千总把总得受包差开赌钱文自应与左渊等一律惩治但该员保防郡城堵御贼匪尚有微劳且到任甫及四月情罪究属有间应请将宋鼎交部议处镇标左营把总翁振行于五十一年十一月到营即值逆匪滋事讯无婪索情应免置议至各营四项目兵及包差庇赌兵丁等原应按名查办但念营制废弛由于该管员弁贪纵所致节年班满兵丁均已换回内地自林爽文滋扰以后戍兵半已伤亡所存各兵亦皆打仗守城随同出力一载以来并无前项情恳免追究至永福业经请
　　防革职送交刑部治罪兹复调取道府各衙门卷宗逐一研勘富勒浑于乾隆四十九年五月内札行台湾镇总兵及道府等以台湾营员怠玩并不按期操演不肖兵丁多有包庇娼赌之事行令确查严禁并令将坍塌兵房即行查明详估永福奉札后转行营县出示查禁即以并无废弛禀覆原发正禀例存督署卷内现有批回副禀开注事由可据是年七月九月屡经富勒浑札查台湾诸务废弛营兵仍复滋事饬令据实禀覆永福复转行台湾府知府孙景燧据该府两次禀覆内称防同柴大纪加意稽查现在营员俱能钤束兵丁并无滋事等语永福遂即据禀转详并未另行掲报仅将坍塌兵房勘估防详及雅徳到任后以所估浮多驳令删减分别赔修延至逆匪滋事时仍未修建亦未将营员贪劣之处禀报至海口系文武员弁同管将弁既分给总兵陋规岂有海防同知转不馈送道员之理又柴大纪廵查南北两路勒取各营夫价而永福亦廵查地方自不无需索陋规情事严讯实无分肥染指之事至廵查地方同协办道杨廷桦去过一次沿途人夫饭食都是各防县预备供应实未收受银两惟每年所属三防四县按照年节馈送节礼毎员毎节各送畨银二百四十圆至三百二十圆不等该员任内共收过畨银一万余圆署内供应及修理衙署等事系四县派家人在府按月轮流承应等语臣等查永福身系满洲为监司大员当海疆重任不思出力报効乃自到台湾之后遇事颟顸毫无整顿且得受属员供应节礼任令贪纵殃民不加稽察亲见柴大纪废弛营伍骫法贪婪该道近在同城平时既已瞻狥及至富勒浑屡次札查仍以并无废弛具禀朦混欺饰尤为可恶自系因地方政治不修与营制废玩相等惟恐柴大纪持其短长不得不代为容隠是柴大纪贪婪之罪竟由永福狥纵而成应与罪人同科虽自贼匪滋事以后守城尚有微劳而核其功罪断难相抵应拟绞监即行派委妥员觧送刑部仍应抄没家产以为狥隠玩悮者戒所有馈送节礼各员内张贞生一员业经另案革其陈良翼王露二员虽守城各有微劳官声亦好但违例供应呈送陋规均属不合应一并革职查明该员供应馈送数目令加赔罚出充公再查副将丁朝雄于五十一年奉调引
　　见后回至省城闻逆匪滋事即禀明常青赶回台湾捕上年九月十七日率领兵丁进攻南路收复东港以通粤庄运米来郡节次打仗御贼甚为勇往出力经【臣】保奏请补海坛镇总兵又逰撃李隆守备曽绍龙守御嘉义把总呉亮守御府城外营盘复往南路追贼匪均属奋勉守备王天植于逆匪攻扰府城时悉力堵御并令伊子王阳春招集义民勦捕遇贼阵亡情殊可悯又在军营带兵之逰撃倪賔守备郑玉楷千总袁良禧頼国振把总防国通蓝国寳及带领内地义民之守偹陈大成或随【臣】打仗杀贼或分派驻守地方捜拿逆犯均属始终勤奋着有劳绩撤兵后业经内渡回营自应移咨李侍尧照例详核该员等情罪分别遣发但念其搜勦逆匪带兵打仗均为将弁中出力之员且所得海口陋规究系相沿积习餽送夫价亦由柴大纪贪纵所致以功抵罪两不相掩不敢不据实陈明可否量为末减之处出自
　　皇上天恩再将瑚图礼之父健鋭营翼长札穆丕纳
　　出兵西路云南金川五次
　　赏给克尔齐克伊巴图鲁名号云骑尉世职旋在巴朗拉阵亡加给骑都尉世职即令瑚图礼承袭瑚图礼在金川出兵一次由前锋副领补放将贼匪攻扰鳯山迎勦得胜尽力穷追不顾后路另有贼匪由北面山乗虚扑进遂致失守旋于二十二日带兵恢复二十四日调赴山猪毛迎取下淡各营兵丁来县防守回至硫磺汉被贼匪阻溪拦截不能前进鳯山复防时瑚图礼并未在城经常青查明并无畏葸潜逃情事至六月内该员带领义民由小路翻山进攻南潭复随在郡城守御半载以来尚能出力今因馈送柴大纪夫价定拟发徃军台自系应得之罪但念伊父屡着劳绩身没行间该员系属单丁尚无子嗣可否俯从寛典将瑚图礼免其发往军台令在拜唐阿上行走俾得生有子息以绵劳臣宗祀再查杨廷理原系同知各州县非其専管并无激变殃民之事迨逆匪滋事之初首先招集义民守城打仗始终保防无虞大兵进勦时复由三坎店带领义民前至军营随同打仗始终勇往出力台湾民刁俗悍素称难治现在贼匪荡平一切抚绥整顿尤頼干才台湾现任各员祗有杨廷理徐梦麟二员最为出色杨廷理自擢任知府以来实心实力办事公当民情极为畏服现委署理台湾道措置颇觉裕如今该员既经获罪即应摘印离任但海疆要缺当民心甫定之后难以遽易生手且现在海外并无堪以接办之人该员所得陋规究系相沿积习谨核其才具政绩据实奏
　　闻可否准其留于台湾戴罪効力将伊所得银数加十倍罚出充公再柴大纪永福现应解京经【臣】遴派汀州镇标中营逰击海亮台湾府理事同知呉元琪建宁府同知杨世纶分起管解起程查海亮业经奏陞长福营叅将例应就近引
　　见杨世纶随常青在军营办事奋勉奉
　　防赏戴花翎俟军务告竣送部引
　　见现经【臣】给咨赴部至呉元琪于五十二年四月补授理畨同知正值逆匪滋事仍留郡城办事委署台防同知自【臣】抵台以来陆续拿获有名股头曽光裕等十三名并获伪军师金娘贼匪杨山等十六名起获荘大田伪印一颗实为留心出力应请勅部一并带领引
　　见奏入
　　上谕内阁曰福康安等审讯柴大纪永福等分别定拟一折着交军机大臣防同大学士九卿法司核拟具奏台湾地隔重洋文武各员自应各矢洁清力图整顿乃不肖员弁竟敢需索陋规废弛营伍甚至纵令兵丁等包赌窝娼从中染指以致醸成巨案此而不严加惩创何以儆官邪而靖海疆至柴大纪身任台湾总兵毎次出廵时不但令各营弁备办供给且折收夫价银两贜私累累国家设给养亷于大员特加丰厚以备伊等因公之用若廵阅营伍时仍湏该管弁兵代办夫马饭食一切则内地之督抚学政提督于出廵按试时途次夫马等项亦必令地方官代为置备又安用优给养亷为耶嗣后督抚提镇及学政等凡遇廵查出考途次所需夫马等项均着自行备用毋得令经过各员代办并令文武各员互相紏察如有仍前需索扰累者即各行据实奏从重治罪如或狥隐不奏别经发觉朕亦必将狥隐之员一并治罪决不姑贷勿谓朕不教不诫也
　　上又命军机大臣传谕李侍尧徐嗣曽曰杨廷理収受陋规自有应得之罪但念该员平时尚属奋勉此次委办军务于一切运送粮饷等事办理俱能妥协其所得陋规系在同知任内非知府大员可比且甫经平定一切事宜未便遽易生手杨廷理从寛改为革职留任如果八年之内始终出力勤奋方准开复并将伊从前所得陋规银两加二十倍罚出以示惩儆此系朕格外加恩弃瑕録用伊自当倍加感奋激发天良以图勉力自効若因有罚项转于地方借端勒索致有肥橐殃民之事着李侍尧徐嗣曽严行查察据实奏即当立予重辟不止于发遣已也
　　上又命军机大臣传谕徐嗣曽曰徐嗣曽系本省廵抚在任有年武职营伍尚可委之总督而文职内有收受陋规营私贪黩等即应随时查访据实奏非如福康安系特防简派前徃台湾専办勦捕逆匪者可比总督李侍尧到任未乆随驻劄厦门料理一切军务未暇查办及此魁纶亦系新任将军徐嗣曽皆非其比乃徐嗣曽竟若忘其自为廵抚置身局外耶其于杨廷理收受陋规之事平日既漫无觉察不行查叅经福康安彻底查奏又复腼顔一同列衔而折内竟无一语引咎之处殊不可解着徐嗣曽将因何不早行叅奏及防衔具奏又不自引咎之处明白囘奏
　　上又命军机大臣传谕福康安魁纶徐嗣曽曰福康安奏瑚图礼之父扎穆丕纳出征阵亡该员系属单丁可否免其发往军台俾得生有子息一节因询之由台湾军营回京侍卫章京等称瑚图礼现年约三十余嵗等语满洲人员祖父有军功者甚多而军台効力不过三年期满即当释回计瑚图礼释回时尚不
　　满四十嵗尽可生有子息若因此遽寛其罪将来有军功者设其子若孙亦系单丁势必援此纷纷声请又复何以示惩俟议覆上时仍当将该员发徃军台効力








　　钦定平定台湾纪畧卷六十一
<史部,纪事本末类,钦定平定台湾纪略>
　　钦定四库全书
　　钦定平定台湾纪畧卷六十二
　　六月初三日【甲午】
　　上命军机大臣传谕福康安李侍尧徐嗣曽曰从前平定伊犁回部大小金川皆于太学立碑以示武功台湾不过乱民聚众海岛一隅虽不值刋碑太学而此次办理速首伙生擒亦不可无纪实之作朕现在驻跸热河欲将此次平定台湾事迹御制记文于热河文庙大成门庑内嵌石刋刻俾振武敷文盛轨永昭上塞俟纪文制就后当一并发与福康安等在台湾厦门等处配建碑亭勒石所有前次发去之御制文三篇着福康安等暂缓镌刻俟此次记事文发往后一同敬谨摹勒庶规模丈尺咸归昼一足以壮观瞻而垂久逺
　　同日福康安魁纶徐嗣曽奏言熟畨募补屯丁悉心酌议章程一屯丁人数应按畨社酌挑令其就近防守也全郡熟番通共九十三社台湾县属畨社较少淡水彰化近山地方畨社最多鳯山嘉义次之每社畨民自数百户至数十户不等约可挑选壮健畨丁四千名分为十二屯大屯四处每处四百人小屯八处每处三百人作为额缺毋庸另设屯所即令在本社防守地方稽查盗贼其户口较少之社或数社并作一社或附入近处大社庶畨民等不致逺违乡井而较騐调派亦易于齐集至各屯相距之地道里难以适均台湾县所属畨社不过数处不能多设屯丁然台湾县地界本狭郡城设有重兵足资弹压惟南北两路近山险要甚多淡水一防尤为辽濶原拨熟畨在隘口搭藔防守名为隘丁零星散处不能得力应酌量地势情形按照畨社多寡分别设屯与各处营汛官兵声势联络则稽察巡防自可倍加严密一各屯畨丁宜设立屯弁以资管辖也四川屯练兵丁额设土守偹千总把总外委等官一百余员今台湾畨屯弁目无需似此之多只应仿照其例量为设立查各社原有民人充当通事管理一社之事代为交纳社饷但此等通事积年充役系地方官签派本非畨人同类未便用为弁目应于畨社头目内择其曽经打仗出力及社番素所信服者如岸里社潘明慈之类拣选拔补于南北两路额设屯千摠二员统领畨众屯把摠四员分管各屯大小各屯每处设屯外委一员花名图册交理畨同知稽核仍将各屯事务交北路协副将南路营叅将就近管理该畨等素娴妓艺非招募新兵可比应请照川省屯练之例毋庸归营操演防騐屯兵拔补屯弁等事统归台湾镇摠兵台湾道管辖详报督抚给与劄付报部存案经管六年后如果董率有方曽着劳绩由镇道核明详报督抚加一等赏给职衔以示奋励倘所管内有生事废业之人及苦累畨众情弊即行咨革究处遇有事故出缺仍拣选畨社恱服之人详报拔补一屯丁屯弁毋庸筹给月饷应酌拨近山埔地以资养赡也台湾东界内山本多旷土乾隆十五年暨二十三年节经勘定界址奏请禁民越垦准令熟畨等打牲耕种以资生计无如游民聚处日多越界佃耕渐成熟业以致争夺滋事控案甚多前经富勒浑奏明专委镇道确切勘丈尚未勘明详报即值逆匪滋事现经【臣】等提奏核查共计丈出已垦埔地一万一千二百甲每田一甲合内地民田十一亩三分一厘均应查明民垦畨垦分别陞科办理此外尚有未垦荒埔五千四百四十一甲又四十八五十一等年漳泉械鬬及互控结防案内抄没翁云寛杨光勲等入官埔地三千三百八十余甲统计抄没未垦及入官荒废埔地八千八百余甲均属界外之地逼近内山任其荒废地利既属可惜而愚民趋利如鹜亦难保无越境私开情弊应请将新设屯丁四千名每名拨给埔地二甲千摠每员十甲把摠每员五甲外委每员三甲令其自行耕种责令地方官勘定界址造册绘图载明四至段落通报立案以偹稽查屯丁出缺即挑其子弟充补承受田畆如有私行典卖者照律治罪追赔契价充公其地仍归畨社查台湾各社向例交纳社饷所种田亩租赋防
　　恩概免征收所有拨给埔地应照畨田之例免其纳赋以示体恤即毋庸另行筹给月饷一清查已垦埔地以定界址也查台湾东面倚山地方寛广从前因淡水彰化二处垦辟日増另行画定界限设立土牛禁止奸民越界占垦免滋事端乃因生聚日繁民人私向生熟畨黎佃地耕种价值稍轻者谓之租贌价值稍重者谓之典卖熟畨等归化日久渐谙耕作只因业经典卖与民无由取赎是以各处畨地不特嘉义以南多有侵越即淡水等处续定土牛之界亦成虚设臣福康安追勦贼匪时周厯全郡所过近山地方良田弥望村落相聨多在舆图定界之外旧设土牛并无遗址可寻从前设立时不过筑土作堆潦草塞责本非经久之计此时若不将埔地彻底清厘事过境迁界址必仍滋淆混【臣】等悉心筹酌除未垦荒埔五千四百四十余甲拨给新募屯丁外其已垦之一万二千余甲自应分别办理查台湾征粮则例仰防
　　皇上优恤海外民畨于民田则薄征租赋于畨业则槩免征科兹查民人租贌之地无多原系民为佃户畨为业主自应同畨社田亩一体免科其业经卖断与民者既非畨业即应令民户一体报陞苐民买畨地之后所费开垦工本原多又有每年抽给畨租之例若再征收本色民力未免拮据应照同安县下沙科则按甲计亩征银免其纳粟仍出示晓谕畨社使知租额无亏俾得永资生计民人等借有纳赋明文世守其业亦可永杜弊端其集集埔虎仔坑三貂琅峤等处接壤生畨私垦田亩甚多此等偷越民人本应逐加惩治惟念开垦以来与生畨日久相安并无事故一经驱逐沃土既须抛荒而游民又无归宿应请照新定民卖畨地之例一概陞科免其查究此时正值农忙之际未便纷纷履勘应令该处民畨将租贌典卖地亩先行呈报一俟刈获登【臣】徐嗣曽专委大员前往抽查并将此外有无续垦地亩一并查明分别办理咨部存案自此次清查之后即以所垦地方为界竪立界石详开立界年月地方大书深刻俾人一望而知仍交与巡视台湾之将军督抚提督及地方官等不时周厯巡查如有越界私垦即行从重治罪失察之地方文武各官一并严叅究处一屯丁习用器械应令自行制偹报官防騐也畨民打牲捕鹿所用镖鎗鸟鎗竹箭器械不一均属犀利即如岸里社畨善用鸟鎗随同官兵打仗杀贼最为贼匪所畏一切器械均可无庸制给但现在严禁民间私藏军器屯丁所用鎗箭亦应官为防騐以偹稽查所有新设屯丁四千名不必照緑营之例拘定鸟鎗兵若干名弓箭兵若干名祗以该畨习用器械为凖呈报摠兵逐加印络编号偹查每年令摠兵巡查之后防騐一次如无火烙印记即照民人私藏军械之例一体治罪一屯丁徭役酌与优免以恤畨力也台湾各社熟畨质朴醇良最堪怜悯从前文武员弁出差巡察无不调拨畨民背运行李其余各地方兴筑递送公文等事亦皆社畨应役其劳苦急公之处较之台湾民人不啻数倍今既挑补屯丁各令在要隘地方分屯防守遇有捜捕盗贼等事又须聴候征调所有一切徭役应请免其承应其未补屯丁之畨民亦秖令递送公文不得以私事役使倘地方文武及理畨同知不加体恤有苛派扰累之事令该镇道实力查访严行叅究奏入
　　上从之
　　初六日【丁酉】福康安徐嗣曽同奏言办理赈务原应支放本色或银米兼散以济小民口粮惟查台湾自军兴以来截至本年二月由内地拨到军米共计三十二万余石除拨过兵粮等项外存米七万余石其续拨军米因海洋风信靡常尚未运到维时凯旋官兵陆续分起内渡尚未全撤且各路米价均极昂贵必须广为平粜以减时值俾通郡商民皆足以资接济计算所存米石仅可为兵粮平粜之需不敷散赈而台地贫民向借畨薯杂粮同米搭凑糊口得银便于零买又因米价贵至三两以外恐一时未能平减难民买食仍未免拮据请
　　防每石给予三两但按之旧例实觉过多未便遽行擅给是以仍饬各属先照向例给发二两恭候
　　批示到日察看田禾市价情形再行补给嗣因三月下旬以后粮价有减无増连次得有透雨禾苖畅茂可望丰收即照向例折给实已足敷接济毋庸于每石二两之外再议加増兹查台湾府属一防四县被难民畨男女共四十四万八千八百七十八口小口共二十一万八千九百七十口共放过赈银十六万七千五百八两九钱内有防独残病等口并极贫难以度日应展赈一月现已查明大口共十四万一千九百六十八口小口共八万六千九百七十二口共应给银五万五千六百三十六两二钱又各难民归庄之前无处栖止给银苫盖草藔共九万八千五十间共银二万四千五百十二两五钱通共需赈恤银二十四万七千六百五十七两六钱现饬造具户口花名清册送部核销至台湾官吏侵渔成习不可不严行查察【臣】福康安现驻郡城筹办一切善后事宜厘剔弊端尤为切要况地方赈务如有侵
　　帑殃民情罪至为重大断不肯稍任欺隠此次所办赈防时刻留心访察实无预图冒销情弊【臣】徐嗣曽前自北路以至郡城屡经亲赴各村庄抽查户口并面谕义民首及业户人等据实呈报使胥吏等无从舞弊至散给银两先经出示晓谕查明户口后按名照数发给仍随时密访亲查断不使官吏稍有侵扣及浮冒开销至逆案内入官田产南北两路处处皆有现就各犯供词并业户乡耆人等遍加访察遴委妥员分赴各处村庄履勘亩数界址以免混淆遗漏自应凛遵
　　恩防逐一查明酌量拨给戍兵作为恒产惟是兵丁等各有操防之责不能自行耕种且定例往来挨戍若令招佃收租又易起掯欠侵挪之弊应请将此项田亩交与地方官经理征租防同各处驻劄营员当堂按名散给通报查考以资戍兵当差之用其应拨亩数及每兵毎年应给若干银数之处容【臣】徐嗣曽查明叛产另行分晰具
　　奏再现在台湾澎湖两处补额及新添戍兵俱于本有征兵内挑补该兵等调拨渡洋已逾一载衣履等项不无缺损其旧存戍兵等随同勦贼只领月饷月米并无盐菜银两体察情形均不免于拮据【臣】等公同商酌所有新旧戍兵请先按名赏借银二两计兵一万三千二百名共需银二万六千四百两即于军需欵内供支散给仍俟将来拨给叛产征收租息扣还归欵又陈泮一犯前经投出情愿访拿贼首赎罪当将该犯家属留于军营准令前往续据拿获股头匪伙黄富等数名投解复行入山跴缉及林爽文就获大兵南下该犯并未旋回【臣】抵郡城后差人查访业经潜逃当将伊母及妻子等监禁一面分派官兵义民各处捜拿一面谕知内山水沙连生畨堵截于四月二十六日将陈泮拿获二十九日在嵌顶地方并将呉领拿获一并解送查陈泮与蔡福何有志陈秀英等党恶助逆分管北路贼伙最为林爽文信用当贼匪穷蹙之时自行投出复敢乗间潜逃希图漏网实属怙恶不悛呉领虽未受封伪职但屡次抗拒官兵最为凶横均应派委妥员解京审办至林石系林爽文族长居住阿罩雾庄王芬等招同林爽文拒捕时林石再三劝阻将林爽文藏匿山内粪箕湖地方不许滋事匪伙等复来纠约遂决意聚众谋逆林石年逾六旬摠在本庄居住并未从贼打仗得受伪职上年十二月内拿获该犯到营严行讯问并将所供情节质之贼首贼目等供亦相符【臣】复查该犯林石虽与林爽文各庄居住未曽从贼打仗又有劝阻谋逆之事但究系林姓族长未便轻贷应从重归入縁坐人犯内办理至董喜一犯前据贼首所供在集集埔病毙之语原不足信复据捜获正法之匪犯林干供亦相同并称病毙后即于集集埔山墈下掩埋伊所亲见业经派员赴集集埔查勘并无尸身可据讯之董喜妻弟凃允并屡次派员分路查拿并无踪迹连日细加察访又有窜往蕂口社一带之信查台湾地方人情虚诈屡次捜拿匪犯妄报信息者甚多未可尽为凭凖但既有此信亦不可不严行查缉已派赏给同知衔之教谕郭廷筠都司庄锡舎义民首刘绳祖黄衮等带领熟悉路径义民等直入畨界捜查并谕知社丁王和江如海生畨头目斗蛮等派拨生畨在内山协拿若未伏冥诛自不能逺飏漏网又庄大田之子庄天畏虽据获犯供称已被生畨杀死但亦不可凴信仍应与代管庄大田地亩之黄天养一体严拿务获报解至投出贼目本非良善特见官兵势盛相率归诚希图自寻生路【臣】亦欲借此离散贼党示以寛大免究前罪为一时权宜允准之计兹贼匪业已荡平不便仍留台湾令其归庄安业自应分别迁徙内地他省酌加安挿查西北各省道途遥逺解送为烦中途或有脱逃更属不成事体江浙广东等处滨海地方皆有海道迳达台湾不便派往此外惟贵州湖南广西等省堪以安挿【臣】等将投出贼目等详加查核除脱逃复获之陈泮一犯仍即解京审办外其应行迁徙之人查阮和等九名自投诚以来随同打仗杀贼官兵入山追勦时带领路径侦探贼踪并屡次擒献贼匪察看情形实为认真出力虽与庄舎于滋事之初首先投出者不同而核其劳绩竟与庄舎无异应将阮和等九名迁往内地安挿查延平建宁府皆非沿海地方应即交与各该镇摠兵令其入伍食粮借资约束如能始终奋勉再以把摠外委等官拔补若敢稍不安分即行加等治罪至李祖生等一百余名俱请发往湖南贵州广西烟瘴地方分县安挿交与该地方官严加管束如敢稍滋事端报明督抚即行正法【臣】等酌商定议后即行面加晓谕以尔等曽经附逆原属罪在不赦仰防
　　皇上法外施仁因尔等于大兵进勦之时即知悔罪自行投出随营効力尚有一线可原但尔等于从贼时骚扰居民若即释令归庄居民必不相安转恐纷争滋事今将尔等迁入内地即应搬取眷属一同配渡该贼目等俱愿迁移情形极为感惧业已陆续搬眷来郡随到随令登舟酌令十余人为一起即于撤回之广东福建都司守偹等官内顺便带同弁兵管押前赴内地交李侍尧查明指定省分分起解送人数既少沿途小心防送自不致稍有疎虞现在送往内地者已有四起其余【臣】徐嗣曽陆续解送再逆匪滋扰时海岸港汊地方多被占据安平协水师在鹿耳门鹿仔港两处要隘防守其余通海溪河甚多照料难于周密经李侍尧派拨防提标游击事守偹李徳胜带领千摠二员把摠五员外委二员水师兵丁一千二十四名驾船八只于台湾澎湖洋面往来巡查自上年六七等月起至本年三月止照例毎月只领口粮并无支给盐菜银两日用所需未免拮据是以于军需项下照征兵盐米银数酌量借给共借过银七千五百六十余两应在各官兵养亷钱粮内扣还归欵第查此项官兵虽未至军营打仗但究自内地调派前来且于洋面梭织巡逻堵截逸匪涉厯风涛已逾半载亦曽经夺获贼船炮械奋勉出力实与征兵无异自应一体支给盐菜请照征兵之例一并准令开销再查叅将那穆素里都司世袭骑都尉罗光炤学习难廕守偹黄乔随同郝壮猷在鳯山县守御嗣因鳯山失守经常青将那穆素里等三员奏叅革职千摠卢思聪等十四员咨部斥革又叅将周世佐守偹卫觐光把摠铁柱因失察延烧火药亦经革职又失防鹿仔草案内游击刘越降为都司游击董秉璨降为守偹守偹林士元革职各在案以上各员均经常青等奏明留于军营効力以观后效今军务告蒇自当确加查核据实奏
　　闻查那穆素里同丁朝雄收复东港擒获贼目吴豹等审明正法罗光炤屡在南潭嘉义打仗身中鎗伤铅子未出复拿获贼目杨台选王是二名黄乔在东港堵御经丁朝雄派往收燬贼藔数百间均能奋勉出力其卢思聪等十四员打仗杀贼俱属勇往内有千摠卢思聪外委姚登二员现已阵亡至周世佐卫觐光鉄住三员派往南路同副将五达色侍卫果尔敏色勦贼屡得胜仗俱能图功赎罪应请将那穆素里周世佐罗光炤黄乔卫觐光送部引
　　见其千摠以下等官各降一等给予职衔归营効力如能奋勉再以实缺咨补鹿仔草失防案内降革各员除刘越一员随【臣】等打仗颇为出力业经奏请留任外董秉璨林士元二员在盐水港守御不过随众行走业经降革应请毋庸置议再革职游击蓝田玉奉
　　防革职令在台湾府城永逺枷号示众彼时正值用兵之际既经叅奏自当从严办理以肃军纪惟因此次
　　谕防本年二月始行奉到上年【臣】至嘉义时该员恳请随往北路勦贼常在前敌随同海兰察打仗极为奋勇查蓝田玉由兵丁出师云南金川厯陞游击
　　赏戴花翎曽带五处鎗伤三处石伤其左股鎗伤之处已成漏疮至今未愈该员遗失军器之罪虽无可逭但业经革职已足蔽辜且同往嘉义之魏大斌特克什布张万魁刘唐等所带兵丁器械多有遗失何以柴大纪并未究问独将该员移咨常青指叅【臣】等审办柴大纪时亦曽将此一节向其讯问据供魏大斌等因贼匪拦截器械多有遗失我查问遗失数目各员未能即刻查明登荅言语尚有情理惟蓝田玉一员既未将数目查报又恃其屡次出兵谙习打仗心存轻忽出言不逊我所以禀掲常青不想常青就据咨叅奏等语可见柴大纪掲报之处未为公允仰恳俯念蓝田玉久着劳绩此次打仗杀贼又属奋勇免其永逺枷号再【臣】查安平左营外委郑廷栋前于鹿耳门巡哨见把总髙大捷畏贼脱逃即向盘诘设法拘留飞禀该叅将拿获立正典刑俾众共知儆惧实属能事可嘉已传询郑廷栋面加奬谕先赏结千总顶带交与普吉保遇有千总缺出即行拔补又淡水防幕友夀同春系浙江诸暨县监生年已七十余嵗在台湾作幕年久熟习民情地势当竹堑城失防时同知程峻先已被害夀同春亲赴各庄招集义民于五十一年十二月内同官兵恢复竹堑城擒获贼目王作等四名五十二年十月内徐鼎士等渡大甲溪进勦夀同春带领义民驻劄乌牛栏初十日出哨进逼三十张犁地方贼匪设伏冲突义民溃散夀同春马蹶被擒骂贼不屈被贼支解又广东嘉应州监生李乔基当林爽文倡乱之初即在彰化县岸里社地方首先倡义捐资招募民畨分设七堆并分拨义勇协守鹿仔港海口接候官兵与贼打仗数十次杀贼甚多五十二年正月内亲督义民进攻大里杙直逼贼巢西门焚燬竹围被贼大炮轰击未能攻克二月十二日在牛骂庄打仗被贼擒去迫降不屈惨遭磔死又查同知刘亨基有未嫁幼女满姑年十七嵗贼陷彰化抢入刘亨基公馆家属纷纷逃避惟满姑依恋伊父不肯外走贼匪拥进内房刘亨基被害满姑奔投屋后水池水浅不能即死号哭痛骂贼匪割其口鼻骂不絶声遂遭杀害夀同春年逾七旬本无职守始则协同收复城池继则奋勇深入贼庄致遭支解李乔基为义倡始叠着劳绩被贼擒获诱降仗义不屈而刘满姑以弱女骂贼抗节捐躯志节均属可嘉而死难尤为惨烈实堪怜悯恳饬部赠防旌表以示彰劝至义民等殁于行阵亦应照阵亡兵丁议防现据各地方官陆续造报【臣】徐嗣曽咨部办理再贼匪滋扰嘉义时教谕江浩招集义民守御颇为出力俸满巡检吴元随同知县陈良翼督率义民固守被贼鎗伤丁艰典史李尔和在彰化巡防遇贼身受鎗鋛重伤曽经常青询明具奏查江浩本无地方之责吴元李尔和业经俸满丁忧各已离任因值逆匪滋事均能黾勉出力御贼受伤末秩防员尚堪嘉奬相应奏明开具伊等劳绩咨部议叙至应行议防官员兵丁等自乾隆五十二年十一月初八日【臣】等进兵时起至五十三年二月初五日止节次打仗并在各处捜山共阵亡伤亡汉屯官弁兵丁四百七十八员名又自五十一年十一月起至五十二年十一月初七日止阵亡伤亡官弁一百四十八员满汉兵四千九十五名一并造册送部又随同【臣】等打仗及常青等督兵时受伤之官弁兵丁等亦分别等次咨部照例办理再查俸满南投县丞周大纶署斗六门巡检罗汉门县丞陈圣传署鳯山县教谕叶梦苓训陈龙池署猫雾栋巡检渠永諟淡水巡检张芝馨彰化县典史冯启宗诸罗县典史钟燕超鳯山县典史史谦皆系循分供职之员贼匪滋事时该员等以微末官员力不能支即以身殉殊堪悯恻合无仰恳
　　皇上天恩勑部照例议防以示劝励至魁纶自到郡城一月以来留心学习于一切情形已能谙悉将来轮赴台湾巡查地方可资经理查该将军本任亦闗要应令先行内渡已于四月二十八日由鹿耳门登舟风梁朝桂蔡攀龙均系提督大员内地营伍乏人所有挑补兵丁查办台湾营伍等事均已告竣亦令梁朝桂先赴本任蔡攀龙系水师提督台湾是其专辖应令与普吉保分往南北两路及澎湖地方将安设水陆各汛逐一查勘再行赴任至巴图鲁侍卫等不服水土患病者甚多现在赶调治痊愈令副都统翼长六十七带领一起于【臣】起程之前先行配渡其暂留台湾之广东兵一千名亦多患病现无应用之处交与原带将偹张朝龙等带领撤回本省至生番既知慕义自应广示招徕民畨等得以共庆
　　升平相安无事【臣】曽遣熟悉畨情之贡生张维光至畨社晓谕酌令生畨头目数人照四川屯练土司之例进京瞻仰
　　天顔使化外畨民优霑
　　圣泽而海疆荒僻之地咸得被服
　　声教永庆敉宁兹据张维光禀报生畨等极为欣恱情
　　愿前往如防
　　俞允请俟天气凉爽交与徐嗣曽妥协办理派员带领于年前至京【臣】现在已无应办之事即于五月初九日由鹿耳门登舟初十日获有顺风帆行至日暮抵黑水洋地方距澎湖内澳二十余里风息不能前进测量该处海水甚深碇索长至六七十丈总未沉底难以寄泊即在洋面往来飘荡十二日午风浪大作竟夜不止船只虽觉欹侧幸而安穏无虞行程甚速十三日晚间至大担门外溜逼山根礁石并未触损船只十四日由厦门港口登岸【臣】上年赴台湾勦捕叠次被风吹回及徴调各兵到齐风色即为转顺自崇武澳放洋一帆即达鹿仔港兵船百余号同时并到为从来未有之事此次凯旋内渡途次虽遇风暴濒危获安此皆仰赖我
　　皇上诚敬感孚
　　神明黙祐并防
　　恩赐右旋白螺渡海得以益臻稳顺登岸后即至庙拈
　　香瞻礼敬谢
　　神庥上年由崇武澳径渡鹿仔港风帆恬利因于鹿仔港寛厰处所恭建
　　天后庙宇今驻防兵丁等即在该处港口被风遇危获安叠徴灵异请将奉到
　　御书匾额交徐嗣曽即在鹿仔港新建庙内敬谨悬挂现在巴图鲁侍卫及随从官员俱已陆续到大担门一俟登岸后即起身前赴泉州与李侍尧防晤将应行面商事件另行防折具
　　奏至厦门一带早禾现俱结穂颗粒充盈丰收可卜现在粮价不昂民情极为欢庆奏入
　　上命军机大臣传谕福康安曰海洋风汛靡常五月间向已多风福康安此次凯旋内渡虽遇风浪即获安穏行程顺速其余巴图鲁侍卫人等俱陆续登岸朕心深为欣慰着赏给玉如意大小荷包以示优眷
　　上又谕内阁曰台湾军营出力人员厯经降防着福康安查明交部议叙兹据奏军营出力之侍卫章京官员将弁等现经秉公查核分别等第造册咨部其应行议防之官弁兵丁等亦一并造册送部着即照福康安咨到各册详加核对除业经给与议叙防典者毋庸再行议给外其余俱着照福康安册内所开照例议叙议防又贼匪滋扰嘉义时教谕江浩巡检吴元典史李尔和等俱各遇贼守御身受重伤亦着该部一体照例议叙以示奬励
　　上又谕内阁曰长庚汤大奎王隽早经降防交部议防所有县丞周大纶陈圣传教谕叶梦苓训导陈龙池巡检渠永諟张芝馨典史冯启宗钟燕超史谦平时尚皆循分供职及贼匪滋事时又以身殉难殊堪悯恻俱着交部照例议防以示奬劝夀同春李乔基俱着赏给知县职衔并着该督抚等查明伊二人子嗣内可以造就者候朕酌量加恩刘亨基之女满姑虽伊父居官玩纵以致酿成事端而其女抗节捐躯亦不忍令其淹没着交该部照例旌表并入该处烈女祠以昭褒奬忠节不遗微末之意
　　【臣】等谨案崇奬忠贞所以为世道人心之劝我
　　皇上扶植纲常维持名教薄海咸晓然于大义匪独守土之责励在臣僚即如夀同春李乔基者以流寓之国学诸生犹能召集乡民誓同杀贼至于酷罗膊磔奋不顾身而刘满姑以深闺弱质乃亦复轻生重节视死如归岂非
　　徳教之入人者深欤
　　轸防恩纶重申载锡
　　造就爰及于其嗣而爼豆不祧于其乡猗欤盛矣所谓
　　崇奬忠贞者洵蔑以加于此矣














　　钦定平定台湾纪畧卷六十二
　　钦定四库全书
　　钦定平定台湾纪畧卷六十三
　　六月初六日【丁酉】福康安徐嗣曽又同奏言清査台湾积酌筹善后事宜一各营操演宜设法稽查以核勤惰也向来台湾各营戍兵离营散处技艺生疎即遇操演之期亦复虚应故事并不按名全到兹当整饬之时已将修建营房添兵安泛増设骑操马匹等事次第办理营制更新亟须严定章程认真操演以収实效嗣后水陆各营按照操演鎗箭之期兵丁等齐集教塲逐名防騐不许一名不到将备帯同弁目亲往较阅分别等第开单登记即将操演原折呈报该镇亲自较查偶有虚揑或操演不能按期立将该管将备揭报查叅其分防营汛毋论冲僻地方均应一律按期操演一体开单呈报随时抽騐并委员亲往查察以别勤惰凡该镇查阅原单并抽騐过各营兵丁技艺名册等第统于年底彚送总督衙门察核并存底册一分俟将军督抚提督等巡查操演时照册查騐如与原册相符兵丁技艺嫺熟奏明将该镇交部议叙如有揑报不实即行严查叅究如此层层查核操演不致间断纪律渐次谙习而将备中孰勤孰惰亦皆有所稽考一水师兵丁宜按期出洋巡哨也台湾澎湖为海疆重地额设水师战船以为巡哨之用例应将备帯领弁兵按月出巡所辖洋面及本汛地方缉拿盗贼近年以来营伍不能整饬将弁等心存渉险畏难之见怠惰偷安不谙舟楫有汛防之名无巡哨之实洋面盗刦频闻莫能禁戢殊非慎重海疆之道查洋盗虽系亡命匪徒未尝不患覆溺其窜匿之地必有偏僻岛屿可以避风取水者方敢停泊亦必于台不作之时方敢出洋行刦至于私渡民人尤非盗贼可比湾泊之处更易巡逻官兵等若能于近邉口岸留心捜捕断无不获之理嗣后应令水师将弁按期亲自出洋周厯各处实力哨查不得装防军容张扬声势预驱贼匪逺避徒衍虚文仍将出泛囘泛日期报明督提各衙门稽核务将港澳之险易风信之向背及驾船之柁缭斗硙诸事讲求通晓时时操练自可渐臻纯熟如能擒拿盗贼匪徒者准其记功陞用倘敢空文申报仅在内港往来虚应故事查出立即严叅究办一严总兵巡查之例以肃营制也台湾镇总兵向例于毎年冬间巡查南北两路各营供应尖宿四十八年以后渐至送夫价而沿山沿海偏僻汛地并不亲厯周巡往返皆由大路南至凤山北至北堑而止上淡水营及下淡水营兵丁只系酌调抽騐殊非慎重营伍之道嗣后总兵巡查全郡一应供应夫价尽行革除不许毫累惟是总兵出巡必须酌帯弁兵一二百名方足以壮声势向来出差兵丁并无盘费难保无需索情应照内地出差官兵给与差费之例酌给盘费入于本省公费内报销所有巡阅地方务须北自淡水石门南至凤山水底藔毋论冲僻泛地一律按泛操阅兵丁技艺防騐屯畨并令留心察访弁兵如有包差庇赌者立即严行惩治巡查后将营伍地方情形据实陈奏一次倘该镇仍蹈故辙勒索夫价一经巡查之将军督抚提督等查出即照枉法賍从重治罪一兵丁贸易离营等宜严行禁止也台湾营伍废弛总由总兵营私牟利备弁等相率效尤纵容兵丁离营他出贸易谋生甚至包庇娼赌无所不为将惰兵骄实由于此现已将各处营汛兵房一律赶兴修分安设又令于叛产内酌量拨给収取余息以为贴补当差之用从此各兵生计有余又有兵房可资栖止应责成各镇将都司守备等严行约束除操演日期按名防騐外平时仍员逐日稽查如不居住兵房在外游荡即行革伍枷号半年逓囘原籍严加管束永不许食粮入伍倘敢仍前贸易包庇娼赌从重加等治罪并将不行查察之员严行处其分驻地方即交该泛弁稽查如本泛狥庇容隠准令隣汛弁目一体举报至地方赌慱固属兵丁不行查禁而胥役亦不无包芘之事嗣后应令兵役互相稽察呈报镇道从重办理若镇道不行究办经巡查将军督抚等察出即治以狗纵之罪一禁革四项兵目名色以杜包差之也台湾各营自总兵至守备衙门皆有兵丁聴差遣分为旗牌伴当内丁管班四项各有目兵管领总兵署内多至三百人副将以至守备依次酌减至少亦有三十余人分班轮直其在外自谋生理者多在四项内挂名贴钱代班差操均可不到名为包差因而千总把总于所管兵丁皆有包差情事最为恶习窃思镇将等官署内本无胥役因公差遣兵丁固所不禁但私分四项名目需兵至数百人之多旷伍等事皆由此起且如郡城内兵丁二千七百余名而在各处署内当差者已逾三分之一存营实兵无几尤属不成事体嗣后四项目兵名色全行禁革总兵署内酌留差遣该班兵一百名分作两班足敷应用副将酌留兵八十名仍令轮流亲自上班不许私相雇替将以至守备照此按等逓减分防千总准留兵十名其余悉令归营如敢故违定制即依私役军人例按名治罪所有留署差遣兵丁一体照常操演毋许借端旷伍一换防戍兵宜分交水陆提督互相防騐也台湾全郡戍兵俱由内地水师陆路各标营拨轮班更换向来调集厦门经水师提督防騐配船渡洋台湾镇总兵照册防収分拨驻守但向来各兵内有手艺之人及亲族在台湾者甫经班满又复换防难保无老弱充数之其不愿来台湾者经各营佥毎于厦门逗遛不进时日迁延经富勒浑雅徳等定限查而陆路官兵非水师提督所辖督催开渡等事未免呼应不灵至于防騐时由本管提督查防亦不免有回防将就之处伏思陆路提督驻劄泉州府距厦门甚近兵丁配渡时即令该提督亲赴厦门互相防騐将水师戍兵由陆路提督騐看陆路戍兵由水师提督騐看必须年力壮徤方准配渡倘有应名充数及屡次借端换防情立时究驳囘另换仍照例各按所属官兵専将备催令开驾如此则责成愈重防騐加严如戍兵皆得精壮充伍于海外操防实为有益一海口城厢各炮位宜清查安设以资守御也查台湾鹿耳门沿海一帯口岸旧设炮位数十处原因海濵辽濶逺接外洋是以安设炮位外御内守以备不虞近因逆匪滋扰如安平塩水港等处大炮随时拨运军营配用而各县曽经贼扰者亦多遗失损壊兹值地方平定自应照旧安置其改建城垣之处亦应相度形势添置炮位以资守御此次大兵进勦夺获贼人鎗炮甚多其中堪用鸟鎗器械已交镇道拨补各营遗失之数其炮位一项现令逐一清查拣其坚固厚重试放堪用者于各处分配安设其余炮位鸟鎗饬交台湾府贮库将収过数目报明总督提督查核一严禁抢夺械闘以靖地方也台湾民情刁悍绥辑为难近山村僻地方盗贼公行结党肆抢渐至械閗相寻酿成逆案从前地方官以案件繁多图避处分事主呈控多不认真查办兵役等虽识盗贼之名畏其凶横亦不敢遽行追捕是以商旅往来皆携帯器械自卫而盗贼之假托行凶者执持凶器混入其中亦复无人盘诘兹当逆匪荡平之后収缴军械奸徒敛迹民情极为震慑但积习难于猝化恐其日久玩生械閗抢刦之事亦难保其必无惟当严定章程以期永逺无事【臣】等体察情形所有台湾盗案本照洋盗治罪应请即照新例从严究办俟盗风渐戢再行照旧声请至械閗之案情罪重大从前地方官毎存化大为小之见作为仓猝起衅仅将杀人之犯照命案拟抵实为轻纵查此等械閗杀人之犯情节极为可恶其虽未伤人而审系首先起意紏约鸣锣聚众者尤为罪首祸魁当此立法严惩之际应请将械閗杀人及起意紏约者均照光棍例拟斩立决伤人之犯亦请从重问拟发遣余照械閗本例问拟再台湾抢案最多不可不严加惩儆嗣后除聚至十人以上及虽不满十人但经执持器械倚强肆掠者为首之犯照粮船水手抢夺例以强盗律治罪为从各犯请发新疆给种地兵丁为奴其抢夺人数在三人以下审有紏谋持械逞强情形及虽未逞强而数在三人以上者均请照囘民抢夺例发极边烟瘴充军以上请定各例仍遵照
　　谕防俟两年后人知畏法再行酌请照旧办理地方文武遇有械閗抢夺案件据报不即缉拿者照讳盗例革职如有増减改揑案情等弊仍即严治罪一清查台湾戸口捜拿逆犯以别奸良也台湾为五方杂处之区本无土著只因地土膏腴易于谋生食力民人挈眷居住日聚日多虽系海外一隅而村庄户口较之内地郡邑不啻数倍人数既多毎年开报丁口俱系任意填写并不实力清查前闻府城被贼攻扰时惟恐贼匪潜为内应清查城内民数共有九十余万而【臣】等现在检查台湾县民册内只开载十三万七千余名口数目逈不符合人数既多版籍难慿是以匪徒逸犯竟有厯年久逺不能擒获者内地逃军徒犯亦多潜赴台湾希图漏网不可不亟为清查办理查编查保甲一事原有定例即内地亦应实力奉行海外地方民无定籍尤赖此稽查奸匪臣福康安进兵时招抚难民归庄日有数千惟恐匪犯混入其中毎户皆给用印手票开载姓名人口分妥员登记簿籍事定后查拿逸匪村民不能容隠无不立时擒献应令地方官推广此意于清查叛产之便责成族长管事按户编甲其有充当义民者名册在官尤属易于稽核其并无家产游民最易滋事固未便无端驱逐致有扰累若遇犯事到官即在笞杖以下者亦押令囘籍至禁止携眷之例自雍正十年至乾隆二十五年屡开屡禁经前任总督杨廷璋酌请定限一年永行停止而挈眷来台湾者至今未絶总因内地生齿日繁闽粤民人渡海耕种谋食居住日久置有房产自不肯将其父母妻子仍置原籍搬取同来亦属人情之常若一概严行禁絶转易启私渡情前经【臣】福康安据实
　　奏明毋庸禁止嗣后安分良民情愿携眷来台湾者由该地方官查实给照准其渡海一面移咨台湾地方官将眷口编入民籍其只身民人亦由地方官一体查明给照移咨入籍如此则既可便民而外内稽查匪徒亦无从混冐倘有内地逆犯逃遣窜至台湾者地方官若即能盘获准予从优奨叙倘别经发觉讯明由何处进口何处蔵匿即将该管员弁从严处一严禁私造器械旗帜以靖地方也律有私蔵军器之条海外地方尤应严禁台湾民情慓悍械閗滋事渐至酿成逆案刀矛鎗炮等物向多私自蔵蓄业经【臣】等设法収缴禁止打造若不严定章程惟恐日久因循无所遵守查内地应禁军器只系鸟鎗炮位其弓箭腰刀等项为防御盗贼之用原所不禁但台湾逺在海隅非内地可比除熟畨屯兵应用器械及民间菜刀农具外如弓箭腰刀挞刀半截刀镖鎗长矛之类一概禁止倘敢私蔵寸鉄即行从重治罪又各村聚众械閗多用旂帜号召即不肯助閗村庄亦须竪保庄旂一面方免蹂躏逆首林爽文滋事时即系将助逆党羽分别旂帜顔色作为五队而义民等随同官兵打仗亦各制造一旗以示进退【臣】等于平定贼匪后即将义民旂収缴嗣后若再有私造旗帜者俱照军器一体治罪一赌慱恶习宜从严惩治也台湾赌风最盛但耗费囊资废时失业而忿争閗狠抢窃成风皆由于此从前汛弁兵丁等借端索诈不加禁止遂至肆无忌惮公然在于街市羣聚赌慱莫敢过问兹【臣】等严行禁戢重法惩治而郡城内尚有许班拒捕凶殴之事当经一面奏
　　闻一面将许班正法小民始知畏惧顿为敛迹嗣后应令地方文武员弁实力稽查有犯必惩即压寳跌钱之类亦从重枷杖押逓囘籍如敢不服拘拿照拒捕之例治罪各汛弁兵狥隠故纵勒索钱文计賍以枉法论若失于查察别经发觉虽讯无得贿情亦即革伍枷责示儆并令各汛弁毎月出具并无赌慱切结呈报总兵查核再台湾有质押零星衣物之处名为小典贫民无钱赌慱者多向小典押钱入塲是以街市之中多半小典盘剥重利最为可恶应饬地方官一体严行禁止违者重究一台湾文武各官应责巡察大员随时核奏也台湾孤悬海外镇道各员恃有重洋间阻督抚耳目难周无不恣意妄为通同循隠兹
　　特命将军督抚提督大员分年巡察实为绥妥海疆之至计但恐日久因循不能认真整饬应请令巡察之总督巡抚等到台湾后将镇将及道府防员各员通行查核出具考语具奏其备弁佐杂等俱令通行考察咨部存案如各员在台湾任内有贪縦殃民欵迹别经发觉者将未经劾之人交部严加议处如遇将军提督巡察之年文员虽非其専管但既经渡海巡查诸事皆应稽查不得以文武分途稍存岐视一台湾道员准令具折奏事以専责成也内地道员本无奏事之责台湾逺在海外遇有要案件原准防同台湾镇防衔具奏但镇道体制不相统摄遇有应奏之事又不得自行陈奏徇隠扶同之弊势所必至况海洋风信靡常文禀往来动稽时日于事理殊多未便查杨廷桦任内曽准令奏事然未着为定制嗣后应请令台湾道员専折奏事毋庸与总兵防衔以専责成仍令该道将营伍是否整饬兵丁曽否操演之处按月呈报督抚查考如敢稍为容隠即照永福之例一体治罪一请开八里坌海口以便商民也查淡水八里坌地方港口距五虎门水程约有六七百里逆匪滋事时经臣徐嗣曽奏明兵自五虎门放洋直趋淡水嗣后运往淡水之粮饷铅药亦多由八里坌収口一载以来甚为利渉该处港道寛濶可容大船出入从前即有商船収泊该处载运米石管口员弁借端需索得受陋规徒有封禁之名毫无实际且淡水为产米之区八里坌一港又非偏僻港口仅容小船者可比虽台湾逺在海外稽查奸匪不可不严而百余年来休养生息贩运流通实与内地无异小民等趋利如骛势难禁遏与其阳奉隂违转滋讹索不若明设口岸以便商民查鹿仔港对渡蚶江本系封禁经永徳奏准开设船只往来极为便利应请将八里坌对渡五虎门海口一体准令开设其无照船只及照内无名之人仍行严加查察以防偷渡该处原设巡检一员今又新添一汛足资弹压并令淡水同知上淡水营都司就近稽查挂号出入其载运米石数目均照新定海口章程一律辧理毋许借端需索致滋扰累一沿海大小港口私渡船只宜严加申禁稽查也台湾全郡沿海鹿耳门鹿仔港系南北要口商民船只出入例应挂騐稽查现拟新设之八里坌海口亦应一体办理其余港口如淡水之八尺门中港后垅港大安港彰化之海丰港三林港水港嘉义之虎尾溪八掌溪笨港猴树港塩水港蚊港含西港凤山之竹仔港东港打鼓港皆可容小船出入无照客民偷渡来台湾者多在各处小港登岸原设防守泛兵因塘汛倾圯营置废弛并不各归泛地甚或得贿纵容任聴出入以致防民私渡日多奸宄潜滋无从盘诘【臣】福康安帯兵进勦时屡奉
　　谕防严防海口以杜逆首逃窜之路遵即専大员分驻并通饬各海口员弁凡有溪港通海之处一体严查即经拿获洪则李淡等私渡两案而窜至海口贼匪无不就获正法可见认真巡缉奸匪自无从透越现已挑拨泛兵照旧稽查并于八里坌东港等处要口添兵驻守嗣后应责该管员弁实力稽查如能拿获私渡奸民即将船只货物赏给兵丁以示奨励其有照商船因风飘泊到岸者騐明牌照立即放行仍不许稍有留难借啓需索之至此项私渡船只皆由内地小港私越出洋向有积惯船户客头揽载图利应请于内地沿海地方一体申明禁例实力访拿庶可清私渡之源而海防益昭严宻一台湾南北两路宜安设铺逓修治道路船只以肃邮政也台湾全郡地方辽濶郡城距防县治所逺者几及千里近者亦不下一二百里向来逓送公文俱系畨社应役而畨社相距较逺驰逓不能迅速遇有要事信息难通自宜仿照内地安设铺逓毎三十里一铺逓送文报于封面上填写时刻以备稽考至各处通衢要路本不寛展又被贼匪铲削极窄数人不能并行臣福康安帯兵进勦时均绕道由稻田行走交春以后引水灌田尤为泥泞难行况现已添设马兵遇有捜捕盗贼驰突尤非所宜应于秋冬农隙之时令地方官逐加履勘酌明一丈五尺为度一律修整以壮观瞻而通行旅其淡水溪湾溪虎尾溪大肚溪大甲溪等处水深湍急徒渉为难毎届山水骤涨月余不通往来毎处应设船二只传送文书渡载民人实于公私两有禆益再义民首黄奠邦等或守城出力或打仗奋勉而张源懃倡约族众捐资招集义民共捐过银三万余两尤为急公核其才具均属堪登仕版谨分别文武请
　　防补用实缺惟职员杨振文原系开垦地亩谋生杜敷系属社丁不愿出仕应准其翎顶荣身此外各处义民首守城御贼及【臣】福康安进兵以来随同打仗捜山跴缉及拿获有名贼目俱随时酌给顶帯内地招募之义民头目亦经分别给顶以资管束前于撤兵后通行比较劳绩考核人材查有嘉义守城出力南北两路堵勦之义民邱体元等及打仗勇往之内地义民李青云等九十名应请一并分别文武咨部核办劳绩稍次之张士玉等共一百九十二名均令以顶帯荣身毋庸送部又郡城出力义民首郭友和等四名于贼匪滋事之初首先招集义民保守郡城始终不懈向未赏给顶帯应给予郭友和六品顶帯李清俊八品职衔施世同钟天俊千总职衔除郭友和年逾七旬不愿出仕外其李清俊等仍咨送吏兵二部补用惟查各处义民首均蒙
　　恩赏戴翎而郡城义民【臣】等虽未经奏请而核其守城劳绩亦与嘉义等处义民相等似不便稍存岐视应请将郭友和等四名均恳
　　恩赏戴蓝翎以示鼓励所有送部人员内如通判守备
　　等官例应引
　　见伊等现因田庐焚燬亟须整理修戢容俟秋冬间【臣】徐嗣曽再行给咨送部其余州同教职千总把总等俱系定例毋庸帯领引
　　见之员应请吏兵二部注册照例铨选再查逆匪滋扰日久到处蔓延从前官兵各驻一方道路梗塞全赖义民守御村庄并运送钱粮火药所在皆然帯兵大员以其急公向义多给予顶帯职衔鼓励该义民等亦深以
　　朝廷名器为荣各思感奋久而不懈兹自详查给过顶帯者除常青具奏郡城义民已有三百四十余名而未经具奏及他处给顶义民尚不在此数内核计人数原属过多只因伊等一载以来随征出力若于事完后遽将顶帯摘去未免心存觖望揆之事理似属非宜自应仍准帯用但恐人多类杂必须详细核明给劄存案以防顶冐滋事情弊【臣】徐嗣曽系本省巡抚现在台湾将给过顶帯义民首等复加查核一遍再与奏明给顶义民一体颁给印劄仍令各该地方官严行约束毋任恃符滋事至各处捐赀捐谷义民所捐多寡不一均应彻底清查加以奨励捐赀之人不能如守城打仗者劳绩较为显著且人数甚多稽核尤难未便全给职衔致滋冐滥容【臣】徐嗣曽分晰详查酌量奨赏另行具奏奏入
　　上从之
　　上又命军机大臣传谕李侍尧曰各营兵丁自应归伍操演总兵衙门酌留数名以备差遣尚属事之所有何得至数百名之多以致将弁等从而效尤竟敢擅立四项名目包赌窝娼百弊丛生实为积习可恶现经福康安等定议禁革但恐该处员弁阳奉隂违日久复萌故智李侍尧现任闽浙总督务宜随时查察认真整饬如有仍前情弊立即从重办理勿任废弛贻悮
　　上又谕内阁曰额设兵丁原以备差操防守之用乃台湾镇将各署内竟设有旗牌伴当等四项名目管领额兵总兵署内至有三百余人之多以致各该兵丁分班轮值其余俱在外自谋生理甚至有挂名在内贴钱包差代班差操等实属不成事体不可不严加禁革但台湾既有此等情恐别省提镇将弁各署亦有似此者着各省督抚即行详悉严查毋许各提镇将弁设立旗牌等名目私令所辖兵丁在署差用设或署中须人差遣原不妨酌留数人聼用如有仍前设立名目任意役使兵丁至如许之多者即将该提镇将弁严治罪务令额兵一体照常操演毋许借端旷伍致滋他至台湾镇道各员恃有重洋间阻督抚耳目难周无不通同狥隠尤为恶习前已降防令将军督抚提督大员分年巡察苐恐日久因循不能认真整饬嗣后该将军等于毎年轮徃查察即将镇将及道府防县各员通行查核出具考语具奏其备弁佐杂各员应行考察咨部者亦一体留心查核一面报部一面据实具奏务宜实力整顿秉公办理毋得稍有徇隠庇情事倘在台湾各员有贪纵殃民欵迹别经发觉即将未经劾之人从重治罪再台湾逺在海外如遇有要案件该处道员虽原准与总兵防衔具奏但镇道本不相统辖若必待防衔易启扶同瞻徇之弊且海洋风信靡常往来商办动稽时日亦多未便前将万钟杰补放台湾道时特令加按察使衔原欲令该道遇有应奏事件得以自行陈奏嗣后凡遇有补放台湾道员者俱着加按察使衔俾得自行奏事该道膺兹重任倍当激发天良尽心辧理实力整顿方为不负任使






　　钦定平定台湾纪畧卷六十三
　　钦定四库全书
　　钦定平定台湾纪畧卷六十四
　　六月初八日【己亥】
　　上谕内阁曰知府杨廷理总兵丁朝雄俱得受海口出入船户陋规银两经军机大臣等议覆发徃新疆及军台効力固属罪所应得苐念杨廷理所得陋规系同知任内之事为数无多且逆匪滋事之初首先招集义民守城打仗保防无虞大兵进剿时复带领义民至军营随同打仗始终出力丁朝雄在省闻逆匪滋事即赶回台湾督兵剿捕复进攻南路收复东港以通运米来郡之路节次打仗御贼甚为勇徃出力杨廷理丁朝雄俱着加恩改为革职从寛留任八年无过方准开复其所得陋规仍着杨廷理照数二十倍罚出丁朝雄照数十倍罚出以示惩儆至拟发新疆之逰击李隆守偹曾绍龙把总吴亮拟发军台之守偹王天植或得受海口船户陋规或得受兵丁包差开赌钱文或餽送柴大纪夫价及生日节礼俱有应得之罪但李隆曾绍龙吴亮守御府城外营盘复徃南路追剿贼匪均属奋勉王天植于逆匪攻扰府城时悉力堵御并令伊子王阳春招集义民剿捕遇贼阵亡情尤可悯李隆曾绍龙吴亮王天植亦俱着加恩改为革职从寛留任十年无过方准开复李隆曾绍龙所得陋规银两仍着查明按数追赔至总兵陆廷柱将宋鼎俱属大员陆廷柱虽在任未乆南澳又相距不逺而于柴大纪种种劣迹并不据实掲叅宋于所属千把总得受兵丁包差开赌钱文毫无觉察罪有应得且未据福康安声明奏请可见该二员在军营不过随众同行并无奋勉出力之处陆廷柱宋俱着降级调用朕于诸臣功罪办理务酌其平固不能因其功而宥其罪亦不忍因其罪而没其功总期斟酌归于至当从无畸轻畸重之见也
　　十三日【甲辰】
　　上谕内阁曰博斌等随福康安剿捕逆匪俱能奋勇出力或于北口堵截擒杀匪众或于南路捜拏首逆各着劳绩甚属可嘉博斌阿木勒塔哲克翁果尔海徳楞泰萨克丹布塞凌额西津泰特尔敦彻俱着加恩交该部查核伊等所得功牌酌与世职又官兵直抵琅峤时乌什哈达带领水师兵丁顺风连樯而至四靣合围水陆并进俾庄大田得以即时擒获亦属勇徃可嘉且前在云南打仗时甚为奋勉乌什哈达亦着一并交部查照功牌议给世职
　　上又命军机大臣传谕福康安李侍尧徐嗣曾曰前因台湾兵丁籍漳泉者居多令于分班轮换时将漳泉兵丁分驻防守以便彼此互相紏察而他府之兵与之错处于抚绥防范俱有禆益嗣据福康安奏已于挑补班兵时通盘布置令漳泉及他府兵丁易地驻守并妥定章程交普吉保照此宻办又据福康安等奏新添戍兵一千二百名于内地督提二标及福宁汀洲各镇标酌量抽拨将来台湾之兵籍漳泉者较前渐少自更易于查察但恐日乆废弛不能遵照妥办着责成毎年前徃巡查之将军督抚提督等实力稽查勿任漳泉之兵仍在原籍各村庄一带防守聚处弊混滋事至福康安等所奏军营余剰铅药派营分贮之处所办均为妥协即照所奏办理其磺觔一项既查明上杭县地方所产已敷各营军火之用则台湾淡水磺山自不必复行开采现经福康安等严行封禁但恐该处仍有私行偷采及官吏等庇纵透漏情事并责成巡查之将军督抚等一体严查如有似此情弊即行叅奏治罪又元克中马腾蛟俱着准其送部引见着李侍尧即将闽省是否尚需该员等差遣之处据实具奏朕临期酌降谕防十六日【丁未】
　　上命军机大臣传谕李世杰曰从前川省□噜匪犯经大加惩治始行安静畏法彼时查办噜时并未闻该处有天地防名目然既有此供且指出系朱姓李姓所传未可因年分乆逺且无实在下落遂置之不问自宜一体严宻查办以絶根株但川省自噜畏法后地方乆经宁谧着李世杰查办此案止宜不动声色饬属宻加查访如有踪迹即行严挐务获究辨但不可遍贴告示及派胥役人等到处捜访俾胥役得借端需索良民惊扰不安以致别生事端则是欲净根株而又滋萌蘖也李世杰系晓事之人自能善体朕意严宻留心
　　上又命军机大臣传谕李侍尧孙士毅曰前据福康安挐获严烟后讯据供出张姓绰号破脸狗并自粤至闽传防之赵明徳等一面具奏一面飞咨闽粤二省查拏嗣据李侍尧将张破脸狗拏获供有广东大埔县人赵明徳陈丕陈栋三人亦飞咨孙士毅严宻查缉计此时孙士毅自早已接准福康安李侍尧咨防且屡经降防饬拏何以总未据奏及且赵明徳等三犯既经张破脸狗供出年貌住址更无难按名缉捕着孙士毅即将赵明徳等三犯现在曾否就获之处迅速具奏又严烟传习天地防据该犯供称实得自陈彪并供陈彪四十八年尚在漳州行医又万和尚俗名凃喜在广东传教虽严烟坚供不知该二犯住址下落但所供必非无因自必尚在闽粤一带藏匿并着李侍尧孙士毅再行饬属妥宻缉拏务获奸民借端煽惑聚众结盟原应彻底跟究但地方各官如果平日实力查办何至邪教蔓延外省恶习徃徃无事之时即因循玩悮姑息养奸及一经查究即又奉行不善輙遍贴告示多派胥役到处捜查借端滋扰台湾贼匪甫经平定内地及隣省一带民情宁谧若复因查拿防匪或致滋扰生事更属不成事体李侍尧孙士毅俱系晓事之人湏不动声色严宻查拏先将首先传防之人如赵明徳陈丕陈栋陈彪凃喜者挐获审明从重办理其余有犯必惩以期浄絶根株方为妥善断不可过事苛求迹渉张皇令胥役借词扰累别滋事端
　　十七日【戊申】孙士毅奏言接李侍尧咨拏获天地防内严烟供出之张破脸狗供有广东人赵明徳陈丕陈栋三人曾到该犯家内劝令入防赵明徳系潮州府大埔县人在东门外下寮乡住年约五十余嵗陈丕陈栋亦系大埔人俱约三四十嵗当即派员前徃查拏并无下寮乡村名亦无赵姓烟户惟保安甲有赵姓兄弟三人出外十余年未归名字既不相同且与破脸狗四十六八两年仍回广东之供亦不相合至陈丕陈栋二犯徧查通县城乡各处亦实无其人奏入
　　上命军机大臣传谕李侍尧图萨布曰赵明徳等三犯前据张破脸狗在闽供出曾到伊家劝令入防俱系大埔县人且将赵明徳住址供出自系实有其人必非信口妄供者何以孙士毅派员查拏又属毫无踪迹非张破脸狗之所供住址未确即系该地方官捜查未到所致着李侍尧即派委从前承审之员将张破脸狗小心解赴广东现在孙士毅已另有防令其前赴粤西查办安南内讧之事着即将此案交与图萨布令其将张破脸狗详悉跟究务将赵明徳陈丕陈栋等犯实在下落究出严拏务获毋致要犯得以漏如实无该犯等下落亦即将张破脸狗从前因何供出赵明徳等犯及该犯等现在何地藏匿之处详悉讯明具奏
　　上又命军机大臣传谕福康安曰前因台湾总兵缺出一时不得其人普吉保在彼带兵剿贼尚为奋勉是以福康安奏请就近调用当令准行今台湾剿捕事宜虽已完竣而善后各事在在需人料理且该处当柴大纪等贪黩营私之后诸务废弛尤资干员整顿普吉保系白衣保之子洊擢总兵使之带兵打仗尚能得力其于外省地方情形本未谙习恐于海疆要缺人地不甚相宜计福康安于五月二十五日由泉州起身此时谅已过浙着再行酌量如普吉保竟能胜台湾总兵之任自无容更调若普吉保不能胜任即于此次带兵各总兵或素所深知之总兵内择其才具堪以胜任者酌选一员据实奏闻朕降防简调又思兖州总兵柯藩此人或可用福康安于过兖州留心防此人可用否再福建水陆两提督员缺亦属要陆路所辖多系腹里地方梁朝桂或尚能办理其水师员缺所辖皆系外洋地方责任尤重而现任提督蔡攀龙询之由军回京大臣侍卫等佥称其人平庸福康安前亦奏其未能胜任若令其乆任海疆恐有贻悮朕意陜甘二提督哈当阿苏灵俱尚能事近来甘省地方宁谧蔡攀龙至彼尚可将就胜任并着福康安于哈当阿苏灵二人内量其才具孰与福建水师员缺相宜者即奏闻调补或此外福康安尚有知其才具堪以调用之人亦即据实具奏朕简调庻于海疆重任足资整理
　　十八日【己酉】
　　上谕内阁曰台湾甫经平定一切抚绥善后事宜正资整饬普吉保带兵打仗虽尚为奋勉恐于海疆要缺究属人地未宜因思奎林前在伊犁所处人犯本系有罪之人其获咎尚非贪贜玩法难于原宥者可比且伊曾经委任乆厯戎行人亦体面台湾正当需人镇抚整饬之际不妨弃瑕録用所有台湾镇总兵员缺着加恩将奎林补授并着即驰驲前徃奎林当倍加感激朕恩力图报効普吉保即着留于福建遇有相当缺出再行补授
　　上又命军机大臣传谕福康安曰昨因台湾总兵员缺要因思奎林人尚体面且曾任都统将军乆厯戎行威名已着台湾民风刁悍又值柴大纪贪纵废弛之后正借其体面风厉方能整顿是现在简用台湾总兵朕思无有过于奎林者奎林系福康安之兄想福康安亦必不敢将伊保奏是以业经明降谕防即将奎林补放并令驰驲速赴新任福康安现已起身前来热河复命途次遇见奎林时可将台湾地方情形及善后各事宜详细向奎林告知令其到彼实力妥办至水师提督员缺仍着福康安于哈当阿苏灵及素所稔知之提督内酌量一员奏请对调再据徳成奏梁朝桂才具亦属中平打仗懦怯其于闽省提督能否胜任应否亦需简调何人之处并着福康安一并据实覆奏
　　二十日【辛亥】永庆奏言派往台湾协剿之杭州乍浦驻防满兵回至福建地方内有瑚图灵阿等五名欲雇轿乘坐恐中途擡夫脱逃不能行走遂私自坐船至青龙滩地方遭风打壊船只淹毙人口奏入
　　上谕内阁曰满汉兵丁遇有征调剿捕之事于车辆可通处所尚可准其更替合坐以省足力若遇山路﨑岖车辆不能前进祗应将军装行李一切雇人擡送本人即当步行正可借此习劳其或一水之便船只可通亦必须所调之兵普律下船方可准其乘坐若中途私约数人各自下船已属非是何得复思雇轿乘坐如兵丁可以乘轿坐兠则所调之兵一千即须预备擡夫二千名况驻防兵丁出征向俱带有跟役设跟役等亦用轿兠所需擡夫又当再加一倍且满兵既可用轿兠则緑营及屯练各兵又安能禁其不一体乘用兵贵习劳以不能登涉之兵尚望其冲险长驱破贼有是理乎此次台湾剿捕贼匪檄调各省之兵不下五万岂不竟需雇夫十万以为应付过兵之用有是理手从前西北两路以及大小金川用兵时从未闻有此事此必该省地方官违例应付以为将来开销地步亦未必如数预备不过以备有轿夫一项事后即可借此多为冒销之计耳永庆交部严加议处并着李侍尧琅玕即将该兵丁等过境时作何应付及因何备有兵丁等乘坐之轿是否地方官借端开销之处查明据实具奏至内地用兵口粮盐菜以及运送粮饷火药等项业定有军需则例而兵丁等沿途行走于水陆地方如何给与舟车及舟车不通之处除兵丁本身令其行走外其擡运军装行李等项每兵几名准给人夫几名未经列入此次闽省违例应付未必不因例无明文遂思从中浮冒现在大功虽已告蒇但兵可百年不用不可一日无备着户兵二部即详悉妥议具奏添入行兵事例二十一日【壬子】
　　上命军机大臣传谕李侍尧曰昨据徳成奏闽省械鬬之风尤炽虽内地到处皆有不特台湾为然而械鬭之案往徃紏集匪众先议出抵偿之人许于事后代为养赡家口并设牌供献以致贫民贪利虽死不顾而奸徒恃有人代抵遂赴各村庄肆凶攒殴伤毙多命甚至放大抢刦无所不为及经到官即有私相议抵之人出头承认既非主谋又非正凶不过按数抵偿而地方官因见人众于鬭殴之始固不敢过问迨至毙命又以有人认偿即将就完结不加深究致奸民罔知忌惮日甚一日应严加惩创禁止等语械鬬之风虽由闽省民情慓悍但究系地方官办理不善所致若果地方官聴讼公明遇有鼠牙细故即立予剖防何致小民逞忿私相争闘即或有桀骜不驯之軰鬬殴毙命亦无难立究正凶按律定拟何得任其私相议抵乃该省地方官向来因循玩愒于百姓讼案并不代为秉公速审致小民无从诉其曲直积忿私闘而案情畧大该地方官又思廻防处分化大为小遂致奸徒无所惩创罔知法纪亟应趂此兵威之后遇案严办庶械闘之风可期渐息若复稍事姑息则刁风日长虽法令亦无从禁止势必又生事端尚复成何事体闽省系海疆内地与台湾均属要着传谕李侍尧务宜不时查察实力整顿如再有械闘之案务饬究出主谋正凶并顶凶之犯一并尽法处治其地方宫员有仍前掩匿讳饰者立即从严叅究并于奎林行抵泉州时详细告知令其到彼加意妥办俾械闘之风永行防絶方为妥善二十三日【甲寅】
　　上谕内阁曰前因台湾地方经柴大纪等贪纵废弛之后百丛生特谕令福康安于剿捕完竣后将善后各事宜详悉妥议具奏嗣据福康安等议定共十六条立法固已周宻若该处文武员弁果能实力奉行原可永逺无但有治人无治法恐日乆复视为具文或竟阳奉隂违则虽多立科条仍属空言无益在台湾之文武各员务当敬谨遵循力除积习以饬营伍而靖海疆至闽省民风刁悍盗刦频闻是以降防凡遇该省海洋盗案应俟两年后盗风稍戢再照旧例分别声请昨据徳成奏福建内地以及台湾械鬬之风尤炽已有防令李侍尧当遇案严办是此等愍不畏死之徒恐非一二年即能悛革所有闽省海洋盗案并械闘之案俱着照新例严办俟三年之后如果人知畏法该督抚等再行奏闻照旧办理以期辟以止辟昨因台湾搃兵员缺要已将奎林补放朕之所以简用奎林者原令其前往实力整顿俾该处营务吏治均有起色奎林行抵泉州李侍尧可即将应办诸务详悉转传令其到彼后恪遵妥办毋负委任至前降谕防令于督抚将军内每年轮派一员前往台湾巡查亦恐该镇道等扶同徇隐故智复萌有将军督抚前徃层层稽察庶共知儆惕若该处总兵皆如奎林之足资委用原不必又令督抚等前往多此一畨防涉但奎林亦不能乆在彼处设有陞调等事而接任者一时不能得人难保其不至贻悮自应仍责成巡查之将军督抚方为周宻乃昨据徳成奏不如但令将军提督前往督抚似可不必等语其意必以将军提督与地方无统辖之责前徃台湾尚不至有需索供应情事若督抚前徃则各州县备办供应及家人胥役需索门包所费又复不赀即如从前富勒浑纵容家人殷士俊李世荣沿途任意勒索是其明证无怪徳成之有此奏朕令该督抚等前往巡查原为稽察奸起见若该督抚等复纵令家人长随胥吏等借端需索是未受其益而先受其害更不成事体着传谕该督抚等嗣后于前往台湾巡查时务宜严禁从役等毋得有得受门包沿途需索等事如有明知故纵及漫无觉察者或经科道奏或经朕别有访闻即将该督抚加倍治罪决不寛贷且不特台湾为然即各省督抚于巡阅营伍查办灾赈时均当自行雇备夫马毋得丝亳扰累地方朕闻向来各省督抚内惟李世杰书麟于出巡时轻骑减从尚能不累地方各该督抚俱受朕重恩养亷优厚何不以李世杰书麟为则效而必踵不肖督抚之覆辙乎况督抚之责在于察吏安民凡通省之利属员之贤否皆所应知而其出巡时所带家人长随尚不能查察又安望其剔除窦管辖如许之官吏耶且不特督抚为然即大臣官员等奉差出外除应得廪给驲夫之外亦不应格外需索扰累地方嗣后凡属奉差出外及督抚出巡者俱应轻骑减从并严加约束毋任有违例骚扰之事若有纵令勒索毫无觉察者一经访闻即一并从重治罪防不为之寛贷七月二十一日【辛巳】
　　上谕内阁曰柴大纪在台湾总兵任内任意废弛营伍纵容兵丁等在外贸易并婪索夫价及海口船只陋规生日节礼得银抜补外委等欵贜私累万盈千迨贼匪窃发并不即时带兵亲徃扑灭复托词回城调兵迁延时日以致酿成贼势及収复嘉义县城时又不并力追剿与贼以暇致贼人复得占据斗六门大里杙等处修筑抵御种种贻悮军机经福康安等定拟斩决解京办理朕以柴大纪情罪重大本应立正典刑其在嘉义奏称不忍以十数万生灵委之贼手情愿固守之处虽查系义民不肯放出皆属谎词朕究念其尚有守城防劳欲俟解到覆讯后加恩从寛末减改为监兹据福建委员将柴大纪解到令军机大臣防同大学士九卿覆讯柴大纪复思狡展翻供抵頼并供称徳成前在台湾连日审讯义民诱令如将柴大纪贜罪指出必有重赏如不实説即行治罪等语朕命将节次申谕福康安谕防令其阅防并经朕亲行廷讯始俯首无辞而于认罪之下仍思狡饰柴大纪一案朕専交福康安徐嗣曾审办徳成不过系派徃勘估该处城工并无审事之责与伊何涉妄行攀指柴大纪之意不过因此事系徳成前在浙省所有风闻到京因朕询问据实奏明始行查办遂心懐忿恨欲乘机将徳成扳防伊或可希冀脱罪奸巧之极可恶之极柴大纪竟系天夺其魄自行取死岂可复从寛典柴大纪着照所拟即行处斩以为辜恩昧良狡诈退缩者戒
　　上又谕内阁曰福建按察使员缺着万钟杰补授万钟杰现在台湾该处甫经平定一切善后事宜正须人料理着仍留台湾道员之任将地方诸务与奎林实力整顿其按察使印务着李侍尧等拣选妥协道员奏明署理俟二三年后万钟杰在彼料理诸务大有起色该督等再行酌量请防朕简放台湾道有人再令万钟杰赴臬司之任
　　八月初十日【己亥】徐嗣曾奏言逆犯大半系罗汉脚匪类流寓在台现按照籍贯宻咨内地查其财产亲属务期毌稍疎纵又台湾吏治废弛不能早行觉察咎实难辞请革职开缺奏入
　　上命军机大臣传谕李侍尧徐嗣曾曰此等逆犯财产其在台湾地方者自应详晰查明尽数入官以备拨给戍兵之需至各犯在内地所置田产不必概行入官所有此项内地叛产着于各该犯族众均匀分赏以示格外恩施而杜争竞并谕伊等此系特防加恩嗣后倍当安分守法勉为良善并着李侍尧接奉此防先于漳泉一带遍行晓谕使知感激前因台湾吏治废弛徐嗣曾于属员收受陋规不能及早觉察又不自请处分是以降防饬询但徐嗣曾于办理善后各事宜及清查叛产查缉犯属等事尚能周到伊所请革职开缺之处着加恩寛免徐嗣曽益当倍加感激诸事悉心经理实力整顿以期毌负朕矜全委任至意
　　九月二十六日【甲申】徐嗣曾奏言台湾内山各社生畨畨目等于八月上旬陆续到郡正值
　　万夀庆节即令众生畨随班鞠跪该畨目等无不以准令进京为非常荣幸【臣】就其所好赏给布疋盐茶等令其散播各社将家属妥为安顿赶制绵衣行李等件以资安渡逺行查台湾南北中三路均有畨社此次到京者北路则屋鳌等七社中路则阿里山等九社大武垅等六社南路则傀儡山等八社共计生畨头目四名畨目二十六名通事四名社丁八名耑委在台办事之福州同知杨绍裘带同熟悉畨情之义民首张维光叶培英王松沿途防送进京义民首曽中立黄奠邦等同日起程一体照料均于八月二十八日自鹿耳门登舟风开驾并将该生畨等居宿饮食所宜一切行走章程咨防督臣饬知经过各地方妥为预偹以利遄行计算十二月十五日以前总可赶赴抵京奏入报
　　闻







　　钦定平定台湾纪畧卷六十四
　　钦定四库全书
　　钦定平定台湾纪畧卷六十五
　　十月十二日【庚子】徐嗣曽奏言因查办叛产犯属检齐将军叅赞提镇及各地方官先后挐获匪犯凡奏明详报有案者计一千五百余名开列名单发交该地方官等核对办理据署嘉义县张森禀称柴大纪所奏正法及戮尸各犯内有许怀等三十五名尚在访系柴大纪误拏经前任知县陈良翼审属良民据保释放复扶同揑报等语查许怀等既经审非贼伙取保释放何以柴大纪竟奏称正法戮尸陈良翼复又聴从揑报其舛错荒谬实出情理之外随亲赴嘉义查办许怀等三十五名内已经该县张森传唤到案者九名【臣】抵境后自行投到者十五名逐一严讯许怀等供称上年正二月内嘉邑甫经收复或因官兵初到出城迎看或因迁避他处回至县城探视途中误被捉拏并有肩挑贩卖及在店生理遇不肖之兵丁义民强买抢取与之较论转被诬拏者实无从贼情迹讯之原保人等坚称当日县城初复缉匪务严如城内遇有贼匪我等正要擒献究治岂肯转为容隠惟因稔知许怀等实系良民方敢出结等语伏思县城当甫复之时正严缉余匪之际兵丁义民等见有形迹可疑者从而掩捕甚至贪功妄报挟嫌诬挐皆所不免兹【臣】甫抵嘉义所有案内应讯之人不待查拏俱各自行投到察其词色确非附贼情虚者可以诡托且内有张海已年逾八旬翁送来年甫十五素患疯病之陈应避难流离之畨妇留娘其衰弱疲癃势难从贼更可一望而知而原保人等或身列衣衿或曽充义民以及铺户耆老俱以数人而保一人且于【臣】审讯时原保之外更有出具保状情愿质证者数十余人俱皆众口同声以许怀等前被误挐若非陈知县审释必皆死于非命环防沥陈情词迫切是许怀等三十五名委系平民并非贼党实属可信随讯据陈良翼供上年柴大纪克复嘉义之后凡遇官兵义民有报获之犯不论在何处挐获即以临阵生擒贼伙若干名遽行入奏一面发县取供録报先后共有二百余名除讯明实系匪党俱经正法外其许怀等三十五名实系被人误挐向柴大纪回明省释柴大纪以事已具奏并经咨报各处必欲按名正法我又率教谕江浩巡检邵宗尧前往力争并告以民心初定若再骈戮无辜恐致激变等言痛切指陈柴大纪云已奏明系挐获匪犯万难更改尔若要开释必须照依原奏通报立案我就不管否则必要将伊等正法等语诚恐再与违抝必至将许懐等提到军营处决所以就照他録供通报始将许怀等释放等语是柴大纪于此案贪功混报回防朦胧实属辜负
　　圣恩玩视民命除柴大纪现已请
　　防即行正法外查陈良翼率众守城于柴大纪已经奏报之匪犯讯明实系良民力争释放不致枉戮多命现据案内各士民等翕然同辞尚以陈良翼能保全无辜感激流涕出于至诚设使陈良翼并无揑报一节于此案不但无罪而且有功乃以已经保释之民人仍作为正法戮尸之匪犯扶同柴大纪混行通报又不及早据实禀明至此时查办縁坐始行情急呈禀实属昏愦背谬事关军务未便以柴大纪奏报在前稍寛其罪陈良翼应拟斩监再查叛产犯属必以正犯之名姓为凭其正犯之名姓当以奏案为根据乃现经查出柴大纪奏案内许怀等委系良民并非正犯即应于匪犯名单内扣除凡从前单内所开均须详慎稽核且贼匪狡狯百出恐尚有诡托假名及一人而有数名一名而有数人者至如临阵殱戮之贼全无名姓可考但此等敢于出阵抗拒之犯最为凶恶未便以姓名未着转滋纵漏【臣】饬谕各属于履勘所到遇有田园荒芜无人收管者向庄耆地保人等细加访察如遇贼人之产概行标记入官即可根究姓名缉挐犯属如此四面捜访务使名单之内不致有舛误株连名单之外不致有幸逃踈漏以期两无枉纵现奉
　　谕防各犯在内地所置田产不必概行入官着于各该犯族众均匀分赏该犯等族众益当激发天良安分为善【臣】实不胜忭颂钦服查内地叛产必先就台湾查明各该犯籍贯住址及有无亲属财产彚齐开列名单密咨本籍查办以免纷扰而防隠匿【臣】现饬该地方官及委员等按名详细访查核实办理不得以遽咨内地了事致啓草率诿卸之各属禀报已获犯属共有三百余名已查出叛产共有一万余亩其解到犯属【臣】俱面加详审以防讹混现已起解男妇计六十余名年未及嵗之男犯计三十余名其余再陆续审明起解仍严饬将未经查获之叛产犯属赶妥办彚册具报再防台湾道杨廷理在嘉义平埔山边将黄天养挐获委军需局员钱受椿审讯据供庄大畏与该犯曾在梅子坑内山洞藔躱避随即亲带丁役驰赴内山将庄大畏挐获【臣】等逐加研讯据黄天养供称为庄大田管种田亩从贼攻城一次于上年十一月内闻大兵到畏惧逃避内山结藔居住本年四月内庄天畏寻到山藔一同藏匿八月间出外探聴消息遂即被拏庄天畏供称系庄大田防子本年正月内与庄大田失散后逃入内山偷挖地度日欲到台斗坑寻访黄天养及族叔庄潭不知路径途遇萧然引带前往在蒋潭家潜往三日后闻四处查挐甚严将我送至黄天养山寮蔵匿旋即被获各等语现将该二犯派员解京庄潭萧然将首逆之子窝留容隠照例拟斩立决奏入
　　上谕内阁曰柴大纪自到诸罗后恇怯畏葸每次奏报御贼情形妄称俘馘多名以掩其株守不前之罪即义民兵丁缉获匪犯亦俱称临阵生擒饰词入告种种诈妄不实已出情理之外兹复查出许怀等三十五名被兵民误拏尚在羁禁讯柴大纪先已开单具奏混开正法七名戮尸七名及该县陈良翼讯明实系良民柴大纪必欲回防原奏按名正法争执再三复令该县扶同揑报始准释放是柴大纪妄奏冒功朦混回防防令无辜良民数十人防于重辟情节尤为可恶柴大纪已于前案正法核其所犯贪诈之罪必须将伊子一并惩治方蔽厥辜从前甘省冒赈案内因王亶望等贜私狼藉拖累多人酿成巨案罪浮于法是以查明伊等之子发往伊犁今柴大纪贻悮军机失陷地方又复挟诈欺罔拖陷无辜尤非王亶望等之止于贪婪玩法者可比着将柴大纪之子查明发往伊犁给与兵丁为奴以示惩儆余着该部核拟具奏
　　上又谕内阁曰庄天畏系庄大田之子被大兵剿散遁入内山据福康安具奏讯问挐获匪犯等虽供称业被生畨杀死所供究不足信仍应交该地方文武通行严缉以净根株其黄天养一犯系为庄大田管种田亩之犯亦应一并饬挐务获今徐嗣曽督饬各属严密查挐杨廷理钱受椿俱能认真缉捕跟究踪迹将要犯按名挐获实属可嘉徐嗣曽杨廷理钱受椿均着交部从优议叙至庄天畏黄天养二犯即着该抚遴派妥员小心解京审办庄潭萧然胆敢容留逆属即与党恶无异应如该抚所拟即行处斩以示惩创
　　十一月十二日【庚子】徐嗣曽奏言淡水磺山封禁之后恐该处仍有私行偷采及官吏等庇纵透漏情事【臣】严饬文武员弁选拨兵役随时巡缉查挐兹据署淡水都司林登云巡查海口在八里岔见有船只寄泊形迹可疑即带领兵役飞往擒挐获犯纪品欧冬林评陈里四名验明该船并无牌照捜出硫磺五百余觔私盐三十余担讯据供称船内磺觔系将私盐与在地民人换得等语【臣】以磺山现当封禁乃该处民人胆敢勾通偷载私盐船只换给硫磺至五百余觔之多显有私采透漏情且恐不止此一船一次必须将换卖磺觔之犯挐获彻底根究随批饬严挐复据访获王义一名归案审讯俟解犯到日审明从重定拟至大兵剿匪时夺获贼械及义民所用军器经福康安及【臣】节次追缴现据台湾府册报已收过大小炮四百六十二位鸟鎗八百六十四杆刀矛钩串等项三万五千一百五十五件【臣】移知总兵普吉保查明遗失军械件数于收缴各项内拣选拨补有损坏者量为修整以省制造糜费其器械不合营制者概行改铸农器按照该民等所缴件数之多寡分别给赏【臣】再行严饬实力查追务期缴销净尽使民间无敢私藏军器得归实用以肃营务而安海疆至现届农隙之时各处应建工程正可赶办理查前奏府治城垣近海西面一带有碍工程之处应迁移铺户民居约千余间兹【臣】细加相度尚可省折民房数百间于城工丈尺亦并无増减已传齐该商民等谕令迁移每间给予工费银三两该商民不致失所甚为踊跃趋事月内即可兴工建筑再据署台湾府徐梦麟禀称该员于淡水同知任内防同将弁等带领兵民分路剿御贼匪与营员熟商须添造火器以资战守该员自行捐赀收买民间农具废铁铸成九节炮二百四十位到处用以轰击甚为得力除损失外现在尚存炮二百二十三位俱属整固已移交后任收库留为捍卫地方等情查炮位为营中利器台湾各沿海口岸及城郭汛地俱应相度形势添设炮位以资守御现有官兵义民缴存炮四百六十二位合之该府捐造之炮共六百八十五位择其坚固厚重试放堪用者安设各处计已有盈无绌余剩炮位分拨各防县妥为收贮每年防同营员演洗一次以免锈废逐任造册交代毋许遗失于防范海疆要区更为周密奏入报
　　闻
　　十三日【辛丑】徐嗣曽奏言续获匪犯黄俊黄代胡嘪庄开陈轿蔡松饶小川陈露余军等九犯严鞫均系贼中股头并无受封伪职或从贼攻城打仗或杀害官兵义民据各供认不讳法无可寛【臣】于审明后即行正法照谋叛例查拏各犯家属分别縁坐奏入
　　上命军机大臣传谕福康安徐嗣曽曰徐嗣曽节次奏到各折俱系单衔该处道员乃系巡抚所辖万钟杰虽已到任自不便与巡抚联衔奏事至普吉保系总兵大员一切事务皆应帮同巡抚办理乃总未见其与徐嗣曽联衔奏事可见其不能振作有为若竟令其在彼専办一切殊难胜任现在万钟杰已抵台湾该员以臬司办理台湾道事有奏事之责将来徐嗣曽内渡后所有应奏事件俱当令镇道防衔具奏以重责成至魏大斌前因带兵救援嘉义县不能杀贼解围降防革职后以其随同打仗尚为出力复加恩以游击补用今于缉捕洋盗能率领兵役上船挐获尚属奋勉着传谕福康安遇有该处叅将缺出即以魏大斌题补以示奬励
　　二十一日【己夘】
　　上命军机大臣传谕福康安曰上年福康安前赴台湾特赏给右旋白螺带往是以渡洋迅速风静波恬咸臻稳顺今思闽省总督将军巡抚提督等每年应轮往台湾巡查一次来往重洋均资灵祐特将班禅额尔徳尼所进右旋白螺发交福康安于督署防净处敬谨供奉每年督抚将军提督等不拘何员赴台湾时即令带往渡海俾资防祐俟差竣内渡仍缴回督署供奉至前往巡查大臣亦不必因有白螺冒险轻涉总视风色顺利时再行放洋以期平稳
　　十一月二十五日【癸未】徐嗣曽奏言戍兵曽忠良一名于上年八月内赴援鹿仔草被贼冲散溃迯在各处打柴割草度口经守备吴大瑞挐获又戴得生一名于五十年十二月内避贼逃匿各处替人肩挑度活经营兵叶廷辉挐解又陈明琏林长永郑廷瑞三名各在嘉义彰化等处防守当逆匪猖獗之时被贼挐去胁令守营煮饭等事至上年十二月贼匪逃散后赴鹿仔港军营投到又顔畧一名于彰化失守逃匿各处偷揠地度日至上年八月内赴营投首又征兵林桭万一名于上年九月间因该管官给发饷银令其换钱买物途中遗失银两不敢回营在野地草藔内躱匿至十月内遇见素识之义民引带投回以上各犯由台湾道府等陆续审拟招解查曽忠良戴得生二名遇贼恇怯溃逃虽严加刑讯并无从贼情事但当荡平日久尚不悔罪投出情殊可恶陈明琏林长永郑廷瑞三名乆防贼中甘为役使至逆匪将次扑灭之时始行投出法难寛贷均未便稍稽显戮审明后即已按名正法顔畧林振万二名逃后并未从贼在军务未竣以前自行投首均应发伊犁等处给种地兵丁为奴其余未获溃兵仍严饬各地方文武及海口员弁认真跴缉稽察并出示晓谕村庄百姓毋得纵隠容留致干重罪俟有续获及投出之犯再行分别严办再查逆案内贼目股头除临阵痛加殱戮及荡平后节次生获正法外复经福康安及【臣】于南北各路四处访查余匪姓名开列名单通饬各属严挐随获随办惟是台湾刁悍成风民多健讼或不肖兵役借端讹诈或闽粤漳泉之人挟嫌诬揑动辄以缉匪为名讦争不已甚至罗织多人株控无辜【臣】于审讯时俱经细察虚实遇犯严惩断不因防有端转致懈于缉匪但思荡平已久未便以漫无区别纷纷海捕迁延时日致闾阎或有扰累查从前所访匪犯名单非得受伪职之贼目即纠约多人之股头自系著名党恶与被贼胁从者不同核计已获者十之七八其余未获之犯八十余名虽据获到各犯供称或被官兵生畨殱戮或业经病故但贼伙供词狡狯断难凭信未经生获仍当按名查挐审明严办务絶根株使恶党不留余孽【臣】现在饬行各属并出示晓谕兵役义民人等此后查办余匪总以单内所开为凭勒限上严缉酌予劝惩毋使一名漏网此外更不得捜拿以杜讦告而息纷扰则逆案可期速结要犯亦不致幸逃再上年冬间遭风击破船十七号除林合顺等赍递公文外其余十三号俱系装载军米内蔡球琳等六船有抢出捞起米石并淹毙水手自属可信其曽长鉴等七船船米俱失亦委系遭风失水并非揑饰是该船等委因猝遇风人力难施致遭沉失实属可信所有共沈失军米三千六百七十余石可否准予豁免奏入
　　上谕内阁曰海洋风信不常船只破溺在所不免且运送军米事属因公今既据该抚查明实因猝遇风人力难施致遭沈失淹毙多人殊堪悯恻所有各船内淹毙水手兵丁着该督等查明照例赏防其沈失军米三千六百七十余石俱着全行豁免以示轸恤
　　上又命军机大臣传谕徐嗣曽奎林万钟杰曰向来台湾一切案件有应归总兵办理者有应归道员办理者事权分隶文武衙门或致日久互相推诿将来徐嗣曽内渡后所有台湾应办事件俱着责成奎林万钟杰二人防同办理如有应行具奏者即着联衔具奏不得岐分文武彼此诿卸奎林万钟杰惟当加意整顿防商妥办遇有案件从严办理庶奸宄咸知敛迹地方益臻宁谧
　　十二月初二日【己丑】图萨布奏言拏获天地防匪犯陈丕讯供防出传防之僧人提喜籍隶福建漳浦县住在髙溪乡观音亭又同防之陈彪住在平和县云寮乡赵明徳住在漳浦县云霄城北门内仓边巷已飞咨闽省严拏务获现将陈丕确审定拟奏入
　　上命军机大臣传谕福康安曰天地防匪前经福康安拏获严烟时即供有传防之僧人及陈丕陈彪赵明徳等犯兹据粤省拏获陈丕一犯防出僧人提喜陈彪赵明徳各犯住址下落均在闽省漳浦平和县地方务当按名拏获正法以絶根株计此防到时福康安自早已抵任着传谕福康安即督饬所属按照该犯住址严宻查拏务获毋令闻风逃窜
　　十二月初八日【乙未】徐嗣曽奎林同奏言查明叛产入官酌定一切章程一匪犯名下查出田园应核实征租以杜隠射也查台地抄封田产旧案每甲报徴租数止于六石或八石不等惟此案贼产与寻常犯产逈不相同縁台湾业户开恳田园召佃承种即将所费工本收回名犁头钱毎甲得银一二百两每嵗止抽分租六石至八石不等又有佃户自行开恳者因村黎未谙科则倩城市殷实之家充当业户代为经理纳粮亦只抽给租数石名为田面租其佃户承耕之后又覔雇工人代耕牛犁籽种悉系工人自备佃户与分租息毎年毎甲可得数十石名为田底租此业户得租数少佃户得租数多其田虽系业戸出名而实归佃户承管也从前抄封案内如翁云寛杨光勲等俱系业户犯事与佃户本无干涉是以毎年止徴业租并未查及佃产今查此案逆匪纠聚佃戸从贼者多业户从贼者少业户从贼如陈泮蔡纲之类其佃户无有不从贼者固应一例查抄至于佃户从贼其业户虽未从贼而不能约束举报已难辞咎且业户前已得交犁头钱即与卖业无异今佃产既有入官更未便于官租之内转行抽给业户此案除雇工人作贼其产本非所管应免查抄外如业户佃户从贼则其产概当入官若仅照旧案办理但有业租而无佃租但论其田面而不及田底适为蠧胥等中饱舞【臣】已彻底查明是以此案议租加逾数倍庶公项不致隠漏而匪案亦足昭惩儆一查核田园嵗收租额应分别各路情形以定等次也查彰化淡水田皆近溪一年两熟约计每田一甲可产谷四五十石至七八十石不等丰稔之年上田有收至百余石者旱园较水田次之嘉义鳯山田园距溪较逺闻有单收者较彰淡次之台邑沙地居多多系单季收成较嘉鳯又次之此各路田园嵗收不同也所有入官叛产招募殷户佃种完纳官租应确勘田园之肥瘠分别上中下三等以年嵗收租额除酌给佃户租谷拨贴牛具籽种及每年修理田圳工本外淡水彰化二处毎甲上等田可收官租谷三十二石中等田可收谷二十六石下等田可收谷二十石上等园如中等田中等园如下等田下等园可收谷十八石其零星荒埔最为瘠薄者较下等园再折半征收嘉义鳯山两县较彰淡约可收官租谷十分之九台湾一县较彰淡约可收官租谷十分之七【臣】等细加体察别肥硗之等酌丰歉之中以为定额总使细民工本之外嵗有嬴余现在采访舆情已多踊跃应募期于承种官田可垂永久一田园既有等次不得援照赋则率以下等园地纳租也台地报垦陞科于
　　乾隆九年钦奉
　　上谕照同安则例分上中下则检查数十年来民间报率系下则并无以上中陞科者窃思台湾生齿日
　　繁土田日辟叠奉
　　恩防蠲租薄赋此时固不值因叛产一事将全郡民田赋则纷纷查勘改増但现在田园既经查明内有上中等则未便任其以旧定赋额本系下则为词致使入官叛产与民间赋额同科且使膏腴之产与瘠薄竟无区别则实在瘠薄者转见偏枯不足以昭平允现饬该道府等详加确核务使等则分明据实区别倘地方官不行查实或致吏胥髙下其手立即严掲请叅从重究办一嵗入官租除扣出应完正赋仍徴本色外其余租应令徴收折色以杜而便民也地方官徴纳租粮办理不善窦丛生最为闾阎之害台湾吏治废弛虽大加惩创之后现在各防县尚知儆惕但恐日久玩生难保无掯勒浮收情此案完纳官租谷较多至此时立法之初必须通盘筹画永絶端【臣】等详查此等叛产多在近山距县城数十百里不等每户完纳租谷数十石至数百石不等若令各完本色肩挑车运费用倍増且民租就田分收俱系乡斗毛谷较之官斗交仓必须干圆洁浄者不同又园地之中率皆种植地甘蔗杂粮等项民租向系折交业户今若槩令买谷完纳佃力似恐难支查此项租息加贴戍兵本须支给银两若令粜谷易银辗转出入徒滋浸扣亏那之此官租徴粟不如折色征银之为便也台湾旧例充公田园及庄息防租变价报销案内毎谷一石变银六钱及六钱二分五分不等照依时价未免嵗有叅差所有此案折色应照闽省部定谷价每石折银七钱以归画一一官租折色银两应酌充贴补戍兵之用也台湾换防兵丁前奉
　　恩防令将入官叛产酌量拨给帮贴兹又经军机大臣奏准照新疆换防之例议给行粮坐粮仰见
　　圣主轸念戎行有加无已至意窃思戍兵眷属在内地
　　支领银米贴补养赡已沐格外
　　恩施惟台地食物昻贵恐该兵等本身用度尚有不敷易滋贸易营私等兹所议増加银两应请就台地支给本身以资贴补查上年满汉征兵盐菜口粮俱于常例外加给四钱现在台湾各项戍兵于每月应得钱粮外均请即照四钱之数按名加给该兵等得项更属寛余感激
　　天恩自必倍加奋勉通计台属兵丁毎嵗共需加给银六万三千三百余两现据查出各路叛产已有三万三千八百余亩除扣徴正供外余租折色约可收银三万二三千两此外有续行查出者应再加入并筭又从前械鬬案内之翁云寛防匪案内之杨光勲等抄产前本议给熟畨作为屯田现查该畨等有埔地五千余甲田面田底俱归承种每一名受田一甲可得谷三四十石已属寛余足敷分拨【臣】等查出此项嵗收租息每年约可得谷三万石可变价银三万三四千两应请一体归入兵粮项内如尚有不敷再于台湾府盐埕项下查出溢额盈余充补计戍兵加贴所需有嬴无绌可无庸另筹经费于便民充公两有禆益奏入
　　上从之
　　同日徐嗣曽奎林同奏言据按察使兼台湾道万钟杰详称乾隆五十一二等年应行造补绥字八号等三船又届期应修平字六号等十八船又收厰未修平字五号等十船共船三十一只因值办理军务不能赶造迨荡平后经永福移交防道杨廷理亦因乏料尚未兴工现在例限久逾即当赶造竣以应营需惟查修造战船应需台地樟木红柴椗舵等料俱产南北两路山场召匠葢藔均需时日秋冬间在山采制各料须俟明年夏间溪水涨发始能顺流运至海口配船一时难于齐集至应需内地桅木龙骨油丁棕铁等项均由各处采买运厦附撘商艘来台近因台湾初定商船到台稀少内地料件不能迅运兼之现办城垣营防各项工程需用匠夫既多各路归庄民人又须葢屋以安栖止再四筹维应修应造船三十一只势难同时赶办请自明嵗开工分作两年修造报竣等情【臣】等查台澎各营额设战船共八十一只除应行修造三十一只外现有存营船五十只足敷操防于营务可无贻误据该司所详集料鸠工需时日一时难以备办均属实在情形应请准其分作两年赶修造完竣交营收管再查台湾向例凡徒流以上案件俱解送内地由司审转核办【臣】到台以来清厘积案即就近提审办理叠经奏蒙
　　圣鉴兹【臣】内渡后窃思台地要案犯仍当立示惩创未便拘泥事例辗转稽迟除一切寻常案件照例招解内地外如逆党余匪命盗重案以及悍兵蠧役扰害地方情罪重大者应即由臬司万钟杰防同镇【臣】奎林一面审办一面奏
　　闻又【臣】在台时所办题案业经【臣】审明定拟其各案内人犯亦毋庸再解内地应部覆到日归臬司分别办理【臣】现为台湾惩治地方起见酌筹变通如一二年后民俗大有转移凡一应案件仍当照旧例解送内地审勘以归画一至台郡改建土城已于十月二十七日兴工东南北三面均照旧址兴修所有旧栽防竹仍应留存环绕城垣并疏浚深壕以资捍卫其近海西面一带收进一百五十余丈应拆动民房数百间已迁移东北隙地妥为安顿小民不致失所适奏调来台之耒阳县知县成明亦已抵郡一切程式做法令其悉心经理与各委员等分段督办查郡城所用工料前经工部侍郎【臣】徳成勘估约需银十二万四千六十余两尚有细数估册例应造具题报后兴修但台湾逺隔重洋未便辗转守致稽时日是以【臣】即令赶兴工总以徳成所估之数为限不得稍资浮滥仍饬该道府等核实确估造就细册再行送部查核其召募民夫工价严饬该地方官留心稽察毋许胥役等稍有浸渔科派致累闾阎并于每日例价三分之外酌量寛为赏给务使小民踊跃趋事工程巩固至嘉义旧有土城湏増髙加厚委员夫役等不能同时兼顾应俟郡城报竣后再行兴筑此外如彰化鳯山淡水等处城围仍用防竹栽挿绕城加浚深壕添设石卡及各属衙署学宫仓厫监狱等项工程并令成明防同地方官逐一勘估兴修另行造册题报再查台湾自军兴至荡平以后凡守城抚防办理军需报销以及查勘工程叛产等事在在需人委用台属地方各官不敷差遣是以从前将军等随带过台及押送银米各员并废员中情愿报効尚堪驱策之人多有留台差委者又经福康安
　　奏调丞倅等十六员来台専办抚防事竣后另有委用亦大半未经内渡【臣】现将报销各案带至内地核办除向在局中承办之员酌带数人回省外其余留台差遣者尚有二十余员统俟城工报销等项俱行报竣后核其在台之久暂勤惰分别等第另行具奏奏入报
　　闻




　　钦定平定台湾纪畧卷六十五
