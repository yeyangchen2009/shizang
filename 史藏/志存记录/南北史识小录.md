　　钦定四库全书　　　　　史部八
　　南北史识小録　　　　　史钞
　　提要
　　【臣】等谨案南史识小録八卷北史识小录八卷
　　国朝沈名荪朱昆田仝编名荪字涧芳钱塘人昆田字文盎秀水人彛尊之子也是书仿两汉博闻之例取南北二史摘其字句之鲜华事迹之新异者摘録成编不分门目惟以原书次第胪列而各着其篇名亦不加训释惟畧举数字标目以原文载于其下着是语之縁起而已文献通考载陈正敏之言曰李延寿作南北史粗得作史之体故唐书本传亦谓其刋畧穣词过本书逺甚然好述妖异禨详謡防特为繁猥又引司马光之言亦谓李延夀书于禨祥诙嘲小事无所不载盖自沈约宋书以下大抵竸标藻采务摭异闻词每涉乎俪裁事或取诸小説延夀因仍旧习未尽湔除宜为论者之所惜然揆以史体固曰稍乖至于赋手取材诗人事则樵蘓涉猎捃拾靡穷此譬如柟瘤为病而制枕者反贵其文理也名荪等撷其精华以偹选用使遗文琐事披卷灿然其书虽作自近人其所采录则皆唐以前事与艺文聚诸书约畧相似存以备考愈于冗杂之书多矣乾隆四十五年六月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀




　　钦定四库全书
　　南史识小録卷一　　　　钱塘沈名荪
　　秀水朱昆田同辑
　　宋本纪
　　神光照室【武帝生时丨丨丨丨尽明】甘露降于墓树【帝生时】卧讲堂【帝尝游竹林寺独丨丨丨前上有五色龙章】妙善占墓【时有孔恭者丨丨丨丨】龙形更大【帝行止时见二小龙附翼樵渔山泽同侣或亦覩焉及贵丨丨丨丨】负社钱【帝尝丨刁进丨丨三万】青衣捣药【帝伐荻新洲见大蛇长数丈射之伤明日复至洲里闻有杵臼声径觇见童子数人皆丨丨丨丨问其故答曰我王为刘寄奴所射合散傅之帝曰王神何不杀之答曰刘寄奴王者不死不可杀帝叱之皆散仍收药而反】黄药【帝患手创积年不愈经下邳逆旅会一沙门留丨丨与帝既而忽亡其创一傅而愈】摴蒱一掷百万【桓曰刘毅乃家无担石之储丨丨丨丨丨丨】酷似其舅【又曰何无忌刘牢之之外甥丨丨丨丨】油帔冠树【帝义军进至覆舟山张疑兵以丨丨丨诸丨布满山谷】草间求活【帝御卢循战士才数千贼众十余万孟昶诸葛长民欲拥天子过江帝曰今军士虽少犹足一战若其克济臣主同休如其不然不复能丨丨丨丨】幡鼓【贼方江而下帝躬提丨丨命众军齐力击之】麾竿【军次左里将战帝麾之丨丨折幡沉于水】勿跋扈付丁旿【丁旿骁勇有力时人语曰丨丨丨丨丨丨】薪采渔钓【百姓丨丨丨丨皆责税直】四废日【帝平江陵拜南蛮校尉遇丨丨丨佐史白迁日不许】获六钟【庐江霍山崩丨丨丨】泯夏【帝九锡文滔天丨丨】冲橹【同上丨丨四临万雉俱溃】龙漠【同上申威丨丨】鸟散鱼溃【同上左里之捷丨丨丨丨】陵波慿湍【同上丨丨丨丨致届井络】连旂【同上丨丨称乱】擅华【同上四夷丨丨】铜钟十二【汉中成固县汉水崖际有异声如雷俄顷岸崩有丨丨丨丨出自潜壤】嘉禾九穗同茎【巩县人宗曜于其田获丨丨丨丨丨丨】冲让【帝以献晋帝以归于我帝丨丨乃止】出古铜礼器十余枚【江滨自开丨丨丨丨丨丨丨丨】五虹【丨丨见于东方占曰丨丨见圣人出】璧三十二镇金一饼【冀州道人法称告其弟子曰嵩神言江东刘将军汉家苖裔当受天命吾以丨丨丨丨丨丨丨丨与之刘氏卜世之数也】断金银涂【二年丨丨丨丨】日不暇给且所不解【初朝廷未偹音乐长史殷仲文以为言帝曰丨丨丨丨丨丨丨丨仲文曰屡听自然解之帝曰政以解则好之故不习耳】虎魄枕【宁州尝献丨丨丨光色甚丽价盈百金时将北伐以丨丨疗金创上大恱命碎之分赐诸将】局脚牀【有司奏东西堂施丨丨丨金涂钉上不许使用直脚床钉用铁】入筒细布【广州献丨丨丨丨一端八丈帝恶其精丽劳人即付有司弹太守以布还之】连齿木屐【尝着丨丨丨丨】葛灯笼麻绳拂【孝武大明中坏上所居隂室于其处起玉烛殿与羣臣观之牀头有土障壁上挂丨丨丨丨丨丨侍中袁顗盛称上俭素之德孝武不答独曰田舎公得此以为过矣○以上武帝纪】亲自酤卖【少帝于华林园为列肆丨丨丨丨又开渎聚土以象破冈埭与左右引船唱呼以为欢乐○以上少帝纪】衅末【道子开其祸端元显成其丨丨】崄纵【丨丨非学而能○以上论】黑龙负舟【文帝车驾在道有丨丨跃丨上所乗丨左右莫不失色上谓王昙首曰此乃夏禹所以受天命吾何德以堪之】禁断夏至日五丝命缕【帝采富阳令诸葛阐议丨丨丨丨丨丨丨丨丨之属】铸四铢钱【七年冬】冲邈【诏或履道广深执德丨丨】立素学【上好儒雅命丹阳尹何尚之丨丨丨丨著作佐郎何承天立史学司徒参军谢元立文学各聚门徒多就业者江左风俗于斯为美】栽松栢六百株【诏奉圣速议承袭及令修庙四时飨祀并命蠲近墓五家供洒扫丨丨丨丨丨丨】修东耕【命刺史郡守丨丨丨】元嘉新厯【元嘉二十二年改用何承天丨丨丨丨】今使尔识有饥苦【宴于武张堂上将行勅诸子且勿食至会所赐馔日旰食不至有饥色上诫之曰汝曹少长丰佚不见百姓艰难丨丨丨丨丨丨丨知以节俭期物也】河济俱清【二十四年夏四月】制大钱一当两【以货贵丨丨丨丨丨丨次年罢】地镜【二十五年冬青州城南逺望见地中如水有影谓之丨丨】侨旧【二十六年复丹徒县丨丨今岁租布之半】咸荷担而立【魏太武率大众至步声欲渡江都下震惧丨丨丨丨丨】猛兽入郭【二十八年丨丨丨丨内为灾】辇防【帝性存俭约不好奢侈车府令以丨丨故又辇席旧以乌皮縁欲易紫皮上以竹防未至于坏紫色贵并不听改其率素如此○以上文帝纪】读书七行俱下【孝武】张侯侧有人风骨瞻视非常士也【魏太武大举至淮南时帝镇彭城魏遣尚书李孝伯至帝遣长史张畅与语而帝改服观之孝伯出语人曰云云】紫云防牙【孝武建牙军门其日景色开霁有丨丨二丨于丨上】禁人车及酒肆器用铜【孝建三年】樵米【大明元年都下雨水遣使检明赐以丨丨】双橘连理【芳草琴堂东西有丨丨丨丨改为连理堂】梁拱间有紫气【景阳楼上层西南丨丨丨丨丨丨改为庆云楼】鸱尾中央生嘉禾【清暑殿西甍丨丨丨丨丨丨丨一株五茎改为嘉禾殿】田农要月【大明二年三月以丨丨丨丨命大官停杀牛】华雪【大明五年正月朔丨丨降散为六出】旌延国胄【诏以来歳修葺庠序丨丨丨丨】上林苑内士庻丘墓还合葬【诏丨丨丨丨丨丨丨丨欲丨丨丨者勿禁】赐女子百尸牛酒【七年】白雀集华葢【上大阅水师于中江有丨丨二丨丨丨有司奏改元为神雀诏不许】俄顷数斗【帝末年为长夜之饮毎旦寝兴盥潄毕仍复命饮丨丨丨丨凴几惛睡若大醉者或外有奏事便肃然整容无复酒色○以上孝武帝纪】铸二铢钱【前废帝景和元年】□奴【帝在东宫不为孝武所爱及即位欲掘景宁陵太史言于帝不利而止乃纵粪于陵肆骂孝武为丨丨】改姓谢氏【以文帝第十女新蔡公主为贵嫔夫人丨丨丨丨矫言公主薨空设防事焉】原荡【大赦赃汚淫盗悉皆丨丨】随羣巫捕【帝好游华林园竹林堂使妇人倮身相逐有一妇不从斩之少时梦游后堂有女子骂曰帝悖虐不道明年不及熟矣帝怒于宫中求得似所梦者一人戮之其夕复梦所戮女骂曰汝枉杀我已诉上帝帝与山隂公主及六宫防女数百人丨丨丨丨丨屏除侍卫亲自射之】大呼寂寂【夀寂之懐刀直入帝丨丨丨丨如此者三乃崩】书不长进【孝武西廵帝启参承起居书迹不谨上诘让之曰丨丨丨丨此是一条耳】顽固【孝武让帝曰何以顽固乃尔】病人间多可畏【太后疾笃呼帝帝曰丨丨丨丨丨丨丨那可往】将刀来剖我腹那得生宁馨儿【太后怒语侍者云云】面首【山隂公主淫恣过度谓帝曰妾与陛下虽男女有殊俱托体先帝陛下后宫数百妾惟驸马一人事不均平一何至此帝乃为立丨丨左右三十人○以上前废帝纪】白纱帽【明帝升西堂登御座事出仓卒失履跣犹着乌纱帽建安王休仁呼主衣以丨丨丨代之】入米七百石者除郡【泰始二年令人丨丨丨丨丨丨丨丨减此各有差】用古钱【二年断新钱用古钱】杂衣千领金千枚赐北伐将士【三年九月以皇后六宫以下丨丨丨丨丨丨丨丨丨丨丨丨丨】雨草【四年正月朔丨丨于宫】巨人迹【泰豫元年正月丨丨丨见西池氷上】騧字【帝末年多忌讳改騧马字为马边以丨丨似祸故也】且给三百年【尝以南苑借张永云丨丨丨丨丨期尽更请】白汝家门【宣阳门谓之白门不祥讳之尚书左丞江谧尝误犯上变色曰丨丨丨丨】先祭土神【移床修壁丨丨丨丨使文士为祝防如大祭飨】言为诏勅【阮佃夫杨运长王道隆皆擅威权丨丨丨丨】一缺十除【郡守令长丨丨丨丨内外混然官以贿命】大张槖【胡母颢专权奏无不可时人语曰禾绢开眼诺胡母丨丨丨禾绢谓上也】梦反【帝夜丨豫章太守刘愔丨遣就郡杀之】殿内埋钱【明帝令小黄门于丨丨丨丨以为私藏】蜜渍鱁鮧【帝以丨丨丨丨一食数升】噉腊肉常至二百脔【帝丨丨丨丨丨丨丨丨○以上明帝纪】自称李将军【后废帝母陈氏李道儿妾明帝纳之故呼帝为李氏子帝亦丨丨丨丨丨】人能縁漆帐竿【帝五六岁丨丨丨丨丨去地丈余如此者半食】尝着小裤【丨丨丨丨不服衣冠】白棓数十各有名号【有丨丨丨丨丨丨丨丨】见有嚬眉者帝令其正立以矛刺之【为击脑槌隂剖心之诛日有数十常见卧尸流血然后为乐左右人丨丨丨丨丨丨丨丨丨丨丨丨丨丨】殿上养驴【跃灵丨丨丨丨数十头所自乗马养于御床侧】酒肉之费【帝与右卫翼辇营女子私毎从之游持数千钱为丨丨丨丨】与挽车小儿羣聚饮酒【帝出逢婚姻送輙丨丨丨丨丨丨丨丨丨以为欢适】蒜气【帝察孙超有丨丨剖腹视之】锻银裁衣作防【凡诸鄙事过目则能丨丨丨丨丨丨莫不精絶】执管便韵【未尝吹篪丨丨丨丨】赌跳【帝与左右作羌胡伎为乐又于蛮冈丨丨】偷狗【帝往青园尼寺新安寺丨丨就昙度道人煑之饮酒】伺织女度【七夕令杨玉夫丨丨丨丨报已】东阿氊幄【因与内人穿针讫大醉卧于仁夀殿丨丨丨丨中遇弑○以上后废帝纪】端华【顺帝姿貎丨丨眉目如尽】佛盖【王敬则以兵陈于殿庭逼帝逊位于齐帝逃于丨丨下○以上顺帝纪】开端树隙【丨丨丨丨垂之后人】翦落洪枝【丨丨丨丨饮不待虑】鱼服忘反【方复藏玺怀绂丨丨丨丨】危冠短制【丨丨丨丨匹马孤征○以上论】
　　齐本纪
　　鳞文徧体【髙帝姿表英异龙颡钟声长七尺五寸丨丨丨丨】桑似华葢【宅南有一丨树擢本三丈横生四枝状丨丨丨帝年数歳好戯其下从兄敬宗曰此树为汝生也】编防皮为马具装【帝奉命讨张淹军容寡阙丨丨丨丨丨丨丨折竹为寄生夜举火进军】单车白服【帝拒桂阳王休范丨丨丨丨出新亭】畵腹为射的【苍梧王欲害帝尝率数十人直入镇军府时暑热帝昼卧裸袒苍梧立帝于室内丨丨丨丨丨自引满将射之帝神色不变敛板曰老臣无罪】佳射堋【苍梧左右王天恩谏曰领军腹大是佳射堋而一箭便死后无复射不如一雹箭射之乃取雹箭一发即中帝脐苍梧投弓于地大笑曰此手何如又刻木为帝形畵腹为射堋自射之又命左右射中者加赏皆莫能中】龙骧赤【苍梧既弑帝乗常所骑赤马入殿中因号此马为丨丨丨】须髯尽张眼光如电【召袁粲褚彦回刘彦节计议帝以事让彦节彦节未答帝丨丨丨丨丨丨丨丨】事须及热【王敬则手自取白纱帽加帝首令帝即位曰今日谁敢复动丨丨丨丨】精手【袁粲等起兵据石头帝遣诸将攻之王蕴将数百丨丨带甲赴粲城门已闭官军又至乃散】九县【帝防文威侮五行防刘丨丨即九州也】海水羣飞【同上神厌灵斁丨丨丨丨】寅车【同上登丨丨而戒路执金板而先驱】角城髙垒【同上丨丨丨丨指日沦陷】应路【同上据有石头志犯丨丨谓应门路门也】秋云竸爽【同上正情与皎日同亮明畧与丨丨丨丨】云布雾散光被六幽【同上】秬草景星【同上是以丨丨腾芳于郊园丨丨垂晖于清汉】鳯举四维龙腾八表【同上】管穴【兼太史令文建陈符瑞云偹陈丨丨】天井湖出绵【建元元年荆州丨丨丨丨丨人用与常绵不异】师子皮袴褶【蠕蠕国遣使欲俱攻魏献丨丨丨丨丨】玉戒导【主衣中有丨丨丨以长奢侈之源命打破之】黄纱帐紫皮履【帝内殿施丨丨丨宫人着丨丨丨华葢除金华用铁囘钉】当使黄金与土同价【帝毎曰使我临天下十年丨丨丨丨丨丨丨丨】不许易行【帝性寛尝与直阁将军周覆给事中禇思庄共棊累局不倦覆乃抑上手丨丨丨丨其宏厚如此】梦乘青龙上天西行逐日【始帝年十七时尝丨丨丨丨丨丨丨丨丨丨】华表龙鸣【帝旧茔在武进所树丨丨石柱忽然丨丨响振山谷】第十九子【参军崔灵建梦天谓己曰萧道成是我丨丨丨丨】浪井【升明二年冬延陵县季子庙沸井之北忽闻金石声疑其异凿深三尺得沸井奔涌若浪其地又响复凿之复得一井涌沸亦然井中得一木简长一尺广二分上有起字曰庐山道人张陵再拜诣阙起居简文坚白字色乃黄瑞应图云丨丨不凿自成王者清静则仙人主之】　刻石山【会稽剡县有山名丨丨父老相传云山虽名刻石而不知文字所在升明末县人儿袭祖行猎忽见石上有文字凡三处苔生其上字不可识乃去苔视之其大石文曰此齐者黄石公之化气也立石文曰黄天星姓萧字道成得贤师天下太平小石文曰刻石者谁会稽南山李斯刻秦望之风也】草肃肃【王子年歌曰欲知其姓丨丨丨谷中最细低头熟鳞身甲体永兴福】天雨石【帝即位之月荥阳郡人尹千于嵩山东南隅见丨丨丨坠地开有玉玺在其中方三寸文曰戊丁之人与道俱肃然入草应天符扫平河洛清魏都千奉玺赴雍州刺史萧赤斧赤斧以献○以上高帝纪】着孔雀羽衣裳【武帝年十三梦人以笔畵身左右为两翅又丨丨丨丨丨丨空中飞举体生毛髪长至足】双刀双贝【帝少时得异钱文为北斗星丨丨丨丨及有人形带剑焉】清声传漏响【上避难揭阳山有白雀来集闻山中有丨丨丨丨丨】佛图【又于山累石为丨丨其侧忽生一树状若华葢青翠扶踈有殊羣木】云垂防【上将讨戴凯之大飨士卒是日大热上各令折荆枝自蔽言未终而有丨丨丨正当会所会罢乃散】无雨而川流暴起【及为广兴相岭南积旱遭水阻涸商旅不通上部伍既至丨丨丨丨丨丨丨遂得利涉】树叶皆赤【永明四年二月丙寅大风呉兴偏甚丨丨丨丨】九日台【立商颷馆于孙陵冈世呼为丨丨丨】黄光竟天【八年六月大雷雨丨丨丨丨照地状如金】金簟【九年林邑献丨丨】赤火南流【魏地謡言丨丨丨丨防南国有沙门自北赍此火而至色赤于常火而防以疗疾有验咸云圣火禁之不止火灸至七炷而疾愈呉兴丘国賔宻以还乡邑人杨道庆虚疾二十年依法灸即差】惟设茶饼【遗诏勿以牲为祭祭丨丨丨丨饮于饭酒脯而已未山陵前朔望设菜食】雕绮【帝颇喜游宴丨丨之事言常恨之未能顿遣○以上武帝纪】掷镜镊【髙帝为相王镇东府时废帝年五岁戯牀前高帝方令左右防白髪问之曰儿言我谁耶答曰太翁髙帝笑谓左右曰岂有为人作曾祖而防白髪者乎即丨丨丨】三望车【帝为南郡王给皂轮丨丨丨】皇孙手书不得妄出【欝林善书武帝特所钟爱勅丨丨丨丨丨丨丨丨以贵之】籥钩【欝林别作丨丨兼善效人书毎私出还辄扁籥封题如故】今见作天王便是大罪【欝林为皇孙时文惠太子毎禁其起居节其用度欝林谓豫章王妃庾氏曰阿婆佛言有福生帝王家丨丨丨丨丨丨丨丨丨】截壁为阁【欝林居文惠太子防问讯太妃丨丨丨丨于太妃房内往何氏间毎入輙弥时不出】杨婆【欝林在西州令女巫杨氏祷祀速求天位及文惠薨谓由杨氏之力倍加敬信呼丨丨宋氏以来人间有丨丨儿謌葢此征也】喜字【武帝有疾又令杨婆日夜祈祷令宫车早宴驾时何妃在西州武帝未崩数日疾稍危与何氏书纸中央作一大丨丨而作三十六小丨丨绕之】名鹰快犬【多聚丨丨丨丨以粱肉奉之】便如此不当匆匆耶【武帝梓宫下渚欝林于端门奉辞輼辌车未出端门便称疾还裁入阁即于内奏胡鞞铎之声响震内外时司空王敬则问新除射声校尉萧坦之曰丨丨丨丨丨丨丨丨坦之曰此政是内人哭响彻耳】掷涂【欝林多往文帝崇安陵隧中与羣小共作诸鄙防丨丨赌跳放鹰走狗杂狡狯】我昔思汝一个不得【欝林毎见钱曰丨丨丨丨丨丨丨丨今日得用汝未】红縠裈【欝林在宫内尝裸袒着红紫锦绣新衣锦帽丨丨丨杂采衵服】甘草杖【武帝御物丨丨丨宫人寸断用之】三失履【西昌侯鸾率兵入云龙门戎服加朱衣于上比入门丨丨丨】皇犬子【武帝时有小史姓皇名太子武帝曰皇太子非名之谓于是移点于外名为丨丨丨】破后帽【永明中百姓忽着丨丨丨帽自萧谌之家其流遂逺○以上废帝欝林王纪】思食蒸鱼菜【海陵立宣城王鸾辅政帝起居皆谘而后行丨丨丨丨丨太官令竟不与】鬬凿【永明中市里小儿以铁相击于地谓之丨丨】以燕支为朱衣【武帝时丨丨丨丨丨丨朝士皆服之】倚劝【时又以生纱为帽半其裠而析之号曰丨丨○以上废帝海陵王纪】纒帷车【明帝以西昌侯为侍中领骁骑将军王子侯旧乗丨丨丨帝独乗下帷仪从如素士】误烧牛鼻【帝乗下帷公事混挠贩食人担火丨丨丨丨】雕文篆刻【帝即位诏自今丨丨丨丨歳时光新可悉停省】煑土为粥【永泰元年沔北诸郡为魏所攻相继亡败新野太守刘忌随宜应接食尽丨丨丨丨】皂防余泺【帝用丨丨讫授丨丨与左右曰此犹堪明日用】裹蒸十字画之【大官进丨丨帝丨丨丨丨曰可四片破之余充晚食】将南则诡言之北【帝性猜忌亟行诛戮信道术用计数毎出行幸先占利害简于出入丨丨丨丨丨丨丨皆不以实】白鱼为药【帝初有疾无辍听览羣臣莫知及疾笃勅台省府署之簿求丨丨以丨丨外始知之○以上明帝纪】连【尚书令徐孝嗣议王侯贵人昏丨丨以真银杯盖出近俗宜停之】牢烛【又以丨丨侈缕亦曩制请与连真银杯并停】淮水变赤【东昏永元元年丨丨丨丨如血】捕防达旦【东昏在东宫尝夜丨丨丨丨以为笑乐】喉痛【明帝崩东昏毎当哭輙云丨丨】秃秋啼【羊阐入临无髪号恸俯仰帻遂脱地帝辍哭大笑谓宦者王寳孙曰此谓秃秋啼来乎】黄案包裹鱼肉【阉以纸包裹鱼肉还家悉是五省黄案】七寳缚矟【拜潘氏为贵妃乗卧舆帝骑马从后着锦织成袴褶金薄帽执丨丨丨丨又有金银校具锦绣诸帽数十种各有名字】戎服急装缚袴【东昏丨丨丨丨丨丨上着绛衫以为常服不变寒暑】蠡器【东昏驰骋渇乏輙下马觧取腰边丨丨酌水饮之复上驰去】雕巧【马乗具用锦绣处患为雨所湿织杂采珠为覆防偹诸丨丨】射雉塲【置丨丨丨二百十六处】瑇瑁帖箭【翳中帷帐及步障皆袷以緑红锦金银镂弩牙丨丨丨丨】鹰犬队主媒翳队主【毎出輙与丨丨丨丨徐令孙丨丨丨丨俞灵韵齐马而走】担幢【东昏能丨丨初学丨丨毎倾倒在幢杪者必致踠伤其后白虎幢七丈五尺齿上担之折齿不倦】金华玉镜【担幢诸校具服餙皆自制之缀以丨丨丨丨众寳】木马【东昏始欲骑马未习其事俞灵韵为作丨丨人在其中行动进退随意所适其后遂善骑】屏除【一月二十余出不欲令人见驱斥百姓数十里皆空家尽室巷陌县幔为髙障置人防守谓之丨丨髙障之内设部伍羽仪复有数部皆奏鼓吹羗胡伎鼓角横吹】移产寄室【至于乳妇婚姻之家丨丨丨丨或舆病弃尸不得殡塟】鼠食两眼【魏兴太守王敬賔新死未敛家人被驱不得留视及家人还丨丨丨丨都尽】藏朱雀航南酒罏中【丹阳尹王志被驱急狼狈步走惟将二门生自随丨丨丨丨丨丨丨丨夜方得羽仪而归】汝见麞鹿亦不射耶【喜游猎不避危险至蒋山定林寺一沙门病不能去藏于草间为军人所得欲射杀之左右韩晖光曰老道人可念帝曰丨丨丨丨丨丨丨丨仍百箭俱发】长围【贵人富室皆数处立宅以为避围之舍毎还宫常至三更百姓然后得反禁断又不即通处处屯咽或泥涂灌注或冰冻严结老幼啼号不可闻见时人以其所围处号为丨丨】赵【宫内火诸殿荡尽左右丨丨能读西京赋云柏梁既灾建章是营于是大起诸殿】飞仙帐【又别为潘妃起神仙永夀玉夀三殿皆帀餙以金璧其玉夀巾作丨丨丨四面绣绮窻间尽畵神仙又作七贤皆以美女侍侧凿金银为书字灵兽神禽风云华炬为之玩饰榱桷之端悉垂玲佩】钿【江左旧物有古玉律数枚悉裁以丨丨】玉九子铃【庄严寺有丨丨丨丨外国寺佛面有光相禅灵寺塔诸寳珥皆剥取以施潘妃殿饰】酷不别画【东昏性急暴所作便欲速成造殿未施梁桷便于地画之唯须宏丽不知精宻丨丨丨丨但取绚曜而已】歩步生莲华【又凿金为莲华以帖地令潘妃行其上曰此丨丨丨丨丨也】麝香涂壁【涂壁皆以麝香锦幔珠帘穷极其丽】纯用琉璃【武帝兴光楼上施青漆世人谓之青楼帝曰武帝不巧何不丨丨丨丨】虎珀钏【潘妃服御极选珍寳主衣库旧物不复周用贵市人间金银寳物价皆数倍丨丨丨一只直百七十万】白鹭缞【又订出雄雉头鹤氅丨丨丨百品千条无复穷已】揷叶系华【又以阅武堂为芳乐苑穷竒极丽当暑种树朝种夕死而复种率无一生于是征求人家望树便取毁彻墙屋以移置之大树合抱亦皆移掘丨丨丨丨取玩俄顷刬取细草来植阶庭烈日之中至便焦燥纷纭往还无复已极】金以为泥【明帝时多聚金寳至是丨丨丨丨不足周用令富室买金不问多少限以贱价又不还直】解菜【潘妃生女百日而亡制斩缞绖杖衣悉麄布羣小来吊盘旋地坐举手受执蔬膳积旬左右直长阉防王寳孙诸人共营肴羞云为天子丨丨】稗贩【于苑中立店肆模大市日游市中杂所货物与宫人阉防共为丨丨】市令【以潘妃为丨丨自为市吏録事】实中荻【帝小有得失潘则与杖乃勅虎贲威仪不得进大荆子閤内不得进丨丨丨】緑丝屩【潘妃乘小舆宫人皆露裈着丨丨丨】潘妃酤酒【又开渠立埭躬自引船埭上设店坐而屠肉于时百姓歌云阅武堂种杨栁至尊屠肉丨丨丨丨】魔媪【又曲信小祠日有十数师巫丨丨迎送纷纭】缚菰【入乐游人马忽惊问朱光尚光尚曰向见先帝大瞠不许数出帝大怒丨丨为明帝形北向斩之悬首苑门上】纸铠【尚书旧事悉充丨丨】张弓拔白【萧衍师至大桁帝着乌帽袴褶偹羽仪登南掖门临望又虚设铠马斋仗千人皆丨丨丨丨出东掖门称蒋王出荡】以金玉为铠仗【于华光殿立军垒丨丨丨丨丨丨亲自临阵诈被创势以□防将去以此厌胜】银莲叶具装铠【每夜严警帝于殿内骑马于鳯庄门入徽明门马被丨丨丨丨丨丨杂羽孔翠寄生】贼来独取我耶【萧衍长围既立堑栅严固然后出荡屡战不捷帝犹惜金钱不肯赏赐茹法珍叩头请之帝曰丨丨丨丨丨丨何为就我求物】精仗【催御府细作三百人丨丨须围解以拟屏除】吹笙歌作女儿子【帝在含徳殿丨丨丨丨丨丨丨卧未熟王珍国张稷等兵入直后张齐弑之○以上废帝东昏侯纪】我死不须金【梁武帝欲以南海郡为巴陵国而迁和帝以问范云云俛首未对沈约曰今古殊事魏武所云不可慕虚名而受实祸梁武颔之于是遣郑伯禽进以生金帝曰丨丨丨丨丨醇酒足矣乃引饮一升伯禽就加折焉】下屋白纱帽【齐末百姓皆着丨丨丨丨丨而反裙覆顶东昏曰裙应在下今更在上不祥命断之于是百姓皆反裙向下此服祅也】逐鹿帽【东昏又令左右作丨丨丨形甚狭窄后来果有逐鹿之事】鳯度三桥【东昏又与羣小别立帽骞其口而舒两翅名曰丨丨丨丨】反缚黄丽【裠向后总而结之名曰丨丨丨丨梁武帝旧宅在三桥而鳯度之名鳯翔之騐也黄丽为日而反缚之东昏戮死之应也○以上齐和帝纪】
　　梁本纪
　　枯骨纵横【齐髙与萧顺之共登金牛山路侧有丨丨丨丨齐髙曰周文王以来防年当复有掩此枯骨者乎】朱雀桥南一长者【袁粲据石头黄回与之通谋萧顺之闻难作率家兵据朱雀桥回觇人还告曰丨丨丨丨丨丨丨英威毅然坐胡床南向回曰萧顺之也遂不敢出】梦抱日【武帝母张氏丨丨丨已而有娠遂产帝】舌文八字【武帝丨丨丨丨】映日无影【项有浮光身丨丨丨丨】有文在右手曰武【武帝】蹈空而行【帝为儿时能丨丨丨丨】室中常有云气【所居丨丨丨丨丨丨】萧郎三十内当作侍中【初为王俭东阁祭酒俭一见深相器异谓庐江何宪曰此丨丨丨丨丨丨丨丨丨出此贵不可言】八友【帝与沈约谢朓王融萧琛范云任昉陆倕等并为竟陵王子良招游西邸号曰丨丨】我曹武将譬如韝上鹰【崔慧景既齐武旧臣齐明忧之乃起帝镇夀阳慧景白服来迎帝橅而宥之将军房伯玉徐元庆曰慧景反迹既彰实是见贼丨丨丨丨丨丨丨丨丨将军一言见命便即制之帝曰其如掌中婴儿杀之不武于是曲意和释之】容貌衣冠皓然皆白【武帝赴救萧诞行次熨斗洲有人长八尺丨丨丨丨丨丨丨丨縁江呼曰萧王大贵】流血绛野【魏军表里受敌斩获千军丨丨丨丨】项有伏龙【有沙门自称僧恽谓帝曰君丨丨丨丨非人臣也】答书缚马首【尝有人饷马帝不受饷者宻以马系斋柱而去帝出见马丨丨殷勤丨之丨丨令人驱出城外马自还都】折角小牛车【齐明性猜忌帝避时嫌解遣部曲尝乗丨丨丨丨丨齐明毎称帝清俭朂励朝臣】六贵【齐始安王遥光尚书令徐孝嗣右仆射江祐右将军萧坦之侍中江祀卫尉刘暄更直内省分日帖勑世所谓丨丨】八要【齐御刀茹法珍梅虫儿丰勇之等号为丨丨】小引日月耳【帝谓张宏防曰传檄江南风之靡草不足比政丨丨丨丨丨】驰两空函定一州【帝令王天武赍书与荆州萧頴胄兄弟云后谓张宏防曰丨丨丨丨丨丨丨矣】兰艾同焚【帝谓张宏防曰若前途大事不捷故自丨丨丨丨】毛人逾堞【郢城有数百丨丨丨丨且泣因投黄鹄矶葢城之精也】两龙导引【自发雍州帝所乘舰恒有丨丨丨丨左右莫不见者】和欺【青州刺史桓和绐东昏出战因降先是俗语谓宻相欺变者为丨丨虫儿法珍等曰今日败于桓和可谓丨丨矣】黄油裹首【张稷王珍国斩东昏其夜以丨丨丨丨送军】除荡【帝下令凡昏制谬赋滛刑滥役可详检前源悉皆丨丨】排危【帝九锡文丨丨冒险】焚庐毁帐【同上】逈弱【同上汉南丨丨】乗山置垒萦川自固【同上】乌集【同上公御此丨丨陵兹地险】桴旝【同上丨丨一临应时逓溃】风激电骇【同上】清猷映世【同上】驱率貔貅抑掦霆电【同上】将鱼【同上拯其丨丨】变风以雅【同上公镕钧所被丨丨丨丨】椎髻髽首夷歌请吏【同上】累茧救宋重胝存楚【府僚请受相国梁公牋】玉马骏奔金板出地【同上丨丨丨丨表微子之去丨丨丨丨告龙逢之寃】海若登祗【同上故能使丨丨丨丨罄图効祉】玉镂骐驎金镂玉璧水精环【南兖州队主陈文兴于宣武城内凿井得丨丨丨丨丨丨丨丨丨丨各二】后门【帝请立选簿表甲族以二十登仕丨丨以过立试吏岂所以宏奬风流希向后进】刋革【同上此实巨蠧尤宜丨丨】毁紊天纲雕絶地纽【禅策】谷满川枯山飞哭【同上】卿云丛天【同上】蓄响藏真【诏丨丨丨丨不求闻达】腾奏【同上各依名丨丨罔或遗】谤木函【诏若肉食莫言山阿欲有横议投丨丨丨】可犀兕徒弊龙蛇方县【同上】摈压【同上身才髙妙丨丨莫通】能歌鹦鹉【天监元年交州献丨丨丨丨诏不纳】盘龙火炉翔鳯砚葢【有司奏呉令唐佣铸丨丨丨丨丨丨丨丨诏禁锢终身】鳯皇衔书伎【四年省丨丨丨丨丨】三象入建邺【六年春】搜荐【七年诏于州郡县置州望郡宗乡豪各一人专掌】山车【十年丨丨见临城县】金席【十年婆利国贡丨丨】枨枨【十三年六月都下讹言有丨丨取人肝肺及血以饴天狗百姓大惧二旬而止】太医不得以生为药【十六年勑】官纹锦饰【公家织丨丨丨丨并断仙人鸟兽之形以为防衣裁剪有乖仁恕】郊庙牲牷皆代以麪【十六年】荐羞始用蔬果【冬十月宗庙丨丨丨丨丨丨】无碍殿【十八年帝于丨丨丨受佛戒】孤独园【普通二年诏置丨丨丨以恤孤幼】铸铁钱【普通四年用给事中王子云议始丨丨丨】奉赎皇帝菩萨【幸同泰寺设四部无遮大会上释御服披法衣行清浄大舍以便省为房素牀瓦器乗小车私人执役羣臣以钱一亿万丨丨丨丨丨丨大舍僧众黙许】救苦斋【中大通元年都下疫甚帝于重云殿为百姓设丨丨丨以身为祷】称顿首【百辟诣寺东门奉表请还临宸极三请乃许帝三答书并丨丨丨】野稻【中大通三年秋呉兴生丨丨饥者赖焉】异香三随风至【中大通五年正月南郊南郊令解涤之等到郊所履行忽闻丨丨丨丨丨丨】神光圆满坛上【及将行事奏乐迎神毕有丨丨丨丨丨丨朱紫黄白杂色食顷乃灭】铸十方银像【大同元年幸同泰寺丨丨丨丨丨并设无碍会】雨灰【大同三年正月丨丨黄色】象牙如来真形【大同四年诏以东冶徒李之降丨丨丨丨丨丨大赦】素辇【大同五年贺琛请三郊俱用丨丨又改丨丨为大同辇】献生犀【大同五年秋南国丨丨】百济国求湼盘经疏及医工画师毛诗博士【大同七年丨丨丨丨丨丨丨丨丨丨丨丨丨丨丨丨丨并许之】望陵流涕【大同十年幸兰陵谒建陵有紫云防陵上食顷乃散帝丨丨丨丨所沾草皆变色】流水香洁【陵旁有枯泉至是而丨丨丨丨】赋还旧乡诗【帝因丨丨丨丨丨】石辟邪起舞【中大同元年正月建陵隧口丨丨丨丨丨】青虫食陵叶树【曲阿建陵丨丨丨丨丨丨略尽】九伯钱【诏外间多用丨丨丨自今可通用足伯钱】羯磨【太清元年幸同泰寺行清浄大舍名曰丨丨】坐师子讲金字三慧经【帝升光严殿讲堂丨丨丨丨丨丨丨丨丨】寳马颂【神马出太子献丨丨丨】两月相承如钩【太清二年正月朔丨丨丨丨丨丨见于西方】愤风【帝在荆镇闻文帝病便投劾星驰不复寝食倍道就路丨丨惊浪不暂停止】麦二溢【帝居文帝防日惟食丨丨丨】涕泪所洒松草变色【帝拜扫山陵丨丨丨丨丨丨丨丨】净馔【又立七庙堂月中再设丨丨】燃烛侧光【虽万机多务犹卷不辍手丨丨丨丨尝至戊夜】六艺备闲【帝丨丨丨丨棊登逸品隂阳纬候卜筮占决草尺牍骑射莫不称妙】豆羮粝饭【晚乃溺信佛道日止一食膳无鲜腴惟丨丨丨丨而已】木棉皂帐【帝身衣布衣丨丨丨丨】一冠三载【帝丨丨丨丨被二年】旁无锦绮【六宫袆褕三翟之外皆衣不曵地丨丨丨丨】皴裂【帝勤于政务孜孜无怠毎冬月四更竟即勑把烛看事执笔触寒手为丨丨】天地图【初齐髙梦屐而豋殿顾见武明二帝后一人手张丨丨丨而不识问之答曰顺子】六龙守柱【台内有卫士为觋常见太极殿有丨丨各丨一丨末忽失其二后见在宣武王宅时宣武为益州觋乃往蜀伏事及宣武在郢此觋还都乃见六龙俱在帝所寝斋遂去郢之雍中途遇疾且死谓同侣曰萧雍州必作天子具以前事语之】荷荷【帝疾久口苦索蜜不得再曰丨丨遂崩】刺血书经穿心燃灯【帝为法事人人赞善莫不从风或刺血洒地或丨丨丨丨丨丨丨丨坐禅不食】游仙化生皆动【帝舍身光严重云殿丨丨丨丨丨震丨三日乃止当时谓之祥瑞识者以非动而动在洪范为妖以比石季龙之败殿壁画人颈皆缩入头之】红席【海中浮鹄山去余姚岸可千余里上有女人年三百歳有女官道士四五百人年并出百俱在山学道遣使献丨丨帝方舍身时其使适至云此草常有红鸟居下故以为名观其图状则鸾鸟也】铁钩挂体【沙门智泉丨丨丨丨以燃于灯一日一夜端坐不动】三足乌【开讲日有丨丨丨集殿之东户自戸适于西南县楣三飞三集○以上武帝纪】城寺荒芜【百济国遣使朝贡见丨丨丨丨哭于阙下】双眉翠色【简文帝方頥丰下须髩如画直髪委地丨丨丨丨项毛左旋连钱入背】手执玉如意【帝丨丨丨丨丨不相分辨】十行俱下【帝读书丨丨丨丨】坐席尽烂【居穆贵嫔忧哀毁骨立所丨丨霑湿丨丨】诗癖【自序云七岁有丨丨】宫体【帝文伤于轻靡时号丨丨】夣吞土【帝谓殷不害曰吾昨丨丨丨试思之不害以重耳餽块卒反晋国为言后贼卒以土囊弑帝○以上简文帝纪】鸟伏兽穷【劝进表】犀函铁盾【同上】七步三重【同上止纣丨丨围项丨丨】咀痛茹哀【同上】罍篚【同上郊祀配天丨丨礼旷】钱龙【元帝与宫人幸元洲苑见大蛇盘屈于前羣小蛇绕之并黒色帝恶之宫人曰此非怪也恐是丨丨帝勑所司即日取数千万钱镇于蛇处】百僚戎服以听【帝于龙光殿述老子义魏军至停讲丙子续讲丨丨丨丨丨丨】吾忍死待公【帝裂帛为书催王僧辩曰丨丨丨丨丨可以至矣】枇杷门【魏军大攻帝出丨丨丨亲临阵督战】三絶【帝工书善尽自图宣尼像为之赞而书之时人谓之三絶】刻檀【武帝崩逾年方发凶问丨丨为像置于百福殿内事之甚谨】偷卷度纸【性好书籍既患目多不自执卷置读书左右畨次上直昼夜为常畧无休已虽睡卷犹不释五人各伺一更恒至达晓常眠熟大鼾左右有睡读失次第或丨丨丨丨帝必惊觉更令追读加以夏楚】点毫便就【帝文章丨丨丨丨殆不游手】背生黑子【帝背生黒子巫媪见曰此大贵不可言】原陵五树杏【帝在幽逼求酒饮之制诗四絶有今日还蒿里终非封禅时寂寥千载后谁畏轩辕台丨丨丨丨丨空得动耕人诸句】布帊【梁王詧遣尚书傅凖监刑帝以前诗谓之曰卿幸为我宣行凖捧诗流泪不能禁进土囊而殒之梁王詧使以丨丨纒尸敛以蒲席束以白茅】慎防【帝时多禁忌墙壁崩倒屋宇倾頽年月不便终不修改庭草芜没令鞭去之其丨丨如此】九十九洲【江陵有丨丨丨丨古老相承云洲满百当出天子桓之为荆州刺史内懐簒逆之心乃遣凿破一洲以应百数随而崩散竟无所成宋文帝为宜都王在藩一洲自立俄而文帝纂统后遇元凶之祸此洲还没太清末枝江阳之閤浦复生一洲羣公上疏称庆明年而帝即位承圣末其洲与大岸相通惟九十九云○以上元帝纪】铸四柱钱【敬帝太平二年丨丨丨丨一当二十】细钱【内申复用丨丨○以上敬帝纪】抑扬孔墨流连释老【慕名好事崇尚浮华丨丨丨丨丨丨丨丨】淫丽【文艳用寡华而不实体穷丨丨义罕踈通哀思之音遂移风俗】口诵六经心通百氏【丨丨丨丨丨丨丨丨有仲尼之学有公旦之才适足以益其骄矜增其祸患○以上论】
　　陈本纪
　　朱衣捧日【陈武帝梦天开数丈有四人丨丨丨丨而至纳之帝口及觉腹内犹热】巨石皆没【灨石旧有二十四滩多巨石行旅以为难帝之发南康水暴起数丈三百里间丨丨丨丨】雷池君【进次大雷军人杜棱梦丨丨丨周何神自称征讨大将军乗朱航陈甲仗称下征侯景须臾便还云已杀景竟】一把子人何足可打【帝与诸军进克姑熟仍次蔡州侯景豋石头城望官军之盛不恱曰丨丨丨丨丨丨丨丨宻谓左右曰此军上有紫色不可当乃以般防贮石沈塞淮口】水一合贸米一升一升米贸绢一疋【帝拒栁达摩于石头絶其汲道又堙塞东门故城诸井齐城中无水丨丨丨丨丨丨丨丨丨丨丨丨丨丨】炒米【或丨丨食之】青黄【栁达摩谓其众曰顷在北童謡云石头两裆丨丨复丨丨侯景衣青已倒于此今吾徒衣黄岂謡言验耶】悬鬲以爨【齐军至元武湖将防北郊坛众军自覆舟束移顿郊坛北与齐人相对其夜大雨震电暴风防木平地水丈余齐军昼夜坐立泥中丨丨丨丨足指皆烂】麦屑为饭【是时食尽调市人餽军皆是丨丨丨丨以荷叶裹而分给间以麦防兵士皆困】炊米煑鸭【会文帝遣送米三千石鸭千头帝即丨丨丨丨誓申一战士及防身计粮数脔人人裹饭混以鸭肉】城南酒家【童謡云虏万夫入五湖丨丨丨丨使虏奴自晋宋以来经絓在魏境江淮以北南人皆谓之虏】赏俘贸酒【是时以丨丨丨丨一人裁得一醉】别榻【梁主勑帝自今问讯可施丨丨以近扆坐】荣河【帝九锡文是以文武之佐磻溪蕴其玉璜尧舜之臣丨丨镂其金板】鸿姿【同上体得一之丨丨】方趾圆颅【同上丨丨丨丨万不遗一】粉溃【同上赤旂所指祅垒洞开白羽才防凶徒丨丨】雅筭【同上公英謩丨丨】三山獠洞八角蛮陬【同上】水寓之乡火山之国【同上逖矣丨丨丨丨悠哉丨丨丨丨】归琛天府献状鸿胪【同上】雷奔电击谷静山空【同上】沙溃【同上丨丨土崩】灵銔【同上裁举丨丨亦抽金仆】箕张翼舒【同上左甄右落丨丨丨丨】祅酋震慑遽请灰钉【同上】如烹小鲜【同上戮此大憝丨丨丨丨】剖豆分【同上自八纮九野丨丨丨丨】窃帝偷王【同上丨丨丨丨连州比县】仄食【同上公求衣昧旦丨丨髙舂】郊庠宗稷【同上丨丨丨丨之典】葳防史牒【同上既景焕于图书方丨丨于丨丨】惭悸【同上朕所以垂拱当宁载懐丨丨者也】三【同上秩逾丨丨任总百司】燮谐风雅【同上】镕范【同上嶷然廊庙为世丨丨】嵩滇【同上以公英猷逺量跨厉丨丨】舍帝让王【禅防裁遇许由便能丨丨暂逢善卷即以丨丨】鸱尾有紫烟【永定元年重云殿丨丨丨丨丨属天】樟木流泊【太极殿被焚承圣中议欲营之独阙一柱永定二年秋七月有丨丨大十八围长四丈五尺丨丨陶家后渚监军邹子度以闻】仙人见于罗浮山寺小石楼【三年广州言丨丨丨丨丨丨丨丨丨丨丨】瓦器蜯盘【帝尚俭素私飨曲宴皆丨丨丨丨○以上武帝纪】投籖阶石上【文帝令鸡人伺漏传籖于殿中者丨丨于丨丨丨鎗然有声云吾虽得眠亦令惊觉○以上文帝纪】殊淹望【太后令岭表纷纭丨丨丨丨○以上废帝纪】此人虎头【魏将杨忠门客张子煦见宣帝而竒之曰此人虎头当大贵也】马生角【大建元年西衡州献丨丨丨】献青牛【七年监豫州陈桃根丨丨丨诏以还百姓】罗纹锦被【桃根又上织成丨丨丨丨表各二诏于云龙门外焚之】瑞钟六六【七年郢州献丨丨丨丨】采甘露【九月甘露频降乐游苑舆驾幸苑丨丨丨宴羣臣诏于苑龙舟山立甘露亭】大货六铢钱【十一年初用丨丨丨丨丨】二百年后当有痴人修破我城者【帝修饰都城为扞御之偹获铭云云○以上宣帝纪】黄奴【后主小字】江水色赤【后主初立自建业至荆州丨丨丨丨如血】无隔舆皁【至德四年诏各荐所知丨丨丨丨】水黑如墨【祯明二年郢州南浦丨丨丨丨】铁飞【东冶铸铁有物赤色大如数升自天坠镕所有声隆隆如雷丨丨出墙外烧人家】吾不欲见此人【副使袁彦聘隋窃图隋文帝状以归后主见之大骇曰丨丨丨丨丨丨】丽服巧态【后主荒于酒色不恤政事左右嬖佞珥貂者五十人妇人美貎丨丨丨丨以从者千余人】狎客【常使张贵妃孔贵人等八人夹坐江总孔范等十人预宴号曰丨丨】襞彩笺【令张贵妃孔贵人等八妇人丨丨丨制五言诗江总等十客一时继和迟则罸酒】税江【丨丨税市征取百端】采醴【覆舟山蒋山柏林冬月常多丨丨后主以为甘露之瑞】有神自称老子【时灾异甚多丨丨丨丨丨丨游于都下与人对语而不见形言吉凶多验得酒輙釂之经三四年乃去】船下有声【丨丨丨丨云明年乱视之得婴儿长三尺而无头】奈何帝【蒋山众鸟鼓两翼以拊膺曰丨丨丨】湖草旧塞忽然自通【临平丨丨丨丨丨丨丨丨】夣黄衣围城【后主又丨丨丨丨丨乃尽去绕城橘树】自卖佛寺为奴【后主见大蛇中分首尾各走夜中索饮忽变为血有血沾阶至于坐床头而火起有狐入其床下捕之不见以为妖乃丨丨于丨丨丨丨以禳之】栰浮海上【后主采木湘州拟造正寝栰至牛渚矶尽没水中既而渔人见丨丨于丨丨】齐云观【起丨丨丨国人歌曰丨丨丨冦来无际畔】一衣带水【隋文帝谓髙颎曰我为百姓父母岂可限丨丨丨丨不拯之乎】投柹于江【隋文命大作战船人请宻之帝曰吾将显行天诛何宻之有使丨丨丨丨彼若能改我又何求】诏书三十万纸【又散冩丨丨丨丨丨丨徧喻江外诸军】受叛萧【初萧岩萧瓛之至也德教学士沈君道梦殿前长人朱衣武冠头出栏上攘臂怒曰那忽丨丨丨误人事】江中无一鬭船【后主召南平王永嘉王赴期明年元会命缘江诸防船舰悉从二王还都为威势以示梁人之来者由是丨丨丨丨丨丨】吾自有计【韩擒虎自南掖门入城内文武百司皆遁出唯尚书仆射袁宪后阁舎人夏侯公韵侍侧宪劝端坐殿上正色以待之后主曰锋刄之下未可交当丨丨丨丨】以身蔽井【乃逃于井二人苦谏不从丨丨丨丨后主与争久之方得入】三人同乗而上【既入井军人窥井而呼之后主不应欲下石乃闻呌声以绳引之惊其太重及出乃与张贵妃孔贵人丨丨丨丨丨丨】我自迎接汝【先是江东謡多唱王献之桃叶辞云桃叶复桃叶渡江不用楫但渡无所苦丨丨丨丨丨及晋王广军六合其山名桃叶果乗陈船而渡】毕国主【后主在东宫时有妇人突入唱曰丨丨丨】鸟一足【有鸟一足集殿庭以嘴画地成文曰独足上髙台盛草变为灰欲知我家处朱门当水开】不奏呉音【隋文帝毎引叔寳预宴恐致伤心为丨丨丨丨】叔寳全无心肝【监守者奏言叔寳云既无秩位毎预朝集愿得一官号隋文帝曰丨丨丨丨丨丨】不尔何以过日【监者又言叔寳尝耽醉罕有醒时隋文使节其酒既而曰任其性丨丨丨丨丨丨】嗜驴肉【隋文问监者叔寳所嗜对曰丨丨丨】日饮一石【问饮酒多少对曰与其子弟丨丨丨丨】此败岂不由酒【叔寳常侍宴及出隋文目送之曰丨丨丨丨丨丨将作诗功夫何如思安时事】启在牀下未开封【当贺若弼度京口彼人宻啓告急叔寳为饮酒遂不省之髙颎至日犹见丨丨丨丨丨丨丨○以上后主纪】江东谓羖羊角为皂荚【梁末童謡云可怜巴马子一日行千里不见马上郎但见黄尘起黄尘汚人衣皂荚相料理谓王僧辩乘巴马以击侯景马上郎王字也尘陈也而不解皂荚之谓说者以为丨丨丨丨丨丨丨丨丨隋氏姓杨杨羊也○以上论】



　　南史识小録卷一
　　钦定四库全书
　　南史识小録卷二　　　　钱塘沈名荪
　　秀水朱昆田同辑
　　后妃列传
　　佩于阗玉【永明元年有司奏贵妃淑妃并加金章紫绶丨丨丨丨】椒阃【不建丨丨○以上叙】毎就上求钱帛【文元袁后母家贫薄丨丨丨丨丨丨以赡之上性俭所得不过五三万五三十匹后潘妃有宠咸言所求无不得后闻之未知信否乃因潘求三十万钱与家以观上意昔便得因此恚恨称疾不复见上】引被覆面【袁后疾笃上执手流涕问所欲言后视上良久乃丨丨丨丨崩于显阳殿】抚存悼亡感今懐昔【顔延之为袁后哀防文甚丽及奏上自益丨丨丨丨丨丨丨丨八字以致意焉】此儿形貎异常【袁后初生劭自详视之使驰白帝丨丨丨丨丨丨必破国亡家不可举便欲杀之】掇幔【文帝狼狈至后殿戸外手丨丨禁之乃止】小小灵应【袁后亡后常有丨丨丨丨】殿戸应声豁然开【沈美人尝以非罪见责应赐死从袁后所住徽音殿前度流涕大言曰先后有灵当知今日无罪就死丨丨丨丨丨丨丨美人乃得释○以上宋文袁后传】醎水洒地【文帝好乗羊车经诸房潘淑妃每装饰褰帷以并宻令左右以丨丨丨丨羊輙防地不去】羊乃为汝徘佪【帝谓潘淑妃曰丨丨丨丨丨丨况于人乎于是爱倾后宫○以上宋文潘淑妃传】以其巵上夀【宋明帝少失所生为路太后所养供奉礼仪不异旧日及义嘉难作太后心幸之延上饮酒置毒以进侍者引上衣上寤起丨丨丨丨丨是日太后崩】油殿【有司奏请路太后修宁陵元宫补葺毁坏权施丨丨蹔出梓宫○以上宋孝武路太后传】通替棺【殷淑仪南郡王义宣女也丽色巧笑义宣败孝武宻取之假姓殷氏及薨帝常思见之遂为丨丨丨欲见辄引替覩尸如此积日形色不变】哽恨【孝武痛爱不已时有巫者能见言淑妃可致帝令召之果于帷中见形如生平帝欲与之言黙然不对将执手然便歇帝尤丨丨于是拟李夫人赋以寄意焉】不谓当今复有此才【谢庄作哀防文奏之帝卧览读起坐流涕曰丨丨丨丨丨丨丨丨都下传冩纸墨为之贵○以上宋孝武殷贵妃传】舆马相尚【前废帝何后父瑀尚武帝少女豫康公主豪竞于时与平章孟灵休东海何朂并以丨丨丨丨】求进无已【何衍性躁动位黄门郎拜竟求司徒司马得司马复求太子右率拜一二日复求侍中旬日之间求进无已○以上宋前废帝何后传】外舎家寒乞【明帝宫内大集而裸妇人观之以为欢笑王皇后以扇障面独无所言帝怒曰丨丨丨丨丨今共作笑乐何独不视】为乐之事其方自多【后曰丨丨丨丨丨丨丨丨岂有姑姊妹集聚而裸妇人形体以此为乐外舎为欢适与此不同】儜弱妇人【后兄景文以此事语从舅谢绰曰后在家为丨丨丨丨不知今段遂能刚正如此】玉柄毛扇【后赐后废帝丨丨丨丨帝嫌毛扇不华因此欲加酖害】岂得出入狡狯【令太医煑药将酖后左右止之曰若行此事官便作孝子丨丨丨丨丨丨帝曰汝语大有理乃止○以上宋明王后传】御道那得此草屋【后废帝陈太妃建康屠家女家在建康县居有草屋两三间孝武出行问尉曰丨丨丨丨丨丨丨当由家贫赐钱三万令起瓦屋尉送钱见其美白孝武迎之】不男【孝武以陈氏赐明帝一年宠歇以赐李道儿寻又迎还生废帝人言明帝丨丨故皆呼废帝为李氏子○以上宋后废帝陈太妃传】止献琴书【明帝为太子纳妃江氏讽朝士州郡皆令献物多者将值百金始兴太守孙奉伯止献琴书上大怒封药赐死既而原之○以上宋后废帝江后传】两瓯麻粥【齐宣孝陈后生髙帝乳人乏乳后梦人以丨丨丨丨与之觉而乳惊因此丰足】冬月犹无缣纩【齐髙家本贫为建康令时明帝等丨丨丨丨丨丨而奉膳甚厚后毎辍去兼肉曰于我过足矣】起麪饼鸭【永明中诏太庙四时祭宣皇帝荐丨丨丨丨丨】笋鸭卵脯酱炙白肉【祭宣皇后荐丨丨丨丨丨丨丨丨】肉脍葅羮【祭髙皇帝荐丨丨丨丨】茗粣【祭昭皇后荐丨丨炙鱼并生平所嗜也○以上齐宣陈后传】吞玉胜【髙昭刘后母桓氏梦丨丨丨生后】虽女亦足兴家矣【生时有紫光满室父夀之曰恨非是男桓笑曰丨丨丨丨丨丨丨】助炒胡麻【刘后尝归宁遇家奉祠尔日隂晦失晓举家狼狈共营祭食后丨丨丨丨始复内薪未及索火火便自然】白兎跳起【刘后塟泰安陵墓工始下揷有丨丨丨丨寻之不得及坟成兎还栖其上○以上齐髙刘后传】鸡鸣埭【齐武游幸诸苑圃载宫人从后车宫内隐深不闻端门鼓漏声置钟于景阳楼上应五皷及三皷宫人闻钟声早起庄饰车驾数幸琅琊城宫人尝从早发至湖北埭鸡始鸣故呼为丨丨丨】献中兴赋【妇人呉郡韩兰英有文词宋孝武时丨丨丨丨被赏入宫及齐武以为博士教六宫书学以其年老多识呼为韩公云○以上齐武裴后传】男左右【文惠太子妃王氏欝林即位尊为皇太后称宣德宫置丨丨丨三十人前代所未有也○以上齐欝林王太后传】防华族弱【欝林妃何氏戢女也文惠太子嫌戢无男门孤不欲与婚王俭以南郡王妃便为将来外戚唯须髙胄不须强门今何氏丨丨丨丨实允外戚之义】鬬腕【侍书人马澄年少色美甚为何妃所恱常与丨丨较力欝林以为欢笑】镜在牀无因堕地【何妃将拜为后丨丨丨丨丨丨丨】好年少【女巫子杨珉之美貎何后与同寝处如伉俪珉之亦为帝所幸常居中及明帝辅政与王晏等面请不听又令萧谌坦之固请皇后与帝同席坐流涕覆面谓坦之曰杨郎丨丨丨无罪过何可枉杀○以上齐欝林何后传】菖蒲花【文献张后生武帝方孕忽见庭前丨丨丨光采非常惊报侍者皆云不见后曰常闻见丨丨丨者当富贵因取吞之是月生武帝○以上梁文张后传】此女光髙将有所妨【武德郗后生时有赤光照室器物尽明家人怪之巫言丨丨丨丨丨丨丨丨乃于水滨祓除之】化为龙【郗后酷妬忌及终丨丨丨入于后宫通梦于帝或见形光采照灼帝体将不安龙辄激水腾涌】银鹿卢【帝于露井上为殿衣服委积常置丨丨丨金瓶灌百味以祀之○以上梁武郗后传】五女村【武丁贵嫔居沔北丨丨丨】月下纺续【丁贵嫔少时与邻女丨丨丨丨诸女并患蚊蚋而贵嫔勿之觉也】擘絖【武帝镇樊城尝登楼以望见汉滨五采如龙下有女子丨丨则贵嫔也】赠以金环【又丁氏以相者言闻于武帝帝丨丨丨丨纳之】赤志【丁贵嫔生而有丨丨在左臂疗之不灭又体多疣子至武帝纳之并失所在】日舂五斛【郗后酷忌遇贵嫔无道使丨丨丨丨舂毎中程若有助者】莫道猪狗子【丁贵嫔生庐陵威王武帝谓其父道迁曰贤女复生一男答曰丨丨丨丨丨世人以为笑○以上梁武丁贵嫔传】吾家女师【简文王后幼而柔明叔父暕见之曰丨丨丨丨也以上梁简文王后传】半面妆【元帝徐妃名昭佩无容质不见礼帝二三年一入房妃以帝眇一目毎知帝将至为丨丨丨以俟帝见则大怒而出】洪醉【妃性嗜酒多丨丨帝还房必吐衣中】交杯接坐【妃酷妬忌见无宠之妾便丨丨丨丨才见有娠即手加刀刄】徐娘虽老犹尚多情【元帝左右暨季江有姿容妃与滛通季江毎叹曰栢直狗虽老犹能猎萧漂阳马虽老犹骏捷丨丨丨丨丨丨丨丨】书白角枕【时有贺徽者美色徐妃要之于普贤尼寺丨丨丨丨为诗相赠答】金楼子【元帝制丨丨丨述徐妃滛行】帷皆白【初妃嫁夕车至西州而疾风大起发屋折木无何雪霰交下丨丨丨丨○以上梁元徐妃传】一爪先折【武宣章后少聪慧美仪容手爪长五寸色并红白毎有朞功之防则丨丨丨丨○以上陈武章后传】富家公【刘师知忌宣帝矫勅令还东府宣帝将出毛喜止帝曰今若出外便受制于人如曹爽愿作丨丨丨不可得也○以上陈文沈后传】酸切【后主沈后与后主俱入长安及后主薨后自为哀辞文甚丨丨○以上陈后主沈后传】微风暂至香闻数里朝日初照光映后庭【后主起临春结绮望仙三阁髙数十丈并数十间其窻牖壁带悬楣栏槛之属皆以沉檀香为之又饰以金玉间以珠翠外施珠帘内有寳牀寳帐其服玩之属瑰丽皆近古未有毎云云】女学士【后主以宫人袁大舍等为丨丨丨毎引宾客对贵妃等游宴则使诸贵人及丨丨丨与狎客共赋新诗互相赠答】玉树后庭花【采其尤艳丽者以为曲其曲有丨丨丨丨丨临春乐其畧云璧月夜夜满琼树朝朝新大抵皆美张孔容色】飘若神仙【张丽华髪长七尺鬒黑如漆其光可鉴特聪慧有神采进止闲华容色端丽毎瞻视盼睐光彩溢日照映左右尝于阁上靓妆临于轩槛宫中遥望丨丨丨丨】隐囊【后主怠于政事百司启奏并因宦者蔡临儿李善度进请后主倚丨丨置张贵妃于膝上共决之○以上陈后主张贵妃传】肴浆【戚属饩赉歳时不过丨丨】祯符显瑞【丨丨丨丨徒萃徽名】衣不纹绣色无红彩【宫禁贬约丨丨丨丨丨丨丨丨】永巷贫空【丨丨丨丨有同素室】香栢文柽花梁绣柱【夀昌前兴鳯华晚搆丨丨丨丨丨丨丨丨】雕金镂寳照烛房帷赵瑟吴趋承闲奏曲【以上论】
　　宋宗室诸王列传
　　言音甚楚【道怜素无才能丨丨丨丨举止诸多鄙拙】扬州根本所寄【先是庐陵王义真为扬州刺史太后谓上曰道怜汝布衣兄弟宜用为扬州上曰寄奴于道怜岂有所惜丨丨丨丨丨丨事务至重非道怜所了】于听望不足【太后曰道怜年五十岂不如十歳子耶上曰车士虽为刺史事无大小皆由寄奴道怜年长不亲其事丨丨丨丨丨】政是我【韫人才凡鄙特为明帝所宠在湘州雍州使善畵者图其出行卤簿羽仪常自披翫尝以图示蔡兴宗兴宗戯之阳若不解画者指韫形问之曰此何人而在舆韫曰丨丨丨其庸鄙如此】令左右取酒肉进之【韫弟述亦甚庸劣从子俣疾危笃父彦节母萧氏对之泣述尝之便丨丨丨丨丨丨令俣丨丨皆莫知其意或问焉答曰礼云有疾饮酒食肉】父子聚麀【述尝新有缌惨或诣之问其母安否述曰唯有愁惛次访其子对曰所谓丨丨丨丨葢谓麀为忧也】露裈上防事【袭性庸鄙为郢州刺史暑月丨丨丨丨丨】放横【义宗坐门生杜德灵丨丨打人入义宗第蔽免官】行路之人尚不应尔【彦节弟遐通嫡母殷氏养女云敷殷每禁之及殷亡口血出众疑遐行毒害孝武使彦节证其事彦节曰丨丨丨丨丨丨丨丨今日乃可一门同尽无容奉勅众以此称之】兄肉中岂有血耶【废帝为苍梧王彦节出集议于路逢从弟韫韫问曰今日之事固当从兄耶彦节曰吾等已让领军矣韫捶胷曰丨丨丨丨丨丨丨今年族矣齐髙帝闻而恶之】城上草【彦节子俣尝赋诗云丨丨丨植根非不髙所恨风霜早时咸云此为袄句后与弟陔皆被杀】非三署不得上方榻【彦节既贵士子自丨丨丨丨丨丨丨丨时人以此少之】故应为儿作计【彦节妻萧思话女也尝惧祸败每谓曰君富贵已足丨丨丨丨丨丨彦节不从故及祸】顽騃【彦节弟遐为嫡母暴亡有司纠之遐人才甚凡自讳名有同主讳尝对客曰孝武无道见枉杀母其丨丨如此】下官初不识士衡何忽见苦【义綦封营道侯凡鄙无识始兴王濬常谓曰陆士衡诗营道无烈心其何意苦阿父如此义綦曰丨丨丨丨丨丨丨丨丨丨丨○以上长沙王道怜传】三吏饷家【义庆留心抚物州统内官长亲老不随在官舎者一年听丨丨丨丨】足为宗室之表【义庆性简素寡嗜欲爱好文义文辞虽不多丨丨丨丨丨丨】不复跨马【义庆少善骑乗及长丨丨丨丨】加意斟酌【文帝毎与义庆书常丨丨丨丨】遒丽【鲍明逺文辞赡逸尝为古乐府文甚丨丨】河清颂【元嘉中河济俱清当时以为美瑞照为丨丨丨其序甚工】贡诗言志【鲍照始尝谒义庆未见知欲丨丨丨丨人止之曰郎位尚卑不可轻忤大王照勃然曰千载上有英才异士沉没而不闻者安可数哉大丈夫岂可遂蕴智能使兰艾不辨终日碌碌与燕雀相随乎】多鄙言累句【文帝以鲍照为中书舎人上好文章自谓人莫能及照悟其防为文章丨丨丨丨丨咸谓照才尽实不然也】野麕入府【义庆在广陵有疾而白虹贯城丨丨丨心甚恶之○以上临川王道规传】左右犯其徽【竟陵王诞有寳琴丨丨丨丨丨诞罚焉】未闻以琴瑟为寳【琨之时为竟陵王司空主簿琨之谏诞曰此余寳也琨之曰前哲以善人为寳不以珠玉为寳故王孙圉以观父为楚国之寳丨丨丨丨丨丨丨】五彩裹青石【巴西人赵续伯反奉其乡人李宏为圣主宏乗佛舆丨丨丨丨丨谁百姓云天与已玉印当王蜀】何须苦惜【梁武以邓元起代季连为益州刺史元起典籖朱道琛请先检校縁路奉迎遂歴造府州人士见器物輙夺之曰会属人丨丨丨丨】退不失作刘备【季连召兵筭之精甲十万临军叹曰据天险之地握此盛兵进可以匡社稷丨丨丨丨丨丨欲以此安归乎】数步一稽首【后季连降诣阙谢罪自东掖门入丨丨丨丨丨以至帝前帝笑谓曰卿欲慕刘备而不及公孙述岂无卧龙之臣乎○以上营浦侯遵考传】长安十陵是公家坟墓咸阳宫殿是公家屋宅【武帝平关中将还三秦父老泣诉曰残生不霑王化于今百年始覩衣冠方仰圣泽云云舍此何之】使家公望絶【武帝遣朱龄石代义眞镇关中使义真疾归诸将竞敛财物方轨徐行建威将军傅宏之曰虏骑若至何以待之贼追兵果至至青泥大败义真独逃草中中兵参军段宏单骑追寻义真识其声曰君非段中兵耶身在此行矣必不两全可刎身头以南丨丨丨丨丨宏泣曰死生共之下官不忍乃束义真于背单马而归义真谓宏曰丈夫不经此何以知艰难】性情所得未能忘言于悟赏【义真聪敏爱文义而轻动无德业与谢灵运顔延之慧林道人并周旋异常故吏范宴戒之义真曰灵运空踈延之隘薄魏文云鲜能以名节自立者但丨丨丨丨丨丨丨丨丨丨丨故与游耳】不可使负荷非才【少帝之居东宫多狎羣小谢晦尝言于武帝曰陛下春秋既髙宜思存万代神器至重丨丨丨丨丨丨丨】德轻于才【谢晦造义真义真盛欲与谈晦不甚答还曰丨丨丨丨非人主也】轻訬【徐羡之等谋废立次应在义真以义真丨丨不任主社稷○以上庐陵王义真传】尝所暂遇终身不忘【义康聪识过人一闻必记丨丨丨丨丨丨丨丨稠人广坐毎标题所忆以示聪明】身不读书君无为作才语见向【袁淑尝诣义康义康问其年答曰邓仲华拜衮之歳义康曰身不识也又曰陆机入洛之年义康曰丨丨丨丨丨丨丨丨丨丨丨丨】今年柑殊有佳者【四方餽献皆以上品荐义康而以其次者供御上尝冬月噉柑叹其形味并劣义康在坐曰丨丨丨丨丨丨丨遣还东府取柑大供御者三寸】意好晚乖【仆射殷景仁为帝所宠与刘湛素善而丨丨丨丨】有俗才用【南阳刘斌湛之宗吔丨丨丨丨为义康所知】虚造同异【斌等毎采殷景仁短长或丨丨丨丨以告湛自是主相之势分矣】恨公不读数百卷书【义康出镇豫章上遣沙门慧林视之义康曰弟子有还理不琳公曰丨丨丨丨丨丨丨丨】野雉江鸥并入所住斋前【义康未败时东府听事前井水忽涌丨丨丨丨丨丨丨丨丨丨】佛教自杀不复人身【遣中书舎人严麝持药赐死义康不肯服药曰丨丨丨丨丨丨丨丨乃以被掩杀之○以上彭城王义康传】不过五醆盘【武帝性俭诸子饮食丨丨丨丨丨义恭求须果食日中无筭得未尝噉悉以与旁人诸王未尝敢求求亦不得】孔子庙栢树【鲁郡丨丨丨旧有丨丨二十四株歴汉晋其大连抱有二株先倒折土人崇敬莫之敢犯义恭悉遣伐取父老莫不叹息】苍蛮船【义恭还朝上以御所乗丨丨丨迎之】玉环大绶【义恭劝孝武即位上以在藩所服丨丨丨丨赐之】重防【义防与竟陵王诞奏陈贬损之格九条有司增为二十四条车不得丨丨】鄣扇【丨丨不得雉尾】鹿卢形【剑不得丨丨丨】槊眊【丨丨不得孔雀白氅】绛袄【夹毂队不得丨丨】庄面【舞伎正冬着袿衣不得丨丨】着绲带信蟠【诸妃主不得丨丨丨丨丨】六队【车前不得过丨丨】船皆下两头【丨丨丨丨丨作露平形不得拟象龙舟】三眷茅【大明元年有丨丨丨生石头西岸】游欵【义恭性耆不恒与人丨丨意好亦多不终】辄题后作原字【义防奢侈无度不爱财寳左右亲近一日乞与或至一二百万小有忤意辄追夺之大明时资供丰厚而用常不足賖市百姓物无钱可还民有通辞求钱者丨丨丨丨丨丨】目粽【废帝狂悖无道义恭元景谋欲废立废帝率羽林兵于第害之并四子断析义防支体分裂腹胃挑取眼睛以渍之以为丨丨丨○以上江夏王义恭传】舌【义宣生而丨丨】封送所余【义宣常献孝武酒先自酌饮丨丨丨丨其不识大体如此】狂酒【义宣于孝建元年秋冬举兵报豫州刺史鲁爽爽丨丨失防其年正月便反】补天子【鲁爽遣府户曹送版以义宣丨丨丨】乃与痴人共作贼【鲁秀初至江陵见义宣既出拊膺曰阿兄误人事丨丨丨丨丨丨丨今年败矣】却月城【义宣举兵上先遣豫州刺史王元谟舟师顿梁山洲内东西两岸为丨丨丨营栅甚固】縁道求告【义宣军溃步向江陵众散且尽左右惟有十许人脚痛不能复行就民僦露车自载无复食丨丨丨丨】误云项羽千败【义宣既入江陵仍出听事见客左右翟灵寳诫使抚慰众賔以臧质违指授之宜用致失利今治兵缮甲更为后图昔汉髙百败终成大业而义宣丨丨丨丨丨丨众咸掩口而笑】无复神守【鲁秀竺超人犹为之爪牙欲收合余烬更图一决而义宣惛垫丨丨丨丨】今日分别始自苦【义宣始与五妾俱入狱五妾寻被遣出义宣号泣语狱吏曰常日非苦丨丨丨丨丨丨丨○以上南郡王义宣传】无鄙近之累【衡阳王义季幼而夷简丨丨丨丨丨】遂不食肉【队主续丰母老家贫无以充养丨丨丨丨义季哀其志给丰母月米二斛钱一千并制丰噉肉】拙书【义季素丨丨上听使人书启事唯自署名而已】带苫而耕【义季尝大搜于郢有野老丨丨丨丨】略少醒日【义季素嗜酒自义康废后遂为长夜饮丨丨丨丨】一门无此酣法【文帝诘责义季曰此非唯伤事业亦自损性皆汝所谙近长沙兄弟皆縁此致故将军苏徴躭酒成疾旦夕待尽丨丨丨丨丨丨汝于何得之○以上衡阳王义季传】簪帽盛坚无风而坠【劭生三日帝往视之丨丨丨丨丨丨丨丨于劭侧上不恱】应閤婢【东阳公主丨丨丨王鹦鹉】流光化为双珠【女巫严道育通灵主白上求召入道育云所奉天神当赐符应时主夕卧见丨丨相随状若萤火遂入巾箱丨丨丨丨圆青可爱】自生寒热【劭与始兴王濬事道育为巫蛊鹦鹉当嫁虑言泄嫁与府佐沈懐逺为妾不启上因临贺公主防言之上让劭劭惧书告濬濬答书曰计临贺不应翻覆言语丨丨丨丨也此姥由来挟两端难可孤保】邪佞之心故宜邪也【劭弑上又使人入杀潘淑妃剖其心观其邪正使者阿防答曰心邪劭曰丨丨丨丨丨丨丨丨】打退鼓【义军至新亭劭登朱雀门躬自督战将士懐劭重赏皆为之力战将克而鲁秀丨丨丨军乃止】下情由来所愿【濬入劭谓之曰潘淑妃遂为乱兵所害濬曰此是丨丨丨丨丨丨】汝辈何烦复尔【缚劭送军门江湛妻庾氏乗车骂之厐秀之亦加诮让劭厉声曰丨丨丨丨丨丨○以上元凶劭传】虾蟇车【魏太武围汝南悬瓠城行汝南太守陈宪保城自固魏人以丨丨丨填堑内攻城】语多谬僻【铄归义最晚常懐忧惧毎于眠中蹶坐与人丨亦丨丨丨语家人曰我自觉无复魂守○以上南平王铄传】奈何持此座与人【义宣反上欲奉乗舆法物迎之诞固执不可曰丨丨丨丨丨丨丨】风晨雨夜【诞反伏诛城内死者数千人毎丨丨丨丨有号哭之声】城门鹿牀倒覆【初诞为南徐州刺史大风飞落屋瓦丨丨丨丨丨丨】失髻【诞左右侍直眠中梦人告之曰官须髪为矟眊既觉已丨丨矣如此者数十人○以上竟陵王诞传】闲素【宏少而丨丨笃好文籍】尘于笥箧【景素性俭两宫所遗珍玩丨丨丨丨】名父之子【齐武诏曰宋建平王刘景素丨丨丨丨虽末路失图而原心有本○以上建平王宏传】西方公【文帝诸子祎尤凡劣明帝与建安王休仁诏曰人既不比数丨丨丨汝便为诸王之长时祎住西故谓之丨丨丨○以上庐陵王祎传】作丈夫服【昶奔魏唯携妾一人丨丨丨丨骑马自随】断句【昶在道慷慨为丨丨曰白云满障来黄尘半天起关山四面絶故乡几千里因把姬手南望恸哭○以上晋熙王昶传】笼盛称之【休仁及明帝山阳王休祐形体并肥壮废帝乃以丨丨丨丨以明帝尤肥号为猪王】驴王【东海王祎凡劣号之为丨丨】以口就槽【废帝尝以木槽盛饭内诸杂食搅令和合掘地为坑穽实之以泥水祼明帝内坑中以槽食置前令丨丨丨丨中食之用为欢笑】担付大官【明帝尝忤旨帝怒乃祼之缚其手脚以杖贯手脚内使丨丨丨丨即日屠猪】与苏侯神结为兄弟【明帝初丨丨丨丨丨丨丨丨以祈福助】苏兄【及事平与休仁书曰此段殊得丨丨神力○以上建安王休仁传】评米责钱【休祐在荆州多营财货以短钱一百赋人田登就求白米一斛米粒皆令彻白若碎折者悉不受人问籴此米一斗一百至时又不受米丨丨丨丨】有一雉不肯入塲【车驾于岩山射雉丨丨丨丨丨丨丨日暮将反留休祐射之】蹴令坠马【上遣夀寂之诸壮士追之日已欲闇与休祐相及丨丨丨丨】引隂【休祐素勇壮奋拳左右排击莫得近有一人自后丨丨因顿地】落马殊不易【夀寂之等拉杀休祐遣人驰白上行唱骠骑坠马上闻惊曰骠骑体大丨丨丨丨丨○以上晋平王休祐传】齿遇【休范素凡讷少知解不为诸兄丨丨○以上桂阳王休范传】不异吉人【陈郡谢沈以谄侧事休若沈居母防被起声乐酣饮丨丨丨丨】唅唅有声【休若听事上有二大白蛇长丈余丨丨丨丨】猜骇【上以休若能谐缉物情虑将倾幼主欲遣使杀之虑不奉诏徴入朝又恐丨丨○以上巴陵王休若传】愿后身不复生王家【子鸾临死谓左右曰丨丨丨丨丨丨丨丨○以上始平王子鸾传】






　　南史识小録卷二
<史部,史钞类,南北史识小录__南史识小录>
　　钦定四库全书
　　南史识小録卷三　　　　钱塘沈名荪
　　秀水朱昆田同辑
　　宋列传
　　坏布裳为袴【刘穆之丨丨丨丨丨往见帝】无见逾者【帝谓曰我始举大义须一军吏甚急谁堪其选穆之曰丨丨丨丨】大小必白【穆之外所闻见丨丨丨丨虽闾里言谑皆一二以闻帝每得人间委密消息以示聪明皆由穆之】賔游【穆之爱丨丨坐客恒满布目耳以为视听故朝野同异莫不毕知】愿公小复留意【帝书素拙穆之曰此虽小事然宣布四逺丨丨丨丨丨丨】一纸不过六七字便满【帝既不能留意又禀分有在穆之乃曰公但纵笔为大字一字径尺无嫌大既足有所包其势亦美帝从之丨丨丨丨丨丨丨丨丨】不纳不止【穆之凡所荐达丨丨丨丨常云我虽不及荀令君之举善然不举不善】百函【穆之与朱龄石并便尺牍尝于武帝坐与龄石并答书自旦至日中穆之得丨丨龄石得八十函而穆之应对无废】思为丹徒布衣【穆之谓所亲曰贫贱常思富贵富贵必践危机今日丨丨丨丨丨丨不可得也】不相参涉皆悉赡举【穆之内总朝政外供军旅决断如流事无壅滞賔客辐辏求诉百端内外咨禀盈阶满室目览词讼手答牋书耳行听受口并酬应丨丨丨丨丨丨丨丨】弥日亘时【又言谈赏笑丨丨丨丨未尝倦苦裁有闲暇手自写书寻览篇章较定文籍】旦輙为十人馔【穆之性豪奢食必方丈丨丨丨丨丨丨未尝独餐每至食时客止十人以还帐下依常下食以此为常】此外无一毫负公【穆之尝谓帝曰穆之家本贫贱赡生多阙叨忝以来虽每存损约而朝夕所须微为过丰丨丨丨丨丨丨丨】防榔消食【穆之少时家贫诞节嗜酒食不修拘检好往妻兄家乞食多见辱不以为耻其妻江嗣女甚明识每禁不令往江氏后有庆防戒令勿来穆之犹往食毕求防榔江氏兄弟戏之曰丨丨丨丨君乃常饥何忽须此】截髪市肴馔【穆之妻复丨丨丨丨丨为其兄弟以饷穆之自此不对穆之梳沐】以金柈贮防榔一斛以进之【穆之为丹阳尹将召妻兄弟妻泣而稽颡以致谢穆之曰本不匿怨无所致忧及至醉穆之乃令厨人丨丨丨丨丨丨丨丨丨丨丨】今能见劝一杯酒不【河东王歆之尝为南康相素轻邕后歆之与邕俱豫元防并坐邕嗜酒谓歆之曰卿昔见臣丨丨丨丨丨丨丨丨歆之因斆孙皓歌答曰昔为汝作臣今与汝比肩既不劝汝酒亦不愿汝年】嗜食疮痂【刘邕性丨丨丨丨以为味似鳆鱼尝诣孟灵休灵休先患炙疮痂落在牀邕取食之灵休大惊痂未落者悉禠取饴邕灵休与何朂书曰刘邕向顾见噉遂举体流血南康国吏二百许人不问有罪无罪递与鞭疮痂常以给邕膳】泥洹舆【刘彪亡弟母杨死不殡葬崇圣寺尼慧首剃头为尼以五百钱为买棺以丨丨丨送葬为有司所奏○以上刘穆之传】偷数百万钱何有【刘式之为宣城淮南二郡太守犯赃货扬州刺史王宏遣从事检校之式之召从事谓曰还白使君刘式之于国粗有微分丨丨丨丨丨丨丨况不偷耶】公以家人待卿【刘瑀为始兴王濬别驾时行防军吴郡顾迈轻薄有才能濬待之厚瑀乃折节事迈以瑀与之欵尽濬所言悉以告瑀瑀与迈共进射堂下忽顾左右索单衣帻迈问其故瑀曰丨丨丨丨丨丨言无不尽卿外宣泄我是公吏何得不启白之】牛骏驭精【瑀年位本在何偃前初偃为吏部尚书瑀图侍中不得与偃同从郊祀时偃乗车在前瑀策驷居后相去数十步瑀蹋马及之谓偃曰君辔何疾偃曰丨丨丨丨所以疾耳】一蹙自造青云何至与驽马争路【偃曰君马何迟瑀曰骐骥罗于羁绊所以居后偃曰何不着鞭使至千里答曰丨丨丨丨丨丨丨丨丨丨丨丨丨】安能长居户限上【瑀谓所亲曰人仕宦不出当入不入当出丨丨丨丨丨丨丨】青油幕下作谢宣明面目【瑀与顔竣书曰朱修之三世叛兵一日居荆州丨丨丨丨丨丨丨丨丨丨】朝廷不为多士【瑀族叔秀之为丹阳尹瑀又与亲故书曰吾家黒面阿秀遂居刘安众处丨丨丨丨丨丨】欢跃呌呼于是亦卒【瑀疽发背何偃亦发背痈瑀疾已笃闻偃亡丨丨丨丨丨丨丨丨○以上刘式之传】轻言肆行【刘祥性韵刚踈丨丨丨丨不避髙下】羞面见人扇障何益【司徒褚彦回入朝以腰扇障面祥从侧过曰作如此举止丨丨丨丨丨丨丨丨】寒士不逊【彦回曰丨丨丨丨祥曰不能杀袁刘安得免寒士】驴汝好为之【王奂为尚书仆射祥与奂子融同载行至中堂见路人驱驴祥曰丨丨丨丨丨如汝才人皆已令仆】明玉【祥着连珠十五首寄懐其讥议者云希世之宝违时则贱伟俗之器无圣则沦是以丨丨黜于楚岫章甫穷于越人】令卿万里思愆【御史中丞奏付廷尉齐髙别遣勅祥曰我当原卿性命丨丨丨丨丨丨徙广州○以上刘祥传】观戏常若未解【徐羡之颇工奕棋丨丨丨丨丨丨】不复学问为长【羡之尝与傅亮谢晦宴集亮晦才学辨博羡之风度详整时然后言郑鲜之叹曰观徐傅言论丨丨丨丨丨丨】问讯车【羡之乗内人丨丨丨出郭步走至新林入陶灶中自缢而死】以钱埋宅四角【初羡之年少时尝有一人来谓曰我是汝祖羡之拜此人曰汝有贵相而有大厄宜丨丨二十八文丨丨丨丨可以免灾○以上徐羡之传】纳布衣袄【武帝微时贫陋过甚尝自新洲伐荻有丨丨丨丨皆是敬皇后手自作武帝既贵以此衣付防稽公主曰后世若有骄奢不节者可以此衣示之】今日有一顿饱食【湛之为彭城王义康所爱及得罪事连湛之将致大辟湛之以告公主公主即日入宫见文帝因号哭下牀不复施臣妾之礼以锦囊盛武帝纳衣掷地以示上曰汝家本贫贱此是吾母为汝父作此纳衣丨丨丨丨丨丨丨便欲残害我儿子上亦号哭湛之由此得全】伎乐之妙冠絶一时【湛之善尺牍音辞流畅贵戚豪强产业甚厚屋宇园池贵游莫及丨丨丨丨丨丨丨丨】每出入行游涂巷盈满【门生千余皆三吴富人子姿质端美衣服鲜丽丨丨丨丨丨丨丨丨丨】安成食临汝饰【时安成公何朂临汝公孟灵休并名奢豪与湛之以肴膳器服车马相尚都下为之语曰丨丨丨丨丨丨湛之兼美何孟】言少意多防深文浅【湛之请罪疏丨丨丨丨丨丨丨丨】丑点【同上臣虽驽下情匪木石岂不知丨丨难婴伏剑为易】风亭月观吹台琴室【广陵旧有髙楼湛之更修整之南望钟山城北有陂水物丰盛湛之更起丨丨丨丨丨丨丨丨果竹繁茂花药成行招集文士尽玩游之适】绕壁检行【巫蛊事发上欲废劭赐濬死且决所立与湛之议连日累夕每夜使湛之自执烛丨丨丨丨虑有窃听者○以上徐湛之传】以捣衣杵舂其腰【孝嗣在孕母年少欲更行不愿有子自牀投地者无算又丨丨丨丨丨丨丨并服堕胎药胎更坚及生故小字遗奴】登殿不着韎【泰始中孝嗣以丨丨丨丨丨为书侍御史蔡凖所奏罚金二两】移公牀【孝嗣在率府昼卧斋北壁下梦见两童子遽云丨丨丨孝嗣惊起闻壁有声行数步而壁崩压】取其蝉冕剥其衣服【东昏遣茹法珍赐药孝嗣卒于时凡被杀者皆丨丨丨丨丨丨丨丨众情素敬孝嗣得无所侵○以上徐孝嗣传】丁部书【徐君蒨尤长丨丨丨问无不对】北路鱼南路徐【君蒨为梁湘东王谘议防军颇好声色侍妾数十人皆佩金翠曳罗绮服玩悉以金银饮酒数升便醉而闭门尽日酣歌每遇欢谑则饮至斗有时载伎肆意游行荆楚山川靡不毕践朋从游好莫得见之时襄阳鱼亦以豪侈称于是府中謡曰丨丨丨丨丨丨然其物玩次于也】辩于辞令【君蒨丨丨丨丨湘东王尝出军有人将妇从者王曰才愧李陵未能先诛女子将非孙子便欲驱战妇人君蒨应教曰项籍壮士犹有虞兮之爱纪信成功亦资姬人之力】特有轻艶之才【君蒨文冠一府丨丨丨丨丨丨】新声巧变【丨丨丨丨人多讽习○以上徐君蒨传】砥锋挺锷【傅隆免徒黄初妻赵议向使石厚之子日防之孙丨丨丨丨不与二祖同戴天日则石碏秺侯何得留名百代○以上傅隆传】寝便睡熟【将废帝夜道济入领军府就谢晦晦悚息不得眠道济丨丨丨丨】唱筹量沙【时人降魏者具説粮食已罄于是士卒忧惧莫有固志道济夜丨丨丨丨以所余少米散其上及旦魏军谓资粮有余不复追】图之以禳【道济雄名大振魏甚惮之丨丨丨丨丨】鹪鸟集船【道济还镇下渚未发有似丨丨丨丨悲鸣】白浮鸠【道济诛时人歌曰可怜丨丨丨枉杀檀江州】乃壊汝万里长城【道济见收愤怒气盛目光如炬俄尔间引饮一斛乃脱帻投地曰丨丨丨丨丨丨丨】饮马长江【魏人闻之皆曰道济已死吴子軰不足畏自是频岁南伐有丨丨丨丨之志○以上檀道济传】虽谢文通乃忝武达【檀珪与王僧防求禄书仆一门丨丨丨丨丨丨丨丨】蝉腹龟肠【同上羣从姑叔三媾帝婚而令子娃饿死遂不荷润丨丨丨丨为日已久】饥彪能吓人遽与肉饿驎不噬谁为落毛【同上】人地本悬【同上仆于尚书丨丨丨丨至于婚宦皆不殊絶○以上檀珪传】不愿内职【檀祗性矜豪乐在外放恣丨丨丨丨○以上檀祗传】恶月【王镇恶以五月生家人以俗忌欲令出继疎宗祖猛曰此非常儿昔孟尝以丨丨生而相齐是儿亦将兴吾门矣】将门有将【帝谓诸佐曰镇恶王猛孙所谓丨丨丨丨】且鬭且语【镇恶军人与刘毅下将或是父兄子弟中表亲亲丨丨丨丨】人取汝父而惜马【毅仓卒无为使就子肃取马肃不与朱显之谓曰丨丨丨丨丨丨丨汝走欲何之夺马以授毅】抽擢【镇恶北伐谓刘穆之曰我等因托风云并防丨丨今咸阳不克誓不济江三秦若定而公九锡不至亦卿之责矣】舫北户【镇恶遣人驰告武帝求粮援时帝军入河魏军屯河岸军不得进帝呼所遣人开丨丨丨指河上军示之曰我语令勿进而深入岸上如此何由得遣军】防冲小舰【镇恶所乗皆丨丨丨丨行船者悉在船内沂渭而进舰外不见有行船人北土素无舟檝莫不惊以为神】去家万里【镇恶既至渭桥令将士食毕便弃船登岸渭水流急诸舰悉逐流去镇恶抚士卒曰此是长安城北门外丨丨丨丨而舫乗衣粮并已逐流唯宜死战可立大功】剔取饰辇金银【时有白帝言镇恶藏姚伪辇有异志帝使觇之知镇恶丨丨丨丨丨丨弃辇于垣侧帝乃安】北人以方诸葛亮【王猛之相苻坚也丨丨丨丨丨丨丨】猛兽不如羣狐【武帝将归留沈田子与镇恶私谓田子曰钟防不得遂其乱者为有衞瓘等也语曰丨丨丨丨丨丨卿等十余人何惧王镇恶○以上王镇恶传】不事崖检【朱龄石少好武丨丨丨丨】百掷百中【龄石舅蒋氏才劣龄石使舅卧听事剪纸方寸帖着舅枕以刀子悬掷之相去八九尺丨丨丨丨舅畏之不敢动舅头有大瘤龄石伺眠密割之即死】不容以兵刃相向【武帝讨桓氏将战龄石言世受桓氏恩丨丨丨丨丨丨丨乞于军后帝义而许之○以上朱龄石传】却月阵【义熈北伐朱超石为前锋时军人縁河南岸牵百丈有漂度北岸者輙为魏军所杀畧帝遣白直队主丁旿率七百人及车百乗于河北岸为丨丨丨事毕使竖一长白眊帝命超石以白眊既举即赴之】弱弓小箭【魏军进围超石先以丨丨丨丨射之○以上朱超石传】所至必焚房庙【毛修之不信神丨丨丨丨丨丨时蒋山庙中有好牛马并夺取之】絶味【修之入魏尝为羊羮荐魏尚书尚书以为丨丨献之太武大悦以为太官令】便当巾韝到门【朱修之俘于魏亦见宠修之问朱修之南国当权为谁答云殷景仁修之笑曰我昔在南殷尚幼少我归罪之日丨丨丨丨丨丨】不忍问家消息【修之经年丨丨丨丨丨丨久之乃访焉朱修之具答并云贤子元矫甚能自处修之悲不得言直视良久乃长叹曰呜呼】吏才彊济【毛惠素丨丨丨丨而临事清刻】市铜官碧青【勅丨丨丨丨丨一千二百斤供御画○以上毛修之传】姿制【傅之素习骑乗于姚驰道内戏马甚有丨丨○以上傅之传】乳汁惊出【未修之留戍滑台魏将安颉攻围粮尽将士熏防食之修之被围既久母常悲忧忽一旦丨丨丨丨母号恸告家人曰我年老非有乳汁今时如此儿必没矣魏果以其日克滑台】天子边人【冯国敬传诏呼为丨丨丨丨】海师【修之泛海归未至东莱舫舵折风猛丨丨虑向海北垂长索舫乃正海师视上有飞鸟知去岸不逺须臾至东莱】得輙与佐史赌之【修之在荆州立身清约百城贶赠一无所受唯以蛮人宜存抚纳有饷皆受丨丨丨丨丨丨丨未尝入已】俭刻无润【修之丨丨丨丨薄于恩情】此是贫家好食【姊在乡里饥寒不立修之贵为刺史未曽往赡往姊家姊为设菜羮粗饭以激之修之曰丨丨丨丨丨丨进之致饱○以上朱修之传】气概高亮【王谟幼而不羣世父防有知人鉴常笑曰此儿丨丨丨丨有太尉彦云之风】使人有封狼居胥意【元谟屡陈北侵之规上谓殷景仁曰闻王元谟陈説丨丨丨丨丨丨丨丨】一匹布责人八百梨【元谟营货利丨丨丨丨丨丨丨丨】诵观世音千徧【元谟将见杀梦人告曰丨丨丨丨丨丨则免元谟梦中曰何可竟也仍见授既觉诵之且得千徧明日将刑诵之不辍忽传唱停刑】臂上金创将非金印之徴【元谟为魏军所追大破之流矢中臂还至歴城江夏王义恭与元谟书曰闻因败为成丨丨丨丨丨丨丨丨丨丨耶】虚张战簿【有司奏元谟没匿所得贼宝物丨丨丨丨】七十老公【孝武答元谟书丨丨丨丨反欲何求】申卿眉头【同上聊复为笑想足以丨丨丨丨耳元谟性严未曽委笑时人言元谟眉头未曽申故以此见戏】多须者谓之羊【孝武狎侮羣臣各有称目丨丨丨丨丨丨】号之曰齴【顔师伯缺齿丨丨丨丨】老悭【刘秀之俭恡常呼为丨丨】老伧【元谟与柳元景垣防之虽并北人而元谟独受丨丨之目尝为元谟作四时诗曰堇荼供春膳菜浆饱夏餐瓟酱调秋菜白鹾解冬寒】筩袖铠【除元谟江州刺史赐以诸葛亮丨丨丨○以上王元谟传】引满促膝【王瞻尝诣刘彦节直登榻曰君侯是公孙仆是公子丨丨丨丨唯余二人】帐中人物亦复随人寝兴【瞻尝诣豫章王嶷髙论齐武帝时在大牀寝瞻谓嶷曰丨丨丨丨丨丨丨丨丨丨】臂有玉钏【王象为下邳太守好发冢地无完椁人闲垣内有小冢坟土殆平每朝日初升见一女子立冢上近视则亡或以告元象便命发之有一棺尚全有金蚕铜人以百数剖棺见一女子年可二十姿质若生卧而言曰我东海王家女应生资财相奉幸勿见害丨丨丨丨破冢者斩臂取之于是女复死以事上闻元象坐免郡　以上王瞻传】衔一餐而不忘【房叔安谓王元邈曰夫布衣韦带之士丨丨丨丨丨丨义使之然也○以上王元邈传】灌佛【刘敬宣八岁防母四月八日见众人丨丨】头上金镜【敬宣乃下丨丨丨丨为母灌像因悲不自胜】吴贼畏马【孙恩为乱敬宣请以骑傍南山趣其后丨丨丨丨又惧首尾受敌遂大败之】梦丸土服之【敬宣奔慕容德丨丨丨丨丨觉而喜曰丸者桓也桓吞吾当复本土乎】兽班突骑【卢循逼建邺敬宣分领鲜卑丨丨丨丨置阵甚整】美才地【谢混丨丨丨少所交纳与敬宣遇便尽礼】但令老兄平安必无过虑【刘毅出为荆州谓敬宣曰欲屈卿为长史南蛮岂有见辅意乎敬宣惧祸以告武帝帝笑曰丨丨丨丨丨丨丨丨丨丨】芒履长三尺五寸【敬宣尝夜与僚佐宴空中有投一只丨丨于坐坠敬宣食盘上丨丨丨丨丨已经人着耳鼻俱壊○以上刘敬宣传】那得此副急涙【孝武令医术人羊志哭殷贵妃志极呜咽他日有问志卿丨丨丨丨丨丨志时新防爱姬答曰我尔日自哭亡妾耳】画轮车【刘德愿善御车尝立两柱使其中劣通车轴乃于百余步上振辔长驱未至数尺打牛奔从柱间直过其精如此孝武闻其能为之乗丨丨丨幸江夏王义恭第德愿岸着笼冠短朱衣执辔进止甚有容状○以上刘懐慎传】清尘尚可髣髴衡宇一何摧頽【刘损为吴郡太守至昌门便入泰伯庙时庙室頽毁垣墙不修损怆然曰丨丨丨丨丨丨丨丨丨丨丨丨即令修葺】乃复为所笑【刘伯龙少而贫薄及为武陵太守贫寠尤甚常在家慨然召左右将营十一之方忽见一在旁抚掌大笑伯龙叹曰贫穷固有命丨丨丨丨丨丨也遂止○以上刘粹传】伐马刍常负大束【蒯恩丨丨丨丨丨丨丨兼倍余人】马士【恩每舍刍于地曰大丈夫弯弓三石奈何充丨丨武帝闻之即舍器仗】自称鄙人【恩与人语常呼位官丨丨丨丨○以上蒯恩传】素情自许【向柳与顔竣友善及竣贵柳犹以丨丨丨丨不推先之】心期久矣【顺阳范璩诫柳曰名位不同卿何得作曩时意耶柳曰我与顔士逊丨丨丨丨岂可一旦以势利处之○以上向柳传】一咏一谈自许以雄豪【胡藩因武帝出倪塘防刘毅请杀之曰夫豁达大度功髙天下毅固以此服公至于涉猎传记丨丨丨丨丨丨丨丨丨加以夸伐搢绅白面之士辐凑而归此毅不肯为公下也】刀头穿岸【征司马休之休之临岸置阵无由可登帝呼藩令上藩以丨丨丨丨劣容脚指径上○以上胡藩传】以浮荡蒱酒为事【刘康祖便弓马膂力絶人丨丨丨丨丨丨丨】輙越屋逾墙【康祖每犯法为郡县所録丨丨丨丨丨莫之能禽】流血没踝【康祖与魏战丨丨丨丨○以上刘康祖传】襄阳乐歌【刘道产在雍部政绩大着蛮夷前后不顺化者皆顺服百姓乐业由此有丨丨丨丨】四刘【刘氏之居彭城者凡三里帝居绥舆里左将军刘懐肃居安上里豫州刺史刘懐武居丛亭里及延孙所居吕县凡丨丨○以上刘道产传】振防尘滓【咸能丨丨丨丨自致封侯】异迹均美【览其行事可谓丨丨丨丨○以上论】于人闲世事多所不解【赵伦之居身俭素性野拙澁丨丨丨丨丨丨丨丨丨】司徒公缺必用汝老奴【伦之入为防军以为见贬光禄大夫范泰好戏笑谓曰丨丨丨丨丨丨丨丨丨我不言汝资地所任要是外戚髙秩次第所至耳伦之大喜每载酒肴诣泰】如与虎狼居【赵伯苻为政苛猛吏人畏惧丨丨丨丨丨】典笔吏【伯符为丹阳尹丨丨丨取笔失防顿与五十鞭○以上赵伦之传】好骑屋栋打细腰鼓【萧思话十许岁时未知书丨丨丨丨丨丨丨丨侵暴邻曲莫不患毒之】铜斗下得一死雀【思话初任青州常所用丨丨覆在药厨下忽于斗丨丨丨丨丨思话叹曰斗覆而雀殒其不祥乎】良材美器【文帝以弓琴赐萧思话手勅曰前得此琴云是旧物今以相借并往桑弓一张理材乃快丨丨丨丨宜在尽用之地丈人真无所与让也】石上弹琴【思话常从文帝登钟山北岭中道有盘石清泉上使于丨丨丨丨】相赏有松石间意【因赐以银钟酒谓曰丨丨丨丨丨丨丨】终不为田父于闾里【思话去雍州曰以去州无复事力倩府军身九人帝戏之曰丈人丨丨丨丨丨丨丨丨何忧无人使耶○以上萧思话传】少有风气【萧惠开丨丨丨丨渉猎文史】比肩或三年不共语【惠开意趣多与人不同丨丨丨丨丨丨丨丨】以偏竒相尚【惠开与汝南周朗同官友善丨丨丨丨丨】眼额【孝武与刘秀之诏曰今以萧惠开为宪司冀常称职但一往丨丨已自殊有所震】才疎意广【惠开至蜀欲广树经畧善于叙述闻其言者以为大功可立丨丨丨丨竟无成功】卧虎【惠开在蜀严用威刑蜀人号曰丨丨】三千沙门一阅其名退无所失【惠开明识过人丨丨丨丨丨丨丨丨丨丨丨丨】投袂万里【晋安王子勋反惠开集将佐谓吾荷世祖之眷当丨丨丨丨推奉九江】为责主所制【惠开府録事防军刘希微负蜀人责将百万丨丨丨丨丨未得俱还惠开与希微共事不厚而廐中凡有马六十匹悉以乞希微偿责其意趣不常如是】低头直去无一人答者【防稽太守蔡兴宗之郡惠开自京口请假还都相逢于曲阿惠开与兴宗名位畧同又经情欵自以负衅摧屈虑兴宗不能诣已戒勒部下蔡防稽部伍若问慎不得答及兴宗遣人访讯事力二三百人皆丨丨丨丨丨丨丨丨丨】乃复低头入中【惠开除少府加给事中性素刚至是益不得志曰大丈夫入管喉舌出莅方伯丨丨丨丨丨丨耶】别种白杨【寺内所住斋前向种花草甚美惠开悉刬除丨丨丨丨】虽寿百岁犹为夭也【惠开每谓人曰人生不得行胷懐丨丨丨丨丨丨丨丨○以上萧惠开传】盛设筵榻接賔【萧惠明为吴兴太守郡有卞山山下有项羽庙相承云羽多居郡防事前后太守不敢上惠明谓纲纪曰孔季恭尝为此郡未闻有灾遂丨丨丨丨丨丨数日见一长人长丈余张弓挟矢向惠明因发背旬日而卒○以上萧惠明传】任情通率【萧眎素在人间及居职并丨丨丨丨不自矜尚天然简素】便有终焉之志【眎素在京口丨丨丨丨丨丨】非亲戚不得至其篱门【眎素求为诸暨令到县十余日挂衣冠于县门而去独居屏事丨丨丨丨丨丨丨丨丨○以上萧眎素传】朝宗贵望【尚书令王俭丨丨丨丨惠基同在礼阁非公事不私觌焉】能棊人【当时丨丨丨琅琊王抗第一品吴郡褚思庄防稽夏赤松第二品】赤松思速思庄戏迟【丨丨丨丨善于大行丨丨丨丨巧于鬭棊】置局图【宋文帝时羊元保为防稽帝遣思庄入东与元保戏因丨丨丨还于帝前覆之】自食时至日暮一局始竟【齐髙帝使禇思庄与王抗交赌丨丨丨丨丨丨丨丨丨丨上倦遣还省至五更方决抗睡于局后寝思庄达旦不寐或云思庄所以品第致髙縁其用思深久人不能对】品棊【永明中勅使抗丨丨竟陵王子良使惠基掌其事】须婚嫁毕当归老旧庐【思话先于曲阿起宅有间旷之致惠基常谓所亲曰丨丨丨丨丨丨丨丨丨】立身退素【惠基丨丨丨丨朝廷称为善士○以上萧惠基传】七岁诵楚辞【萧洽丨丨丨丨丨】清身率职【洽丨丨丨丨餽遗一无所受○以上萧洽传】神旧酷烈【萧惠休从吴兴太守为尚书右仆射吴兴项羽庙丨丨丨丨人云惠休事神谨故得美迁○以上萧惠休传】时人以比谢氏乌衣之游【萧介与族兄琛从兄眎素及洽从弟淑等文酒赏防丨丨丨丨丨丨丨丨丨丨】臧盾之饮萧介之文【梁武总延后进二十余人置酒赋诗臧盾以诗不成罚酒一斗盾饮尽顔色不变言笑自若介染翰便成文无加点帝两美之曰丨丨丨丨丨丨丨丨即席之美也○以上萧介传】整衣冠坐于宫坊【萧允丰神凝逺容止蕴借位太子洗马侯景陷台城百僚奔散允独丨丨丨丨丨丨丨景军敬焉勿之逼也】波骇【时寇盗纵横百姓丨丨】性命自有常分【允曰丨丨丨丨丨丨岂可逃而免乎】设苹藻之荐托异代之交【允行经延陵季子庙丨丨丨丨丨丨丨丨丨丨】辞理清典【因为诗以叙意丨丨丨丨】其清虚元远殆不可测【后主尝问蔡徴允之为人徴曰丨丨丨丨丨丨丨丨丨○以上萧允传】未是择君之秋【当侯景之乱梁元为荆州刺史朝士多归之萧引曰诸王力争祸患方始丨丨丨丨丨丨】此字笔趣翩翩似鸟之欲飞【引善书为当时所重宣帝尝披奏事指引署名曰丨丨丨丨丨丨丨丨丨丨丨引谢曰此是陛下假其毛羽耳】吾之立身自有本末【引为建康令时殿内队主呉琏及宦者李善度蔡脱儿多所请属引一皆不许其族子密谏引曰李蔡之权在位皆惮亦宜稍为身计引曰丨丨丨丨丨丨丨丨○以上萧引传】着虎皮靴策桃枝杖【王俭当朝萧琛年少未为俭所识负其才气俭宴于乐游乃丨丨丨丨丨丨丨丨直造俭坐】优缓【齐明帝时尚书郎坐杖罚者皆即科行萧琛启其应行罚特赐输赎使与令史有异以彰丨丨之泽】唯赍一瓠芦中有汉书序传【琛为宣城太守有北僧南度丨丨丨丨丨丨丨丨丨丨丨】班固真本【僧云三辅旧书相传以为丨丨丨丨琛固求得之】非非篆【其书多有异今者而纸墨亦古文字多如龙举之例丨丨丨丨琛甚秘之】愤王【吴兴郡有项羽庙土人名为丨丨甚有灵验遂于郡防事安牀幕为神座公私请祷】祠以轭下牛【前后二千石皆于防拜丨丨丨丨丨充祭而避居他室琛至着履登防事闻室中有叱声琛厉声曰生不能与汉祖争中原死据此防事何也】各有家风【琛以恩旧尝犯梁武偏讳帝敛容琛从容曰名不偏讳陛下不应讳顺上曰丨丨丨丨】陛下投臣以赤心臣敢不报以战栗【琛经预御筵醉伏上以投琛琛仍取栗掷上正中面御史中丞在坐帝动色曰此中有人不得如此岂有説耶琛即答曰丨丨丨丨丨丨丨丨丨丨丨丨丨丨上笑悦】宗老【上每呼琛为丨丨】少壮三好【琛常言丨丨丨丨音律书酒年长以来二事都废唯书籍不衰】解灶【琛性通脱常自丨丨事毕余馂必陶然致醉○以上萧琛传】茅屋蔬飱【臧焘虽外戚而弥自冲约丨丨丨丨不改其旧】异常交【臧凝之与徐湛为丨丨丨○以上臧焘传】拨繁【臧盾为人敏赡有风力长于丨丨○以上臧盾传】臧彪【臧厥临政严百姓谓之丨丨○以上臧厥传】虽复不肖实无情于乐【宋武入京城桓走令臧熹入宫收图书器物封府库有金饰乐器武帝问熹卿欲此乎熹正色曰主上幽逼播越非所将军首建大义劬劳王室丨丨丨丨丨丨丨丨丨○以上臧熹传】善蒱博意钱之戏【臧质少好鹰犬丨丨丨丨丨丨丨】出面露口頽项卷髪【质长六尺七寸丨丨丨丨丨丨丨丨】大丈夫各以老妪作门户【质诣赵伦之伦之名位已重不相接质愤然起曰丨丨丨丨丨丨丨丨丨丨何至以此中相轻臧赵皆外戚故云】尺牍便敏【质涉猎文史丨丨丨丨】封溲便与之【魏太武攻盱眙就质求酒质丨丨丨丨丨】生相鎻缚载以一驴【质与魏太武书曰尔若有幸得为乱兵所杀若不幸则丨丨丨丨丨丨丨丨负近都市】乃作铁牀于上施铁镵【魏太武大怒丨丨丨丨丨丨丨丨丨破城得质当坐之】龙子幡【质禽元凶封始兴郡公之镇舫千余乗部伍前后百余里六平乗并施丨丨丨】以荷覆头沉于水出鼻【质説诱义宣反义宣败走质不知所为亦走至寻阳焚府舍载妓妾入南湖摘莲噉之追兵至丨丨丨丨丨丨丨丨丨军士郑俱儿望见射之中心兵刃乱至腹胃萦纒水草○以上臧质传】方寸之内孝友异情【惠开亲礼虽笃弟隙尤着丨丨丨丨丨丨丨丨○以上论】车中一览讯牒【武帝尝讯狱其旦刑狱防军有疾以晦代之晦丨丨丨丨丨丨随问酬对无失】天下可无晦不可无公【晦从征司马休之徐达之战死帝将自登岸诸将谏不从晦持帝帝曰我斩卿晦曰丨丨丨丨丨丨丨丨丨晦死何有】时人以方杨德祖微将不及【晦美风姿善言笑眉目分明鬓髪如墨涉猎文义博赡多通卜丨丨丨丨丨丨丨丨丨丨晦闻犹以为恨】一时顿有两玉人【谢混风华为江左第一尝与晦俱在武帝前帝目之曰丨丨丨丨丨丨丨耳】沿流三千虚馆三月【文帝将讨晦晦奉表言臣等若欲专权不顾国典便当辅翼幼主孤背天日岂得丨丨丨丨丨丨丨丨奉迎銮驾】悲人道【晦故吏戍主光顺之槛送晦建业于路作丨丨丨以自哀】大丈夫当横尸战场奈何狼藉都市【晦女为彭城王义康妃聪明有才貌被发徒跣与晦诀曰丨丨丨丨丨丨丨丨丨丨丨丨丨丨○以上谢晦传】紫石英赞果然诗【谢瞻六岁能属文为丨丨丨丨丨丨丨为当时才士叹异】喜霁诗【谢瞻作丨丨丨灵运写之琨咏之王宏在坐以为三絶】吾家以素退为业【瞻谓晦曰丨丨丨丨丨丨丨汝遂势倾朝野岂门户福耶】篱隔门庭【瞻乃与晦丨丨丨丨曰吾不忍见此】本自辽絶【因宴集论潘陆贾充优劣灵运曰安仁士衡才为一世之冠方之公闾丨丨丨丨】特乞降黜以保衰门【瞻言于武帝曰臣本素士父祖位不过二千石弟晦年始三十志用凡近位任显密福过灾生丨丨丨丨丨丨丨丨】幸于不永【瞻在豫章遇疾不疗丨丨丨丨】归骨山足【瞻临终遗晦书曰吾得丨丨丨丨亦何所多恨弟思自勉为国为家】欲加裁折【灵运父瑍无才能为秘书郎早卒而灵运好臧否人物琨患之丨丨丨丨未有其方使瞻与灵运共车灵运登车便商较人物瞻谓曰秘书早亡谈者亦互有同异灵运黙然自此衰止○以上谢瞻传】勤容戚顔【谢防所生母郭氏疾防晨昏温凊丨丨丨丨未尝蹔改】纳屦行屏气语【防母为疾畏惊而微贱过甚一家感其至性咸丨丨丨丨丨丨如此者十余年○以上谢防传】云霞之交【谢澹任达尚气不营当世与顺阳范泰为丨丨丨丨】方外士不宜规矩绳之【澹常侍帝宴酣饮大言无所屈郑鲜之欲按之帝以澹为丨丨丨丨丨丨丨丨丨然意不悦不以任寄】汲黯之徒无用也【澹侍饮醉谓帝曰陛下用羣臣但须委屈顺者丨丨丨丨丨丨丨帝大笑】卿比之已为老矣【从子晦为荆州诣澹别晦色自矜澹问晦年答曰三十五澹笑曰昔荀中郎年二十九为北府都督丨丨丨丨丨丨丨晦色甚愧○以上谢澹传】安坐饱食然后应召【谢景仁留武帝食食未办而景仁为桓所召性促俄顷骑召续至帝屡求去景仁不许曰主上见待要应有方我欲与客食岂不得待竟丨丨丨丨丨丨丨丨帝甚感之】輙吐左右人衣【景仁性矜严整洁居宇净丽每唾丨丨丨丨丨丨事毕即听一日澣濯每欲唾左右争来受之○以上谢景仁传】今日真使人飘飘有伊洛间意【谢孺子与王彧宴桐台孺子吹笙彧自起舞既而叹曰丨丨丨丨丨丨丨丨丨丨丨丨○以上谢孺子传】二刻便就【魏中山王元畧还北梁武饯于武德殿赋诗三十韵限三刻成谢微丨丨丨丨文甚美○以上谢微传】冒浪而进【谢述奉兄纯防还都至西塞遇暴风纯防舫漂流不知所在述乗小船寻求经纯妻庾舫过庾遣人谓曰小郎去必无及宁可存亡俱尽耶述号泣答曰若安全至岸尚须营理如其已致意外亦无心独存因丨丨丨丨见纯防几没述号呌呼天幸而获免咸以为精诚所致】须至乃飱【景仁爱甝而憎述尝设馔请宋武帝希命甝豫坐而帝召述述知非景仁夙意又虑帝命之请急不从帝驰遣呼述丨丨丨丨其见重如此】谢述唯劝吾退刘湛唯劝吾进【刘湛诛义康外镇将行叹曰丨丨丨丨丨丨丨丨丨丨丨丨述亡而湛存吾所以得罪也○以上谢述传】邈若坠雨飘似秋蒂【谢朓辞随王子隆牋】天地休明山川受纳【同上属丨丨丨丨丨丨丨丨褒采一介搜扬小善】舍耒场圃奉笔兎园【同上故得丨丨丨丨丨丨丨丨】长裾日曳后乗载脂【同上】清切藩房寂寥旧荜【同上】轻舟反泝吊影独留白云在天龙门不见【同上】去德滋永思德滋深【同上】归艎于春渚效蓬心于秋实【同上唯待青江可望丨丨丨丨丨丨朱邸方开丨丨丨丨丨丨】虽复身填沟壑犹望妻子知归【同上】揽涕告辞悲来横集【同上】文无易【时荆州信去倚待朓执笔便成丨丨丨丨】二百年来无此诗也【朓善草长五言诗沈约常云丨丨丨丨丨丨丨丨】定复不急【朓常轻江祏为人祏常诣朓朓因言有一诗呼左右取既而便停祏问其故云丨丨丨丨祏以为轻己】但恨不可刑于寡妻【初朓告王敬则反敬则女为朓妻常懐刀欲报朓朓不敢相见及当拜吏部谦挹尤甚尚书郎范缜嘲之曰卿人才无惭小选丨丨丨丨丨丨丨丨】粗有才笔【会稽孔顗丨丨丨丨未为人知】手自折简写之【顗为孔珪草让表珪以示朓朓嗟吟良久丨丨丨丨丨丨】无惜齿牙余论【朓谓孔珪曰士子声名未立应共奬成丨丨丨丨丨丨其好善如此○以上谢朓传】暗室未尝有惰容【谢方明严恪虽丨丨丨丨丨丨丨】名家驹【刘穆之白武帝曰谢方明可谓丨丨丨】悉放还家使过正【方明年终録江陵县狱囚事无轻重丨丨丨丨丨丨丨三日还到】或是记籍过言【左右纲纪固諌以为昔人虽有其事丨丨丨丨丨丨且当今人情伪薄不可以故义相许方明不纳一时遣之囚及父兄并惊喜涕泣以为就死无恨至期有重罪一人醉不能归违二日余一囚十日不来五官朱千期请见欲讨之方明谢五官不须入白囚自当反囚逡廵墟里不能自归乡村责让率领将送竟无逃者○以上谢方明传】对惠连輙得佳语【谢灵运每有篇章丨丨丨丨丨丨丨】池塘生春草【灵运尝于永嘉西堂思诗竟日不就忽梦见惠连即得丨丨丨丨丨大以为工常云此语有神功非吾语也】以髙丽见竒【惠连为雪赋丨丨丨丨丨○以上谢惠连传】纵横俊发【灵运少好学博览羣书文章之美与顔延之为江左第一丨丨丨丨过于延之深密则不如也】唯以文义处之【灵运多愆礼度朝廷丨丨丨丨丨丨】理人听讼不复闗懐【出为永嘉太守郡有名山水灵运素所爱好出守既不得志遂肆意游遨徧歴诸县动逾旬朔丨丨丨丨丨丨丨丨所至輙为诗咏以致其意】傍山带江尽幽居之美【灵运移籍防稽修营旧业丨丨丨丨丨丨丨丨丨】放荡为娱【与隐士王宏之孔淳之等丨丨丨丨有终焉之志每有一首诗至都下贵贱莫不竞写夙昔闲士庶皆徧】二宝【灵运诗书皆兼独絶每文竟手自写之文帝称为丨丨】谈赏【灵运迁侍中自以名軰应防时政至是惟以文义见接每侍上宴丨丨而已】穿池植援种竹树果【灵运意既不平多称疾不朝直丨丨丨丨丨丨丨丨驱课公役无复期度】出郭游行或一百六七十里经旬不归【丨丨丨丨丨丨丨丨丨丨丨丨丨丨丨既无表闻又不请急】游娱宴集以夜续昼【灵运丨丨丨丨丨丨丨丨为御史中丞傅隆奏免官】以文章赏防共为山泽之游【灵运既东与族弟惠连东海何长瑜颍川荀雍太山羊璿之丨丨丨丨丨丨丨丨丨丨丨时人谓之四友】阿连才悟如此【惠连幼不为父方明所知灵运谓方明曰丨丨丨丨丨丨而尊作常儿遇之】饴以下客之食【时何长瑜亦在郡内灵运谓方明曰长瑜当今仲宣而丨丨丨丨丨丨尊既不能礼贤宜以长瑜还灵运载之而去】以韵语序【长瑜为临川王义庆记室防军寄书与宗人何朂丨丨丨丨义庆州府僚佐云陆展染白髪欲以媚侧室青青不解久星星行复出如此者五六句】剧言苦句【时轻薄少年遂演之凡人士并为题目皆加丨丨丨丨其文流行】凿山浚湖【灵运丨丨丨丨功役无已】幽峻【寻山涉岭必造丨丨岩嶂数十重莫不备尽登蹑】常着木屐【丨丨丨丨上山则去其前齿下山则去其后齿】谓为山贼【常自始宁南山伐木开径直至临海从者数百临海太守王琇惊骇丨丨丨丨】得道应须慧业文人【孟顗事佛精恳而为灵运所轻尝谓顗曰丨丨丨丨丨丨丨丨丈人生天当在灵运前成佛必在灵运后】何闗痴人事【灵运又与王宏之诸人出千秋亭饮酒倮身大呼顗深不堪遣信相闻灵运大怒曰身自大呼丨丨丨丨丨】回踵湖【防稽东郡有丨丨丨灵运求泆以为田文帝令州郡履行此湖去郭近水物所出百姓惜之顗坚执不与灵运既不得回踵又求始宁休崲湖为田顗又坚执灵运谓顗非存利人政虑泆湖多害生命】露板上言【顗因灵运横恣表其异志发兵自防丨丨丨丨】在郡游放【灵运为临川内史丨丨丨丨不异永嘉】双珠【孟昶与弟顗并美风姿时人谓之丨丨○以上谢灵运传】超宗殊有凤毛【殷淑仪卒谢超宗作诔奏之帝大嗟赏曰丨丨丨丨丨丨】闻君有异物可见乎【时右衞将军刘道隆在御坐出超宗曰丨丨丨丨丨丨丨丨超宗曰悬磬之室复有异物耶道隆武人无识正触其父名曰旦侍至尊説君有凤毛超宗徒跣还内道隆谓检覔凤毛至闇待不得乃去】使人不衣自暖【超宗坐公事免诣东府自通其日风寒髙帝谓四坐曰此客至丨丨丨丨丨丨】辞气横出【超宗既坐饮酒数杯丨丨丨丨】佛出亦无如之何【超宗在直省常醉上召见语及北事超宗曰虏动来二十年矣丨丨丨丨丨丨丨】司驴【超宗以失仪出为南郡王中军司马人问曰承有朝命定是何府超宗怨望答曰不知是司马为是丨丨既是驴府政应为司驴】落水三公坠车仆射【司徒褚彦回因送湘州刺史王僧防阁道壊坠水仆射王俭惊下车超宗拊掌笑曰丨丨丨丨丨丨丨丨】投畀河伯河伯不受【彦回出水霑湿超宗先在僧防舫抗声曰有天道焉天所不容地所不载丨丨丨丨丨丨丨丨】下廷尉一宿髪白皓首【超宗丨丨丨丨丨丨丨丨丨○以上谢超宗传】南奔【谢几卿于天监中自尚书三公郎为书侍御史旧郎官转为此职者谓之丨丨】与车前三驺对饮【几卿性通脱会意便行不拘朝宪尝预乐游苑宴不得醉而还因诣道边酒垆停车褰幔丨丨丨丨丨丨丨观者如时几卿处之自若】登阁道饮酒欢呼【几卿在省署夜着犊鼻禈与门生丨丨丨丨丨丨丨为有司纠免】已见今徐胜于前徐后谢何必愧于前谢【西昌侯督军北征几卿启求行擢为军师长史将行与仆射徐勉别勉云淮淝之役前谢已着竒功未知今谢何如几卿应声曰丨丨丨丨丨丨丨丨丨丨丨丨丨丨丨丨勉黙然】醉则执铎挽歌【几卿免官居白杨石井宅朝中交好者载酒从之客恒满坐时左丞庾仲容亦免归二人意相得并肆情诞纵或乗露车歴游郊野丨丨丨丨丨丨不屑物议】取枕髙卧【迁左丞仆射省尝议集公卿几卿外还宿醉未醒丨丨丨丨旁若无人】小遗下霑令史【又尝于阁省祼酣饮及醉丨丨丨丨丨丨为南司所弹○以上谢几卿传】乌衣之游【谢氏居在乌衣巷混风格髙峻少所交纳唯与族子灵运等以文义赏会谓之丨丨丨丨其外虽复髙流时誉莫敢造门】客儿【灵运小名也】一钱尺帛【混以刘毅党见诛诏晋陵公主改适公主执意不行而诏与谢氏离絶公主以家事委之微微为之经纪生业事若在公丨丨丨丨出入皆有文簿及宋初公主降东乡君还谢氏叹曰仆射生平重此子可谓知人】衣冠之变礼不可逾在心之哀实未能已【微兄曜卒哀戚过礼服虽除犹不噉鱼肉沙门慧林尝与之食见其犹蔬素谓曰檀越素既多疾即吉犹未复膳若以无益伤生岂所望于得理微曰云云】充殷君一朝戏责【东乡君薨遗财产千万微一不取混女夫殷叡素好摴蒱闻微不取乃滥夺以还戏责或讥微以谢氏累世财产丨丨丨丨丨丨丨譬弃物江海以为亷耳微曰亲戚争财为鄙之甚】身死之后岂复见闗【又曰今分多共少不至有乏丨丨丨丨丨丨丨丨】西南风急或有覆舟者【微尝与友人棊友人西南棊有死势后一客曰丨丨丨丨丨丨丨丨丨友悟乃救之微大怒投局于地】长【时有一丨丨寄司马文宣家言被遣杀微微疾每剧輙豫告文宣及微死与文宣分别而去】简而不失淡而不流【微与琅琊王慧王球并以简淡称人谓沈约曰王慧何如约曰令明简次问王球约曰倩玉淡又次问微约曰丨丨丨丨丨丨丨丨○以上谢微传】制木方丈图山川地土【谢庄丨丨丨丨丨丨丨丨丨各有分理离之则州郡殊别合之则宇内为一】赤鹦鹉赋【南平王铄献丨丨丨普诏羣臣为丨】江东无我卿当独秀我若无卿亦一时之杰【袁淑文冠当时作赤鹦鹉赋毕示庄及见庄赋叹曰丨丨丨丨丨丨丨丨丨丨丨丨丨丨丨丨丨遂隐其赋】始知隔千里兮共明月【孝武尝问顔延之曰谢希逸月赋何如答曰美则美矣但庄丨丨丨丨丨丨丨丨丨帝以语庄庄应声曰延之秋胡诗始知生为久离别没为长不归帝抚掌】窃为陛下杜邮之赐【孝武尝赐庄宝剑庄以与豫州刺史鲁爽后爽叛帝因宴问剑所在答曰昔以与鲁爽别丨丨丨丨丨丨丨丨上甚悦】公叔登臣管仲升盗【庄陈求贤之义表】痛来逼心气余如綖【庄与江夏王义恭牋】岌岌惙惙常如行尸【同上】闭帷避风【同上眼患五月来便不得夜坐恒丨丨丨丨】在已不得不重【同上下官微命于天下至轻丨丨丨丨丨丨】家世无年【同上】舞马赋【河南献丨丨诏羣臣为丨庄所上甚美】舞马歌【又使庄作丨丨丨令乐府歌之】一往之苦不足为困【废帝以庄殷贵妃诔有赞轨尧门句遣人诘庄卿昔作殷贵妃诔知有东宫否将诛之孙奉伯説帝曰死是人之所同政复丨丨丨丨丨丨丨丨庄少长富贵且系之尚方使知天下苦剧然后杀之未晩帝曰卿言有理】名子以风月景山水【庄五子飏朏颢嵸防世谓庄丨丨丨丨丨丨丨丨○以上谢庄传】后来特达【谢朏十岁能属文从父庄游土山使朏命篇揽笔便就琅琊王景文谓庄曰贤子足称神童复为丨丨丨丨庄抚朏背曰真我家千金】正应容之度外【齐受禅朏以侍中不解玺还宅武帝请诛朏髙帝曰杀之则成其名丨丨丨丨丨丨】但能作太守耳【朏为义兴太守在郡不省杂事悉付纲纪曰吾不能作主者吏丨丨丨丨丨丨】可力饮此勿豫人事【朏弟防为吏部尚书朏至郡致瀹数斛酒遗书曰丨丨丨丨丨丨丨丨】旌其素槩【明帝诏加优礼丨丨丨丨赐牀帐褥席奉以卿禄】角巾白舆诣云龙门【梁武徴朏为侍中朏乃丨丨丨丨丨丨丨丨谢诏见于华林园乗小车就席】小舆升殿【元会诏朏乗丨丨丨丨】以鸡卵赋人【朏为呉兴丨丨丨丨丨收鸡数千】遯节不全【谢朏丨丨丨丨为清谈所少】数多刘宠【谢谖为东阳内史及还五官送钱一万止留一百答曰丨丨丨丨更以为愧○以上谢朏传】入吾室者但有清风对吾饮者唯当明月【谢譓不妄交接门无杂賔有时独醉曰云云】豁朗【谢哲举止醖借襟期丨丨○以上谢譓传】有简秀之目【谢颢歴吏部郎丨丨丨丨丨○以上谢颢传】茍得其人自可沉湎千日【谢瀹与刘悛饮推让久之悛曰谢庄儿不可云不能饮防曰丨丨丨丨丨丨丨丨丨丨】其当有意【明帝废郁林引兵入殿左右惊走报瀹瀹与客围棊每下子輙云丨丨丨丨竟局乃还齐卧竟不问外事】何足以此惧人【明帝即位防又属疾不知公事萧湛以兵临之瀹曰天下事公卿处之足矣且死者命也丨丨丨丨丨丨】彼上人者难为酬对【王晏甚惮谢瀹谓江祏曰丨丨丨丨丨丨丨丨】此中唯宜饮酒【朏为吴兴瀹于征虏渚送别朏指瀹曰丨丨丨丨丨丨】长酣【瀹建武之朝专以丨丨为事与刘瑱沈昭畧交饮各至数斗】朏得父膏腴【武帝问王俭曰当今谁能为五言俭曰丨丨丨丨丨江淹有意○以上谢瀹传】此生芳兰竟体【梁武目送谢览良久谓徐勉曰觉丨丨丨丨丨丨想谢庄政当如此○以上谢览传】识意过臣逺甚唯饮酒不及于臣【武帝尝访举于览览曰丨丨丨丨丨丨丨丨丨丨丨丨丨】滑石书格【卢广有儒术为国子博士于学发讲仆射徐勉以下毕至举造坐屡折广辞理遒迈广深叹服仍以所执麈尾斑竹杖丨丨丨丨荐之以况重席焉】东囷【举要何徴君讲中论何难以巾褐入南门乃从丨丨进致诗往复】久着公望【举卒上曰举非止歴官已多亦人伦仪表丨丨丨丨】泉石之美殆若自然【举宅内山斋舍以为寺丨丨丨丨丨丨丨丨临川始兴诸王常所游践】酒后好聚众賔冠手自裂破投之唾壶【邵陵王纶于娄湖立园广防丨丨丨丨丨丨丨丨丨丨丨丨丨丨丨举尝预宴王欲取举帻举正色曰裂冠毁冕下官弗敢闻命拂衣而退○以上谢举传】班史质钱【谢侨素贵尝一朝无食其子启欲以丨丨丨丨答曰宁饿死岂可以此充食乎○以上谢侨传】因伛成敬【丨丨丨丨偃仰当年○以上论】




　　南史识小録卷三
　　钦定四库全书
　　南史识小録卷四　　　　钱塘沈名荪
　　秀水朱昆田同辑
　　宋列传
　　清悟【王少好学以丨丨知名】家宝国器【义康言于帝曰昙首既为丨丨又为丨丨】王太保家法【既人望所宗造次必循礼法凡动止施为及书翰仪体后人皆依仿之谓为丨丨丨丨丨】君得钱防戏何用禄为【少时尝摴蒱公城子野舍后有人就求县此人尝以蒱戏得罪诘之曰丨丨丨丨丨丨丨丨丨荅曰不审公城子野何所在黙然】美相盼接【自领选及当朝总録将加荣爵于人者每先呵责谴辱之然后施行若丨丨丨丨语欣欢者必无所谐○以上王传】于扬列桥观鬭鸭【王僧达坐属疾而丨丨丨丨丨丨丨为有司所纠】躬自屠牛【僧达性好鹰犬与闾里少年相驰逐又丨丨丨】受词辩讼多在猎所【僧达为宣城太守性好游猎而山郡无事肆意驰骋或五日三日方归丨丨丨丨丨丨丨丨】乃戴面向天子【免官后孝武独召见慠然了不陈逊唯张目而视及出帝叹曰王僧达非狂如何丨丨丨丨丨丨】没没求活【顔师伯诣之僧达慨然曰大丈夫宁当玉碎安可丨丨丨丨】放无处去已复还【何尚之已致仕复膺朝命于宅设八闗齑大集朝士自行香次至僧达曰愿郎且放鹰犬勿复游猎僧达荅曰家有一老狗丨丨丨丨丨丨丨尚之失色】焚所坐牀【路琼之太后兄庆之孙也宅与僧达门并尝盛服诣僧达僧达将猎已改服琼之就坐僧达了不与语谓曰身昔门下驺人路庆之者是君何亲遂丨琼之丨丨丨○以上王僧达传】穰侯印岂可便解【王俭初授仪同王融赠俭诗及书俭甚竒之笑谓人曰丨丨丨丨丨丨丨】汉武北伐图【齐武欲北侵使毛惠秀画丨丨丨丨丨融因上疏开张北侵之议图成上置琅琊城射堂壁上游幸輙观焉】五十之年久逾其半【魏使宋弁见融年少问主客年几融曰丨丨丨丨丨丨丨丨】鄙制【融尝为曲水诗序宋弁于瑶池堂谓融曰昔观相如封禅以知汉武之德今览王生诗序用见齐主之盛融曰皇家盛明岂直比踪汉武更惭丨丨无以逺匹相如】秦西冀北实多骏骥【上以魏所送马不称使融问之曰丨丨丨丨丨丨丨丨而魏之良马乃驽不若】若骐骥之性因地而迁则造父之策有时而踬【弁曰当是不习地土融曰周穆马迹徧于天下云云】照耀天下【融诣王僧祐遇沈昭畧未相识顾盼数四谓王人曰是何年少融殊不平谓曰仆出于扶桑入于旸谷丨丨丨丨谁云不知】不知许事且食蛤蜊【昭畧曰丨丨丨丨丨丨丨丨融曰物以羣分方以聚君长东隅居然应嗜此族】为尔寂寂邓禹笑人【融为中书郎尝抚案叹曰丨丨丨丨丨丨丨丨】车前岂可乏八驺【行遇朱雀桁开路人填塞乃捶车壁曰车中乃可无七尺丨丨丨丨丨丨丨】伧楚【融晩节大习骑马招集江西丨丨数百人并有干用】音响如钟【齐武崩西昌侯排而入奉太孙登殿命左右扶出竟陵王子良指麾丨丨丨丨】动迹惊羣抗言异【孔珪劾王融文】荒伧【同上招纳不逞扇诱丨丨】倾动颊舌【同上反覆唇齿之闲丨丨丨丨之内】总髪【融答辞爰自丨丨迄将立年】我若不为百岁老母当吐一言【融临死叹曰丨丨丨丨丨丨丨丨丨丨丨丨融意欲指斥帝在东宫时过失也】举体皆青【太学生防稽魏凖以才学为融所赏既欲奉子良而凖鼓成其事及融诛召凖入舍人省诘问遂惧而死丨丨丨丨时人以凖胆破○以上王融传】赐以名蓍【王微少好学善属文工书兼解隂阳卜筮之事宋文帝丨丨丨丨】深言尘外之适【吏部尚书江湛举微为吏部郎微确乎不防或云微之见举庐江何偃亦与其议偃虑为微所咎与之书自陈防答书丨丨丨丨丨丨】此上不欺人【其从弟僧绰宣文帝防使微就职因留之宿微妙解天文知当有大故独与僧绰仰视谓曰丨丨丨丨丨非智者其孰能免之】寻书玩古【徴常住门屋一闲丨丨丨丨】唯当坐处独净【微足不履地终日端坐牀席皆生尘埃丨丨丨丨丨丨】以常所弹琴置牀上【微终遗令丨丨丨丨丨丨丨丨何长史偃来以琴与之】如屏风屈曲从俗【兄逺字景舒时人谓逺丨丨丨丨丨丨丨能蔽风露言能不乖物理也○以上王微传】当不作率尔人【王僧祐幼聪悟叔父微抚其背曰儿神明意用丨丨丨丨丨丨】鸣笳列驺【僧祐雅为从兄俭所重每丨丨丨丨到其门之】殆不立冠帽【僧祐居防至孝服阕髪落畧尽丨丨丨丨丨】亭然独立【僧祐丨丨丨丨不交当世】朝隐【僧祐为著作郎迁司空祭酒谢病不与公卿游髙帝谓王俭曰卿从可谓丨丨】直是爱闲多病耳【俭答曰臣从非敢妄同髙人丨丨丨丨丨丨丨】扬眉濶步直辔髙驱【中丞弹僧祐云肆情运气不顾朝典丨丨丨丨丨丨丨丨○以上王僧祐传】性颇不俭【王籍丨丨丨丨】康乐之有王籍【籍为诗慕谢灵运至其合也殆无愧色时人咸谓丨丨丨丨丨丨如仲尼之有丘明老聃之有庄周】击节不能己巳【籍为湘东王谘议参军随府防稽郡至若耶溪赋诗云蝉噪林逾静鸟鸣山更幽刘孺见之丨丨丨丨丨丨】笠覆面【籍为中散大夫弥忽忽不乐乃至徒行市道不择交游有时途中见相识輙以丨丨丨丨】笔势遒放【籍又甚工草书丨丨丨丨葢孔琳之流亚也○以上王籍传】有伎经门【王瞻年六岁从师时丨丨丨丨过同业皆出观瞻独不视习业如初】精神明赡【王瞻颇嗜酒每饮或弥日而丨丨丨丨不废簿领】三术【梁武尝称王瞻有丨丨射碁酒也○以上王瞻传】虽无赫赫之誉久而见思【王冲为南郡太守故号平理丨丨丨丨丨丨丨丨丨丨○以上王冲传】风法【冲尝为子防辞中庶子文帝顾谓冲曰所以久留防于承华者正欲使太子微有防丨丨耳○以上王防传】王与马共天下【晋谚○以上论】素尚【王昙首幼有丨丨】膏粱世德【修复洛阳园陵昙首与从弟球俱诣宋武帝帝曰并丨丨丨丨乃能屈志戎旅】若但如下官门户何寄【至彭城大防戏马台赋诗昙首文先成帝问曰卿弟何如卿答曰丨丨丨丨丨丨丨丨丨帝大笑】手不执金玉【昙首丨丨丨丨丨妇女亦不得以为饰玩】白兽幡银字棨【元嘉四年车驾出北堂使三更开广莫门南台云应须丨丨丨丨丨丨不肯开】欲建大厦而遗其栋梁【昙首因乞吴郡文帝曰岂有丨丨丨丨丨丨丨丨丨】神州岂合卧临【为扬州刺史久疾屡逊位不许义康曰王公久疾不起丨丨丨丨丨丨○以上王昙首传】难生虑表【巫蛊事泄议废立不决僧绰曰建立之事唯宜速断不可使丨丨丨丨取笑千载】惟能裁弟不能裁儿【上曰庶人始亡人将谓我无慈爱之道僧绰曰恐千载之后言陛下丨丨丨丨丨丨丨丨上黙然】世称凶地【太社西空地本吴时丁奉宅孙皓流徙其家江左初为周顗苏峻宅后为袁悦宅又为章武王司马秀宅皆以凶终及给臧焘亦频遇祸故丨丨丨丨僧绰谓宅无吉凶请以为第始造未及居而败○以上王僧绰传】虽小已有栋梁气【袁粲见王俭曰宰相之门也栝栢豫章丨丨丨丨丨丨丨矣终当任人家国事】捉烛【齐髙帝为相欲引时贤防赞大业时谢朏为长史帝夜召朏却人与语久之朏无言唯有二小儿丨丨帝虑朏难之乃取烛遣儿】吐所难吐【俭闲言于髙帝帝正色裁之俭曰俭防公殊盼所以丨丨丨丨何赐拒之深】赏其善据【俭领吏部时客有姓谭者诣俭求官俭曰齐桓灭谭那得有君答曰谭子奔莒所以有仆俭丨丨丨丨卒得职焉】珠绮柱【初宋明帝紫极殿丨丨丨丨饰以金玉】唯知诵书【帝幸华林宴集使各効伎艺禇彦回弹琵琶王僧防柳世隆弹琴沈文季歌子夜来张敬儿舞俭曰臣无所解丨丨丨丨】此盛德之事吾何以堪之【因跪上前诵相如封禅书上笑曰丨丨丨丨丨丨丨丨丨丨】不可忘拍张【王敬则脱朝服以绛纠髻奋臂拍张呌动左右上不悦曰岂闻三公如此答曰臣以拍张故得三公丨丨丨丨丨】以家为府【俭领国子祭酒于俭宅开学士馆以总明四部书充之又诏俭丨丨丨丨】賔客满席【令史咨事丨丨丨丨俭应接铨序旁无留滞】巾卷【俭十日一还监试诸生丨丨在庭剑衞令史仪容甚盛】解散帻【俭作丨丨丨斜揷簪朝野慕之相与仿効】江左风流宰相【俭尝谓人曰丨丨丨丨丨丨唯有谢安葢自况也】车服尘素【俭寡嗜欲唯以经国为务丨丨丨丨家无遗财】手笔裁【俭丨丨丨丨为当时所重○以上王俭传】嫔王尚主【王骞诸女子侄皆丨丨丨丨】有田四百顷而食常不周【骞不事产业有旧墅在钟山八十余顷与诸宅及故旧共佃之尝谓人曰我不如郑公业丨丨丨丨丨丨丨丨丨丨以此为媿】侈于味而俭于服【骞性丨丨丨丨丨丨丨○以上王骞传】孝童【王规八岁居母防有至性徐孝嗣每见必为流涕称曰丨丨】风韵遒上神标映千里絶迹百尺无枝【简文与湘东王绎书曰王威明云云实俊人也○以上王规传】不能留心寒素【王为吏部尚书领国子祭酒门贵与物隔丨丨丨丨丨丨○以上王传】三世为国师【王承为国子祭酒父祖俭皆为此职丨丨丨丨丨前代未之有】门寒才俊【魏郡申英丨丨丨丨好危言髙论以忤权右】大小王东阳【申英指朱异门曰此中辐辏皆为利往能不至者唯丨丨丨丨丨耳指承小东阳即承弟幼也○以上王承传】紫胞【王训生而丨丨】举动和韵【僧正惠超见训而竒之谓门人罗智国曰四郎眉目疎朗丨丨丨丨此是兴门户者】爽彻【训年十六召见文德殿应对丨丨】若有一子如此实无所恨【训见袁昂昻曰久借髙名有劳虚想及观容止若披云雾俄而诸袁子弟来昻谓诸助教曰丨丨丨丨丨丨丨丨丨丨】后进领袖【训文章为丨丨丨丨○以上王训传】作彪子【昙首与兄弟集防子孙任其戏适僧达跳下地丨丨丨】累十二博棊【僧防丨丨丨丨丨既不坠落亦不重作】采蜡烛珠作凤凰【僧绰丨丨丨丨丨丨丨僧达夺取打壊亦复不惜】迹逾子敬【僧防雅善书宋文帝见其书扇叹曰非唯丨丨丨丨方当器雅过之】魏元阳之射王汝南之骑【僧防退黙少交接袁淑每叹曰卿文情鸿丽学解深防而韬光潜实物莫之窥虽丨丨丨丨丨丨丨丨丨丨无以加焉】今日之事苦不见及耳【僧绰为元凶所害亲賔咸劝僧防逃僧防泣曰吾兄奉国以忠抚我以慈丨丨丨丨丨丨丨丨丨若同归九泉犹羽化也】掘笔书【孝武欲擅书名僧防不敢显迹大明世常用丨丨丨以此见容】此是乌衣诸郎坐处【僧防为御史中丞甲族由来多不居宪台王氏分枝居乌衣者位宦微减僧防为此官乃曰丨丨丨丨丨丨丨丨我亦可试为耳】玉履玉屏风【文惠太子镇雍州有盗发古冢者相传云是楚王冢大获宝物丨丨丨丨丨】竹简书青丝纶【又有丨丨丨丨丨丨简广数分长二尺皮节如新有得十余简以示僧防云是蝌蚪书考工记周官所阙文也】赌书【髙帝素善书笃好不已与僧防丨丨】臣书第一【赌书毕谓曰谁为第一对曰丨丨丨丨陛下亦第一帝笑曰卿可谓善自为谋】臣无第三陛下无第一【帝又问我书何如卿答曰臣正书第一草书第二陛下草书第二而正书第三丨丨丨丨丨丨丨丨丨帝大笑曰卿善为辞天下有道丘不与易也】长梁斋【俭既为朝宰起丨丨丨制度小过僧防视之不悦竟不入户俭即日毁之】弟书遂不减吾【僧防论书亡曾祖领军右军云丨丨丨丨丨丨】弟书如骑骡骎骎欲度骅骝前【同上亡从祖中书令书子敬云丨丨丨丨丨丨丨丨丨丨丨丨】小儿軰贱家鸡【同上庾征西翼书少与右军齐名在荆州与都下人书丨丨丨丨丨丨皆学逸少书】小人几欲乱真【同上右军自书表晋穆帝令张翼更写题后答右军当时不别久后方悟云丨丨丨丨丨丨】媚【同上郗嘉賔草亚于二王丨丨其父】天然纵放【同上孔琳之书丨丨丨丨极有笔力规矩恐在羊欣后】小有意【同上范曅萧思话同师羊欣后小叛既失故步为复丨丨丨耳】风流趋好【同上萧思话书羊欣之影丨丨丨丨殆当不减笔刀恨弱】恨少媚好【同上谢综书丨丨丨丨】辞制既雅笔迹又丽【僧防尝自书让尚书令表丨丨丨丨丨丨丨丨】为飞白屈【吴郡顾宝先卓越多竒自负技能僧防乃作飞白以示之宝先曰下官今丨丨丨丨矣】取三国志聚置牀头【僧防诫子书往年有意于史丨丨丨丨丨丨丨丨百日许复徙业就汝曽未窥其题目未辨其指归而终日自欺人不受汝欺也】德素【同上吾在世虽乏丨丨要复推排人间十许年故是一旧物】优者龙凤劣犹虎豹【同上于时王门中丨丨丨丨丨丨丨丨失防之后岂龙虎之议况吾不能为汝防政应各自努力耳】何处复得下帷如王郎时耶【同上汝年入立境方应从宦兼有室累丨丨丨丨丨丨丨丨丨丨丨】唯知爱深松茂栢【同上丨丨丨丨丨丨丨丨宁知子弟毁誉事○以上王僧防传】唯取素琴石砚【王慈年八岁外祖江夏王义恭迎之内斋施宝物恣所取慈丨丨丨丨丨丨及孝子图而已】内润【袁淑抚王慈背曰叔慈丨丨也】如鸡之比凤【谢超宗尝僧防仍往东齐诣慈慈正学书未即放笔超宗曰卿书何如防公慈曰慈书比大人丨丨丨丨丨超宗狼狈而退○以上王慈传】不取自当得赐【王泰数岁时祖母集诸孙侄散栗于牀羣儿竞之泰独不取问其故对曰丨丨丨丨丨丨】手所抄写二千许卷【泰少好学丨丨丨丨丨丨丨丨】王有养炬谢有览举【泰每预朝宴刻烛赋诗文不加防帝深叹赏沈约常曰丨丨丨丨丨丨丨丨养泰小字炬筠小字也○以上王泰传】所讼地遂为闲田【王志为宣城内史清谨有恩惠郡人张倪吴庆争田经年不决志到官父老相谓曰王府君有德政吾乡里乃有如此争倪庆因相携请罪丨丨丨丨丨丨丨】取庭树叶挼服之【梁武军至城内杀东昏百竂署名送首志叹曰冠虽弊可加足乎因丨丨丨丨丨丨丨伪闷不署名梁武览牋无志署心嘉之】书圣【志善稾当时以为楷法徐希秀亦号能书常谓志为丨丨】马粪诸王【志家居建康禁中里马粪巷父僧防门风寛恕志尤惇厚门下客尝盗脱志车幰卖之志知而不问賔客游其门者专葢其过而称其善兄弟子侄皆笃实谦和时人号丨丨丨丨为长者○以上王志传】芍药赋【王筠十六岁为丨丨丨其词甚美】额袁公【沈约见筠以为似外祖袁粲谓仆射张稷曰王郎非唯丨丨丨丨风韵都欲相似稷曰袁公见人輙矜严王郎见人必娯笑唯此一条不能酷似】吾得比踪昔人何所多恨【筠为尚书殿中郎王氏过江以来未有居郎署或劝不就筠曰陆平原东南之秀王文度独步江东丨丨丨丨丨丨丨丨丨丨】仆虽不敏请附斯言【沈约每见筠文咨嗟尝谓曰昔蔡伯喈见王仲宣称曰王公之孙吾家书籍悉当相与丨丨丨丨丨丨丨丨自谢眺诸贤零落平生意好殆絶不谓迟慕复逢于君】草木十咏【约于郊居阁斋请筠为丨丨丨丨书之壁皆直写文辞不加篇题约谓人曰此诗指物程形无假题署】尝恐人呼为霓【约置郊居赋示筠草筠读至雌霓连蜷约抚掌欣抃曰仆丨丨丨丨丨丨霓应五的反也】知音者希真竒殆絶【次至坠石磓星及氷悬埳而带坻皆击节称赞约曰丨丨丨丨丨丨丨丨所以相要政在此数句耳】能用强韵【筠又丨丨丨丨每公宴并作辞必妍靡】晩来名家【约尝启上言曰丨丨丨丨无先筠者】圆美流转如弹丸【又尝谓王志曰贤弟子文章之美可谓后来独步谢眺常见语云诗丨丨丨丨丨丨丨近见其数首方知此言为实】好芒屩两舫【筠为临海太守在郡侵刻还资有丨丨丨丨丨他物称是】所乗牛饲以青草【筠家累千金性俭啬外服麄鄙丨丨丨尝丨丨丨丨】不觉笔倦【筠自序云余少好抄书老而弥笃虽遇见瞥观皆即疏记后重省览欢兴弥深习与性成丨丨丨丨】三过五抄【同上幼年尝读五经皆七八十遍爱左氏春秋讽咏尝为口实广畧去取凡丨丨丨丨余经及周官仪礼国语尔雅山海经本草尝再抄子史诸集皆一遍】未尝倩人假手【同上丨丨丨丨丨丨并躬自抄録】累叶有文才【筠尝与诸儿书论家门集云史传称安平崔氏及汝南应氏丨丨丨丨丨】名德重光【同上所以范蔚宗云崔氏雕龙然不过父子两三世耳非有七叶之中丨丨丨丨爵位相继人人有集如吾门者也沈约尝云吾少好百家之言身为四代之史自开辟以来未有爵位蝉联文才相继如王氏之盛也○以上王筠传】三真六草【王彬习篆与志齐名时人为之语曰丨丨丨丨为天下宝○以上王彬传】叹悒【王寂性迅动读范滂传未尝不丨丨】膏粱年少【建武初寂欲献中兴颂兄志谓曰汝丨丨丨丨何患不达不镇之以静将恐贻讥○以上王寂传】霜繁广除风回髙殿【晋孝武崩王珣为哀策出本示诞曰犹恨少序节物诞揽笔便益之接其秋冬代变后云丨丨丨丨丨丨丨丨珣叹美○以上王诞传】缚诸庭树【王偃尚宋武帝第二女吴兴长公主讳荣男常倮偃丨丨丨丨时天夜雪噤冻久之偃兄恢排阖诟主乃免○以上王偃传】严妒【宋世诸主莫不丨丨】妒妇记【明帝使近臣虞通之撰丨丨丨】輶蔽【江斆让婚表顾审丨丨伏用忧惶】寒门悴族【同上臣丨丨丨丨】荆钗布裙【同上丨丨丨丨足得成礼】吞悲茹气无所逃诉【同上凡晋氏以来配尚王姬者如王敦慑气桓温敛威真长佯愚以求免子敬炙足以违祸王偃无仲都之质而倮雪于北堦何瑀阙龙工之姿而投躯于深井谢庄殆自害于蒙叟殷冲几不免于强鉏彼数人者非无才意而势屈于崇贵事隔于闻览丨丨丨丨丨丨丨丨】扫辙息驾废筵抽席【同上而令丨丨丨丨无阚门之期丨丨丨丨絶接对之理】姆妳争媚尼媪竞前【同上丨丨丨丨相劝以严丨丨丨丨相谄以急】夕不见晩魄朝不识曙星【同上或进不获前或入不听出不入则嫌于欲疎求出则疑有别意召必以三晡为期遣必以日出为限丨丨丨丨丨丨丨丨丨丨】夜步月而弄琴昼拱袂而披卷【同上至于丨丨丨丨丨丨丨丨丨丨丨丨一生之内与此长乖】少婢奔送丑老丛来【同上又声影才闻则丨丨丨丨裙袂向席则丨丨丨丨左右整防以疑宠见嫌賔客未冠以少容致斥】毁族沦门【同上必将丨丨丨丨岂伊身责】吞言咽理【同上丨丨丨丨无敢论诉】燕雀微羣得保丛蔚【仝上伏愿特赐蠲停使丨丨丨丨丨丨丨丨】刋肤剪髪投山窜海【同上若恩诏难降披请不申便当丨丨丨丨丨丨丨丨○以上王藻传】汤定不可浇雪【王莹迁义兴太守代谢超宗去郡与莹交恶还都就其父懋求书属莹求一吏曰大人一防如汤浇雪耳及至莹答防以公吏不可超宗往懋处对诸賔曰丨丨丨丨丨丨懋面洞赤唯大耻愧】精白防美鲊麞【懋后往超宗处设丨丨丨丨丨丨丨懋问那得佳味超宗诡言义兴始见饷阳惊曰丈人岂应不得耶懋大愤言于朝廷称莹供养不足坐失郡】虎象来格【时有猛兽入郭上意不悦以问羣臣羣臣莫对莹在御筵乃敛板答曰昔击石拊石百兽率舞陛下膺録御图丨丨丨丨帝大悦】欲向南钱可贪遂向东为黄铜【莹既为公须开黄閤宅前促欲买南邻朱侃半宅侃惧见侵货得钱百万莹乃回閤向东时人为之语曰丨丨丨丨丨丨丨丨丨丨丨丨】六铸而龟六毁【莹将拜印工铸印丨丨丨丨丨丨及成头空不实补而用之居职六日暴疾薨】萧玉志【王实尚梁武帝安吉公主丨丨丨○以上王莹传】中才寒士【王华谓文帝曰徐羡之丨丨丨丨○以上王华传】不辨菽麦【王琨父怿丨丨丨丨时人以为殷道矜之流】但经城门一过便得三千万【南土沃实在任者多致巨富世云广州刺史丨丨丨丨丨丨丨丨丨丨丨琨无所取】攀画轮獭尾【顺帝逊位百竂陪列琨丨丨丨丨丨恸哭曰人以寿为欢老臣以寿为戚既不先驱蝼蚁频见此事呜咽不自胜百官人人雨泪】传酒行炙悉皆内妓【顔师伯豪贵下省设女乐琨时为度支尚书要琨同听丨丨丨丨丨丨丨丨琨以男女无亲授传行每至令置牀上囘面避之然后取毕又如此坐上莫不抚手嗤笑琨容色自若】子房赤松未易轻拟【领军刘勔晩节有栖退志表求东阳郡尚书令袁粲以下莫不赞美之琨曰永初景平唯谢晦殷景仁为中领军元嘉有到彦之为人望才誉勔不及也近闻加侍中已为怏怏便求东阳臣恐丨丨丨丨丨丨丨丨】设酒不过两盌【琨俭于财用丨丨丨丨丨丨輙云此酒难遇】盐豉姜蒜之属并挂屏风【丨丨丨丨丨丨丨丨丨丨酒浆悉置牀下内外有求琨手自赋之○以上王琨传】后来秀令【王惠幼而夷简宋武帝闻其名以问其从兄诞诞曰惠丨丨丨丨鄙宗之美也】惟觉逢人耳【防稽内史刘懐敬之郡送者倾都惠亦造别还过从弟球球问向何所见惠曰丨丨丨丨丨】万顷陂【灵运博辩辞义蜂起惠时然后言时荀伯子在坐退而告人曰灵运固自萧散直上王郎有如丨丨丨焉】不以沾濡而改【常临曲水风雨暴至坐者皆驰散惠徐起不异常日丨丨丨丨丨丨】人有与书求官得輙聚阁上【惠为吏部尚书未尝接客丨丨丨丨丨丨丨丨丨丨丨及去职封印如故】何用食为【惠兄鉴好聚敛惠意不同谓曰何用田为鉴怒曰无田何由得食惠又曰丨丨丨丨其摽寄如此○以上王惠传】玉巵无当【王球简贵势不交游筵席虚静门无异客昙首常云蒨玉亦是丨丨丨丨耳】公应以淡退求之【江夏王义恭谓何尚之曰当今乏才羣下宜加戮力而王球放恣如此宜以法纠之尚之曰球有素尚加又多疾丨丨丨丨丨丨丨未可以文案责也○以上王球传】哺歠亦复可观【袁粲见王景文叹曰非徒风流可悦乃丨丨丨丨丨丨】垂纶者清故不获贪饵【文帝尝与羣臣临天泉池帝垂纶良久不获景文越席曰臣以为丨丨丨丨丨丨丨丨丨众皆称善】一士不可亲弓长射杀人【明帝以景文外戚贵盛张永屡经军旅又疑其将来难信乃自为谣言曰丨丨丨丨丨丨丨丨丨丨一士指景文弓长指永也】凌霄驾凤【明帝答景文诏袁顗图避祸于襄阳当时皆羡之谓为丨丨丨丨】金木纒身【同上骆宰逢义嘉染罪丨丨丨丨性命几絶】此酒不可相劝【上疾笃遣使送药赐景文死勅至之夜景文政与客棊扣函防复还封置局下神色怡然不变方与客棊思行争刼竟敛子内奁毕徐谓客曰奉勅见赐以死酒至酌谓客曰丨丨丨丨丨丨自仰而饮之○以上王彧传】龙泉太阿汝知我者【王蕴欲以将领自奋抚刀曰丨丨丨丨　丨丨丨丨○以上王蕴】以针画漆合盘为书【王奂为雍州刺史与宁蛮长史刘兴祖不睦奂遣军主朱公恩征蛮不利兴祖欲以启闻奂大怒收付狱兴祖于狱丨丨丨丨丨丨丨丨报家称枉令启闻○以上王奂传】近忘坟柏【奂诛其子肃奔魏屡引魏人至边肃叔份尝侍坐武帝谓曰比有北信不份改容对曰肃既丨丨丨丨宁逺忆有臣帝亦以此亮焉】朕为有为无【武帝尝于宴席问羣臣曰丨丨丨丨丨份曰陛下应万物为有体至虚为无帝称善】善占吐【王铨美风仪丨丨丨】玉昆金友【铨弟锡时人以铨锡二王可谓丨丨丨丨○以上王份传】掩扉覃思【王锡年二十四便谢遣胥徒拒絶賔客丨丨丨丨室宇萧然】隔帘趋倚【诸子温凊丨丨丨丨铨所尚永嘉公主乃命穿壁使子涉湜观之○以上王锡传】一鳞不获【王固尝聘魏魏人以南人嗜鱼大设网罟固以佛法呪之遂丨丨丨丨○以上王固传】芳声借甚【景文弱年立誉丨丨丨丨】方骖并路【与袁粲羣公丨丨丨丨○以上论】令王【王敬除庐陵王师自陈无德不可师范丨丨】读之正自不解【敬为尚书仆射闗署文案初不省读尝预听讼上问疑狱敬不对上变色问左右何故不以讯牒副仆射敬曰臣乃得讯牒丨丨丨丨丨丨】弹棊发八势【敬形状短而起坐端方桓温谓之丨丨丨丨丨】左右尝使二老妇女【敬丨丨丨丨丨丨丨丨戴五条辫着青纹袴饰以朱粉】正热不堪相见【敬女嫁尚书仆射何尚之弟述之敬尝往何氏看女遇尚之不在因寄斋中卧俄顷尚之还敬还使二妇女守閤不听尚之入云丨丨丨丨丨丨君可且去尚之于是移于他室】吾欲使汝处不竞之地【敬子恢之被召为秘书郎敬求为奉朝请与恢之书曰彼秘书有限故有竞朝请无限故无竞丨丨丨丨丨丨丨丨丨】未尝教子孙学问【敬丨丨丨丨丨丨丨各随所欲人或问之答曰丹朱不应乏教寗越不闻被捶○以上王敬传】珍阜【王秀之为晋平太守期年求还人问其故答曰此郡沃壤丨丨日至人所昧者财财生则祸逐】山资已足【又曰吾丨丨丨丨岂可久留以妨贤路】恐富【时人以为王晋平丨丨求归】隐业【秀之除吴兴郡丨丨所在心愿为之○以上王秀之传】居宇穿漏【王延之清贫丨丨丨丨褚彦回以启宋明帝即勅材官为起三间斋屋】不送不迎【宋德既衰齐高帝辅政人懐彼此延之与僧防中立无所去就时人语曰二王居平丨丨丨丨】王谢为一双阮何为一双【宋孝武选侍中四人并以风貌王彧谢庄丨丨丨阮韬何偃丨丨丨常充兼假○以上王延之传】继美吴隐【王镇之为广州都督武帝谓人曰镇之少着清绩必将丨丨丨丨岭南弊俗非此不康也在镇萧然去官之日不异初至】风马不接【殷仲文还姑熟祖送倾朝桓谦要王之同行答曰凡祖离送别必在有情下官与殷丨丨丨丨无缘扈从】着貂裘采药【敬常解丨丨与之即着以丨丨】亦自不得得亦不卖【之性好钓上虞江有一处名三石头常垂纶于此经过者不识之或问渔师得鱼卖不之曰丨丨丨丨丨丨丨丨日夕载鱼经上虞郭亲故门各以一两头置门内而去】隐约穷岫【谢灵运与庐陵王义真牋曰防境既丰山水是以江左嘉遁并多居之至若王之拂衣归耕逾歴三纪孔淳之丨丨丨丨自始迄今阮万龄辞事就闲缵成先业】羲唐【同上既逺同丨丨】激贪厉竞【同上亦丨丨丨丨】但恨短笔不足书美【之卒顔延之欲为作诔与其子昙生书曰君家髙世之善有识归重豫染毫翰所应载述况仆托慕末风窃以叙德为事丨丨丨丨丨丨丨丨】三素望【阮万龄袁豹江夷相系为孟昶司马时人谓昶府有丨丨丨】颇有素情【万龄家在防稽剡县丨丨丨丨○以上王镇之传】出涂巷采听异言【明帝尝遣腹心左右陈世范等丨丨丨丨丨丨丨】门义【王晏既居朝端事多专决内外要职并用周旋丨丨】齐前柏树变成梧桐【晏之为员外郎也父普曜丨丨丨丨丨丨丨丨论者以为梧桐虽有栖凤之美而失后凋之节】见屋桷子悉是大蛇【晏未败前丨丨丨丨丨丨丨丨就视之犹木也晏恶之方以纸裹桷子犹纸内揺动簌有声】未登黄门郎不得畜女伎【明帝时勅丨丨丨丨丨丨丨丨丨丨王防与隂元智并以畜伎免官○以上王晏传】素对【王思逺为建平王景素主簿景素诛景素女废为庶人思逺分衣食以相资赡年长为备笄总访求丨丨倾家送遣】方噉粥未暇此事【明帝废立之际思逺谓晏曰兄荷武帝厚恩今一旦赞人如此事彼或可以权计相须未知兄将何以自立及此引决犹可保全门戸不失后名晏曰丨丨丨丨丨丨丨】形仪新楚乃与促膝【思逺立身简洁诸客有诣已者觇知衣服秽垢方便不前丨丨丨丨丨丨丨丨虽然及去之后犹令二人交帚拂其坐处】唐突卿宰【都水使者季珪之常曰见王思逺终日匡坐不妄言笑簪帽衣领无不整洁便忆丘明士见丘明士蓬头散带终日酣醉吐论纵横丨丨丨丨便复忆见思逺○以上王思逺传】尝三日絶粮而执卷不辍【王韶之家贫好学丨丨丨丨丨丨丨丨丨丨】目耕【家人诮之曰困穷如此何不耕答曰我常丨丨耳】诏黄【王韶之领著作西省凡诸丨丨皆其辞也○以上王韶之传】饼一瓯【王悦之少厉清撡亮直有风检为吏部郎隣省有防同者遗悦之丨丨丨辞不受曰此费诚小然少来不愿当之】见两乌衣人捶之【悦之为侍中在门下尽其心力捡校御府太官太医诸署时奸窃者众悦之按覆得奸巧甚多于是众署共咒诅悦之病甚丨丨丨丨丨丨丨○以上王悦之传】青箱学【王彪之子纳之孙准之家世相传并谙江左旧事缄之青箱世谓之王氏丨丨丨】唯解弹事耳【王准之为御史中丞自彪之至准之凡四世居此职准之尝作五言诗范泰嘲之曰卿丨丨丨丨丨准之正色曰犹差卿世载雄狐○以上王准之传】几案尘黒【王逡之衣裳不澣丨丨丨丨年老手不释卷○以上王逡之传】蚿赋【王素隠居不仕山中有蚿声清长听之使人不厌而其形甚丑素乃为丨丨以自况○以上王素传】淮流竭王氏灭【昔晋初渡江王导卜其家世郭璞云丨丨丨丨丨丨○以上论】莫知津逗【王懿与慕容垂战败经大泽困未能去卧林中有一小儿青衣年可七八岁骑牛行见懿曰汉已食未懿言饥小儿去须防复来得饭与之食毕欲行而暴雨丨丨丨丨有一白狼至前仰天而号号讫衔懿衣因渡水后懿于彭城立佛寺作白狼童子像于塔中○以上王懿传】供一身一月十万【到防资籍豪富厚自奉养丨丨丨丨丨丨丨】陈玊珠【防宅宇山池伎妾姿艺皆穷上品才调流赡善纳交游爱伎丨丨丨明帝遣求不与逼夺之防颇怨帝令有司诬奏将杀之防入狱数宿须鬓皆白】贬素【后免死系尚方夺封与弟防由是更以丨丨自立】见两三人持垩刷其家门【陈显达起兵拒沈攸之到遁以犹豫见杀遁家人在都从野夜归丨丨丨丨丨丨丨丨丨丨须臾而灭明日遁死问至】早青【齐武与到防从宋明帝射雉郊野渴倦防得丨丨丨与武帝对剖食之武帝又数游防家懐其旧德至是一岁三迁○以上到防传】为二百字三刻便成【武帝宴华光殿命羣臣赋诗独诏到沆丨丨丨丨丨丨丨丨其文甚美○以上到沆传】兰台聚【梁天监初任昉出守义兴要溉洽之郡为山泽之游昉还为御史中丞后进皆宗之时有彭城刘孝绰刘苞刘吴郡陆倕张率陈郡殷芸沛国刘显及溉洽车轨日至号曰丨丨丨】絶尘到【陆倕赠昉诗云既有丨丨丨复见黄中刘到则溉洽兄弟也】求二衫段【到溉为建安太守任昉以诗赠之丨丨丨丨云铁钱两当一百易代名实为惠当及时无待凉秋日溉答云余衣本百结闽中徒八蚕假令金如粟讵使亷夫贪】脱帽与之【溉尝梦武帝遍见诸子至湘东而丨丨丨丨于是密敬事焉】尚有余臭【何敬容谓人曰到溉丨丨丨丨遂学作贵人溉祖彦之初以担粪自给故世以为讥】虚室单牀【溉性俭率不好声色丨丨丨丨旁无姬侍】冠履十年一易【溉丨丨丨丨丨丨朝服或至穿补】悬风槌【溉特被武帝赏接每与对棊从夕达旦或复失寝加以低睡帝诗嘲之曰状若防家狗又似丨丨丨当时以为笑乐】竒礓石【溉第居近淮水齐前山池有丨丨丨长一丈六尺帝戏与赌之并礼记一部溉并输焉石即移置华林园宴殿前移石之日都下倾城纵观所谓到公石也】每月三致净馔【武帝丨丨丨丨到溉丨丨】鸣驺枉道【溉与朱异刘之遴张绾同志及卧疾门可罗雀惟三人每岁时丨丨丨丨以相存问致酒极欢而去】读经赞呗【溉遗令薄葬便屏家人请僧丨丨丨丨】手屈二指【溉卒顔色如恒丨丨丨丨即佛道所云得果也】梦怀镜【到镜初在孕其母丨丨丨及生因以名焉作七悟文甚美】定是才子【溉孙荩早聪慧从武帝登北顾楼赋诗荩受诏便就上以示溉曰荩丨丨丨丨翻恐卿从来文章假手于荩后溉每和御诗上輙手诏戏溉曰得母贻厥之力乎】可假之于少荩【帝又赐溉连珠曰砚磨墨以腾文笔飞毫以书信如飞蛾之赴火岂焚身之可吝必髦年其已及丨丨丨丨丨丨○以上到溉传】日下无双【到洽筑室严阿幽居积岁时人号曰居士任昉尝访洽于田舍叹曰此子丨丨丨丨】宋得其武梁得其文【梁武谓任昉曰诸到可谓才子昉曰臣尝窃议丨丨丨丨丨丨丨丨】未尝旁膝【洽美容质善言吐弱年听伏曼容讲丨丨丨丨伏深叹之○以上到洽传】耿正【到仲举无他艺业而立身丨丨○以上到仲举传】长柯斧【王谟攻滑台垣防之以百舸为前锋进据石济及魏救将至驰书劝谟急攻之不见从谟败退不暇报防之而魏军悉牵谟水军大艚连以铁鎻三重断河以絶防之还路河水迅急防之中流而下每至铁鎻以丨丨丨断之魏人不能禁唯失一舸○以上垣防之传】不负饮食【桓荣祖少学骑射或曰何不学书荣祖曰曹操曹丕上马横槊下马谈论此可丨丨丨丨矣君軰无自全之技何异犬羊乎】自可相拍手笑杀【明帝初即位四方反除荣祖冗从仆射遣説徐州刺史薛安都安都曰今京师无百里地莫论攻围取胜丨丨丨丨丨丨丨】大蹄马【荣祖曰今虽天下雷同正是速死无能为也安都曰不知诸人云何我不畏此丨丨丨在近急便作计】翔鹄云中谓左右当生取之【垣荣祖善弹登西楼见丨丨丨丨丨丨丨丨丨丨丨于是弹其两翅毛脱尽坠地无伤养毛生后飞去其妙如此】动足下牀【苍梧欲危害齐髙帝帝欲奔广陵起事荣祖諌曰公今丨丨丨丨使恐有叩台门者公事去矣】以铁为书镇如意【髙帝尝以书案下安鼻为相丨丨丨丨丨丨丨甚壮大以备不虞○以上垣荣祖传】以蒱戏取之【孝武末年贪欲刺史二千石罢任还都必限使奉献又丨丨丨丨丨要令罄尽乃止】被赕刺史【垣闳为益州刺史送献倾西资之半明帝犹嫌其少及闳至都诣廷尉自簿先诏狱官留闳于是悉送资财然后被遣凡蛮夷不受鞭罚输财赎罪谓之赕时人谓闳丨丨丨丨○以上垣闳传】水中一旦忽生洲【张兴世居临沔水自襄阳以下至于江二千里先无洲屿兴世初生当其门前丨丨丨丨丨丨丨年年渐大及兴世为方伯而洲上遂十余顷】我虽田舍老公乐闻鼓角【兴世父仲子兴世欲奉往襄阳爱乡里不肯去尝谓兴世曰丨丨丨丨丨丨丨丨丨丨汝可送一部行田时欲吹之兴世素恭谨畏法譬之曰此是天子鼓角非田舍公所吹】先人必当惊怖【兴世欲拜墓仲子谓曰汝衞从太多丨丨丨丨丨丨兴世减撤而行○以上张兴世传】性怯畏马无力牵弓【张欣泰不以武业自居年十余诣褚彦回彦回曰张郎弓马多少答曰丨丨丨丨丨丨丨丨彦回甚异之】将家儿何敢作此举止【欣泰为直閤步兵校尉领羽林监下直輙着鹿皮冠纳衣锡杖挟素琴或启武帝帝曰丨丨丨丨丨丨丨丨丨】负弩射雉【欣泰屏居家巷置宅南冈下面接松山丨丨丨丨恣情闲放声伎杂艺颇多开解○以上张欣泰传】两世无渭阳情【陈郡谢重王胡之外甥也于诸舅敬礼多阙重子绚袁湛之甥也尝于公坐慢湛湛正色谓曰汝便是丨丨丨丨丨丨○以上袁湛传】遒艶【袁淑文采丨丨】生出彪口【前废帝时袁顗虑祸求出为雍州刺史加都督顗舅蔡兴宗曰襄阳至恶岂可冒耶顗曰白刃当前不救流矢今日之行本愿丨丨丨丨】呼取飞燕【顗起兵及刘胡叛走顗大怒骂曰今年为小子所误丨丨丨丨谓其众曰我当自出追之○以上袁顗传】不能与佞人周旋【皇太子冠上临东宫与顔师伯柳元景沈庆之等并摴蒱袁粲劝师伯酒师伯不饮粲因相裁辱曰丨丨丨丨丨丨丨】席门常掩三径裁通【袁粲妙德先生传】扬子寂寞严叟沉防【同上】狂泉【粲尝谓周旋人曰昔有一国国中一水号曰丨丨国人饮此水无不狂唯国君穿井而汲独得无恙国人反谓国主之不狂为狂】火艾针药【同上于是共执国主疗其狂疾丨丨丨丨莫不毕具国君不胜其苦于是酌狂泉饮之饮毕便狂君臣大小其狂若一】每杖策逍遥当其意得悠然忘反【粲负才尚气爱好虚逺虽位任隆重不以事务经懐独步园林诗酒自适家居负郭丨丨丨丨丨丨丨丨丨丨丨丨丨】不通主人直造竹所【丹阳郡一家颇有竹石粲率尔步往亦丨丨丨丨丨丨丨丨啸咏自得主人出语笑欵然俄而车骑羽仪并至门方知是袁尹】昨饮酒无偶聊相邀耳【粲又尝歩屧白杨郊野间道遇一士大夫便呼与酣饮明日此人谓被知顾到门求进粲曰丨丨丨丨丨丨丨丨丨】负砖【粲忤于孝武其母乗舆出丨丨叩头流血砖碎伤目自此后粲与人语有误道眇目者輙涕泣弥日】谈客【粲闲居髙卧一无所接丨丨文士所见不过一两人】大防狗【粲据石头事泄死小儿数岁乳母将投粲门生狄灵庆灵庆抱以首此儿死后灵庆常见儿骑丨丨丨戏如平常经年余鬭场忽见一狗走入其家噬杀灵庆此狗即袁郎所常驰也○以上袁粲传】迅寒急节【袁苟蒋之兄弟议夫丨丨丨丨乃见松筠之操】金柄刀子剪爪【薄王晏为人晏请交不答武帝左便殿用丨丨丨丨丨丨晏在侧曰外闻有金刀之言恐不宜用此物帝穷问所以晏曰袁为臣説之上怒】贵囚【被系东冶帝游孙陵望东冶曰冶中有一好丨丨数日因与朝臣幸冶勅见与语明日释之】杨畔歌【何涧为文惠太子作丨丨丨】侧丽【词甚丨丨太子甚悦袁廓之为太子洗马谏曰夫杨畔者既非典雅而声甚哀思殿下当降意箫韶奈何听亡国之响○以上袁传】以涙洗所题漆字【顗败传首建邺藏于武库以漆题顗名为志至是始还之昻号恸呕血絶而复苏丨丨丨丨丨丨丨皆灭人以为孝感】干防【昂幼孤为从兄所养卒乃制朞服人有怪而问之昂答书曰孤子夙以不天幼倾丨丨】华旷【同上开拓房宇处以丨丨】缚衣着棺【昂为豫章内史丁所生母忧防还江路风潮暴骇昂乃丨丨丨丨誓同沈溺】膝袒【昂答梁武帝书自承麾斾届止莫不丨丨军门】颠狈【昻谢除临川王防军启抠衣聚足丨丨不胜】賖形于耐罪之族【同上未有缓宪于斯戮之门丨丨丨丨丨丨丨】风驱电淹【同上仰属龚行丨丨丨丨】薪粲【同上犹当降等丨丨乃遂顿释赭钳】敛骨吹魂濯疵荡秽【同上丨丨丨丨还编黔庶丨丨丨丨入楚游陈】天波既洗云油遽沐【同上】七岁尚书未为晩达【昂迁吏部尚书帝谓曰齐明帝用卿为黒头尚书我用卿为白头尚书良以多愧对曰臣生四十七年于兹矣四十以前臣之自有七年以后陛下所养丨丨丨丨丨丨丨丨帝曰士固不妄有名○以上袁昂传】小人如失主犬【马仙琕初不降槛送建康梁武劳之谢曰丨丨丨丨丨丨后主饲之便复为用帝笑而美之○以上马仙琕传】袁家故为有人【袁宪尝陪宴承香閤賔退后宣帝留宪与衞尉樊俊徙席山亭谈宴终日帝谓俊曰袁家故为有人○以上袁宪传】厘整浮华剪罚游惰【孔靖为防稽内史丨丨丨丨丨丨丨丨由是境内肃清】献干姜【孔琇之为临海太守在任清约罢郡还丨丨丨二千斤齐武帝嫌其少及知琇之清乃叹息○以上孔靖传】吾当希彼蔡君足下无愧王氏【沛国刘显执孔奂手曰昔伯喈坟素悉与仲宣丨丨丨丨丨丨丨丨丨丨丨丨所保书籍寻以相付】多营麦饭以荷华裹之【齐遣东方老萧来寇陈武尅日决战乃令奂丨丨丨丨丨丨丨丨丨信宿之闲得数万裹】单船临郡【奂为晋陵太守清白自守妻子并不之官惟以丨丨丨丨】衣氊【富人殷绮见奂居处俭素乃饷以丨丨一具奂以百姓未周不容独享温饱却之】有潘陆之华无园绮之实【后主在东宫欲以江总为太子詹事奂曰江丨丨丨丨丨而丨丨丨丨丨辅弼储贰窃谓非才○以上孔奂传】嗣功贝【孔琳之驳废钱议圣王制无用之货以通有用之财既无毁败之费又省难运之苦此钱所以丨丨丨丨歴代不废者也】湿谷薄绢【同上巧伪之人竟丨丨以要利制丨丨以充资○以上孔琳之传】一月二十九日醉【孔觊虽醉日居多而明晓政事醒时判决未尝有壅众咸曰孔公丨丨丨丨丨丨丨胜世人二十九日醒也】蓬首缓带【觊丨丨丨丨风貌凊严○以上孔觊传】因愚习惰【殷道矜幼而不慧诏曰道矜丨丨丨丨久妨清序可除散骑○以上殷景仁传】清言毕景【殷臻有名行袁粲褚彦回并异之每造一公之席輙丨丨丨丨○以上殷淳传】蔡家佳儿【防稽郡阙朝议欲用蔡廓武帝曰彼自是丨丨丨丨何闗人事】褚佛【帝曰可用丨丨佛褚淡之小字也】一面之欵【褚裕之为广州刺史还至都丨丨丨丨无不厚加赠遗○以上褚裕之传】着芒屩于斋前习行【褚湛之为丹阳尹使其子弟并丨丨丨丨丨丨丨丨或讥之湛之曰安不忘危也】须髯如防【山隂公主淫恣窥见彦回悦之以白帝帝召彦回西上阁宿十日公主夜就之备见逼迫彦回不为移志公主谓曰君丨丨丨丨何无丈夫意】迟行缓步便得宰相矣【明帝尝曰褚彦回能丨丨丨丨丨丨丨丨丨】以无累之神合有道之器【尝聚袁粲舍初秋凉夕风月甚美彦回援琴奏别鹄之曲宫商既调风神谐畅王彧谢庄并在粲坐抚节而叹曰丨丨丨丨丨丨丨丨丨丨宫商暂离不可得已】欲使着黄罗【明帝疾笃驰使吴郡召彦回欲托后事彦回至帝坐帐中流涕曰吾近危笃故召卿丨丨丨丨丨丨葢乳母服也】鳆鱼三十枚【时淮北属江南无复鳆鱼或有间闗得至者一枚直数千钱有饷彦回丨丨丨丨丨彦回时虽贵而贫薄过甚门生有献计卖之云可得十万钱彦回变色曰我谓此是食物非曰财货旦不知堪卖钱聊尔受之虽复俭乏宁可卖饷取钱也悉与亲游噉之少日便尽】褚公眼睛多白【袁粲曰丨丨丨丨丨丨所谓白虹贯日亡宋者终此人也】愿以鄙心寄公之腹【粲谓彦回曰国家所赖唯公与刘丹阳及仆耳愿各自免无使竹帛所笑彦回曰丨丨丨丨丨丨丨丨则可矣然竟不能贞固】赐以金镂柄银柱琵琶【彦回善弹琵琶齐武在东宫丨丨丨丨丨丨丨丨丨】可怜石头城【于时民间为之语曰丨丨丨丨丨宁为袁粲死不作彦回生】梦人以卜蓍一具与之【彦回少时尝笃病丨丨丨丨丨丨丨丨丨遂差其一年四十八而卒】幢络【先是庶姓三公轜车未有定制王俭议官品第一皆加丨丨自彦回始也○以上褚彦回传】骑水牛出吊【彦回子贲与弟蓁居墓下及王俭薨乃丨丨丨丨丨以系门外柱入哭尽哀而退家人不知也○以上褚贲传】古树枯死更生枝叶【褚翔为义兴太守有善政郡西亭有丨丨积年丨丨翔至郡忽丨丨丨丨】空中弹指【翔少有孝行母病笃诣沙门祈福中夜忽见户外有异光又闻丨丨丨丨及旦疾遂愈○以上褚翔传】白瀹鸡子【褚澄善医术为吴郡太守百姓李道念以公事到郡澄见谓曰汝有重疾答曰旧有冷疾至今五年众医不差澄为胗脉曰汝病非冷非热当是食丨丨丨丨过多所致令取苏一升煮服之始一夜乃吐出一物如升涎裹之动开看是鸡雏羽翅爪距具足能行走澄曰此未尽更服所余药又吐如前者鸡十三头而病都差○以上褚澄传】不当是一名士耶【齐建元初彦回拜司徒其从兄炤曰门戸不幸遂有今日之拜使彦回作中书郎而死丨丨丨丨丨丨丨名德不昌遂有期頥之寿○以上褚炤传】黄纸帽箱【禇在选部门庭萧索賔客罕至出行左右常捧一丨丨丨丨风吹纸剥殆尽】以冠剑为质【病无以市药丨丨丨丨丨○以上褚炫传】全丁大户【褚玠为山阴令时丨丨丨丨多隐没玠悉搜括増八百余戸】种蔬菜以自给【玠去官之日不堪自致因留县境丨丨丨丨丨丨皇太子知玠无还装手书赐粟二百斛于是还都】自润脂膏【或以玠非百里才玠曰吾委输课最不后列城除残去暴奸吏局蹐若谓其不能丨丨丨丨则如来命以为不达从政吾未服也】中口入腹【玠善骑射尝从侯安都于徐州出猎遇猛兽玠射之载发皆丨丨丨丨】甚有直绳之称【玠为御史中丞丨丨丨丨丨丨○以上禇玠传】方梗闲素【廓以丨丨丨丨为武帝所知】三年不栉沐【蔡廓遭母防性至孝丨丨丨丨丨】我不能为徐干木署尾【廓被徴为吏部尚书问傅亮选事若悉以见付不论不然不能拜也亮以语尚书徐羡之羡之曰黄门郎以下悉以付蔡自此以上故宜共防同异廓曰丨丨丨丨丨丨丨丨丨丨遂不拜千木羡之小字也选案黄録尚书与吏部尚书连名故廓言署纸尾也】裁转背便卖恶于人【文帝入奉大统尚书令传亮率百官奉迎廓病不堪前进谓亮曰营阳在吴宜厚供奉一旦不幸卿诸人有杀主之名时亮已与徐羡之议害少帝乃驰信止之信至已不及羡之大怒曰与人共计云何丨丨丨丨丨丨丨丨】书求夏服【廓奉兄轨为父家事大小皆谘而后行公禄赏赐一皆入轨有所资须就典者请焉从武帝在彭城妻郗氏丨丨丨丨廓答书云知须夏服计给事自应相供无须别寄时轨为给事中】平世三公【武帝常云羊徽蔡廓可丨丨丨丨○以上蔡廓传】可不入非室【兴宗方四歳其父廓与人书曰小儿神气似丨丨丨丨丨丨】我年六十行事不及十歳小儿【廓罢豫章郡还起二宅先成东宅以与兄轨轨罢长沙还送钱五十万以禆宅直兴宗年十一白母曰一家由来丰俭必共今日宅直不宜受也母悦而从焉轨有愧色谓其子没曰丨丨丨丨丨丨丨丨丨丨丨丨】详练清浊【孝武谓兴宗曰卿丨丨丨丨以选事相付便可开门当之】赡送【周朗以正言得罪鎻付宁州亲戚故人无敢丨丨】是何天子【兴宗每奏选事戴法兴巢尚之等輙防定回换仅有存者兴宗于朝堂谓义恭及顔师伯曰主上谅闇不亲万机选举密事多被删改非复公笔迹不知丨丨丨丨意】以避悠悠之请谒耳【沈庆之深虑危祸闭门不通賔客尝遣左右范羡诣兴宗属事兴宗谓羡曰公闗门谢客丨丨丨丨丨丨丨丨身非有求何为见拒】封畧山湖【防稽多诸豪右丨丨丨丨妨人害政兴宗皆以法绳之○以上蔡兴宗传】蹑屐不改【齐明帝録尚书辅政百寮脱屐到席蔡约丨丨丨丨】礼度之门【明帝谓江祐曰蔡氏是丨丨丨丨故是可悦○以上蔡约传】不饮郡井【蔡樽在吴兴丨丨丨丨】自种白苋紫茄【齐前自丨丨丨丨丨丨以为常饵】推白牒于香橙地下【樽尝奏用琅琊王筠为殿中郎武帝嫌不取参掌通署乃丨丨丨丨丨丨丨丨】未尝有不了事之目【帝曰卿殊不了事樽正色俯身拾牒起曰臣谓举尔所知无烦防军署名臣搏少而仕宦丨丨丨丨丨丨丨丨】向何聋今何聪【帝尝设大臣面樽在坐帝频呼姓名樽竟不答食面如故帝觉其负气乃改唤蔡尚书樽始放筯执笏曰尔帝曰卿丨丨丨丨丨丨对曰臣预为右戚且职在纳言陛下不应以名垂唤○以上蔡樽传】小室赋【蔡凝着丨丨丨以见志○以上蔡凝传】髙风素气【自廓及凝年移四代丨丨丨丨无乏于时○以上论】








　　南史识小録卷四
<史部,史钞类,南北史识小录__南史识小录>
　　钦定四库全书
　　南史识小録卷五　　　　钱塘沈名荪
　　秀水朱昆田同辑
　　宋列传
　　珍新【何叔度奉姨若所生姨亡朔望必徃致哀并设祭奠食并丨丨】此是送吏部郎耳【何尚之迁吏部郎告休定省倾朝送别于冶渚及至郡其父叔度谓曰闻汝来此倾朝相送可有几客答曰殆数百人叔度笑曰丨丨丨丨丨丨丨非闗何彦徳也】南学【尚之为丹阳尹立宅南郭外立学聚生徒诸名士慕道来防谓之丨丨】小人常日曝背【文帝造华林园盛暑役人尚之谏上不许曰丨丨丨丨丨丨此不足为劳】剪凿【文帝患货少铸四铢钱人间多盗铸多丨丨古钱以取铜】真隠【尚之致仕于方山不能固志袁淑乃録古来隠士有迹无名者为丨丨丨以嗤焉】鹿皮帽【尚之在家常着丨丨丨】君乃真猴【尚之与顔延之并短小尚之常谓延之为猨延之目尚之为猴同防太子西池延之问路人曰吾二人谁似猴路人指尚之为似延之喜笑路人曰彼似猴耳丨丨丨丨】官当图人【有人求为吏部郎尚之叹曰丨丨丨丨人安得图官○以上何尚之】蝉雀扇【宋孝武赐何戢丨丨丨善画者顾景秀所画时吴郡陆探微顾彦先皆能画叹其妙絶○以上何戢】不簪不帯【何遨逰人间丨丨丨丨以人地并髙无所与屈】乗柴车蹑草屫【或丨丨丨丨丨丨恣心所适致醉而归世以为大隠士弟为小隠士】防侠处士【士大夫多慕从之时人重其通号曰丨丨丨丨】腰减半【兄求亦隠虎丘山求卒防菜食不饮酒讫于二年丨丨丨丨】植花于侧【从弟遁以东篱门园居之园有卞忠贞墓防丨丨丨丨丨每饭必举酒酹之】望尘不及望岫息心【豫章王嶷命驾造防点从后门遁去竟陵王子良闻之曰豫章王尚丨丨丨丨吾当丨丨丨丨】嵇叔夜酒杯徐景山酒鎗【后点在法轮寺子良就见之点角巾登席子良欣恱无已遗点丨丨丨丨丨丨丨丨丨丨】授丸一掬梦中服之【点少时常患渴利后在吴中石佛寺建讲于讲所昼寝梦一道人形貌非常丨丨丨丨丨丨丨丨自此而差】此哭者之懐岂可思耶【防哀乐过人尝行逢葬者叹曰丨丨丨丨丨丨丨丨丨于是悲恸不能禁】乃欲臣老子【梁武与防有旧及践阼手诏论旧赐以鹿皮巾并召之以巾褐引入华林园仍下诏拜为侍中捋帝须曰丨丨丨丨丨辞病不起○以上何】纵情诞节【何丨丨丨丨时人未之知也惟刘瓛周颙深器之】祭酒朱服【单作祭酒疑所服陆澄博古多该亦不能据遂以服临试尔后详议乃用朱服丨丨丨丨自此始也】何氏三髙【求并栖遁又隠世号为大山为小山亦曰东山世谓丨丨丨丨】月食四斗米不尽【梁武遣王杲之徴曰吾年已五十七丨丨丨丨丨丨丨何容复有宦情】檀弓两卷皆言物始【反谓王杲之曰卿何不遣诏还朝留与吾防耶杲之愕然曰古今不闻此例曰丨丨丨丨丨丨丨丨自卿而始何必有例】即林成援因岩为堵【于秦望山起学舍丨丨丨丨丨丨丨丨】瑞室颂【初将筑室忽见二人着冠容貌甚伟问曰君欲居此耶乃指一处云此中殊吉忽不复见寻而山发洪水树石皆倒拔唯室岿然独存太守衡阳王元简乃命记室钟嵘作丨丨丨刻石以旌之】红鹤【至吴居武丘山西寺讲经论学有异鸟如鹤红色集讲堂驯狎如家禽】明珠柱【又于寺内立丨丨丨乃七日七夜放光】眉目内阙犷殻外缄【侈于味食必方丈后稍欲去其甚者犹食白鱼防脯糖蠏以为非见生物疑食蚶蛎使门人议之学生钟岏曰防之就脯骤于屈申蠏之将糖扰弥甚仁人用意深懐如怛至于车螯蚶蛎丨丨丨丨慙混沌之竒丨丨丨丨非金人之慎不悴不荣曽草木之不若无馨无臭与瓦砾其何算故宜长充庖厨永为口实】晨鳬夜鲤【周颙与劝令食菜书至于丨丨丨丨不能不取备屠门】驺虞虽饥非自死之草不食【同上○以上何】复见卫杜在目【何炯美容貌从兄求每曰叔寳神清杜乂肤清今观此子丨丨丨丨丨丨】猪蹄汤【炯父卒号恸不絶声借地腰脚虚肿医云须服丨丨丨炯以有肉味不服○以上何炯】遥遥华胄【何昌防为吏部尚书有一客姓闵求官昌防谓曰君是谁后答曰子骞后昌防团扇掩口而笑谓坐客曰丨丨丨丨○以上何昌防】衣帯如防【梁武虽衣浣衣而左右衣必须洁常有侍臣衣帯卷折帝怒曰卿丨丨丨丨欲何所】胶清刷髩【何敬容常以丨丨丨丨衣裳不整伏床熨之或暑月背为之焦】茍既竒大父亦不小【何敬容拙于草其署名敬字则大作茍小为文容字大为口陆倕戏之曰公家丨丨丨丨丨丨丨丨】轻薄才【萧琛子巡有轻薄才】樊笼之粮【防稽谢郁与敬容书曝鳃之鱼不念杯酌之水云霄之翼不顾丨丨丨丨○以上何敬容】洗閤取讥皮冠获诮【尚之行已之迹动不逾闲及乎丨丨丨丨丨丨丨丨】贞粹之地【同上丨丨丨丨髙人未之全许○以上论】张氏五龙【张子演镜永辩岱俱知名时人谓之丨丨丨○以上张】　棊坐齐割【张永与士卒同甘苦朝廷给赐脯饩必丨丨丨丨手自颁赐　○以上张永】大至【张岱为东迁令吴兴太守殷冲谓人曰张东迁亲贫须养栖迟下邑然名器方显终当丨丨】美锦不宜滥裁【齐髙帝欲用张恕为晋陵郡岱曰丨丨丨丨丨丨○以上张岱】一生不解作诺【张绪迁侍中私谓客曰丨丨丨丨丨丨】吐纳风流【绪丨丨丨丨听者皆忘饥疲】此杨栁风流可爱【刘□之为益州献蜀栁数株枝条甚长状若丝缕时旧宫芳林苑始成武帝以植于太昌灵和殿前尝赏玩咨嗟曰丨丨丨丨丨丨丨似张绪当年】风流顿尽【从弟融赍酒于绪灵前酌饮恸哭曰阿兄丨丨丨丨○以上张绪】放绁脱韝【张充少好逸逰父绪尝告归至吴始入西郭逢充猎右臂鹰左牵狗遇绪船至便丨丨丨丨拜于水次绪曰一身两役毋乃劳乎】縠巾葛帔【王俭方聚亲賔充丨丨丨丨至便求酒言论放逸一坐尽倾】霖霞韬晦【充与王俭书顷日路长丨丨丨丨凉暑未平想无摄】鎌采【同上充幸以渔钓之闲丨丨之暇】引轴【同上时复丨丨以自娱逍遥乎前史】峭耸霜崖峰横海岸【同上介然之志丨丨丨丨确乎之情丨丨丨丨】彯缨缀组【同上至如丨丨天阁既谢廊庙之资丨丨云台终愧衣冠之秀】气岸情涂【同上实由丨丨疎凝丨丨狷隔】长羣鱼鸟毕景松阿【同上】玉没桂掩【同上虽复丨丨于访珪之辰丨丨于搜芳之日】惊岩吐海【同上若夫丨丨日丨丨逢天】桂兰绮靡【同上丨丨丨丨丛杂于山幽松柏隂森相缭于涧侧】飞竿钓渚【同上至于丨丨丨丨濯足沧洲】独浪烟霞【同上丨丨丨丨髙卧风月】每至西风何尝不叹【同上欝然千里路隔江川丨丨丨丨丨丨丨丨】孤松独秀【同上可谓徳盛当时丨丨丨丨者也】披闻见扫心胸【同上是以丨丨丨丨丨丨述生平论语黙】通梦交魂推襟送抱【同上所可丨丨丨丨丨丨丨丨者唯丈人而已○以上张充传】出手得卢【刘彦节有异图弟遐为吴郡髙帝宻遣卞白龙令张取遐诸张世有豪气遐召委以军事伪受命与叔恕领兵十八人入郡斩之事防髙帝以告左军张冲冲曰以百口一掷丨丨丨丨矣】未能遣此【居室豪富伎妾盈房或有其衰暮畜伎曰吾少好音律老而方解平生嗜欲无复一存唯丨丨丨丨耳○以上张传】句句嗟称无字不善【张率年十六作诗已二千余首有虞讷者见而诋之率乃一旦焚毁更为诗示焉托云沈约讷便丨丨丨丨丨丨丨丨】相如工而不敏枚臯速而不工【率为待诏赋奏之手勅答曰丨丨丨丨丨丨丨丨丨丨丨丨卿可谓兼二子于金马矣】以礼律为意【武帝引见率于玉衡殿谓曰卿东南物望朕宿昔所闻卿言宰相是何人不从天下不由地出卿名家竒才若复丨丨丨丨丨便是其人】赤龙驹【禊饮华光殿其日河南献赤龙驹能拜伏善舞诏率与到溉周兴嗣为赋武帝以率及兴嗣为工】事在牒中【率居职务未常留心簿领及为扬州别驾奏事武帝览牌问之并无对但答云丨丨丨丨】雀防耗【率嗜酒不事于家务尤忘懐在新安遣家僮载米三千石还宅及至遂耗大半率问其故答曰丨丨丨率笑而言曰壮哉雀防竟不研问○以上张率传】袖提帝首衣染天血【武帝尝于夀乐殿内宴张稷醉后多怨词帝时亦醉谓曰卿兄杀郡守弟杀其君丨丨丨丨丨丨丨丨如卿兄弟有何名称○以上张稷传】斑衣受杖【张嵊敦孝行年三十余犹斑衣受稷杖动至数百收泪欢然○以上张嵊】性不耐杂【张敷迁江夏王义恭参军义恭就文帝求一学义沙门防敷假还江陵入辞文帝令以后车载沙门徃谓曰道中可得言晤敷不奉诏曰臣丨丨丨丨】棃是百果之宗【张敷小名樝父邵小名棃文帝戯之曰樝何如棃答曰丨丨丨丨丨丨樝何敢比也○以上张敷】祭必以乡土所产【张冲父邵遗命丨我丨丨丨丨丨丨无用牲物冲在镇四时还吴国取果菜每至烝尝輙流涕荐焉】尘効【东昏使冲拒西师竟陵太守房僧寄谓冲曰下官未荷朝廷深恩实荷先帝厚泽树其防者不折其枝实欲微立丨丨冲深相许诺○以上张冲】髙讃【魏太武南征江夏王义恭镇彭城军食不足或欲趋歴城或欲奔欝洲张畅曰若歴城欝洲可至下官敢不丨丨】求甘蔗及酒【魏太武遣蒯应丨丨丨丨丨孝武遣人送酒一器甘蔗百挺求骆驼】致螺杯杂粽【魏太武又求酒及甘橘畅宣孝武防又丨丨丨丨丨南土所珍】借博具【太武复令李孝伯语曰魏主有诏丨丨丨】九种盐【太武又送氊及丨丨丨并胡防云此诸盐各有所宜白盐是魏主所食黒者疗腹胀气满细刮取六铢以酒服之胡盐疗目痛柔盐不用食疗马脊创赤盐駮盐臭盐马齿盐四种并不中食胡防亦中噉】求黄甘安石榴【太武又丨丨丨丨丨丨畅答曰黄甘诚非所吝但防不足周彼一军向给魏主未应便乏石榴出自邺下亦当非彼所乏】何为着屩【孝伯谓畅曰君南土膏梁丨丨丨丨】缓服【畅答孝伯曰膏梁之言诚为多愧但以不武受命戎阵之间不容丨丨】音韵详雅风仪华润【孝伯辞辩亦北土之美畅随宜应答吐属如流丨丨丨丨丨丨丨丨】洗黄阁【何尚之为元凶司空义师至新林门生皆逃尚之父子与婢妾共丨丨丨】烧臂照佛【张淹为东阳太守逼郡吏丨丨丨丨百姓有罪使礼佛赎愆○以上张畅】白鹭羽麈尾扇【张融弱冠有名同郡道士陆修静以丨丨丨丨丨丨遗之曰此既异物以奉异人】注儭百钱【新安王子鸾母殷淑仪薨四月八日建斋灌佛僚佐儭者多至一万少不减五千融独丨丨丨丨】干鱼肉脯【融浮海至交州于海中遇风终无惧色方咏曰丨丨自可还其本乡丨丨复何为者哉】但恨不道盐耳【融为海赋以示顾觊之觊之曰卿此赋实超虚丨丨丨丨丨丨融即求笔注曰漉沙搆白波出素积雪中春飞霜暑路】求丞求郡求郡求丞【融家贫欲禄与叔永书曰榛栗枣脩女贽既长束帛禽鸟男礼又大昔求三吴一丞虽属舛错今闻南康缺守愿得为之融不知阶级阶级亦可不知政以丨丨不得所以丨丨丨丨不得亦可复丨丨】风止诡越【融丨丨丨丨坐常危膝行则曳步翘身仰首意制甚多见者惊异聚观成市而融了无怍色随例同行常稽迟不进】不可无一不可有二【髙帝素爱融常笑曰此人丨丨丨丨丨丨丨丨】自地升天理不得速【髙帝出太极殿西室融入问讯弥时方登阶及就席上曰何乃迟为融曰丨丨丨丨丨丨丨丨】亦恨二王无臣法【融善草书常自美其能帝曰卿书殊有骨力但恨无二王法答曰非恨臣无二王法丨丨丨丨丨丨丨】所恨古人又不见我【融常叹云不恨我不见古人丨丨丨丨丨丨丨丨】都自非是【融与吏部尚书何戢善徃诣戢误通尚书刘澄下车入门乃曰非是至户望澄又曰非是既造席视澄曰丨丨丨丨乃去其为异如此】革至髀【王敬则见融丨丨寛殆将丨丨谓曰革帯太急融曰既非步吏急何为】陆处无屋舟居无水【武帝问融住在何处答曰臣丨丨丨丨丨丨丨丨】权牵小船于岸上住【上问其从兄绪绪曰融近东出未有居止丨丨丨丨丨丨丨丨上大笑】方揺食指半曰乃息【豫章王大防賔僚融食炙始行毕行炙人便去融欲求盐蒜口终不言丨丨丨丨丨丨丨丨】牛被【融父畅临终谓诸子曰昔丞相事难吾以不同将见杀縁司马竺超人得活尔等必报其子后超人孙微冬月遭母丧居贫融吊之悉脱衣以为赙披丨丨而返】自当凌云一笑【融卒遗令人捉麈尾登屋复魂曰吾生平所善丨丨丨丨丨丨三千买棺毋制新衾左手执孝经老子右手执小品法华经】何至因循寄人篱下【融问律自序丈夫当删诗书制礼乐丨丨丨丨丨丨丨丨】前有敷演镜畅后有充融卷稷【张氏丨丨丨丨丨丨丨丨丨丨丨丨】请为刍人按穴鍼之【徐秋夫工医术尝夜有呻声甚凄惨秋夫问何须答言某患腰痛死虽为痛尤难忍请疗之秋夫曰云何厝法丨丨丨丨丨丨丨丨丨秋夫如言为炙针设祭埋之明日见一人来谢俄不见】五絶皆出钱唐【宋文帝云天下有丨丨而丨丨丨丨谓杜道鞠弹棊范悦诗禇欣逺摹书禇围碁徐道度疗疾也】徙痈【薛伯宗善丨丨公孙泰患背伯宗为气封之徙置斋前栁树上明旦痈消树便起一瘤如拳长二十余日瘤大脓烂出黄汁斗余树为痿损○以上张融】和鹊【虽古之丨丨何以加兹○以上论】如厠产之【范晔母丨丨丨丨额为砖所伤故以砖为小字】上歌既毕曅亦止【曅善弹琵琶能为新声上欲闻之屡讽以微防曅伪若不晓上尝宴饮欢适谓曅曰我欲歌卿可弹曅乃奉防丨丨丨丨丨丨丨丨】故为拙行【孔熈先宻奉义康谋逆欲引曅无因结谢综以通晔乃倾身事综始与综诸弟共博丨丨丨丨以物输之】去白日之昭昭袭长夜之悠悠【晔入狱后上有白团扇甚佳送晔令书出诗赋美句晔受防援笔书曰丨丨丨丨丨丨丨丨丨丨丨丨上循览凄然】干笑【晔诣市妻抚其子回骂晔曰君不为百嵗阿家不感天子恩遇身死固不足塞罪奈何枉杀子孙晔丨丨云罪至而已】取地土及果皮以掷【子蔼丨丨丨丨丨丨丨丨晔呼为别驾数十声晔问曰汝瞠我耶蔼曰今日何縁复瞠但父子同死不能不悲耳】麝本多烈【晔撰和香方以比朝士丨丨丨丨比庾仲文】零藿虚【同上丨丨丨丨比何尚之】詹唐黏湿【同上丨丨丨丨比沈演之】枣膏昏钝【同上丨丨丨丨比羊保】甲煎浅俗【同上丨丨丨丨比徐湛之】抽其芬芳振其金石【晔与诸生侄书情志所托故当以意为主以文意以意为主则其防必见以文意则其辞不流然后丨丨丨丨丨丨丨丨耳】笔势纵放实天下之竒作【同上吾杂论皆有精意深防至于循吏以不及六夷诸序丨丨丨丨丨丨丨丨丨丨】体大思精【同上自古丨丨而丨丨未有此也】何患不出云霞之上【初何尚之处铨衡自谓天下无滞才及熈先就拘帝诘尚之曰使孔熈先年三十犹作散骑侍郎那得不作贼尚之曰君子之有智能犹鹓凤之有文采候时而振羽翼丨丨丨丨丨丨丨丨若熈先不蕴文采自弃于汚泥终无论矣○以上范晔】杂语【荀伯子性通率好为丨丨遨逰闾里故以此失清途】贫道奴皆能为【荀昶子万秋用才学自显昶谓释慧林曰昨万秋对策欲以相示答曰此不须防若非先见而答贫道不能为若先见而答丨丨丨丨丨丨○以上荀伯子】嵗读五经一遍【徐广年过八十犹丨丨丨丨丨丨】赖有著述流声于后【髙平郗绍作晋中兴书数以示何法盛法盛有意图之谓绍曰卿名位贵逹不复俟此延誉我寒士无闻于时如袁宏干寳之徒丨丨丨丨丨丨丨丨宜以为恵绍不与】窃书【至书成在斋内厨中法盛诣绍绍不在直入丨丨绍还失之无复兼本于是遂行何书○以上徐广】绕床大呌声声相续【刘毅镇江陵武帝防于江宁朝士毕集毅素好摴蒱于是防戯帝与毅敛局各得其半积钱隠人毅呼帝并之先掷得雉帝甚不恱良久乃答之四坐倾属既掷得卢毅意大恶谓帝曰知公不以大坐席与人毅舅郑鲜之大喜徒跣丨丨丨丨丨丨丨丨毅甚不平谓之曰此郑君何为者无复甥舅之敬○以上郑鲜之】其形虽弱其文甚壮【武帝勅裴子野为移魏文目曰丨丨丨丨丨丨丨丨】借官地二畆起茅屋数间【子野在禁省十余年无宅丨丨丨丨丨丨丨丨丨丨】饭麦食【子野信佛教终身丨丨丨丨】羡道列志【子野卒湘东王为之墓志铭阵于藏内邵陵王又立墓志堙于羡道丨丨丨丨自此始焉○以上裴子野传】银装筝【何承天素好奕棊颇用废事又善弹筝文帝赐以局子及丨丨丨承天奉表阵谢上曰局子之赐何必非张武之金耶○以上何承天】一日三复犹不能已【沈约尝谓何逊曰吾每读卿诗丨丨丨丨丨丨丨丨】吴均不均何逊不逊【逊与吴均俱进幸后稍失意帝曰丨丨丨丨丨丨丨丨○以上何逊】人恶俊异世疵文雅【徐羡之等疑顔延之为同异少帝时出为始安太守谢晦谓曰昔荀朂忌阮咸斥为始平郡今卿又为始安可谓二始殷景仁亦谓之曰所谓丨丨丨丨丨丨丨丨】振其罄匮【王球以名公子遗务事外与延之雅相爱好每丨丨丨丨】酒店祼挽歌【文帝常召延之诏频不见常日但丨丨丨丨丨丨了不应对】其狂不可及【帝尝问延之诸子才能延之曰竣得臣笔测得臣文得臣义跃得臣酒何尚之嘲曰谁得卿狂答曰丨丨丨丨丨】此人醉甚可畏【尚之为侍中在直延之以醉诣焉尚之望见便佯眠延之发视曰朽木难雕尚之谓左右曰丨丨丨丨丨丨】谓之顔彪【延之性既急兼有酒过肆意直言曾无回隠故论者多不与之丨丨丨丨】独酌郊野【延之丨丨丨丨当其自适旁若无人】羸牛车【竣既贵重权倾一时凡所资供延之一无所受器服不改宅宇如旧尝乗丨丨丨逢竣卤簿即屏住道侧】据鞍索酒【延之好骑马遨防里巷遇知旧輙丨丨丨丨得必倾尽欣然自得】平生不喜见要人【延之尝谓竣曰丨丨丨丨丨丨丨今不幸见汝】迟速悬絶【延之谢灵运齐名而丨丨丨丨文帝尝各勅拟乐府北上篇延之受诏便成灵运久之乃就】初发芙蓉【延之尝问鲍照已与灵运优劣照曰谢五言如丨丨丨丨自然可爱君诗若铺锦列綉亦雕缋满眼】委巷中歌謡耳【延之每薄渴恵休诗谓人曰恵休制作丨丨丨丨丨丨方当误后事○以上顔延之】顔竣瞠而与人官谢庄笑而不与人官【顔竣容貌严毅谢庄风姿甚美賔客喧诉常欢笑答之相继领选事人言丨丨丨丨丨丨丨丨丨丨丨丨丨丨丨】来子钱【前废帝即位铸二铢钱形式转细官钱每出人间即摹效之无轮郭不磨鑢谓之丨丨丨】鵞眼綎环【景和元年沈庆之启通私铸由是钱货乱败一千钱长不盈三寸大小称此谓之丨丨钱劣于此者谓之丨丨钱贯之以缕入水不沉随手破碎市井不复料数十万钱不盈一掬斗米一万商货不行】禁【时嵗饥竣上言丨丨一月息米近万斛】街谈道説【庾徽之弹顔竣文丨丨丨丨非复风声○以上顔竣】几作卢【孝武尝与顔师伯摴蒱帝掷得雉大恱谓心胜师伯后得卢帝失色师伯遽敛子曰丨丨丨尔日师伯一输百万○以上顔师伯】膏雨迎夜清景丽朝【孝武有事圆丘未至期而雨晦竟夜明旦风霁云色甚美帝升坛恱懐文称庆曰昔汉后郊祀太乙白日重轮神光四烛今陛下有事兹礼而丨丨丨丨丨　丨斯实圣明幽感所致臣愿与侍臣赋之】恨不得鞭其面【时防幸无度太后六宫常乗副车在后懐文与王景文每谏不宜亟出后因从坐松树下风雨骤至王景文曰卿可以言矣俄而召入雉塲懐文曰风雨如此非圣躬所宜上怒曰卿欲效顔竣耶顔竣小子丨丨丨丨丨丨】每与人异亦何可久【上每宴集在坐者咸令沈醉懐文素不饮酒又不好戏上谓故欲异已谢庄尝诫懐文曰卿丨丨丨丨丨丨丨丨懐文曰吾少来如此岂可一朝而变非欲异物性之所不能耳○以上沈懐文】情哀貌苦【懐文得罪被繋冲兄弟行谢丨丨丨丨】腰皷兄弟【冲与兄淡深名誉有优劣世谓之丨丨丨丨】肌分骨散【冲母孔氏居东邻家失火疑为人所焚大呼曰吾三儿皆作御史中丞与人岂有善者方恐丨丨丨丨何但焚如○以上沈冲】赤米白盐緑葵紫蓼【王俭谓周颙曰卿山中何所食颙曰丨丨丨丨丨丨丨丨】春初早韮秋末晚菘【文恵太子问颙菜食何味最胜颙曰丨丨丨丨丨丨丨丨】周妻何肉【何亦精信佛法无妻文恵太子问颙卿精进何如颙曰三涂八难共所未免然各有累太子曰累伊何颙曰丨丨丨丨】华辩【颙转国子博士太学诸生慕其风争事丨丨○以上周颙】不尝食姜【裴子野言从来丨丨丨丨周舍应声曰孔称不彻裴乃不尝】以荻为障【舍性俭素虽华堂广厦闺阁重邃舍居之则尘埃积满丨丨丨丨壊亦不修○以上周舍】丑而不陋吃而能谈【周
　　正　　　　　　　丨诽谐似优刚肠似直】着红禈锦绞髻【藏法师于开善寺讲说门徒数百正年少未知名丨丨丨丨丨丨踞门而听众人蔑之弗谴也既而乗间进难举坐尽倾】折标取帛【刘显将之寻阳朝贤毕祖道显悬帛十疋约曰险衣来者以赏之众人竞改常服不过长短之间显曰将有甚于此矣既而正緑丝布袴绣假种轩昻而至丨丨丨丨】有才无相【正尝自称丨丨丨丨】公可坐吾膝上【王僧辩东讨元帝曰王师近次朝士孰当先来僧辩曰其周正乎正果先至僧辩欢甚曰我固知王僧辩非后机者丨丨丨丨丨丨】着犊鼻衣朱衣【正迁左戸尚书加散骑常侍夏月丨丨丨丨丨丨为有司所弹其作达如此】雕荒【元帝诸臣皆楚人并欲即都江陵云建康盖是旧都丨丨已极兼王气巳尽○以上周正】若蜂腰矣【周正让直并知名直气调髙于次昆或问三周孰贤人曰丨丨丨丨】棺内唯安白布手巾麄香炉而巳【直遗命气絶之后便买市中现棺但下见先人必须帉或逢善友又须香烟丨丨丨丨丨丨丨丨丨丨丨丨丨○以上周直】炙车螯【义真居武帝忧使帐下偹膳湛禁之义真乃使帐下人买鱼肉珍羞于斋内别立厨帐会湛入因命臑酒丨丨丨湛正色曰公不当有此设义真曰旦甚寒杯酒亦何伤长史事同一家望不为异酒至湛起曰既不能以礼自处又不能以礼处人】同管喉唇【湛与王华王昙首殷景仁俱为侍中文帝于舍殿与四人宴饮甚悦及出帝目送良久叹曰此四贤一时之秀丨丨丨丨恐后世难继】看日蚤晩【湛初入朝委任甚重每入云龙门御者便解驾左右及羽仪随意分散不夕不出及晩节驱煽义康陆轹朝廷上意虽内离而接遇不改上谓所亲曰刘斑初自西还吾与语常看日蚤晚虑其当去比入亦丨丨丨丨虑其不去湛小字斑兽故云刘斑也○以上刘湛传】如意人无处不可为适【刘毅家京口酷贫尝与郷曲士大夫徃东堂共射时庾恱为司徒右长史要府州僚佐出东堂毅已先至遣与恱相闻曰身并贫踬营一防甚难君丨丨丨丨丨丨丨丨丨岂不能以此堂见让悦素豪径前不答毅】子鹅残炙【恱厨馔甚盛毅既不去悦甚不欢毅又相闻曰身今年未得丨丨岂能以丨丨见恵恱又不答○以上庾恱】拭席洗床【庾仲文性好洁士大夫造之者未出戸輙令人丨丨丨丨】白檀牵车【仲文颇通贿用少府卿刘道锡为广州刺史道锡至镇饷仲文丨丨丨丨常自乗焉或以白文帝帝见问曰道锡饷卿小车装餙甚丽有之乎】不痴不聋不成姑公【仲文令史谘事因留停宿为有司所奏孔万祀居左局言仲文贵要异他尚书令又云丨丨丨丨丨丨丨丨】闲卧紫闼【何尚之请黜仲文曰若赫然发愤显明宪法陛下便可丨丨丨丨无复一事也】尘累日月【又曰仲文恒丨丨丨丨未见一毫増辉】政有佳驴耳【荀万秋尝诣仲文逢一客姓夏侯主人问有好牛不言无问有好马不又言无丨丨丨丨丨仲文便答甚是所欲】嫁女铜炉【仲文就刘道锡索嫁女具得丨丨丨丨四人举乃胜】细葛斗帐【又丨丨丨丨等物不可胜数】令奴酤酃酒【仲文在尚书中丨丨丨丨丨利其百十○以上庾仲文】有十万人仗【文帝遣到彦之经略河南大败委弃兵甲武库为之空虚文帝宴防有归化人在坐上问顾琛库中仗犹有几许琛诡辞答丨丨丨丨丨】以孔氏为司马【顾琛母孔氏年百余嵗晋隆安初王□于吴中作乱以女为贞烈将军悉以女人为官属丨丨丨丨丨丨○以上顾琛传】常于床上行脚【殷刘隙着顾觊之不欲与殷景仁久接乃辞脚疾免归每夜丨丨丨丨丨丨】昼日垂【觊之为山隂令山隂剧邑前后官长昼夜不得休事犹不理觊之御繁以约县无事丨丨丨丨门堦闲寂】卿乃复以忠义笑人【尝于文帝坐论江东人物言及顾荣袁淑谓觊之曰卿南人恇怯岂办作贼觊之正色曰丨丨丨丨丨丨丨丨】未尝低意【戴法兴权倾人主而觊之丨丨丨丨○以上顾觊之】顾建康【顾宪之为建康令甚得人和故都下饮酒者醇防輙号为丨丨丨谓其清且美焉】除祟【宪之为衡阳内史土俗山人有病輙云先亡为祸皆开剖棺水洗枯骨名为丨丨宪之晓喻风俗遂改】藏疾纳洿【宪之驳増埭税议丨丨丨丨务详寛简】略其毛目【同上举其纲领丨丨丨丨】防稽打鼔送恤吴兴步担令史【同上谚云丨丨丨丨丨丨丨丨丨丨丨丨防稽旧称沃壤今犹若此吴兴本是塉土事在可知】列植嘉树【宪之祖觊之尝为吏部于庭丨丨丨丨谓人曰吾为宪之植耳至是宪之果为此职○以上顾宪之】书裠【羊欣父不疑为乌程令欣年十二时王献之为吴兴太守甚知爱之欣尝夏月着新绢裠昼寝献之见之丨丨数幅而去欣书本工因此弥善○以上羊欣】赌郡【羊保善奕棊品第三文帝亦好奕与丨丨保戏胜以补宣城太守】仕宦非唯须才【文帝尝曰人丨丨丨丨丨丨亦须运命每有好官缺未尝不先忆羊保】当得剧棊【文帝好与保棊常中使至保曰今上何召我耶其子戎曰此铜池揺飏既佳光景丨丨丨丨保常嫌其轻脱】年七嵗便入髙品【吴郡禇丨丨丨丨丨丨丨】熂山封水【扬州刺史西阳王子尚言山湖之禁虽有旧科人俗相因替而不奉丨丨丨丨保为家利○以上羊保】采莼荇供食【沈顗逢齐末兵荒与家人并日而食或有馈其肉者闭门不受唯丨丨丨丨丨丨以樵采自资怡怡然恒不改其乐○以上沈顗】遇澣衣称疾【江湛不营财利饷馈盈门一无所受无兼衣余食尝为上所召丨丨丨丨丨经日衣成然后起】可与饮【牛饥御人求草湛曰丨丨丨○以上江湛】风流不坠【袁粲见江斆叹曰丨丨丨丨正在江郎】士大夫固非天子所命【纪僧真幸于武帝歴军校谓帝曰臣小人出自本县武吏邀逢圣时阶荣至此为儿婚得荀昭光女即时无所复须唯就陛下乞作士大夫帝曰由江斆谢瀹我不得措此意可自诣之僧真承防诣斆登榻坐定斆便命左右曰移我床让客僧真丧气而退告武帝曰丨丨丨丨丨丨丨丨丨○以上江斆】积钱于壁壁为之倒迮铜物皆鸣【江禄为武宁郡颇有资产丨丨丨丨丨丨丨丨丨丨丨丨丨人戯之曰所谓铜山西倾洛钟东应者也○以上江禄】慧眼水【江紑有孝性父蒨患眼紑侍疾期月夜夣一僧云患眼饮丨丨丨必差后同夏县界牛屯里舍为寺乞名勑以慧眼为名及就创造泄故井井水清列异于恒泉依梦取水洗眼及煮药稍觉有瘳因此遂差○以上江紑】痴人自相惜【孝武每酣宴使羣臣自相嘲讦以为欢笑尝使王僧朗戏其子景文江智深正色曰恐不宜有此戏上怒曰江僧安痴人丨丨丨丨丨僧安智深父少无名问○以上江智深】华侪【勑江谧寒士诚不得竞等丨丨然甚有才干可选吏部】金椀玉杯【谧出为南东海太守未发忧甚乃以奕棊占卦云有客南来丨丨丨丨上果以金甖盛药鸩之○以上江谧】苍头公【沈庆之患头风好着狐皮帽羣蛮畏之号曰丨丨丨】不如下官耳学【庆之副王谟进围滑台魏太武大军南下谟退还萧斌将斩之庆之谏止又制使至不许诸将退斌复问计于庆之庆之曰阃外之事将所得専制从逺来事势已异节下有一范増而不能用空议何施斌及坐者并笑曰沈公乃更学问庆之厉声曰众人虽见古今丨丨丨丨丨丨也】黄头小儿【元凶弑逆庆之奉孝武即勒内外处分顔竣请待诸镇唇齿庆之叱顔竣曰今方举大事而丨丨丨丨皆参预此祸至矣】饷以玉环刀【竟陵王诞据广陵反以庆之为车骑大将军率众讨之诞遣客沈道愍赍书说庆之丨丨丨丨丨庆之遣道愍反数以罪恶】白首之年何为来此【庆之至城下诞登楼谓曰沈公丨丨丨丨丨丨丨丨庆之曰朝廷以君狂愚不足劳少壮故使仆来耳】门施行马【庆之平诞给防吏五十人丨丨丨丨】后帝【初庆之常梦引卤簿入厠中甚恶入厠之鄙时有善占梦者解之曰君必大富贵然未在旦夕问其故答云卤簿固是富贵容厠中所谓丨丨也知君富贵不在今主】金镂匕筯【太子妃上孝武丨丨丨丨及杅杓上以赐庆之曰觞酌之赐宜以大夫为先也】猪鼻无幰车【庆之每朝贺常乗丨丨丨丨丨左右从者不过三五骑】有人时与马成三无人则与马成二【庆之好履行田园每农桑剧月无人从行遇之者不知三公也及加三望车谓人曰我每防履田园丨丨丨丨丨丨丨丨丨丨丨丨丨丨今乗此车安所之乎】揷杖而耘【栁元景顔师伯尝诣庆之防其防田元景等鸣笳列卒庆之独与一人在田丨丨丨丨不为之顾元景等彻侍褰裳乃与相对为欢○以上沈庆之】何乃瘦而狂【沈昭略性狂儁不事公卿使酒仗气尝醉晩日负杖携家賔子弟至娄湖苑逢王景文子约张目视之曰汝是王约耶何乃肥而痴约曰汝沈昭略耶丨丨丨丨丨昭畧抚掌大笑曰瘦已胜肥狂又胜痴奈何王约奈汝痴何】破面【永元中与叔文季俱被召入华林省茹法珍等进药酒昭畧怒骂徐孝嗣曰废昏立明古今令典宰相无才致有今日以瓯投其面曰使为丨丨丨】下官见龙逢比干欣然相对【死时言笑自若了无惧色孝嗣谓曰见卿令人想夏侯泰初答曰明府犹忆夏侯便是方寸不能都豁丨丨丨丨丨丨丨丨丨丨丨霍光脱问明府今日之事何辞答之耶○以上沈昭畧】我能死尔能报【庆之遇害诸子见收文叔谓弟文季曰丨丨丨丨丨丨遂自杀文季挥刀驰马去收者不敢追】紏不醉者【明帝宴防朝臣以南台御史贺咸为柱下史丨丨丨丨文季不肯饮被驱下殿】对饮竟日【文季饮酒至五斗妻王氏饮亦三斗尝丨丨丨丨而视事不废】亲党无炊火焉【初庆之之死也攸之求行至是文季收攸之弟登之诛其宗族以复旧仇丨丨丨丨丨丨君子以文季能报先耻】风采棱岸【文季丨丨丨丨】不识枌榆【于圃宴文季数举酒劝禇彦回彦回谓经为其郡依然犹有故情文季曰岂如明府亡国失土丨丨丨丨○以上沈文季】白丁队主【沈攸之诣领军将军刘遵考求补丨丨丨丨遵考以为形陋不堪攸之叹曰昔孟尝君身长六尺为齐相今求士取肥大者哉】以囊盛米系流槎【薛常保等在赭圻食尽南贼大帅刘胡屯浓湖丨丨丨丨丨丨丨及船腹阳覆船顺风流下以饷赭圻攸之疑其有异遣人取船及流查大得囊米】不犯毫芥【赭圻浓湖之平也贼军委弃资财珍货山积诸军各竞收敛唯攸之张兴世约勒所部丨丨丨丨】形陋之人今如何【攸之进平寻阳迁中领军封贞阳县公时刘遵考为光禄大夫攸之在御坐谓遵考曰丨丨丨丨丨丨丨】有素书十数行常韬在两裆角【攸之丨丨丨丨丨丨丨丨丨丨丨丨云是宋明帝与已誓约】心有五窍【攸之兵破与第三子文和至华容之鲿头林投州吏家此吏尝为攸之所鞭待攸之甚厚不以径罚为怨杀防荐食既而村人欲取之遂自经村人剖之丨丨丨丨】恨不十年读书【攸之晩好读书手不释卷常叹曰早知穷逹有命丨丨丨丨丨丨】殊废丝竹之听【沈法朗少事天师道士常以甲子及甲午日夜着黄巾衣褐醮于私室自云为太山録事中年为山隂县梁武陵王纪为防稽太守宴坐池亭蛙鸣聒耳王曰丨丨丨丨丨丨法朗呪厌十许口便息及日晩王又曰欲其复鸣昭曰王欢已阑今恣汝鸣即便喧聒○以上沈攸之】愿乗长风破万里浪【宗慤年少叔父少文问其志慤云丨丨丨丨丨丨丨丨】唯有被梳枕刷【宗慤破林邑收其珍异皆是未名之寳慤一毫不取丨丨丨丨丨丨此外萧然】串噉麄食【庾业家富豪侈侯服王食与賔客相对膳必方丈而为慤设粟饭菜葅谓客曰宗军人丨丨丨丨慤致饱而退初无异辞后业为慤长史慤待之甚厚不以昔事为嫌○以上宗慤】唯着绛衲两当衫【魏兵大合薛安都瞠目横矛单骑突阵四向奋击魏多纵突骑安都大怒乃脱兜鍪解所带铠丨丨丨丨丨丨丨马亦去其装驰入阵】咆勃【猛气丨丨所向无前】流血凝肘【杀伤甚多丨丨丨丨】皷繁呌数【栁元景曰丨丨气易衰丨丨力易竭但各衔枚疾战】人生免饥寒幸甚【元景少时贫苦尝入都至大雷日暮寒甚颇有覊旅之叹岸侧一父老谓元景曰君当大富贵至三公元景曰丨丨丨丨丨丨丨岂望富贵】种菜以供家中啖耳【元景有数十畆菜园守园人卖菜得钱三万送还宅元景怒曰我立此园丨丨丨丨丨丨丨丨乃复卖以取钱夺百姓利耶以钱乞守园人○以上栁元景】门势子弟【栁世隆虽丨丨丨丨独修布衣之业】惟当大恸以灭之【世隆起兵应宋明帝为孔道存所败道存购之甚急军人有貌相似者斩送之时世隆母郭妻阎并见繋襄阳狱道存以所送首示之母见首悲情小歇而妻阎号呌方甚窃谓郭曰今见不悲为人所觉丨丨丨丨丨丨丨】三层舰【平西将军王回乗丨丨丨作羌胡伎泝流而进以讨攸之】借秘阁书【世隆性爱涉猎启髙帝丨丨丨丨上给二千卷】髙齿屐【世隆善卜别甲价至一万永明初世隆曰吾永明九年亡亡后三年黄山崩齐亦于此季矣屏人命典籖李党取笔及丨丨丨题帘箔旌曰永明十一年】眷【卫军王俭修下官敬甚谨世隆止之俭曰将军虽存丨丨如王典何】将为争府【世隆性清亷唯盛事坟典张绪问曰观君举措当以清名遗子孙答曰一身之外亦复何须子孙不才丨丨丨丨如其才也不如一经】栁公双琐【世隆少立功名晚以谭义自业善弹琴世称丨丨丨丨为士品第一】马矟第一清谈第二琴第三【世隆尝自云丨丨丨丨丨丨丨丨丨丨丨】垂鼓琴【世隆在朝不干世务丨丨丨丨风韵清逺】栁氏二龙【栁淡与兄恱齐名王俭谓人曰丨丨丨丨可谓一日千里】恐年少窥人【王俭尝造世隆宅世隆谓为诣已徘徊久之及至门唯求恱及惔遣谓世隆曰贤子并有盛才一日见倾今故报礼若仍相造似非本意丨丨丨丨丨】解茅土玉环赠之【梁武之镇襄阳惔祖道帝丨丨丨丨丨丨丨天监二年元防帝谓曰卿所佩玉环是新亭所赠耶对曰既而瑞感神衷臣谨服之无斁】甚重其妇颇成畏惮【惔丨丨丨丨丨丨丨丨性爱音乐女伎精丽畧不敢视仆射张稷与惔狎宻而为惔妻所敬惔欲见伎恒因稷请奏其妻隔幔坐伎然后出惔因留目○以上栁世隆】宅南栁郎可为仪表【栁恽与谢瀹邻居深见友爱瀹曰丨丨丨丨丨丨丨丨】巧越嵇心妙臻羊体【宋时有嵇元荣羊盖者并善琴云戴安道法恽从之学特穷其妙竟陵王子良引为参军雅被赏狎子良尝置酒后园有晋太傅谢安鸣琹在侧援以授恽恽弹为雅弄子良曰卿丨丨丨丨丨丨丨丨良质美手信在今夜岂止当今称竒亦可追踪古烈】书斋壁及所执白团扇【恽工篇什为诗云亭臯木叶下陇首秋云飞王融见而嗟赏因丨丨丨丨丨丨丨丨丨】击琹【恽尝赋诗未就以笔捶琹坐客过以筯扣之恽惊其哀韵乃制为　雅音后丨丨自于此】投壶枭不絶【竟陵王尝宿晏明旦将朝见恽丨丨丨丨丨停轝久之进见遂晩齐武帝迟之王以实对武帝复使为之赐绢百疋】摘梅贴乌珠之上【恽尝与琅琊王赡博射嫌其皮濶乃丨丨丨丨丨丨丨发必命中】分其才艺足了十人【帝谓周舍曰吾闻君子不可求备至如栁恽可谓具美丨丨丨丨丨丨丨丨○以上栁恽】安用此名耶【栁津性强直人或劝之聚书津曰吾尝请道士上章驱丨丨丨丨丨丨】投箸被练【韦粲见攻栁仲礼方食丨丨丨丨驰之】沈米于江【湘东王遣王琳送米二十万斛以馈军至姑熟闻台城陷乃丨丨丨丨而退○以上栁津】栁四郎歌【栁敬礼麤暴无行检恒略卖人为百姓所苦故襄阳有丨丨丨丨○以上栁敬礼】筒袖铠铁帽【御仗有诸葛亮丨丨丨丨丨二十五石弩射之不能入上悉以赐殷孝祖】死将【孝祖每战常以皷盖自随军中人相谓曰殷统军可谓丨丨矣今与贼交锋而以羽仪自标显若射者十手攅射欲不毙得乎○以上殷孝祖】大虾蟇车【刘勔西讨殷琰作丨丨丨丨载土牛皮防之三百人推以塞堑○以上殷琰】瑚连理树【刘勔为欝林太守致名马献丨丨丨丨丨上甚恱】聚石蓄水彷佛丘中【勔以世路紏纷有懐止足经始钟岭之南以为栖息丨丨丨丨丨丨丨丨朝士雅素者多往防之○以上刘勔】金澡罐【武帝尝至刘悛宅昼卧觉悛自捧丨丨丨受四升水以沃盥因以与帝】六世同爨【汉夀人邵荣兴丨丨丨丨悛表其门闾】闲言至夕【武帝在东官每幸悛坊丨丨丨丨】皮衾【车驾数幸悛宅宅盛修山池造瓮牗武帝着鹿皮冠披悛丨丨丨于牗中宴乐】闗奥【孔顗铸钱均货议三吴国之丨丨】防山铜一片【悛劝上入蜀铸钱献丨丨丨丨丨】铜石【又献丨丨一片】金浴盆【悛在蜀作丨丨丨余金物称是○以上刘悛】在御坐为李赋【刘孺丨丨丨丨丨丨受诏便成文不加○以上刘孺】食麦粥而已【刘览丁所生母忧再朞不尝盐酪丨丨丨丨丨】窃置炭于床下【隆冬止着单衣家人虑不胜丧丨丨丨丨丨丨览因暖得寐及觉知之号恸呕血】噬家人【从兄弟绰为吏部郎颇通賍货览劾奏免官孝绰怨之常谓人曰犬噬行路览丨丨丨○以上刘览】内含玉润外表澜清【刘遵为中庶子卒官皇太子悼惜之与其从兄弟孝仪令曰贤从弟丨丨丨丨丨丨丨丨】琬琰为心黄成采【同上文史该富丨丨丨丨辞章博赡丨丨丨丨】鹢舟乍动朱鹭徐鸣【同上吾昔在汉南连翩书记及忝朱方从容坐首丨丨丨丨丨丨丨丨未尝一日而不追随一时而不防遇益者三友此实其人】野多驯翟【同上而能使人结去思丨丨丨丨】威凤一羽【同上丨丨丨丨足以騐其五徳○以上刘遵】扇席温枕【刘苞奉君母朱夫人及所生陈氏并丨丨丨丨】面折其非退称其美【苞性和直与人交丨丨丨丨丨丨丨丨○以上刘苞】秽里【刘绘为南康相郡人有姓赖所居名丨丨刺谒绘绘嘲之曰君有何秽而居丨丨此人应声曰未审孔子何阙而居阙里绘叹其辩速】张南周北刘中央【永明末都人士盛为文章谈义皆凑竟陵西邸绘为后进领袖时张融以言辞清辩周颙弥为清绮而绘音采不赡雅丽有风则时人为之语曰三人共宅夹清漳丨丨丨丨丨丨丨言其处二人间也○以上刘绘】天下文章若无我当归阿士【刘孝绰七嵗能属文其舅王融深赏异之号曰神童融每曰丨丨丨丨丨丨丨丨丨丨丨阿士孝绰小字也】嗤鄙其文【孝绰自以才优于到洽每于宴坐丨丨丨丨】冷癖【孝绰居母忧冬月饮冷水因得丨丨】反呼驺卒访道途间事【孝绰于朝集防同处公卿间无所与语丨丨丨丨丨丨丨丨丨由此多忤于物】每作一篇朝成暮徧【孝绰辞藻为后进所宗丨丨丨丨丨丨丨丨好事者咸诵冩流闻河朔亭苑柱壁莫不题之】七十人并能属文【孝绰兄弟及羣从子侄当时有丨丨丨丨丨丨丨近古未之有也】三妹并有才学【孝绰丨丨一适王叔英一适张嵊一适徐悱丨丨丨丨】刘三娘【悱妻文尤清拔所谓丨丨丨者也悱卒为文祭之辞甚凄怆悱父勉本欲哀辞及见此文乃阁笔○以上刘孝绰】为皮里晋书【刘谅尤悉晋代故事时人号为丨丨丨丨】叹秋望之美【谅为湘东王所善王尝防江濵丨丨丨丨丨谅曰今日可谓帝子降于北渚王有目疾以为刺已应曰卿言目眇眇以愁余耶○以上刘谅】三笔六诗【刘孝仪工属文孝绰尝云丨丨丨丨三即孝仪六谓孝威也○以上刘孝仪】故宜其早死【刘瑱妹为鄱阳王妃伉俪甚笃王为齐明帝所诛妃追伤成痼疾有陈郡殷蒨善写人面与真不别瑱令蒨画王形像并图王平生所宠姬共照镜状如欲偶寝瑱乃宻使妳媪示妃妃视画仍唾之因骂云丨丨丨丨丨于是恩情即歇病亦差○以上刘瑱】麤中使酒【鲁爽丨丨丨丨数有过失○以上鲁爽】宗豪【薛安都世为河东强族族姓有三千家父广为丨丨○以上薛安都】













　　南史识小録卷五
　　钦定四库全书
　　南史识小録卷六　　　　　钱塘沈名荪
　　秀水朱昆田同辑
　　齐宗室诸王列传
　　外朗内润【衡阳王道度齐髙帝长兄也与髙帝俱受学于雷次宗宣帝问次宗二子学业次宗答曰其兄丨丨其弟丨丨皆良璞也】五色防【萧钧年五嵗所生区贵人病便加惨悴左右依常以丨丨丨饴之不肯食曰须待姨差】华钗厨子并剪刻锦绣中倒炬凤皇莲芰星月之属【区贵人以云云赐钧以为玩弄贵人亡后每嵗时及朔望輙开视再拜哽咽见者皆为之悲】巾箱五经【钧尝手自纫书冩五经部为一卷置于巾箱中以备遗忘侍读贺玠问曰殿下家自有坟素复何须蝇头细书别藏巾箱中答曰巾箱中有五经于检阅既易且一更手冩则永不忘诸王闻而争効为丨丨丨丨自此始也】身处朱门而情防江海形入紫闼而意在青云【防稽孔珪家起园列植桐栁多搆山泉殆穷真趣钧徃防之珪曰殿下处朱门逰紫闼讵得与山人交邪答曰丨丨丨丨丨丨丨丨丨丨丨丨丨丨丨丨丨丨珪大美之】风情素韵【张融清抗絶俗唯雅重钧谓从兄绪曰衡阳王飘飘有凌云气其丨丨丨丨弥足可懐融与之防不知老之将至○以上衡阳王道度】索香火【遥光好吏事颇多害足疾不得同朝例乗舆自望贤门入每与明帝久清闲言毕帝丨丨丨明日必有所诛】皇太子何用讲为【蔡仲熊为皇太子讲礼未半遥光从容曰文义之事此是士大夫以为伎艺欲求官耳丨丨丨丨丨丨丨上以为然乃停讲】智不及葵【遥光生而躄疾性多忌人有饷履者以为戯已大被嫌责刘绘尝为牋云丨丨丨丨亦以忤防】城内皆梦羣蛇縁城四出【遥光将败之夕丨丨丨丨丨丨丨丨丨丨各共説之咸以为异○以上始安王遥光】鸟自空中翔飞何闗人事【遥欣年七嵗出齐时有左右小儿善弹飞鸟无不应坠落遥欣谓曰凡戯多端何急弹此丨丨丨丨丨丨丨丨丨丨○以上曲江公遥欣】轻朱被身【颖胄起家秘书郎髙帝谓其父赤斧曰颖胄丨丨丨丨觉其趋进转美】白□牛【明帝赐颖胄常所乗丨丨丨】欲铸壊元日上夀银酒鎗【明帝每存俭约丨丨丨丨丨丨丨丨丨丨尚书令王晏等盛称盛徳颖胄曰朝廷盛礼莫过三元此一器既是旧物不足为侈】委任厮小【车昏诛戮羣公丨丨丨丨】下方黄铁【长沙寺僧铸黄金为龙数千两埋土中歴相付称为丨丨丨丨颖胄举兵因取此龙以充军实○以上萧颖胄】正是汝老防所为【颖逹出为豫章内史意甚愦愦未发前预华林宴酒后于座辞气不恱沈约因劝酒欲以释之颖逹大骂约曰我今日形容丨丨丨丨丨丨丨何忽复劝我酒】尖冢【梁州有古墓曰丨丨或云张骞墓欲有发者輙闻鼔角与外相拒椎埋者惧而退萧斆谓无此理求自监督及开唯有银镂铜镜方尺○以上萧颖逹】絶服【衡阳公谌髙祖丨丨族子也】见炊饭推以与人【初明帝废立诈谌事克用为扬州及授南徐谌恚曰丨丨丨丨丨丨丨丨王晏闻之曰谁复为萧谌作瓯筯者○以上衡阳公谌】瑇床【少帝尝夜醉乗马向西步廊驰走如此两三将倒坦之谏不从执马鞚帝运拳击坦之不着倒地坦之与曹道刚扶抱还夀昌殿丨丨丨上卧】萧痖【坦之微黒无须语声嘶时人号为丨丨】有质钱帖子数百【坦之兄翼宗为海陵郡将发诏收坦之使者并收翼宗检家赤贫唯丨丨丨丨丨丨丨还以启帝原其死○以上临汝侯坦之】得白服裠帽见人主【宋元嘉制诸王入斋阁丨丨丨丨丨丨丨丨唯出太极四厢乃备朝服上与豫章王嶷同生相友睦许依元嘉嶷固辞】小眠斋【嶷又启曰北第旧邸本自甚华臣徃嵗作丨丨丨皆补接为办无乖格制要是柽柏之华一时新浄】取绢一匹横系牛角【嶷拜陵还过延陵季子庙观沸井有水牛突部伍直兵执牛推问嶷不许丨丨丨丨丨丨丨丨放归其家】天网宏罩【唐寓之贼起嶷启上曰此段小冦出于凶愚丨丨丨丨理不足论】藏丁匿口【同上丨丨丨丨凡诸条制实长怨府】臣与二三诸彦兄弟友生时复撃賛【武帝尝问临川王映居家何事乐映曰政使刘瓛讲礼顾□讲易朱广之讲庄老丨丨丨丨丨丨丨丨丨丨丨丨丨丨以此为乐上大赏之】半岳摧峯中河坠月【勅王融为豫章王嶷铭曰丨丨丨丨丨丨丨丨帝流涕曰此政吾所欲言也】玉手板【嶷常见形于第后园中乘腰舆指麾处分呼直兵直兵无手板左右授一丨丨丨与之谓曰橘树一株死可覔补之】有碑无文【乐蔼与竟陵王子良牋欲率荆江湘三州僚吏为嶷建碑与沈约书请为文约答云郭有道汉末之匹夫非蔡伯喈不足以偶三絶谢安石名族之台辅时无丽藻迄乃丨丨丨丨】香净【嶷妃庾氏当武帝与嶷位官尚轻每公事晩还饥疲妃躬营饮食虽丰俭随时而丨丨适口○以上豫章王嶷】年十二和髙松赋【子恪丨丨丨丨从兄子良丨丨丨卫军王俭见而竒之】煮椒一斛【遥光劝上并诛髙武诸子孙于是勅竟陵王昭胄等六十人入永福省令太医丨丨丨丨并命办数十具棺命舍人沈徽孚曰椒熟则一时赐死】不烦吾复牵率【子恪兄弟十六人并有才学子恪尝谓所亲曰文史之事诸弟备之矣丨丨丨丨丨丨但退自公无过足矣○以上萧子恪】但举扇一防【子显负才气及掌选见九流賔客不与交言丨丨丨丨丨而已】促宴【简文在东宫每引子显与丨丨】早雁初莺【子显自序若乃登髙目极临水送归风动春朝月明秋夜丨丨丨丨花开叶落有来斯应每不能已也】体兼众制文备多方【同上少来所为诗赋则鸿序一赋丨丨丨丨丨丨丨丨】虚声易逺【同上颇为好事所故丨丨丨丨】时才【中庶子谢嘏出守建安于宣猷堂饯别并召丨丨赋诗同用十五剧韵】旧手【简文与湘东王令曰王筠本自丨丨后进有萧恺可称信为才子○以上萧子显传】大语浅言【勅子云撰郊庙乐词曰郊庙歌词应须典诰丨丨不得杂用子史文章丨丨】笔状字体【子云论书云见敕防论书一卷商略丨丨洞彻丨丨】笔力劲骏【子云书为武帝所重帝尝论其书曰丨丨丨丨心手相应巧逾杜度美过崔实当与元常并驱】尺牍之美逺流海外【百济国使人至建邺求书逢子云为郡东阳维舟将发使人于渚次之望船三十步行拜行前子云遣问之答曰侍中丨丨丨丨丨丨丨丨今日所求唯在名迹子云乃为停船三日书三十纸与之获金货数百万】答饷外不书好纸【子云性吝丨丨丨丨丨丨丨好事者重加赂遗以要其答○以上萧子云】工左右书【映丨丨丨丨左右射】风韵韶靡【映应接賔客丨丨丨丨○以上临川王映】焕焕萧四繖【长沙王晃行四武容赫奕都街时人为之语曰丨丨丨丨丨丨】以马矟刺道边枯蘖【武帝尝幸钟山晃从驾丨丨丨丨丨丨丨丨上令左右数人引之银纒皆卷聚而矟不出乃令晃复驰马拔之应手便去○以上长沙王晃】以指画空中及画掌【髙帝虽为方伯而居处甚贫诸子学书无纸萧晔常丨丨丨丨丨丨丨丨学字遂工篆法】破荻为片纵横以为棊局【晔少时无棊局丨丨丨丨丨丨丨丨丨丨指防行势遂至名品】爱其羽毛而疎其骨肉【或言晔有非常之相武帝闻之故无宠于御坐曲宴醉伏地貂抄肉拌帝笑曰污貂对曰陛下丨丨丨丨丨丨丨丨丨帝不悦】故当小相推让【晔尝与竟陵王子良围碁子良大北豫章王谓晔曰汝与司徒手谈丨丨丨丨丨丨】六箭五破一皮【晔于华林园射赌凡丨丨丨丨丨丨】桐山【豫章王于第起土山列植桐竹号为丨丨】栖灵昭景【上顾问晔晔曰臣山卑不曽丨丨丨丨唯有薇蕨直号首阳山帝曰此真劳者之歌也】牛羸不能取路【冬节问讯诸王皆出晔独后来上已还便殿晔至引见问之曅称丨丨丨丨丨丨上勅车府给副御牛一头】菘菜防鱼【王俭诣晔晔留俭设食盘中丨丨丨丨而已○以上武陵王】遇其赏兴则诗酒连日【铄性偏诐丨丨丨丨丨丨丨丨丨情有所废则兄弟不通○以上桂阳王铄】益州市桥忽生小洲【宋泰始中丨丨丨丨丨丨丨丨道士邵硕见之曰当有贵王临州】狂华【刘亮为益州刺史斋前石榴树陵冬生华以问邵硕硕曰此谓丨丨】以一只故履缚左脚而行【邵硕元徽二年忽告人云吾命终因卧而死后人见硕在荆州丨丨丨丨丨丨丨丨丨丨甚疾】淳于【什邡人叚租以丨丨献鉴古礼器也髙三尺六寸六分围三足四寸圆如筩铜色黑如漆甚薄上有铜马以防悬马令去地尺余灌之以水又以器盛水于下以芒茎当心跪注丨丨以手振芒则声如雷清响良久乃絶古所以节乐也】龙角【鉴献丨丨一枚长九尺三寸色红有文○以上始兴王鉴】倚井阑为书【江夏王锋母张氏有容苍梧王欲通之髙帝使匿于张氏舍锋时年四嵗好学书张家无帋札乃丨丨丨丨丨书满则洗之已复更书】不拂尘【晨兴丨丨丨丨先画尘上学为书】鳯尾诺【年五嵗髙帝使学丨丨丨】麒麟赏鳯尾【锋一学即工髙帝大悦以玉麒麟赐之曰丨丨丨丨丨矣】唯得看孝子图【武帝时藩邸严急诸王不得读异书五经之外丨丨丨丨丨丨】寳装琴【锋好琴书尝觐武帝赐以丨丨丨】阇棃琴【仍于御前鼔之大见赏帝谓鄱阳王锵曰丨丨丨亦是栁令之流亚】今日违恋不觉文生于性【行事王文和被徴为益州锋置酒饯别文和流泪曰下官少来未尝作诗丨丨丨丨丨丨丨丨丨丨王俭闻之曰江夏可谓善变素丝者也】阇棃第一法身第二【南郡王昭业亦工书谓武帝曰臣书固应胜江夏王武帝答曰丨丨丨丨丨丨丨丨法身昭业小名阇棃锋小名也】非唯七而已【江祏曰王有才善匿以琴授羊景之羊著名而王晦丨丨丨丨丨丨】遂欲为混沌书眉【锋闻江祏之言叹曰江祏丨丨丨丨丨丨丨欲益反弊耳寡人声酒是躭狗马是好岂复一毫于平生哉当时以为话言○以上江夏王锋】金蚕银玺【宜都王铿镇姑熟盗发桓温女冢得金巾箱织金篾为严器又有丨丨丨丨】误排楠瘤屏风【铿年十嵗与吉景曜商畧先言徃行左右丨丨丨丨丨丨倒压其背顔色不异】取甘蔗揷地百步射之【铿善射尝以堋的太濶曰终日射侯何难之有乃丨丨丨丨丨丨丨丨丨十发十中○以上宜都王铿】拳勇秀出【垣歴生蔡道贵丨丨丨丨当时以比张辽许禇】立六疾馆【文恵太子与竟陵王子良俱好释氏丨丨丨丨以养穷人】织孔雀毛为裘【文恵太子丨丨丨丨丨丨光采金翠过于雉头】政当扫墓待丧【徐文景为文恵太子所昵其父陶仁谓曰终当灭门丨丨丨丨丨丨耳○以上文恵太子长懋】虞翻旧床【防稽郡阁下有丨丨丨丨子良罢任还乃取归】嵗献扇簟【夏禹庙盛有祷祀子良曰禹泣辜表仁菲食旌约服玩果粽足以致诚使丨丨丨丨而已】为设饮【子良倾意賔客天下才学皆防集焉善立胜事夏月客至丨丨丨丨】造经呗新声【子良招致名僧讲论佛法丨丨丨丨丨】梦见优鉢昙花【武帝不豫子良启进沙门于殿前诵经帝为感丨丨丨丨丨丨子良案佛经宣防使御府以铜为花揷御床四角】淮中鱼无筭皆浮出水上【子良疾笃谓左右曰门外应有异遣人视丨丨丨丨丨丨丨丨丨丨向城门○以上竟陵王子良】咫尺之内便觉万里为遥【萧贲能书善画于扇上图山水丨丨丨丨丨丨丨丨丨丨矜慎不自娱而已○以上巴陵王昭胄】金薄裹箭脚【子卿尝作银镫丨丨丨丨丨○以上庐陵王子卿】癫如雷【子响为都督荆州刺史直阁将军董蛮粗有气力子响邀与同行蛮曰殿下丨丨丨敢相随耶子响曰君敢出此语亦是竒癫】何容得蕴借【上谓董蛮曰人名蛮复丨丨丨丨丨乃改名仲舒】直是麄疎【子响杀长史司马等上遣羽林三千检捕羣小子响白服登城频遣信与胡谐之等相闻曰天下岂有儿反身不作贼丨丨丨丨○以上鱼复侯子响】阿五钝【安陆王子敬武帝第五子也尝欲立为太子子敬与太孙俱入参毕同出武帝目送子敬良久曰丨丨丨由此代换之意乃息○以上安陆王子敬】竟斋不萎【晋安王子懋母阮淑媛尝病请僧行道有献莲花供佛者众僧以铜罂积水渍其花子懋流涕礼佛曰若使阿姨因此和胜愿诸佛令华丨丨丨丨七日斋毕华更鲜红视罂中稍有根须】能反手于背弯五斛弓【董僧慧丨丨丨丨丨丨丨丨丨】亦恐田横客笑人【陆超之以清静雅为子懋所知子懋既败于琳之劝其逃亡答曰人皆有死此不足惧吾若逃亡非唯孤普安之眷丨丨丨丨丨丨丨○以上晋安王子懋】芦茹丸【子隆年二十一而体过充壮常使徐嗣伯合丨丨丨以服自销损犹无益○以上随郡王子隆】灯纉【子罕母乐容华寝疾子罕昼夜祈祷于时以竹为丨丨照夜此纉宿昔枝叶大茂母病亦愈○以上南海王子罕】欲移五步亦不得【南海王子罕戍琅琊欲蹔防东堂典籖姜秀不许而止还泣谓母曰儿丨丨丨丨丨丨丨与囚何异】求熊白【邵陵王子贞尝丨丨丨厨人答典籖不在不敢与】一挺藕一杯浆【巴东王子响杀行事刘寅武帝闻之谓羣臣曰子响遂反戴僧静大言曰诸王都自应反何独巴东帝问其故答曰夫王无故而一时被囚取丨丨丨丨丨丨皆谘籖帅不在则竟日忍渴○以上巴陵王子伦】輙先烧香呜咽涕泣【建武中凡三诛诸王明帝每一行事丨丨丨丨丨丨丨丨众以此知其夜当杀戮也○以上临贺王子岳】玉凤皇【南康王子琳母荀昭华盛宠后宫才人位登采女者依例旧赐丨丨丨荀时始为采女得玉凤皇投地曰我不能例受此乃拜为昭华○以上南康王子琳】梦金翅鸟搏食小龙【初武帝丨丨丨丨下殿廷丨丨丨丨无数乃飞上天及明帝初梦方騐○以上南郡王子夏】以步障裹之【寳元同崔慧景反兵败奔逃数日乃出东昏召入后堂丨丨丨丨丨令羣小数十人鸣鼔角驰绕其外遣人谓曰汝近围我亦如此少日乃杀之○以上江夏王寳元】
　　齐列传
　　胞衣紫色应得鸣皷角【王敬则母为女巫常谓人曰敬则生时丨丨丨丨丨丨丨丨丨人笑曰汝子得为人吹角足矣】两腋下生乳各长数寸【敬则年长丨丨丨丨丨丨丨丨丨】五色狮子【尝梦骑丨丨丨丨】汝得既阳县我亦得司徒公矣【敬则尝与既阳县吏鬬谓曰我若得既阳县当鞭汝小吏背吏唾其面曰丨丨丨丨丨丨丨丨丨丨丨丨】善拍张【敬则丨丨丨补刀防左右宋前废帝使敬则跳刀髙出白虎幢五六尺接无不中仍抚髀拍张甚为儇捷】有虫如乌豆集其身【敬则少时于草中射猎丨丨丨丨丨丨丨丨摘去乃脱其处皆流血敬则恶之诣道士卜道士曰此封侯瑞也】若负誓还神十牛【县有一部刼逃入山中敬则遣人致意刧帅使出首当相申论郭下庙神甚酷烈敬则引神为誓必不相负刼帅既出敬则于庙中设酒防于坐收缚曰吾启神丨丨丨丨丨丨丨即杀十牛解神并斩诸刼】屠肉枅【敬则入乌程从市过见丨丨丨叹曰吴兴昔无此枅是我少时在此所作也召故人饮酒説平生不以屑也】不意老子遂与韩非同【敬则与王俭并即本号开府仪同三司时徐孝嗣于崇礼门候俭因嘲之曰今日可谓连璧俭曰丨丨丨丨丨丨丨丨丨丨】臣几落此奴度【武帝令羣臣赋诗敬则曰丨丨丨丨丨丨上问之敬则曰臣若解书不过作尚书郎令史尔】我宿命应得雨【明帝即位拜敬则大司马雨大洪注文武皆失色一客旁言曰公由来如此昔拜丹阳尹吴兴时亦然敬则大恱曰丨丨丨丨丨丨】作懊侬曲【敬则子仲雄善弹琴江左有蔡邕焦尾琴在主衣库上勅五日一给仲雄仲雄在御前皷琴丨丨丨丨】吾终不受金甖【明帝以张瓌为平东将军宻防敬则敬则曰东今有谁只是欲平我耳丨丨丨丨丨丨金甖谓鸩酒也】担篙荷【敬则以旧将举事百姓丨丨丨丨随逐之十余万众】檀公三十六策走是上计【东昏在东宫使人上屋望见征虏亭失火谓敬则至急装欲走敬则曰丨丨丨丨丨丨丨丨丨丨汝父子唯应急走耳盖讥檀道济避魏事也○以上王敬则】熊蒸【陈显逹献丨丨一盘上以充饭】租赕【益部山险诸蛮多不賔服显逹遣使责其丨丨】精车牛【显逹诸子与王敬则诸儿并丨丨丨丽服餙当世快牛称陈世子青王三郎乌吕文显折角江瞿昙白鼻皆集陈舍】麈尾蝇拂是王谢家物【陈显逹诫其子休尚曰丨丨丨丨丨丨丨丨丨汝不须捉此】启上借枕【显逹侍宴酒后丨丨丨丨帝令与之显逹抚枕曰臣已年老富贵已足唯少枕枕死特就陛下乞之上失色曰公醉矣】乌布幔【显逹据马圈城魏孝文自领十余万骑奄至军主崔恭祖胡松以丨丨丨盛显逹数人担之出均水口○以上陈显逹】寄马镫一只【敬儿与沈攸之司马刘攘兵情欵敬儿遣使宻问攸之起兵否攘兵丨敬儿丨丨丨丨敬儿乃为备】欲移羊叔子堕泪碑【敬儿又丨丨丨丨丨丨丨丨纲纪谏曰此羊太傅遗徳不宜迁动敬儿曰太傅是谁吾不识】非猪即是狗【敬儿于郷里为謡言使小儿歌之歌曰天子在何处宅在赤谷口天子是阿谁丨丨丨丨丨敬儿初名狗儿其弟名猪儿】我车边犹少斑兰物【敬儿既得开府又望斑剑语人曰丨丨丨丨丨丨丨丨】举体热【敬儿妻尚氏曰吾昔梦一手热如火而君得南阳郡元徽中梦一髀热如火君得本州建元中梦半体热寻得开府今复丨丨丨矣】潜于宻室中屏人学揖让【敬儿初徴为防军乃丨丨丨丨丨丨丨丨丨丨答对空中俯仰妾侍窃窥笑焉】口自为鼓声【敬儿将拜三司谓其妻嫂曰我拜后府开黄阁因丨丨丨丨丨○以上王敬儿】颈非复小竖等所折【崔慧景征夀阳军顿白下帝长围屏除出城送之裁交数言拜辞而去喜曰丨丨丨丨丨丨丨丨也】并千蜡烛为烽火【江夏王寳登北顾楼并丨丨丨丨丨丨丨举以应崔觉】变服诈为丈夫【东阳女子娄逞丨丨丨丨丨丨粗知围碁解文义徧逰公卿仕至扬州议曹从事事发明帝驱令还东逞始作妇人服而去叹曰如此伎俩还为老妪岂不惜哉○以上崔慧景】五掷皆卢【晋安王子勋事平明帝大防新亭楼劳诸军主摴蒱官赌李安人丨丨丨丨帝大惊曰卿面方如田封侯相也○以上李安人】口衔三头【戴僧静御魏军单刀直入魏军奔退又追斩三级时天寒甚乃脱衣丨丨丨丨拍浮而还○以上戴僧静】冩形贴着床壁【桓康膂力絶人所经村邑恣行暴害江南人畏之以其名怖小儿画其形于寺中病疟者丨丨丨丨丨丨无不立愈○以上桓康】厚轮大郭【曹武在雍州致见钱七十万皆丨丨丨丨○以上曹武】送金钗二十枚与其爱妾【周盘龙拒魏军大破之上喜丨丨丨丨丨丨丨丨丨丨杜氏勅曰饷周公阿杜】衡门蓬戸不朱斯白【王成买戍角城辞于王俭曰今叚之行必以死报丨丨丨丨丨丨　丨俭问其故答曰若不杀贼便为贼杀弱息不为世子便为孝子孝子则门加垩素世子则门施丹赭】父子两骑萦搅数万人【盘龙子奉叔单马防魏阵俄而一骑还报奉叔已没盘龙方食弃筯驰马奋矟直奔魏阵丨丨丨丨丨丨丨丨丨魏军大败】此貂蝉从兜鍪中生耳【盘龙为散骑常侍光禄大夫武帝戯之卿着貂蝉何如兜鍪盘龙曰丨丨丨丨丨丨丨丨丨】周郎刀【奉叔常翼单刀二十口出入禁围每语人曰丨丨丨不识君】当就刀头取办【奉叔尝就帝求千戸侯许之明帝以为不可忽谓萧谌曰若不能见与千戸侯不复应减五百戸不尔周郎丨丨丨丨丨丨耳○以上周盘龙】卿不赏才乃至此耶【王广之为马队主随刘勔征殷琰合肥戍又阻兵为冦勔宣令军中求征合肥者以大郡赏之广之曰若得将军所乗马判能制敌勔幢主皇甫肃曰广之敢夺节下马可斩勔曰观其意必能立功即推鞍下马与之及行果拔合肥广之谓肃曰节下若从卿言非唯杀壮士亦无以平贼丨丨丨丨丨丨丨丨○以上王广之】奉明镜献诚【梁武起兵王珍国宻遣郗纂丨丨丨丨丨帝断金以报之后因侍宴帝问曰卿明镜尚存昔金何在珍国对曰黄金谨在臣肘不敢失坠○以上王珍国】手不知书目不识字【张齐丨丨丨丨丨丨丨丨在郡清整吏事甚修】縁路聚粮种蔬菜【巴西郡居益州之半又当东道冲要刺史经过军府逺涉多穷匮齐丨丨丨丨丨丨丨行者皆取给焉○以上张齐】吞刀刮肠饮灰洗胃【髙帝故吏竺景秀有过繋郡帝谓荀伯玉曰卿比看景秀不答云数徃候之云若许其自新必丨丨丨丨丨丨丨丨】凡六唾呪之有六龙出两腋下【茍伯玉梦髙帝乗船在广陵北渚两腋下有翅不舒伯玉问何当舒帝曰却后三年伯玉梦中自谓是呪师丨丨丨丨丨丨丨丨丨丨丨丨翅皆舒还复敛】白服乗画舴艋【武帝在东宫左右张景真偏见任遇又多僣侈拜陵还景真丨丨丨丨丨丨坐胡床观者以为太子】千勑万令不如荀公一命【伯玉权动朝右每暂出外轩盖填门尝遭母忧左率萧景先侍中王晏共载吊之五更使巾车未到伯玉宅二里许王侯朝士已盈至下鼔尚未得前及吊而出二人饥乏气息惙然切齿形于声貌明日入宫言便云臣等所见二宫门及斋阁方茍伯玉宅政可设雀罗复言外论云丨丨丨丨丨丨丨丨丨丨○以上荀伯玉】此味故为南北所推【髙帝既为齐王置酒为乐羮脍既至崔祖思曰丨丨丨丨丨丨丨丨沈文季曰羮脍吴食非思祖所解】羮故应还沈【祖思曰炰鼈脍鲤似非勾吴之诗文季曰千里羮岂闗鲁卫帝曰丨丨丨丨丨丨】碧绡蚊帱【祖思陈政事啓宋武节俭过人张妃房唯丨丨丨丨三齐苮席五盏盘桃花米饭】体唐成俭踵虞为朴【同上防惟陛下丨丨丨丨丨丨丨丨寝殿则素木卑构膳器则陶瓢充御】簮玉笏【同上丨丨丨丨碎以为尘珍裘綉服焚之若艸】柴车篷馆【同上宜察朝士有丨丨丨丨髙以殊等】驰禽荒色【同上丨丨丨丨长违清编】调风变俗【同上则丨丨丨丨不俟终日】常悬一蒲鞭而未尝用【崔景真为昌平太守有恵政丨丨丨丨丨丨丨丨丨】纒须防【崔文仲尝献髙祖丨丨丨一枚○以上崔祖思】怅泗【苏侃塞客吟干精潭而丨丨枻松洲而悼情】兰涵风而冩艶菊笼泉而散英【同上】靓雾【同上恬源丨丨垄首晖霞○以上苏侃】麦防【虞悰性孝父亡及终丧日唯食丨丨二枚】黄颔臛【悰家富于财而善为滋味豫章王嶷盛馔享賔谓悰曰肴羞有所遗否悰曰何曽食疏有丨丨丨恨无之】醒酒鲭鲊方【武帝幸芳林园就悰求味悰献粣及杂肴数十舆大宫鼎味不及也上就悰求诸饮食方悰秘不出上醉后体不快悰乃献丨丨丨丨一丨而已○以上虞悰】遂使宫人顿成傒语【胡谐之南昌人为给事中上方欲奬以贵族盛姻以谐之家人语傒音不正乃遣宫内四五人徃谐之家教子女语二年后帝问曰卿家人音语已正未谐之荅宫人少臣家人多非唯不能正音丨丨丨丨丨丨丨帝大笑遍向朝臣説之】　马非狗子【谐之既居权要多所徴求就梁州刺史范栢年求佳马栢年患之谓使曰丨丨丨丨那可得为应无极之求】臣所居亷让之间【范栢年因谘事见宋明帝帝言次及广州贪泉因问栢年卿州复有此水否荅曰梁州唯有文川武郷亷泉让水又问卿宅在何处曰丨丨丨丨丨丨丨○以上胡谐之】着巳三十年【虞玩之当髙帝镇东府朝廷致敬玩之为少府犹蹑造席髙帝取亲视之讹黑斜鋭蒵断以芒接之问曰卿此已几载玩之曰初释褐拜征北行佐买之丨丨丨丨丨贫士竟不易办髙帝咨嗟赐以新玩之不受帝问其故荅曰今日之赐恩华俱重但蓍簮敝席复不可遗所以不敢当】至死烦人【玩之于王俭言论不相饶俭恨之后孔瑄就王俭求会稽五官俭方盥投皂荚于地曰卿郷俗恶虞玩之丨丨丨丨○以上虞玩之】亲卖皂荚扫帚【明帝憎妇人妬尚书右丞劳彦逺以善碁见亲妇妬伤其面帝曰我为卿断之何如彦逺率尔从防遂赐死刘休妻王氏亦妬帝闻之赐休妾勅与王氏二十杖令休于宅后开小店使王氏丨丨丨丨丨丨以辱之○以上刘休】岂可専据小王【王俭荅陆澄书易体微逺实贯羣籍丨丨丨丨丨丨谓王弼也】事【王俭在尚书省出巾箱几案杂服饰令学士丨丨事多者与之人人各得一两物陆澄后来更出诸人所不知事复各数条并旧物夺去】服匿【竟陵王子良得古器小口方腹而防平可容七八升以问澄澄曰此名丨丨单于以与苏武子良详视器底有字彷佛可识如澄言】书厨【陆澄当世称为硕儒读易三年不解文义欲撰宋书竟不成王俭戱之曰陆公丨丨也○以上陆澄】英英门戸【王僧逹为吴郡太守入昌门曰彼有人焉顾琛一公两掾丨丨丨丨陆子真五世内侍我之流亚】江东裴乐【张绪称陆慧晓曰丨丨丨丨也】暑月亦有霜气【何称慧晓心如照镜遇形触物无不朗然王思逺恒如懐水丨丨丨丨丨丨】此池便是醴泉此木便是交让【慧晓与张融并宅其间有池池上有杨栁二株何叹曰丨丨丨丨丨丨丨丨丨丨丨丨】饮此水则鄙吝之萌尽矣【刘琏行至吴谓人曰吾闻张融与慧晓并宅其间有水此必有异味命驾徃酌而饮之曰丨丨丨丨丨丨丨丨丨丨】乌熊痴如熊【庐陵王子卿为南豫州刺史帝称其小名谓竟陵王子良曰丨丨丨丨丨】三陆【慧晓三子僚任倕并有美名时人谓之丨丨○以上陆慧晓】于宅内起两茅屋【陆倕丨丨丨丨丨丨丨杜絶徃来昼夜读书○以上陆倕】永明体【沈约谢朓王融以气相推毂汝南周颙善识声韵约等文皆用宫商将平上去入四声以此制韵有平头上尾蜂腰鹤膝五字之中音韵悉异两句之内宫商顿殊不可増减世呼为丨丨丨】天悬壤隔【陆厥与沈约书一人之思迟速丨丨一家之文工拙丨丨】字不过十巧厯巳不能尽【沈约荅陆厥书十字之文颠倒相配丨丨丨丨丨丨丨丨丨丨】宁有濯色江波其中尚有一片是卫文之服【同上士衡虽云焕若烂锦丨丨丨丨丨丨丨丨丨丨丨丨丨丨丨丨丨】禄簌似队父唐突人【王斌初为道人于瓦棺寺听讲成实论无复坐处唯僧正慧超尚空席斌直坐其侧慧超不能平乃骂曰那得此道人丨丨丨丨丨丨丨丨因命驱之斌笑曰既有叙勲僧正何为无队父道人○以上陆厥】三升粟浆【陆襄母尝卒患心痛医方须丨丨丨丨时冬月日又昏求索无所忽有老人诣门货浆量如方剂始欲酬直无何失之】人无横死【襄为鄱阳内史适郡人鲜于琮为乱邻郡案其党与因求货赂皆不得其实唯襄郡枉直无滥人作歌曰鲜于抄后善恶分丨丨丨丨赖陆君】讐共车【又有彭李二家愤争互相诬告襄引纳内室和言解喻之二人自悔咎乃为设酒食令其尽欢酒罢同载而还人又歌曰陆君政无怨家鬭既罢丨丨丨○以上陆襄】武冠触烛火【陆云公善奕碁常夜侍坐丨丨丨丨丨帝笑谓曰烧卿貂帝将用为侍中故以此戯之】鳊鱼舟【时天泉池新掣丨丨丨形狭而短帝暇日常泛此唯引刘之遴到溉朱异云公时年位尚轻亦预焉○以上陆云公】食鲑尝有二十七种【庾杲之清贫自业食唯有韭葅韭生韭杂菜任昉尝戯之曰谁谓庾郎贫丨丨丨丨丨丨丨丨】莲花池【杲之为王俭长史安陆侯萧与俭书曰盛府元僚实难其选庾景行泛渌水依芙蓉何其丽也时人以入俭府为丨丨丨】为蝉冕所映弥有华采【杲之尝兼侍中常侍栁世隆在御坐曰庾杲之丨丨丨丨丨丨丨丨丨陛下故当与其即真】家家题门帖卖宅【杲之尝兼主客即对魏使使问曰百姓那得丨丨丨丨丨丨丨荅曰朝廷既欲扫荡京洛克复神州所以家家卖宅耳魏使缩鼻而不答○以上庾杲之】置围棊州邑【明帝好围棊丨丨丨丨丨○以上王谌】五花簟白团扇【王俭尝使賔客事多者赏之唯庐江何宪为胜乃赏以丨丨丨丨丨丨坐簟执扇容气自得王摛后至俭以所示之曰卿能夺之乎摛操笔便成文章既奥辞亦华美举坐击赏摛乃命左右抽宪簟手自掣取扇登车而去俭笑曰所谓大力者负之而趋也】金天颂【永明八年天忽黄色照地众莫能解王融上丨丨丨摛曰是非金天所谓荣光武帝大恱○以上王摛】天阁寳秘【何宪该通羣籍丨丨丨丨人间散逸无遗漏焉】好典故学【孔逷丨丨丨丨与王俭至交○以上何宪】赠君古人之服【髙帝以白羽扇素隐几赐孔灵产曰君有古人之风丨丨丨丨丨丨】门庭之中草莱不剪【孔珪居宅盛营山水凭几独酌傍无杂事丨丨丨丨丨丨丨丨】我以此当两部皷吹【中有蛙鸣或问之曰欲为陈蕃乎珪笑荅曰丨丨丨丨丨丨丨丨何必效蕃】我听皷吹尝不及此【王晏尝鸣皷吹侯珪闻羣蛙鸣曰此殊防人耳珪曰丨丨丨丨丨丨丨丨○以上孔珪】推懐投欵【髙帝曰吾布衣时刘懐珍便丨丨丨丨丨○以上刘懐珍】药似竹根叶似鳬茈【刘灵哲母病躬自祈祷梦见黄衣老公与药曰可取此食之疾可立愈灵哲惊觉于枕间得之如言而愈丨丨丨丨于斋前种丨丨丨丨○以上刘灵哲】常燎麻炬【刘峻好学寄人庑下自课读书丨丨丨丨从夕逹旦时或昏睡其须髪及觉复读其精力如此】文藻秀出【峻博极羣书丨丨丨丨】山栖志【峻防东阳紫巗山筑室居焉为丨丨丨其文甚美】策锦被事【武帝每引文士策经史事时范云沈约之徒皆引短推长帝乃悦加其赏赉曽丨丨丨丨咸言已罄帝试呼问峻峻时贫悴冗散忽请纸笔疏十余事坐客皆惊帝不觉失色自是恶之】忌妻悍室【峻自叙敬通有丨丨至于身操井臼余有丨丨亦令家道轗轲】芝残蕙焚【同上敬通虽丨丨丨丨其风流郁烈芬芳久而弥盛】声尘寂寞【同上余丨丨丨丨世不吾知魂魄一去将同秋草　○以上刘峻】双白鹤循翔庐侧【刘霁庐墓哀恸过礼丨丨丨丨丨丨丨○以上刘霁】长尺二寸【沈约问刘杳何承天纂文竒博其书载张仲师事何出杳曰仲师丨丨丨丨唯出论衡】酒【杳在任昉坐有人饷丨丨而作搌字昉问杳此字是不杳曰葛洪字苑作木旁□】千里酒【昉又曰酒有千日醉当是虚言杳曰桂阳程郷有丨丨丨饮之至家而醉亦其例昉曰吾自当遗忘实不忆此杳云出杨元凤所撰置郡记此书仍载其赋三重五品商溪摖里○以上刘杳】以山水书籍相娱【刘歊博学有文才不娶不仕与族弟訏并隠居求志遨防林泽丨丨丨丨丨丨丨而已】幽遐【歊性好山水登危履险必尽丨丨】岂可常有愧乎【歊常曰受人者必报不则有愧吾固无以报人丨丨丨丨丨丨】以孔释为师【歊革命论余丨丨丨丨丨】愿深割无益之悲【歊寝疾恐贻母忧乃自言笑勉进汤药谓兄霁杳曰两兄禄仕足申供养丨丨丨丨丨丨丨】一芦防借下一枚覆上【王敬遗命不得设复魄旌旐丨丨丨丨丨丨丨丨丨○以上刘歊】挂檄于树【张稷辟刘訏为主簿訏乃丨丨丨丨而逃】鹿牀【阮孝绪博学隠居不交当世恒居一丨丨植竹木寝处其中时人造之未常见也】天半朱霞【孝标常称訏超超越俗如丨丨丨丨称歊矫矫出尘如云中白鹤皆俭嵗之粱稷寒年之綊纩】谷皮巾【訏常着丨丨丨纳衣每防山泽輙留连忘反神理闲止姿貌甚华在林谷之间意气弥逺或有遇之皆谓神人】氊絮【隆冬之月或无丨丨訏处之宴然人不觉其饥寒也○以上刘訏】续命田【刘善明于元嘉末遇青州饥荒人相食善明开仓以济郷里百姓呼其家田为丨丨丨】此已笼之鸟【善明为齐髙帝防沈攸之曰丨丨丨丨丨耳】茅斋斧木而已【善明所居丨丨丨丨丨丨床榻几案不加刬削】方寸乱矣岂暇为亷【善明常云在家当孝为吏当清及累为州郡颇黩货财崔思祖怪而问之答云管子云鲍子知我因流涕曰丨丨丨丨丨丨丨丨所得金钱皆以赎母先是魏克青州善明母在焉被移置代郡故也○以上刘善明】充秀【刘瓛举秀才王元防与瓛父恵书曰此嵗贤子丨丨州闾可谓得人】室一间【瓛兄弟三人共处丨丨丨丨为风所倒无以葺之怡然自乐习业不废】政在孝经【齐髙帝践阼召瓛入华林园问以为政之道答曰丨丨丨丨帝叹曰儒者之言可寳万世】衣裳容髪有足骇者【瓛与张融王思逺书风婴贫困加以疎懒丨丨丨丨丨丨丨丨】申白邹枚【同上有追丨丨而入楚羡丨丨而防梁者】阿称便是今世曽子【瓛有至性祖母病疽经年手持膏药渍指为烂母孔氏严明谓亲戚曰丨丨丨丨丨丨丨丨阿称瓛小名也】穿壁挂履【瓛妻王氏丨丨丨丨土落瓛母孔氏床上孔氏不恱瓛即出其妻○以上刘瓛】自割鹅炙【刘璡为武陵王晔参军晔与僚佐饮丨丨丨丨璡曰应刃落俎是膳夫之事殿下亲执鸾刀下官未敢安席】解裳自隔【璡与防稽孔逷同舟入东于塘上遇一女子逷目送曰美而艶璡曰斯岂士君子所正言乎非吾友也于是丨丨丨丨】向束带未竟【兄瓛夜隔壁呼璡璡不答方下床着衣立然后应瓛怪其久璡曰丨丨丨丨丨○以上刘璡】十对其九【沈约策刘显经史十事显对其九约曰老夫昏忘不受策虽然聊识数事不可至十显问其五约对其二媿不如也】黄狮子超不及白狮子超【波斯献生狮子帝问有何顔色显曰丨丨丨丨丨丨丨丨丨丨】与上人【时有沙门讼田帝大署曰贞有司未辨徧问莫知显曰贞字文为丨丨丨帝因忌其能出之○以上刘显】竹根如意笋箨冠【髙帝谓明僧绍弟庆符曰卿兄髙尚其事亦尧之外臣朕梦想幽人固已勤矣所谓迳路絶风云通仍赐丨丨丨丨丨丨丨○以上明僧绍】谈书不辍何堪官邪【江祏荐明山賔才堪理剧齐明帝不重学谓祏曰闻山賔丨丨丨丨丨丨丨丨】激薄停浇【山賔家困乏货所乗牛既售受钱乃谓买主曰此牛经患漏蹄疗差已久恐后脱发无容不相语买主遽追取钱处士阮孝绪闻之曰此言足使还淳反朴丨丨丨丨矣○以上明山賔】鹿角书格蚌盘蚌砚白象牙笔【袁承赠庾易以丨丨丨丨丨丨丨丨丨丨丨丨并赠诗】连理几竹翘书格【易以丨丨丨丨丨丨丨报之○以上庾易】髙斋学士【庾肩吾与刘孝威江伯揺孔敬通申子悦徐防徐摛王囿孔铄鲍至等十人抄撰众籍丰其果馔号丨丨丨丨】胸驰意断【简文与湘东论文书故丨丨丨丨之侣】玉徽金铣【同上丨丨丨丨反为拙目所嗤】巧心妍手【同上有异丨丨终媿丨丨】翠履【同上是以握瑜懐玉之士瞻郢邦而知退章甫丨丨之人望闽郷而叹息】驱染揺襞【同上徒以烟墨不言受其丨丨纸札无情任其丨丨】必有英絶领袖之者【同上文章未坠丨丨丨丨丨丨丨丨非弟而谁】朱白既定雌黄有别【同上丨丨丨丨丨丨丨丨使夫懐鼠知惭滥竽自耻○以上庾肩吾】鹿皮祫【刘虬常服丨丨丨断谷饵术及胡麻】有白云徘徊檐戸之内【虬病正昼丨丨丨丨丨丨丨丨丨又有香气及磬声其日卒○以上刘虬】水镜所宜甄擢【吏部尚书王瞻尝任昉遇刘之遴在坐昉曰此南阳刘之遴学优未仕丨丨丨丨丨丨】荆南秀气果有异才【张稷初除仆射托昉为让表昉令之遴代作撡笔立成昉曰丨丨丨丨丨丨丨丨】荣养【之遴除南郡太守武帝谓曰卿母年徳并髙故令卿衣锦还郷尽丨丨之理】折臂太守【初之遴在荆府尝寄居南郡梦前太守袁彖谓曰卿后当为丨丨丨丨即在此中之遴后牛奔堕车折右臂偏直不得屈申书则以手就笔叹曰岂黥而王乎周舍尝戯之曰虽复并坐可横政恐陋巷无枕】梁妙士【之遴子三逹能清言及属文年十八卒之遴深懐悼恨乃题墓曰丨丨丨以旌之○以上刘之遴】大南郡小南郡【刘之亨与兄之遴俱为南郡太守时人称为丨丨丨丨丨丨○以上刘之亨】










　　南史识小录卷六
　　钦定四库全书
　　南史识小録卷七　　　　钱塘沈名荪
　　秀水朱昆田同辑
　　梁宗室诸王列传
　　墟王【萧道赐以礼让称居乡有争讼者专赖平之又周其疾急乡里号曰丨丨】符如火【吴平侯景监扬州符教严整有田舍姥诉得符还至县县吏未即发姥语曰萧监州丨丨丨汝手何敢留之○以上吴平侯景】以槃擎防鱼【萧励袭封吴平侯为广州刺史去郡之日吏人悲泣至新淦县岓山邨有一老姥丨丨丨丨丨自送舟侧奉上之】朝廷便是更有广州【前后刺史皆营私蓄方物之贡少登天府自励在州岁中数献军国所须相继不絶武帝叹曰丨丨丨丨丨丨丨丨○以上萧励传】时饮少酒食鹅卵一两枚【时有女子年二十许散髪黄衣在武窟山中居石室内无所修行唯不甚食或出人间丨丨丨丨丨丨丨丨丨丨萧昂以为妖鞭之俄失所在○以上萧昂传】屠牛酤酒【萧昱异服危冠交游冗杂善屠牛于宅内酤酒○以上萧昱传】与楚王庙神交饮【萧猷为吴兴郡守性倜傥丨丨丨丨丨丨丨至一斛每酧祀尽欢极醉神影亦有酒色】侍卫土偶皆泥湿如汗【猷后为益州刺史遇齐茍儿反众十万攻州城猷兵粮俱尽人有异心乃遥祷请救是日有田老逢一骑浴铁从东方来问去城几里俄有数百骑如风一骑过饮田老问为谁曰吴兴楚王来救临汝当此时庙中所请无騐十余日乃见丨丨丨丨丨丨丨丨丨者是月猷大破茍儿○以上萧猷传】有断袖之欢【萧韶昔为幼童庾信爱之丨丨丨丨丨○以上萧韶传】自立碑【萧明为豫州刺史百姓诣阙言其徳政树碑于州及碑匠采石出肥陵明乃广营厨帐多召人物躬自率领牵至州识者笑之曰王丨丨丨非州人也○以上萧明传】须尽磔【临川王宏侵魏闻魏援近欲旋师吕僧珍賛之昌义之怒丨丨丨曰吕僧珍可斩也】萧娘吕姥【魏人知其不武贻以巾帼歌曰不畏丨丨与丨丨但畏合肥有韦虎谓韦叡也】寳屧【宏后庭数千百人皆极天下之选所幸江无畏服玩侔于齐东昏潘妃丨丨直千万】鲭鱼头【好食丨丨丨尝日进三百】世有国色【江本吴氏女丨丨丨丨亲从子女徧游王侯后宫】黄紫标【宏性爱钱百万一聚黄榜标之千万一库悬一紫标如此三十余间】钱愚论【豫章王综以宏贪吝遂为丨丨丨帝知以激宏宣旨与综天下文章何限那忽作此○以上临川王宏传】打稽【西丰侯正德常公行剥掠又乐山侯正则潮沟有董当门子暹世谓之董世子南岸有夏侯夔世子洪此四防者为百姓巨蠧多聚亡命黄昏多杀人于道谓之丨丨车服牛马号西丰骆马乐山乌牛董暹金帖织成战袄直七百万】雅然无畏【帝诏正德曰汝于吴郡杀戮无辜刼盗财物丨丨丨丨○以上萧正德传】旱母【南浦侯萧推歴淮南晋陵吴郡太守所临必赤地千里吴人号丨丨○以上萧推传】笼炉饮扇【南平王伟立游客省寒暑得宜冬有丨丨夏设丨丨○以上南平王伟传】仰眠床上看屋梁而著书【元帝居藩颇事声誉勤心著述巵酒未尝妄进恭每从容谓曰下官歴观时人多有不好懽兴乃丨丨丨丨丨丨丨丨丨丨千秋万岁谁此者劳神苦思竟不成名岂如临清风对朗月登山泛水肆意酣歌也○以上萧恭传】飞鸟食虫【宜丰侯萧修为汉中刺史遇蝗功曹史王防劝修捕之修曰此由刺史无德所致捕之何补言讫有丨丨千羣蔽日而至丨丨遂尽○以上萧修传】肉角【钟离人顾思逺挺义行部伍中萧暎见其甚老使人问对曰年一百一十二岁凡七娶有子十二死亡略尽今惟小者年六十又无孙息家阙养赡是以行役暎赐之食食兼人捡其头有丨丨长寸】唯饮曾孙妇乳【穰城有人年二百四岁不复能食谷丨丨丨丨丨丨】年九十七方生儿【荆州上津乡人张元始年一百一十六岁膂力过人至丨丨丨丨丨丨丨儿遂无影○以上萧暎传】谷木履【安陆侯曅常乗折角牛丨丨丨被服必于儒者○以上萧曅传】雕文舸【昭明乗丨丨丨摘芙蓉姬人荡舟溺没而得出遂寝疾】逐欢归去来【先是人间謡曰鹿子开城门城门鹿子开当开复未开使我心徘徊城中诸少年丨丨丨丨丨鹿子开反语为来子哭云昭明薨帝哭也昭明长子欢为南徐州以嫡孙应嗣位帝意在晋安王犹豫乆之方决封欢豫章王故言徘徊也丨丨丨丨丨欢复任徐方之象也○以上昭明太子统传】噉其脐【河东王誉将败引镜照面不见其头又见长人盖屋两手据地丨丨丨又见白狗大如驴从城出○以上河东王誉传】七月而生【豫章王综母吴淑媛在齐宫为东昏所宠及得幸武帝丨丨丨丨综宫中多疑之年十四五恒梦一年少肥壮自挈其首对综以告淑媛淑媛问其形色颇东昏因曰汝七月日生儿安得比诸皇子相抱哭每日夜恒泣】所有练树并令斩杀【综辄忿恚形于顔色在徐州丨丨丨丨丨丨丨丨以帝小名练故累致意】图伐檀之诗【综怒徐勉饷勉白团扇丨丨丨丨丨言其贿也】出其骨沥血【综闻俗説以生者血沥死者骨渗即为父子乃私发齐东昏墓丨丨丨丨丨试之有征生次男月余潜杀之取其骨又试之其酷忍如此】马因跪其前脚【综奔魏众军退走益阳人任焕常有骓马乗之走焕脚为抄所伤人马俱焕干桥下歇抄复至焕脚痛不复得上马于是向马泣曰骓子我于此死矣丨丨丨丨丨丨焕乃得上马遂免难○以上豫章王综传】西归内人【元帝之为荆州有宫人李桃儿以才慧得进及还以李氏行时行宫户禁重续代荆州具状以闻元帝泣对使诉于简文简文和之而不得元帝犹惧送李氏还荆州世所谓丨丨丨丨者】见金铤问左右曰此可食否【续子应不慧至内库阅珍物丨丨丨丨丨丨丨丨丨丨丨答曰不可应曰既不可食并以乞汝○以上庐陵王续传】吞防【纶为南徐州遨游市里杂于厮常问卖防者曰刺史何如对言其躁虐纶怒令丨丨以死】取一老公短瘦帝者剥禠捶之【帝严责纶遣代纶乃丨丨丨丨丨丨丨丨丨加以衮冕置之髙坐朝以为君自陈无罪使就坐丨丨丨丨于庭】有赤蛇绕牛口【纶祭城隍神将烹牛丨丨丨丨丨丨】黄雪【纶被魏杀之日丨丨雰糅惟冡所独不下雪○以上邵陵王论传】啮臂啖之【武陵王纪以兵终子圆照圆正俱付廷尉狱并命絶食丨丨丨丨十三日死】殿柱绕节生花其茎四十有六【纪将僭号妖怪不一内寝栢丨丨丨丨丨丨丨丨丨丨丨丨靃靡可爱状似荷花○以上武陵王纪传】乆知此事嗟其晩耳【哀太子大器侯景命召之方讲老子将下床而刑人掩至太子顔色不变曰丨丨丨丨丨丨丨丨】虽一日百拜无益于死【哀太子在贼中每不屈意左右问其故答曰贼若未须见杀虽复陵慠呼叱其终不敢害若见害时至丨丨丨丨丨丨丨丨丨】神貌怡然【又问官今忧逼而丨丨丨丨未喻此意曰吾自度死必在贼前何能以无益之愁横忧必死之命○以上哀太子大器传】以五色眊辫其须【方诸镇江夏以鲍泉为行事方诸年十五童心未革不恤军政日与泉蒱酒为乐贼将宋子仙袭之入城方诸方踞泉腹丨丨丨丨丨丨丨子仙执之○以上贞惠世子方诸传】
　　梁列传
　　年少堂堂【齐武帝布衣时见王茂叹曰丨丨丨丨如此必为公辅】洁美如生【东昏妃潘玉儿有国色及见缢丨丨丨丨舆出尉吏俱行非礼○以上王茂传】鹿马相乱【曹景宗好猎常与少年数十人泽中逐麞鹿每众骑赴丨丨丨丨景宗于众中射之应辄毙】竞病【景宗援钟离凯旋帝于华光殿宴饮连旬令左仆射沈约赋韵景宗不得韵意色不平启求赋诗帝曰卿伎能甚多人才英防何必正在一诗景宗已醉求作不已诏令约赋韵时韵已尽唯余丨丨二字景宗便操笔斯须而成其辞曰去时儿女悲归来笳鼔竞借问行路人何如霍去病】皆以意造【景宗自恃好胜每作书字有不解不以问人丨丨丨丨】箭如饿鸱呌【景宗谓所亲曰我昔在乡里骑快马如龙与年少辈十人拓弓作礔礰声丨丨丨丨丨】甜如甘露浆【同上平泽中逐麞数肋射之渇饮其血饥餐其胃丨丨丨丨丨】耳后生风鼻头出火【同上觉丨丨丨丨丨丨丨丨此乐使人忘死不知老之将至】闭置车中如三日新妇【同上今来扬州作贵人动转不得路行开车慢小人辄言不可丨丨丨丨丨丨丨丨丨此邑邑使人气尽○以上曹景宗传】金如意【席阐文献梁武玉装刀帝报以丨丨丨○以上席阐文传】三足雀【夏侯详居丧哀毁庐墓三年尝有丨丨丨来集其庐○以上夏侯详传】夏侯妓衣【夏侯亶性俭率不事华侈晚年颇好音乐有妾妓十数人并无被服姿容每有客尝隔帘奏之时谓为丨丨丨丨○以上夏侯亶传】生如轻尘栖弱草【鱼尝谓人曰我为郡有四尽水中鱼鳖尽山中麋鹿尽田中米谷尽村里人庶尽丈夫丨丨丨丨丨丨丨白驹之过隙人生但欢乐富贵在何时于是恣意酣赏侍妾百余人不胜金翠服玩车马皆穷一时之惊艶】蹙栢【有眠床一张皆是丨丨四靣周匝无一有异通用银镂金花夀福两重为脚】菱米饭【为湘东王镇西司马述职西上道中乏食縁路采菱作丨丨丨度之后人覔一菱不得】　猕猴脯【又于穷洲之上捕得数百丨丨以为丨以供酒食○以上鱼传】作百禈【吉士瞻少时尝于南蛮国中掷博无禈褰露为侪辈所笑及平鲁休烈得绢三万疋乃丨丨丨其外并赐军士不以入室】金革钩【士瞻浚万人仗库傍池得一丨丨丨隐起镂甚精巧篆文曰锡尔金钩且公且侯士瞻娶夏侯详兄女窃以与详详喜佩之后果封侯○以上吉士瞻传】土防【魏人困司州作伏道以决堑水蔡道恭载丨丨塞之○以上蔡道恭传】床上有百钱布被甑中有数升麦饭【临汝侯嘲罗研曰卿蜀人好乱对曰若令家畜五母之鸡一母之豕丨丨丨丨丨丨丨丨丨丨丨丨丨丨虽苏张巧説于前韩白按剑于后不能使一夫为盗也○以上罗研传】怪物随流而下【淮水暴长寒山堰壊奔流于海杀数百人其声若雷闻三百里水中丨丨丨丨丨丨或人头鱼身或龙形马首殊形诡状不可胜名○以上康绚传】所识不过十字【昌义之丨丨丨丨丨丨○以上昌义之传】残客【何敬容居权轴宾客辐凑有过张缵者缵辄拒不前曰吾不能对何敬容丨丨】不喜俗人【缵让尚书仆射表曰丨丨丨丨与之共事盖指何敬容也】张缵一杯酒杀吴氏三人【吴兴吴规颇有才学邵陵王论引为宾客深相礼遇缵出镇纶饯之南浦缵见规在坐忽举杯曰吴规此酒庆汝得陪今宴规寻起还其子翁孺见父不悦问而知之翁孺气结而死规恨缵痛儿亦卒规妻深痛夫子翌日又亡时人谓丨丨丨丨丨丨丨丨丨丨○以上张缵】百六公【张绾少与缵齐名湘东王绎尝防之百事绾对缺其六号为丨丨丨○以上张绾传】双鹤来下【庾域母好鹤唳域在位营求孜孜不怠一旦丨丨丨丨】龁草供食【域为巴西守魏又来袭域固守城中粮尽将士皆丨丨丨丨无有离心○以上庾域传】此书文句不多【庾子舆五岁读孝经不置或曰丨丨丨丨丨丨何用自苦答云孝徳之本何谓不多】淫预水忽退减【子舆奉父丧还乡秋水犹壮巴东有淫预石髙出二十丈许及秋至则才如见焉次有瞿塘大滩行旅忌之子舆部伍至此石犹不见遂抚心长呌其夜五更水忽退减安流南下及度水复旧行人为之语曰淫预如幞本不通瞿塘水退为庾公】有双鸠巢舟中【初发蜀丨丨丨丨丨丨及至又栖庐侧每闻哭泣之声必飞翔檐宇悲鸣激切○以上庾子舆传】速反葱肆【吕僧珍从父兄子先以贩葱为业僧珍为本州刺史乃弃业求州官僧珍曰吾荷国恩无以报効汝等自有常分岂可妄求叨越当丨丨丨丨耳】因醉后取一甘食【僧珍每侍御坐屏气鞠躬对果食未尝举箸丨丨丨丨丨丨丨武帝笑谓曰卿今日便是大有所进】颡骨益大【僧珍一夜忽头痛壮热及明而丨丨丨丨其骨法盖有异焉】千万买邻【宋季雅罢南康郡市宅居僧珍宅侧僧珍问宅价曰一千一百万怪其贵季雅曰一百万买宅丨丨丨丨及僧珍生子季雅徃贺署函曰钱一千阍人少之不为通强之乃进僧珍疑其故亲发之乃金钱也遂言于帝以为衡州刺史○以上吕僧珍传】得八车辐【乐蔼发江陵无故于船丨丨丨丨如中丞健步避道者至是果迁御史中丞焉○以上乐蔼传】减油灭火【沈约幼孤贫笃志好学昼夜不释卷母恐其以劳生疾尝遣丨丨丨丨而昼之所读夜辄诵之】徘徊夀光閤外【武帝命范云与约同入议禅受事约先期入出懐中诏书并诸选置云自外来不得入丨丨丨丨丨丨但云咄咄约出问曰何以见处约举手向左云笑曰不乖所望】革带常应移孔【约以书陈情于徐勉言已老病百日数旬丨丨丨丨丨丨】月小半分【同上以手握臂率计丨丨丨丨】归老之秩【同上欲谢事求丨丨丨丨】腰有紫志【约左目重瞳子丨丨丨丨】栗径寸半【约常侍宴豫州献丨丨丨丨帝竒之与约共防所忆栗事多少约少帝三事出谓人曰此公防前不让即羞死】天子圣哲【约撰四声谱武帝问周舍曰何谓四声舍曰丨丨丨丨是也○以上沈约传】竹赋【梁武令沈众为丨丨赋成奏之帝曰卿文体翩翩可谓无忝尔祖】躬提冠履【众性吝啬每朝防中衣冠破裂或丨丨丨丨】麻绳为带【监起太极殿恒服布袍草履以丨丨丨丨又囊麦饭防以噉之○以上沈旋传】鲙鱼二十头皆去其首【沈攸之围郢城逼范云送书入城内饷武陵王酒一石犊一头饷长史柳世隆丨丨丨丨丨丨丨丨丨】三句一韵【竟陵王子良为防稽太守范云为主簿王未之知后克日登秦望山乃命云云以山上有秦始王刻石此文三句一韵人多作两句读之并不得韵又皆大篆人皆不识乃夜取史记读之明日登山宾僚读之皆茫然云乃读之如流子良大悦以为上宾】巾箱中取剪为聘【江祏求云女婚姻酒酣丨丨丨丨丨与云曰且以丨丨云笑受之】黄鹄凤凰【及祏贵云又因酣谓曰昔与将军俱为丨丨今将军化为丨丨荆布之室理隔华盛因出剪刀还之○以上范云传】年二十九髪白皤然【范缜丨丨丨丨丨丨丨丨乃作伤暮诗白髪咏以自嗟】人生如树花同发【竟陵王子良精信佛教而缜盛称无佛王曰君不信因果何得富贵贫贱缜答曰丨丨丨丨丨丨丨随风而堕自有拂帘幌堕于茵蓆之上自有闗篱墙落于粪溷之中堕茵蓆者殿下是也落粪溷者下官是也○以上范缜传】董迁【沈约髙才博洽名亚丨丨○以上论】朝廷授此非以为饰【韦叡都督众军侵魏攻小岘城未能防叡廵行围栅魏城中忽出数百人叡欲击之诸将皆曰不可叡指其节曰丨丨丨丨丨丨丨丨韦叡之法不可犯也乃进兵魏军败遂防小岘】每战不尝骑马以板舆自载【叡素羸丨丨丨丨丨丨丨丨丨丨丨】赐以龙环御刀【武帝诏叡援钟离丨丨丨丨丨丨曰诸将有不用命者斩之】凿穴而处【人畏魏军甚多劝叡缓行叡曰钟离今丨丨丨丨负户而汲车驰卒奔犹恐其后而况缓乎】人百其勇【钟离城中知外有援于是丨丨丨丨】白角如意【叡乗素木舆执丨丨丨丨以麾军】异事遂作塞【邵阳之役昌义之甚徳叡请曹景宗与叡防因设钱二十万官赌之景宗掷得雉叡徐掷得卢遽取一子反之曰丨丨丨丨丨其不尚胜如是○以上韦叡传】没突舰【裴邃作丨丨丨以冲魏人长桥○以上裴邃传】百幅被【裴之横少好宾游重气侠不事产业其兄之髙以其纵诞乃为狭被蔬食以激厉之之横叹曰大丈夫富贵必作丨丨丨后为吴兴太守乃作丨丨丨以成其志○以上裴之横传】剖心摩踵【江淹狱中上建平王景素书丨丨丨丨以报所天】履影吊心酸鼻痛骨【同上】帘肆【同上其上则隐于丨丨之间】钳口吞舌【同上若使下官亊非其虚罪得其实亦当丨丨丨丨】齐鲁竒节之人【同上亦何以见丨丨丨丨丨丨燕赵悲歌之士哉】青云浮洛荣光塞河【同上】食鹅炙垂尽【桂阳之役朝廷诏檄久之未就髙帝引淹入中书省先赐酒食淹素能饮啖丨丨丨丨丨进酒数升文诰亦办】于樵所得貂蝉一具【淹年十三时孤贫常采薪以养母曾丨丨丨丨丨丨丨丨淹将鬻以养母母曰此故汝之休徴也汝才行如此岂长贫贱者可留待得侍中着之】前以一匹锦相寄今可见还【淹晚节才思防退云为宣城太守时罢归始泊禅灵寺渚夜梦一人自称张景阳谓曰丨丨丨丨丨丨丨丨丨丨丨淹探懐中得数尺与之此人大恚曰那得割截都尽顾见丘迟谓曰余此数尺既无所用以遗君自尔淹文章踬矣】五色笔【淹又常于冶亭梦一丈夫自称郭璞谓淹曰吾有笔在卿处可以见还淹乃探懐中得丨丨丨一以授之尔后为诗絶无羙句时人谓之才尽○以上江淹传】一铃落入懐中【任昉母裴氏尝昼卧梦有五采旗葢四角悬铃自天而坠其丨丨丨丨丨丨心悸因有娠占者曰必生才子】阿堆吾家千里驹也【从叔晷称昉曰丨丨丨丨丨丨丨丨阿堆昉小名】终身不尝槟榔【昉父遥本性重槟榔以为尝饵临终尝求之剖百许口不得佳者昉亦所嗜好深以为恨遂丨丨丨丨丨丨】哭泣之地草为不生【昉遭继母忧庐墓侧丨丨丨丨丨丨丨丨】我若登三事当以卿为骑兵【梁武与昉遇竟陵王西邸从容谓昉曰我若登三府当以卿为记室昉亦戏帝曰丨丨丨丨丨丨丨丨丨丨丨以帝善骑也】属有绪言【昉奉梁武牋昔承清晏丨丨丨丨】遣帬衫迎之【昉在义兴儿妾食麦而已与到溉弟兄共为山泽之游及被代登舟止有绢七疋米五石至都无衣沈约丨丨丨丨丨】率然曵杖徒行邑郭【昉为新安太守不事边幅丨丨丨丨丨丨丨丨人通讼辞者就路决焉】桃花米【昉卒之日唯有丨丨丨二十石】方食西苑緑沉【武帝闻昉凶问丨丨丨丨丨丨丨投之于盘悲不自胜】调枫香【昉尝欲营佛斋丨丨丨二石始入三斗便出教长断】岭【新安郡有丨丨及杨梅旧为太守所采昉即时停絶】任笔沈诗【昉以文才见知时人云丨丨丨丨昉闻甚以为病晚节转好着诗欲以倾沈用事过多属辞不得流便自尔都下士子慕之转为穿凿于是有才尽之谈】多异本【昉家虽贫聚书至数万卷率丨丨丨卒后武帝使学士贺纵共沈约勘其书目官无者就其家取之】忘贫去吝【王僧儒谓昉丨丨丨丨行可以厉风俗义可以厚人伦】冬月着葛帔练裠【昉子东里西华南容北叟并无术业坠其家声兄弟流离不能自振平生交旧莫有收防西华丨丨丨丨丨丨丨刘孝标逢之然曰我为卿作计乃着广絶交论以讥其旧交】郁郁兰茝婉恋埙篪【广絶交论心同琴瑟言丨丨于丨丨道叶胶漆志丨丨于丨丨】伯牙息流波之雅引【同上匠石辍成风之妙巧丨丨丨丨丨丨丨丨】组织仁义琢磨道德【同上】风雨急而不辍其音霜雪零而不渝其色【同上】竞毛羽趋锥刀【同上丨丨丨之轻丨丨丨之末】雕刻百工炉锤万物【同上若其势均董石权压梁窦丨丨丨丨丨丨丨丨】望影星奔借响川骛【同上靡不丨丨丨丨丨丨丨丨鸡人始唱鹤盖成隂髙门旦开流水接轸】隳胆抽肠【同上皆愿摩顶至踵丨丨丨丨】鱼贯鳬踊【同上丨丨丨丨飒防鳞萃】黄马剧谭碧鸡雄辨【同一骋丨丨之丨丨纵丨丨之丨丨】飞沉出其指顾【同上丨丨丨丨丨丨荣辱定于一言】龙翰凤雏【同上顔冉丨丨丨丨】兰薫雪白【同上曾史丨丨丨丨】金玉泉海黼黻河汉【同上舒向丨丨丨丨卿云丨丨丨丨】防尘土梗【同上视若丨丨遇同丨丨莫肯费其半菽罕有落其一毛】金膏翠羽【同上丨丨丨丨将其意脂韦偏辟导其诚】遒文丽【同上丨丨丨丨方驾曹王英跱俊迈聨衡许郭】顾眄增其倍价剪拂使其长鸣【同上○以上任昉传】愿常读之【王僧孺五岁读孝经问授者曰此书何所述曰论忠孝二字僧孺曰若尔丨丨丨丨】冬李【人有餽僧孺父丨丨先以一与之僧孺不受曰大人未食不容先尝】形应影随【任昉赠僧孺诗丨丨丨丨曩行今止】刘略班艺虞志荀录【同上】越装【僧孺为南海太守叹曰吾欲遗子孙者不在丨丨】鬻纱布以自业【僧孺幼贫其母丨丨丨丨丨丨尝携僧孺至市道遇中丞卤簿驱廹坠沟中及是拜中丞引驺清道悲感不自胜】卑细【沈约言谱籍事昨日丨丨今日便成士流】百家谱【武帝因令僧孺改定丨丨丨】打铜鉢【竟陵王子良尝夜集学士刻烛为诗四韵者则刻一寸以此为率萧文琰曰顿烧一寸烛而成四韵诗何难之有乃与丘令楷江洪等共丨丨丨立韵响灭则诗成】臣思愆于内而髪变于外【徐夤父荣祖位秘书监尝有罪系狱旦日原之而髪皓白齐武问其故曰丨丨丨丨丨丨丨丨丨丨○以上王僧孺传】早相题目【范岫防孤事母以孝闻外祖顔延之丨丨丨丨以为中外之寳】范长头【范云谓人曰诸君进止威仪当问丨丨丨以岫多识前代旧事也】唯作牙管笔一双【岫居官以防洁称为长城令有梓材巾箱至数十年经贵竟不改易在晋陵丨丨丨丨丨丨丨犹以为费○以上范岫传】于朱雀航卖厯日【传昭十歳丨丨丨丨丨丨丨袁觊见而竒之】经其户寂若无人披其室其人斯在【袁粲每经昭户辄叹曰丨丨丨丨丨丨丨丨丨丨丨丨丨丨岂非名贤】常揷烛版床【昭器服率陋身安麤粝丨丨丨丨丨明帝闻之赐漆盒烛槃】人相触【昭为安成内史郡自宋来兵乱相接府舍称凶每昏旦间丨丨丨丨】学府【昭终日端居以书记为乐虽老不衰博极古今尤善人物世称为丨丨○以上傅昭传】观天披雾【范云与孔休原相遇深加褒赏曰不期忽觏清顔顿祛鄙吝丨丨丨丨騐之此日】赤仓米饭蒸鲍鱼【休源到都寓于宗人少府孔登宅后范云命驾到少府登以为诣已便拂筵整带备水陆之产云驻箸命休源及至命取其常膳正有丨丨丨丨丨丨丨云食休源食不举主人之馔髙谈尽日同载还家】虚襟引接【沈约当朝贵显轩盖盈门休源或时后来必丨丨丨丨】孔独颂【休源为尚书仪曹郎时多所改作每访前事休源即以所诵记随批决断曾无疑滞任昉尝谓之为丨丨丨】于中斋别施一榻【休源为晋安王长史王深相倚仗常丨丨丨丨丨丨丨云此是孔长史坐人莫得而预焉】昼决词讼夜览坟籍【休源监扬州事神州都会簿领殷繁丨丨丨丨丨丨丨丨】珥貂揷笔【昭明薨有敕夜召休源入宴居殿与羣公叅定谋议立晋安王纲为皇太子自公卿丨丨丨丨奏决于休源前】兼天子【时人名休源为丨丨丨】蔬韭【休源遗令薄节朔荐丨丨而已】手自校练【休源聚书七千卷丨丨丨丨○以上孔休源传】手割半氊【江革孤贫补国子生举髙第王融谢朓雅相钦重朓尝行还过候革时大寒雪见革弊絮单席而眈学不倦嗟叹久之乃脱其所着襦并丨丨丨丨与革充卧具而去】驭二龙于长途骋骐于千里【革为征北记室参军与弟观少长共居不忍离别苦求同行乃以观为征北行参军时吴兴沈约乐安任昉与革书曰比闻雍府妙选英才文房之职縂卿昆季丨丨丨丨丨丨丨丨丨丨丨丨】堕事好酒【革以正直自居不与典籖赵道智坐道智还都启革丨丨丨丨】丈八寺【革为魏人所执徐州刺史安丰王延明令革作丨丨丨碑并祭彭祖文革辞以囚执既久无复心思延明将加棰朴革厉色曰江革年六十不能杀身报主今日得死为幸誓不为人执笔延明知不可屈乃止日给脱粟三升仅余性命】底突【帝手勅革奉佛法曰果报不可不信岂得丨丨如对元延明时邪】不容独当故人筐篚【革除武陵王长史门生故吏多在东闻革应至并赍持縁道迎候革曰我通不受饷丨丨丨丨丨丨丨丨】取石十余片以实之【革除都官尚书将还赠遗一无所受唯乗台所给一舸舸艚偏欹不能安卧或请济江徙重物以迮轻艚革既无物乃于西陵岸丨丨丨丨丨丨丨丨】当与同饱【武陵王出镇江州乃曰我得江革文革清贫岂能一日忘之丨丨其丨丨乃表革同行】奬进闾阎【革好丨丨丨丨为后生延誉○以上江革传】采荷调【江从蕳年十七有文情作丨丨丨以刺何敬容为当时所赏○以上江徳藻传】祈霁文【徐勉年六岁属霖雨家人丨丨率尔为丨见称耆宿】难可轻敝衣裾【王融为一时才儁特相慕悦请交于勉勉谓所亲曰王郎名髙望促丨丨丨丨丨丨融后果陷于法】动经数旬乃一还家羣犬惊吠【勉迁侍中时师方侵魏候驿填委勉叅掌军书劬劳夙夜丨丨丨丨丨丨丨丨丨丨丨丨勉叹曰吾忧国忘家乃至于此若吾亡后亦是中一事】今夕止可谈风月【勉与门人夜集客有虞嵩求詹事五官勉正色曰丨丨丨丨丨丨丨不宜及公事】开九品十八班【天监初官名互有省置勉撰立选簿奏之有诏施用其制丨丨丨为丨丨丨自是贪冒茍进者以财货取通守道论退者以贫寒见没矣】属纩才毕灰钉已具【勉以人间丧礼事多不遵礼朝终夕殡相尚以速上防曰礼记问丧云三日而殓者以俟其生也顷来不遵斯制送终之礼殡以朞日润屋豪家乃或半晷衣衾棺椁以速为荣丨丨丨丨丨丨丨丨忘狐鼠之頋步媿燕雀之回翔伤情蹙理莫此为大且人子承衾之时志懑心絶丧事所资悉关他手如觇视或爽存没违滥使万有其一怨酷已多何不缓其告敛之辰申其望生之冀】网罗经诰【勉上五礼表莫不丨丨丨丨玉振金声】洗毕【同上以普通五年二月始获丨丨】才轻务广【同上实由丨丨丨丨思力不周】自致辎軿【勉不营家产门人故旧从容致言勉曰人遗子孙以财我遗之清白子孙才也则丨丨丨丨如其不才终为他有】防葵去织【勉戒子书非谓丨丨丨丨且欲省息纷纭】用托性灵【同上但不能不为培塿之山聚石移果杂以花卉以娱休沐丨丨丨丨随便架立不存广大】华楼逈榭【同上吾徃治多年粗已成立桃李茂宻桐竹成隂塍陌交通渠畎相属丨丨丨丨颇有临眺之羙孤峯丛薄不无纠纷之兴渎中并饶荷防湖里殊富芰莲】临池观鱼披林听鸟浊酒一杯弹琹一曲【同上或复冬日之阳夏日之隂良辰羙景文案闲隙负杖蹑履逍遥陋舘丨丨丨丨丨丨丨丨丨丨丨丨丨丨丨丨求数刻之暂乐庶居常以待终】满庾盈箱【同上若其丨丨丨丨尔之幸遇】呉声西曲女妓【普通末武帝自筭择后宫丨丨丨丨丨丨各一部并华少赉勉因此颇好声酒○以上徐勉传】旦领师説晚而覆讲【许懋丨丨丨丨丨丨丨丨坐下听者凢数十百人】经史笥【江祏号懋为丨丨丨○以上许懋传】獭皮冠【陈伯之年十三四好着丨丨丨带刺刀邻里稻熟辄偷刈之】唯作大诺【伯之不识书得文牒辞讼丨丨丨丨而已】草泽底下悉成贵人【禇緭都下之薄行者频造范云云不好緭坚拒之緭怒谓所亲曰建武以后丨丨丨丨丨丨丨丨吾何罪而见弃】佩紫懐黄【伯之反兵败入魏临川王宏命记室丘迟与伯之书丨丨丨丨讃帷幄之谋乗轺建节奉疆埸之任】杂花生树羣莺乱飞【同上暮春三月江南草长丨丨丨丨丨丨丨丨】白环西献楛矢东来【同上丨丨丨丨丨丨丨丨夜郎滇池解辫请职朝鲜昌海蹶角受化○以上陈伯之传】堕马陷池【陈暄嗜酒其兄子秀忧之暄与秀书曰汝惊吾丨丨侍中之门丨丨武陵之第】眼不识杯铛口不离瓢杓【同上何水曹丨丨丨丨丨吾丨丨丨丨丨汝宁与何同日而醒与吾同日而醉乎】速营糟丘吾将老焉【同上】玉帽簮揷髻红丝布裹头袍拂蹀靴至膝【陈太康中徐陵为吏部尚书暄以丨丨丨丨丨丨丨丨丨丨丨丨丨丨丨丨不陈爵里直上陵坐陵不之识命吏持下暄徐步而出】文章谐谬【暄以俳优自居丨丨丨丨语言不节后主甚亲昵之】慠弄【后主尝倒悬暄于梁临之以两命使作赋仍限以晷刻暄援笔即成不以为病而丨丨转甚】搏艾为帽【后主丨丨丨丨加于暄首火以爇之燃及于髪垂泣求哀声闻于外○以上陈暄传】骗槖驼【兰钦恒于市丨丨丨】涂刀以毒削进之【钦为广州刺史时南安侯恬权行州事冀得即真闻钦至岭厚货厨人丨丨丨丨丨丨丨丨钦及爱妾俱死○以上兰钦传】天帝召之歌耳【贺道养工卜筮经遇工歌女人病死为筮之曰此非死也丨丨丨丨丨丨乃以土块加其心上俄而苏○以上贺防传】六尺方床【贺革年二十始辍耒就文受业精力不怠有丨丨丨丨思义未逹横卧其上不尽其义终不肯食○以上贺革传】贩粟养母【贺琛家贫常徃还诸暨丨丨以丨丨虽自执舟楫闲则习业】贺雅【琛每见武帝与语常移晷刻故省语曰上殿不下有丨丨琛容止闲雅故时人呼之】防白【琛上启事其一曰今天下宰守皆尚贪残罕有丨丨○以上贺琛传】金山万仞玉海千寻【明山宾荐朱异表丨丨丨丨縁涉未登丨丨丨丨窥映不测】珪璋新琢锦组初搆【同上加以丨丨丨丨丨丨丨丨触响铿锵遇采便发】有飞蝉集冠上【异除中书郎时秋日始拜丨丨丨丨异武丨丨时人咸谓蝉珥之兆】属辞落纸览事下议【异丨丨丨丨丨丨丨丨纵横敏赡不暂停笔顷刻之间诸事便了】曛黄【异起宅东陂穷乎羙丽晚日未下酣饮其中毎迫丨丨虑台门将阖乃引其卤簿自宅至城使捉城门停留管籥】子鵞炰防【异好饮食极滋味声色之娱丨丨丨丨不辍于口】车中必赍饴饵【虽朝谒丨丨丨丨丨丨】皆恃枯骨见轻【异轻傲朝贤不避贵戚人或诲之异曰我寒士也遭逢以至今日诸贵丨丨丨丨丨丨我下之则为蔑尤甚我是以先之○以上朱异传】顾郎难衣食者【顾协为廷尉正冬服卑薄寺卿蔡法度欲解襦与之惮其清严不敢发口谓人曰我欲解襦衣顾郎丨丨丨丨丨丨○以上顾协传】宫体【徐摛为太子家令兼管记文体既别春坊尽学之丨丨之号自斯而始○以上徐摛传】梦五色云化为凤集左肩上【徐陵母臧氏尝丨丨丨丨丨丨丨丨丨丨丨已而诞陵】天上石麒麟也【沙门寳志摩陵顶曰丨丨丨丨丨丨】今日之热当由徐常侍来【陵使魏魏人授舘晏宾是日甚热其主客魏收嘲陵曰丨丨丨丨丨丨丨丨丨丨陵答曰昔王肃至此始制礼仪今我来聘使卿复知寒暑收大慙】白金难得黄札易营【陵为吏部尚书宣示求官者书永定之时干戈未息丨丨丨丨丨丨丨丨权以官阶代于钱绢】员外常侍路上比肩谘议叅军市中无数【同上】日富年华【同上今衣冠礼乐丨丨丨丨】目有青睛【陵丨丨丨丨时人以为聪慧之相也○以上徐陵传】梦赋【徐份九岁为丨丨陵见之谓所亲曰吾幼属文亦不加此】跪诵孝经【份性孝陵尝疾笃份烧香泣涕丨丨丨丨日夜不息如是者三日陵疾豁然○以上徐份传】取珍果纳绅带中【徐孝克毎侍宴无所食噉至席散当其前膳羞辄减损帝宻记以问中书舍人管斌斌自是伺之见孝克丨丨丨丨丨丨丨访知以遗母乃勅今自宴享孝克前馔并遣将还以饷其母】欲粳米为粥不能常办【陈亡孝克随入长安家道壁立所生母病丨丨丨丨丨丨丨丨丨母亡后孝克遂常噉麦有遗粳未者对而悲泣终身不复食焉○以上徐孝克传】鲍通直【鲍泉为通直侍郎乗髙幰车从数十左右繖葢服玩甚精道逢国子祭酒王承承疑访之从者答曰丨丨丨承怪焉欲辱之遣逼车问丨丨丨复是何许人而得如此都下少年遂为口实】须似猬毛徒劳绕喙【泉专征长沙久而不克元帝为书责之曰面如冠玉还疑木偶丨丨丨丨丨丨丨丨】骑背为马【元帝以世子方诸为郢州刺史泉为长史方诸使泉伏床丨丨丨丨】好韵语【鲍行卿丨丨丨】作舍人不免贫【以中书舍人迁步兵谢帝曰丨丨丨丨丨丨得五校实大较例皆如此○以上鲍泉传】无处不逢鲍佐【鲍正为湘东王五佐好交防无日不适人人为之语曰无处不逢鸟噪丨丨丨丨丨丨○以上鲍客卿传】手执二刀楯【王神念少善射及老不衰尝于武帝前丨丨丨丨丨左右交度驭马徃来冠絶羣伍】惊军骑【杨华能作丨丨丨亦一时妙防华本名白花】杨白花歌【杨白花少有勇力容貌瓌伟魏胡太后逼幸之白花惧祸及父大眼死拥部曲载父尸改名华来降太后追思不已为作丨丨丨丨词使宫人昼夜连臂蹋蹄歌之声甚凄断○以上王神念传】虽射不穿札而有陵云之气【王僧辩言辞辩防器宇肃然丨丨丨丨丨丨丨丨丨丨丨】白防化为金【刘敬躬于田间得丨丨丨丨丨丨将销之生光照室敬躬以为神而祷之所请皆騐无赖者依之遂作乱】跃水飞空【僧辩讨侯景师发鹊头中江而风浪作僧辩再拜告天言讫风止遂泛安流有群鱼丨丨丨丨引导○以上王僧辩传】试作虎状【羊侃以力闻魏帝尝谓曰郎官谓卿为虎岂羊质虎皮乎丨丨丨丨】珠劒【侃因伏以手抉殿没指魏帝壮之赐以丨丨】折树矟【侃以大通三年至建邺累迁太子左卫率侍中驾幸乐防苑侃预宴时少府奏新造两刃矟成长二丈四尺围一尺三寸帝因赐侃河南国紫骝令试之侃执矟上马左右撃刺特尽其妙观者登树帝曰此树必为侍中折矣俄而果折因号此矟为丨丨丨帝又谓侃曰吾少时捉矟形势似卿今失其旧体殊觉不竒】邹鲁遗风英贤不絶【上又制武宴诗三十韵示侃侃即席上应诏帝曰可谓丨丨丨丨丨丨丨丨】以铜皷买朱异作父【左卫兰钦同侍宫宴词色少骄侃于坐折之曰小子汝丨丨丨丨丨丨丨丨韦粲作兄何敢无礼】我牀非阉人所坐【宦者张僧尝候侃侃曰丨丨丨丨丨丨丨竟不前之】尖顶木驴【侯景以丨丨丨丨攻城矢石不能制】雉尾炬【侃作丨丨丨施铁镞以油灌之掷驴上焚之俄尽】所用弓至二十石马上用六石弓【侃膂力絶人丨丨丨丨丨丨丨丨丨丨丨丨丨】直上至五寻横行得七迹【侃尝于兖州尧庙蹋壁丨丨丨丨丨丨丨丨丨丨】泗桥石人【丨丨有数丨丨长八尺大十围侃执以相击悉皆破碎】爪长七寸【侃有弹筝人陆大喜着鹿角丨丨丨丨】腰围一尺六寸【侃舞人张浄琬丨丨丨丨丨丨时人咸推能掌上舞】反腰帖地衔得席上玉簮【又有姬人孙荆玉能丨丨丨丨丨丨丨丨丨丨】妙尽竒曲一时无对【又勅赉歌人王娥儿东宫亦赉歌者屈偶之并丨丨丨丨丨丨丨丨】两艖防起三间通梁水斋【侃赴衡州于丨丨丨丨丨丨丨丨丨丨饰以珠玉加之锦绣盛设屏帷女乐乗潮解防临波置酒縁塘傍水观者填咽】金花烛【大同中魏使阳斐与侃在北同学有诏命侃延斐同宴宾客三百余人食器皆金玉杂寳奏三部女乐至夕侍婢百余人俱执丨丨丨】终日同其醉醒【侃不饮酒而好宾游丨丨丨丨丨丨】醉于船中失火延烧七十余船【侃客张孺才者丨丨丨丨丨丨丨丨丨丨丨丨所燔金帛不可胜筭侃闻聊不挂意命酒不辍○以上羊侃传】以所加鼓吹恒置斋中【胡僧祐丨丨丨丨丨丨丨丨丨对之自娱人曰此是羽仪公名望隆重不宜若此答曰我性爱之恒须见耳○以上胡僧祐传】门外不见卿马迹【任约退保西阳徐文盛与景宻通信使都无战心后文盛下狱时任约被擒与文盛同禁文盛谓约曰何不早降令我至此约曰丨丨丨丨丨丨丨使我何处得降○以上徐文盛传】脚数年一洗【隂子春身服垢汚丨丨丨丨丨言毎洗则失财败事云在梁州以洗足至梁州败○以上隂子春传】执爵者不知其味【隂铿尝与宾客宴饮见行觞者因回酒炙以授之众坐皆笑铿曰吾侪终日酣酒而丨丨丨丨丨丨丨非人情也○以上隂铿传】霜明朱弓【杜嶷膂力絶人所佩丨丨丨丨四石余力】斑丝纒矟【所用丨丨丨丨长二丈五】杜彪【敌人惮嶷号为丨丨○以上杜崱传】漆防【岳阳王登尽诛诸杜宗族发其坟墓烧其骸骨灰而扬之并以为丨丨○以上杜岸传】抽其肠系马脚使绕而走【王琳下吏帝使黄罗汉张载宣谕琳军载性刻为元帝所信荆州疾之如仇琳长史陆纳杀之丨丨丨丨丨丨丨丨丨丨】毎将战胜舰则有声如野防【王琳将张平宅乗一舰丨丨丨丨丨丨丨丨丨丨丨故琳舰千数皆以野防为名】头行万里【朱玚与徐陵求琳首书身没九泉丨丨丨丨】霑巾雨袂【同上丨丨丨丨痛可识之顔回肠疾首切犹生之面】刍贱【同上玚虽丨丨】报葛悲田【同上不使夀春城下惟传丨丨之人沧洲岛上独有丨丨之客○以上王琳传】黄苍【张彪败走惟所养一犬名丨丨在彪前后未曾离舍沈泰説陈文帝遣张昭达领千兵购之彪眠未觉丨丨惊吠刼来便啮一人中喉死】乡里【彪谓妻杨呼为丨丨曰我不忍丨丨落他处○以上张彪传】大厦落构【斯则丨丨丨丨岂一木所能支也○以上论】


　　南史识小录卷七
　　钦定四库全书
　　南史识小录卷八　　　　钱塘沈名荪
　　秀水朱昆田同辑
　　陈宗室诸王列传
　　以五条铁鎻横江【南康太守吕肃将兵据巫峡丨丨丨丨丨丨丨以拒隋将杨素○以上宜黄侯慧纪传】説人间细事【叔陵尝夜不卧执烛逹晓呼召宾客丨丨丨丨丨】髙声长诵【叔陵修饰虚名毎入朝尝于车中马上执卷读书丨丨丨丨洋洋自若○以上始兴王叔陵传】镕金琢玉并究其妙【叔坚好术数卜筮风角丨丨丨丨丨丨丨丨○以上长沙王叔坚传】
　　陈列传
　　春草已生瘴厉方起【台遣卢子雄讨李贲时丨丨丨丨丨丨丨丨子雄请待秋讨之○以上杜僧明传】能反覆防水中数里【周文育本姓项名猛奴年十一丨丨丨丨丨丨丨丨跳髙六尺】取富贵但有大槊耳【周让教文育书计冩蔡邕劝学及古诗以贻之文育不之省谓让曰谁能学此丨丨丨丨丨丨丨丨】足钱便可谁望公侯【文育至大庾岭诣卜者卜者曰君北下不过作令长南入则为公侯文育曰丨丨丨丨丨丨丨丨○以上周文育传】靡衣媮食【周寳安以贵公子骄蹇逸防好狗马乐驱驰丨丨丨丨○以上周寳安传】抛车步舰拍【黄法北侵为丨丨及丨丨丨丨以廹之○以上黄法传】苗已更生【吴明彻幼孤性至孝年十四岁坟茔未修家贫无以取给乃勤力耕种时天下亢旱苗稼焦枯明彻哀愤每去田中号哭仰天自诉居数日丨丨丨丨秋而大获足充用】必有乗白马逐鹿者【时有伊氏者善占墓谓其兄曰君日丨丨丨丨丨丨丨丨经坟此是最小孝子大贵之征明彻其父之小子也○以上吴明彻传】伧重【周铁武语音丨丨○以上周铁武传】身经事萧家来【武帝受禅时令沈恪勒兵卫敬帝如别宫恪叩头谢曰恪丨丨丨丨丨丨今日不忍见此事分受死耳决不奉命○以上沈恪传】合十余船为大舫【孙玚出镇郢州丨丨丨丨丨丨丨于中立停池植荷芰毎良辰羙景宾僚并集泛长江而置酒】题铭后四十字【玚卒江总为之志铭后主复自丨丨丨丨丨丨其词曰秋风动竹烟水惊波几人樵径何处山阿今时日月宿昔绮罗天长路逺地久灵多功臣未勒此意如何○以上孙玚传】楼船拍舰火舫水车【徐世谱从陆法和与侯景战于赤亭湖造丨丨丨丨丨丨丨丨以益军势○以上徐世谱传】簿阀【周迪素无丨丨○以上周敷传】命笔题其棺头【鲁广逹被执入隋追怆本朝沦覆遘疾不疗卒江总抚柩恸哭乃丨丨丨丨丨丨为诗曰黄泉虽抱恨白日自留名悲君感义死不作负恩生○以上鲁广逹传】有苍头犀角大力之号【齐遣大将尉破胡率众十万援秦郡其前队丨丨丨丨丨丨丨丨丨】桦皮装弓两端骨弭【又有西城胡妙于弓矢众军尤惮之吴明彻谓萧摩诃曰若殪此胡则彼军夺气君有关张之勇可斩顔良矣摩诃曰愿得识其形状明彻乃召降人有识胡者云胡绛衣丨丨丨丨丨丨丨丨】遥掷铣鋧【明彻遣人觇知胡在阵仍自酌酒饮摩诃摩诃饮讫驰马冲齐军胡挺身出阵前十余步彀弓未发摩诃丨丨丨丨正中其额应手而仆○以上萧摩诃传】终身不执刀斧【萧世防以父摩诃凶终丨丨丨丨丨丨○以上萧世防传】金翅三百艘【隋兵济江任忠曰宜固守台城给臣精兵一万丨丨丨丨丨下江径掩六合后主不能从】唤萧郎作一打【明日歘然曰腹烦杀人丨丨丨丨丨丨忠叩头苦请勿战不听○以上任忠传】以蜡为秘器【武帝崩外有强冦内无重臣宣后用蔡景歴计秘不发丧时既暑热须营梓宫恐斤斧之声闻外乃丨丨丨丨丨○以上蔡景歴传】就渚敛鱼【合州刺史陈襃赃汚狼藉使丨丨丨丨○以上宗元饶传】经汉武通天台为表奏之【沈炯于魏克荆州被虏以母在东恒思归国尝独行丨丨丨丨丨丨丨丨丨丨陈已思乡之意其夜梦有宫禁之所兵卫甚严闻有人言甚不惜放卿还几时可至少日便获东归】甲帐珠帘茂陵玉盌【炯表丨丨丨丨一朝零落丨丨丨丨遂出人间】严助东归长卿西反【同上昔承明见厌丨丨丨丨驷马可乗丨丨丨丨○以上沈炯传】瑞雨颂【大同中尝骤雨殿前徃徃有杂色珠寳虞寄因上丨丨丨帝谓其兄茘曰此颂典裁清防卿之士龙也】天纲再张地维重纽【虞寄谏陈寳应书丨丨丨丨丨丨丨丨】析珪判野【同上丨丨丨丨南面称孤○以上虞寄传】恶蛇屈尾来上灵床【傅縡强直有才而毒恶慠慢及死有丨丨丨丨丨丨丨丨当前受祭酹○以上傅縡传】麻布蒲綀【姚蔡居显要一不交通有门生饷南布一匹花綀一匹察谓曰吾所着止丨丨丨丨此物于我无用○以上姚察传】栖托艺文【顾姚丨丨丨丨谓野王姚察也○以上论】
　　循吏传
　　有市之邑【凡百户之乡丨丨丨丨歌謡舞蹈触处成羣】倾资扫蓄【丨丨丨丨犹有未供】深赋【丨丨厚敛天下骚动】封刃行诛【永明继运垂心政术长史犯法丨丨丨丨】士女昌逸【都邑之盛丨丨丨丨歌声舞节袨服华妆桃花緑水之间杨栁春风之下】寛书【梁武在田知人疾苦及定乱之始仍下丨丨】圆案【丨丨所陈不过三盏○以上序】伧荒【杜骥入南朝尝以丨丨遇之○以上杜骥传】理县谱【傅琰父子居官并着竒绩时云诸傅有丨丨丨子孙相传不以示人】当以人肝代米【丹徒令沈防清亷不事左右浸润日至遂鎻系尚方后知其无罪重除丹徒谓吏人曰我今重来丨丨丨丨丨丨不然清名不立】唯日食一升饭而莫饮酒【傅翽代刘元明为山隂令问元明旧政元明曰我有竒术卿家谱所不载临别当相示既而曰作县令丨丨丨丨丨丨丨丨丨丨此第一防也○以上傅琰传】司风令史【明帝体肥憎风夏月曾着小皮衣拜左右二人为丨丨丨丨风起方面辄先启闻】卖儿贴妇【巢尚之罢新安郡还见帝帝曰卿至湘宫寺未我起此寺是大功徳虞愿在侧曰陛下起此寺皆是百姓丨丨丨丨佛若有知当悲哭哀愍罪髙浮图有何功徳】飞碁【明帝好围碁甚拙去格七八道物议共欺为第三品与第一品王抗围碁依品赌戏抗饶借帝曰皇帝丨丨臣抗不能断帝终不觉以为信然】好鱁鮧【帝尤丨丨丨以银鉢盛渍之一食数鉢谓扬州刺史王景文曰此是竒味卿颇足不答曰臣夙好此物贫素致之甚难帝甚悦食鱁鮧积多胸腹痞胀将絶左右启饮数升酢酒乃消】越王石【虞愿为晋安太守海边有丨丨丨尝隠云雾相传云清亷太守乃见愿徃就观清彻无所隠蔽】扫地拂床【禇彦囬尝诣愿愿不在见其眠床上积尘埃有书数帙彦回叹曰虞君之清至于此令人丨丨丨丨而去○以上虞愿传】一丁种十五株桑四株柿【沈瑀为建徳令教人丨丨丨丨丨丨丨丨丨丨及棃栗女子丁半之○以上沈瑀传】唯得白桐木火笼朴十余枚【范述曾自永嘉太守征为逰击将军郡送故旧钱二十余万一无所受丨丨丨丨丨丨丨丨丨丨丨而已】二十笼簿书【丘师施罢临安县还唯有丨丨丨丨丨并是库仓劵帖○以上范述曾传】夏日无帱帐而夜卧未尝有蚊蚋【孙谦歴二县五郡冬则布被莞席丨丨丨丨丨丨丨丨丨丨丨丨丨○以上孙谦传】谜【广陵髙爽有险薄才客于孙廉尝有求不遂乃为丨丨以喻廉曰刺鼻不知啑蹋面不知瞠啮齿作数步持此得胜人讥其不知耻辱以取名位也○以上孙廉传】每以钱买人井寒水【何逺为武昌太守折节为吏武昌俗皆汲江水盛夏逺患水温丨丨丨丨丨丨丨丨不取钱者则摙水还之】干鱼数片【武昌水族甚贱逺毎食止丨丨丨丨而已】独设糗水【逺为武昌令太守王彬巡属县诸皆盛供帐逺丨丨丨丨而已】斗酒只鹅【逺送彬至境进丨丨丨丨而别彬戏曰卿礼有过陆纳将不为古人所笑乎】视贫细如子弟【逺处职疾强富如讐仇丨丨丨丨丨丨】卿得我一妄语当谢卿以一缣【逺每戏语人曰丨丨丨丨丨丨丨丨丨丨丨丨众伺之不能记也○以上何逺传】直曲钩【郭祖深上梁武封事丨丨者沦溺沟壑丨丨者升进重防】早青【祖深为南津校尉有姥饷一丨丨丨祖深报以疋帛○以上郭祖深传】
　　儒林传
　　画嵇叔夜像以赐之【伏曼容素羙风采明帝恒以方嵇叔夜使吴人陆探微丨丨丨丨丨丨丨丨】无以为绳【伏暅为新安太守郡多麻苎家人乃至丨丨丨丨○以上伏曼容传】结草为绖屈手巾为冠【何佟之为诸王讲丧礼丨丨丨丨丨丨丨丨丨】水淫【佟之性好洁一日之中洗涤者十余遍时人称为丨丨】路无横草水翦虫秽【刘澄为遂安令为性弥洁在县扫拂郭邑丨丨丨丨丨丨丨丨百姓不堪命○以上何佟之传】睡则以杖自击【沈峻昼夜自课丨丨丨丨丨丨○以上沈峻传】日限诵孝经二十遍【皇侃性孝尝丨丨丨丨丨丨丨丨以拟观世音经○以上皇侃传】郑郎开口【郑灼梦与皇侃遇于途侃谓曰丨丨丨丨侃因唾灼口中自后义理益进】笔毫尽每削用之【灼家贫手抄义疏丨丨丨丨丨丨丨】以镇心【灼讲授多苦心热若时辄偃卧丨丨丨丨起便诵读】脱白纶巾以赠之【贺德基防学都下衣资罄乏盛冬止衣□襦袴尝于白马寺前逢一妇人容服甚盛呼德基入寺门丨丨丨丨丨丨丨○以上郑灼传】错防经帕【张讥幼丧母有丨丨丨丨母之遗制每岁时辄对帕哽噎不能胜】玉柄麈尾【后主在东宫集官僚置宴时造丨丨丨丨新成后主亲执之曰当今虽复多士如林至于堪捉此者独张讥耳即手授讥】松枝可代麈尾【后主尝幸钟山开善寺召从臣坐于寺西南松林山勅讥义时索麈尾未至后主手取丨丨以属讥曰丨丨丨丨○以上张讥传】世有乡校【顾越居新坂黄冈丨丨丨丨由是顾氏多儒学焉】发越【防稽贺文发学兼经史与越名相埒都下谓之丨丨○以上顾越传】
　　文学传
　　使我终身为祭酒不恨也【丘灵鞠领东观祭酒曰人居官愿数迁丨丨丨丨丨丨丨丨丨丨】应还东掘顾荣冢【灵鞠领骁骑将军不乐武位谓人曰我丨丨丨丨丨丨丨江南数千里士子风流皆出其中顾荣忽引诸伧辈度妨我軰涂辙】何如我未进时【灵鞠在沈深坐见王俭诗深曰王令文章大进灵鞠曰丨丨丨丨丨丨○以上丘灵鞠传】流风回雪落花依草【钟嵘诗评云范云婉转清便如丨丨丨丨丘迟防缀映媚如丨丨丨丨○以上丘迟传】不如一丘【丘仲孚为山隂令居职甚有声称百姓謡曰二傅沈刘丨丨丨丨○以上丘仲孚传】何足以一爵髙人【檀超放诞任气解褐州西曹萧恵开为别驾超便抗礼惠开自以地位居前稍有陵辱超张目谓曰丨丨丨丨丨丨丨】髙平有二超【超嗜酒好谈咏自比郗超言丨丨丨丨丨更觉我为优也】连絶之外无所复有【吴迈逺好为篇章宋明帝闻而召之及见曰此人丨丨丨丨丨丨丨丨】作诗得称意语辄掷地呼【迈逺好自夸而鄙人丨丨丨丨丨丨丨丨丨丨曰曹子建何足数哉檀超闻而笑曰昔刘季绪才不逮于作者而好诋诃人文章季绪焉足道哉至于迈逺何为者乎○以上檀超传】政为此帻耳【卞彬为上虞令太守孟顗裁之积不能容脱帻投地下曰我所以屈卿者丨丨丨丨丨今已投之卿矣卿以一世勲门而傲天下国士拂衣而去】枯鱼赋【彬摈废数年不得仕进乃拟赵壹穷鸟为丨丨丨以喻意】嬾事皮肤【彬作蚤虱赋其序曰余居贫布衣十年不制一袍之緼有生所托为人多病起居甚疎萦寝败絮不能自释兼摄性疎惰丨丨丨丨澡刷不谨浣沐失时四体防防加以臭秽故苇席蓬缨之间蚤虱猥流滛痒渭濩无时恕肉探揣擭撮日不替手】羊滛狠防卑率鹅顽慠狗险出【彬又为禽兽决录目禽兽云羊性滛而狠防性卑而率鵞性顽而慠狗性险而出皆指斥贵势丨丨丨谓吕文显丨丨丨谓朱隆之丨丨丨谓潘敞丨丨丨谓文度】蛤鱼【彬又为虾蟇赋云纡青拖紫名为丨丨世谓比　令仆也又云蝌斗唯唯羣浮闇水比令史谘事也】以瓠壶瓢勺杬皮为肴【彬性饮酒丨丨丨丨丨丨丨丨丨】以大瓠为火笼【彬丨丨丨丨丨丨什物多诸诡异】傅蚕室【自称卞田居妇为丨丨丨】十掷辄鞬【或谓彬曰卿都不持操名器何由得升彬曰掷五木子丨丨丨丨岂复是掷子之拙吾好掷政极此耳】我诗应须大材迮之不尔飞去【袁嘏自重其文谓人曰丨丨丨丨丨丨丨丨丨丨丨丨】取笔书皷【孙抱为延陵县髙爽诣之抱了无故人之懐爽出从县阁下过丨丨丨丨云徒有八尺围腹无一寸肠面皮如许厚受打未渠央抱体肥壮故以此讥之○以上卞彬传】舒被覆书【虞龢少好学居贫屋漏恐湿坟典乃丨丨丨丨书获全而被大湿○以上丘巨源传】掘莞根食之【王智深免官家居贫无人事尝饿五日乃丨丨丨丨丨○以上王智深传】不因风水施机自运【祖冲之以诸葛亮有木牛流马乃造一器丨丨丨丨丨丨丨丨不劳人力】千里船【又造丨丨丨于新亭江试之日行百余里○以上祖冲之传】诣微之时雷霆不能入【祖暅之有巧思入神之妙般倕无以过当其丨丨丨丨丨丨丨丨丨○以上祖暅之传】家传谱学【贾希镜丨丨丨丨】青州世子东海女郎【青州人发古冢铭云丨丨丨丨丨丨丨丨帝问学士鲍昭等并不能悉希镜对曰此是司马越女嫁茍晞儿检访果然】见客谱【竟陵王子良使希镜撰丨丨丨○以上贾希镜传】骑都塞市郎将填街【钟嵘上言永元肇乱坐弄天爵勲非即戎官以贿就挥一金而取九列寄片札以招六校丨丨丨丨丨丨丨丨】谢朓未遒江淹才尽【嵘评沈约诗于时丨丨丨丨丨丨丨丨范云名级又防故称独步○以上钟嵘传】吴均体【吴均文体清防有古气好事者或斆之谓为丨丨丨○以上吴均传】先燔须髪【刘勰求出家丨丨丨丨敕许之○以上刘勰传】榜门受饷【何敬叔为长城令不受礼遗夏节至忽丨丨丨丨数日中得米数千余斛他物称是悉以代贫人输租】每宿昔作名一束【何思澄被举同入华林撰遍略思澄重交结分书与诸宾朋校定而终日造谒丨丨丨丨丨丨丨晓便命驾朝贤无不悉狎狎处即命食投晚还家所赍名必尽】东海三何【思澄与宗人逊及子朗俱擅文名时人称丨丨丨丨子朗最多思澄闻之曰此言误耳如其不然故当归逊思澄意谓宜在已也】败塜赋【何子朗尝为丨丨丨拟庄周马棰其文甚工】人中爽爽【时人语曰丨丨丨丨有子朗○以上何思澄传】八体六文方寸千言【谢善勋能为丨丨丨丨丨丨丨丨】谢方眼【善勋善饮酒至数斗醉后辄张眼大骂虽复贵贱亲踈无所择也时谓之丨丨丨○以上顔协传】以一束青镂管笔授之【纪少瑜梦陆倕丨丨丨丨丨丨丨丨丨曰我以此笔犹可用卿自择其善者其文由此遒进】有大才而无贵仕【到溉尝目纪少瑜曰此人丨丨丨丨丨丨丨○以上纪少瑜传】旁无戚援【顔晃家世单门丨丨丨丨○以上顔晃传】性情风标神明律吕【文章者葢丨丨之丨丨丨丨之丨丨也】蕴思含毫逰心内运【丨丨丨丨丨丨丨丨放言落纸气韵天成】出言异句下笔殊形【发五声之音响而丨丨丨丨写万物之情状而丨丨丨丨○以上论】
　　孝义传
　　风离化薄【至于丨丨丨丨礼违道丧忠不树国孝亦愆家】搜缀湮落【今丨丨丨丨以备阙文云○以上序】外无异门内无异烟【西阳县人董阳三世同居丨丨丨丨丨丨丨丨诏榜门曰笃行董氏之闾复一门租布○以上刘瑜传】义不独饱【郭原平若家或无食则虚中竟日丨丨丨丨】不解作墓【原平以营圹凶功不欲假人本虽巧而丨丨丨丨乃访邑中有营墓者助人运力久乃闲练】采笋置篱外【原平宅上种竹夜有盗其笋者遇见之盗者奔走坠沟原平乃于所植竹处沟上立小桥令通又丨丨丨丨丨邻里惭愧无复取者○以上郭原平传】伐木烧砖【吴逵遇疾疫父母兄嫂及羣从小功死者十三人逵昼则佣赁夜则丨丨丨丨朞年中成七墓十三棺○以上吴逵传】锅底饭【陈遗少为郡吏母好食丨丨丨遗在役恒带一囊每煑食辄取其焦以贻母】乡人为作茅庵【河南孝廉秦绵遭母丧送不忍复还丨丨丨丨丨丨仍止其中若遇有米则食粥无米则食菜也○以上潘综传】灵床前有三丸药【丘杰十四遭丧以熟菜有味不尝于口岁余忽梦见母曰死止是分别耳何事乃尔荼苦汝噉生菜遇虾蟇毒丨丨丨丨丨丨丨可取服之惊起果得瓯瓯中有药服之下科斗子数升邱氏世保此瓯○以上邱杰传】塼灶前忽生泉水【王彭连丧父母无以营兄弟二人昼则佣力夜则号感乡里哀之乃各出夫力助作塼塼须水而天旱穿井数十丈不得水彭仰天自诉如此积日一旦大雾丨丨丨丨丨丨　○以上王彭传】刻肉灌血【孙法宗父随孙恩入海澨被害入海寻求闻世间论是至亲以血沥骨当悉浸渍乃操刀沿海见枯骸则丨丨丨丨如此十余年臂胫无完皮○以上孙法宗传】何心独飨白粲【何子平为扬州从事史月俸得白米辄货市菽麦人曰所利无几何足为烦子平曰尊老在东不办得来丨丨丨丨丨丨○以上何子平传】庭中杨梅树隆冬三实墓上橘树一冬再实【王虚之十三丧母三十三丧父二十五年盐酢不入口丨丨丨丨丨丨丨丨丨丨丨丨丨丨丨丨丨○以上王虚之传】畜鱼于树栖鸟于泉【吴庆之为江夏王义恭西曹书佐义恭诛庆之自伤为吏无状不复肯仕王琨为吴兴太守欲召为功曹答曰某素无人世情若欲见吏则是丨丨丨丨丨丨丨丨耳○以上吴庆之传】下泪为氷如筯【萧叡明母病风叡明昼夜祈祷时寒叡明丨丨丨之丨丨丨额上叩头血亦氷不溜】有三寸绢丹书日月字【忽有一人以小石函授叡明曰此疗夫人病函中唯丨丨丨丨丨丨丨丨丨母服之即平复○以上萧叡明传】年至七十不婚冠【华寳父豪晋义熙末戌长安寳年八岁临别谓寳曰须我还当为汝上头长安陷寳丨丨丨丨丨丨丨○以上华寳传】丁公藤【解叔谦母有疾叔谦夜于庭中稽颡闻空中语云此病得丨丨丨为酒便差即访医及本草注皆无识者乃求访之宜都遥见山中一老公伐木问其所用答曰此丨丨丨也疗风尤騐叔谦拜伏流涕具言来意此公怆然以四段与之并示以渍酒法叔谦受之顾视不见其人依法为酒母病遂差】大病则大痛小病则小痛【宗元卿早孤为祖母所养祖母病元卿在逺辄心痛丨丨丨丨丨丨丨丨丨丨】至手掌穿【庾震丧父母居贫无以赁书以营事丨丨丨丨然后事获济】鹄二旬不食【谢昌防尝养一鹄昌防病二旬而丨丨丨丨丨昌防亾鹄遂飞去○以上解叔谦传】忍病不言啮被至碎【乐颐之遇病与母隔壁丨丨丨丨丨丨丨丨恐母之哀已也】我不能食此【庾杲之尝徃候颐之为设食唯枯鱼菜葅杲之曰丨丨丨丨丨母闻之自出尝膳鱼羮数种杲之曰卿过于茅季伟我非郭林宗○以上乐颐之传】人笑禇公至今齿冷【隆昌末乐预谓丹阳尹徐孝嗣曰外问借借似有伊周之事君不得同人此事丨丨丨丨丨丨丨丨○以上乐预传】夜读书随月光【江泌少贫昼日斫屧为业丨丨丨丨丨丨光斜则握卷升屋睡极堕地则更登】菜不食心【泌母亡以生阙供养遇鲑不忍食丨丨丨丨以其有生意唯食老丨而已○以上江泌传】思食寒【滕昙恭年五岁母杨氏患热丨丨丨丨土俗所不产昙恭访不得衔悲哀切遇一桑门问其故昙恭具以告桑门曰我有两分一相遗○以上滕昙恭传】以缕系脚【卫敬瑜妻王氏年十六而敬瑜亡誓不嫁为亡婿种树数百株墓前栢树忽成连理所住屋有防巢常双飞来去后忽孤飞女感其偏栖乃丨丨丨丨为志后岁此燕果复更来犹带前缕○以上张景仁传】营不得【陶子锵母嗜母没后恒以供奠梁武义师初至此年冬丨丨丨丨子锵痛恨遂长断味○以上陶子锵传】身自结网捕鱼【张昭父熯常患消渴嗜鲜鱼昭乃丨丨丨丨丨丨以供朝夕○以上张昭传】变里旌闾【丨丨丨丨义存奬劝】衣簪【若使孝立闺庭忠被史防多发沟畎之中非出丨丨之下○以上论】
　　隐逸传
　　藏景穷岩蔽名愚谷【若道义内足希防两忘丨丨丨丨丨丨丨丨】名教之外别有风猷【以上序】聊欲歌以为三径之资【陶潜谓亲朋曰丨丨丨丨丨丨丨丨丨丨可乎执事者闻之以为彭泽令】此亦人子也【潜送一力给其子曰汝旦夕之费自给为难今遣此力助汝薪水之劳丨丨丨丨丨可善遇之】种秫种粳【县有公田潜悉令吏丨丨稻妻子固请丨丨乃使一顷五十畆丨丨五十畆丨丨】我不能为五斗米折腰向乡里小人【郡遣督邮至县吏白应束带见潜曰丨丨丨丨丨丨丨丨丨丨丨丨丨丨】一门生二儿举篮轝【江州刺史王欲识之不能致也潜常徃庐山令潜故人厐通之赍酒具于半道栗里邀之潜有脚疾使丨丨丨丨丨丨丨丨及至欣然便共饮酌】二万钱悉送酒家【顔延之为始安郡经过潜毎徃为酣饮致醉临去留丨丨丨与潜潜丨丨丨丨稍就取酒】出宅边菊丛中坐【潜尝九月九日无酒丨丨丨丨丨丨丨久之逢送酒至即便取酌醉而复归】素琹一张【潜不解音律而蓄丨丨丨丨毎有酒适辄抚弄以寄其意】我醉欲眠卿可去【贵贱造之者有酒辄设潜若先醉使语客丨丨丨丨丨丨丨其真率如此】取头上葛巾漉酒【郡将候潜逢其酒熟丨丨丨丨丨丨丨毕还复着之】自谓是羲皇上人【潜与子书少来好书偶爱闲静开卷有得便欣然忘食见树木交防时鸟变声亦复欢尔有喜尝言五六月北下卧遇凉风暂至丨丨丨丨丨丨丨】柴水之劳【同上丨丨丨丨何时可免】夫耕于前妻锄于后【潜妻翟氏志趋亦同能安苦节丨丨丨丨丨丨丨丨○以上陶潜传】栖丘饮谷【武帝辟宗少文为主簿不起问其故答曰丨丨丨丨三十余年】卧以防之【少文结宇衡山欲懐尚平之志有疾还江陵叹曰老疾俱至名山恐难遍惟澄懐观道丨丨丨丨凡所防履皆图之于室谓之抚琹动操欲令众山皆响】金石弄【古有丨丨丨为诸桓所重桓氏亡其声遂絶唯少文传焉文帝遣乐师杨欢就受之○以上宗少文传】潜感地金冥致江鲤【宗测少静退不乐人间叹曰家贫亲老不择官而仕先哲以为羙谈余窃有惑诚不能丨丨丨丨丨丨丨丨但当用天之道分地之利孰能食人厚禄忧人重事乎】谬伤海鸟横斤山木【豫章王嶷征测为参军不起测答府云何为丨丨丨丨丨丨丨丨】眷恋松云【嶷复遣书辟之测答曰性同鳞羽爱止山壑丨丨丨丨轻迷人路纵宕岩流有若狂者】量腹而进松术度形而衣萝薜【鱼复侯子响为江州厚遣赠遗测曰少有狂疾寻山采药逺来至此丨丨丨丨丨丨丨丨丨丨丨丨淡然已足岂容当此横施】昔人有图画侨札轻以自方【侍中王秀之弥所钦慕乃令陆探防画其形与已相对又贻书曰丨丨丨丨丨丨丨丨丨丨丨耳】蒲褥【王俭亦雅重之赠以丨丨笋席○以上宗测传】惜此笋欲令成林【沈道防有人防其屋后笋令人止之曰丨丨丨丨丨丨丨更有佳者相与乃令人买大笋送与之○以上沈道防传】人外之游【孔淳之与戴颙王之王敬等共为丨丨丨丨】乌羊系所乗车辕提壶为礼【敬以女适淳之子尚遂以丨丨丨丨丨丨丨丨丨丨丨或怪其如此答曰固亦农夫田父之礼也】飞沉所至何问其主【防稽太守谢方明苦要之不能致使谓曰茍不入吾郡何为入吾郭淳之笑曰潜防者不识其水巢栖者非辩其林丨丨丨丨丨丨丨○以上孔淳之传】夫妻共乗蒲笨车【刘凝之慕老莱子严子陵为人妻郭氏亦能不慕荣华与凝之共居俭苦丨丨丨丨丨丨丨出市贸易周用之外辄以施人○以上刘凝之传】伐采若【朱百年少有髙情携妻孔氏入防稽南山丨丨丨丨为业以若置道头辄为行人所取明旦已复如此人稍怪之积久方知是朱隐士所卖须者随其所多少留钱取若而去○以上朱百年传】散髪被黄布帊席松叶枕一块白石而卧【顔延之与当时名士十许人入山闗康之见其丨丨丨丨丨丨丨丨丨丨丨丨丨丨丨丨了不相盼延之等嗟赏而退不敢干也】岂可利亡者余赠邪【辛普明侨居防稽士子髙其行尝葬兄皆送金为赠后至者不复受人问其故答曰本以兄墓不周故不逆亲友之意今实已足丨丨丨丨丨丨丨丨○以上关康之传】灭景云栖抗髙木食【禇伯玉隠剡瀑布山性耐寒暑时人比之王仲都在山三十余年隔絶人物王僧逹为吴郡苦礼致之邱僧珍与僧逹书曰禇先生出居贵舘此子丨丨丨丨不事王侯丨丨丨丨有年载矣自非折节好贤何以致之】从白云游【僧逹答僧珍书禇先生丨丨丨丨旧矣】谈讨芝桂借访茘萝【同上故要其来此冀慰日夜比丨丨丨丨丨丨丨丨若已窥烟液临沧洲矣○以上禇伯玉传】黄雀赋【顾欢年六七岁知推六甲家贫父使田中驱雀欢作丨丨丨而归雀食稻过半】然糠自照【鄊中有学舍欢贫无以受业于舍壁后倚听无遗忘者夕则然松节读书或丨丨丨丨】受学者废蓼莪篇【欢早孤读诗至哀哀父母辄执书恸哭由是丨丨丨丨丨丨丨不复讲焉】山鸟集其掌取食【欢隠剡天台山不与人通毎欢出户丨丨丨丨丨丨丨】狐蹲狗踞【欢夷夏论擎跽磬折侯甸之恭丨丨丨丨荒流之肃】鸟王兽长【同上丨丨丨丨徃徃是佛】刻船沙门守株道士【同上屡见丨丨丨丨丨丨丨丨交诤大小互相弹射】虫跃鸟防【同上夫蹲夷之仪娄罗之辨各出彼俗自相聆解犹丨丨丨丨何足効述】吕尚盗陈恒之齐刘季窃王莽之汉【欢答袁粲驳论案道经之作着自西周佛教之来始乎东汉若谓黄老虽久而滥在释前是丨丨丨丨丨丨丨丨丨丨丨丨丨丨也】药尽则枯【同上若夀尽则死丨丨丨丨此修考之士非神仙之流也】屋前有池养鱼皆名呼之【卢度隠居庐陵丨丨丨丨丨丨丨丨丨○以上顾欢传】徳标松桂【王僧防称孔祐曰行动幽祗丨丨丨丨】养鼠数千头呼来即来遣去即去【防稽中山有人姓蔡不知名丨丨丨丨丨丨丨丨丨丨丨丨丨言语狂易时谓谪仙】五斗米道【杜京产世传丨丨丨丨○以上杜京产传】着拜五经序论【臧荣绪惇爱五经谓人曰昔吕尚奉丹书武王致齐降位季释教诫并有礼敬之仪因甄明至道丨丨丨丨丨丨常以宣尼庚子日生其日陈五经拜之○以上臧荣绪传】黄葛巾竹麈尾【吴苞聚徒教学冠丨丨丨丨丨丨】常以一壶自随【赵僧岩寥廊无常人不能测后忽为沙门栖迟山谷丨丨丨丨丨丨一日谓弟子曰吾今夕当死壶中大钱一千以通九泉之路蜡烛一挺以照七尺之尸至夜而亡】夷白【蔡荟清抗不与俗人交李防谓江斆曰古人称安贫清白曰夷湼而不淄曰白至如蔡休明者可不谓之丨丨乎○以上吴苞传】常以竹箭箬叶甘蕉及地上学书【徐伯珍少孤贫学书无纸丨丨丨丨丨丨丨丨丨丨丨丨丨】门前生梓树一年便合抱【伯珍宅南有髙山班固谓之九岩山后汉龙邱苌隠处也山多龙须柽栢望之五采世呼为妇人岩伯修移居之阶户之间木生连理丨丨丨丨丨丨丨丨丨丨○以上徐伯珍传】织帘先生【沈麟士居贫织帘诵书口手不息乡人谓之丨丨丨丨】黒蝶【麟士无所营求以笃学为务恒素几皷素琴不为新声负薪汲水并日而食制丨丨赋以寄意○以上沈麟士传】玉羊金兽【阮孝绪出继从伯之之母周氏卒遗财百万应归孝绪孝绪一无所受尽以归之姊王晏之母乳人怜其传重辛苦辄窃丨丨丨丨等物与之孝绪见而骇愕送还王氏】闻其笳管穿篱逃匿【孝绪外兄王晏贵显屡至其门孝绪度其必败丨丨丨丨丨丨丨丨】吐餐覆醤【孝绪曾食醤羙问之云是王家所得便丨丨丨丨】以一鹿床为精舍【孝绪丨丨丨丨丨丨丨以树环绕】生人葠【孝绪母病须得丨丨丨合药旧传钟山所出遂躬歴幽险累日不逢忽见一鹿前行孝绪感而随后至一所遂灭就视果获此草】若使麏麚可骖何以异夫骥騄【南平王闻其名致书要之孝绪不赴曰非志骄富贵但性畏庙堂丨丨丨丨丨丨丨丨丨丨丨丨○以上阮孝绪传】色艶桃李质胜琼瑶【南岳邓先生隠居衡山极峻之岭立板屋两间足不下山断谷三十余载惟以涧水服云母屑白日神仙魏夫人忽来降临乗云而至从少妪三十并着绛紫罗绣袿防年皆可十七八许丨丨丨丨丨丨丨丨○以上邓郁传】仰青云覩白日不觉为逺矣【陶景年十歳得葛洪神仙传昼夜研寻便有养生之志谓人曰丨丨丨丨丨丨丨丨丨丨丨】月给茯苓五斤白蜜二升【勅所在丨丨丨丨丨丨丨丨丨丨以供景服食】筑三层楼【永元初更丨丨丨丨景处其上弟子居其中宾客至其下与物遂絶唯一家僮得至其所】唯聴吹笙【景本便马善射晩皆不为丨丨丨丨而已特爱松风庭院皆植松每闻其响欣然为乐】画作两牛【梁武手勅招之锡以鹿皮巾屡加礼聘并不出唯丨丨丨丨一牛散放水草之间一牛着金笼头有人执绳以杖驱之帝笑曰此人无所不作欲効曵尾之岂有可致之理】一眼有时而方【仙书云眼方者夀千岁景末年丨丨丨丨丨丨○以上陶景传】十畆之宅山池居半【庾诜性托夷简特爱林泉丨丨丨丨丨丨丨丨○以上庾诜传】服寒食散盛冬卧于石上【张孝秀常冠糓皮巾蹑蒲履手执并闾皮麈尾丨丨丨丨丨丨丨丨丨丨○以上张孝秀传】蒭芥【马枢尝叹曰吾闻贵爵位者以巢由为桎梏爱山林者以伊吕为管库束名实则丨丨柱下之言翫清虚则糠粃席上之説】目睛洞黄【枢丨丨丨丨能视闇中物】白燕一只巢庭前树【有丨丨丨丨丨丨丨丨驯狎櫩庑时至几案春来秋去几三十年○以上马枢传】水石清华【且岩壑闲逺丨丨丨丨】蓄壤开泉【虽复崇阁八袭髙城万雉莫不丨丨丨丨髣髴林泽故知松山桂渚非止素翫碧涧清潭翻成丽曯○以上论】
　　恩幸传
　　了了令史【彭城王义康于尚书覔丨丨丨丨得戴法兴以为记室令史】赝天子【帝尝使华愿儿察聴风謡而道路之言谓法兴为真天子帝为丨丨丨丨】勿反顾付奚度【孝武尝使奚度主领人功苛虐无道动加捶扑暑雨寒雪不听暂休人不堪命时人谓曰丨丨丨丨丨丨○以上戴法兴传】捉车傍马【阮佃夫仆从附皆受不次之位丨丨人武贲中郎将丨丨者员外郎】惜指失掌【庐江何恢有妓张耀华羙而有宠为广州刺史将发邀佃夫饮乐见张氏悦之频求恢曰恢可得此人不可得也佃夫拂衣出户曰丨丨丨丨邪○以上阮佃夫传】黄纶帽【徐龙驹常住含章殿着丨丨丨被貂裘南面向按代帝画勅○以上茹法亮传】政得一州如斗大【宗慤为豫州刺史吴喜公为典籖慤刑政所施喜公毎多违执慤大怒曰宗慤年将六十为国竭命丨丨丨丨丨丨丨不能复与典籖共临之○以上吕文显传】躬自汲水助厨人作膳【东昏呼潘妃父寳庆为阿丈虫儿俞灵韵为阿兄帝诣寳庆丨丨丨丨丨丨丨丨丨为市中杂语以为谐谑】鸭防【东昏时宫中讹云赵食丨丨诸尽着调葢当时左右刀勅之徒悉号为梁武平建邺羣小一时诛灭故号为也俗间以细剉肉糅以姜桂曰防意者以凶党皆当细剉而烹之也○以上茹法珍传】生犀【陆验与朱异同邑言于武帝防之本无艺业而容貌特丑先是外国送丨丨其形甚陋故闾里咸谓验为丨丨○以上陆验传】　乌啄其口【司马申尝昼卧于尚书省下有丨丨丨丨流血及地时论以为谮贤之效也○以上司马申传】迁兰变鲍【丨丨丨丨久而弥信】抑符缓诏【丨丨丨丨奸伪非一】左臂挥金右手刋字纸为铜落墨由利染【丨丨丨丨丨丨丨丨丨丨丨丨丨丨丨丨故门同玉署家号金穴】璇池碧梁【嫱媛侍女燕赵蔡郑之声丨丨丨丨鱼龙雀马之戏莫不充牣锦室照彻青云○以上论】
　　夷貊传
　　金夜则出飞状如萤火【林邑国有金山石皆赤色其中生金丨丨丨丨丨丨丨丨丨】古贝【又出丨丨古贝者树名也其华成时如鵞毳抽其绪纺之以作布与纻布不殊亦染成五色织为斑布】栈香【沉水香置水中则沉次浮者丨丨】得鳢鱼二化而为铁【文本范幼家奴尝牧羊于山涧丨丨丨丨丨丨丨丨因以铸刀】斫石如断刍藁【刀成文白石呪曰若斫石破者文当王此国因丨丨丨丨丨丨】有人以金席借之【阳迈初在孕其母梦生儿丨丨丨丨丨丨丨其色光丽夷人谓金之精者为阳迈若中国云紫磨者因以为名】千防【其国俗居处为阁名曰丨丨门户皆北向】都漫【男女皆以横幅古贝绕腰以下谓之千漫亦曰丨丨】乗象吹螺击鼓【其王者法服加璎络如佛像之饰出则丨丨丨丨丨丨】古贝繖【罩丨丨丨以古贝为幡旗○以上林邑国传】五色鹦鹉【出扶南国】酒树【扶南有丨丨似安石榴采其花汁渟瓮中数日成酒】长颈王【毗骞国王身长丈二头长三尺自古不死莫知其年号曰丨丨丨】金露生石上【有山出金丨丨丨丨丨无央限也】多罗【尝遗扶南王纯金五十人食器形如圆盘又如瓦塸名为丨丨受五升又如椀者受一升】有树生火中【扶南东界有大涨海海中有大洲有诸薄国国东有马五洲复东行涨海千余里至自然大洲其上丨丨丨丨丨洲左近人剥其皮纺绩作布以为手巾与蕉麻无异而色防青黒若小垢洿则投火中便复精洁或作灯炷用之不知尽】以女人为王号曰柳叶【扶南丨丨丨丨丨丨丨丨丨】梦神赐之弓【混填丨丨丨丨丨乗贾人舶入海混填晨起即诣庙于神树下得弓便依梦乗舶入海遂至扶南柳叶欲刼之混填即张弓射其舶穿度一面矢及侍者柳叶惧降混填填乃君其国以柳叶为妻】烧斧【国法无牢狱有讼者先斋三日乃丨丨极赤令讼者捧行七步】金环鸡卵投沸汤中【又以丨丨丨丨丨丨丨丨令探取之若无实者手即烂有理者则否】佛髪【丨丨青绀色以手伸之随手长短放之则旋屈为螺形按僧加经云佛髪青而细如藕茎丝○以上扶南国传】灵润【阇婆逹国于元嘉二年奉表曰我虽在逺亦霑丨丨○以上阇婆逹国传】以角载物至二十斛【扶桑国有牛角甚长丨丨丨丨丨丨丨○以上扶桑国传】百子帐【河南王所居有屋宇杂以丨丨丨即穹庐也○以上河南王传】两脚骆驼【滑国有丨丨丨丨野庐有角○以上滑国传】优鉢昙花【波斯国中有丨丨丨丨○以上波斯国传】
　　贼臣传
　　何当离此反故纸【髙欢用景为吏部尚书非其好也常独曰丨丨丨丨丨丨丨耶】取萧衍老公作太平寺主【景言于欢曰湏淆江丨丨丨丨丨丨以丨丨丨丨丨】青丝白马寿阳来【先是大同中童謡曰丨丨丨丨丨丨丨景寿阳之败求锦朝廷所给青布及是皆用为袍采色尚青景乗白马青丝为辔以为应】此人复焚香【贼兵登东宫墙射城内至夜蔄文募人出烧东宫台殿遂尽所聚图籍数百厨一皆灰烬先是简文梦有　　人画作秦始皇云丨丨丨丨丨至是而验】端门外号泣【百济使至见城邑邱墟于】【丨丨丨丨丨行路见者莫不洒泣】宇宙大将军【景又矫诏自加丨丨丨丨丨都督六合诸军事以诏文呈简文简文大惊曰将军乃有宇宙之号乎○以上侯景传】湘东一目【元帝视王伟代景作檄云项羽重瞳尚有乌江之败丨丨丨丨宁为四海所归乃诛之○以上王伟传】


　　南史识小録卷八
<史部,史钞类,南北史识小录__北史识小录>
　　钦定四库全书
　　北史识小録卷一　　　　钱塘沈名荪
　　秀水朱昆田同辑
　　魏本纪
　　逐女【黄帝裔始均仕尧丨丨丨于弱水北人赖其勲舜命为田祖子孙为拓拔】九难八阻【献帝年老乃以位授子圣武命南移山谷髙深丨丨丨丨】有神兽似马其声类牛【丨丨丨丨丨丨丨丨丨导引歴年乃出】推寅【其迁徙谋畧多出宣献二帝故时人并号曰丨丨盖俗云钻研之义】歘见辎軿自天而下【圣武田于山泽丨丨丨丨丨丨丨丨既至见美妇人自称天女受命相偶旦日请还期年周时复防于此言终而别及期帝至先田处果见天女以所生男授帝曰此君之子也当世为帝王语讫而去即神元也】诘汾皇帝无妇家力防皇帝无舅家【故时人谚曰丨丨丨丨丨丨丨丨丨丨丨丨丨丨○以上圣武帝纪】引空弓而落飞鸟【文帝自晋遣归仰视飞鸟飞丸落之时国俗无弹众大惊谓曰太子丨丨丨丨丨丨丨○以上神元帝纪】牛角容一石【桓帝英杰魁岸马不能胜常乘安车驾大牛丨丨丨丨丨】呕吐之地仍生榆【桓帝中蛊丨丨丨丨丨丨丨参合陂上旧无榆故时人异之○以上思帝纪】氷草相结若浮桥【昭成征卫辰河水未成帝乃以苇絙约斯俄然氷合乃散苇于上丨丨丨丨丨丨丨】为财辱士非也【许谦盗绢二疋帝匿之谓燕凤曰卿勿泄之谦或惭而自杀丨丨丨丨丨丨○以上昭成帝纪】有榆生于藏胞之坎【道武帝生之明年丨丨丨丨丨丨丨丨后遂成林】军所行不得伤桑枣【诏东平公攻邺王建李栗等攻信都丨丨丨丨丨丨丨丨】鹿苑鸿雁池【帝起丨丨又穿丨丨丨】众文经【集博士儒生比众文经字义相从凡四万余字号丨丨丨】九十九泉【西登武要北原观丨丨丨丨】若傍有物对扬者【帝终日竟夜独语不止丨丨丨丨丨丨丨丨】幸过灾年【朝野人情各懐危惧有司废怠莫相督摄百工偷刼盗贼公行帝亦闻之曰朕故纵之使然丨丨丨丨更当清整之耳○以上道武帝纪】获兽十万【明元帝校猎于骨罗山丨丨丨丨】蜯台【次于濡源立丨丨】射白熊【丨丨丨于頺牛山获之○以上明元帝纪】驱鹿兽数百万诣行在所【北部勅勒莫弗库若干率其部数万骑丨丨丨丨丨丨丨丨丨丨帝因而大狩】旱疫平【诏有鄙妇人持方寸玉印诣潞县既而亡去印有三字为龙鸟之形要妙竒巧不人迹文曰丨丨丨】嘉瓜合蒂野木连理【同上丨丨丨丨生于山中丨丨丨丨殖于魏郡】白燕集【同上丨丨丨于盛乐旧都元鸟随之盖有千数】合秀【同上嘉禾频歳丨丨于恒农白并见于渤海白雉三只又集于平阳太祖之庙】野马苑【驱野马于云中置丨丨丨】坑沙门【诏诸州丨丨丨毁诸佛像】于泥像中得玉玺二【毁邺城五层佛圗丨丨丨丨丨丨丨丨其文皆曰受命于天既寿永昌其一刻其傍曰魏所受汉传国玺】崔司徒可惜李宣城可哀【崔浩诛后宣城公李孝伯卒帝曰李宣城可惜又曰朕向失言丨丨丨丨丨丨丨丨丨丨褒贬雅意皆此也○以上太武帝纪】文曰子孙长寿【苑内获方寸玉印其丨丨丨丨丨丨】马有一角状如麟【库莫奚国献名丨丨丨丨丨丨丨】逋悬【诏所在州县咸有丨丨】挛弧发矢出三十余丈过山南二百二十步【灵丘南有山髙四百余丈诏羣臣仰射山峯无能逾者帝丨丨丨丨丨丨丨丨丨丨丨丨丨丨丨丨丨遂刋石勒铭】有飞龙腾蛇鱼丽之变【制战阵之法十有余条因大傩曜兵丨丨丨丨丨丨丨丨丨以示威武】赐京师人年七十以上太官厨食【丨丨丨丨丨丨丨丨丨丨丨丨丨以终其年○以上文成帝纪】雅薄时务【帝丨丨丨丨尝有遗世之志○以上献文帝纪】求舜后【诏丨丨丨获东莱人妫茍之复其家毕世】门尽州郡之髙才极乡闾之选【诏】自称尧后【懐州人伊祁荀丨丨丨丨应王聚众于重山】古风遗朴【禁同姓婚娶诏皇运初基日不暇给丨丨丨丨未遑厘改】孔子闭房记【诏禁图防秘纬及名丨丨丨丨丨】良口【诏自太和六年以后买定冀幽相四州饥人丨丨者尽还所亲】出宫人不执机杼者【诏罢无益之作丨丨丨丨丨丨丨丨】歳隙【诏孟冬十月人闲丨丨】寒气劲切【诏丨丨丨丨杖棰难任】不得以北俗之语言于朝廷【诏丨丨丨丨丨丨丨丨丨丨丨违者免所居官】介山之邑听为寒食【诏丨丨丨丨丨丨丨丨自余禁断】华郡荒郡华县荒县【庚寅诏雍州士人百年以上假丨丨太守九十以上假丨丨八十以上假丨丨七十以上假丨丨】热羮覆帝手【进食者曽以丨丨丨丨丨又曽于食中得虫秽物并笑而恕之】马上口授【帝有大文笔丨丨丨丨及其成也不改一字】能以指弹碎羊□骨【帝年十余歳丨丨丨丨丨丨丨丨○以上孝文帝纪】射逺及一里五十步【宣武帝躬御弧矢丨丨丨丨丨丨丨丨羣臣勒铭于射所】献辟支佛牙【南天竺国丨丨丨丨丨】七寳床【郢州献丨丨丨不纳】铜龙【迁代京丨丨置天泉池西】理诉殿申讼车【诏立丨丨丨丨丨丨以尽寃穷之理】唯取骨如意【孝文欲观诸子志尚大陈寳物任其所取帝丨丨丨丨丨而已○以上宣武帝纪】托称瘖病絶言垂一纪【帝以元乂擅权丨丨丨丨丨丨丨丨丨○以上节闵帝纪】遍体有鳞文【孝武帝性沈厚博涉好武事丨丨丨丨丨】掩目捕雀【诏间者凶权诞恣法令变常遂立夷貊轻赋冀收天下之意随以箕敛之重终纳十倍之征丨丨丨丨何以过此今歳租调且两收一丐】此水东流而朕西上【髙欢入洛宇文泰遣赵贵梁御来赴乃奉帝过河谓御曰丨丨丨丨丨丨丨丨若得重谒洛阳庙是卿等功也帝及左右皆流涕】愿逐明月入君懐【帝从妹不嫁者三一曰平原公主明月常内宴令诸妇人咏诗或咏鲍照乐府曰朱门九重门九闺丨丨丨丨丨丨丨】时或弯弓时或推案【帝以明月入闗宇文泰使元氏诸王取明月杀之帝不悦丨丨丨丨丨丨丨丨君臣由此不安平】使人聊増凄怨【帝在逍遥园宴阿至罗顾侍臣曰此处彷佛华林园丨丨丨丨丨丨】焦梨狗子啮断索【始宣武孝武间謡曰狐非狐貉非貉丨丨丨丨丨丨丨识者以为索谓魏本索发丨丨丨丨指宇文泰俗谓之黒獭也○以上孝武帝纪】御香泽【有司诏煎丨丨丨须钱万贯帝以军旅在外停之】悬鼓置纸笔【于阳武门外丨丨丨丨丨以求得失】望此令人有脱屣之意【尝登逍遥观望嵯峨山因谓左右曰丨丨丨丨丨丨丨丨丨若使朕年五十便当委政储宫寻山饵药不能一日万机也○以上文帝纪】务衫【诏百司悉依旧章从容雅服不得以丨丨从事】浇人【夏五月大旱勒城门殿门及省府寺署坊门丨丨不简王公无限日得雨乃止】板假【遣使者丨丨老人官百歳以下各有差】虾蟆鸣于树上【山东大水丨丨丨丨丨丨】赐绫帽【以新宫成大赦改元八十以上丨丨丨及杖】挟石狮子以逾墙【帝好文美容仪力能丨丨丨丨丨丨丨】痴人复何似【髙澄以崔季舒为中书黄门侍郎令监察帝动静澄与季舒书曰丨丨丨丨丨痴势小差未】天子莫走马【帝尝猎于邺东驰逐如飞监卫从后呼帝曰丨丨丨丨丨大将军怒】狗脚朕【髙澄尝侍帝饮大举觞曰臣澄劝陛下帝不悦曰自古无不亡之国朕亦何用此活澄怒曰朕朕丨丨丨使季舒敺帝三拳奋衣而出】欲与六宫别可乎【禅位讫所司请发帝曰古人念遗簮敝履丨丨丨丨丨丨丨】何物奴敢逼人【直长赵德以故犊车一乗候于东上阁帝上车德超上车持帝帝肘之曰朕畏天顺人授位相国丨丨丨丨丨丨○以上东魏孝静帝纪】
　　齐本纪
　　徃来无风尘之色【神武帝毎行道路丨丨丨丨丨丨丨】梦履众星而行【又尝丨丨丨丨丨丨觉而内喜】性不立食【毎至洛阳给令史麻祥使祥尝以肉防神武神武丨丨丨丨坐而进之祥以为慢已笞神武四十】为奔走之友【与司马子如刘贵贾显智丨丨丨丨丨】白鹰赤【刘贵得丨丨与神武等猎于沃野见一丨丨毎搏辄逸】善暗相【遂至逈泽泽中有茅屋将奔入有狗自屋中出噬之鹰俱死神武怒鸣镝射之狗毙屋中有二人出持神武甚急其母目肓曵杖呵其二子曰何故触大家出瓮中酒烹羊以待客自言丨丨丨遍扪诸人言皆贵而俱由神武饮竟出行数里还更访之则本无　人居乃知向非人也】御恶人如此马矣【刘贵事尒朱荣盛言神武美至是始见以憔悴故未之竒也贵乃为神武更衣复求见焉因随荣之廏廏有恶马荣命剪之神武乃不加羁绊而剪竟不蹄啮已而起曰丨丨丨丨丨丨丨】霸业可举鞭而成【神武谓尒朱荣曰以明公雄武乗时奋发丨丨丨丨丨丨丨】团焦【神武抵扬州邑人厐苍鹰止丨丨中苍鹰母数见丨丨上赤气赫然属天】铸像卜之【荣将簒位神武谏不听请丨丨丨丨铸不成乃止】终当为其子穿鼻【尒朱荣指神武戒兆曰尔非其匹丨丨丨丨丨丨丨】梗阳驿子【神武建牙阳曲川陈部分有欵军门者绛巾袍自称丨丨丨丨愿厠左右访之则以力闻尝于并州市搤杀人者乃署为亲信】户掘黄鼠而食之【使刘贵请兆以并肆频歳霜早降丨丨丨丨丨丨丨皆面无谷色】何论香火【请令就食山东兆从其议慕容绍宗谏兆曰香火重誓何所虑邪绍曰亲兄弟尚难信丨丨丨丨】与尔皆失乡客【神武许为并州符征兵讨步落稽发万人将遣之雪涕执别喻之曰丨丨丨丨丨丨义同一家不意在上乃尔征召】整疾无声【神武与尒朱兆未战之先章武人张绍夜中忽被数骑将逾城至一大将军前敕绍为军导向邺官佐受命者除残贼绍囬视之兵不测丨丨丨丨将至邺乃放焉及战尒朱氏军人见阵外士马四合盖神助也】两拔相击【初孝明之时洛下以丨丨丨丨谣言铜拔打鉄拔元家世将末好事者以二拔谓拓抜贺拔言俱将衰败之兆】浮屠飞入东海【永寕寺九层浮屠灾既而人有从东莱至云及海上人咸见丨丨丨丨丨丨俄而雾起乃灭】元家児拳【元子干攘臂击舍人梁续乃谓孙腾曰语尔髙王丨丨丨丨正如此】贵我者髙王【孝武与神武敕生我者父母丨丨丨丨丨】犹欲奋空拳而争死【同上王脱信邪弃义举旂南指虽无匹马只轮丨丨丨丨丨丨丨丨】可怜青雀子【童謡曰丨丨丨丨丨飞来邺城里羽翮垂欲成化作鹦鹉子青雀谓清河王鹦鹉谓神武也】缚矟为梯【神武帅库狄干等袭西魏夏州身不火食四日而至丨丨丨丨夜入其城】获瑞石【神武如天池丨丨丨隠起成文曰六王三川】椒掖【神武请丨丨之内进御以序】腰边百箭足杀百人【西师尽鋭来攻众溃神武失马赫连阳顺下马以授神武追骑至亲信都督尉兴庆曰王去矣兴庆丨丨丨丨丨丨丨丨】打蔟【尒朱文畅等谋贼神武因正月十五日夜丨丨懐刃而入】毎先有黄黒蚁阵鬭【自东西魏搆兵邺下丨丨丨丨丨丨丨丨占者谓黄者东魏衣色黒者西魏衣色人间以此定胜负是时黄蚁尽死】铁面【韦孝寛守玉壁城中出丨丨神武使元盗射之毎中其目】移汾【玉壁城中无水汲于汾神武使丨丨一夜而毕】敕勒歌【西魏言神武中弩神武闻之乃勉坐见诸贵使斛律金丨丨丨神武自和之哀感流涕】吾不能与鲜卑小児共事【侯景素轻世子尝谓司马子如曰王在吾不敢有异王无丨丨丨丨丨丨丨丨丨丨】书背防【景与神武约得书丨丨丨丨乃来至是世子为神武书召景书至无防景不至】鲜卑老公勅勒老公【神武谓世子曰库狄干丨丨丨丨斛律金丨丨丨丨并性遒直终不负汝】日蚀其为我邪【正月朔日蚀神武曰丨丨丨丨丨丨死亦何恨】深密髙岸【神武性丨丨丨丨终日俨然人不能测】指事论心不尚绮靡【毎有文教常殷勤欵悉丨丨丨丨　丨丨丨】不过三爵【少能剧饮自当大任丨丨丨丨○以上神武帝纪】执射赋诗【文襄门下賔客毎山园逰宴必见招携丨丨丨丨各尽其所长以为娯适○以上文襄帝纪】歘然曰得活【时神武家徒壁立后与亲姻相对共忧寒馁文宣帝始生数月尚未能言丨丨丨丨丨】鳞身重踝【及长黒色大颊兊下丨丨丨丨瞻视审定】阿秃师【晋阳有沙门乍愚乍智时人不测呼为丨丨丨太后见诸子焉歴问禄位至帝再三举手指天而已】此人亦得富贵相法亦何由可解【帝内虽明敏貌若不足文襄毎嗤之曰丨丨丨丨丨丨丨丨丨丨丨丨丨】各使理乱丝【神武尝令诸子丨丨丨丨丨帝独抽刀斩之曰乱者当斩神武以为然】丘郊禘祫时祭皆市取少牢【诏丨丨丨丨丨丨丨丨丨丨丨不得刲割农社先蚕酒肉而已雩禖风雨司人司禄灵星诸祀果饼酒脯】毁西门豹祠【帝以祈雨不降丨丨丨丨丨掘其冡】螽涝【诏去年丨丨损田】所寝至夜曽有光【帝丨丨丨丨丨丨丨巨细可察】此人似不能见容【帝将赴晋阳辞谒魏帝于昭阳殿从者千人持剑者十余辈帝在殿下数十步立令主者传奏须诣晋阳言讫再拜而出魏帝失色目送帝曰丨丨丨丨丨丨丨吾不知死在何日】河邉羖防飞上天【先是童謡曰一束藁两头然丨丨丨丨丨丨丨藁两头然于文为髙河邉羖防为水邉羊指帝姓名也】一冩而成【帝乃铸像以卜之丨丨丨丨】狞直【议受禅于太后前太后谓诸贵曰我児丨丨必自无此意直髙德正乐福教之耳】禾生于铜研【四月夜丨丨丨魏帝丨丨旦长数寸有穗】涂傅粉黛【帝或袒形露体丨丨丨丨散髪胡服杂衣锦防】时乘鹿车白象骆驼牛驴【丨丨丨丨丨丨丨丨丨丨并不施鞍勒】街坐巷宿【丨丨丨丨处处游行多使刘桃枝崔季舒负之而行或担胡鼓而拍之】聚棘为马【徴集滛妪悉去衣裳分付从官朝夕临视或丨丨丨丨纽草为索逼遣乗骑牵引来去流血洒地以为娯乐】颠颠痴痴何成天子【游行市防问妇人云天子何如妇曰丨丨丨丨丨丨丨丨帝乃杀之】笞脚五十【太后坐一小榻帝醉手自举牀后便坠落颇有伤损醒悟之后令平秦王髙归彦执杖口自责疏脱背就罚太后涕泣前自抱之方舍背杖丨丨丨丨莫不至到】登脊疾走时复雅儛【三台搆木髙二十七丈两栋相距二百余尺工匠危怯皆系绳自防帝丨丨丨丨都无怖畏丨丨丨丨折旋中节】以席为翅【又召死囚丨丨丨丨从台飞下免其罪戮】杨大肚【虽以杨愔为宰辅使进厠筹以其体肥呼为丨丨丨】老小公子恶戯【以刀子杨愔腹崔季舒托俳言曰丨丨丨丨丨丨因掣刀子而去之】辱我母婿【至彭城王浟宅谓其母尒朱曰忆汝丨丨丨丨时向何由可耐手自刅杀】自徃看也【至故仆射崔暹第谓暹妻李曰颇忆暹否李曰结髪义深实懐追忆帝曰若忆时丨丨丨丨亲自斩之】弄其髀为琵琶【所幸薛嫔甚被宠爱忽忆其经与髙岳私通无故斩首藏之于懐于东山宴劝酬始合忽探出头投于柈上支解其体丨丨丨丨丨丨一座丧胆帝方收取对之流涕曰佳人难再得甚可惜也披发步哭送之】供御囚【邺下系徒罪至大辟简取随驾号曰丨丨丨手自刃杀持以为】方知龙逢比干非是俊物【典御丞李集諌帝有甚桀纣帝令缚置中流沈没乆之复令引出曰吾何如桀纣集曰囘来弥不及矣帝又令沈之如此数四集对如初帝大笑曰天下有如此痴汉丨丨丨丨丨丨丨丨丨丨】一大人只十【帝登阼改年为天保有识者曰天保之字为丨丨丨丨丨帝其不过十乎】得珠襦玉匣【先是霍州发楚夷王女冡尸如生丨丨丨丨丨帝珍之及崩遂以敛焉○以上文宣帝纪】顔子缩屋称贞【太子称国子助教许散愁曰丨丨丨丨丨丨栁下妪而不乱未若此翁白首不娶者也○以上废帝纪】黄帽鸠杖【郡国老人各授板职赐丨丨丨丨】研机测化体道居宗【征长广王湛入继诏丨丨丨丨丨丨丨丨】天子乃更似吏【帝使库狄显安直言对曰陛下太细丨丨丨丨丨丨】以爪搯手心血流满袖【太后尝心痛不自堪忍帝立侍帷前丨丨丨丨丨丨丨丨丨】骑栋上歌呼自若【帝在晋阳宫见文宣及杨愔燕子献等遂渐危笃备厌禳之事或煑油四洒或持炬烧逐诸厉方出殿梁山丨丨丨丨丨丨丨了无惧容○以上孝昭帝纪】泛级【内外百官普加丨丨】八龙升天【齐州上言济河水口见丨丨丨丨】霜昼下【河清二年丨丨丨】如赤漆鼓带小铃【有物陨于殿庭丨丨丨丨丨丨丨】殿上石自起【丨丨丨丨丨两两相对】有神见于后园万寿堂前山穴中【丨丨丨丨丨丨丨丨丨丨丨丨丨其体壮大不辨其两齿絶白长出于唇○以上武成帝纪】日入裙下【帝母胡皇后梦于海上坐玉盆丨丨丨丨遂有娠】死魃【夏五月大旱晋阳得丨丨长二尺面顶各二目使刻木为其形以献】雉集于御座【八月行幸晋阳丨丨丨丨丨获之】不复记所受言遂大笑【帝为周师所败入邺斛律孝卿请帝亲劳将士为帝撰词且曰宜慷慨流涕感激人心帝既出临众将令之丨丨丨丨丨丨丨丨丨左右亦羣咍】无上皇【幼主禅位于任城王湝尊太上皇为丨丨丨】置金囊于鞍后【帝与淑妃韩长鸾等十数骑将逊于陈丨丨丨丨丨丨】言语澁讷【帝丨丨丨丨无志度不喜见朝士非昵狎未尝交语】性愞【丨丨不堪人视者即有忿责】无愁天子【盛为无愁之曲帝自弹胡琵琶而唱之侍和之者以百数人间谓之丨丨丨丨】见人【诸官奴婢阉人商人胡户杂户歌舞人丨丨丨滥得富贵者以万数】各作依字【庶姓封王者百数开府千余仪同无数领军一时三十连判文书丨丨丨丨不具姓名莫知谁也】一裙直万疋镜台直千金【宫女寳衣玉食者五百余人丨丨丨丨丨丨丨丨丨丨】镜殿【其嫔嫱诸院中起丨丨寳殿瑇瑁殿丹青雕刻妙极当时】夜则以火照作寒则以汤为泥【又于晋阳起十二院壮丽逾于邺下所爱不恒数毁而又复丨丨丨丨丨丨丨丨丨丨丨丨】一夜燃油万盆【凿晋阳西山为大佛像丨丨丨丨丨丨光照宫内】设青庐具牢馔【御马则借以毡罽食物有十余种将合牝牡则丨丨丨丨丨丨而亲观之】赤彪仪同逍遥郡君凌霄郡君【马及鹰犬乃有仪同郡君之号故有丨丨丨丨丨丨丨丨丨丨丨丨】鬭鸡亦号开府【犬于马上设褥抱之丨丨丨丨丨丨犬马鸡鹰多食县干】贫穷村舍【于华林园立丨丨丨丨帝自衣为乞食児又为穷児之市躬自交易】衣解发散而归【自晋阳东巡单马驰骛丨丨丨丨丨丨】索蝎【会一夜丨丨及旦得三升】赐诸佞幸卖官【丨丨丨丨丨丨或得郡两三或得县六七各分州郡】猬膏【初河清末武成梦大猬攻破邺城故索境内丨丨以絶之识者以后主名声与猬协亡齐征也】剪剔以着假髻【又妇人皆丨丨丨丨丨丨而危邪之状如飞鸟至于南面则髻心正西始自宫内为之被于四逺】尽势【又为刀子刅皆狭细名曰丨丨】髙末【游童戱者好以两手持绳拂地而　却上跳且唱曰丨丨○以上后主纪】韝绁之娯【纵丨丨丨丨恣朋淫之好】持瓢者非止百人揺树者不惟一手【○以上论】
　　周本纪
　　得玉玺三纽【普囘因狩丨丨丨丨丨文曰皇帝玺】背有黒子宛转如盘龙【文帝美须髯垂手过膝丨丨丨丨丨丨丨丨丨之形】我犹箭耳随人所射者也【齐神武遣侯景招引贺拔之众帝谓曰贺拔公虽死宇文泰尚存卿何为也景失色曰丨丨丨丨丨丨丨丨丨丨景于此还】因翼生羽【讨髙欢檄乗衅之徒丨丨丨丨】窫窳生灵【同上皆行贪虐丨丨丨丨】缉搆南箕【同上丨丨丨丨指鹿为马】电绕虵击雾合星罗【同上】栽栁七千根以旌武功【帝大破髙欢乃于战所凖当时兵人种树一株丨丨丨丨丨丨丨丨丨○以上文帝纪】以宫人执兵自守【孝闵与宫伯乙凤等将诛晋公防防诈呼凤等论事并诛之仍罢禁兵帝无左右独在内殿丨丨丨丨丨丨丨防遣大司马贺兰祥逼帝逊位】白虎噬骖苍鹰击殿【追諡诏祸生肘腋衅起萧墙丨丨丨丨丨丨丨丨○以上孝闵帝纪】献三足乌【二年顺阳县丨丨丨丨】糖防【帝因食丨丨遇毒○以上明帝纪】英谋电发神斾风驰【○以上论】神光照室【武帝生于同州有丨丨丨丨】布泉【七月更铸钱文曰丨丨以一当十】有牛足生于背【保定三年丨丨丨丨丨丨】隂在背后如尾【十二月有人生子男而丨丨丨丨丨丨】犬两尾六足【有犬生子腰以后分为二身丨丨丨丨】日中见乌【天和元年二月日鬭光遂防丨丨丨丨】山云儛【初造丨丨丨以备六代乐】凤凰集枫树【二年梁州上言丨丨丨丨丨羣鸟列侍以万数】逋租悬调【以皇女生降宥罪人并免丨丨丨丨】五行大布钱【三年更铸丨丨丨丨丨以一当十】三墨八儒朱紫交竞九流七畧异説相腾【岐路既分源流逾逺淳离朴散形器斯乖遂使丨丨丨丨丨丨丨丨丨丨丨丨丨丨丨丨】鱼溃鸟离【平并州诏王威既震丨丨丨丨】椒房丹地有众如云【诏丨丨丨丨丨丨丨丨本由嗜欲之情非闗风化之义】浇季【同上朕运当丨丨思复古始】刑书要制【初行丨丨丨丨用法严重○以上武帝纪】皆以三拜成礼【诏诸应拜者丨丨丨丨丨丨】冕二十有四旒【帝自称天元皇帝所居称天台丨丨丨丨丨丨车服旂鼓皆以二十四为节】刑经圣制【初以刑书要制严重恐物情未附除之至是为丨丨丨丨其法深刻】帝与二象俱南坐【复佛象及天尊象丨丨丨丨丨丨丨大陈杂戱令京城士庶纵观】永通万国钱【初铸丨丨丨丨丨以一当千】乞寒【纵胡人丨丨用水浇沃以为戱乐】四后方驾齐驱【行幸洛阳帝亲御驿马日行三百里令丨丨丨丨丨丨或有先后便加谴责人马顿仆相属于道】二扆画日月象【造丨丨丨丨丨丨置左右】税入市者人一钱【大象二年初丨丨丨丨丨丨丨】増候正前驱式道为三百六十重【幸同州丨丨丨丨丨丨丨丨丨丨丨丨丨自应门至赤岸泽数十里间幡旂相蔽鼓乐俱作】品色衣【诏天台侍卫皆着五色及红紫緑衣以杂色縁名曰丨丨丨】内外命妇皆执笏【诏丨丨丨丨丨丨丨其拜宗庙及天台皆俛伏】自称为天【帝毎对臣下丨丨丨丨】五色土涂殿【以丨丨丨丨所御天徳丨各随方色】列坐用宗庙礼器【于后宫与皇后等丨丨丨丨丨丨丨罇彞圭瓒之属以次食焉】长祖【不听人有髙者大者之称姓髙者改为姜九族称髙祖者为丨丨曽为次丨丨】车皆浑成为轮【令天下丨丨丨丨丨丨唯宫人得乗有辐车】禁天下妇人皆不得施粉黛【丨丨丨丨丨丨丨丨丨丨丨唯宫人得加粉黛焉】少年为妇人服饰【散乐杂戯常在目前又好令京城丨丨丨丨丨丨丨入殿歌舞】天杖【毎捶人以百二十为度名曰丨丨宫人内职亦如之后妃嫔御虽被宠嬖亦多被杖背○以上宣帝纪】
　　隋本纪
　　左挟其腰右拔其舌【周文狩于龙门皇考忠独当一猛兽丨丨丨丨丨丨丨丨】揜于【周文壮之北台谓猛兽为丨丨因以□之】束刅于象鼻【人丨丨丨丨丨以战皇考射之二象反走】自言是天下健児【皇考与达奚武援司马消难以三千骑殿徐引而还达奚武叹曰达奚武丨丨丨丨丨丨丨今日服矣】头上出角遍体起鳞【皇妣抱帝忽见丨丨丨丨丨丨丨丨坠帝于地尼自外来曰已惊我児致令晚得天下】玉柱入顶【丨丨丨丨目光外射有文在手曰王】尧得太尉已作运衡之篇舜遇司空便叙菁华之竭【禅诏】天厯逐狱讼之归神鼎随讴歌之去【同上】蛇行乌攫【同上丨丨丨丨投足无所】八极九野万方四裔圆首方足莫不乐推【同上】钟石变音蛟鱼出穴【同上近者赤雀祉効灵丨丨丨丨丨丨丨丨】发官牛【开皇元年丨丨丨五千头分赐贫人】槐树连理众枝内附【三月宣仁门丨丨丨丨丨丨丨丨】移盩厔连理树植于宫庭【己丑丨丨丨丨丨丨丨丨丨丨】流星如坠墙【有丨丨丨丨丨光照于地】谋筮从瞻星揆日【造新都诏今之宫室近代权宜又非丨丨丨丨丨丨丨丨】一角同蹄【渝州获兽似麋丨丨丨丨】雨毛如马尾【六年京师丨丨丨丨丨长者二尺余短者有六七寸】青龙符【颁丨丨丨于东方搃刺史西方以白虎南方以朱雀北方以武】毁所得秦汉三大钟越二大鼓【平陈后丨丨丨丨丨丨丨丨丨丨丨丨】此声似啼【设亡陈女乐谓公卿等曰丨丨丨丨朕闻之甚不喜故与公等一听亡国之音俱为永鉴焉】木鱼符【颁丨丨丨于总刺史雌一雄三】用虚言而干上帝邪【群臣请封禅诏不许曰岂可命一将军除一小国以薄徳而封名山丨丨丨丨丨丨丨丨】铜鱼符【制京官五品以上佩丨丨丨】绫文布【相州刺史豆卢通贡丨丨丨命焚之于朝堂】羣鹿驯扰侍卫之内【闰月己卯丨丨入殿门丨丨丨丨丨丨】斯则哀乐同日心事相违【享庙日不用鼔吹殿庭不设乐悬而礼毕升路鼔吹发音还入宫门金石振响丨丨丨丨丨丨丨丨丨丨】有船长三丈以上悉括入官【诏呉越之人徃承俗私造大船因相聚结自今江南诸州人□丨丨丨丨丨丨丨丨丨丨丨】日渐长【有司言元年已来丨丨丨】天有声如防水【二十年丨丨丨丨丨丨自南而北】豆屑杂糠【闗中饥遣左右视百姓所食有得丨丨丨丨而奏之者上流涕以示羣臣深自咎责为之损膳】神烛圣杖【帝好为小数言丨丨丨丨堪能疗病】鹦鹉麖皮【常令左右送西域朝贡使出关其人受牧宰小物馈丨丨丨丨马鞭之属帝闻而大怒○以上文帝纪】乐器多断絶【髙祖幸上所居第见丨丨丨丨丨丨又有尘埃若不用者以为不好声妓之玩】感哽【营建东京诏兴言丨丨】殷大【同上南服遐逺东夏丨丨】龙舟凤防【往江南采木造丨丨丨丨黄龙赤舰楼船等数万艘】坑焚之余【采访学行诏汉采丨丨丨丨不絶如线】十步之内必有芳草【同上丨丨丨丨丨丨丨丨四海之中岂乏孝秀】黄篾【上御龙舟幸江都文武官五品以上给楼船九品以上给丨丨舳舻相接二百余里】犊车通幰【制文官五品已上给丨丨丨丨】瓟槊【三品已上给丨丨】课州县送羽毛【何稠云定兴盛修仪卫于是丨丨丨丨丨丨百姓求捕之网罗被水陆禽兽有堪防之用者殆无遗】彚茅寂寞【令五品以上十科举人诏丨丨丨丨投竿罕至】驾毳乘风【别建文帝庙诏丨丨丨丨歴代所弗至】译靡絶时书无虚月【同上莫不厥角闗塞顿颡阙庭丨丨丨丨丨丨丨丨】氊墙毳幕【为啓民可汗置城造屋诏屡有陈请以丨丨丨丨事穷荒陋上栋下宇愿同比屋】鹰师【征天下丨丨悉集东京至者万余人】观风行殿【上御丨丨丨丨盛陈文物奏九部乐设鱼龙曼延】陪列者三十余国【宴髙昌王吐屯设于殿上以宠异之其蛮夷丨丨丨丨丨丨丨】求龙种【置马牧于青海渚中以丨丨丨无効而止】自称弥勒佛【有盗数十人皆素冠练衣焚香持花丨丨丨丨丨入建国门夺卫士仗为乱】细栁蟠桃之外紫舌黄枝之域【征髙丽诏提封所渐丨丨丨丨丨丨声教爰暨丨丨丨丨丨丨】青丘碧海【同上丨丨之表咸修职贡丨丨之濵同享正朔】二大鸟【进围辽东见丨丨丨髙丈余皜身朱足防泳自若上异之命工圗冩并立铭颂】屠贩可以登朝【勲官不得授文武职事诏时当拨乱丨丨丨丨丨丨世属隆平经术然后升仕】阿舅贼【平原李徳逸聚众数万称丨丨丨】歴山飞【贼师魏刁児自称丨丨丨】流星如斛【有大丨丨丨丨坠贼帅卢明月营破其冲车】大鸟似雕飞入大业殿【甲子夜有二丨丨丨丨丨丨丨丨丨止于御幄至明而去】征求萤火【上于景华宫丨丨丨丨得数斛夜出游山而放之光遍岩谷】声如壊墙【壬子有大流星如斗出王良阁道丨丨丨丨】撤床箦为棺【上见弑萧后令宫人丨丨丨丨丨埋之后陈棱塟之呉公台下及唐改塟雷塘】玉门栁城【盛兴屯田于丨丨丨丨之外】加以丹颈之戮【恶其直道忌其正议求其无形之罪丨丨丨丨丨丨○以上炀帝纪】赤仄之泉红腐之粟【丨丨丨丨流溢于都内丨丨丨丨充积于塞下】土崩鱼烂【丨丨丨丨贯盈恶稔】笙钟变响【讴歌有属丨丨丨丨○以上论】




　　北史识小録卷一
　　钦定四库全书
　　北史识小録卷二　　　　钱塘沈名荪
　　秀水朱昆田同辑
　　后妃传
　　手铸金人【魏故事将立皇后必令丨丨丨丨以成者为吉不则不得立也○以上序】赴防二十余万【文成初穿天泉池获一石铭称桓帝葬母氏逺近丨丨丨丨丨丨○以上魏文封后传】女国【桓皇后惟氏平文崩后摄国事时人谓之丨丨○以上魏桓惟后传】轮正不倾【后与子道武乗车避贼失道乃仰天叹曰国家胄岂正尔灭絶也惟神灵扶助遂驰丨丨丨丨行百余里而免○以上献明贺后传】必不为贱【太武保母窦氏登崞山谓左右曰吾母养帝躬敬神而爱人若死而不灭丨丨丨丨丨○以上魏明元杜后传】皇诰【文明冯太后以孝文富于春秋乃作劝戒歌三百余章又作丨丨十八篇】服庵闾子【太后以体不安丨丨丨丨宰人昏而进粥有蝘蜓在焉后举匕得之帝侍侧大怒将加极罚后笑而释之】孤负遗防益以痛絶【孝文葬太皇太后诏成命坟不得过三十步今以陵万世所仰复广为六十步丨丨丨丨丨丨丨丨○以上魏文成冯后传】登白楼望见【李元后初为永昌王仁所得仁遇事诛后与其家人送平城宫髙祖丨丨丨丨丨美之乃下台后得幸于齐库中遂生献文○以上魏文成李后传】以绵坚塞整耳【冯幽后与中官髙菩萨私乱帝具得情夜引后并列菩萨等令陈状让后曰汝有祅术可具言之后乞屏左右有所密状孝文勅中常侍悉出唯令长秋卿白整在侧取卫直刀拄之后犹不言孝文乃丨丨丨丨丨丨自小语再三呼整无所应乃令后言事人莫知之】有心乃能自死【帝云冯家女不能复相废逐且使在宫中空坐丨丨丨丨丨丨○以上魏孝文冯后传】日光自窓中照之灼灼而热【文昭髙后幼曽梦丨丨丨丨丨丨丨丨丨丨丨后东西避之光犹斜照不已】大蛇【迁文昭灵榇于长陵初开终寕陵数丈于梓宫上获丨丨长丈余黒色头有王字蛰而不动○以上魏孝文髙后传】虽王者亦不能免【初幽后欲专宠后宫多见阻遏孝文时言于近臣称妇人妬防丨丨丨丨丨丨丨况士庶乎○以上魏宣武髙后传】欲以帷幔自障观三公行事【胡灵后以明帝冲幼欲代行祭礼礼官以为不可而太后丨丨丨丨丨丨丨丨丨丨丨】射针孔【灵后幸西林园法流堂命侍臣射不能者罚之又自丨丨丨中之】赋七言诗【灵后与明帝幸华林园宴羣臣于都亭曲水令王公以下丨丨丨丨太后诗曰光化造物含气贞明帝诗曰恭已无为赖慈英】射象牙簮【登鸡头山自丨丨丨丨一发中之】生女妄言皇子【灵后因潘嫔丨丨丨丨丨丨便大赦隂行鸩毒明帝暴崩乃奉潘嫔女言太子即位经数日见人心已安始言潘嫔本实生女更立临洮王子钊○以上魏宣武胡后传】令侍婢数十人出家【乙弗文后以蠕蠕悼后猜忌帝不得已令后自尽后奉勅挥泪曰愿至尊千万歳天下康寕死无恨也因命武都王前与之诀遗语皇太子辞皆凄怆因恸哭乆之侍御咸垂涕失声莫能仰视召僧设供丨丨丨丨丨丨丨丨手为落髪事毕乃入室引被自覆而崩年三十一】二丛云先入龛中【凿麦积崖为龛而葬神柩将入有丨丨丨丨丨丨丨顷之一灭一出○以上西魏文帝乙弗后传】我自东面【悼后郁久闾氏初来蠕蠕俗以东为贵营户幕席一皆东向魏朝卤簿至奏请正南面后曰我见魏主故蠕蠕女也魏仗向南丨丨丨丨】軏折不进【悼后与帝合葬永陵后梓宫先至鹿苑帝輼辌后来将就次所丨丨丨丨○以上西魏文帝郁乆闾后传】毎见此女良慰人意【宇文后周文帝女幼有风神好陈列女圗置左右周文曰丨丨丨丨丨丨丨丨○以上西魏废帝宇文后传】孕六男二女皆感梦【武明娄后凡丨丨丨丨丨丨丨丨孕文襄梦一断龙孕文宣梦大龙首尾属天地张口动目势状惊人孕孝昭则梦蠕龙于地孕武成则梦龙浴于海孕魏二后并梦月入懐孕襄城博陵二王梦鼠入衣下】绯袍如故【有童謡曰九龙母死不作孝及后崩武成不改服丨丨丨丨帝于昆季次实九也○以上齐神武娄后传】一生不肯华言【蠕蠕公主性毅严丨丨丨丨丨丨○以上齐神武蠕蠕公主传】我此二妇并堪击贼【彭城太妃尒朱氏魏孝庄后也神武纳之神武迎蠕蠕公主还尒朱迎于木井北与蠕蠕公主前后别行不相见公主引角弓仰射翔鸿应而落妃引长弓斜射飞鸟亦一发而中神武喜曰丨丨丨丨丨丨丨丨○以上齐彭城太妃尒朱氏传】如此事正可覆盖【文襄蒸于冯翊太妃郑氏神武杖一百而幽之文襄求救于司马子如子如来朝神武告其故子如曰消难亦奸子如妾丨丨丨丨丨丨丨】然马屎自作靴【神武同娄后避葛贼走并州贫困丨丨丨丨丨丨】一步一叩头【神武以子如言召后及文襄武明后遥见神武丨丨丨丨丨文襄且拜且进○以上齐冯翊太妃郑氏传】十屋皆满【文襄元敬后魏孝静之妹初生河间王孝琬三日孝静幸其第赠锦防及布帛万疋文襄辞求通受诸贵礼遗于是丨丨丨丨】我今须报【文宣受禅尊元后为文襄皇后居静德宫曰吾兄昔奸我妇丨丨丨丨乃淫于后】左右乱交之【髙氏女妇无亲疎皆使丨丨丨丨丨于前】呈露【帝又自丨丨以示羣下】我自得一絶异者【琅琊公主玉仪魏髙阳王斌庶妹初不见齿为孙腾妓被弃文襄遇诸途悦而纳之遂被殊宠奏魏帝封焉谓崔季舒曰尔由来为我求色不如丨丨丨丨丨丨丨○以上齐文襄元后传】姊姊腹大【文宣李后居昭信宫武成践阼逼后淫乱后有娠太原王绍德至閤不得见愠曰儿岂不知耶丨丨丨丨故不见児后闻之大惭由是生女不举帝横刀诟曰尔杀我女我何不杀尔児对后前筑杀绍德裸后乱挝挞之盛以绢囊流血淋漉投诸渠水良乆乃苏送为尼】弄女壻法【段昭仪韶妹也婚夕韶妻元氏为俗丨丨丨丨戯文宣文宣衔之谓韶曰我防杀尔妇元氏惧匿娄太后家○以上齐文宣李后传】瓠芦中有月【武成胡后母初懐孕有胡僧诣门曰此宅丨丨丨丨丨】鸮鸣于产帐上【武成胡后产后主日有丨丨丨丨丨丨】握槊【武成宠幸和士开毎与后丨丨因此与后奸通】寳装胡床【后与沙门昙献通布金钱于献席下又挂丨丨丨丨于献屋壁武成平生之所御也】谓之为太上【日夜与昙献寝处以献为昭元统僧徒遥指太后以防昙献乃至丨丨丨丨丨者】二少尼【帝朝太后见丨丨丨悦而召之乃男子也○以上齐武成胡后传】何物亲侄女作如此语言【后主胡后既立陆媪既非劝立又意在穆夫人其后于太后前作色而言曰丨丨丨丨丨丨丨丨丨丨太后问有何言曰不可道固问之乃曰语大家云太后行多非法不可以训太后大怒唤后出立剃其髪送令还家○以上齐后主胡后传】天皇后玺【于邺城东水中得玺文曰丨丨丨丨盖石氏所作诏书颁告以为穆后之瑞焉】真珠裙袴【武成为胡后造丨丨丨丨所费不可胜计后主既立穆后复为营之】七寳车【遣商胡赍锦防三万疋市珍珠为皇后造丨丨丨】黄花势欲落【童谣曰丨丨丨丨丨清觞满杯酌黄花穆后名言不乆也后主立后以后昏饮无度故云清觞满杯酌○以上齐后主穆后传】续命【冯淑妃名小怜穆后从婢也穆后爱衰以五月五日进之号曰丨丨】反换其地【命淑妃处隆基堂淑妃恶曹昭仪所常居也悉令丨丨丨丨】请更杀一围【帝猎于三堆晋州告急帝将还淑妃丨丨丨丨丨】妆不获时至【帝至晋州城已欲没矣作地道攻之城陷十余步将士乗势欲入帝勅且止召淑妃共观之淑妃丨丨丨丨丨丨周人以木拒塞城遂不下】圣人迹【旧传晋州城西石上有丨丨丨淑妃欲往观之帝恐弩矢及桥故抽攻城木造逺桥监作舍人以不速成受罚帝与淑妃度桥桥壊至夜乃还】粉镜自玩【帝以淑妃奔还至洪洞戍淑妃方以丨丨丨丨后声乱唱贼至于是复走】按辔命淑妃着之然后去【称妃有功勲将立为左皇后即令使驰取祎翟等皇后服御既败奔内参自晋阳以皇后衣至帝为丨丨丨丨丨丨丨丨丨丨】出十里迎之【帝奔邺太后后至帝不出迎淑妃将至凿城北门丨丨丨丨丨】一老妪岂与公惜【后主至长安请周武帝乞淑妃帝曰朕视天下如脱屣丨丨丨丨丨丨丨也】弹琵琶因断作诗【帝遇害以淑妃赐代王达甚嬖之淑妃丨丨丨丨丨丨丨丨曰虽今日宠犹忆昔时怜欲知心断絶应防膝上】布裙配舂【达妃为淑妃所谮几致于死隋文帝将赐达妃兄李询令着丨丨丨丨询母逼令自杀】娥英【后主以李祖钦女为左丨丨裴氏为右丨丨○以上齐后主冯淑妃传】取象四星【诏丨丨丨丨立四皇后○以上周宣杨后传】土数惟五【天元帝初以取象四星立杨后为天元大皇后朱后为天大皇后元后为天右大皇后陈后为天左大皇后二年二月又诏以坤仪比德丨丨丨丨増置天中大皇后一人以陈后为天中大皇后以尉迟氏为天左大皇后○以上周宣陈后传】誓无异生之子【文帝与独孤后相得丨丨丨丨丨丨】骑兽之势必不得下【隋文居禁中摠百揆后使李圆通谓帝曰丨丨丨丨丨丨丨丨勉之】未若以八百万分赏有功者【突厥尝与中国交市有明珠一箧价值八百万白后市之后曰当今戎狄屡冦将士罢劳丨丨丨丨丨丨丨丨丨丨丨】方辇而进【帝毎临朝后辄与上丨丨丨丨至閤乃止使宫官伺帝政有所失随即匡諌多所宏益候帝退朝而同返宴寝相顾欣然】胡粉一两【后性俭约帝常合止利药须丨丨丨丨宫中不用求之竟不得】吾贵为天子不得自由【尉迟逈女孙有美色先在宫中帝于仁寿宫见而悦之因得幸后伺帝听朝隂杀之上大怒单骑入山谷间三十余里髙颎杨素追及扣马諌帝太息曰丨丨丨丨丨丨丨丨丨】诸王及朝士有妾孕者必斥之【后见丨丨丨丨丨　丨丨丨丨劝帝丨丨○以上隋文独孤后传】金駞【宣华夫人陈氏有宠炀帝之在藩也隂有夺宗之计规为内助毎致礼焉进金虵丨丨等物】独孤诚误我【帝寝疾仁寿宫陈夫人与太子同侍疾平旦更衣为太子所逼夫人拒之得免归于上所上怪其神色有异问之夫人泣以实对帝恚曰畜生何堪付大亊丨丨丨丨丨】同心结【上崩后太子遣使者赍金合贴纸于际亲署封字以赐夫人夫人惶惧以为鸩毒不敢发使者促之乃发见合中有丨丨丨数枚宫人相谓曰得免死矣夫人恚而却坐不肯致谢宫人共逼之乃拜使者其夜太子蒸焉】神伤赋【陈夫人年二十九终帝深悼之为制丨丨丨○以上隋文陈夫人传】述志赋【萧后见帝失德心知不可不敢措言因为丨丨丨以自寄焉】玉箔【萧后述志赋珠帘丨丨之竒金屋瑶台之美○以上隋炀萧后传】
　　魏宗室诸王列传
　　山为变赤【穆帝大猎寿阳山陈阅皮肉丨丨丨丨○以上六修传】黄河万仭【元鸷与尒朱兆隂通乃劝庄帝曰丨丨丨丨宁可卒度帝遂自安】未尝开口而笑【苌袭爵松滋侯降为艾陵伯性严毅丨丨丨丨丨丨孝文迁都因别赐苌酒谓曰闻公一生不笑今方隔山当为朕笑竟不能得帝曰五行之气偏有所不入六合之间亦何亊不有左右见者无不把腕大笑】令输石一双【苌带河内太守以河桥船絙路狭空车从京出者率丨丨丨丨丨累以为岸桥濶来徃便利】榆贼【邢杲反众逾十万先是河南人笑河北人好食榆叶故齐人号之为丨丨丨○以上髙凉王孤传】折尺量道【元志为洛阳令与御史中尉李彪争路俱入见面陈得失孝文曰洛阳我之丰沛自应分路扬镳自今可分路而行及出与彪丨丨丨丨各取其半】不镂自雕【帝指元志谓邢峦曰此児竟可所谓王孙公子丨丨丨丨峦曰露竹霜条故多劲节非鸾则凤其在本枝也○以上河间公齐传】卫王弓桓王矟【元仪弓力将十石陈留公防矟大称异时人云丨丨丨丨丨丨】射防都将【拓跋干从明元于白登之东北有双鸱飞鸣于上帝命左右射之莫能中鸱旋飞稍髙干以二箭下双防军中号丨丨丨丨○以上秦王翰传】银童【孝武于华林园戯射以银酒巵容二升许悬于百步外命善射者十余人共射中即赐之元顺发矢即中帝大悦并赏金帛顺仍于箭孔处铸一丨丨足蹈金莲手持刬炙遂勒背上序其射工】我棺中可着百张纸笔二枚【王显以旧怨奏元景诽谤因帝极饮无所觉悟命帝注赐死景自作墓志铭顾谓其子曰丨丨丨丨丨丨丨丨丨丨丨吾欲讼显于地下】饿彪饥鹰【元晖为侍中领右卫将军深被亲宠时侍中卢昶亦恩盼故时号曰丨丨将军丨丨侍中】市曹【晖迁吏部尚书纳货用官皆有定价天下号曰丨丨】脂角【晖出为万州刺史下州之日连车载物道路不断其车少丨丨即于道上所逢之牛生截取角以充其用】出缩老小妄注死失【晖论政要书户口逃散生长奸诈丨丨丨丨丨丨丨丨】弯弓三百斤【淑丨丨丨丨丨善骑射】杼轴代舂【淑为河东太守河东俗多商贾罕事农桑淑下车劝课二年间家给人足为之谣曰泰州河东丨丨丨丨元公至止田畴始理○以上常山王遵传】复缀铃于刃下【防姿貌魁杰武力絶伦毎以矛细短大作之犹患其轻丨丨丨丨丨丨常以矟刺人贯而髙举○以上陈畱王防传】不顾而唾【道武好黄老数召诸王及朝臣亲为説之在坐莫不祗肃唯顺独坐寐丨丨丨丨○以上毗陵王顺传】金兔【库汗为羽林中郎将从北巡有兔起乘舆前命库汗射之应而毙太武悦赐一丨丨以旌其能○以上辽西公意烈传】倒悬井中【清河王绍好刼剥行人斫射犬豕以为乐有孕妇绍剖观其胎道武尝怒之丨丨丨丨垂死乃出○以上清河王绍传】十钱主簿【元庆智性贪鄙为太尉主簿事无大小得物然后判或十数钱或二十钱得便取之府中号为丨丨丨丨○以上阳平王熈传】日射兔得五十头【南平王浑好弓马射鸟辄歴飞而中之丨丨丨丨丨丨丨○以上广平王连传】夜义罗刹【元义本名夜义弟罗名罗刹元树自梁遗公卿百寮书暴义罪恶云丨丨丨丨此食人非遇恶风事同飘坠呜呼魏境离此二灾○以上京兆王黎传】正似鸭耳【元善尝言于上曰杨素粗疎苏威怯懦元胄元旻丨丨丨丨可以付社稷者唯独髙颎】救命之计也【义死后罗通义妻时人秽之或云其丨丨丨丨丨○以上元善传】皂白太多【元子彧封济南王少有才学与安丰王延明中山王熈并以宗室博古文学齐名时人称之卢思道谓崔休曰三人才学虽并优美然安丰少于造次中山丨丨丨丨未若济南风流寛雅时人为之语曰三王楚琳琅未若济南偹员方】姿制闲吐发流美【彧丨丨丨丨丨丨丨丨琅琊王诵有名人也见之未尝不心醉忘疲】风流可观而无骨鲠之【诏彧改封临淮又长兼御史中尉不谢领军于忠忿言之朝廷曰临淮虽复丨丨丨丨丨丨丨丨丨丨中尉之任恐非所堪】死犹愿北况于生也【尒朱荣入洛彧奔梁后彧以母老请还梁武惜其人才令徐勉留彧彧曰丨丨丨丨丨丨丨丨】香街【彧谏以孝文为伯考表汉祖创业丨丨有太上之庙】羊少狼多【元孝友表令制百家为党族二十家为闾五家为比隣百家之内有帅二十五徴发皆免苦乐不均丨丨丨丨复有蚕食此之为弊乆矣】妇人多幸生逢今世【同上将相多尚公主王侯娶后族故无妾媵习以为常丨丨丨丨丨丨丨丨举朝畧是无妾天下殆皆一妻】累鱼成山【孝友又表夫妇之始王化所先共食合瓢足以成礼而今之富者弥奢同牢之设甚于祭槃丨丨丨丨山有林木林木之上鸾凤斯存徒有烦劳终成委弃】准的人物【元孚少有令誉崔光见之曰此子当丨丨丨丨】中规【孚陈便宜表周之北伐仅得丨丨汉氏外攘裁收下防】日给酪一升肉一段【孚为阿那所拘载以輼车丨丨丨丨丨丨丨丨】吾兄弟辈甚无礼【孚性机辨好酒貌短而秃周文帝尝于室内置酒十上皆加帽欲戯孚孚见即惊喜曰丨丨丨丨丨丨丨何为窃入王家匡坐相对宜早还宅也因持酒归周文抚掌大笑】左手画地作字【孚遇风患手足不随口不能言乃丨丨丨丨丨丨乞解所任○以上临淮王谭传】转加谈引【元嘉爱敬人物后来才俊未为时知者侍坐之次丨丨丨丨】聪明妇人【嘉没妃穆寿孙女丨丨丨丨多所匡赞】臂肩为约【元深退走定州闻刺史杨津疑其有异志乃召都督毛谧等六七人丨丨丨丨危难之际期相拯救○以上广阳王建传】黒面仆射【元钦色黒故时人号为丨丨丨丨】皇宗畧畧【钦少好学早有令誉时人语曰丨丨丨丨寿安思若寿安元修义也】始经五朝便尔逃遁【钦曽托青州人髙僧寿为子求师师至未几逃去钦以让僧寿僧寿性素滑稽反谓钦曰凡人絶粒七日乃死丨丨丨丨丨丨丨丨去食就信实有所阙钦大慙○以上阳平王新成传】散生斋【元太兴病请沙门行道所有资财一时布施乞求病愈名曰丨丨丨】赤牛中尉【元仲景兼御史中尉京师肃然毎向台恒驾赤牛时人号丨丨丨丨】杀十人者为十住菩萨【冀州沙门法庆为祅幻号大乘杀一人者为一住菩萨丨丨丨丨丨丨丨丨丨所在屠灭寺舍斩戮僧尼焚烧经象云新佛出世除去众魔】狂药【又合丨丨令人服之父子兄弟不相知识唯以杀害为亊】诸庙之感在心未忘行道之悲儵然已及【元遥除属籍表○以上京兆王子推传】数寻伊霍之传不读曹马之书【齐文襄常问元晖业曰比何所披览对曰丨丨丨丨丨丨丨丨丨丨丨丨】一日三羊三日一犊【晖业以时运渐谢不复圗全唯亊饮防丨丨丨丨丨丨丨丨】何不打碎之【晖业于宫门外骂元韶曰尔不及一老妪背负玺与人丨丨丨丨丨】凿氷沈其尸【文宣闻而杀之仍丨丨丨丨丨】一家未得三十钱何得言贪【元诞为齐州刺史在州贪暴大为人患有沙门为诞采药还诞问外消息对曰唯闻王贪愿王早代诞曰齐州七万家吾至来丨丨丨丨丨丨丨丨丨丨丨】可杀道人二百许人亦复何多【帝问元丽曰闻公在冀州杀戮枉滥又大杀道人对曰臣在冀州丨丨丨丨丨丨丨丨丨丨丨丨○以上济隂王小新成传】言同百舌【元庆和为东豫州刺史降梁梁武以为北道摠管魏王朝廷出师讨之望风退走梁武责之曰丨丨丨丨胆若鼷鼠】呼天唱贼【元修义为吏部尚书唯事货贿中散大夫髙居有防先叙上党郡缺修义私已许人抑居不与居对大众丨丨丨丨人问居白日公庭安得有贼居指修义曰此坐上者违天子明诏物多者得官京师白刼此非大贼乎○以上汝隂王天赐传】情存绮罗【元忠着红罗襦绣作领碧绸袴锦为縁孝武谓曰朝廷衣冠应有常式何为着百戯衣忠曰臣少来所爱丨丨丨丨衣舞服是臣所愿○以上乐良王万寿传】噂竞【王显奏元匡与髙肇厉言都坐声色相加髙下失其常伦丨丨无复序】移天徙日【元匡与髙肇争权量表虽未指鹿化马丨丨丨丨实使蕴借之士耸气坐端懐道之夫结舌筵次】抱璞人外【同上考校势臣之前量度偏颇之手臣必刖足内朝丨丨丨丨○以上广平王洛侯传】虎头楯【云为中军大都督从献文讨蠕蠕云曰夷狄之马初不见丨丨丨若令此楯在前破之必矣】户输绢五尺粟五升【云迁冀州刺史甚得下情于是合州请丨丨丨丨丨丨丨丨以报云恩】风神吐发【文明太后称澄曰此児丨丨丨丨当为宗室领袖】为七言连韵徃复赌赛【孝文申宗宴于皇信堂命澄丨丨丨丨丨与孝文丨丨丨丨遂至极欢】崤函帝宅河洛王里【孝文谋迁都谓澄曰丨丨丨丨丨丨丨丨因兹大举光宅中原以为何如】步元逰凯庑【孝文引侍臣逰清徽堂谓李冲曰此东曰丨丨庑西曰丨丨丨此坐虽无唐尧之君卿等当无愧于元凯】纲贯【澄奏垦田授受之制八条甚有丨丨】加女侍中貂蝉【神中诏丨丨丨丨丨丨同外侍中之饰】缀金蝉于象珥极鼲貂于鬓发【澄上表諌曰髙祖世宗皆有女侍中官未见丨丨丨丨丨丨丨丨丨丨丨丨】长吟永叹咤咏虚室【元顺性蹇谔淡于荣利好饮酒解鼔琴毎丨丨丨丨丨丨丨丨】在坐大有贵客【髙肇权重天下人士望尘拜伏顺懐刺诣肇门门者以其年少答曰丨丨丨丨丨丨不肯为通顺叱之曰任城王児可是贱也】一介刀笔小人正堪为机案之吏【顺叱徐纥曰丨丨丨丨丨丨丨丨丨丨丨丨丨宁应忝兹执防】苍蝇赋【顺疾元徽等间之遂为丨丨丨】佞王【元顺除吏部尚书兼右仆射与城阳王徽同日拜职舍人郑俨于止车门外先谒徽后拜顺顺怒曰卿是佞人当拜丨丨】曲拜【我是直人不受丨丨】愤气奔涌【髙阳王雍下命用朱晖为廷尉评顺投之于地雍大怒于众挫之顺须鬓俱张仰面防屋丨丨丨丨】怪其声散【顺被害家徒四壁无物敛令史王才达裂裳覆之山伟临顺丧悲恸无已既还荘帝丨丨丨丨伟以状对○以上任城王云传】当使武士弯弓文人下笔【桢封南安王出为相州刺史帝饯于华林都亭诏并赋诗不能者并可听射丨丨丨丨丨丨丨丨丨丨○以上南安王桢传】愁思堂【元愿平清狂无行为给事中杀人刧盗公私咸患帝以戚近不忍置之法免官禁之别馆馆名丨丨丨冀其克念○以上安定王休传】求乞婢侍【简性好酒妻常氏颇节简酒乃至盗窃丨丨丨丨卒不能禁○以上齐郡王简传】唯不将中山宫来【元琛为定州刺史在州贪惏及还朝灵太后诏曰琛在定州丨丨丨丨丨丨丨自余无所不致何可叙用】金字孝经【琛以明帝始学献丨丨丨丨○以上河间王若传】杀天子者身当癞【直寝符承祖薛魏孙与咸阳王禧将害帝承祖私言于魏孙曰吾闻丨丨丨丨丨丨丨魏孙且止】作谜【禧谋反事露将士所在追禧禧走忧迫谓防閤尹龙武曰试为丨丨当思解之以释毒闷】可怜咸阳王【禧赐死后其宫人为之歌曰丨丨丨丨丨奈何作事误金床玉几不能眠夜蹋霜与露洛水湛湛弥岸长行人那得度其歌流至江表北人之在南者虽富贵闻管奏之莫不洒泣】毎见嵩山云向南未尝不引领歔欷【树被送洛阳置在景明寺树年十五奔南未及富贵丨丨丨丨丨丨丨丨丨丨丨丨丨丨】以金指环与别【树初发梁覩其爱妹玉児丨丨丨丨丨丨树常着之寄以还梁表必还之意朝廷知之俄而赐死】亦恐不免驴号【坦傲佷凶粗从叔安丰王延明切责之曰汝凶悖性与身而长昔宋有东海王祎时人号曰驴王我熟观汝所作丨丨丨丨丨丨闻者遂号为驴王】寕三日不食不能一日不猎【坦性好畋渔无日不出秋冬猎雉兔春夏捕鱼蟹鹰犬常数百头自言丨丨丨丨丨丨丨丨丨丨丨○以上咸阳王禧传】碎首流肠【元谌谓尒朱荣曰正使今日丨丨丨丨亦无所惧○以上赵郡王干传】东崔【崔显世号丨丨地寒望劣○以上髙阳王雍传】赖神笔赐刋得有令誉【孝文宴侍臣于清徽堂日晏移于流化池芳林下令黄门侍郎崔光读暮春羣臣应制诗至彭城王勰作帝乃为改一字勰曰丨丨丨丨丨丨丨丨丨丨】犹是玉之本体【帝曰虽雕琢一字丨丨丨丨丨丨】去帝十步遂且行且作【后从幸代都次于上党之铜鞮山路傍有大松树十数根帝住而赋诗令示勰曰吾作诗虽不七步亦不言逺汝可作之比至吾间令就也时勰丨丨丨丨丨丨丨丨丨未至帝所而就诗曰问松林松林经几冬山川何如昔风云与古同】时润【孝文破崔慧景其夜大雨帝曰昔闻军国获胜毎逢云雨今摧此贼果降丨丨】与白云俱洁【孝文手诏宣武曰汝第六父勰清规赏丨丨丨丨丨】握蛇骑虎【勰奉孝文梓宫至鲁阳咸阳玉禧谓曰汝非但辛勤亦危险至极勰曰兄识髙年长故知夷险彦和丨丨丨丨不觉艰难】二玉鉢相盛【韶袭封彭城王齐神武以孝武后配之魏室竒寳多随后入韶家有丨丨丨丨丨转而不可出马脑榼容三升玉缝之皆称西域作也】以彭城为嫔御【齐文宣剃韶鬓须加以粉黛衣妇人服以自随曰丨丨丨丨丨丨】乗纸鸱【文宣大诛元氏前后死者七百二十一人有黄头者使与诸囚自金凤台各丨丨丨以飞黄头独能至紫陌乃坠不死仍饿杀之○以上彭城王勰传】怨响【详贪冒无厌母髙太妃颇助威虐丨丨嗷然】共汝扫市作活【宣武亲政详与咸阳王禧彭城王勰并被召入详母髙太妃遑迫以为必死及得免髙云自今以后不愿富贵但令母子相保丨丨丨丨丨丨也】少盛如花【详蒸于安定王燮妃髙氏得罪被禁母髙太妃大怒詈之曰汝自有妻妾侍婢丨丨丨丨何共髙丽婢奸致有此罪】以絮裹杖【髙氏素严详毎有微罪常加责罚丨丨丨丨○以上北海王详传】锁絷之中饮赏自若【愉谋逆即皇帝位立嬖妾李氏为皇后兵败见执送赴京师毎止宿亭传必携李手尽其私情虽丨丨丨丨丨丨丨丨○以上京兆王愉传】今君曲形见矣【髙肇以帝舅宠任既擅威权谋去良宗清河王怿因侍宴酒酣谓肇曰昔王莽头秃亦借渭阳之资遂簒汉室丨丨丨丨丨丨○以上清河王怿传】唯食麦饭【悦合服仙药遂断酒肉粟稻丨丨丨丨又絶房中而更好男色嬖左右丘念常与卧起】以桑落酒迎候之【清河王怿为元义所害悦了无讐恨之意乃丨丨丨丨丨丨丨尽其私佞○以上汝南王悦传】











　　北史识小録卷二
　　钦定四库全书
　　北史识小録卷三　　　　钱塘沈名荪
　　秀水朱昆田同辑
　　魏列传
　　麤饭冷菜【刘仁之外似长者内多矫诈其对宾客破牀弊席丨丨丨丨○以上刘库仁传】揺唇振足【尉瑾好学吴人丨丨丨丨为人所哂见人好笑时论比之寒蝉】驰马立射五的【尉地干机悟有才艺丨丨丨丨丨丨】凉州绯色【尉聿为凉州刺史丨丨丨丨天下之最时领军元义执权送白绫二千匹令染聿拒之○以上尉瑾传】白玊投泥岂能相汚【孝文欲以穆弼为国子助教弼辞以为屈帝曰朕欲教厉胄子屈卿先之丨丨丨丨丨丨丨丨○以上穆崇传】猎郎【叔孙后以便弓马转为丨丨○以上叔孙建传】果未进御吾何得先食【庾业延迁邺行台邺旧有园池时果初熟承吏送之业延不受曰丨丨丨丨丨丨丨丨丨○以上庾业延传】一百二十岁【屈虵侯罗结年一百七嵗太武以其忠慤除长秋卿丨丨丨丨丨卒○以上罗结传】三岁犊能胜重载否【窟咄冦南鄙高邑公莫题遗箭于窟咄谓之曰三歳犊岂胜重载言窟咄长而道武少也后有告题居处倨傲拟则人主帝乃使人示之箭告之曰丨丨丨丨丨丨丨丨乃刑之○以上莫题传】笑唾任情【李栗性简慢矜宠每在道武前舒放倨傲丨丨丨丨○以上李栗传】枝附叶从【丨丨丨丨子孙荣禄○以上论】田三生嘉禾【许洛阳家丨丨丨丨丨皆异畆同颖○以上许谦传】冀州神童【崔宏少有儁才号曰丨丨丨丨】所谓千奴共一胆也【并州胡数万南掠河内帝问计于羣臣宏曰胡众虽多无猛健主将丨丨丨丨丨丨丨丨○以上崔宏传】时有兎在后宫【明元丨丨丨丨丨丨检无从得入帝令崔浩推之浩以为当有隣国贡嫔嫱者明年姚兴果献女】至春草生乳酪将出【时以秋谷不登议迁邺浩以为非长策丨丨丨丨丨丨丨丨兼有菜果足接来秋若得中熟事则济矣帝深然之】赐缥醪酒水晶戎盐【帝与崔浩论事大悦说至中夜丨浩丨丨丨十斛丨丨丨丨一两曰朕味卿言若此盐酒】撅竖小人【浩与帝论近世人物以为王猛苻坚之管仲也慕容恪慕容暐之霍光也刘裕司马德宗之曹操也帝问屈丐何如曰屈丐丨丨丨丨无大经畧终为人残灭耳】置金银铜铤于酢器中【浩明识天文好观星变常丨丨丨丨丨丨丨丨丨令青衣有所见即以铤画纸作字以记其异】儜儿情见【浩策宋兵谓帝曰东西列兵经二千里中一处不过千形分势弱丨丨丨丨正望固河自守无北度意也】残根易摧【同上赫连定丨丨丨丨拟之必仆】无立草矣【同上克定之后席卷而前江淮以北丨丨丨丨】击蛇之法当先破头【诏问浩曰盖吴在长安北九十里渭北地空谷艸不备欲渡渭南西行何如浩曰盖吴营去此六十里贼魁所在丨丨丨丨丨丨丨丨】梦共争义【浩上五夤元厯表勅臣解急就章孝经论语诗尚书春秋礼记周易三年成讫复诏臣学天文星厯易式九宫无不尽防三十九年昼夜无废专心思书忘寝与食至乃丨丨丨丨丨】大误四千【同上汉髙祖以来世人妄造厯术者十余家皆不得天道之正丨丨丨丨小误甚多】食经【浩着丨丨序曰诸母诸姑所脩妇功无不蕴习酒食朝夕养舅姑四时供祭祀虽有功力不任僮使尝手自亲焉】饘蔬【同上饥馑仍臻丨丨糊口】崔卢之书【清河崔恱范阳卢谌并以博艺齐名谌法钟繇恱法卫瓘而俱习索靖之草谌传子偃偃传子邈恱传子潜潜传子宏宏及浩世不替业故魏初重丨丨丨丨○以上崔浩传】清德楼【长孙俭为荆州刺史吏人表请为俭搆丨丨丨树碑刻颂朝议许之】雪中待报【俭尝诣阙奏事丨丨丨丨自旦达暮竟无惰容○以上长孙俭传】一熊皮障泥数十年【长孙道生亷约丨丨丨丨丨丨丨丨不易人比之晏婴○以上长孙道生传】铁小儿【长孙承业诸子骁果镇扬州梁将颇难之号曰丨丨丨】开皮锯骨【长孙子彦少常坠马折臂肘上骨起寸余乃命丨丨丨丨流血数升言自若○以上长孙幼传】一发双贯【长孙晟送千金公主至突厥前后使人数十辈摄图多不礼之独爱晟每共游猎留之竟嵗尝有二雕飞而争肉因以箭两只与晟请射取之晟驰徃遇雕相攫遂丨丨丨丨焉】狼头纛【隋文遣太仆元晖出伊吾道使诣突厥赐以丨丨丨】并应丸而落【时有鸢羣飞隋文命晟曰公善弹为我取之十发皆中丨丨丨丨丨】弓声霹雳走马闪电【有突厥达官来降言突厥之内大畏长孙捴管闻其丨丨谓为丨丨见其丨丨称为丨丨】此根大香【炀帝幸榆林出塞外啓人可汗染干召种落数十酋长咸萃晟见牙中草秽欲令染干亲自除之以明威重乃指帐前草曰丨丨丨丨染干取嗅之曰殊不香也曰国家法天子行幸所在诸侯躬亲洒扫耘除御路今牙中芜秽谓是留香草耳染干乃拔所佩刀亲自芟草诸部争効之自榆林东达于蓟长三千里广百余步举国就役而开御道○以上长孙晟传】闻浮图三层上铎鸣其音雅合宫调【长孙绍逺为太常广召工人创造乐器黄钟不调每恨之常经韩使君佛寺丨丨丨丨丨丨丨丨丨丨丨丨丨丨用取而配奏方始克谐○以上长孙绍逺传】倾巢尽落【丨丨丨丨屈膝稽颡○以上论】若搏之不胜岂不虚毙一壮士【道武田于白登山见熊将数子顾谓于栗防曰能搏之乎对曰丨丨丨丨丨丨丨丨丨丨丨丨自可驱至御前坐而致之寻皆禽获】黑矟公【刘伐姚栗防筑垒河上裕惮之遗栗防书假道西上题书曰丨丨丨麾下】着故绛旂袄【于景黜为懐荒镇将镇人请粮景不给镇人遂执景及其妻皆去其衣服令景着皮裘妻丨丨丨丨丨以毁辱之○以上于栗防传】魏相风乌【于谨平江陵得丨丨丨丨铜蟠螭趺大玉径四尺围七尺】常山公平梁歌【周又令司乐作丨丨丨丨丨丨十首使工人歌之】延年杖【周武帝以谨为三老赐丨丨丨幸太学以食之行古袒割牲礼既而北面访道○以上于谨传】寒灰更然枯骨还肉【于仲文叔父翼坐事下狱仲文亦为吏所簿狱中上书伏愿垂泣辠之恩降云雨之施则丨丨丨丨丨丨丨丨○以上于仲文传】麟趾学【周明帝雅爱文史立丨丨丨在朝有艺业者不限贵贱皆听预焉○以上于翼传】听人以葚当租【道武攻中山未克乏粮问计于崔逞逞曰飞鸮食葚而改音诗称其事可取以助粮帝衔其侮慢然兵既须食丨丨丨丨丨丨○以上崔逞传】福舆【崔冏诫其二子曰恭俭丨之丨傲侈祸之机乗丨丨者浸以康休蹈危机者忽而倾覆○以上崔彧传】此卿家旧事也【孝文命崔休定礼仪帝尝阅故府得旧冠题曰南部尚书崔逞制谓休曰丨丨丨丨丨丨○以上崔休传】捉一天子牵臂下殿捉一天子推上殿【齐文襄以石恺为清河太守令得专杀恺经崔防宅谓少年曰诸郎辈莫作贼太守打杀人防顾曰何不答府君下官家作贼止丨丨丨丨丨丨丨丨丨丨丨丨丨丨丨】偷驴摸犊【不作丨丨丨丨贼】成母【防宠妾冯氏家人号曰丨丨朝士邢子才等奸之后防为东兖州刺史冯氏受纳狼藉为御史劾与防俱召诏付廷尉诸囚多奸焉狱中致竞】恨其精神太遒【神武言崔防应作令仆丨丨丨丨丨丨】一坐无复谈话【李浑将聘梁名辈毕萃诗酒正欢防后到丨丨丨丨丨丨郑伯猷叹曰身长八尺面如刻画謦欬如洪钟响胸中贮千卷书使人那得不畏服】博崔赵李【防每谓卢元明曰天下盛门唯我与尔丨丨丨丨何事者哉】黄颔小儿【神武葬后防窃言丨丨丨丨堪当重任否崔暹以告文襄絶防拜谒防要拜道左文襄发怒曰黄颔儿何足拜也】金石可销此言难灭【防进谒奉谢文襄犹怒曰我虽无堪忝当大任被卿以为黄颔小儿丨丨丨丨丨丨丨丨】勿使崔家笑人【防一门婚嫁皆衣冠美族吉防仪范为当时所称娄太后为博陵王纳防妹为妃勅其使曰好作法用丨丨丨丨丨丨】缩鼻笑之【防素与魏收不恊收后专典国史防恐被恶言乃恱之曰昔有班固今则魏子收丨丨丨丨憾不释○以上崔防传】我遂无此物【李神隽见崔赡叹谓邢邵曰昨见崔防儿便为后生第一丨丨丨丨丨见此使人伤懐】并诗人之冠冕【魏孝静以人日登云龙门与其父防俱侍宴为诗诏问邢邵等曰今赡此诗何如其父咸曰防博雅宏丽赡气调清新丨丨丨丨丨丨】但举世重其风流所以才华见没【杨愔问卢思道赡文藻优劣思道曰崔赡文辞之美实有可称丨丨丨丨丨丨丨丨丨丨丨丨丨】崔生堂堂【愔又曰昔裴瓒为晋世中书郎神情高迈每于禁门出入宿卫者皆肃然动容丨丨丨丨当亦无愧裴子乎】何容读国士议文直此冷笑【诏议三恪之礼太子少傅魏收为一议朝士莫不雷同赡别立异议收读讫笑而不言赡正色曰少傅名位不轻赡议若是须赞其所长若非须诘其不允丨丨丨丨丨丨丨丨丨丨丨】君定名士【赡在御史台恒宅中送食备极珍羞别室独餐有一河东人士姓裴亦为御史伺赡食便徃造焉赡不与交言又不命匕箸明日裴自携匕筯恣情饮噉赡谓曰我初不唤君食亦不共君语遂能不拘小节丨丨丨丨】谓容止蕴借者为潦倒【天保以后重吏事丨丨丨丨丨丨丨丨丨】两凤连飞【天保初防为侍中弟仲文为银青光禄大夫同日受拜时云丨丨丨丨】观射诗【仲文多醉尝被勅召宿酲未解文宣怒将罚之试使为丨丨丨十韵操笔立成乃原之○以上崔赡传】不读五千卷书者无得入此室【崔儦以读书为务负恃才地乃大署其户曰丨丨丨丨丨丨丨丨丨丨丨丨】京师灼灼【儦与顿丘李若俱见称重时人语曰丨丨丨丨崔儦李若】杳然崖岸【李若每谓其子曰卢思道崔儦丨丨丨丨吾所重也】一醉輙八日【儦以聋常得无事丨丨丨丨丨】敝衣冠骑驴而至【越公杨素重儦之门第为子元纵娶其女亲迎之始公卿满座素令骑迎之儦丨丨丨丨丨丨丨】风吹即倒【崔子约居母丧哀毁骨立人云崔九作孝丨丨丨丨】仪望俱华俨然相映【子约与兄子赡每退朝久立子约凭几对之丨丨丨丨丨丨丨丨】勿作同堂意【崔休戒诸子曰汝等宜皆一体丨丨丨丨丨若不用吾言神不享汝祭祀】手抄八千余纸【崔长谦凡丨丨丨丨丨丨天文律厯医方卜相风角鸟言靡不开解○以上崔儦传】实痴实昏【王嶷为南部尚书时南州多事讼者填门嶷性懦缓不断终日昏睡李防邓宗庆等号为明察终见诛戮嶷卒得自保时人语曰丨丨丨丨终得保存○以上王宪传】日以中叠举手极上为率【王昕少笃学能诵书丨丨丨丨丨丨丨丨丨丨】舍辔髙拱【昕为汝南王恱骑兵叅军旧事王出则骑兵武服持刀陪从昕耻之未尝肯依行列恱乃令骑兵在前手为驱策昕丨丨丨丨任马所之】帝孙帝子帝弟帝叔【恱与府寮饮酒起自移床人争进手昕独执板却立恱作色曰我丨丨丨丨丨丨丨丨今亲起舆床卿何偃蹇】我骂之极深【昕雅好清言辞无浅俗在东莱时获杀其同行侣者诘之未服昕谓曰彼物故不归卿无恙而返何以自明邢邵后见文襄説此言以为戏乐昕闻之语邵曰卿不识造化还谓人曰子才应死丨丨丨丨丨】楼罗楼罗【常有鲜卑聚语崔昻戏问昕曰颇解此否昕曰丨丨丨丨实自难解】好门尸恶人身【文宣以昕疎诞非济世才骂曰丨丨丨丨丨丨】伪赏宾郎之味好咏轻薄之篇【削夺昕官爵诏丨丨丨丨丨丨丨丨丨丨丨丨自谓模拟伧楚曲尽风致】王氏九龙【昕母清河崔氏学识有风训生九子皆风流醖借世号丨丨丨丨○以上王昕传】吟咏性情丽絶当时【王晞与邢子良游处子良与其兄书曰贤弟弥郎丨丨丨丨丨丨丨丨恐足下方难为兄不暇虑其不进也】吾岂愿其必猘【独孤信入洛署为开府记室晞称先被犬伤困笃不赴有故人疑其所伤非猘书劝令赴晞复书曰辱告存念似疑吾所伤非猘丨丨丨丨丨丨既疑其非猘亦可疑其是猘其疑半矣】长夜九思【文宣昏逸常山王欲极諌晞切止之王谓晞曰吾丨丨丨丨今便息意】无由面尽短诚【陆杳将出使握晞手曰相王天下乐推物无异望杳等愿披腹心而忽奉外使丨丨丨丨丨丨寸心谨以仰白】比日何为自同外客【昭帝践阼后晞奏事罢帝从容曰丨丨丨丨丨丨丨丨畧不可见自今但有所懐随宜作一牒少隙即径进也】非不爱作热官但思之烂熟耳【帝欲以晞为侍中苦辞不受或劝晞勿自疎晞曰性实疎缓不堪时务人主恩私何由可保万一狓猖追求无地丨丨丨丨丨丨丨丨丨丨丨丨】今段可谓武有余文不足矣【百官尝赐射晞中的当得绢为不书箭有司不与晞陶陶然曰吾丨丨丨丨丨丨丨丨丨丨丨】以手撩胸而退【晞无子帝将赐之妾使小黄门就宅宣旨皇后相闻晞妻晞令妻答妻终不言晞丨丨丨丨丨丨帝闻之笑】雅步晏然【武成忿晞懦缓因奏事大被呵叱而丨丨丨丨】方外司马【晞在并州虽戎马填闾未尝以世务为累良辰美景啸咏遨游登临山水以谈防为事人士谓之丨丨丨丨】颇以酒浆被责【晞指晋祠赋诗曰日落应归去鱼鸟见留连忽有相王使召晞不时至明日丞相西閤祭酒卢思道谓晞昨被召已朱顔得无以鱼鸟致怪晞缓笑曰昨晚陶然丨丨丨丨丨丨卿軰亦是留连之一物岂直鱼鸟而已】温酒服膏【晞与同志避周兵东北走山路险迥惧有土贼而晞丨丨丨丨曽不一废每不肯疾去】我行事若不悔久作三公矣【行侣尤之晞曰莫尤我丨丨丨丨丨丨丨丨丨丨丨○以上王晞传】我马尚在【王晧尝从文宣北征乗赤马旦霜气遂不复识自言失马虞为求覔不得须臾日出马体霜尽系在幕前方云丨丨丨丨○以上王晧传】父子宾旅同寝一室【封囘为安州刺史山人愿朴丨丨丨丨丨丨丨丨囘下车勒令别处其俗遂改】兴生【郑云谄事刘腾货紫缬四百匹得为安州刺史除书旦出晚诣囘坐未定问囘安州丨丨何事为便○以上封囘传】严兴之南丁邹之北【和士开母防托附者咸徃奔哭邺中富商丁邹严兴等并为义孝有一士人亦在哭限封孝琰入吊出谓人曰丨丨丨丨丨丨丨丨有一朝士号呌甚哀○以上封隆之传】何必蓬头垢面而后为贤【封轨颇自修洁或曰贤士不事修饰此贤何独如此轨闻笑曰君子正其衣冠尊其瞻视丨丨丨丨丨丨丨丨丨丨】今日举措不如封生逺矣【轨以方直自业髙绰亦以风槩立名髙肇拜司徒绰送迎徃来轨竟不诣绰顾不见轨乃遽归曰吾一生自谓无愆规矩丨丨丨丨丨丨丨丨丨丨○以上封轨传】打像为誓【封述前妻司马氏一息为娶陇西李士元女大输财聘及将成礼犹竞悬违述忽取所供养像对士元丨丨丨丨士元笑曰封公何处常得应急像须誓便用】送骒乃嫌脚跛【述一息取范阳卢庄之女又经府诉曰丨丨丨丨丨丨评田则云咸薄铜器又嫌古废皆为吝啬所及每致纷纭○以上封述传】标映人伦【○以上论】以手搏其耳以拳殴其背【古弼入奏事遇帝与刘树碁良久不获申闻乃于帝前捽树头掣下牀丨丨丨丨丨丨丨丨丨丨曰朝廷不理实尔之罪】笔公【太武大阅将校猎于河西诏以肥马给骑人弼命给弱者太武大怒曰尖头奴敢裁量朕也朕还台先斩此奴弼头尖帝尝名之曰笔头时人呼为丨丨】秋谷悬黄【车驾田于西北获麋鹿数千头诏尚书发牛车五十乗运之帝寻谓从者曰笔公必不与我汝辈不如马运之速遂还行百余里而弼表至曰今丨丨丨丨麻菽布野猪鹿窃食鸟雁侵费风波所耗朝夕参倍乞赐矜缓使得收载帝谓左右曰笔公果如朕卜○以上古弼传】曳牛却行【伊馛少勇健走及奔马力能丨丨丨丨○以上伊馛传】内细射【豆代田明元时以骑射为丨丨丨后以功迁内三郎○以上豆代田传】义均行雁次若贯鱼【崔亮奏立停年格不简人材专问劳旧薛琡上书曰使丨丨丨丨丨丨丨丨勘簿呼名一吏足矣数人而用何为铨衡○以上薛琡传】处分为髙崇妻【宋颖为凉州刺史前妻刘氏亡后十五年颖梦见之拜曰新妇今被丨丨丨丨丨丨故来辞君然涕流颖旦见崇言之崇后数日而卒】浇手【宋鸿贵疏凡不达见令律有枭首罪斩兵士十人乃生断兵手以水浇之然后斩决○以上宋钦道传】弥尾青【河隂县有大枷号曰丨丨丨宋翻为河隂令有内监杨小驹诣县请事辞色不逊翻命取丨丨丨以鎻之○以上宋翻传】成公曲隄【宋世良为清河太守郡东南有曲堤成公一姓阻而居之羣盗多萃于此人为之语曰宁度东吴防稽不歴丨丨丨丨世良施八条之制盗奔他境人又謡曰曲堤虽险贼何益但有宋公自屛迹】稆生桃树【郡无一囚狱内丨丨丨丨蓬蒿亦满】神门【每日牙门虚寂无复诉讼者谓之丨丨○以上宋世良传】入铁主簿【许惇位司徒主簿以明断见知时人号为丨丨丨丨】长鬛公齐须公【惇美须下垂至带省中号丨丨丨齐文宣因酒酣提惇须称美以刀截之惟留一握惇惧不敢复长人又号丨丨丨○以上许惇传】诸生悉日直监厨【刁冲虽家世贵达从师于外自同诸生于时学制丨丨丨丨丨丨丨冲虽有仆不令代已躬自炊爨】闗综【冲于隂阳图纬筭数天文风气之书莫不丨丨】清素车【刁廱行孝论轜车止用白布为幔不加画饰名为丨丨○以上刁冲传】垂裙皂防【辛绍先丁父忧三年头不栉沐发遂落尽故常着丨丨丨丨】尘谤【咸阳王搆逆亲知多罹丨丨】终身不食肝【辛少雍为祖父绍先所爱绍先卒少雍丨丨丨丨丨○以上辛绍先传】周孔更生尚不得为秀才【杜正举秀才试防髙第曹司以策过左仆射杨素恕曰丨丨丨丨丨丨丨丨丨丨刺史何忽妄举此人】我不能为君住宿【曹司以选期将尽重以啓素素意在试退正乃手题使拟上林赋圣主得贤臣颂燕然山铭剑阁铭白鹦鹉赋曰丨丨丨丨丨丨丨可至未时令就正元及时并了○以上杜铨传】瞎虎【谷楷为奉车都尉眇一目性甚酷暴时人号曰丨丨○以上谷浑传】初来单马执鞭及去从车百两【公孙轨为将受货纵贼其丨丨丨丨丨丨丨丨丨丨丨丨载物而南○以上公孙表传】飱玉【李预羡古人丨丨法乃采访蓝田躬徃攻掘得若环璧杂器形者大小百余预乃椎七十枚为屑食之及疾笃谓妻子曰吾酒色不絶自致于死非药过也吾尸体必当有异时七月毒热停尸四宿体色不变以二玉珠含之口无秽气】播郎【李昭徽博涉稽古脱畧不羁时人称为丨丨○以上李先传】吾不负汝【葛荣陷冀州贾景舆为州主簿称疾不拜每扪膝曰丨丨丨丨○以上贾传】万悔于心【李防为太仓尚书信用范檦防弟璞每谏不从后檦希防告防外叛防慨然曰吾不用璞言自贻伊戚丨丨丨丨何嗟及也○以上李防传】手自煎调【毛脩之为魏太武所获以能为南人饮食丨丨丨丨多所适意累迁尚书赐爵南郡公常在太官主进御膳○以上毛脩之传】梦隂毛拂踝【郦范解青州还夜丨丨丨丨丨占梦者史武进云公豪盛于齐下矣必当重牧全齐后果再为青州刺史○以上郦范传】象牙席【韩务献七寳牀丨丨丨诏曰昔晋武焚雉头裘朕常嘉之今务所献亦此之流也竒丽之物有乖风素可付其家人○以上韩秀传】十善【陆馛为相州刺史州中有德宿老名望素著者以友礼待之询之政事责以方畧如此者十人号曰丨丨】长广公寺【馛在相州假长广公其代还也吏人大敛布帛以遗之馛皆不受人亦不取于是以此物起佛寺焉因名丨丨丨丨】三虎【陆曅陆寛暨弟并有才品议者称为丨丨○以上陆俟传】老蜯遂出明珠【陆卭甚为河间邢邵所赏尝谓其父子彰曰吾以卿丨丨丨丨丨丨】石经【陆乂待诏文林馆乂于五经最精熟馆中谓之丨丨○以上陆卭传】斧斤不平非屋病也【源懐性寛简不好烦碎恒语人曰为政贵当举纲何必须大子细也如为屋但外望髙显楹栋正平足矣丨丨丨丨丨丨丨丨】性不饮酒而喜以饮人【懐丨丨丨丨丨丨丨丨丨好接宾客雅善音律虽在白首至宴居之暇常自操丝竹】煑马皮而食之【源子邕为夏州刺史破六韩拔陆乱子邕婴城自守城中粮尽丨丨丨丨丨丨○以上源贺传】谓为真龙出见【源师仕齐为尚书左外兵郎中属孟夏以龙见请雩时高阿那肱为録尚书事丨丨丨丨丨丨大惊喜问龙所在云作何顔色师整容曰此是龙星初见依礼当雩祭郊坛非谓真龙别有所降阿那肱忿然作色曰汉儿多事强知星宿祭事不行○以上源师传】传芳铭典【丨丨丨丨岂徒然也○以上论】截驴耳而去【车驾征蠕蠕司马楚之督运蠕蠕乃遣觇楚之军丨丨丨丨丨楚之曰必觇贼截之为验耳贼将至矣乃伐栁为城灌水令冻城立而贼至不可攻逼乃走散○以上司马楚之传】或戾手齧臂【刘昶呵骂僮仆音杂夷夏诸王每侮弄之丨丨丨丨丨至于痛伤笑呼之声闲于御听】扇奬【刘晖尚兰陵长公主主严妬以不和离婚后复旧义晖又淫张陈二氏女主姑陈留公主共相丨丨复致忿诤○以上刘昶传】着乌布襦【梁武克建业萧寳夤穿墙夜出脱本衣服丨丨丨丨腰系千许钱潜赴江畔蹑屩徒步脚无全皮】饰垢掩疵【寳夤请议考格表丨丨丨丨妄加丹素】才乖秀逸【同上亲非肺腑丨丨丨丨】充单介之使【同上或丨丨丨丨丨始无汗马之劳】游辞宕説【同上丨丨丨丨一无取焉】鸾生十子九子防【寳夤将有异图以问栁楷楷曰大王齐明帝子天下所属且谣言丨丨丨丨丨丨丨一子不□闗中乱乱者理也大王当理闗中何所疑虑○以上萧寳夤传】二慈乌【萧放居父丧以孝闻所居庐室前有丨丨丨各据一树为巢自午以前驯庭饮啄午后更不下树每临时舒翅悲鸣全似哀泣○以上萧祗传】越衫胡带【侯景弑简文萧大圜遁免景平得徃江陵元帝见之甚悦赐以丨丨丨丨】借纎草以防长松结幽兰而援芳桂【大圜又筑蜗舍于业林搆环堵于幽薄近瞻烟雾逺睇风云丨丨丨丨丨丨丨丨丨丨丨丨丨丨】歌纂纂唱呜呜【同上丨丨丨丨丨丨可以娱神可以散虑】蹙足入绊申颈就羁【同上岂若丨丨丨丨丨丨丨丨游帝王之门趋宰衡之势】长绳系景【同上人生若浮朝露宁俟丨丨丨丨实所愿言执烛夜游惊其迅迈○以上萧大圜传】潜骸窜影【并丨丨丨丨委命上国○以上论】使我懐古之情更深【卢元外兄司徒崔浩每与言輙叹曰对子真丨丨丨丨丨丨丨丨○以上卢元传】八米卢郎【文宣帝崩当朝文士各作挽歌十首择其善者而用之魏收阳休之祖孝徴等不过得一二首惟卢思道独有八篇故时人号为丨丨丨丨】孤鸿赋【思道位下不得志为丨丨丨以寄其情】长其光价【赋序翦拂吹嘘丨丨丨丨】雅步清音逺心高韵【同上若其丨丨丨丨丨丨丨丨鹓鸾已降罕见其俦】草屋下设鸡黍之膳【卢道防好礼学难齐尚书令王俭丧服集记七十余条为尚书同寮于丨丨丨丨丨丨丨丨】升高座讲老子【道防继娶元氏甚聪悟常丨丨丨丨丨丨道防从弟元明隔纱帏以听焉○以上虑思道传】卢家千里【卢昌衡小字龙子从弟思道小字释奴宗中称英妙故幽州语曰丨丨丨丨释奴龙子○以上卢昌衡传】腐米臭鱼莝豆【卢昶兼员外散骑常侍使于齐遇齐明立孝文南讨齐明以朝廷加兵遂酷遇之昶大怖泪汗横流齐明以丨丨丨丨丨丨供之】俛眉饮啄有同犬马【昶使还孝文责之曰衔命之礼有死无辱乃丨丨丨丨丨丨丨丨】粮樵俱罄【昫山戍主傅文骥丨丨丨丨以城降梁○以上卢昶传】自兹一去后市朝不复游【卢元明友人王由居頴川忽梦由携酒言别赋诗云丨丨丨丨丨丨丨丨丨丨经三日果闻由为乱兵所害】惟须诵离骚饮美酒【元明少时尝从乡还洛途遇中山王熈熈见而叹曰卢郎有此风神丨丨丨丨丨丨丨丨自为佳器】何不与卢尚书我所骑骍马【卢潜为慕容恃德所推重有疾谓其子曰卢尚书教我为人有如昆弟我死持上骍马与之其子以他马徃恃德柩出门自停不可动巫祝以为恃德声怒曰丨丨丨丨丨丨丨丨丨丨丨其子遽奉命柩乃行○以上卢元聿传】粟飱葵菜木椀盛之【魏收尝诣卢叔彪问洛京旧事不侍食而起云难为子费叔彪留之良久食至但有丨丨丨丨丨丨丨丨片脯而已所将仆从亦尽设食一与此同○以上卢叔彪传】为二十余人作表【朝廷大迁除同日催拜询祖立于东止车门外丨丨丨丨丨丨丨文不加辞理可观】板则紫柏杵则木瓜【卢询祖筑长城赋丨丨丨丨丨丨丨丨何斯材而斯用也】十步而有一芳【同上但使丨丨丨丨丨丨余亦何辞间于荆棘】有规检祢衡无氷棱文举【邢子广称卢询祖丨丨丨丨丨卢思道丨丨丨丨丨】手甚纎素【卢宗道动作狂侠尝于晋阳置酒马士达目其弹箜篌女伎云丨丨丨丨宗道即以遗之士达固辞宗道便命家人将解其腕士达不得已而受之○以上卢文伟传】枷锁自脱【卢景裕系晋阳狱至心诵经丨丨丨丨】高王观世音【有人负罪当死梦沙门教诵经觉时如所梦跪诵十遍临刑刃折主者以闻赦之此经遂行号曰丨丨丨丨丨○以上卢景裕传】石佛低举其头【平等浮屠成孝武防万僧于寺丨丨丨丨丨丨终日乃止帝礼拜之○以上卢辩传】瓦鉢锡杖【卢光尝从周文狩檀台山猎围既合帝遥指山上一桑门羣公皆无见独光见之即解围而还令光于桑门立处造浮屠掘基一丈得丨丨丨丨各一○以上卢光传】千秋万嵗之旗【隋文受禅改周旗帜其青龙驺虞朱雀武丨丨丨丨丨丨皆卢贲所创也○以上卢贲传】霜俭【山西丨丨运山东租输令卢勇典其事○以上卢勇传】魂人【高允諌风俗表今之丨丨直求貌者事之如父母宴好如夫妻损败风化渎乱情理莫此之甚】四望蜀车【以允年老特赐允蜀牛一头丨丨丨丨一乗素几杖各一蜀刀一口○以上高允传】染赤雀【齐文宣受禅日尧难宗丨丨丨以献帝寻知之勿责也】恒以精神陵逼人【文宣末年纵酒高德正屡进言帝不恱谓左右曰高德正丨丨丨丨丨丨丨○以上高德正传】生平畏不得一锹土今被压【高昂少与兄干数为刼掠父次同常繋狱中遇赦乃出次同语人曰吾四子皆五眼我死后岂有人与我一锹土耶及次同死昂大起冡对之曰老公子丨丨丨丨丨丨丨丨丨丨丨竟知为人否】遗以布褞【神武至信都高干开门奉迎昂时在外畧地闻之以干为妇人丨丨丨丨】司徒防【昂转司徒好着小防世因称丨丨丨】行经君所故相决醉【昻渡河祭河伯曰河伯水中之神高敖曹地上之虎丨丨丨丨丨丨丨丨】以刀就枷刎之【昂与北豫州刺史郑严祖握槊御史中尉刘贵召严祖昂不时遣枷其使使言枷时易脱时难昻使丨丨丨丨丨丨曰何难之有】夜来旦去【昂为西魏追兵所斩寻归其首犹可识后妻张氏尝见敖曹丨丨丨丨有若生平傍人莫见惟犬随而吠之岁余乃絶】头上坼裂改而更作裂如初【故吏东方老为南兖州刺史追慕其恩为立祠庙灵像既成丨丨丨丨丨丨丨丨丨丨丨○以上髙昂传】乘驿马持一壶酒徃光州劝之【昻弟季式与光州刺史李元忠生平逰欵在济州夜饮忆元忠开城令左右丨丨丨丨丨丨丨丨丨丨丨丨】车轮括颈【黄门郎司马消难因退食暇寻季式酣饮留宿旦日重门并闗消难固请去季式曰君以地势胁我耶消难拜谢请出终不见许酒至不肯饮季式索丨丨丨消难丨又更索一丨丨自丨丨引满相劝消难不得已笑从之】髑髅为马皂【范阳卢曹为尒朱氏守蓟神武召之不至率其徒入海岛得长人骨以丨丨丨丨丨胫长丈六尺以为二矟送其一于神武诸将莫能用惟彭乐强举之未几曹遇疾巫言海神为祟遂率其徒五百人皆服斩衰塟毕始散】臂毛逆如猪鬛【曹身长九尺鬂面甚雄丨丨丨丨丨丨力能拔树尝卧疾犹申足以举二人○以上高季式传】吾当寄胆气于此人【彭城王勰行夀春崔秉从行招致任侠以为部下勰谓左右曰丨丨丨丨丨丨丨丨】以溷汁沃其头【崔叔瓒为魏尹丞属蝗防为灾文宣帝以问叔瓒对曰土功不时蝗防作厉当今外筑长城内兴三台故致此灾帝大怒令左右殴之又擢其髪丨丨丨丨丨丨○以上崔鉴传】已着康歌【崔伯谦歴瀛州别驾文襄劳之曰君骋足瀛部丨丨丨丨】改鞭用熟皮为之【伯谦为济北太守丨丨丨丨丨丨丨不忍见血示耻而已】我自告白须公【伯谦为钜鹿太守有贫弱未理者皆曰丨丨丨丨丨丨○以上崔伯谦传】狗便咬欲死【崔巨伦为殷州长史陷贼欲用之五月五日防集官寮令巨伦赠诗巨伦乃曰五月五日时天气已大热丨丨丨丨丨牛复喘吐舌以此自晦免】宁南死一寸岂北死一尺【巨伦结死士南走遇贼恐俱不济巨伦曰丨丨丨丨丨丨丨丨丨】偷路【叔楷丧殷州巨伦收殡仓卒事不周固至是遂丨丨改○以上崔辩传】统摄遐长【崔士谦为荆州刺史既丨丨丨丨俗兼夷夏○以上崔士谦传】掷肉于野以集飞防【上宴逹头可汗使者于武德殿有鸽鸣于梁上命崔彭射之中后可汗复遣使请与崔将军一见上曰此必善射闻于虏廷遂遣之及至可汗召善射者数十人因丨丨丨丨丨丨丨丨射者多不中彭连发数矢皆应而落○以上崔彭传】宁饮三斗醋【崔度御下严急时有屈突盖亦严刻长安为之语曰丨丨丨丨丨不见崔度宁灸三斗艾不逢屈突盖以上崔度传】人龙相去何逺之有【崔挺为光州刺史掖城西北有釡山峰巅髙峻挺于顶上欲营观宇故老曰此岭传是龙道恐不可挺曰丨丨丨丨丨丨丨丨虬龙儵忽岂一路乎遂营之】未能以玊为寳【有人年逾九十板舆造州自称少曾充使林邑得一美玊方尺四寸藏之海岛欣逢明政今愿奉之挺曰吾虽德谢古人丨丨丨丨丨丨迄不肯受乃表送都】八尺铜像【崔挺卒光州故吏闻凶信莫不悲感共铸丨丨丨丨于城东广固寺赴八闗齐追奉防福○以上崔挺传】崔中书是我妳母【魏静帝谓崔季舒丨丨丨丨丨丨丨○以上崔季舒传】试以手板拍其背而不嗔【文襄疑文宣佯愚虑其有后变将隂图之以问崔暹暹曰尝与二郎俱在行位丨丨丨丨丨丨丨丨丨丨乃将犀手板换暹竹者而玩视之以是知其实痴】讲义两行得中郎【暹子达拏年十三命儒者教其解义高坐开讲同郡眭仲让阳为屈服暹用仲让为司徒中郎邺下为之语曰丨丨丨丨丨丨丨○以上崔暹传】李鱼川【李显甫豪侠知名集诸李数千家于殷州西山开丨丨丨方五六十里居之○以上李灵传】素筝浊酒【齐神武东出李元忠乗露车载丨丨丨丨以奉迎神武闻其酒客未即见之元忠下车酌酒擘脯食之谓门者曰本言公招延儁杰今国士到门不能吐哺辍洗其人可知还吾刺勿复通也门者以告神武遽见之】园庭罗种果药【元忠丨丨丨丨丨丨亲朋寻诣必留连宴赏】挟弹携壶【每丨丨丨丨游遨里闬】阮步兵吾师也【元忠每言宁无食不可使我无酒丨丨丨丨丨丨孔少府岂欺我哉】有音乐而多美酒【后自中书令复求为太常卿以其丨丨丨丨丨丨丨故】我言作仆射不胜饮酒乐【神武欲用为仆射文襄言其常醉不可委以台阁其子搔闻之请节酒元忠曰丨丨丨丨丨丨丨丨丨丨】蒲桃一盘报以百缣【曾贡文襄王丨丨丨丨文襄丨丨丨丨】卷两褥以质酒肉【孙腾司马子如尝诣元忠逢其方坐树下葛巾拥被对壶独酌庭室芜旷使婢丨丨丨丨丨丨丨】金蝉质绢乃得敛焉【元忠卒以丨丨丨丨丨丨丨丨】弹桐叶常出一孔【元忠性甚工弹丨丨丨丨丨丨丨掷枣栗而弹之十中七八】两丸足矣【尝从文襄入谒魏帝有枭鸣殿上文襄命元忠弹之问得几丸而落对曰一丸奉至尊威灵一丸承大将军意气丨丨丨丨如其言而落之】八【李搔有才艺曽采诸声别造一器号曰丨丨】雉兎驯狎入其山居房室【搔妹法行幼好道遂为尼丨丨丨丨丨丨丨丨丨丨○以上李元忠传】六歳便求入学【李绘丨丨丨丨丨丨家人以偶年俗忌不许遂窃其姊笔牍用之】若披烟雾如对珠玊【绘第五舅河间邢宴每与言叹其髙逺曰丨丨丨丨丨丨丨丨宅相之寄良在此甥】当共车千秋分一字耳【绘兼散骑常侍为聘梁使主与梁人泛言氏族袁狎曰未若我出自黄帝姓在十四之限绘曰兄所出虽逺丨丨丨丨丨丨丨丨丨一坐皆笑】麋角鸽翎【绘为高阳内史河间太守崔谌恃其弟暹势从绘乞丨丨丨丨绘答书曰鸽有六翮飞则冲天麋有四足走便入海下官肤体疎懒手足迟钝不能近追飞走逺事佞人】子玉以还雕龙絶矣【梁谢简来聘问安平诸崔李纬曰丨丨丨丨丨丨丨丨○以上李浑传】进侧集【李槩为齐文襄府行参军丨丨丨题云富春公主撰】达生丈人【槩自简诗赋二十四首谓之丨丨丨丨集○以上李公绪传】宦意文情一时尽矣【李孝贞尝叹曰五十之年倐焉已迈髩垂素髪筋力已衰丨丨丨丨丨丨丨丨悲夫然每暇日輙引宾客歌对酒终日为欢○以上李孝贞传】诈作赵郡鹿【李曽为赵郡太守令行禁止并州丁零数为山东害知曾能得百姓死力惮不八境贼常于常山界得一死鹿贼长谓赵郡地也责之还令送鹿故处郡谣曰丨丨丨丨丨犹胜常山粟】亦石头之于番禺耳【齐使刘缵朝贡李安世劳之缵指方山曰此山去燕然逺近安世曰丨丨丨丨丨丨丨丨】地不爱寳故川无金山无玉【时每有江南使至多出藏内珍物令都下富室好容服者货之令使任情交易缵曰北方金玉大贱当是山川所出安世曰圣朝不贵金玉所以同于瓦砾又皇上德通神明丨丨丨丨丨丨丨丨丨丨丨】李波小妹【广平人李波宗族强盛残掠不已公私成患百姓语曰丨丨丨丨字雍容褰裙逐马如卷蓬左射右射必叠双妇人尚如此男子那可逢】教【时人多絶戸为沙门李玚上言安得弃堂堂之政而从丨丨乎○以上李孝伯传】青成蓝蓝谢青【李谧初师事小学博士孔璠数年后璠还就谧请业同门人为之语曰丨丨丨丨丨丨师何尝在明经】丈夫拥书万卷何假南面百城【孔璠等上书称谧每曰丨丨丨丨丨丨丨丨丨丨丨丨】弃产营书【同上遂絶迹下帷杜门却扫丨丨丨丨手自删削】结字依岩慿崖凿室【同上又丨丨丨丨丨丨丨丨方欲训彼青衿宣扬文典○以上李谧传】隂德其犹耳鸣【或谓李士谦子多隂德士谦曰夫言丨丨丨丨丨丨己独知之人无知者今吾子皆知何隂德之有】有道大夫【李左车十四世孙恢汉桓灵间髙尚不仕号丨丨丨丨】四括四黄【晋李平字伯括机字仲括隠字叔括保字季括时谓之丨丨李晃字仲黄防字季黄劲字少黄叡字幼黄时所谓丨丨者也○以上李士谦传】市王驿王【杜洛周反特无纲纪至于市令驿师咸以为王呼曰丨丨丨丨○以上李裔传】入麄入细【李普济学涉有名性和韵位济北太守时人语曰丨丨丨丨李普济】秀才村【李愔与从父兄普济并应秀才举时人谓其所居为丨丨丨】画腹衔刀【李肃位员外常侍以左道事侍中穆绍常裸身被髪丨丨丨丨于隠屏处为绍求福○以上李子雄传】心胸险峭【李义深有当世才用而丨丨丨丨时人语曰劒防森森李义深○以上李义深传】作得李长史一脚指否【李幼亷为瀛州长史齐神武行经冀部多在马上徴责文簿指影取备事非一绪幼亷应机立成恒先期会为诸州准的神武深加慰勉仍责诸人曰碎卿等诸人丨丨丨丨丨丨丨丨丨○以上李幼亷传】衣缨【宪之子弟特盛丨丨○以上论】














　　北史识小録卷三
　　钦定四库全书
　　北史识小録卷四　　　　钱塘沈名荪
　　秀水朱昆田同辑
　　魏列传
　　我自敬黄头【髙允将婚于邢氏游雅劝允娶其族允不从雅曰人贵河间邢不胜广平防人自弃伯度丨丨丨丨丨○以上游雅传】路边书地【游明根幼年遭乱为栎阳王氏奴主使牧羊明根以壶浆倩人书字丨丨丨丨学之○以上游明根传】本名驴【髙闾少为车子送租至平城脩刺谒崔浩浩与语竒之使为谢中书监表闾丨丨丨浩乃改为闾而字焉】庆踊【冬至大飨羣官孝文亲舞于太后前羣臣皆舞拜上夀闾进曰陛下敦行孝道臣等不胜丨丨○以上高闾传】室草筵【胡叟家于密云丨丨丨丨惟以酒自适】螟蛉【叟不事产业常苦饥贫养子字丨丨以自给叟每至贵胜门恒乗一牸牛弊韦袴褶而已作布容三四斛饮噉醉饱盛余肉饼以付丨丨】以韦为幽贽【叟一见髙允曰吴郑之交以缟纻为美谈吾之于子丨丨丨丨丨丨】每节送一壶【叟少孤春秋当祭则先求旨酒美膳将其所知提壶执俎至郭外空静处设坐奠拜以尽孝思之敬时炖煌泛潜家善酿酒丨丨丨丨丨与叟○以上胡叟传】蛇祠碑【胡方囘仕赫连屈丐为统万城铭丨丨丨诸文颇行于世○以上胡方囘传】太山府君子【段晖师事欧阳汤有一童子与晖同志后二年童子辞归从晖请马晖戏作木马与之童子甚恱谓晖曰吾丨丨丨丨丨奉勅游学今将归损子厚赠子后至常伯封侯言终乗马腾虚而去○上承根传】宿读【阚骃三史羣言经目则诵时人谓之丨丨】性能多食【骃丨丨丨丨一饭至三升乃饱○以上阚骃传】欲覔一快女壻【刘延明年十四就博士郭瑀瑀有弟子五百余人有女始笄妙选良偶别设一席谓弟子曰吾有一女丨丨丨丨丨谁坐此席者吾当婚焉延明遂奋衣坐神志湛然曰延明其人也瑀遂以女妻之】碎役【崔光奏延明着业凉城遗文在兹维祖逮孙相去未逺而今久沦皂不获收异乞敇尚书推检所属甄免丨丨○以上刘延明传】亦大痴【宋游道还邺防霖雨行旅拥于桥游道于幕下朝夕宴歌行者曰何时节作此声也固大痴游道应曰何时节而不作此声也丨丨丨】忠清君【兖州刺史李子贞在州贪暴游道案杀之州人为游道生立祠堂像题曰丨丨丨】何谓丑者必无情【游道重交游使气党侠时人语曰游道猕猴面陆操蝌蚪形意识不闗见丨丨丨丨丨丨丨】族弟游山【李构尝因游道防客因戏之曰贤从在门外大好人宜自迎接为通名称丨丨丨丨游道出见之乃猕猴而衣防也○以上宋繇传】小兎为防神虫为蚕【江式求搜集古今文家表世易风移文字改变篆形谬错体失真俗学鄙习复加虚造乃曰追来为归巧言为辩丨丨丨丨丨丨丨丨○以上江式传】发言有章句下笔富文辞【髙闾丨丨丨丨丨丨丨丨丨丨○以上论】齇王【王氏世齇鼻江东谓之丨丨】风尘之言想不足介意也【王慧龙为宋将深惮宋文纵反间太武与慧龙书曰丨丨丨丨丨丨丨丨丨丨】纸帖衣领【王琼尝诣尚书李崇崇俭好以丨丨丨丨琼哂掣去之】英英济济【王遵业延业并应诏作释奠侍宴诗时人语曰丨丨丨丨王家兄弟】穿角履【遵业为黄门郎从容恬素若处丘园尝着丨丨丨好事者多毁新履以学之○以上王慧龙传】石图【王劭言符命表开皇初邵州人杨令悊近河得青丨丨一紫丨丨一皆隠起成文有至尊名下云八方天心永州又得丨丨剖为两有杨树之形黄根青叶汝水得神腹卜有文曰天卜杨兴安邑掘地得古铁板文曰皇始天年赉杨铁劵王兴同州得石文曰天子延千年大吉】老子庙前古枯树【同上陈留老子祠有枯柏世传云老子将度世云待枯栢生东南枝指当有圣人出至齐枯柏从下生枝东南上指夜有童子歌曰丨丨丨丨丨丨丨东南枝如繖圣主从此去及至尊收亳州亲至祠树之下】石多变为玊葱皆变为韮【同上自六年以来逺近山丨丨丨丨丨又左卫园中丨丨丨丨丨】黄凤泉二白石【时有人于丨丨丨浴得丨丨丨颇有文理遂附其文以为其大玉有日月星辰八卦五岳及二麟双凤青龙朱雀驺虞武各当其方位又有五行十日十二辰之名又有天门地户人门门闭九字又有却非及二鸟其鸟皆人面抱朴子所谓千秋万嵗也其小玉亦有五岳却非虬犀之象二玉俱有仙人玉女乗云控鹤之象别有异状诸神不可尽识盖风伯雨师山精海若之又有天皇大帝皇帝及四帝坐钩陈北斗三公天将军土司空老人天仓南河北河五星二十八宿凡四十五官诸字】妙善菩萨【文献皇后崩劭上言伏惟大行皇后皆云是丨丨丨丨案八月二十日仁夀宫内再雨金银之花大宝殿后夜有神光永安宫北有自然种种音乐震满虚空如是数日便即升遐后二日苑内夜有钟声二百余响生天之应显然也】五观【上谓劭曰吾有五子三子不才劭进曰黄帝二十五子同姓者二余皆异德尧十子舜九子皆不肖夏有丨丨周有三监】闭目凝思盘中之肉辄为仆从所噉【劭笃好经史用思既专性颇恍惚每至对食丨丨丨丨丨丨丨丨丨丨丨丨丨丨劭勿之觉惟责肉少厨人以情白劭劭依前闭目伺而获之○以上王劭传】西门受羊酒东门沽卖之【郑羲为西兖州刺史多所受纳性又啬恡人有礼饷者不与杯酒脔肉而丨丨丨丨丨丨丨丨丨丨】方丈竹堂【孝文飨侍臣于悬弧丨丨丨丨乐作酒酣孝文歌曰白日光天兮无不曜江左一隅独未照彭城王勰郑懿邢峦郑道昭宋弁皆和歌】咏缀【孝文谓郑道昭曰自比迁务虽猥与诸才儁不废丨丨】乗驴衣韀【郑子翻隠居荥阳三窟山傲诞不自羁束或有所之造丨丨丨丨破弊而徃】妹夫疎于妇弟【崔昂后妻郑元礼姊也魏收又昂之妹夫昻尝持元礼数篇诗示卢思道乃曰防元礼比来诗咏亦曽不减魏收思道答云未觉元礼贤于魏收且知丨丨丨丨丨丨○以上郑羲传】大郑公小郑公【郑道昭为兖州刺史子述祖后复为兖州百姓歌曰丨丨丨丨丨丨相去五十载风教犹相同】龙吟十弄【述祖能鼔琴自造丨丨丨丨云尝梦人弹琴寤而写得当时以为絶妙○以上郑述祖传】笔干【郑译有诏徴还见于醴泉宫帝令内史李德林立作诏书复爵沛国公位上柱国髙颎戏谓译曰丨丨答曰出为方伯杖策言归不得一钱何以润笔上大笑】其言亦吃【郑伟性吃少时常逐鹿于野失之遇牧竖问焉牧竖答之丨丨丨丨伟怒谓其效己遂射杀之○以上郑道邕传】徒烦翰墨不足观采【直愧南董才无迁固丨丨丨丨丨丨丨丨○以上论】寺傍得一狐【薛庆之为廷尉丞曹夏日于丨丨丨丨丨庆之与廷尉正崔纂或以城狐狡害宜速杀之或以长育之月宜待秋分二卿裴延儁袁翻互有同异虽曰戏谑辞义可观○以上薛辩传】五子皆黑【梁主萧詧献玛瑙钟周文帝执之顾丞郎曰能掷摴蒱头得卢者便与钟已经数人不得至薛端乃执摴蒱头而言曰非谓此钟可贵但思露其诚耳便掷之丨丨丨丨即以赐之○以上薛端传】退不丘壑进不朝市【薛裕尝向亲友称韦曰士大夫当圣明之世而无灼然文武之用虽复栖遑徒为劳苦耳至如韦居士丨丨丨丨丨丨丨丨怡然守道荣辱弗及何其乐也○以上薛胄传】穷游约处【薛濬临卒遗弟谟书丨丨丨丨屡絶箪瓢】便成今古【同上忍死待汝已歴一旬汝既未来丨丨丨丨○以上薛濬传】投防而出【帝尝与朝臣论海内姓地人物戏谓薛聪曰世人谓诸薛是蜀人定是蜀人不聪对曰臣逺祖广德仕汉时人呼为汉臣九世祖永随刘备入蜀时人呼为蜀臣今事陛下是虏非蜀也帝笑曰卿幸可自明非蜀何乃遂复若朕聪因丨丨丨丨帝曰薛监醉耳○以上薛聪传】以酒为韵【中书舍人元翽献酒肴帝因与元翌及薛孝通等宴兼奏管命翽吹笛帝亦亲和之因使元翌等嘲丨丨丨丨薛孝通曰既逢尧舜君愿上万年夀帝继其韵】宏放【裴伯茂性多轻忽惟赏孝通孝通以裴丨丨过甚每谓之曰吾以阮籍嵇康何如管仲乐毅盖自许经纶抑裴傲也○以上薛孝通传】所谓以蚓投鱼耳【陈使傅縡聘齐以薛道衡兼主客郎接对之縡赠诗五十韵道衡和之南北称美魏收曰傅縡丨丨丨丨丨丨丨】蹋壁而卧【道衡每搆文必隠坐空斋丨丨丨丨闻户外有人便怒其沈思如此】此鱼藻之义也【道衡上髙祖文皇帝颂炀帝览之不恱顾谓苏威曰道衡致美先朝丨丨丨丨丨丨】借刀子割爪甲【胡仲操在朝堂就薛孺丨丨丨丨丨丨孺以仲操非雅士竟不与之○以上薛道衡传】卢薛【薛寘幼览篇籍好属文时前中书监卢柔文藻华赡而寘与之方驾故世号曰丨丨焉○以上薛寘传】二欹器【周文于清徽殿置丨丨丨一为仙人欹器一为水芝欹器薛憕各为颂○以上薛憕传】狂弩【奚康生从王肃讨义阳齐将张伏防自升城楼言辞不逊肃令康生射之望楼射扉开即入应箭而毙彼人见箭皆以为丨丨】大弓两张长八尺箭麤殆如今之长笛【梁闻康生能引强弓特作丨丨丨丨丨丨丨把中围尺有二寸丨丨丨丨丨丨丨丨送与康生便集文武用之平射犹有余力】细御银纒槊【梁直阎徐元明以城内附诏康生迎接赐丨丨丨丨丨一张并枣柰果】鞭像取舌【康生为相州刺史以天旱令人丨石季龙画丨复就西门豹祠祈雨不获令吏丨豹丨○以上奚康生传】听下官出一技【尚书李冲典选征官杨大眼徃求冲不许大眼曰尚书不见知丨丨丨丨丨丨便出长绳三丈许系髻而走绳直如矢马驰不及】潘将军【大眼妻潘氏善骑射攻战游猎之际潘亦戎装齐镳并驱及还营同坐幕下对诸寮佐笑言自得大眼指谓人曰此丨丨丨也】儿子【大眼抚循士卒呼为儿子】杨大眼至【淮泗荆沔之间童儿啼者恐之云丨丨丨丨无不即止】以为眼如车轮【王肃弟康谓大眼曰在南闻君之名丨丨丨丨丨丨大眼曰旗鼓相望瞠目奋发足使君目不能视何必大如车轮】令作露布皆口授之而竟不多识字也【大眼虽不学恒遣人读书而坐听之悉皆记识丨丨丨丨丨丨丨丨丨丨丨丨丨丨丨○以上杨大眼传】排城【崔延伯攻万俟丑奴伐木别造大排内为鏁柱教习强兵负而趋走号为丨丨○以上崔延伯传】绣衣曲领【裴安祖曾天热舍于树下有鸷鸟逐雉雉急投之遂触树而死安祖乃取置隂地徐徐防视良久得苏喜而放之后夜梦一丈夫衣冠甚伟着丨丨丨丨向安祖再拜云感君见放故来谢德○以上裴安祖传】石榴诗【裴泽咏丨丨丨微有托意有人以奏武成武成决杖六十髠头除名】健妇夫半【泽妻钜鹿魏氏至性强立时人以为丨丨丨丨】持白伞白幡【山胡冯宜都等以妖妄惑众假称帝号服素衣丨丨丨丨丨】元壤紫县【裴仲规对孝文曰陛下弃彼丨丨来宅丨丨】以棃击案【裴伯茂因内宴侮慢章武王景景哲啓称伯茂丨丨丨丨傍污冠服】一饮一酹【伯茂卒友人常景李浑王元景卢元明魏季景李骞等十许人于墓傍置酒设祭哀哭涕泣丨丨丨丨曰裴中书魂而有灵知吾曹也乃各赋诗一篇】骥子龙文【裴宣明二子景鸾景鸿并有逸才河东呼景鸾为丨丨景鸿为丨丨○以上裴延儁传】宅不过三十步【裴佗清白任真不事家产丨丨丨丨丨丨又无田园暑不张盖寒不衣裘○以上裴佗传】全无乡音【裴谳之七嵗便勤学杨愔每叹之曰河东士族京官不少惟此家兄弟丨丨丨丨○以上裴让之传】西域图记【时西域诸番多与中国交市裴矩掌其事诱令言其国俗山川撰丨丨丨丨三卷】我终不成尔名【裴谒之上书直谏文宣将杀之白刃临颈辞色不变帝曰痴汉何敢如此杨愔曰望陛下杀以取后世名帝投刀曰小子望我杀尔以取后世名丨丨丨丨丨丨○以上裴矩传】一日雨一日醉一日病酒【皇甫亮为尚书殿中郎属有勅下司各列勤惰亮三日不上省文宣亲诘其故亮曰丨丨丨丨丨丨丨丨丨丨文宣以其输实优容之杖胫三十而已】为宅中水淹不泄雨即流入床下【亮所居宅洿下标牓卖之将买者或问其故亮每答云丨丨丨丨丨丨丨丨丨丨丨丨丨由此宅终不售○以上皇甫和传】黄年少【裴果从军征讨乗黄马衣青袍每先登陷阵时人号为丨丨丨丨○以上裴果传】日下灿烂【裴汉善尺牍尤便簿领识理明赡断割如流相府为之语曰丨丨丨丨有裴汉○以上斐寛传】见羣乌蔽天从西来【裴侠七岁犹不能言后于洛城丨丨丨丨丨丨丨丨举手指之而言】葬于桑东【侠十三遭父忧将择塟地而行空中有人曰童子何悲丨丨丨丨封公侯时侠宅侧有大桑林因塟焉】渔猎夫【河北有丨丨丨三十人以供郡守侠曰以口腹役人吾所不为也乃悉罢之】独立使君【侠尝与诸牧守俱谒周文周文命侠别立谓诸牧守曰裴侠清慎奉公为天下之最令众中有如侠者可与之俱立皆黙然无应者乃厚赐侠号为丨丨丨丨】忽闻五鼓便即惊起【侠遇疾沈顿士友忧之丨丨丨丨丨丨丨丨顾左右曰可向府耶所苦因此而瘳晋公防闻之曰裴侠危笃如此而不废忧公因闻鼔声疾病遂愈此岂非天祐其勤恪也○以上裴侠传】不取片资【薛安都少骁勇善骑射颇结轻侠诸兄患之安都乃求以一身分出丨丨丨丨兄许之居于别廏逺近交游者争有送遗马牛衣服什物充满其庭】有聚纳之响【薛怀吉为汾州偏丨丨丨丨丨○以上薛安都传】刺彪矛【毕众敬以笃老乞还桑梓临还献真珠珰四具银装劒一口丨丨丨一枚仙人文绫一百疋○以上毕众敬传】天狗下【羊祉好慕刑名颇为深文所经之处人号丨丨丨○以上羊祉传】髙曳长缣虚张功捷【韩显宗破胡松军帝曰何不作露布也显宗曰臣顷见镇南将军王肃获贼二三驴马数匹皆为露布私每哂之近虽仰凭威灵得摧丑虏禽斩不多脱复丨丨丨丨丨丨丨丨尤而效之其罪弥甚所以敛毫卷帛解上而已○以上韩麒麟传】木手【李彪为御史中尉号为严酷以奸欵难得乃为丨丨撃其脇腋气絶而复属者时有焉○以上李彪传】风鲠【诏髙道恱资性忠笃禀操贞亮王公惮其丨丨朕实嘉其一至○以上高道恱传】颇以奕碁弃日【甄琛举秀才入都积岁丨丨丨丨丨丨至乃通夜不止手下苍头常令执烛或时睡顿大加其杖如此非一奴后不胜痛楚乃曰郎君辞父母仕官若为读书执烛不敢辞罪乃以围碁日夜不息岂是向京之意而赐杖罚琛惭改从许赤彪借书研习】背如土牛【琛监决赵修鞭告人曰赵修小人丨丨丨丨殊耐鞭杖】何处放蛆来【琛曾拜官诸宾毕集邢峦晚至琛谓峦丨丨丨丨丨今晩始顾】风邪响黩【北海王详推琛阿附赵修奏琛职居直法纠摘是司丨丨丨丨犹宜劾纠】死则就地排之【同上生则附其形势丨丨丨丨丨丨】缁【同上丨丨皇风尘鄙正化】闲官静任【琛表今丨丨丨丨犹听长兼况烦剧要务不得简能下领】生师保不如死游肇【琛除定州刺史固辞曰陛下在东宫臣为少保故仆射游肇时为侍中今死赠车骑将军仪同三司冀州刺史臣今适为征北将军定州刺史丨丨丨丨丨丨丨丨】周孔连镳伊顔接袵【袁翻諡议观其状也则丨丨丨丨丨丨丨丨论其諡也虽穷文尽武无以加焉】屠村掠野【鲜于修理等反于左人城丨丨丨丨引向州城○以上甄琛传】白兎表【瀛州刺史王质获白兎将献托高聪为表帝见表顾王肃曰在下那得有此才令朕不知肃曰比髙聪北徙或其所制帝悟曰必应然也】勒铭射宫【宣武于河内懐界射矢一里五十余步侍中髙显等奏盛事竒迹必宜表述请丨丨丨丨永彰圣艺遂刋铭射所聪为之辞】高聪梨【聪废于家断絶人事惟修营园果世称丨丨丨以为珍异】烧指吞炭【聪有妓十余人有子无子皆注籍为妾以悦其情及病欲不适他人并令丨丨丨丨出家为尼○以上高聪传】茍有良田何忧晚嵗【杨侃颇爱琴书好计画亲朋劝其仕侃曰丨丨丨丨丨丨丨丨但恨无才具耳】风飘水浮【时钱多私铸稍就薄小乃至丨丨丨丨侃奏铸五铢○以上杨侃传】一日一夜书移九通【蜀贼张映龙等谋袭雍州刺史元脩羲惧而请援丨丨丨丨丨丨丨丨○以上杨昱传】惟畏杨公铁星【杨津为定州刺史时贼帅鲜于修礼杜洛周残掠州境津置炉铸铁持以灌贼贼遂相告曰不畏利槊坚城丨丨丨丨丨丨○以上杨津传】頽然独坐【杨愔一门昆季就学者三十余人学庭前有柰树实落地羣儿咸争之愔丨丨丨丨季父暐见之大用嗟异谓宾客曰此儿恬裕有我家风】竹林别室【宅内有茂林遂为愔于竹林边别葺一室命独处其中尝铜盘具盛馔以饭之因以督厉诸子曰汝辈但如遵彦谨慎自得丨丨丨丨铜盘重肉之食】驹齿未落已是我家龙文【从父兄昱特相器重谓人曰此儿丨丨丨丨丨丨丨丨丨丨更十嵗后当求之千里外】密含牛血数合【葛荣欲以女妻愔又逼以伪职愔乃托疾丨丨丨丨丨丨于众中吐之阳喑不语荣以为信乃止】贫士市瓜取其大者【愔典选取士多以言貌时致谤言以为愔之用人似丨丨丨丨丨丨丨丨】骑秃尾草驴以方麴鄣面【愔聡记强识半面不忘后有选人鲁漫汉自言猥贱独不见识愔曰卿前在元子思坊丨丨丨丨丨经见我不下丨丨丨丨丨我何不识卿漫汉惊服】卢郎润朗所以比玊【吏唱人名误以卢士琛为士深士琛自言愔曰丨丨丨丨丨丨丨丨】以御金为之一眼【愔被执殴撃一目已出太皇太后临其丧哭曰杨郎忠而获罪丨丨丨丨丨丨丨亲内之曰以表我意】阿姑【愔被诛之前童謡曰丨丨丨祸也道人姑夫死也愔所尚太原公主尝作尼故曰丨丨丨道人谓废帝小名主谓帝姑故曰道人姑夫云】杀骐驎而策蹇驴【愔死仍以中书令赵彦深代总机务阳休之私谓人曰将陟千里丨丨丨丨丨丨丨○以上杨愔传】死日恨不得一佳伴【愔与燕子献可朱浑天和郑子黙宋钦道同见害邢子才流涕曰杨令君虽其人丨丨丨丨丨丨丨丨○以上郑頥传】五牙【杨素造大舰名丨丨上起楼五层高百余尺左右前后置六樯竿并髙百五十尺容战士八百人】清河公即江神也【及伐陈素率水军东下舟舰蔽江旌甲耀日素坐平乗大船容貌雄伟阵人望之惧曰丨丨丨丨丨丨丨】巴蛇卒【陈吕仲肃据荆州之延洲素遣丨丨丨数千乗五牙四艘以樯竿碎贼十余舰大破之】游艇子【南海有五六百家居水为亡命号丨丨丨】金精盘【隋文赐王公以下射素箭第一上手以外国所献丨丨丨价直巨万以赐之○以上杨素传】取颿布为牟甲【杨感伪称来防儿失军期反遂入黎阳县闭城大募勇夫于是丨丨丨丨丨丨】两手各长尺余【刘元进余姚人丨丨丨丨丨丨臂垂过膝自以相表非常遂聚亡命起兵应感○以上杨感传】虣世【魏孝文诏王肃丁荼丨丨志等伍胥】蔬緼【同上穷逾再朞丨丨不改】葬于冲预两坟之间【肃卒宣武诏杜预之殁于晋阳司空李冲覆舟是托故扬州刺史肃忠义结于二世英惠符于李杜其令丨丨丨丨丨丨丨丨使之神游相得也】令骑牛从军【王衍为尔朱仲逺所擒丨丨丨丨丨久乃见释○以上王肃传】刘石经【刘芳音义明辨疑者皆徃询问故时人号曰丨丨丨】元冬务隙野罄人闲【芳请迁易郊坛疏今丨丨丨丨丨丨丨丨迁易郊坛二三为便○以上刘芳传】卢八问讯刘二【文宣崩文士并作挽歌杨遵彦择之卢思道用八首刘逖用二首中书郎李愔戏逖曰丨丨丨丨丨丨逖衔之○以上刘逖传】物祖【刘懋撰诸器物造作之始十五卷名曰丨丨○以上刘懋传】各出钱千文为买马【常景恒居事任清俭自守友人刁兵羊深等矜其所乏丨丨丨丨丨而丨丨丨焉】帝局皇廷【景鉴戒图赞虽縻爵丨丨焉得而寜之结佩丨丨焉得而荣之○以上常景传】黄防少师【郭祚领太子少师曽从幸东宫明帝幼弱祚持一黄防出奉之时人谤祚者号为丨丨丨丨】云罗【祚请缓营明堂太学奏今丨丨西举开纳岷蜀戎旗东指靖镇淮荆】烽驿【同上边郊多垒丨丨未息】郭兴【郭景尚公强当世善事权宠世号曰郭兴○以上郭祚传】步眄髙上【张彛少而豪放出入殿廷丨丨丨丨○以上张传】□□少年【邢峦表萧深藻是丨丨丨丨未洽政务○以上邢峦传】牛象鬭于江南【邢昕副李象使于梁昕好忤物人谓之牛是行也谈者谓之丨丨丨丨丨丨○以上邢昕传】兎丝燕麦南箕北斗【邢子才表今国子虽有学官之名而无教授之实何异丨丨丨丨丨丨丨丨哉】果饵之属或置之梁上【子才脱畧简易车服器用充事而已有斋不居坐卧恒在一小屋丨丨丨丨丨丨丨丨丨宾至下而共噉】日思误书更是一适【子才有书甚多而不甚讐校见人校书笑曰何愚之甚天下书至死读不可遍焉能始复校此丨丨丨丨丨丨丨丨】为狗所吠【子才与妇甚疎未尝内宿自云尝昼入内阁丨丨丨丨】畧不识字【邵世息大寳有文情孽子大德大道丨丨丨丨焉○以上邢子才传】村置一楼楼悬一鼓【李崇为兖州刺史兖土多刼盗崇乃丨丨丨丨丨丨丨丨盗发之处双槌乱撃俄顷之间声布百里便尔擒送】声筭【宣武诏崇为都督淮南诸军事坐敦威重遥运丨丨】卧彪【崇常养壮士数千人冦贼侵边所向摧破号曰丨丨】赏赐岁至五三【宣武屡赐玺书慰勉丨丨珍异丨丨丨丨】伤腰折股【孝明灵太后常幸左藏王公嫔主从者百余人皆令任力负布绢即以赐之多者过二百匹少者百余陈留公崇与章武王融独以所负多颠仆于地崇乃伤腰融至损脚时人为之语曰陈留章武丨丨丨丨贪人败秽我明主】李锥【李世哲性倾巧善事人世号为丨丨】分遣腹心媪姬出外隂求恱人【孝昌中灵太后淫纵丨丨丨丨丨丨丨丨丨丨丨丨李神轨为使者所荐宠遇势倾朝野○以上李崇传】画履虎尾践薄氷于客馆【李平为相州刺史前来台使颇好侵渔平乃丨丨丨丨丨丨丨丨丨丨注颂其下以示诫焉○以上李平传】善用三短【李谐为人短小六指因瘿而举頥因跛而缓步因謇而徐言人言李谐丨丨丨丨】艺眉树须【李庶生而天阉崔谌调之曰教弟种须以锥遍刺作孔插以马尾庶曰先以此方囘施贵族丨丨有効然后丨丨世传谌门有恶疾故庶言及之】羊车鹿车何所迎【李若帝每狎弄之斛律金每朝赐羊车上殿金曾使人奉启若为舍人误奏云在阙下诏命出羊车若重思知金不至窃言丨丨丨丨丨丨丨帝闻亦笑而不责○以上李谐传】文宗学府独秀当年【○以上论】浩浩如黄河东注【崔光甚为孝文所知待常曰崔孝伯才丨丨丨丨丨丨丨固今日之文宗也】四足四翼鸡【正始元年有典事史元显献丨丨丨丨丨】冠距鸣将【光表案汉书五行志宣帝黄龙元年未央殿路軨中雌鸡化为雄毛变而不鸣不将无距元帝初元中丞相府史家雌鸡伏子渐化为雄丨丨丨丨】声饮【同上爰发慈旨振抚贫瘼简费山池减撤丨丨】怪先妖豫【同上惧灾脩德咸致休庆所谓家利而丨丨国兴而丨丨】有鸽飞集膝前【光崇信佛法曽于门下省画诵读经丨丨丨丨丨丨遂入于懐縁臂上肩久之乃去道俗赞咏诗颂者数十人○以上崔光传】凉朔同文防越一轨【崔鸿呈奏十六国春秋表汉祖开四百之业歴文景之懐柔蛮夏世宗之奋扬威武始得丨丨丨丨丨丨丨丨○以上崔鸿传】安得看人眉睫【崔亮居贫佣书自业时李冲当朝任事亮族兄光徃依之谓亮曰安能久事笔砚而不徃依李氏也彼家饶书因可得学亮曰弟妹饥寒岂容独饱自可观书于市丨丨丨丨丨丨乎○以上崔亮传】未尝一片不同【崔光韶戒子孙曰吾兄弟自幼及老衣服饮食丨丨丨丨丨丨○以上崔光韶传】春思堇惜钱不买【崔和位平昌太守家巨富而性吝埋钱数百斛其母李丨丨丨丨丨丨丨○以上崔道固传】尚书亦须我【裴植为尚书志意颇满欲以政事为己任谓人曰非我须尚书丨丨丨丨丨】仆白君【裴粲为胶州刺史属时亢旱土人劝令祷于海神乃为祈请直据胡床举杯曰丨丨丨】耿王可引上防事【青州叛贼耿翔冦乱三齐粲惟高谈虚论不事防御之术翔乗其无备掩袭州城左右白贼至粲云岂有此理左右又言已入于州门粲乃徐云丨丨丨丨丨丨丨】栁瘨【栁逺性麤放无拘束时人或谓之丨丨】纵闻亦不解【逺孝武初除仪同开府参军事放情琴酒之间每出返家人或问消息答云无所闻丨丨丨丨丨○以上裴叔业传】坐上相防先后间耳【夏侯夬与辛谌庾遵江文遥等终日游聚酣饮之际恒相谓曰人生局促何殊朝露丨丨丨丨丨丨丨丨脱有先亡者于良辰美景灵前饮宴倘或有知庶共歆响及夬亡后三月上已诸人相率至夬灵前仍共酌饮咸见夬在座衣服形容不异平昔时执杯酒似若劝酬但无语耳○以上夏侯道迁传】送客亭【李元防为齐州刺史卒前月余京师无故传其凶问又城外丨丨丨柱有人书曰李齐州死饯别者见而拭之后复如此○以上李元防传】手执鞍桥倒立驰骋【傅永拳勇过人能丨丨丨丨丨丨丨丨】上马能撃贼下马作露布【孝文帝每叹曰丨丨丨丨丨丨丨丨丨丨惟傅脩期尔】讳言老【永为南兖州刺史年逾八十犹能驰射盘马奋矟常丨丨丨每自言六十九○以上傅永传】戏不择人【张僧皓尤好蒱奕丨丨丨丨○以上张烈传】他食其秋【孙绍表臣等脩律非无勤止署下之日臣乃无名是谓农夫尽力丨丨丨丨】臣卿乃少【绍后为太府少卿朝见灵太后谓曰卿年稍老矣绍曰臣年虽老丨丨丨丨太后笑之○以上孙绍传】鸾纛【张普惠乞停胡国珍太上之号表功余九锡褒假丨丨】雕虫小艺微或相许【太后集五品已上博议其事袁翻相难普惠厉声呵之曰丨丨丨丨丨丨丨丨至于此处岂卿所及○以上张普惠传】立形于孔像之西【刘道斌在恒农立学馆建孔子庙堂去郡后故吏追思之复丨道斌丨丨丨丨丨丨而拜谒焉○以上刘道斌传】瞎巴【萧寳夤反于长安董绍上书求撃之云臣当出丨丨三千生噉蜀子○以上董绍传】浮蓱诗【冯元兴被废乃为丨丨丨以自喻○以上冯元兴传】清郎【袁聿脩为尚书郎十年未曽受升酒之遗尚书邢邵每呼聿脩为丨丨○以上袁聿脩传】有触籓之羝羊乗连钱之骢马【阳休之为中书侍郎掌诏命士戏嘲休之曰丨丨丨丨丨丨丨丨丨丨丨丨从晋阳而向邺懐属书而盈把】衣两裆甲手执白棓【休之左迁骁骑将军文宣郊天休之丨丨丨丨丨丨丨丨魏收嘲之曰义真服未休之曰我昔为常伯首戴轩冕今处骁游身被衫甲允文允武何必减卿】佞哀诈泣【文宣崩后杨遵彦与休之魏收等相遇中书省言及丧事收掩泪失声休之颦眉而已他日遵彦谓曰昨闻讳魏少傅悲不自胜卿何容都不流涕休之曰天保之世魏侯时遇甚深鄙夫以众人见待丨丨丨丨实非本懐】我非奴何忽此授【隆化还邺举朝多有迁授封休之为燕郡王乃谓所亲曰丨丨丨丨丨丨丨】见一铜柱趺为莲花形【初休之在洛夜梦黄河北驿道上行道南有一冡极髙大步登头丨丨丨丨丨丨丨丨丨休之登柱础上以手捉柱柱遂右转休之呪曰柱转三匝吾至三公柱遂三匝而止其梦竟验云】阳五伴侣【休之弟俊之多作六言歌辞淫荡而拙世俗流传名为丨丨丨丨写而卖之在市不絶俊之常过市取而改之言其字误卖书者曰阳五古之贤人作此伴侣君何所知轻敢议论俊之大喜】家兄亦不知吾是才士也【俊之自言有文集十卷丨丨丨丨丨丨丨丨丨丨○以上阳休之传】读书不免痴【贾思伯与弟思同师事北海隂鳯业竟无资酬之凤遂质其衣服时人为之语曰隂生丨丨丨丨丨不识双凤脱人衣○以上贾思伯传】圣小儿【祖莹年十二为中书学生耽书父母恐其成疾禁之常密于灰中藏火驱逐僮仆父母寝后燃火读书以衣被蔽塞户恐漏光明为家人所觉由是声誉甚盛亲族呼为丨丨丨】楚楚翩翩【莹与陈郡袁翻齐名秀出时人为之语曰京师丨丨袁与祖洛中丨丨祖与袁】卿定是神口【王肃为悲平城诗云悲平城驱马入云中隂山常晦雪荒松无罢风彭城王勰甚嗟其美欲使肃更咏乃失语云公可更为悲彭城诗肃因戏勰曰何意呼悲平城为悲彭城也勰有惭色莹在坐即云悲彭城王公自未见肃云可为诵之莹应声云悲彭城楚歌四面起尸积石梁亭血流睢水里肃甚嗟赏勰大恱退谓莹曰丨丨丨丨丨今日若不得卿几为吴子所屈】何能与人同生活【莹尝曰文章须自出机杼成一家风骨丨丨丨丨丨丨丨也】玉石兼有【莹笔札无乏天才但不能均调丨丨丨丨其体裁之制减于袁常焉○以上祖莹传】连珠孔雀罗【祖珽与陈元康穆子容任胄元士亮等为声色之游诸人尝就珽宿出山东大文绫并丨丨丨丨丨等百余疋令诸妪掷摴蒱戏之】丈夫一生不负身矣【叅军元景献故尚书令元世儁子也其妻司马庆云女是魏孝静帝故博陵长公主所生珽忽迎景献妻赴席与诸人递寝其豪纵淫逸如此常云丨丨丨丨丨丨丨丨】藏铜叠【珽于司马世云家饮酒遂丨丨丨二面厨人请搜诸客果于珽懐中得之】耳顺尚称娘子【珽所乗老马常称骝驹又与寡妇王氏奸通每人前相闻徃复裴让之于众中嘲珽曰卿那得如此诡异老马年十嵗犹号骝驹奸丨丨丨丨丨丨】失金叵罗于髻上得之【后为神武中外府功曹神武宴僚属于坐丨丨丨丨窦防令饮酒者皆脱防丨珽丨丨丨丨】以遍畧数帙质钱摴蒱【州客至请卖华林遍略文襄多集书人一日一夜写毕退其本曰不须也珽丨丨丨丨丨丨丨丨丨文襄杖之四十】胡桃油【除珽尚药丞奏造丨丨丨后为割藏免官文宣每见之常呼为贼珽善为丨丨丨以涂画后又进之长广王】牢掌【珽徙光州勅报曰丨丨别驾张奉礼曰牢者地牢也乃为深坑置诸内桎梏不离其身夜半以芜菁子烛薰眼因此失明】女娲已来无有也【珽谓人曰陆太姫虽云妇人实是雄杰丨丨丨丨丨丨丨太姫亦称珽为国师国宝焉】多事乞索小人【珽附陆媪势倾朝野斛律光恶之遥见窃骂云丨丨丨丨丨丨】盲老公【珽欲害光以謡言闻上曰百升飞上天明月照长安又説谣曰髙山崩槲树举丨丨丨背上下大斧多事老母不得语云丨丨丨是臣其多事老母似道女侍中陆氏】弱顔【珽求为领军后主许之髙元海奏珽不合珽求面见云必是元海谮臣帝丨丨不能讳曰然】推出拍阖【后与陆媪穆提婆议颇同异欲以事连提婆并及陆媪媪闻而懐怒百方排毁遂解珽侍中仆射遣人丨丨丨丨珽固求面见坐不肯行乃令军士牵曳而出】鸡犬不令鸣吠【珽出为北徐州刺史防有陈冦珽不闭城门守陴者皆令下城靖坐丨丨丨丨丨丨贼疑人走城空不设警备至夜珽忽令大呌鼔噪喧天贼众大惊登时走散○以上祖珽传】狗防泉【尒朱羽健所居地曽有狗防地因而穿之得甘泉因名丨丨丨】白蛇【尒朱新兴曽行马羣见一白蛇头有两角呪之求畜牧蕃息自是牛羊駞马日觉滋盛色别为羣谷量之】池上忽闻箫鼔音【秀容界有池在髙山上曰祁连池魏言天池也新兴曽与子荣游丨丨丨丨丨丨丨谓荣曰古老相传闻此声皆至公辅吾年老暮当为汝耳】双兎碑【初尒朱荣将讨葛荣军次襄恒遂大猎有双兎起于马前荣弯弓誓之曰中则擒葛荣不中则否既而并应而殪三军大恱及后命立碑于其所号丨丨丨】即今天下便是无贼【庄帝恒不虑外冦惟恐荣为逆常时诸方未定欲使与之相持及告捷之日每不甚喜谓临淮王彧曰丨丨丨丨丨丨丨丨】譬奴走擒获便休【荣谓元天穆曰葛荣之徒本是奴才乗时作乱丨丨丨丨丨丨丨何宜今日便言勲也】令贪污朝贵入围搏虎【又曰如闻朝士犹自寛纵今秋欲共兄戒勒士马校猎嵩原丨丨丨丨丨丨丨丨丨】徃便缚取【又曰明年简选精骑分出江淮萧衍若降乞万户侯如其不降径度数千骑丨丨丨丨】树梨普梨之曲【荣每宴射见天子射中輙起舞呌公卿悉皆盘旋妃主妇人亦不免随之举袂及酒酣耳热必自匡坐唱虏歌为丨丨丨丨丨丨见临淮王彧从容闲雅爱尚风素固令为勅勒舞日暮罢归便与左右连手蹋地唱波乐而出】沙弥重骑一马【曽见丨丨丨丨丨丨荣令相触力穷不复能动遂使傍人以头相撃死而后已】打蔟戏【魏氏旧俗以正月十五夜为丨丨丨】婢头马肉【平秦王有七百里马尔朱文略敌以好婢赌取之明日平秦王使人致请文畧杀马及婢以二银器盛丨丨丨丨而遗之】弹琵琶吹横笛谣咏倦极便卧唱挽歌【平秦王诉之于文宣系于京畿狱文略丨丨丨丨丨丨丨丨丨丨丨丨丨丨丨居数月夺防者弓矢以射人曰不然天子不忆我】作佳传【文畧大遗魏收金请为父丨丨丨收论荣比韦彭伊霍葢由是也○以上尒朱荣传】灅波津令【尒朱兆与世隆谋攻洛先是河边人梦神谓已曰尒朱家欲度河用尔作丨丨丨丨为之缩水脉月余梦者死及兆至有行人自言知水浅处以草徃徃表插而导焉忽失其所在兆遂策马涉渡】袍拨矢不得发【是日暴风彭怒黄尘张天兆骑叩宫门宿卫乃觉弯弓欲射丨丨丨丨丨丨丨】惟有马兰草株徃徃犹在【初齐神武遣孙腾诣兆兆谓曰还白髙兄弟有吉梦今行必克吾比梦吾亡父登一髙堆堆傍地悉畊熟丨丨丨丨丨丨丨丨丨丨吾父顾我令下拔之吾手所至无不尽出以此而言徃必有利○以上尒朱兆传】一局子尽倒立【尔朱世隆与吏部尚书元世儁握槊忽闻局上詨然有声丨丨丨丨丨丨○以上尔朱世隆传】献新乐十二月各一笙【郑译丨丨丨丨丨丨丨丨丨每笙用十六管斛斯徴驳之】以佩刀穿墙送之出【周宣帝肆行非度徴以尝备师傅上疏极谏译谮之遂下狱狱卒张元平哀之乃丨丨丨丨丨丨丨丨元平被捶拷百数而无所言○以上斛斯徴传】苫褐【侯深背杜洛周归尒朱荣路中遇冦身被丨丨○以上侯深传】见鸟兽南向者皆不射之【贺拔胜奔梁在南三年梁武遇之甚厚胜乞师北讨神武既不果乃求还梁武许之亲饯于南苑胜自是之后每执弓矢丨丨丨丨丨丨丨丨丨丨以申懐徳之意】不见公射久矣请以为欢【胜至闗中自以年位素重见周文不拜寻而自悔周文亦有望焉后从宴昆明池时有双鳬游池中周文授弓矢于胜曰丨丨丨丨丨丨丨丨丨丨胜射之一发俱中因拜曰使胜得奉神武以讨不庭皆如此也周文大恱○以上贺拔胜传】下床鸣其颊【齐神武遣翟嵩间贺拔岳及侯莫陈恱恱诱岳斩嵩复命于神武神武丨丨丨丨丨曰除吾病者卿也何日忘之○以上贺拔岳传】生世不学其犹穴处【雷绍尝使洛阳见京都礼仪之美还谓同寮曰徒知边鄙尚武以图富贵不谓文学身之寳也丨丨丨丨丨丨丨丨何所见焉○以上雷绍传】口干色变【萧寳夤搆逆毛遐攻其将卢祖迁禽之寳夤以是日拜南郊窃号礼未毕而告败寳夤惧丨丨丨丨不遑部伍○以上毛遐传】侍官二三日间唯饮涧水【孝武与神武有隙车驾西幸浆糗不足丨丨丨丨丨丨丨丨丨丨毛鸿宾奉献酒食武帝把其手曰寒松劲草所望于卿也事平之日宁忘主人○以上毛鸿宾传】三石东生散【乙弗朗患积冷周文赐丨丨丨丨丨○以上乙弗朗传】勿使丞入也【辛琛为荥阳郡丞太守元丽性颇使酒琛每谏之丽后醉輙令闭阁曰丨丨丨丨丨○以上辛琛传】传国玺【辛术获丨丨丨送邺文宣以玺告于太庙此玺即秦所制方四寸上纽交盘龙其文曰受命于天既夀永昌二汉相传又歴魏晋晋懐帝败没于刘聪聪败没于石氏石氏败晋穆帝永和中濮阳太守戴僧施得之遣督防何融送于建业歴宋齐梁梁败侯景得之景败侍中赵思贤以玺投景南兖州刺史郭元建送于术故术以进焉】大收典籍多是宋齐梁时佳本【辛术定淮南惟丨丨丨丨丨丨丨丨丨丨丨丨鸠集万余卷并顾陆之徒名画二王以下法书○以上辛术传】兼有龙阳之重【辛德源美容仪裴让之特相爱好丨丨丨丨丨丨】枕藉六经【刘逖表荐德源丨丨丨丨渔猎百氏○以上辛德源传】小犊车【杨机家贫无马多乗丨丨丨时论许其清白○以上杨机传】当使夕脱羊裘朝佩珠玊【髙恭之尝谓人曰人生厉心立行贵于见知丨丨丨丨丨丨丨丨丨丨若时不我知便须退迹江海自求其志】养虺成蛇【元显逼武牢尒朱荣欲旋师待秋恭之谓荣曰大王拥百万之众辅天子而令诸侯此桓文之举也今若还师令颢重完守具可谓丨丨丨丨悔无及矣】置之水上殆欲不沈【恭之请改铸表薄甚榆荚上贯便破丨丨丨丨丨丨丨丨】锡炭松砂【同上改铸大钱则一斤所成止七十六文铜价五十有余其中人功食料丨丨丨丨纵复营私不能自润○以上髙恭之传】对冦临敌略不弯弓【髙谦之疏但知将帅或非其才多遣亲者入募惟见奴客充数而已丨丨丨丨丨丨丨丨】桑井【同上频年以来多有徴发人不堪命竞逃王役不复顾其丨丨惮比刑书】严符切勒【同上若听归本业徭役微甄则还者必众今不务以理还之但丨丨丨丨恐数年之后走者更多】对其儿不挞其父【谦之居家御僮丨丨丨丨丨丨丨母生三子便免其一】佛是九流之一家【谦之以父舅沮渠防逊曽据凉土脩凉书十卷凉国盛事佛道为论贬之称丨丨丨丨丨丨丨】市列酒之官邑有告缗之令【谦之求铸三铢钱表昔汉之孝武地广财饶外事四戎遂虚国用丨丨丨丨丨丨丨丨丨丨丨丨○以上髙谦之传】故见败氊弊被【綦儁性多诈贺拔胜出镇荆州过儁别因辞儁母儁丨丨丨丨丨丨胜更遗之钱物○以上綦儁传】有两狐起御前【山强从献文猎方山丨丨丨丨丨丨诏强射之百步内二狐俱获○以上山伟传】簪帯【末路一言祸延丨丨○以上论】













　　北史识小録卷四
<史部,史钞类,南北史识小录__北史识小录>
　　钦定四库全书
　　北史识小録卷五　　　　钱塘沈名荪
　　秀水朱昆田同辑
　　齐宗室诸王列传
　　三军皆饮温水吾何义独进寒冰【叡领兵监筑长城于时六月定州先藏冰长史宋钦道以叡冒热倍道送至叡对之叹曰丨丨丨丨丨丨丨丨丨丨丨丨遂至消液竟不一尝】祷而掘井泉源涌出【叡为北朔州刺史无水处丨丨丨丨丨丨丨丨至今号曰赵郡王泉】绯甲【周师及突厥至并州武成亲御戎六军取叡节度帝与宫人被丨丨登故北城以望】眼中亦有鐡【军营甚整突厥咎周人曰尔言齐乱故来伐之今齐人丨丨丨丨丨何可当耶】铺氊以度【突厥还至陉岭冻滑乃丨丨丨丨】截矟杖之以归【胡马寒瘦膝已下皆无毛比至长城死且尽乃丨丨丨丨丨丨】段婆善为送女客【是役也段孝先持重不与贼战自晋阳失道为虏所屠斛律光自三堆还帝抱其头哭光面折孝先于帝前曰丨丨丨丨丨丨丨】今论国家大事非为巵酒【武成崩后数日叡奏和士开不宜仍居内太后欲留过百日叡正色不许太后酌酒赐叡叡正色曰丨丨丨丨丨丨丨丨丨丨】臂丈余【其夜叡方寝见一人长可丈五尺丨丨丨当门向床以臂压叡良乆遂失甚恶之旦入见太后复以为言执之弥固被送华林园令刘桃枝拉杀之○以上赵郡王叡传】阿伽郎君【广武王长弼小名阿伽性粗武出入城市好殴击行路时人呼为丨丨丨丨时有天恩道人至凶暴横行闾肆入长弼党专以鬭为事○以上阳州公永乐传】白鳬翁【童谣云中兴寺内丨丨丨四方侧听声雍雍道人闻之夜打钟时丞相府即旧中兴寺鳬翁谓雄鸡指武成小字步落稽也道人济南王小名也打钟言将被击也未几济南不得其死武城践阼○以上高元海传】如鹘入鵶群【高思好讨蠕蠕文宣悦其骁勇谓曰尔击贼丨丨丨丨丨】呌已了【思好反帝亲勒兵思好军败投水而死叱奴世安送露布于平城都遇斛斯孝卿孝卿诱使食因驰诣行宫丨丨丨帝大懽良乆世安乃以状自陈帝曰告尔何物事乃得坐食赏孝卿而免世安○以上高思好传】额骨三道着帻不安【归彦丨丨丨丨丨丨丨丨文宣见之怒使以马鞭击其额血被面曰尔反时当以此骨吓汉其言反竟騐云○以上平秦王归彦传】拭鼻【文宣性雌懦每参文襄有时洟出永安王浚恒责帝左右何因不为二兄丨丨由是见衔】狐掉尾戏【浚来朝从幸东山帝祼裎为乐杂以妇女又作丨丨丨丨】盛以铁笼【浚还州上书切谏上怒驰驿收浚至丨丨丨丨寘北城地牢下饮食溲秽共在一处】临穴歌讴【帝亲将左右丨丨丨丨令浚等和之○以上永安王浚传】岂必勤勤笔迹【浟年八嵗拜通直散骑常侍长乐郡公博士韩毅教浟书见浟笔迹未工戏浟曰五郎书画如此忽为开国常侍今日后更宜用心浟正色答曰昔甘罗为秦相未闻能书凡人宜论才具何如丨丨丨丨丨丨博士当今能者何为不作三公毅甚惭】鸡羮【浟为沧州刺史部内肃然守令参佐下及令史行游徃来皆自赍粮食浟纎芥毕知有主簿张达尝诣州夜投人舍食丨丨浟察知之对众责达曰食鸡羮何不还他直也达即伏罪】驴防鹿脯【又有一人从幽州来丨丨丨丨至沧州界脚痛行迟为人盗驴及脯去明旦告州浟乃令左右及府僚吏分市鹿脯不限其价其主见脯识之推获盗者】书菜叶为字【又有老母姓王孤独种菜三畆数被偷浟乃令人宻徃丨丨丨丨丨明日市中看菜叶有字获贼】百姓有识以来始逢今化【浟被徴为侍中人吏送别悲号有老公数百人相率具馔白浟曰自殿下至来五载人不识吏吏不欺人丨丨丨丨丨丨丨丨丨丨殿下唯饮此乡水未食百姓食聊具疏薄浟重其意为食一口○以上彭城王浟传】读书颇知梗槩而不甚躭习【涣天姿雄杰力能扛鼎毎谓左右曰人不可无学但要不为博士耳故丨丨丨丨丨丨丨丨丨丨丨】莫过漆【初术士言亡齐者黒衣自神武后出行不欲见桑门为黒衣故也是时文宣问左右曰何物最黒对曰丨丨丨帝以涣第七为当之与浚同见杀○以上上党王涣传】导引梓宫吹笛【文宣崩高阳王湜丨丨丨丨丨丨云至尊颇知臣不又击胡鼓为乐○以上高阳王湜传】曲生眉目【王囘洛独孤枝侵窃官田受纳货贿冯翊王润按其事二人表言王送台使登魏孝文旧坛南望叹息不测其意武成使元文遥就州宣勅曰冯翊王少小谨慎在州不为非法登高逺望人之常情防辈欲轻相间搆丨丨丨丨○以上冯翊王润传】顿饮其酒三十七杯【武成忌河南王孝瑜尒朱御女名摩女本事太后孝瑜先与之通后因太子婚夜孝瑜窃与之言帝大怒丨丨丨丨丨丨丨丨使娄子彦载以出酖之于车○以上河南王孝瑜传】举笛裁至口泪下呜咽【周武帝在云阳宴齐君臣自弹胡琵琶命广寜王孝珩吹笛辞曰亡国之音不足听也固命之丨丨丨丨丨丨丨丨丨武帝乃止○以上广寜王孝珩传】白杨树头金鸡鸣【魏世谣言河南种谷河北生丨丨丨丨丨丨丨祖珽曰河南河北河间也金鸡鸣孝琬将建金鸡而大赦帝颇惑之】谁是尔叔【帝以孝琬反使武卫倒鞭挝之孝琬呼阿叔帝怒曰丨丨丨丨敢唤我作叔孝琬曰神武皇帝嫡孙文襄皇帝嫡子魏孝静皇帝外甥何为不得唤作叔也帝愈怒折其两胫而死○以上河间王孝琬传】兰陵王入阵曲【兰陵王长恭芒山大捷武士共歌谣之为丨丨丨丨丨丨】一数果【长恭每得甘美虽丨丨丨丨必与将士共之○以上兰陵王长恭传】令溺己脐中【安徳王延宗幼为文宣所养年十二犹骑置腹上丨丨丨丨丨抱之曰可怜止有此一个】楼上大便【延宗为定州刺史于丨丨丨丨使人在下张口承之】烝防糁和人粪【延宗以丨丨丨丨丨丨以饲左右有难色者鞭之】望之如黒云四合【周军围晋阳丨丨丨丨丨丨丨】坐则仰偃则伏【延宗容貌充壮丨丨丨丨丨丨人皆笑之及在并即位赫然奋发气力絶异驰骋行阵劲捷若飞】死人手【延宗见擒周武帝自投下马执其手延宗辞曰丨丨丨何敢迫至尊○以上安徳王延宗传】此何物小人主人公为起【渔阳王绍信过渔阳与大富人钟长命同床坐太守郑道盖来谒长命欲起绍信不听曰丨丨丨丨丨丨丨丨丨丨乃与长命为义兄弟妃与长命妻为姊妹责其阖家长幼皆有赠贿钟氏因此遂贫○以上渔阳王绍信传】英雄天子【突厥他鉢可汗谓文宣为丨丨丨丨○以上范阳王绍义传】盆自破【武成河清三年五月白虹围日再重又横贯而不达赤星见帝以盆水承星影而盖之一夜丨丨丨】愿与阿叔作奴【博陵人贾徳胄教乐陵王百年书尝作数勑字徳胄封以奏帝帝发怒使百年书勑字騐与所奏相似遣左右乱捶击之又令曳之绕堂且走且打所过处血皆遍地曰乞命丨丨丨丨丨丨遂斩之弃诸池池水尽赤】玦犹在手拳不可开【初召百年知不免割带玦留与妃斛律氏百年被杀妃把玦哀号不肯食月余亦死丨丨丨丨丨丨丨丨时年十四其父光自擘之乃开】掘得小尸【后主时改九院为二十七院丨丨丨丨绯袍金带一髻一足有靴诸内参窃言百年太子也或以为太原王绍徳○以上乐陵王百年传】裸人画为兽状【南阳王绰好丨丨丨丨丨丨纵犬噬而食之】夺其儿饲波斯狗【有妇人抱儿在路走避入草绰丨丨丨丨丨丨丨妇人号哭绰怒又纵狗使食狗不食涂以儿血乃食焉】如此乐事何不早驰驿奏闻【后主问绰在州何者最乐对曰多取蝎将蛆混防极乐即夜索蝎一斗比晓得二三升置诸浴斛使人祼卧浴斛中号呌宛转帝与绰临观喜噱不已谓绰曰丨丨丨丨丨丨丨丨丨丨丨】脑不壊【绰被缢杀经四百余日乃大敛顔色毛髪皆如生俗云五月五日生者丨丨丨绰及后主皆五月五日生也】兄兄家家姊姊妺妺【绰兄弟皆呼父为丨丨嫡母为丨丨乳母为丨丨妇为丨丨○以上南阳王绰传】隔青纱步障观之【琅琊王俨领御史中丞武成欲雄宠俨乃使一依旧例俨将上中丞帝与胡后在华林东门外张幕丨丨丨丨丨丨丨遣中贵骤马趣仗不得入自言奉勅赤棒应声碎其鞍马惊人坠帝大笑以为善】新氷緑李【俨器服玩饰皆与后主同于南宫尝是丨丨丨丨还怒曰尊兄已有我何意无】眼光奕奕数步射人【和士开骆提婆相谓曰琅琊王丨丨丨丨丨丨丨丨向者蹔对不觉汗出】奴见大家心死【俨既杀和士开遂率京畿军三千余屯千秋门外帝率宿卫者投甲将出斛律光曰小儿辈弄兵与交手即乱谚云丨丨丨丨丨丨至尊宜自至千秋门琅琊必不敢动】肠肥脑满【帝出驻马桥上遥呼俨俨犹立不进光执其手强引以前请帝曰琅琊王年少丨丨丨丨轻为举措长大自不复然愿寛其罪帝拔俨带刀环乱筑其头良乆乃释之○以上琅琊王俨传】生而无骨【西河王仁机丨丨丨丨不自支持○以上淮南王仁光传】
　　齐列传
　　能来可来【河隂之战诸军北度桥洛以一军不动谓西人曰万俟受洛干在此丨丨丨丨也西人畏而去之神武名其所营地为洛○以上万俟洛传】大鱼道上行【王思政据长社先是讹言丨丨丨丨丨刘丰高岳等攻之遏洧水灌城水长鱼鼈皆游焉○以上刘丰传】白马经函【汉明帝时西域以白马负佛经送洛因立丨丨寺其丨丨传于此寺形制厚朴世以古物歴代寳之为韩贤砍破后被贼砍胫而死○以上韩贤传】一日斫折十五刀【西征窦泰失利神武班师薛孤延后殿且战且行丨丨丨丨丨丨丨】与霹鬬【神武阅马于北牧道逢暴雨大雷震地火烧浮图神武令延观之延按矟直前大呼绕浮图走火遂灭延还须及马鬉尾皆焦神武叹其勇决曰延乃能丨丨丨丨○以上薛孤延传】河阳钱【王则性贪为洛州刺史旧京诸像毁以铸钱于时号丨丨丨皆出其家○以上王则传】噉猪肠小儿【侯景反初闻韩轨徃讨之曰丨丨丨丨丨】蒜髪【慕容绍宗谓左右曰吾自数年以还恒有丨丨昨来忽尽蒜者笇也其笇尽乎】获醍醐奉献【慕容三藏为隋廓州刺史畜产繁滋丨丨丨丨丨赉物百段】连云山响称万嵗者三【廓州丨丨丨丨丨丨丨丨丨诏颁郡国仍遣使醮山所景云浮于上雉兎驯坛侧○以上慕容绍宗传】行望人拜岂可拜人【慕容俨迁五城太守见东雍州刺史潘相乐长揖而已丞尉以下数罹其罪乃谓俨曰府君少为群下屈节俨攘袂曰吾丨丨丨丨丨丨丨丨】荻葓【俨镇郢城梁都督侯瑱任约率水陆奄至于上流鹦鹉洲造丨丨竟数里以塞船路】人死即火别分食【瑱约并力围城俨城中唯煑槐楮叶并宁根水荭葛艾等及靴皮带筋角等食之丨丨丨丨丨丨丨惟留骸骨】居室患蝇杖门者曰何故听入【库狄伏连性鄙恡愚狠丨丨丨丨丨丨丨丨丨丨丨丨】不识士流【伏连丨丨丨丨开府参军多是衣冠士族皆加捶挞逼遣筑墙】于马豆中分减【伏连家口百余盛夏人料仓米二升不给咸菜常有饥色冬至日亲表称贺其妻为设豆饼问豆饼得处云丨丨丨丨丨丨伏连大怒典马掌食人并加杖罚】死时惟着敝裈【积年赐物藏在别库诫妻子不得輙用至诛丨丨丨丨丨丨而积绢至二万匹簿録并归天府○以上慕容俨传】有一雀止其母左肩【潘乐初生时丨丨丨丨丨丨丨丨占者咸言富贵之征○以上潘乐传】被刺肠出内之不尽截去复战【彭乐从神武西讨与周文相拒神武欲缓持之乐气奋请决战因醉深入丨丨丨丨丨丨丨丨丨丨丨丨】喉【高仲宻之叛周文援之神武迎击于芒山候骑言贼去洛州四十里蓐食干饭神武曰自应渇死勒阵待之西军至皆丨丨】漏刅破胆矣【西军退神武使乐追之周文大窘而走曰痴男子今日无我明日岂有汝耶何不急还前营收金寳乐从其言获周文金带一束以归言周文丨丨丨丨丨】噤齘【神武虽喜其胜且怒令伏诸地亲称其头连顿之并数沙苑之失举刀将下者三丨丨良乆乃止】取绢三千疋压乐【乐更请五千骑取周文神武曰尔何放而复言捉耶丨丨丨丨丨丨丨因赐之○以上彭乐传】一日中手获禽兽七十三【暴显善骑射曽从魏孝庄猎丨丨丨丨丨丨丨丨丨丨○以上暴显传】双带两鞬【梁使来聘求角武艺文襄遣綦连猛馆接之丨丨丨丨左右驰射】并取四张叠挽之【梁人引弓两张皆三石猛丨丨丨丨丨丨丨皆过度】激箭旁中赵老【和士开死后赵彦深以猛言议时有可采引知机事祖珽奏出猛定州刺史彦深西兖州刺史先是谣曰七月刈禾太早九月噉糕未好本欲寻山射虎丨丨丨丨丨丨】常自署名于背【尉兴庆每入阵丨丨丨丨丨丨○以上綦连猛传】正中兽鼻【孝昭尝与功臣西园宴射侯去堂一百三十步中的者赐以良马及金玉锦彩有一人射中兽头去鼻寸余惟元景安最后有矢未发帝令景安射之景安引满丨丨丨丨○以上元景安传】主人何不出防客【独孤永业为洛州刺史周武帝亲攻金墉永业出兵御之问是何达官作何行动周人曰至尊自来丨丨丨丨丨丨丨永业曰客行匆匆故不出防○以上独孤永业传】骨亲肉疎【傅伏闻后主被获北靣哭良乆然后降周武亲执手曰朕平齐唯见公一人乃自食一羊肋以骨赐伏曰丨丨丨丨所以相付○以上傅伏传】以赁升为业【高之少时丨丨丨丨丨】于射堋土上立三人像【隆之丨丨丨丨丨丨丨丨丨为壮勇之势文宣曽至东山因射谓之曰堋土可作猛兽以存古义何为终日射人○以上高之传】觠牸牛犊【司马子如以贿为崔暹所劾在狱一夕而髪皆白辞曰司马子如本从夏州策一杖投相王王给露车一乘丨丨丨丨犊在道死惟觠角存此外皆人上取得】亲为择虱【神武勅文襄出子如后见之哀其顦顇以膝承其首丨丨丨丨赐酒百瓶羊五百口粳米五百石○以上司马子如传】我自避赤棒【司马膺之路逢杨愔威仪道引乃于树下侧避之愔于车望见令呼谓曰兄何意避弟膺之曰丨丨丨丨丨本不避卿】园宅闲素【膺之丨丨丨丨门无杂客】欲与扬子云周旋【膺之好读太经又注蜀都赋每云我丨丨丨丨丨丨丨○以上司马膺之传】度河湔裙【窦泰母娠时期而不产大惧有巫曰丨丨丨丨产子必易便向水所忽见一人曰当生贵子可徙而南泰母从之俄而生泰○以上窦泰传】尔割天子调【尉景妻常山君神武姊也景为冀州刺史大纳贿神武令优者石董桶戏之董桶剥景衣曰公剥百姓董桶何为不剥公神武诫景曰可以无贪也景曰与尔计生活孰多我止人上取丨丨丨丨丨神武笑不答】汲水胝生【景坐匿亡人被黜常山君谓神武曰老人去死近何忍煎迫至此又曰我为尔丨丨丨丨因出其掌】何须干啼湿哭【景有果下马文襄求之景不与曰土相扶为墙人相扶为王一马亦不得畜而索也神武对景及常山君责文襄而杖之常山君泣救之景曰小儿惯去放使作心腹丨丨丨丨丨丨不听打耶○以上尉景传】家在寒乡【库狄干为将军宿卫于内以丨丨丨丨不宜毒暑冬得入京师夏归乡里】穿锤【干不知书署名为干字逆上画之时人谓之丨丨又有武将王周者署名先为吉而后成其外】口手俱足【库狄士文尝入朝遇上赐公卿入左藏任取多少人皆极重士文独口衔绢一疋两手各持一疋上问其故士文曰臣丨丨丨丨余无所取○以上库狄干传】安能作刀笔吏披反故纸乎【韩晋明朝廷欲处之贵要地必以疾辞告人云废人饮美酒对名胜丨丨丨丨丨丨丨丨丨丨○以上韩轨传】人惟赐一杯酒【叚韶啬于财子深尚公主并省丞郎在家佐事十余日事毕辞还丨丨丨丨丨丨○以上韶传】望尘嗅地【斛律金行兵用匈奴法丨丨知马步多少丨丨知军度逺近】雁臣【魏除金为第二领人酋长秋朝京师春还部落号曰丨丨】教为金字作屋况之【金不识文字本名敦苦其难署改名为金从其便易犹以为难司马子如丨丨丨丨丨丨丨丨其字乃就】空头汉合杀【金遣人献食中书舍人李若误奏金自来武成勅高文遥将羊车迎之若知事误更不敢出映廊下文遥覆奏帝骂若云丨丨丨丨丨○以上斛律金传】形如车轮旋转而下【斛律光尝从文襄于洹桥校猎云表见一大鸟射之正中其颈丨丨丨丨丨丨丨丨乃雕也当时号落雕都督】官无菜赊买于人【帝以邺清风园赐穆提婆于是丨丨丨丨丨丨丨负钱三百万其人诉焉光曰此菜园赐提婆是一家足若不赐提婆便百官足】天子自赐我关相王何事【光又尝谓人曰今军人皆无裈袴后宫内参一赐数万匹此是何理受赐者闻之皆曰丨丨丨丨丨丨丨丨丨丨】有二物如黒猪从地走出其穴滑腻【光床下丨丨丨丨丨丨丨丨丨丨丨丨丨丨屋脊有声如弹丸落又捣衣石自移】人心亦大圣【祖穆积怨协谋以谣言啓帝帝犹豫未决既而封士让宻啓光将为不轨若不早圗事不可测帝谓何洪珍曰丨丨丨丨丨我前疑其欲反果然】枣子枝二十束【使邢祖信掌簿籍光家祖珽于都省问所得物祖信曰得弓十五张宴射葥一百贝刀七口赐矟二张珽又厉声曰更得何物曰得丨丨丨丨丨丨拟奴仆与人鬬者不问曲直即杖之一百珽大惭】暂来见卿还辞卿去【邢祖信少年时父逊为李庶所卿因诣庶谓庶曰丨丨丨丨丨丨丨丨庶父谐杖庶而谢焉○以上斛律光传】丽达掖【斛律金命子孙防射而观之泣曰明月丰乐用弓不及我诸孙又不及明月丰乐世衰矣每日令出田还较所获光获少必丨丨丨丨羡获虽多非要害之所光恒防赏羡或被捶人问其故曰明月必背上着箭丰乐随处下手数虽多去兄逺矣○以□斛律羡传】自为吹火催促之【神武西征登鳯陵命李义深李士略共作檄文皆辞请以孙搴代神武乃引搴入帐丨丨丨丨丨丨丨】精骑三千足敌君羸卒十万【搴学浅行薄邢卲长谓曰须更读书搴曰我丨丨丨丨丨丨丨丨丨丨丨】何劳旦旦【搴少时与温子升齐名尝谓子升卿文何如我子升谦曰不如卿搴要其为誓子升笑曰但知劣于卿便是丨丨丨丨搴怅然曰卿不为誓事可知矣】棘刺丸【搴常服丨丨丨李谐调之曰君应自足何暇外求坐者皆笑○以上孙搴传】好替【骞醉死神武命求丨丨】魏收作文书多不称吾意【司马子如举魏收他日神武谓高季式曰卿饮杀我孙主簿丨丨丨丨丨丨丨丨丨丨】能夜闇书快吏【问司徒尝道一人谨宻是谁季式以陈元康对曰是丨丨丨丨丨丨也】飒飒运笔笔不及冻【神武之伐刘蠡升天寒雪深使人举毡元康于毡下作军书丨丨丨丨丨丨丨丨】此何如孔子【元康俄顷数纸及出神武目之曰丨丨丨丨丨耶】与苦手【高仲宻之叛神武知其由崔暹将杀之文襄匿暹为之请神武曰我为尔不杀然须丨丨丨○以上陈元康传】直付空纸即令宣读【杜弼掌典机宻甚见信待或有造次不及书教丨丨丨丨丨丨丨丨】乃复牵经引礼【相府法曹辛子炎谘事云取署子炎恕署为树神武怒其犯讳杖之于前弼进曰孔子言征不言在子炎可恕神武骂曰眼防人嗔丨丨丨丨丨丨】使人入村不敢饮社酒【神武自晋阳东出改尒朱氏贪政丨丨丨丨丨丨丨丨丨】江东复有一吴老翁【及平京洛货贿渐行弼以文武在位罕有亷洁言之神武神武曰弼来我语尔天下浊乱习俗已乆今督将家属多在关西黒獭常相招诱人情去留未定丨丨丨丨丨丨丨丨萧衍专事衣冠礼乐中原士大夫望之以为正朔所在我若急作法网恐督将尽投黒獭士子悉奔萧衍则何以为国尔宜少待我不忘之】张弓挟矢举刀按矟以夹道【弼又指诸勲贵掠夺百姓神武不答因令军人皆丨丨丨丨丨丨丨丨丨丨丨使弼冒出其间曰必无伤也弼战栗流汗神武然后喻之曰箭虽注不射刀虽举不击矟虽按不刺尔犹顿丧魂胆诸勲人触锋刅百死一生纵其贪鄙所取处大】非惬非寛【弼奉使诣阙魏帝见之九龙殿曰闻卿精学聊有所问经中佛性法性为异弼曰正是一理又问曰説者妄皆言法性寛佛性惬如何弼曰在寛成寛在惬成惬若论性体丨丨丨丨诏曰既言成寛成惬何得非惬非寛弼曰若定是寛则不能成惬若定是惬则不能成寛以非寛非惬所成虽异能成恒一上称善】此廐中第二马【梁萧明入防彭城命髙岳慕容绍宗讨之诏弼为军司摄行台左丞临发文襄赐胡马一匹曰丨丨丨丨丨丨孤恒自乗聊以为赠】大吴小越【文襄与论王思政所以擒难弼曰古有逆取顺守丨丨困于丨丨弱燕能破强齐卿义何以自立○以上杜弼传】见其口动谓为自陈【杜台卿兼尚书左丞省中以其耳聋多戏弄之下辞不得理者乃至大骂台卿丨丨丨丨丨丨丨丨○以上杜台卿传】房公马【房谟为是兰安定所执所乘马安定别给将士战败蜀人得之谓谟遇害莫不悲泣善养其马不听乗骑儿童妇女竞投草粟皆言此丨丨丨也】多黥为房字【谟悉心尽力知无不为前后赐其奴婢率多放免神武后赐其生口丨丨丨丨丨丨而付之○以上房谟传】非欲诋诃古人得失也【张曜好读春秋月一遍赵彦深尝谓之曰君研寻左氏岂求杜服谬耶曜曰何为其然乎左氏之书偹叙言事故励已温寻丨丨丨丨丨丨丨丨丨○以上张曜传】掩衣法【侯景与人论丨丨丨为当左右尚书敬显儁曰孔子云防管仲吾其被髪左衽以此言之右衽为是王纮年十五进曰国家龙飞朔野雄步中原五帝异仪三王殊制掩衣左右何足是非○以上王纮传】老公失阿刘与死何异【和士开求平鉴爱妾阿刘即送之仍谓人曰丨丨丨丨丨丨丨丨丨要自为身计不得不然○以上平鉴传】一人当千【文宣执唐邕手引至太后前启云邕丨丨丨丨】青防皮裘【又尝白太后云邕手作文书口且处分耳又听受实是异人尝解所服丨丨丨丨赐之】是金城【文宣尝登并州童子佛寺望并州城曰此何等城或曰金城汤池天府之国帝曰我谓唐邕丨丨丨此非也】不中与唐邕作奴【或切责侍臣曰观卿等丨丨丨丨丨丨丨其爱遇如此○以上唐邕传】细马【突厥入境代忻二牧悉是丨丨合数万匹在五台山北柏谷中避贼贼退勅建送马定州○以上白建传】白掷剧饮【元行恭少颇骄恣父文遥令与范阳卢思道交游文遥尝谓思道云小儿比日防有所知是大弟之力然丨丨丨丨甚得师风思道答云六郎辞情俊迈自是克荷堂搆丨丨丨丨亦天性所得○以上元文遥传】隠靴无氊【赵彦深初为司马子如贱客供冩书子如善其无误欲将入观省舍丨丨丨丨衣防穿弊子如给之】草不可不解【赵仲将虽与弟书书字楷正云丨丨丨丨丨若施之于人即似相轻易若当家卑防又恐其疑所在宜尔是以必须笔】秽我鳯池【彦深讽朝廷以子叔坚为中书侍郎颇招物议时冯子琮子慈明祖珽子君信并相继居中书故时语云冯祖及赵丨丨丨丨○以上赵彦深传】不敢以私润负公心【赫连子悦为林虑太守文襄徃晋阳由郡境问所不便悦云临水武安去郡遥逺山岭重叠若更属魏郡则地平路近文襄笑曰卿徒知便人不觉损干悦答曰所言者人所疾苦丨丨丨丨丨丨丨丨】人伦清鉴去之弥逺【子悦在官唯以清勤自守既无学术又阙风仪丨丨丨丨丨丨丨丨○以上赫连子悦传】闻库车来以为赐物大喜【冯子琮以矫诏杀和士开太后怒使就内省绞杀之使内参以库车载尸归其家诸子方握槊丨丨丨丨丨丨丨丨丨丨开视乃哭○以上冯子琮传】削木为箭剪纸为羽【梁将吴明彻攻围海西郎基为镇将固守乃至丨丨丨丨丨丨丨丨】班墨之思何以相过【围解还朝仆射杨愔劳之曰卿本文吏遂有武略削木剪纸皆无故事丨丨丨丨丨丨丨丨】木枕亦不须作【基带颍川太守性清慎无所营求尝语人曰在任官之所丨丨丨丨丨丨】官冩书亦是风流罪过【唯颇令人冩书潘子义曽遗之书云丨丨丨丨丨丨丨丨丨○以上郎基传】管内无五品家【尚书右仆射苏威立条章每嵗责人间五品不逊或答者乃云丨丨丨丨丨丨不相应领○以上郎茂传】碁于防勇之际得之深矣【魏子建为前军将军十年不徙在洛闲暇颇为奕碁时人谓为躭好子建每曰丨丨丨丨丨丨丨丨丨丨且吾未为时用博奕可也及一临边事凢经五年未曽对局】居脂膏之中【子建自出为藩牧董司山南丨丨丨丨丨遇天下多事正身洁己不以财利经懐】魏郎弄防多少【魏收随父赴边好习骑射欲以武艺自达荥阳郑伯调之曰丨丨丨丨丨丨收慙遂折节读书】随树隂讽诵【收夏月坐板床丨丨丨丨丨积年床板为之鋭减】贱生弟【收父老合解官归侍南台将加弹劾收有丨丨丨仲同先未齿録因此怖惧上籍遣还乡扶侍】虽富言淫丽而终归雅正【孝武大发士卒狩于嵩山之南旬有六日时寒朝野嗟怨收欲言则惧欲黙不能已乃上南狩赋以讽焉丨丨丨丨丨丨丨丨丨丨】卿不遇老夫犹应逐兔【帝手诏褒美郑伯谓曰丨丨丨丨丨丨丨丨丨】好自入市肆高价买物【李邪输者故尚书令陈留公继伯之子愚痴有名丨丨丨丨丨丨丨丨丨商贾共所嗤翫】惊蛱蝶【収在京洛轻薄尤甚人号云魏收丨丨丨】恐翩翩遂逝【文襄曽于东山宴曰魏收恃才须出其短徃复数畨收忽大唱曰杨遵彦理屈已倒愔从容曰我绰有余暇山立不动若遇当途丨丨丨丨丨当涂者魏翩翩者蝶也文襄大笑】出六百斛米亦不办【文襄曰向语犹防宜更指斥愔应声曰魏收在并作一篇诗对众读讫云打从叔季景丨丨丨丨丨丨丨丨】五十余纸不日而就【侯景叛入梁冦南境文襄时在晋阳令收为檄丨丨丨丨丨丨丨丨又檄梁朝送侯景初夜执笔三更便了文过七纸】举之则使上天按之当使入地【收修魏史毎言何物小子敢共魏收作色丨丨丨丨丨丨丨丨丨丨丨丨】无以谢徳【收修国史得杨休之助因谢休之曰丨丨丨丨当为卿作佳传】秽史【收着史不平众口諠然号曰丨丨】石榴多子【安徳王延宗纳李祖收女为妃后文宣幸李宅宴妃母宋氏荐二石榴问诸人莫知其意帝投之收曰丨丨房中丨丨王新婚妃母欲子孙众多帝大喜诏收卿还将来】诏于阁上画收【武成于华林别起洲苑备山水台观之丽丨丨丨丨丨丨其见重如此】伊常于沈约集中作贼【邢卲云江南任昉文体本疎魏收非直模拟亦大偷窃收闱乃曰丨丨丨丨丨丨丨丨丨何意道我偷任】防须能作赋始成大才士【收以温子升全不作赋邢虽有一两首又非所长常云丨丨丨丨丨丨丨丨丨丨惟以表章碑志自许此外更同儿戏】昆仑舶【收托附陈使令其门客与行遇丨丨丨至得竒货果然褥表美玉盈尺等数十件】枕中篇【收以子侄年少申以戒厉着丨丨丨】喟然长息【枕中篇追而味之丨丨丨丨】投烈风之门趋炎火之室【仝上射千金之产邀万钟之秩丨丨丨丨丨丨丨丨丨丨】过湼为绀逾蓝作青【仝上丨丨丨丨丨丨丨丨持绳视直置水观平】月满如规后夜则亏【仝上丨丨丨丨丨丨丨丨槿荣于枝望暮而萎】大邢小魏【河间邢子才子明及魏季景与收并以文章显世称丨丨丨丨言尤俊也】猕猴与狗鬭【收既轻疾好声乐善胡舞文宣末数于东山与诸优为丨丨丨丨丨帝宠狎之】羊頥狗颊【收嘲外兄博陵崔岩丨丨丨丨头团鼻平饭房笭笼着孔嘲玎○以上魏收传】英楚【魏世祖南伐次淮南诸城未有下者魏钊请宣示诚信必当相率缚陛下拔其丨丨因而任之】鉏彼草茅逐兹鸟雀【魏长贤答亲故书故愿得丨丨丨丨丨丨丨丨去一恶树一善】贝锦成章青蝇变色【仝上以忠获罪以信见疑丨丨丨丨丨丨丨○以上魏长贤传】触毁金翼【魏鸾体貌魁伟为奉车都尉曽升辂车丨丨丨丨敛容请罪孝文笑曰卿体貌过人素不便习何足惧也】逺追二十八帝【魏澹魏史例太祖丨丨丨丨丨丨并极崇高出自结绳未师典诰当须南董直笔裁而正之○以上魏季景传】董卓祠【魏兰根母丧将常山郡境先有丨丨丨祠有柏树兰根以卓凶逆不应遗祠至今乃启刺史请伐为椁】终待云兴四岳【魏恺积年沉废后遇杨愔于路防自陈愔云咸由中防恺应声曰虽复零雨自天丨丨丨丨丨丨○以上魏兰根传】















　　北史识小録卷五
　　钦定四库全书
　　北史识小録卷六　　　　钱塘沈名荪
　　秀水朱昆田同辑
　　周宗室诸王列传
　　大者属防第二属兎汝身属蛇【宇文防母阎在齐与防书昔在武川镇生汝兄弟丨丨丨丨丨丨丨丨丨丨丨丨】各捉其儿打之【同上元寳菩提及汝姑儿贺兰盛洛并汝身四人同学博士姓成为人严恶汝等四人谋欲加害吾共汝叔母闻之丨丨丨丨丨丨唯盛洛无母独不被打】阿摩敦【同上汝叔遣奴来富迎汝及盛洛等汝时着绯绫袍银装带盛洛着紫织成缬通身黄绫里并乘骡同去盛洛小于汝三人并唤我作丨丨丨】草木有心禽鱼感泽【防报母书齐朝爱敬之至施及旁人丨丨丨丨丨丨丨丨况在人伦而不铭戴】出懐中酒诰【武帝以防暴慢宻与卫王直图之防入朝皇太后帝谓曰太后春□既尊颇好酒比谏未防垂纳兄今愿更啓请因丨丨丨丨丨授防曰以此谏太后防入如帝所诫读似示太后未讫帝以玉珽击之踣地卫王直乃出斩之○以上晋公防传】宇文三郎【宇文皛隋广平公主之子养于宫中炀帝甚亲昵之出入卧内徃来不限门禁号丨丨丨丨与宫人淫乱至于妃嫔公主亦有丑声○以上宇文庆传】独取骏者【文帝尝赐诸子良马惟其所择宪丨丨丨丨帝问之对曰此马色既殊或多骏逸若从军征伐牧圉易分】才用殊不关大小【平蜀之后文帝以形胜之地不欲宿将居之诸子中欲有推择而宪先请帝曰非尔所及以年授者当归尔兄宪曰丨丨丨丨丨丨丨试而无效甘受面欺】岂有三十嵗天子可为人所制乎【武帝谓裴文举日昔魏末不纲太祖匡辅元氏有周受命晋公复执威权积习生常便谓法须应尔丨丨丨丨丨丨丨丨丨丨丨丨丨】伐柏为庵【大举东讨宪密谓永昌公椿曰兵者诡道汝今为营不须张幕可丨丨丨丨示有处所令兵去之】读此一经足为立身之本【宪子贵始读孝经便谓人曰丨丨丨丨丨丨丨丨丨丨○以上齐王宪传】
　　周列传
　　笼东军士【芒山之战周文马中流矢惊逸坠地敌人追及左右皆散李穆以策击周文背大骂曰丨丨丨丨尔曹主何在尔独住此融人见其轻侮不疑是贵人遂舍而过穆以马授周文遂俱逸】一门执象笏者百余人【穆子孙虽在襁褓悉拜仪同其丨丨丨丨丨丨丨丨丨贵盛当时无比○以上李穆传】奉熨斗【尉迟逈反于邺时穆在并州隋文帝甚虑逈遣穆子浑乗驿诣穆穆遽令浑入京丨丨丨曰愿执柄以熨天下也文帝大悦】亲家公【宇文述搆李浑与李敏谋反状于狱中口自传授逼敏妻宇文氏冩密表述持入奏炀帝览之泣曰吾宗社几倾赖丨丨丨而获全耳○以上李浑传】避此小儿【李跨马运矛冲坚陷阵隠身鞍甲之中敌人见之皆丨丨丨丨不知之形貌正是如此长不盈五尺也○以上李弼传】称刘智逺【李密为杨感谋主感败密迯诣淮阳舍于村中变姓名丨丨丨丨聚徒教授】何须作书传雅语【密共宇文化及隔水语密数之曰卿本匈奴皂破野头耳父与兄弟皆受隋恩岂容躬行杀虐今若速来归义尚可全后嗣化及黙然俯仰良乆乃瞠目大言曰共你论相杀事丨丨丨丨丨丨丨○以上李密传】以金巵置侯上【魏文帝在天游园丨丨丨丨丨丨令公卿射中者即赐之宇文贵一发而中○以上宇文贵传】转相腾借声如雷霆【宇文忻与尉迟逈大战官军不利时邺城士庶观战者数万人忻曰事急矣当以权道破之于是射观者走之丨丨丨丨丨丨丨丨忻传呼曰贼败矣众复振○以上宇文忻传】明堂图様【焬帝北巡宇文恺为大帐其下坐数千人又造观风行殿上容卫者数百人离合为之下施轮轴推移倐忽若有神功戎狄见之莫不惊骇是时将复明堂恺为丨丨丨丨奏之其様以木为之以一分为一尺下为方堂堂有五室上为圆观观有四门】桑间俗儒【恺明堂议此乃丨丨丨丨信情加减○以上宇文恺传】金镂玉梁带【侯莫陈顺于渭桥破贼赵青雀魏文帝还解所服丨丨丨丨丨赐之○以上侯莫陈顺传】八柱国家【称门阀者咸推丨丨丨丨李元欣李弼独孤信赵贵于谨侯莫陈崇与周文帝皆为柱国大将军○以上论】言怪语【隋文诏王谊性懐险薄巫觋盈门丨丨丨丨称神道圣○以上王谊传】独孤郎【独孤信既少年自修饰章服军中号为丨丨丨】侧帽【信在秦州尝因猎日暮驰马入城其帽防侧诘旦而吏人有戴帽者咸慕信而丨丨焉○以上独孤信传】猫【独孤佗好左道婢徐阿尼常事丨丨每以子日夜祀之子者防也其丨丨每杀人所死家财物潜移于畜丨丨家后入宫中致皇后疾皆云丨丨疾上使杂案之大理丞杨逺乃于门下外省遣阿尼呼丨丨阿尼于是夜中置香粥一盆以匙扣而呼曰猫女可来无住宫中乆之阿尼色正青若被牵拽者云丨丨至矣○以上独孤陀传】天子姊乃作田舍儿妻【窦荣定妻隋文帝长姊安成长公主也坐事除名公主曰丨丨丨丨丨丨丨丨丨○以上窦荣定传】竹屏风【贺兰祥为荆州刺史公私赠遗一无所受梁岳阳王萧詧钦其风素乃以丨丨丨絺绤之属及经史赠之○以上贺兰祥传】香蹬【史寜随贺拔胜奔梁梁武引寜至丨丨前谓之日观卿风表终是富贵当使卿衣锦还乡○以上史寜传】藩条【入参朝政则嘉谋屡陈出总丨丨则惠政斯洽○以上论】老罴当道卧【王罴为华州刺史尝修州城未毕梯在城外神武遣韩轨司马子如从河东宵济袭罴罴不觉比晓轨众已乗梯入城罴尚卧未起闻閤外汹汹有声便袒身露髻徒跣持一白棒大呼而出谓曰丨丨丨丨丨貉子那得过敌见惊退逐至东门左右稍集合战破之轨遂投城遁走】周家小儿恇怯【蠕蠕南防候骑已至豳州朝廷虑其深入乃征发士马屯守京城堑诸街巷以偹侵轶右仆射周惠达召罴议之罴不应命卧而不起谓其使曰若蠕蠕至渭北者王罴自破之不烦国家兵何为天子城中遂作如此惊动良由丨丨丨丨丨丨致此】尔之选择当是未饥【罴性俭率尝有台使至为设食使乃裂去薄饼縁罴曰耕种收获其功已深舂爨造成用力不少丨丨丨丨丨丨丨丨命左右撤去之使者大惭】皮落地就地取而食之【又客与罴食客削皮侵肉稍厚罴意嫌之及丨丨丨丨乃引手丨丨丨丨丨丨】秤量酒肉【罴每至享防自丨丨丨丨分给将士时人尚其均平嗤其鄙碎○以上王罴传】便当杀身以谢所奉【王思政自以非相府之旧心不自安周文曽在同州与群公宴集出锦罽及杂绫绢数千令诸将摴蒱取之物尽周文又解所佩金带令诸人遍掷莫有得者思政乃敛容跪而誓曰王思政羁旅归朝防宰相国士之遇方愿尽心効力上报知己若此诚有实令宰相赐知愿掷即成卢若内懐不尽神灵亦当明之使不作也丨丨丨丨丨丨丨丨辞气慷慨一座尽惊即拔所佩刀横于膝上揽摴蒱拊髀掷之比周文止之已掷为卢矣】铁龙杂兽用厌水神【思政守頴川东魏太尉高岳等步骑十万来攻不克堰洧水以灌城时有怪兽毎冲壊其堰更作丨丨丨丨丨丨丨丨堰遂成○以上王思政传】緑巾锦袄【尉迟逈举兵众数十万别统万人皆丨丨丨丨号曰黄龙兵○以上尉迟逈传】可爱好老公【宣帝言太子多凉徳王轨因内宴上夀捋武帝须曰丨丨丨丨丨但恨后嗣弱耳○以上王轨传】惟供鱼龙烂漫【乐运陈周宣帝八失奏朝夕征求丨丨丨丨丨丨士庶从役祗为俳优角抵○以上乐运传】心如清水形如白玉【苏绰六条诏书故为人君者必丨丨丨丨丨丨丨丨】犹逆坂走丸【仝上饥寒切体而欲使人兴行礼乐者此丨丨丨丨丨势不可得也】绢乡麻土【仝上必须劝课使预营理丨丨先事织纴丨丨早修纺绩】惟载以布车一乗【绰卒周文欲从俭约全其素志及归武功丨丨丨丨丨丨丨】不觉巵坠于手【周文亲于车后酹酒而言曰尚书平生为事妻子兄弟不知者吾皆知之惟尔知我心吾知尔意方欲共定天下不幸舍我去奈何因举声恸哭丨丨丨丨丨丨○以上苏绰】银幔钩【苏威见宫中以丨为丨丨因盛陈节俭之美谕帝帝为改容雕饰旧物悉命除毁】安繁恋剧【治书侍御史梁毗劾威丨丨丨丨兼领五职无举贤自代心】更使侬诵五敎耶【平陈之后令无长幼悉使诵五教威加以烦鄙之辞百姓嗟怨后旧陈率土皆反执长吏抽其肠而杀之曰丨丨丨丨丨丨丨】昨暮儿【时议乐威子防与国子博士何妥各有所持朝廷多附威同防者十八九妥恚曰吾席间函□四十余年反为丨丨丨之所屈也】但患其渐近【炀帝问盗贼事宇文述曰盗贼洵少威不能诡对以身隠殿柱帝呼问之对曰臣非职司不知多少丨丨丨丨丨】献尚书一部【五月五日百寮上馈多以珍玩威丨丨丨丨丨防以讽帝○以上苏威传】杨素无儿苏防无父【杨素见苏防而竒之每戏威曰丨丨丨丨丨丨丨丨○以上苏防传】佥曰才至不怪其速也【苏亮自大统以来无嵗不转官一年或至三迁丨丨丨丨丨丨丨丨丨○以上苏亮传】皮排【齐神武攻玉璧令军士凿地道韦孝寛掘长堑要之又于堑外积柴贮火敌人有在地道内者便下柴火以丨丨吹之火气一冲咸即灼烂】关西男子【神武遣参军祖孝征谓曰未闻救兵何不降也孝寛报云攻者自劳守者常逸岂有旬朔之间已须救援孝寛丨丨丨丨必不为降将军也】一里种一树十里种三树百里种五树【孝寛为雍州刺史先是路侧一里置一土堠经雨頺毁毎须修之自孝寛临州仍勒部内当堠处植槐树代之既免修复行旅又得防庇周文见之曰岂得一州独尔于是令诸州夹道丨丨丨丨丨丨丨丨丨丨丨丨丨丨丨焉○以上韦孝寛传】日给河东酒一升【韦夐澹于荣利养高不仕数加礼命竟不能屈周明帝即位礼敬愈厚乃为诗以贻之有香动秋兰佩风飘蓬叶衣之句勅有司丨丨丨丨丨丨丨号之曰逍遥公○以上韦夐传】霜早梧楸风先蒲栁【韦世康与子弟书今耄虽未及壮年已谢丨丨丨丨丨丨丨丨】禄岂须多防满则退年不待暮有疾便辞【仝上眼闇更剧不见细书足疾弥増非可趋走丨丨丨丨丨丨丨丨丨丨丨丨丨丨丨丨○以上韦世康传】独坐满一榻【韦艺为营州总容貌玮毎夷狄参谒必整仪卫盛服以见之丨丨丨丨丨畨人畏惧莫敢仰视○以上韦艺传】名教之极其在兹乎【韦师初就学始读孝经舍书而叹曰丨丨丨丨丨丨丨丨○以上韦师传】枳橘犹自可移况才子也【栁庆除尚书都兵郎中并领记室时雍北州献白鹿群臣欲贺尚书苏绰谓庆曰近代以来文章华靡逮于江左弥复轻薄洛阳后进祖述不已相公炳人轨物君职典文房宜制此表以革前庆操笔立成辞兼文质绰读而叹曰丨丨丨丨丨丨丨丨丨丨○以上栁庆传】孤杨独耸【栁机与族人子昻俱歴显要及机昻并为外职杨素时为纳言用事因上赐宴素戏曰二栁俱摧丨丨丨丨○以上栁机传】脩竹夹池长杨映沼【杨素诔栁丨丨丨丨永絶梁园之赋丨丨丨丨无复洛川之文○以上栁传】恒昼掩一扉【达奚武防时奢侈好华饰及居重位不持威仪行常单马左右从一二人而已门外不施防丨丨丨丨丨】于岳上借草而宿【武在同州遇旱武帝勅武祀华岳岳庙旧在山下常所祈祷武谓僚属曰吾备位三公不能燮理隂阳不可同于众人在常祀所必须登峯展诚寻其圣奥岳既髙峻人迹罕通武年逾六十唯将数人攀藤而上晩不得还即丨丨丨丨丨丨丨梦一白衣来执武手曰良辛苦甚相嘉尚至旦澍雨沾洽○以上达奚武传】羊入我厨物出官库是欺上也【赫连达性防俭边境胡人或馈羊达欲招异报以缯帛主司请用官物达曰丨丨丨丨丨丨丨丨丨丨丨丨命取私帛与之○以上赫连达传】着翅人【稽胡惮韩□劲勇□捷号为丨丨丨○以上韩果传】吾曹性命在此一矢【蔡祐从战河桥下马步鬭杀伤甚多敌以其无继围之千余重祐乃弯弓持满四面拒之东魏人乃募厚甲长刀者直进取祐去祐可三十步左右劝射之祐曰丨丨丨丨丨丨丨丨岂虚发哉敌人可十步祐乃射之应而倒】明光铁铠【周文与齐神武遇于芒山祐时着丨丨丨丨所向无敌齐人咸曰此铁猛兽也】列炬鸣笳【群臣朝宴毎被别留或至昏夜丨丨丨丨送祐还宅○以上蔡祐传】不过识千余字【梁台丨丨丨丨丨丨口占书启词意可观○以上梁台传】身被一百余箭【田毎临阵摧锋直前丨丨丨丨丨丨破骨者九○以上田传】血染甲裳尽赤【沙苑之战耿豪杀伤甚多丨丨丨丨丨丨】须右手拔刀左手把矟【从周文战芒山豪谓所部曰大丈夫除贼丨丨丨丨丨丨丨丨丨直斫直刺慎莫畏死遂大呼独入】何异逐坐人【豪战数合当豪前者死伤相继谓左右曰吾岂乐杀人但壮士除贼不得不尔若不能杀贼又不为人所伤丨丨丨丨丨也】髆髀咽项【豪谓周文曰人间物议谓豪胜李穆蔡祐周文曰何以言之豪曰人言李穆蔡祐是丞相丨丨耿豪王勇是丞相丨丨以在上故为胜也○以上耿豪传】浮磬之精【高琳母袚褉泗滨见一石光彩朗润遂持以归是夜梦人衣冠有若仙者谓曰夫人向所将来石是丨丨丨丨若能寳持必生令子母惊寤举身流汗俄有娠及生因名琳字季珉】未见如此健儿【齐将东方老来冦琳击之老中数创乃退谓其左右曰吾经阵多矣丨丨丨丨丨丨○以上高琳传】子孙参见或忘其年名者披簿以审之【李迁哲妾媵百数男女六十九人縁汉十余里第宅相次姬媵之有子者分处其中各有僮仆侍婢阍人守防每鸣笳导从徃来其间纵酒欢宴尽生平之乐丨丨丨丨丨丨丨丨丨丨丨丨丨丨丨○以上李迁哲传】着帛展襦【唐永临阵常丨丨丨丨把角如意以指麾处分】唐垒【永在北地四年与贼数十战未尝败北所营处至今犹称丨丨也○以上唐永传】六俊【唐瑾为吏部尚书时六尚书皆一时之秀周文自谓得人号曰丨丨○以上唐瑾传】悬莎草以射之【豆卢寜与梁仙定遇于平凉川相与肄射乃相去百步丨丨　丨丨丨七发五中仙定服其能○以上豆卢寜传】玉浆泉【豆卢勣拜渭州刺史甚有惠政大致祥瑞鸟防山其下渭水所出絶壁千寻由来乏水诸羌苦之勣马足所践忽飞泉涌出有白乌翔止防前乳子而后去人为之谣曰我有丹阳山出玉浆济我人夷神鸟来翔百姓因号其泉曰丨丨丨○以上豆卢勣传】相思之甚寸隂若嵗【隋文平陈与韩擒虎贺若弼诏班师凯入诚知非逺丨丨丨丨丨丨丨丨】黄斑青骥马【先是江东谣曰丨丨丨丨丨发自夀阳涘来时冬气末去日春风始黄斑虎也平陈之际又乗青骢马徃返时节与歌相应】此是执得陈国天子者【突厥来朝上谓曰汝闻江南有陈国天子乎对曰闻之上命左右引突厥诣擒前曰丨丨丨丨丨丨丨丨丨擒励然顾之突厥惶恐不敢仰视】死作阎罗王【擒之隣母见擒门下仪卫甚盛有如王者母异而问之其中人曰我来迎王忽不见又有人疾笃忽惊走至擒家曰我欲谒王左右问何王曰阎罗王擒子弟欲挞之擒止之曰生为上柱国丨丨丨丨丨亦足矣因寝疾卒○以上韩擒虎传】畏船马【贺若敦与侯瑱持于湘州敦军数有叛人乗马投瑱瑱輙纳之敦别取马牵以趋船令船中逆以鞭鞭之如是者再三马便畏船不上后伏兵于江岸使人乗丨丨丨以招瑱军诈为投附瑱遣军来接竟牵马马既畏船不上伏兵发尽杀之】引锥刺舌【敦恃功负气毎出怨言晋公防逼令自杀临刑谓其子弼曰吾必欲平江南然心不果汝当成吾志吾以舌死汝不可不思因丨丨丨弼丨出血诫以慎口○以上贺若敦传】骡车【弼恚恨不获叔寳于是与擒相询令蔡征为叔寳作降牋命乗丨丨归己】涂战船以黄与枯荻同色【弼平陈七防其五丨丨丨丨丨丨丨丨丨丨故陈人不预觉之】惟堪噉饭耳【弼以怨望下狱上谓曰我以高颎杨素为宰相汝毎昌言此二人丨丨丨丨丨是何意也弼曰颎臣之故人素臣之舅子臣并知其为人诚有此语】三太猛【上数之曰公之为恶有丨丨丨嫉妬心太猛自是非人心太猛无上心太猛】出口入耳无所不尽【上谓侍臣曰弼语高颎皇太子于己丨丨丨丨丨丨丨丨公终久何必不得弼力何脉脉耶○以上贺若弼传】画杨震像【申徽为襄州刺史性亷慎乃丨丨丨丨于寝室以自戒】赋诗题于清水亭【徽代还人吏送者数十里徽自以无徳于人慨然懐愧因丨丨丨丨丨丨丨长幼闻之皆竞来就读逓相谓曰此是申使君手迹并冩诵之○以上申徽传】孝鱼泉【陆政性至孝其母吴人好食鱼北土鱼少政求之常苦难后宅侧忽有泉出而有鱼遂得以供饍时人以为孝感所致因谓其泉为丨丨丨○以上陆通传】东隣有桑葚落其家【赵轨为齐州别驾其丨丨丨丨丨丨丨丨轨遣人悉拾还其主】请酌一杯水奉饯【轨入朝父老送者挥涕曰别驾在官水火不与百姓交是以不敢以杯酒相送公清如水丨丨丨丨丨丨丨轨受饮之○以上赵轨传】人情西望以日为年【周文使张轨于洛阳见斛斯椿椿曰高欢逆谋已传行路丨丨丨丨丨丨丨丨未知宇文何如贺拔也○以上张轨传】不能无北风之恋亦当有南枝之思【杜杲使于陈宣帝谓曰长湖公军人等恐丨丨丨丨丨丨丨王褒庾信之徒羁旅关中丨丨丨丨丨丨丨耳○以上杜杲传】烛烬夜有数升【吕思礼昼理政事夜即读书令苍头执烛丨丨丨丨丨丨○以上吕思礼传】素木盘盛芜菁葅【孟信为赵平太守山中老人以防酒馈之信和顔接引乃自出酒以銕铛温之丨丨丨丨丨丨丨惟此而已又以一铛借老人但执一杯各自斟酌申酧酢之意】受一防髆【谓老人曰吾至郡来无人以一物见遗今卿独有此饷且食菜已乆欲为卿丨丨丨丨耳酒既自有不能相费老人大悦再拜擘防进之酒尽方别○以上孟信传】小儿学士【宗懔少聪敏好读书昼夜不倦语輙引古事乡里呼为丨丨丨丨】为举一有意少年【梁元帝镇荆州谓长史刘之遴曰贵乡多士丨丨丨丨丨丨丨之遴以懔应命】今日便是忠孝并无【懔父高之先为南台书侍御史犯宪懔愿父释罪当终身菜食高之理雪故懔菜食乡里称之在梁元帝府府中多言其矫遂大进鱼肉国子祭酒刘谷让之曰本知卿不忠犹谓卿孝丨丨丨丨丨丨丨丨○以上宗懔传】邓禹文学葛洪书生【梁元帝赐刘璠书丨丨丨丨尚或执戈丨丨丨丨且云破贼前修无逺属望良深】陈平渡河归汉图【武陵王纪称制于蜀遣召璠以为中书侍郎使工画丨丨丨丨丨丨丨以遗之璠苦求还○以上刘璠传】笔不可得【周代故事天子临轩掌朝典笔砚持至御座则承御大夫取进之及刘行本为掌朝将进笔于帝承御复欲取之行本抗声曰丨丨丨丨帝惊视问之行本曰设官分职各有司存臣既不得佩承御刀承御亦焉得取臣笔○以上刘行本传】
　　隋宗室诸王列传
　　四根郁茂【文帝初居武元之忧率诸弟负土为坟人植一柏丨丨丨丨西北一根整所栽者独黄后因大风雨并根失之果终不吉】角嗔【整娶尉迟纲女生智积开皇中有司奏智积将塟尉太妃帝曰昔几杀我我有同生二弟皆倚妇家势常憎疾我我向之笑云尔既憎我不可与尔丨丨】阿兄止倚头额【并云丨丨丨丨丨丨】如见狱门【父母亡后二弟及妇又谗我于晋公于时每还欲入门常不喜丨丨丨丨】贫家兄弟多相爱达官兄弟多相憎【当时实不可耐羡人无兄弟世间丨丨丨丨丨丨丨由相假借丨丨丨丨丨丨丨争名利故也】酒才三酌【智积在同州未尝嬉戏游猎听政之暇端坐读书门无私谒有侍读公孙尚义山东儒士府佐杨君英萧徳言并有文学时延于座所设惟饼果丨丨丨丨○以上蔡王整传】杨三郎【瓉贵公子又尚公主美姿容好书爱士甚有当时誉时人号曰丨丨丨○以上滕王瓉传】非厌家乡愿为羁旅【帝以山东人多流冗遣使案检勇上书谏曰人不堪命致有逃亡丨丨丨丨丨丨丨丨】刀子一枚并葅医一合【勇尝文饰蜀铠帝见而不悦曰吾昔衣服各留一物时复防以自警戒故令高颎赐汝我旧所带丨丨丨丨丨丨丨丨丨汝昔作上士时所常食如此若存忆前事应知我心】我儿大孝顺新妇亦大可怜【杨素侍宴防称晋王用揣皇后意后泣曰子言是也丨丨丨丨丨毎闻至尊及我遣内使到必迎于境首又其丨丨丨丨丨丨我使婢去长与同寝共食岂如睍地伐共阿云相对而坐终日酣宴】庶人村【勇知有废立之意忧惧计无所出闻新丰人王辅贤能占候召而问之辅贤曰白虹贯东宫门太白袭月皇太子废退象也以铜鐡五兵造诸厌胜又于后园内作丨丨丨屋宇卑陋勇时于中寝息布衣草褥冀以当之】乃向西北奋头喃喃细语【杨素陈东宫事状曰太子云竟乃令我不如弟一事已上不得自由因长叹囘视云我大觉身妨又云诸王皆得奴独不与我丨丨丨丨丨丨丨丨丨丨】阿娘不与我一好妇女【帝曰此儿不堪承嗣久矣勇昔从南兖州来语卫王曰丨丨丨丨丨丨丨丨丨亦是可恨因指皇后侍儿曰皆我物此言几许异事】火燧数千枚艾数斛【先是勇尝于仁夀宫参起居还涂中见一枯槐树根干盘错大且五六围于时卫士皆佩丨丨勇因令匠者造丨丨丨欲以分赐左右至是获于库又藏药局贮丨丨丨亦搜得之大将为怪】领巾为矟幡【素又发泄东宫服玩似加雕饰者悉陈于庭帝曰前簿王世积得妇女领巾状似矟幡当时徧示百官欲以为戒今我儿乃自为之丨丨丨丨丨此是服妖】泣下流襟既而舞蹈而去【引勇及诸子列于殿庭宣诏废勇勇再拜曰臣合尸之都市为将来鉴诫幸防哀怜得全性命言毕丨丨丨丨丨丨丨丨丨丨】癫所着【勇自以废非其罪频请面申屈皇太子遏不得闻于是升树号呌闻于帝冀得引见杨素因奏言勇情志昏惑又丨丨丨丨不可复收】天生龙种所以因云而出【初勇云昭训生长寜王俨帝闻之曰此乃皇太孙何乃生不得地云氏父定兴奏曰丨丨丨丨丨丨丨丨丨丨○以上房陵王勇传】七寳羃防【秦王俊有巧思为妃作丨丨丨丨重不可戴以马负之而行】香涂粉壁玉砌金堦【俊又为水殿丨丨丨丨丨丨丨丨梁柱楣栋之间周以明镜间以寳珠极莹饰之美每与宾客伎女歌于上】于中进毒【俊颇好内妃崔氏性妬甚不平之遂丨丨丨丨丨由是遇疾】何不别制天子儿律【俊奢纵免官以王就第杨素谏以秦王过不应至此帝曰若如公意丨丨丨丨丨丨丨丨】心已许之不可亏信【信薨于邸帝哭之数声而已曰晋王前送一鹿我令作脯拟赐秦王今亡可置灵坐之前丨丨丨丨丨丨丨丨】大蜘蛛大蛷螋【帝及后徃视见丨丨丨丨丨丨从枕头出求之不见穷之知妃所为也】徒与人作镇石耳【俊塟王府僚佐请立碑帝曰欲求名一卷史书足矣何用碑为若子孙不能保家丨丨丨丨丨丨丨○以上秦王俊传】反为毛间虫所损食【帝谓群臣曰壊我法者必在子孙譬如猛兽物不能害丨丨丨丨丨丨丨耳】陛下儿子无多何至如是【帝以秀蠧害生灵乃下以法开府庆整谏曰庶人勇既废秦王已薨丨丨丨丨丨丨丨丨丨丨】缚手钉心【太子隂作偶人书帝及汉王姓字丨丨丨丨令人埋之华山下令杨素发之】西岳华山慈父圣母【数秀罪诏汉王于汝亲则弟也乃画其形像枷颈杻械仍云请丨丨丨丨丨丨丨丨神兵九亿万骑收杨谅魂神我之于汝亲则父也复云请丨丨丨丨丨丨丨丨赐为开化杨坚夫妻囘心欢喜又画我形像缚手撮头仍云请西岳神兵收杨坚魂神我不知杨谅杨坚是汝何亲也○以上蜀王秀传】一张纸两张纸【并州谣言丨丨丨丨丨丨客量小儿作天子汉王谅反伪署官告身皆一纸别授则二纸又谅幼字阿客量与谅同音于皇家最小以为应之○以上汉王谅传】大曹主【元徳太子昭幼生养于宫中号丨丨丨】但云大不是【昭言色恂恂未尝忿怒其有深可嫌责者丨丨丨丨丨○以上元徳太子昭传】西忆乡家南思邦邑【越王侗讨宇文化及诏况贼拥此人徒皆有离徳京都侍卫丨丨丨丨江左淳人丨丨丨丨】冰消叶散【仝上自应解甲倒戈丨丨丨丨】布席焚香礼佛【侗既为王世充等所立寻鸩之请与母相见不许遂丨丨丨丨丨丨□曰从今已去愿不生帝王尊贵家○以上越王侗传】脱帽以为欢【齐王与妃姊通生一女隂引乔令则于第内酣宴令则称庆丨丨丨丨丨】诏使且缓【为炀帝疎忌宇文化及弑帝复令人捕时尚卧未起贼进犹谓帝令捕之曰丨丨丨丨儿不负国家贼曳至街斩之及其二子亦遇害竟不知杀者为谁○以上齐王传】尝炷【萧后尝灸赵王杲时年甚幼先请试炷后不许杲泣曰后所服药皆防尝之今炙愿听丨丨○以上赵王杲传】
　　隋列传
　　栁树高百许尺【高颎孩孺时家有丨丨丨丨丨丨亭亭如盖里中父老曰此家当出贵人】受命便发遣人辞母【颎请征尉迟逈丨丨丨丨丨丨丨丨云忠孝不得两兼欷歔就路】土狗【至军为桥于沁水贼于上流纵火栰颎预为丨丨以御之】独孤公犹镜也【颎平陈后右卫将军厐晃及将军卢贲等前后短颎于帝帝怒皆被疎黜因谓颎曰丨丨丨丨丨丨每被磨莹皎然益明颎先赐姓独孤氏故称之云】臣文吏耳焉敢与猛将论功【帝尝从容命颎与贺若弼言及平陈事颎曰贺若弼先献十防于后蒋山苦战破贼丨丨丨丨丨丨丨丨丨丨丨】自其解落暝然忘之【颎被谗坐免以公就第未几帝幸秦王俊宅召颎侍宴颎歔欷悲不自胜帝谓曰朕不负公公自负朕也因谓侍臣曰我于高颎胜儿子时或不见常在目前丨丨丨丨丨丨丨丨如本无高颎】但有斫头耳【初颎为仆射其母诫之曰汝富贵已极丨丨丨丨丨尔其慎之○以上高颎传】赤轴青纸【牛请开献书之路表刘裕平姚收其图籍五经子史才四千卷皆丨丨丨丨文字古拙】叔射杀牛【弟弼好酒而常醉射杀驾车牛还宅其妻迎谓曰丨丨丨丨闻无所怪问直答云作脯坐定其妻又曰叔忽射杀牛大是异事日已知顔色自若读书不辍○以上牛传】我正谓其是天上人【周武平齐李徳林从至长安谓群臣曰我常日唯闻李徳林为齐朝作书檄丨丨丨丨丨丨丨丨岂言今日得其驱使复为我作文书神武公纥豆陵毅答曰臣闻明王圣主得麒麟鳯凰为瑞徳林来受驱防胜于麒麟鳯凰逺矣帝大笑曰诚如公言】昨宵恨夜长不得早见公面【隋文勅令徳林撰録作相时文翰谓之霸朝杂集帝省读讫明旦谓徳林曰丨丨丨丨丨丨丨丨丨丨丨○以上李徳林传】持帝须泣【梁士彦除晋州刺史齐后主亲攻围之楼堞皆尽乃令妻妾及军人子女昼夜修城三日而就武帝军至齐师围解士彦丨丨丨丨帝亦为之流涕】作猛兽须成斑【士彦恃功懐怨遂谋反诘之不伏捕薛摩儿对之摩儿具论始末云第二子刚垂泣苦谏第三子叔谐曰丨丨丨丨丨丨○以上梁士彦传】譬如水间一堵墙【元谐谓隋文曰公无党丨丨丨丨丨丨丨大危矣公其勉之及受禅顾谐笑曰水间墙竟何如也】请突厥可汗为候正陈叔寳为令史【平陈百寮大宴谐进曰陛下威徳逺被臣前丨丨丨丨丨丨丨丨丨丨丨丨丨丨今可用臣言帝曰突厥不知山川何能警候叔寳昏醉寜堪驱使】殿上者贼也【谐与从父弟滂尝同谒帝私谓滂曰我是主人丨丨丨丨丨】福徳云【因令滂望气滂曰彼云似蹲狗走鹿不如我辈有丨丨丨○以上元谐传】以骆駞负函盛水养鱼【虞孝仁从伐辽为都水丞充使监运颇有功然性奢华丨丨丨丨丨丨丨丨丨○以上虞庆则传】弹指出血【周赵王招谋害帝不之知乃将酒肴诣其宅赵王引帝入寝室将为不利元胄逓请曰相府事殷公何得如此因扶帝下床趋而去赵王恨不时发丨丨丨丨】正月十五日登高【尝丨丨丨丨丨帝与近臣丨丨时胄下直驰诏召之谓曰公与外人登高未若就朕也】若是公者不徒然矣【时上官政坐事徙岭南胄酒酣曰上官政诚壮士也令徙岭表得无大事乎因自拊腹曰丨丨丨丨丨丨丨丨为丘和奏之坐死○以上元胄传】以拳殴之手皆骨见【突厥防掠西南达奚长儒击之众寡不敌转鬬三日五兵咸尽士卒丨丨丨丨丨丨丨丨杀伤万计虏遂解还○以上达奚长儒传】置书竹筒中浮之水【高智慧等作乱江南史万嵗以行军总管从杨素击之自东阳别道而进逾岭越海攻陷溪洞不可胜数前后七百余战转鬭千里寂无声问者十旬逺近皆以万嵗为没万嵗乃丨丨丨丨丨丨丨丨汲者得之以言于素】万嵗后胜我者过此【万嵗讨南寜夷入蜻蛉川经弄冻次小勃弄大勃弄至于南中见诸葛亮纪功碑铭其背曰丨丨丨丨丨丨丨丨万嵗令左右倒其碑而进】得非炖煌戌卒乎【万嵗曽坐事除名配炖煌为戍卒每与戍卒入突厥数百里又突厥遣壮士一骑挑战驰斩其首而还后以行军总管出塞遇虏问隋将为谁丨丨丨丨丨丨丨候骑曰是也虏闻而引去○以上史万嵗传】西河公簺【乞伏慧封西河郡公为荆州总管曽见人以簺捕鱼者出绢买而放之其仁心如此百姓美之号其处曰丨丨丨丨○以上乞伏慧传】鬻芦菔根【张威为青州总管颇事产业遣家奴于人间丨丨丨丨其奴縁此侵扰百姓○以上张威传】毎卧帐中遣妇人传教命【尉迟逈乱以韦孝寛为元帅击之隂夀监军时孝寛有疾不能亲总戎事丨丨丨丨丨丨丨丨丨丨纲纪皆决于夀○以上隂夀传】人皆上高树【郭衍为瀛州刺史遇秋霖大水其属县多致漂没丨丨丨丨丨依大冡衍亲偹船栰并赍粮食拯救之】副君酒客【晋王有夺宗之谋托衍心腹遣宇文述以情告之衍大喜曰若所谋事果自可为皇太子如其不谐亦须据淮海复梁陈之旧丨丨丨丨其如我何○以上郭衍传】露髻舆榇【周武居太后忧与左右出猎张衡丨丨丨丨扣马切谏○以上张衡传】当以良田相报也【帝谓谏议大夫王达曰为我覔一好左丞达遂私于杨汪曰我当荐君为左丞若事果丨丨丨丨丨丨丨○以上杨汪传】乐人至三万余【裴蕴奏括天下周齐梁陈乐家子弟皆为乐户其六品以下至于凢庶有善音乐及倡优百戏者皆值太常异技淫声咸萃乐府置博士逓相传教丨丨丨丨丨丨】益知天下人不欲多【杨感反帝遣蕴推其党与谓蕴曰感一呼从者十万丨丨丨丨丨丨丨丨多即相聚为盗耳】谋及播郎竟误人事【司马徳戡将为乱也张惠绍夜驰告之蕴欲矫诏发兵扣门援帝谋已定遣报虞世基基疑不实抑其计须臾难作蕴叹曰丨丨丨丨丨丨丨丨○以上裴蕴传】冬初尚衣葛衫【袁充年十余嵗其父党至门见充时丨丨丨丨丨丨客戏充曰袁郎子绤兮絺兮凄其以风充应声答曰惟絺与绤服之无斁以是大见嗟赏】日景渐长【充表奏隋兴以来丨丨丨丨振古未之有也】清九夷于东沉五狄于北溟【充陈嘉瑞表方丨丨丨丨丨丨丨丨丨丨丨丨告成岱岳无出汾水○以上袁充传】铜斗鐡尺【赵煚为冀州刺史市多奸诈煚为丨丨丨丨置于肆百姓便之】载蒿一车赐盗者【尝有人盗煚田中蒿为吏所执煚曰此乃刺史不能宣风化彼何罪也慰谕遣之令人丨丨丨丨丨丨丨盗愧过于重刑○以上赵煚传】三骥轺车【赵芬上表乞骸骨征还京师赐以丨丨丨丨○以上赵芬传】徃者何用宅为但以表我心耳【王韶卒帝甚伤惜之使有司为立宅曰丨丨丨丨丨丨丨丨丨丨丨丨○以上王韶传】平昌公与罪吾何怨焉【元岩以平昌郡公佐蜀王镇益州狱讼裁防莫不悦服有得罪者谓曰丨丨丨丨丨丨丨丨丨○以上元岩传】卿可聚众唾面【伊娄谦使齐其参军高遵以情输齐留谦不遣帝既克并州召谦劳之乃执遵付谦任令报复谦顿首请赦之帝曰丨丨丨丨丨丨令知愧也谦跪曰遵罪又非唾面之责帝善其言而止○以上伊娄谦传】监厨【帝少时每宴客恒令李圆通丨丨左右婢仆咸所畏惮惟世子乳母恃宠轻之宾客未供每有干请圆通不许或輙持去圆通大怒叱厨人挝之数十呌声闻于阁内左右为之失色宾去后帝知之召圆通命坐赐食以为堪大任○以上李圆通传】十羊九牧【杨尚希请并郡表人少官多丨丨丨丨】蒲州出美酒【尚希有足疾帝谓曰丨丨丨丨丨足堪养病屈公卧临之拜蒲州刺州○以上杨尚希传】荣公第六郎【来防儿封荣国公第六子整尤骁勇善抚驭击讨群盗所向皆捷诸贼歌曰长白山头百战塲十十五五把长鎗不畏官军千万众只怕丨丨丨丨丨○以上来防儿传】献青木香以御雾露【车驾西廵将入吐谷浑樊子盖以彼多瘴气丨丨丨丨丨丨丨丨】玉麟符【帝谓樊子盖曰朕遣越王留守东郡示以皇枝盘石社稷大事终以委公今为公别造丨丨丨以代铜兽】见防头前后重防【子盖严酷少恩果于杀戮临终丨丨丨丨丨丨丨丨为之　厉云○以上樊子盖传】执笔制诗还如上马入阵【周罗睺除太子左卫率时参宴席陈主曰周左率武将诗毎前成文士何为后也都官尚书孔范曰周罗睺丨丨丨丨丨丨丨丨丨丨丨不在人后】弓箭刀剑无故自动【汉王谅余党据绛晋等州诏罗睺进兵围之中流矢卒柩还京子仲隠梦罗睺曰我明日当战其灵座丨丨丨丨丨丨丨丨若人带持之状绛州城陷是其日也○以上周罗睺传】坐卧恒宜自牢也【卫破杨感还镇京师帝谓曰关右之任一委于公公安社稷乃安出入宜有兵卫丨丨丨丨丨丨丨○以上卫传】井中甃上生花如莲【李景检校代州总管汉王谅作乱景拒之府内丨丨丨丨丨丨丨丨】来食血耳【又有神人长数丈见城下迹长四尺五寸景问巫者巫者曰此不祥之物丨丨丨丨旬日而朔州总管杨义臣援兵至合击大破之死者数万】师子□【帝令景营辽东战具于北平赐御马一匹名丨丨丨○以上李景传】遽褫衰绖强傅铅华【李谔请禁公卿薨亡子孙嫁卖其妾婢书岂容丨丨丨丨丨丨丨丨泣辞灵几之前送付他人之室】不出月露之形唯是风云之状【谔请正文体书连篇累牍丨丨丨丨丨丨积案盈箱丨丨丨丨丨丨】华伪【同上屏黜浮词遏止丨丨○以上李谔传】亦知卿此言不逊【荣建绪拜息州刺史将之官时帝隂有禅代之计谓曰且踌躇当共取富贵耳建绪自以周之大夫义形于色曰明公此防非仆所闻遂行开皇初来朝上谓之曰卿亦悔否建绪稽首曰臣位非徐广情杨彪上笑曰朕虽不解书语丨丨丨丨丨丨丨丨○以上荣毗传】人戴兽面男为女服【栁彧请禁正月十五作角抵戏奏鸣鼔聒天燎炬照地丨丨丨丨丨丨丨丨○以上栁彧传】以草塞创而战【张定和从李克征突厥先登陷阵虏刺之中颈定和丨丨丨丨丨丨○以上张定和传】緑沉甲【文帝赐张奫丨丨丨兽文具装绮罗千匹○以上张奫传】执御繖【麦鐡杖日行五百里走及奔马为羣盗广州刺史欧阳頠俘之以献配丨丨丨每罢朝后行百余里夜至南徐州逾城而入行光火刼盗旦还及牙时仍又执繖】头戴草束夜浮渡江【遇江东反杨素遣鐡杖丨丨丨丨丨丨丨丨觇贼中消息】麦豆不殊何忽相怪【后因朝集考功郎窦威嘲之曰麦是何姓鐡杖应声曰丨丨丨丨丨丨丨丨时人以为敏捷】岂能艾炷灸额蒂歕鼻【辽东之役鐡杖为前锋顾谓医者吴景贤曰大丈夫性命自有所在丨丨丨丨丨丨丨丨丨丨疗黄不差而卧死儿女子手中乎】当备浅色黄衫【将度辽鐡杖呼其二子曰阿奴丨丨丨丨丨丨吾荷国恩今是死日及济桥未成去东岸尚数丈贼大至鐡杖跳上岸与贼战死时武贲郎将孟金义亦死之】肉飞仙【初建禅定寺其中幡竿高十余丈适值绳絶非人力所及沈光谓僧曰当相为上绳诸僧惊喜光因取索口衔拍竿而上直至龙头击绳毕手足皆放透空而下以掌拓地倒行十余步观者骇恱莫不嗟异时人号为丨丨丨○以上麦鐡杖传】重瞳【鱼俱罗相表异人目有丨丨隂为帝所忌梁敬真希防奏俱罗逐贼败衂斩东都市○以上鱼俱罗传】止可一度作【宇文化及弑逆之后赵才尝对化及宴请劝其同谋逆者十八人杨士览等酒化及许之才执杯曰十八人丨丨丨丨丨勿复余处更为诸人黙然○以上赵才传】许公袹势【遇天寒云定兴为宇文述制袂头巾令深袹耳人学之名为丨丨丨丨】轻薄公子【化及性防险不循法度好乗肥挟弹驰骛道中由是长安谓之丨丨丨丨】罪过【江都之变详贼既执帝至旦孟景以甲骑迎化及化及未知事果战栗不能言人有谒之但低头据案荅曰丨丨○以上宇文述传】言梦见周公【李宻破化及还士卒皆倦王世充欲乗其弊而撃之恐人心不一乃假托神丨丨丨丨丨乃立祠于洛水之上遣巫宣言周公欲令仆射急讨李宻当有大功不则兵皆疫死世充兵多楚人信妖妄皆请战】画作丈夫持一竿以驱羊【道士桓法嗣者自言解图防世充昵之乃上孔子闭房记丨丨丨丨丨丨丨丨丨丨法嗣云杨隋姓也干一者王字也王居杨后明代隋为帝也】庄子二篇【又取丨丨人间世徳充符丨丨上之法嗣释曰上篇言世下篇言充此则相国名矣当徳被人间而应符命为天子也○以上王世充传】段姥【平原郝孝徳清河张金称等并起为盗帝令叚达击之数为金称等所挫诸贼轻之号为丨丨○以上叚达传】













　　北史识小録卷六
<史部,史钞类,南北史识小录__北史识小录>
　　钦定四库全书
　　北史识小録卷七　　　　钱塘沈名荪
　　秀水朱昆田同辑
　　外戚传
　　三字石经【洛阳虽经破乱而旧丨丨丨丨宛然犹在至冯熈与常伯夫相继为州废毁分用大至顔落】人唯见佛图焉知杀人牛也【熈信佛法在诸州镇建佛图精舍合七十二处其营寺塔多在高山秀阜伤杀人牛有沙门劝止之熈曰成就后丨丨丨丨丨丨丨丨丨丨丨○以上冯熈传】燕争巢【李惠为雍州刺史防事有丨丨丨鬭已累日惠令人掩获试命纲纪断之皆辞惠乃使卒以弱竹弹两燕既而一去一留惠笑谓吏属曰此留者自计为巢功重彼去者既经痛楚理无固心群下伏其深察○以上李惠传】太上公太上君【灵太后父胡国珍追号丨丨秦丨母皇甫氏追号秦丨丨丨】自称仆射【皇甫度迁左仆射领左卫将军度顽蔽每与人言丨丨丨丨○以上胡国珍传】私游仄宻处处追寻【胡长仁以内戚预朝政郦孝陆仁惠卢元亮厚相结托号为三佞长仁丨丨丨丨丨丨丨丨○以上胡长仁传】不可偷犬似苦桃姊【隋文帝外家族微帝母从弟道贵性尤顽騃言词鄙陋初自乡里徴入长安上见之悲泣道贵畧无慼容但连呼帝名云种未定丨丨丨丨丨丨丨丨苦桃帝母字也○以上吕永吉传】
　　儒林传
　　坐舆防鞍不忘讲道【孝文钦明稽古笃好坟籍丨丨丨丨丨丨丨丨】横经着録【燕齐赵魏之间丨丨丨丨不可胜数】文章咸荡礼乐同奔【因魏氏丧乱属尒朱残酷丨丨丨丨丨丨丨丨】镂氷雕朽【丨丨丨丨迄用无成】稽山竹箭加之括羽【贵游之軰饰以明经可谓丨丨丨丨丨丨丨丨】入里巷之内乞食为资憇桑梓之阴动逾十数【横经受业之侣徧于乡邑负笈从宦之徒不逺千里丨丨丨丨丨丨丨丨丨丨丨丨丨丨丨丨丨丨燕赵之俗此众尤甚焉】握素懐鈆员冠方领【丨丨丨丨重席解頥之士间出于朝廷丨丨丨丨执经负笈之生着録于京邑】碧辂【帝于是服衮冕乘丨丨陈文物□礼容清跸而临太学】师训纷纶【丨丨丨丨无所取正】黉校【京邑达乎四方皆启丨丨】方领矩歩之徒【丨丨丨丨丨丨亦转死沟壑】南人约简北学深芜【丨丨丨丨得其英华丨丨丨丨穷其枝叶○以上序】儒谨泛纳【张伟丨丨丨丨虽有顽固问至数十伟告谕殷勤曽无愠色○以上张伟传】有儒者风而无当世之才【梁祚丨丨丨丨丨丨丨丨丨丨○以上梁祚传】植杖廵舎侧冈而哭【平恒有三子并不率父业好酒自弃恒常愤其世衰丨丨丨丨丨丨丨丨】仕聘浊碎【不为营事婚宦任意官娶曰此軰防是衰顿何烦劳我故丨丨丨丨下得及其门流】一奴自给【别搆精庐并置经籍于中丨丨丨丨妻子莫得而往酒食亦不与同时有珍美呼时老东安公一雍得等共饮噉之家人无得尝焉○以上平恒传】侯厘何官也【游雅与陈竒论典诰雅性防短因以为嫌尝辱竒指为小人竒曰公身为君子竒身且小人雅曰君言身且小人君祖父是何人也竒曰祖燕东部侯厘雅质竒曰丨丨丨丨丨】公贵人不乏樵薪【游雅取竒注论语孝经烧于庭内竒曰丨丨丨丨丨丨丨何乃然竒论语】梦星坠压脚【竒初被召夜丨丨丨丨丨明而告人曰星则好风星则好雨梦星压脚必无善徴后竟以谤书致戮○以上陈竒传】千载谁知其小【刘献之见名法之言掩卷而笑曰若使杨墨之徒不为此言丨丨丨丨丨丨】观屈原离骚之作自是狂人【献之尝谓所亲曰丨丨丨丨丨丨丨丨丨丨丨死其宜矣○以上刘献之传】别搆户牖【张吾贵从郦诠受礼牛天祐受易诠祐粗为开发吾贵览读一遍便即丨丨丨丨○以上张吾贵传】理义长短竟在谁而过无礼见陵也【刘兰排毁公羊又非董仲舒为国子助教静坐读书有人叩门兰命引入与兰坐谓曰君自是学士何为每见毁辱丨丨丨丨丨丨丨丨丨丨丨丨丨丨今欲相召与君正之言终而出兰即病死○以上刘兰传】周流儒肆【孙惠蔚丨丨丨丨有名于兾方】犹沈涓浍【惠蔚与李彪儒学相知彪位尚书惠蔚仍太庙令孝文从容言曰道固既登龙门而孙蔚丨丨丨丨】篇第褫落始末沦残【惠蔚既入东观见典籍不全或丨丨丨丨丨丨丨丨】校练句读【□依前丞卢昶所撰甲乙新録欲裨残补缺损有无丨丨丨丨以为定本】惠蔚法师【惠蔚先单名蔚正始中侍讲禁中夜论佛经有惬帝防诏使加惠号丨丨丨丨焉○以上孙惠蔚传】衣垂帽落或呌或啼【马子结为南阳王绰管记绰每出防猎必令子结走马从禽子结既儒缓丨丨丨丨丨丨丨丨令骑驱之非坠马不止绰以为笑】此是老石机杼【石曜为黎阳郡守时丞相咸阳王世子斛律武都出为兖州刺史性贪暴先过卫县令丞以下敛绢数千疋遗之至黎阳令左右讽动曜及县官曜手持一绢谓武都曰丨丨丨丨丨丨聊以奉赠自此以外并湏出于吏人一毫不敢輙犯武都亦知曜清素笑而不责○以上孙灵晖传】吾今知真师所在矣【徐遵明初师屯留王聪复师张吾贵又与平原田猛畧就范阳孙买德受业一年复欲去之猛畧曰君从师每不终业终恐无成遵明乃指其心曰丨丨丨丨丨丨丨丨】蚕舎【乃□平原唐迁居于丨丨读孝经论语毛诗尚书三礼不出门院凡经六年】弹筝吹笛【时丨丨丨丨以自娯慰】影质【遵明讲学二十余年海内莫不宗仰頥好聚敛与刘献之张吾贵皆河北聚徒教授悬纳丝粟留衣物以待之名曰丨丨】八十宗【遵明见郑论语序云书以八寸防误为丨丨丨因曲为之说其僻也皆如此○以上徐遵明传】腰龟伏节【董徴迁安州刺史因述职路次过家置酒髙防大享邑老乃言曰丨丨返国昔人称荣丨丨还家云胡不乐○以上董徴传】羌博士【李业兴师事徐遵明时渔阳鲜于灵馥亦聚徒教授而遵明声誉未髙业兴诣灵馥灵馥曰李生乆逐丨丨丨何所得也灵馥説左传业兴问其大义数条灵馥不能对于是振衣而起曰羌弟子正如此耳自是灵馥生徒倾学就遵明业兴之为也】讨练【博渉百家图纬风角天文占无不丨丨】萨四十家【业兴家世农夫虽学殖而旧音不改聘梁梁武问其宗门多少答曰丨丨丨丨使还孙腾谓曰何意为呉儿所笑对曰业兴犹被笑试遣公去当着被骂】谁检看【邢子才云尔妇疾或问实邪业兴曰尔大痴但道此人疑者半信者半丨丨丨】题帖【业兴爱好文籍鸠集不已手自补修躬加丨丨】小人风【芒山之役有风从西来入营业兴曰丨丨丨来当大胜】但道我好虽知妄言故胜道恶【业兴性躁隘论难之际无儒者之风每谓人云丨丨丨丨丨丨丨丨丨丨丨丨○以上李业兴传】春夏务农冬乃入学【李家素贫常丨丨丨丨丨丨丨丨】三秋冬不蓄枕【用心精苦曽丨丨丨丨丨丨毎睡假寐而已○以上李传】邪蒿【国子助教邢峙以经入授皇太子防宰进太子食菜有丨丨峙令去之曰此菜有不正之名非殿下宜食文宣闻而嘉之○以上邢峙传】赋以六合为名【刘昼举秀才防不第乃恨不学属文方复缉缀训藻言甚古拙制一首丨丨丨丨丨丨自谓絶伦曽以赋呈魏收而不拜收忿之谓曰赋名六合已是大愚文又愚于六合君四体又愚于文】正似疥骆驼伏而无娬媚【昼不忿又以示邢子才子才曰君此赋丨丨丨丨丨丨丨丨丨丨】髙才不遇传【画求秀才十年不得发愤譔丨丨丨丨丨】兴俊县令【昼常梦贵人若吏部尚书□补昼交州丨丨丨丨寤而宻书记之卒后旬余其家幼女语声似昼云我被用为丨丨丨丨得假暂来辞别云】使我数十卷书行于后世不易齐景之千驷【昼常目谓博物竒才言好矜大每言丨丨丨丨丨丨丨丨丨丨丨丨丨丨丨丨丨也○以上刘昼传】超棘【马敬德赵彦深进之为后主侍讲其妻夜梦猛兽将来向之敬德走超丛棘妻伏地不敢动敬德占曰吾当为大官丨丨过□卿也尔伏地夫人也】孔子不得仪同【敬徳以师恩拜国子祭酒仪同三司金紫光禄大夫卒其徒曰马生胜孔子丨丨丨丨丨丨○以上马敬徳传】送歩障为遮风寒【张景仁侍书后主小心恭谨后主爱之景仁多车驾或有行幸在道宿处每丨丨丨丨丨丨丨】与天子同笔砚传衣履【景仁为儿时在洛京曽诣国学摹石经许子华遇之国学中执景仁手曰张郎风骨必当通贵非但官爵迁达乃丨丨丨丨丨丨丨丨丨后景仁位开府数赐衣冠笔砚如子华所言】事事庸俚【景仁封王其妇姓可莫知氏族所出容制音辞丨丨丨丨既除王妃与诸公主郡君同在朝谒之列见者为其慙悚】八体取进【景仁以侍书开府封王自仓颉以来丨丨丨丨一人而已○以上张景仁传】诵易经上篇【权防本贫生无僮仆初任助教恒乘驴其职事处多非晚不归曾夜出城东门防独乘一驴忽有二人一人牵头一人随后有似相助其廻动轻漂有异生人渐失路不由本道心甚怪之遂丨丨丨丨丨第一卷不尽前后二人忽然离散防亦不觉堕驴迷闷至明始觉方知堕处乃是郭外才去家数里○以上权防传】偏被教【张雕武家世寒防王元则时为书生停其家雕武少美貌为元则所爱悦故丨丨丨】帷扆【雕武数讥切宠要献替丨丨○以上张雕武传】多门户不可解【周文置学东舘教诸将子弟以樊深为博士深经学通赡每解书多引汉魏以来诸家义而说之故后生听其言者不能晓悟背而讥之曰樊生讲书丨丨丨丨丨丨○以上樊深传】学士比三公【宗道晖好着髙翅帽大州将初临輙服以谒见仰头举肘拜于上自言丨丨丨丨丨】受鞭不汉体【后齐任城王湝鞭之道晖徐吁安伟安伟出谓人曰我丨丨丨丨丨复蹑屐而去】李洛姬肚【冀州人为之语曰显公钟宋公鼔宗道晖丨丨丨丨谓之四大显公沙门也宋公安德太守也姬妇人也】七十二世乃是羲皇上人【或诳熊安生曰某村古塜是晋河南将军熊光去七十二世旧有碑为村人埋匿安生掘地求之不得连年讼焉冀州长史郑大讙判之曰丨丨丨丨丨丨丨丨丨丨河南将军晋无此号诉非理判讫安生率其族向冡而号】触触生【安生将通名见徐之才和士间二人相对以徐之才讳雄和士开讳安乃称丨丨丨　○以上熊安生传】置皷树木【黎景熈上书自古至道之君亦皆广延博采询访蒭荛丨丨丨丨以求其过】六瘼【仝上顷者亢旱逾时人懐望嵗陛下爰发明诏广求丨丨○以上黎景熈传】释奠苍颉【冀儁善书特工摹冩教周明帝及宋献公等书时俗入书学者亦行束脩之礼谓之谢章儁以书字所兴起自苍颉若同　常俗未为合礼遂启周文丨丨丨丨○以上冀儁传】造此堂以待之【辛彦之崇信佛道为潞州刺史于城内立浮屠一所并十五层开皇十一年州人张元暴死数日乃苏云游天上见新搆一堂制极崇丽元问其故云潞州刺史辛彦之有功德丨丨丨丨丨丨彦之闻而不悦其年卒○以上辛彦之传】细脚胡【何妥西域人父丨丨丨通商入蜀□家郫县】白杨何妥青杨萧眘【妥年十七梁湘东王知其聪明召为诵书左右是时兰陵萧眘亦有儁才住青杨卷妥住白杨巷头时人为之语曰世有两儁丨丨丨丨丨丨丨丨】无苏威亦何忧无执事【妥常上书弹射苏威威大衘之二年威定考文学妥更相诋诃威勃然曰无何妥不虑无博士妥应声曰丨丨丨丨丨丨丨丨丨】六茎五英【妥考定钟律表颛顼作丨丨帝喾作丨丨】减瑟足琴【仝上伏羲丨丨文王丨丨】鞸铎巾拂四舞【敕太常取妥节度于是作清平瑟三调声又作八佾丨丨丨丨丨丨○以上何妥传】萧包【萧该包恺并精汉书学者称丨丨学汉书者宗之○以上包恺传】五经库【房晖逺为太常博士太常卿牛毎称为丨丨丨○以上房晖逺传】武强交津桥刘智海家【丨丨丨丨丨丨丨丨丨素多坟籍刘焯就之读书○以上刘焯传】五事同举【刘强记黙识莫与为俦左画圆右画方口诵目数耳听丨丨丨丨无所遗失】题为连山易鲁史记【时牛奏购求天下遗逸之书遂伪造书百余卷丨丨丨　丨丨丨丨等録上送官取赏而去】故友飘零门徒雨散【自为賛丨丨丨丨丨丨丨丨】齐镳骥騄比翼鹓鸿【仝上丨丨丨丨丨丨丨丨整防素于鳯池记言动于麟阁○以上刘传】齰舌缄唇【王孝籍诣牛奏记懐抱之内冰火烁脂膏腠理之间风霜侵骨髓安可丨丨丨丨吞声饮气】涸鳞穷羽【仝上咳唾足以活丨丨吹嘘可用飞丨丨】待越人之舟楫求鲁匠之云梯【仝上丨丨丨丨丨丨丨丨丨丨丨丨则必悬于乔树之枝没于深泉之防】潜鬓髪之内居睂睫之间【仝上丨丨丨丨丨丨丨丨丨丨子野未曽闻离朱所不见○以上王孝籍传】离骚其文【孝籍徒丨丨丨丨尚何救也○以上论】
　　文苑传
　　淹中稷下漆园黍谷【丨丨丨丨八儒三墨之异丨丨丨丨名法兵农之别】润古雕今【辞罕泉源言多胸臆丨丨丨丨有所未遇】绮合綉联【雅言丽则之竒丨丨丨丨之美】牛毛麟角【学者如丨丨成者如丨丨】雕琢琼瑶刻削梓【丨丨丨丨丨丨丨丨并为龙光俱称鸿翼】潘张左束【比于建安之徐陈应刘元康之丨丨丨丨各一时也】终有解作此理不【后主虽溺于羣小然颇好咏诗幼时尝读诗赋语人云丨丨丨丨丨丨丨】江左宫商发越贵于清绮河朔词义贞刚重乎气质【○以上序】在马坊教奴子书【温子升为广阳王深贱客丨丨丨丨丨丨丨】当世才子不过数人【以子升为南主客郎中修起居注曽一日不直上党王天穆时録尚书事时加捶挞子升遂逃遁天穆甚怒奏人代之庄帝曰丨丨丨丨丨丨丨丨岂容为此便相放黜乃寝其奏】恨我词人数穷百六【梁使张臯写子升文笔传于江外梁武称之曰曹植陆机复生于北土丨丨丨丨丨丨丨丨】见其国主牀头有书数卷【阳夏守傅标使吐谷浑丨丨丨丨丨丨丨丨丨丨乃子升文也】陵顔轹谢含任吐沈【济阴王晖业尝云江左文人宋有顔延之谢灵运梁有沈约任昉我子升足以丨丨丨丨丨丨丨丨】逋峭难为【子升为中书郎尝诣梁客舘受国书自以不修容止谓人曰诗章易作丨丨丨丨】食襦【文襄饿子升于晋阳狱丨丨丨而死○以上温子升传】防楯上磨墨作檄文【荀济初与梁武帝布衣交知梁武当王然负气不服谓人曰丨丨丨丨丨丨丨丨】叱叱气耳何关迟暮【济及元仅刘思逸等谋文襄见执杨愔谓曰迟暮何为然济曰丨丨丨丨丨丨丨丨○以上荀济传】非精神所堪今辞君去【李广尝欲早朝假寐忽惊觉谓其妻曰吾向似睡非睡忽见一人出吾身中语曰君用心过苦丨丨丨丨丨丨丨丨丨因而恍惚不乐数日便遇疾○以上李广传】陆沉公子【樊孝谦常服东方朔之言陆沉世俗避世金马遂借丨丨丨丨为主人拟客难制客诲以自广】何日更相烦君一到【孝谦行遇轜车嚬睂下泪指方相曰丨丨丨丨丨丨丨丨数日而卒雇方相送葬仍前所逢者也○以上樊逊传】丑舎人【荀士逊为中书舎人状貌甚丑以文辞见重尝有事须奏遇武成在后庭因左右传通传通者不得士逊姓名乃云丨丨丨帝曰必士逊也看封题果是内人莫不欢笑】鲠慰【梁元帝勅我求才子丨　丨良深○以上顔之仪传】命匠刻木为偶人【柳防俊辨多在侍从有所顾问应答如响性嗜酒言杂诽谐炀帝每与嫔后对酒时逢兴防輙遣命之至与同榻共席恩比友朋常犹恨不能夜召乃丨丨丨丨丨丨丨施机关能坐起拜伏以像防帝每月下对饮酒輙令宫人置于座与相酬酢而为欢笑○以上柳防传】执大方振长策【许善心梁书序传莫不丨丨丨丨丨丨感召风云驱驰英俊】鼎玉符【同上干戈揖让取之也殊功丨丨丨丨成之也一致】登丘纳麓贯昴入房【同上丨丨丨丨垂训诰及□谟丨丨丨丨传夏正与殷祀】三郊递袭五胜相沿【同上】壁皆残帷囊同毁【同上丨丨丨丨不凖无所盗丨丨丨丨陈农何以求】假班嗣之书给王隐之笔【同上丨丨丨丨丨徒闻其语丨丨丨丨丨未　见其人○以上许善心传】恒令其听事帷中披捡书史【李文博为薛道衡所知丨丨丨丨丨丨丨丨丨丨丨并察已行事】虽日免十贪郡守亦何所益【文博谓房龄曰今政源混乱丨丨丨丨丨丨丨丨丨丨丨】日之夕矣【杨素尝与牛退朝侯白谓素曰丨丨丨丨素大笑曰以我为牛羊下来耶】不胜官【文帝令与秘书修国史每将擢用輙曰白丨丨丨而止后给五品食月余死时人伤其薄命○以上李文博传】堂邉有修竹【明克让年十四释褐湘东王法曹参军时舍人朱异在仪贤堂讲老子克让与焉丨丨丨丨丨异令克让咏之克让擥笔輙成卒章曰非君多爱赏谁贵此贞心异甚竒之○以上明克让传】汝亦来耶【刘臻为仪同性恍惚躭经覃思至于世事多所遗忘有刘讷者亦任仪同俱为太子学士情好甚宻臻住城南讷住城东臻常欲寻讷谓从者曰汝知刘仪同家乎从者不知寻讷谓臻还家因荅曰知于是引之而去既扣门臻尚未悟谓至讷家乃据鞍大呼曰刘仪同可出矣其子迎门臻惊曰丨丨丨丨其子答曰此是大人家于是顾盼久之乃悟叱从者汝大无意吾欲造刘讷耳】扁螺【臻性好防蚬以父讳显音同呼为丨丨】汉圣【臻精于两汉书时人称为丨丨○以上刘臻传】冶葛【诸葛頴迁著作郎甚见亲幸出入卧内帝每赐之曲宴輙与皇后嫔御连席共榻颖因间隙多所谐毁是以时人谓之丨丨○以上诸葛颖传】
　　孝行传
　　诚达泉鱼【若乃丨丨丨丨感通鸟兽】温牀扇席灌树负土【至如丨丨丨丨丨丨丨丨茍或加人咸为俗○以上序】小鸟白质黒眸【王崇母亡权殡宅西崇庐于殡所昼夜哭泣鸠鸽羣至有一丨丨丨丨丨丨形大于雀朝夕不去○以上王崇传】于墓南作一禅窟【皇甫遐遭母丧庐于墓侧负土为坟复丨丨丨丨丨丨丨隂雨则穿窟晴霁则营墓积以嵗年坟髙数丈周廻五十余歩禅窟重台两帀总成十有二室中间行道可容百人○以上皇甫遐传】自求代闇【张元祖丧明三年后读药师经见盲者得视之言遂请七僧然七灯七日七夜转经愿祖明目丨丨丨丨经七日其夜梦见一老翁以金鎞疗其祖目三日祖目果明○以上张元传】比寤而疮不痛【王颁遇江陵亡入□父僧辩为陈武所杀矢念复仇及大举伐陈从韩擒虎先锋夜济力战被伤恐不堪复鬬悲感呜咽夜中睡梦有人授药丨丨丨丨丨丨】须皆不落其本皆出自骨中【及陈灭颁宻召父在时士卒得千余人对之涕泣其间壮士或问曰郎君讐耻已雪而悲哀不止者将不为覇先早死不得手刃之耶请发其坵陇斵榇焚骨亦可申孝心矣颁顿颡陈谢曰其为坟茔甚大恐一宵发掘不及其尸诸人请具锹于是夜发其陵剖棺见陈武帝丨丨丨丨丨丨丨丨丨丨丨颁遂焚骨取灰投水饮之既而自缚归罪晋王表其状文帝舍而不问○以上王颁传】庐前生麻一株髙丈许围之合拱【钮因父母丧庐于墓侧负土成坟丨丨丨丨丨丨丨丨丨丨丨丨丨枝叶郁茂冬夏恒青有鸟栖上因举声哭鸟即悲鸣】累德里【因子士雄丧父复庐于墓侧负土成坟隋文帝闻之叹其父子至孝下诏褒杨号其里为丨丨丨○以上钮因传】楚丘先生【翟普林楚丘人也事亲以孝开州郡辟皆不就躬耕色飬乡里谓为丨丨丨丨父母终庐于墓侧家有乌犬随其在墓若普林哀临犬亦悲号又有二鹊巢其　庐前柏树入庐驯狎○以上翟普林传】兎常宿庐中【临河华秋母终庐墓隋大业初调狐皮郡县大猎有一兎逐之奔入秋庐中匿秋膝下猎人至庐所异而免之自尔此丨丨丨丨丨驯其左右○以上华秋传】因畵工图其形搆庙置之而定省【徐孝肃早孤不识父及长问其母父状丨丨丨丨丨丨丨丨丨丨丨丨丨焉朔望享祭○以上徐孝肃传】
　　节义传
　　披裤后裆以辱之【于什门使喻冯防防止什门什门于羣众中囬身背防丨丨丨丨丨丨丨既而拘留衣裳败壊畧尽虮虱被体防遗其衣服拒而不受○以上于什门传】郎婆【汲固为兖州从事刺史李式坐事被收时式子宪生始满月式大言于众曰程婴杵臼何如人也固曰今古岂殊遂潜抱宪归藏及收捕宪有婢产男以婢儿授之遇赦始出宪呼固夫妇为丨丨○以上汲固传】二十二房【博陵李几七世同居共财家有二十二房一百九十八口○以上李□传】木鹅【尧君素领河东通守唐义师围之甚急行李继絶君素乃为丨丨置表于颈具论事势浮之黄河沿流而下河阳守者得之达于东都○以上尧君素传】城西有王母庙登城望之再拜号泣【张祥为并州司马汉王谅反遣将攻之纵火烧其郭下祥见百姓惊骇其丨丨丨丨丨丨丨丨丨丨丨丨丨丨曰百姓何罪致此焚烧神其有灵可降雨相救言讫郭上云起雨降而火遂灭○以上张季珣传】
　　循吏传
　　空官【又云无旷庶官言非其人为丨丨也○以上序】妻女樵采以自供【张膺为鲁郡太守丨丨丨丨丨丨丨○以上张膺传】方收所重何惜所轻【明亮以常侍授勇武将军请更改授不许亮曰今江左未宾书轨冝一方为陛下投命前驱拓定呉防官爵陛下之所轻贱命防臣之所重陛下丨丨丨丨丨丨丨丨○以上明亮传】荷帙从师【窦瑗年十七便丨丨丨丨】全洁【瑗除广宗太守广宗人情凶戾累政咸见告讼惟瑗一人始终丨丨○以上窦瑗传】六驳食猛兽【兖州境数有猛兽为暴自张华原为刺史临政州东北七十里甑山中忽有丨丨丨丨丨咸以为化感所致○以上张华原传】有过躯貌之用【孟业为清河王岳法曹形貌短小岳鄙之后寻业断决处谓曰卿断决之明可为丨丨丨丨丨丨○以上孟业传】我物已寄苏公矣【苏琼为南清河太守奸盗止息畜牧不收邻郡富家将财物寄置界内以避盗冀州绎幕县人成氏大冨为贼攻急告曰丨丨丨丨丨丨丨贼遂去】径将我入青云间【道人道研为济州沙门统资产巨富在郡多出息常得郡县为徴及欲求谒度知其意毎见则谈问理研虽为债数来无由启口其弟子问其故研曰毎见府君丨丨丨丨丨丨丨何由得论地上事】新一双【郡人赵頴官至乐陵太守年余八十致事归五月中得丨丨丨丨自来奉琼頴恃年老苦请遂便为留乃致于听事梁上竟不割】学生屋【毎年春集大儒卫凯隆田元鳯等讲学朝吏文案之暇悉令受书时人指吏曹为丨丨丨○以上苏琼传】御一枚【梁彦光为岐州刺史赐丨丨丨丨以厉清正】戴帽【梁彦光居相部以静镇之人多变诈称其不能理政坐免后拜赵州刺史彦光曰臣前待罪相州百姓呼为丨丨丨请复为相州改易调从之彦光下车发摘奸隠有若神明狡猾莫不潜○以上梁彦光传】智无穷清乡公【樊叔畧以清乡公进爵安定郡公迁相州刺史政为当时第一百姓为之语曰丨丨丨丨丨丨上下正樊安定○以上樊叔畧传】马舆【公孙景茂年八十余拜淄州刺史赐以丨丨○以上公孙景茂传】黄银【辛公义为并州刺史山出丨丨获之以献诏水部郎娄崱就公义祷焉乃闻空中有金石丝竹之响○以上辛公义传】心如铁石老而弥笃【帝令薛道衡为天下郡官之状称敬肃曰丨丨丨丨丨丨丨丨○以上栁俭传】
　　酷吏传
　　胫纒【下洛侯为秦州刺史贪酷安忍郡人富炽夺人丨丨一具洛侯鞭炽一百截其右腕○以上于洛侯传】聪强妇人【李洪之防时妻张氏亦丨丨丨丨○以上李洪之传】儿刺史【崔暹为瀛州刺史贪暴安忍尝出猎州北单骑至人□有汲水妇人暹令饮马因问曰崔瀛州何如妇人不知是暹答曰百姓何罪得如此丨丨丨丨○以上崔暹传】无过尚尔况有过耶【燕荣为幽州总管尝按部道次见丛荆堪为笞棰命取之輙以试人人或自陈无咎荣曰后有罪当免及后犯细过将挝之人曰前日被杖许有罪宥之荣曰丨丨丨丨丨丨丨丨○以上燕荣传】以酢灌鼻【元宏嗣每鞠囚丨丨丨丨或防弋其下窍】自腰以下无不蛆生【大业初炀帝潜有辽东意遣嗣于东莱海口监造船诸州役丁苦其捶楚官人当作昼夜立水中畧不敢休息丨丨丨丨丨丨丨丨○以上元嗣传】裸僧尼验有淫状非童男女者【王文同廵察河北诸郡悉丨丨丨丨丨丨丨丨丨丨丨丨数千人将杀之○以上王文同传】
　　隠逸传
　　蒲轮结辙【受命哲王守文令主莫不束帛交驰丨丨丨丨○以上序】结架岩林【冯亮既雅爱山氷又兼工思丨丨丨丨甚得栖逸之适】右手执孝经一卷【亮卒遗诫兄子综敛以衣幍左手持板丨丨丨丨丨丨丨置尸盘石上去人数里外】大栗十枚【时有夀春道人每旦往防其尸禽虫之迹交横左石而初无侵毁又以亮旧识南方法师寄丨丨丨丨置之手中经宿乃为虫乌盗食而亦不伤肌体○以上冯亮传】马卿辞武骑之官枚乘罢农之守【豫章王与崔赜书丨丨丨丨丨丨丨丨丨丨丨丨丨丨毎览史传尝窃怪之何乃脱畧官荣栖迟藩邸】似陟防山若吞云梦【仝上视汉臣之三箧丨丨丨丨对梁相之五车丨丨丨丨】山桂偃蹇池竹檀栾【仝上歌丨丨之丨丨赋丨丨之丨丨】管辂思而不解郭璞注而未详【赜答王启若乃理高象击丨丨丨丨丨丨事富山海丨丨丨丨丨丨】禀润天潢承辉日观【仝上丨丨丨丨丨丨丨丨雅道迈于东平文艺高于北海】读论惟取一篇披庄不过盈尺【仝上祖濬燕南赘客河朔惰防丨丨丨丨丨丨丨丨丨丨丨丨】燕求马骨薛飬鸡鸣【仝上但以丨丨丨丨丨丨丨丨谬齿鸿仪虚班骥皁】周桐锡瑞唐水承家【仝上】玊人【蓝田令王昙于蓝田山得一丨丨长三四寸着大领衣冠帻奏之诏问群臣莫有识者赜答曰谨案汉文帝以前未有冠帻即是文帝以来所制也臣见魏大司农卢元明譔嵩高山庙记云有神人以玊为形像长数寸或出或隠出则令世延长伏惟陛下应天顺人定鼎嵩洛岳神自见臣敢称庆因再拜百官毕贺○以上崔廓传】所资惟松水而已【徐则入天台山絶粒养性丨丨丨丨丨丨丨】太极真人徐君【则初隐缙云山丨丨丨丨丨丨降之曰汝年出八十当为王者师然后得道也】恱性冲恬神虚白【晋王广召徐则书深晓义理颇味法门丨丨丨丨丨丨丨丨】栖息烟霞【仝上餐饵松木丨丨丨丨】霜风已冷海气将寒【仝上侧席幽人梦想岩穴丨丨丨丨丨丨丨丨偃息茂林道体休愈】无劳束帛贲然来思不待蒲轮去彼空谷【仝上】草褐蒲衣【则卒后晋王送还定塟书丨丨丨丨餐松饵术】霓裳羽盖既且腾云空椁余衣讵借坟陇【仝上○以上徐则传】以如意击几自乐【张文诩尝闲居无事从容叹曰老冉冉而将至恐修名之不立丨丨丨丨丨丨丨○以上张文诩传】
　　艺术传
　　驿马星流【容城令徐路善占候□系冀州狱别驾崔隆宗就禁慰问之路曰昨夜丨丨丨丨计赦须臾应至俄而赦果至○以上张深传】入鸟村【刘灵助自号燕王大行台为庄帝举义兵驯养大鸟称为已瑞妄说图防言刘氏当王又云欲知避世丨丨丨○以上刘灵助传】日不移影负荷叶而归【李顺兴年十余家常为斋器用不周顺兴言昆明池中有大荷叶可取盛饼食其所居去池十数里丨丨丨丨顺兴丨丨丨丨丨脚犹泥】作一老君像面向北作笑状【顺兴谓周文曰可于沙苑北丨丨丨丨丨丨丨丨丨丨丨周文曰何为答曰令笑破蠕蠕及蠕蠕国灭周文忆语遂作顺兴像于老君侧○以上李顺兴传】恒岳仙人【道士由吾道荣闻晋阳有人大明法术乃寻之是人为人家佣力无名者道家符水禁呪阴阳歴数天文药性无不通解以道荣好尚乃悉授之歳余是人谓荣曰我本丨丨丨丨有少罪过为天官所谪今限满将归卿冝送吾至汾水】我贪人间作乐不能飞上天【有张逺逰者文宣时令与诸术士合九转金丹及成帝置之玉匣云丨丨丨丨丨丨丨丨丨丨丨待临死时取服○以上由吾道荣传】每一沉思不闻雷霆之声【信都芳常语人云算厯妙机巧精防我丨丨丨丨丨丨丨丨丨丨也○以上信都芳传】开心符【吴遵世少学易入恒山忽见一老翁授之丨丨丨遵世跪水吞之遂明占卜○以上呉遵世传】道北垂鼻洟者【皇甫玉善相人齐文襄之自颍川归文宣从后玊于旁纵观谓人曰大将军不作物指文宣曰防丨丨丨丨丨丨】脸薄盼速【贾子儒私视文襄曰大将军丨丨丨丨非帝王相也○以上皇甫玉传】河阳幡【齐军战芒山时旂帜尽赤西军尽黒綦母懐文曰赤火色黒水色水能灭火不宜以赤对黒赤胜水宜改为黄神武遂改为赭黄所谓丨丨丨者也】宿铁刀【懐文造丨丨丨其法烧生铁精以重柔铤数宿则成刚以柔铁为刀脊浴以五牲之溺□以五牲之脂斩甲过三十札今襄国冶家所铸宿柔铤是其遗法】指庭中一枣树令其布筭子即知其实数【懐文毎云昔在晋阳为监馆馆中有一蠕蠕客同馆胡沙门指语懐文云此人别有异筭术仍丨丨丨丨丨丨丨丨丨丨丨丨丨丨丨丨乃试之并辩若干纯赤若干赤白相半于是剥数之唯少一子筭者曰必不少但更撼之果落一实○以上綦母懐文传】执白羽扇麾风【陆法和征任约纵火船而逆风不便法和丨丨丨丨丨丨风即返】有香火因縁【法和在江夏大聚兵舰欲袭襄阳而入武关梁元帝使止之法和曰法和是求佛之人尚不希释梵天王坐处岂规王位但于空王佛所与主上丨丨丨丨丨见主上应有报至故救援耳今既被疑是业定不可改也】荆山居士【法和入济诣阙通名不称官爵不称臣但云丨丨丨丨】尸小缩止三尺许【法和无疾而告弟子死期至时烧香礼佛坐绳牀而终浴讫将殓丨丨丨丨丨丨丨文宣命开棺视之空棺而已】越姥【法和在荆郢有少姬年可二十余自称丨丨身被法服不肯嫁人恒随法和东西或与其私通○以上陆法和传】大哭释迦牟尼佛【强练者建德中毎夜上街衢边树丨丨丨丨丨丨丨或至申旦如此者累月声甚哀苦俄而废佛道二教○以上强练传】童子郎【庾质八嵗诵梁元帝览言志等十赋拜丨丨丨○以上庾质传】以手摸书而知其字【卢太翼后目盲丨丨丨丨丨丨丨丨○以上章仇太翼传】马上刻漏【耿询作丨丨丨丨世称其妙○以上耿询传】有虾蟆从西南来入人门升赤帝坐【房陵王时为太子言东宫多魅上令萧吉诣东宫禳邪气谢土于未地设坛为四门置五帝坐于时寒丨丨丨丨丨丨丨丨丨丨丨丨丨丨还从人门而出行数歩忽然不见○以上萧吉传】东壁门南第三店为我买鱼作鲙【有人失马诣杨伯丑卜时伯丑为皇太子召在途遇之立为作卦卦成曰吾不遑为卿説且向西市丨丨丨丨丨丨丨丨丨丨丨丨丨当得马矣其人如教须臾得马○以上杨伯丑传】虚其心而实其腹【徐之才八歳与从兄康造梁太子詹事汝南周舍宅听老子舍为设食乃戯之曰徐郎不用心思义而但事食乎之才答曰葢闻圣人丨丨丨丨丨丨丨舍嗟赏之】披红眠帕【袁昻领丹阳尹辟之才为主簿郡廨遭火之才起望夜中不着衣丨丨丨丨出房映光为昻所见功曹白请免职昻重其才特原之】千人逐兎一人得之【之才解天文图防之学知午年必有革易启之文宣大恱时娄太后及勲贵臣咸曰不可之才云丨丨丨丨丨丨丨丨诸人咸息须定大业何容翻欲学人】石婆【武明太后病之才弟之范为尚药典御勑令诊内史皆令呼太后为丨丨葢有俗忌故改名以厌制之】一量紫綖靴【之范出告之才曰童謡云周里跂求伽豹祠嫁石婆斩冡作媒人惟得丨丨丨丨丨今太后改名私所致怪之才曰跂求伽胡言去已豹祠嫁石婆岂有好事斩冡作媒人勿合葬自斩冡唯得紫綖靴者紫之为字此下系綖者熟当在四月靴是革旁化宁是久物至四月一日后果崩】蛤精疾【有人患脚跟肿痛诸医莫之识之才曰丨丨丨也由乘船入海垂脚水中疾者曰实曽如此之才为剖得蛤子二大如榆荚】人瘤【又有以骨为刀子把者五色斑斓之才曰此丨丨也问得处云于古冡见髑髅额骨长数寸试削视有文理故用之】一美妇人去地数丈亭亭而立【武成曽病发见空中有五色物变成丨丨丨丨丨丨丨丨丨丨丨丨食顷变为观世音之才云此色欲太虚所致即处汤方服数剂疾竟愈】子野沙汰我【祖珽执政除之才侍中太子太师之才恨曰丨丨丨丨丨珽目疾故以师旷比之】有言则□近犬便狂【之才嘲王昕姓云丨丨丨丨丨丨丨丨加颈足而为马施角尾而成羊】生男则为虏配马则为驴【卢元明因戯之才曰卿姓是未入人名是子之误才当为子也即答云卿姓在上为虐在丘为虚丨丨丨丨丨丨丨丨丨丨】逐李斯东走负帝女南徂【常与朝士出逰遥望群犬竞走诸人试令目之之才即应声云为是宋鹊为是韩卢为丨丨丨丨丨为丨丨丨丨丨】卿熊白否【李谐于广坐因称其父名曰丨丨丨丨丨之才曰平平耳之才父名雄谐父名平】借君齿【以小史好嚼笔故常执管就元文遥口曰丨丨丨】智牙【武成生齻牙问诸医尚药典御邓宣文以实对武成怒而挞之后以问之才拜贺曰此是丨丨生丨丨者聪明长夀武成恱而赏之】妨少年戯笑【之才妻魏广阳王妹之才从文襄求得为妻和士开知之乃滛其妻之才遇见而避之曰丨丨丨丨丨】终恐同广陵散矣【长子林字少卿次子同卿之才以其无学术毎叹曰丨丨丨丨丨丨丨○以上徐骞传】三缚悉除【全州刺史伊娄穆以疾还京云自腰至脐似有三姚僧垣为处汤三剂丨丨丨丨○以上姚僧垣传】当入灵府中以避之【秦王俊有疾上召诏许智藏视之俊夜梦其亡妃崔氏泣曰本来相迎如闻许智藏将至其人若到当必相苦为之奈何明夜俊又梦崔氏曰妾得计矣丨丨丨丨丨丨丨丨及智藏至为诊脉曰疾已入心不可救也○以上许智藏传】翻调安公子【乐人王令言妙达音律炀帝将幸江都令言之子常于户外弹胡琵琶作丨丨丨丨丨曲令言时卧室中闻之惊起曰变变急呼其子曰此曲兴自早晚其子曰顷来有之令言遂欷歔流涕谓其子曰汝慎无从行帝必不返子问其故令言曰此曲宫声往而不返宫君也吾所以知之帝竟被弑于江都○以上万寳常传】碎剧怱怱【蒋少防迁将作大匠虽有文藻而不得申其才用恒以□劂绳尺丨丨丨丨徙倚园湖城殿之侧识者为之慨叹○以上蒋少防传】金线锦袍【波斯常献丨丨丨丨组织殊丽上命何稠为之稠锦成逾所献者】六合城【稠制丨丨丨帝于辽左与贼相对夜中施之其城周八里城及女垣合髙十仞上布甲士立仗建旂四隅置阙面列一观观下三门比明而毕髙丽望见谓若神功○以上何稠传】










　　北史识小録卷七
　　钦定四库全书
　　北史识小録卷八　　　　钱塘沈名荪
　　秀水朱昆田同辑
　　列女传
　　图像丹青流声竹素【是以诗书所记风俗所存丨丨丨丨丨丨丨丨】不入彤管之书不霑青史之笔【丨丨丨丨丨丨丨丨丨丨丨丨将草木以俱落与麋鹿而同死者可胜道哉○以上序】良嫔洞感【封卓妻刘氏成婚一夕卓官于京师以事伏法刘忽然梦想知卓已死经旬凶问果至遂愤叹而死高允为之诗丨丨丨丨发于梦想○以上封卓妻刘氏传】持刀割左耳投之棺中【魏溥妻房氏当溥卒将殓丨丨丨丨丨丨丨丨丨姑辍哭而问之曰新妇少年不幸早寡持此自警耳】屏卧不餐【房氏有母仪法度子缉所交游有名胜者则身具酒馔有不及己者輙丨丨丨丨须其悔谢乃食○以上魏溥妻房氏传】姑不知醸【胡长命妻张氏事姑王氏甚谨太安中京师禁酒张以姑】
　　【老且患私为酿之为有司所纠王氏诣曹自首由已私酿张氏曰姑老抱患丨丨丨丨文成赦之○以上胡长命妻张氏传】亲授子九经义【房爱亲妻崔氏性严明有高节歴览经传丨丨丨景伯景光丨丨丨】此虽顔慙未知心愧【□丘人列子不孝吏欲案之景伯入白其母母曰小人未见礼教何足责哉但呼其母来吾与之同居其子置汝左右令其见汝事吾或应自改景伯召其母崔氏处之于榻与之共食景伯为之温清其子立侍堂下旬日悔过求还崔氏曰丨丨丨丨丨丨丨丨且可置之经二十日其子叩头流血其母涕泣请还然后听之卒以孝闻○以上房爱亲妻崔氏传】痴姨【符承祖宠贵其姨姚氏妇杨氏者家贫每遗其衣服多不受与之奴婢云我家无食不能供给后遣人乘车往迎之厉志不起遣人强轝于车上则大哭言尔欲杀我也由是符家内外皆号为丨丨及承祖败执其二姨姚氏衣裳敝陋特免其辠○以上姚氏妇杨氏传】布绢及衣服悬之城内绞而取水【梓橦太守茍金龙妻刘氏平原刘叔宗之姊宣武时金龙带关城戍主梁人未攻防金龙病刘遂厉城人修理战具登城拒守百有余日戍副高景阴图叛逆刘与城人斩之井在外城寻为贼防城中絶水渇死者多刘乃号呌于天俄而澍雨刘命出公私丨丨丨丨丨丨丨丨丨丨丨丨丨所有杂器悉储之于是人心益固防傅眼至梁人乃退○以上茍金龙妻刘氏传】贞孝女宗【范阳卢元礼妻李氏诏追号丨丨丨丨○以上贞孝女宗传】上虞里【河东姚氏女名女胜哭母而死时年十五太守崔逰为营墓立碑比之曹娥改其里曰丨丨丨○以上河东姚氏女传】相率负土昼夜培城【武功孙道温妻赵氏当万俟丑奴反围岐州赵氏谓城中妇女曰今州城方防义在同忧遂丨丨丨丨丨丨丨丨城竟免贼赠安平县君○以上孙道温妻赵氏传】天下岂无男子【隋兰陵公主字阿五适河东栁述述徙岭表求免主号与述同徙炀帝大怒曰丨丨丨丨丨丨欲与述同徙耶主忧愤卒年三十二○以上兰陵公主传】此事何须见问【南阳公主炀帝长女也十四适宇文士及及化及弑逆随至聊城而化及为窦建德所败士及归唐时隋代衣冠引见建德莫不惶惧惟主神色自若自陈国破家亡不能报怨雪耻泪下盈襟声词不辍建德及观听者莫不动容陨涕及诛化及时主有一子名禅师且十歳建德遣武贲郎将于士证谓主曰化及躬行弑逆今将族灭公主之子若不能割爱亦听留之主泣曰武贲既是隋室贵臣丨丨丨丨丨丨建德竞杀之公主寻请剃髪为尼及建德败归西京复与士及遇士及请复为夫妻主拒之士及知不可屈拜辞而去○以上南阳公主传】歩担杂物唱言输赕【髙州刺史李迁仕反遣杜平虏入灨石髙凉太守冯寳妻洗夫人曰平虏入灨迁仕在州无能为也我将千余人丨丨丨丨丨丨丨丨得至栅下贼自可图寳从之迁仕果不设偹夫人击之大捷】绣幰油络【寳卒其子仆年九岁遣帅诸首领朝陈武帝于丹阳又发兵破欧阳纥诏使持节册夫人为髙凉郡太夫人赉丨丨丨丨驷马安车一乘鼔吹一部并麾幢旌节一如刺史之仪】圣母【后陈亡岭南未有所附数郡共奉夫人号为丨丨】扶南犀杖【初夫人以丨丨丨丨献陈主至此晋王广遣陈主遗夫人书谕以国亡命其归化并以犀杖及兵符为信夫人见杖验知陈亡集首领数千人尽日恸哭遣其孙魂帅众迎隋将韦洸】被甲乘介马张锦【夫人亲丨丨丨丨丨丨丨丨领彀骑卫诏使裴矩廵抚诸州】自称使者【勅委夫人招慰亡叛夫人亲载诏书丨丨丨丨歴十余州宣述上意谕诸俚獠所至皆降○以上谯国夫人洗氏传】坐胡床于障后察之【郑善果以父死王事年十四为刺史寻为鲁郡太守母崔氏贤明有节操通晓政事每善果出听事母輙丨丨丨丨丨丨丨丨○以上郑善果母崔氏传】蘧蒢上作獠舞【刘昶子居士为千牛备身不遵法度每大言曰男儿要当辫头反缚丨丨丨丨丨丨】饿鹘队【居士取公卿子弟膂力雄健者将归家以车轮括其颈而捧之殆死能不屈者称为壮士释而与之交党与三百人其趫捷者号为丨丨丨武力者号为转蓬队】衰门之女兴门之男【居七斩昶赐死于家其女絶而复苏者数言父无罪坐子及祸情词哀切人不忍闻遂布衣蔬食以终其身上闻叹曰丨丨丨丨丨丨丨丨固不虚也○以上刘昶女传】昼夜纺绩十年而葬八丧【孝妇覃氏十八而寡家贫丨丨丨丨丨丨丨丨丨丨○以上孝妇覃氏传】
　　恩幸传
　　邀盼睐之利射咳唾之私【令色巧言矫情餙貌丨丨丨丨丨丨丨丨丨丨】其宦者之徒尤是亡齐之一物【丨丨丨丨丨丨丨丨丨丨丨丨丑声秽迹千端万绪○以上序】中山王【王叡进爵中山王卒后京邑士女謟称叡美造新声而弦歌之名曰丨丨丨诏班乐府合乐奏之】天子太后嫁女【叡女妻李防次女适李华女之将行先入宫中其礼畧如公主王女之仪太后亲御太华殿寝其女于帐中叡与张祐侍坐叡所亲及两李家丈夫妇人列于东西廊及女子登车太后送过中路时人窃谓丨丨丨丨丨丨】义孝【叡之葬也送丧者千余人皆举声恸哭以要荣利时人谓之丨丨】此乃太原王宅【叡子椿于宅搆起听事极为髙壮时人忽云丨丨丨丨丨丨岂是王太原宅椿往为太原太守世皆呼为王太原未几尒朱荣居椿之宅荣封太原王焉○以上王叡传】逼劝觞爵【赵修毎受除设宴帝幸其宅修能剧饮丨丨丨丨虽北海王详广阳王嘉等皆亦不免必致困乱】腰腹博硕堪忍楚毒【诏按修辠鞭之一百有力者五人更迭鞭之其实三百修素肥壮丨丨丨丨丨丨丨丨○以上赵修传】树草栽木颇有野致【茹皓性防工巧为山于天泉池西采掘北芒及南山佳石徙竹汝颍罗莳其间经搆楼观列于上下丨丨丨丨丨丨丨丨帝心恱之】典栉梳【陈埽静为宣武丨丨丨○以上茹皓传】色如处子【王琚以刑入宫禁累爵髙平王扶老从迁洛邑常饮牛乳丨丨丨丨○以上王琚传】悖义将军佞浊子【符承祖为文明太后所宠许以不死之诏后坐赃应死孝文命之削职禁锢在家授丨丨丨丨丨丨丨○以上符承祖传】尧舜桀纣竟复何异【和士开说武成云自古帝王尽为灰土丨丨丨丨丨丨丨丨陛下冝及少壮恣意作乐纵横行之即是一日快活敌千年国事分付大臣何虑不办无为自勤约也帝大恱】黄龙汤【有一人士曽参士开疾患遇医人云王伤寒极重应服丨丨丨士开有难色是人云此物甚易王不须疑惑请为王先尝之一举便尽士开深感此心为之强服遂得汗病愈】赎命物【士开见人将加刑戮多所营救既得免罪即令讽谕责其珍寳谓之丨丨丨○以上和士开传】干阿嬭【穆提婆父超以谋叛伏法母陆令萱配入掖庭提婆为奴后主在襁褓中令其鞠养谓之丨丨丨呼姊姊】郡君义子【令萱奸巧多机辨取媚百端宫掖之中独擅威福封为郡君和士开髙阿那肱皆为丨丨丨丨】奴断我儿【令萱后称太姬提婆尝有罪太姬于帝前骂之曰丨丨丨丨儿谓帝奴谓提婆也】有一圣女出【令萱佞媚穆昭仪养之为女一旦忽以皇后服御衣被昭仪又先别造寳帐爰及枕席器玩莫非珍竒坐昭仪帐中谓后主曰丨丨丨丨丨将大家防之及见昭仪更相媚恱令萱云如此人不作皇后遣何物人作皇后于是立穆氏为右皇后○以上穆提婆传】一把子贼马上刺取掷汾河中【后主至平阳城下谓髙阿那肱曰战是邪不战是邪那肱曰兵虽多堪战者不过千万不如勿战守髙梁桥安吐根曰丨丨丨丨丨丨丨丨丨丨丨丨】大家去大家去【后主从穆提婆观战东偏颇有退者提婆怖曰丨丨丨丨丨丨帝与淑妃奔髙梁】阿那终破尔国【初文宣自晋阳还邺愚僧秃师于路中大呌呼文宣姓名云丨丨丨丨丨丨丨时蠕蠕主阿那瓌在塞北强盛帝尤忌之所以每歳讨击后亡齐者遂属髙那肱云肱字人皆称瓌音○以上髙阿那肱传】强弓长矟容相推谢【祖珽与韩鳯于后主前论事珽语鳯曰丨丨丨丨丨丨丨丨军国谋筭何由得争】他家物【夀阳防没鳯与穆提婆闻告败握槊不辍曰丨丨丨从他去】且守此作兹国子【帝使于黎阳临河筑城戍曰急时丨丨丨丨丨丨丨丨】更可怜人生如寄【又曰丨丨丨丨丨丨丨唯当行乐何用愁为】恨不得剉汉狗饲马【鳯恒带刀走马未曽安行瞠目张拳有啖人之势每咤曰丨丨丨丨丨丨丨丨】汉狗大不可耐唯须杀却【鳯尤嫉朝士谘事莫敢仰视动致呵叱輙詈云丨丨丨丨丨丨丨丨丨丨○以上韩鳯传】解卸防【神武门外有朝恩憇息之所时人号为丨丨丨】马尘必坌诸贵爰至【诸阉或在内多日暂于归休所乘之马牵至神兽门阶然后升骑飞鞭竞走十数为羣丨丨丨丨丨丨丨丨】胡小儿【时有丨丨丨俱是康阿防穆叔儿等富家子弚简选黠慧者数十人以为左右】眼鼻深崄【胡小儿等丨丨丨丨一无可用非理爱好】已发遣斛律明月【又有开府薛荣宗常自云能使及周军之逼言于后主曰臣丨丨丨丨丨丨丨将大兵在前去帝信之】见郭林宗从出着大帽吉莫鞾捶马鞭【经古冢荣宗谓舎人行恭是谁冡行恭戯之曰林宗冢问林宗是谁行恭曰郭元贞父荣宗前奏曰臣向丨丨丨丨丨丨丨丨丨丨丨丨丨丨丨丨问臣我阿贞来否○以上齐诸宦者传】
　　僭伪附庸传
　　鲜卑铁弗【北人谓胡父为丨丨母为丨丨刘武因以号为姓】屈丐【刘卫辰第三子丨丨本名勃勃明元改其名曰丨丨北方言丨丨者卑下也】髑髅台【刘裕禽姚留子义真守长安屈丐伐之大破义真积人头为京观号曰丨丨丨】蒸土以筑城【屈丐丨丨丨丨丨铁锥刺入一寸即杀作人而并筑之】射甲不入即斩弓人如其入便斩铠匠【所造兵器匠呈必死丨丨丨丨丨丨丨丨丨丨丨丨丨丨丨杀工匠数千人】忤视者凿其目笑者决其唇【羣臣丨丨丨丨丨丨丨丨丨丨丨誎者谓之诽谤先截其舌而后斩之】咄咄天道【赫连定奔平凉自称尊号登隂槃山望其本国而泣俄而羣孤百数鸣于其侧定命射之无所获恶之曰所见亦大不臧丨丨丨丨复何言○以上夏赫连氏传】湘女【慕容暐时有神降于邺曰丨丨有声与人接数日而去】双飞入紫宫【苻坚之灭燕慕容冲姊清河公主年十四有殊色坚纳之冲年十一亦有龙阳之姿坚又幸之姊弟专宠长安歌之曰一雌复一雄丨丨丨丨丨】莳梧竹数千株以待鳯凰【长安謡曰鳯凰鳯凰止阿房时以鳯凰非梧桐不栖非竹实不食乃丨丨丨丨丨丨于阿城丨丨丨丨冲小字鳯凰至是据阿房】椎芦作蘧蒢【暐入见坚因言二子昨婚欲坚幸第坚许之暐出术士王嘉曰丨丨丨丨丨不成文章防天大雨不得杀羊言暐将杀坚而不果也坚与羣臣莫解是夜大雨晨不果出后事发坚乃诛暐父子及宗族城内鲜卑无少长男女皆杀之】卖鞾于市【慕容永徙于长安家贫夫妻常丨丨丨丨】无火而烟气大起【初坚之未乱关中忽然丨丨丨丨丨丨丨方数十里月余不灭烟燕也】长鞘马鞭击左股【关中謡曰丨丨丨丨丨丨丨太岁南行当复虏西人呼燕为白虏冲果据长安】何不髙飞还故乡【冲之入长安王嘉谓之曰鳯凰鳯凰丨丨丨丨丨丨丨无故在此取灭亡冲乐之忘归为韩延所杀】叩囊底智足以尅之【慕容垂议征长子诸将咸谏以永国未有衅请他年垂弟司徒范阳王德固劝垂垂曰司徒议与吾同且吾投老丨丨丨丨丨丨丨丨不复留逆贼以累子孙乃伐永尅之】庶人大王【慕容盛袭杀兰汗父子僭尊号改年为长乐盛称丨丨丨丨】曲光海【慕容熈为妻苻氏凿丨丨丨清凉池】大王且止【熈游城南止大柳树下若有人呼曰丨丨丨丨熈恶之伐其树有蛇长丈余】土与谷同价【又为其妻起承华殿负土于北门丨丨丨丨丨】冻鱼脍【熈妻常季夏思丨丨丨】生地黄【仲冬须丨丨丨切责不得加有司大辟】大敛之后复启而交接【苻氏死熈拥其尸僵仆絶息乆而复乃苏悲号躃踊斩衰食粥丨丨丨丨丨丨丨丨丨】含辛以为泪【制百官临哭令有司案捡有泪者为忠无泪者罪之群臣莫不丨丨丨丨丨○以上燕慕容氏传】患阴肿【苻坚出五将山姚苌执而杀之苌病梦苻坚将天官使者兵数百突入营中苌惧走后宫宫人迎苌刺误中苌阴相谓以正中死处防矛出血石余寤而惊悸遂丨丨丨刺之出血如梦苌乃狂言或称杀陛下者臣兄襄非臣之罪愿不枉法寻死】有雀数万头鬬于兴庙【姚兴还长安丨丨丨丨丨丨丨丨丨毛羽折落多有死者月余乃止识者曰雀鬭庙上子孙当有争乱者乎○以上后秦姚氏传】子男百余人【冯防有丨丨丨丨丨悉为冯所杀】地然【冯时宿军丨丨一旬而灭触地生蛆月余乃止○以上北燕冯氏传】枭集其手【乞伏干归田于五溪有丨丨丨丨寻为其兄子公府所杀○以上西秦乞伏氏传】敢研研然也【沮渠防逊闻晋灭姚怒甚有校郎言事于防逊防逊曰汝闻刘裕入关丨丨丨丨丨遂杀之】求搜神记【防逊就宋司徒王丨丨丨丨与之】传嬖【沮渠牧犍滛嫂李氏兄弟三人丨丨之】号曰圣人【罽宾沙门曰昙无懴东入鄯善自云能使疗病令妇人多子与鄯善王妹曼头陁林滛通发觉亡奔凉州防逊宠之丨丨丨丨昙无懴以男女交接术教授妇女防逊诸女子妇皆徃受法○以上北凉沮渠氏传】虽相去数歩亦云遥闻其臭【萧詧恶见妇人丨丨丨丨丨丨丨丨丨丨丨经御妇人之衣更不着并皆弃之一幸姬媵病卧累旬】恶见人髪【又丨丨丨丨白事者必方便避之】莲叶帽【担舆者冬月必湏褁头夏月则加丨丨丨】臣何敢不同百兽【萧岿朝周因宴酒酣帝命琵琶自弹之仍谓岿曰当为梁主尽欢岿乃起请舞帝曰王乃能为朕舞乎岿曰陛下既亲抚五弦丨丨丨丨丨丨丨帝大恱】伏地持帖【萧琮博学有文义兼善弓马遣人丨丨丨丨琮奔马射之十发十中持帖者亦不惧】萧萧亦复起【琮既入朝复有童謡曰丨丨丨丨丨帝由是忌之遂废于家○以上梁萧氏传】好得法华经力【甄成宻书与元帝其申诚欵或有得其书送于詧詧深信佛法常愿不杀诵法华经人成素诵法华经遂以此获免詧后见之常曰甄公丨丨丨丨丨丨○以上甄成传】卿何为谤经【宗如周面狭长詧以法华经云闻经随喜面不狭长尝戯之曰丨丨丨丨丨如周踧踖自陈不谤詧又谓之如初如周惧出告蔡大寳大寳知其防笑谓之曰君当不谤余经正应不信法华耳乃悟】如州官【有人诉事于如周谓为经作如州官也乃曰某有屈滞故来诉丨丨丨如周曰尔何小人敢呼我名其人惭谢曰祗言如周官作如州不知如州官名如周早知如州官名如周则不敢唤如周官作如州如周乃笑曰令卿自责见侮反深○以上宗如周传】
　　四夷传
　　丹徼紫塞【限以丨丨丨丨隔以沧海交河】九夷八狄七戎六蛮【丨丨丨丨种落繁炽丨丨丨丨充仞邉鄙】雁海龙堆【是知丨丨丨丨天所以纪夷夏也○以上序】河伯女【夫余王尝得丨丨丨因闭于室内】生一卵大如五升【女在室内为日所照引身避之日影又逐既而有孕丨丨丨丨丨丨丨夫余王弃之与犬犬不食与豕豕不食弃于路牛马避之弃于野众鸟以毛茹之王剖之不能破遂还其母母以物裹置暖处有一男破而出及长字之曰朱防】鱼鼈为之成桥【夫余之臣谋杀朱防其母以告朱防乃东南走中道遇一大水欲济无梁夫余人追之甚急朱防告水曰我是日子河伯外孙今追垂及如何得济于是丨丨丨丨丨丨朱防得度鱼鼈乃解】水藻衣【朱防至普述水遇见三人一着麻衣一着衲衣一着丨丨丨与朱防至纥升骨城遂居焉号曰髙句丽】帻沟溇【髙句丽于东界筑小城受汉赐衣幩朝服遂名此城为丨丨丨沟溇者句丽城名也】雀息【齐文宣使崔栁使于髙丽求魏末流人及至不见许栁张目叱之拳撃其王坠于床下其左右丨丨不敢动】头着折风【髙丽人皆丨丨丨丨形如弁士人揷二鸟羽】苏骨多【贵者其冠曰丨丨丨用紫罗为之饰以金银】三尺马【出丨丨丨即果下也】粪土臣【隋文命汉王谅讨髙丽髙丽王元遣使谢罪上表称辽东丨丨丨云云○以上髙丽国传】以弓撃水【东明善射王忌其猛欲杀之东明乃奔走南至潦滞水丨丨丨丨鱼鼈皆为桥东明乘之得度○以上百济国传】矢皆石镞【勿吉国拂湼部以东丨丨丨丨即古肃慎氏也】生盐于木皮之上【勿吉国水气咸丨丨丨丨丨丨丨】嚼米为酒【丨丨丨丨饮之亦醉】防皮裘【婚嫁妇人服布帬男子衣丨丨丨头挿虎豹尾○以上勿吉国传】青【熈平中契丹使人初真等三千人还灵太后以其俗嫁娶之际以丨丨为上服人给丨丨两疋○以上契丹国传】索髪【室韦国丈夫丨丨】义手髻【女妇束髪作丨丨丨】赤珠【俗爱丨丨为妇人餙穿挂于颈以多为贵女不得此乃至不嫁】以皮为舟【南室韦有丨丨丨丨者】织草为韀结绳为辔【马则丨丨丨丨丨丨丨丨】骑木而行【北室韦地多积雪惧陷坑穽丨丨丨丨□即止】衣以鱼皮【冠以貂狐丨丨丨丨】桦皮盖屋【鉢室韦用丨丨丨丨○以上室韦国传】可老羊【流求王姓欢斯氏土人呼之曰丨丨丨】波罗檀洞【所居曰丨丨丨丨也】鬭镂树【多丨丨丨似橘而叶宻条纎如髪之下垂】鸟了帅【国有诸洞洞有小王往往有村村有丨丨丨并以善战者为之】白纻绳纒髪【男女皆以丨丨丨丨丨从项后盘绾至额】鸟羽为冠【其男子用丨丨丨丨装以珠贝饰以赤毛】罗文白布帽【其妇人用丨丨丨丨为丨】缀毛垂螺【织鬭镂皮并杂毛为衣丨丨丨丨为饰下垂小贝其声如佩缀珰施钏悬珠于颈织藤为笠饰以毛羽】编纻为甲【其俗丨丨丨丨或用熊豹皮】木兽【王乗丨丨令左右舆之小王乗机亦镂为兽形】以墨黥手作虫蛇之文【男子防去髭须身上有毛处皆除去妇人丨丨丨丨丨丨丨丨丨】呼名而后饮【凡有宴防执酒者必待丨丨丨丨丨上王酒者亦呼王名】扶女子上膊揺手而舞【歌呼蹋蹄一人唱众人和音颇哀怨丨丨丨丨丨丨丨丨丨】天清风静东望依稀【海师何蛮等毎春秋二时丨丨丨丨丨丨丨丨似有烟雾之气亦不知几千里○以上流求国传】以天为兄以日为弟【倭王丨丨丨丨丨丨丨丨天明时出听政跏趺坐日出便停理务云委我弟】讯寃狱【毎丨丨丨不承者以木压滕或张强弓以锯其项或置小石沸汤中令所竞者探之云理曲手即烂或置蛇瓮中令取之云曲者即螫手】小镮挂鸬鷀项【以丨丨丨丨丨丨令入水捕鱼日得百余头】如意寳珠【其国有丨丨丨丨其色青大如鸡卵夜则有光云鱼眼睛也】日出处天子【大业之年其王遣朝贡使者曰闻海西菩萨天子重兴佛法故遣朝拜兼沙门数十人来学佛法国书曰丨丨丨丨丨致书日没处天子无恙云云○以上倭国传】能卧水底持刀刺鱼【獠人丨丨丨丨丨丨丨丨其口嚼食并鼻饮】求得一狗以谢不复嫌恨【若杀其父走避外丨丨丨丨丨丨丨丨丨丨大狗一头买一生口】用竹为簧【獠丨丨丨丨羣聚皷之以为音节】鼓【其俗畏神尤尚滛祀所杀之人美鬂髯者乃剥其面皮笼之于竹及燥号之曰丨丨舞祀之以求福利至有卖其昆季妻拏尽者乃自卖以供祭焉】铜衅【铸铜为器大口寛腹名曰丨丨既薄且轻易于熟食】压獠【周文时毎歳命随近州镇出兵讨之获其生口以充贱谓之丨丨○以上蛮獠传】朝霞布【林邑国王戴金花冠形如章甫衣丨丨丨珠玑璎珞时服锦袍良家子侍卫者二百许人皆执金装兵】椰叶席【妇人椎髻施丨丨丨】酒二壶鱼数头【每有婚媾令媒者赍金银钏丨丨丨丨丨丨至女家】庙主十八枚皆铸金为之【隋遣大将军刘方破林邑获其丨丨丨丨丨丨丨丨丨丨○以上林邑国传】饰四妇人容饰如佛塔边金刚力士之状【赤土国城门图畵菩萨飞仙之象悬金花铃防妇女数十人或奏乐或轨金花丨丨丨丨丨丨丨丨丨丨丨丨丨丨丨丨夹门而立】素网缀花【夹道垂丨丨丨丨王宫北户北面而坐三重之榻衣朝霞布冠金花冠垂杂寳璎珞四女子立侍左右】龛后悬一金光熖【王榻后立木龛以金银五香木杂钿之丨丨丨丨丨丨夹榻又树二金镜镜前并陈金瓮瓮前各有金香炉当前置一金伏牛前树一寳葢左右皆有寳扇】通以朝霞朝云杂色布为衣【男女丨丨丨丨丨丨丨丨丨丨丨富豪之室恣意华靡唯金鏁非王赐不得服用】蔗酒椰浆【以甘丨作丨杂以紫根酒色黄赤味亦香美亦以丨丨为酒】金鏁以缆船【隋使至丨丨丨丨丨】香水【王遣其子那邪迦请与隋使常骏等礼见先遣人送金盘贮香花并镜镊金合二枚贮香油金瓶二枚贮丨丨白叠布四条以拟供使者盥洗】草叶为盘其大方丈【遣婆罗门就舘送食以丨丨丨丨丨丨丨丨】黄白紫赤四色之饼【请骏等入宴王前设两床床上并设草叶盘方一丈五尺上有丨丨丨丨丨丨丨丨牛羊鱼鼈防蝳蝐之肉百余品】献金芙蓉冠【丨丨丨丨丨龙脑香以铸金为多罗叶隠起成文以为表金函封之】绿鱼【既入海见丨丨羣飞水上】大鱼粪【浮海十余日至林邑东南并山而行其海水色黄气腥舟行一日不絶云是丨丨丨也○以上赤土国传】五香七寳牀【真腊国王坐丨丨丨丨丨上施寳帐以丈木竹为竿象牙金钿为壁状如小屋悬金光焰】以象牙为屩【常眼白叠丨丨丨丨丨○以上真腊国传】投轮【婆利国人善丨丨其大如镜中有窍外锋如锯逺以投人无不中】有鸟名舎利【丨丨丨丨丨解人语○以上婆利国传】马若还东吾当随去【徒河若洛廆与兄吐谷浑以马鬭相伤致怒吐谷浑遂西去若洛廆悔遣七那楼谢之吐谷浑曰诸君试驱吾马令东丨丨丨丨丨丨丨丨即令从骑引马令数百歩歘然悲鸣突走而西声若頺山如是者十余軰一一迷】阿于歌【吐谷浑西去上陇若洛廆追思吐谷浑作丨丨丨徒河以兄为阿于也子孙僭号以此歌为辇后鼔吹大曲】莫贺郎【碎奚立子视连为世子委之事自号曰丨丨丨华言父也】众则难摧【阿豺临死命诸子及母弟慕利延曰汝取一只箭折之慕利延折之曰汝取十九只箭折之慕延不能折阿豺曰汝曹知否单者易折丨丨丨丨戮力一心然后社稷可固】乌凡帽【慕利延遣使通宋求援献丨丨丨女国金酒器胡王金钏等物】四角羊【拾寅献宋善马丨丨丨】青海骢【吐谷浑尝得波斯草马放入青海因生骢驹能日行千里世传丨丨丨者也】目不识五色【可兰国丨丨丨丨丨○以上吐谷浑传】屋织犛牛尾及羖羊毛覆之【宕昌羗居有屋宇其丨丨丨丨丨丨丨丨丨丨丨○以上宕昌国传】有一羊形甚大色至鲜赤【邓至羗之西有赫羊国初其部内丨丨丨丨丨丨丨丨丨丨故因以为国名○以上邓至国传】垒石为【附国俗好复仇故丨丨丨丨以避患其髙至十余丈下至五六丈毎级以木隔之基方三四歩上方二三歩状似浮图于下致级开小门从内上通夜必关闭】全剥牛脚皮为靴【其俗以皮为帽形如鉢或戴羃防衣多□皮裘丨丨丨丨丨丨丨项系铁锁手贯铁钏○以上附国传】以多为贵【稽胡俗好滛秽女尤甚将嫁之夕方与滛者叙离夫氏闻之丨丨丨丨既嫁颇亦防闲○以上稽胡传】风之所至唯老駞预知之【且末西北有流沙数百里夏日有热风为行旅之患丨丨丨丨丨丨丨丨丨丨即嗔而聚立埋其口鼻于沙中人每以为亦即将毡拥蔽鼻口其风迅驶斯须过尽若不防者必至危毙○以上且末国传】树枝水【于阗国城东二十里有大水北流号丨丨丨即黄河也】其王髪不令人见【王着锦帽金防冠丨丨丨丨丨丨丨俗言若见王髪其年必俭○以上于阗国传】防刺【髙昌有草名丨丨其上生蜜而味甚佳】盐枕【有白盐其形如玊髙昌人取以为枕熈平中遣使献珠像白黒貂裘名马丨丨等】画鲁哀公问政于孔子像【其王坐室丨丨丨丨丨丨丨丨丨丨】路中或闻歌哭声行人寻之多致亡失【自炖煌向其国多沙碛茫然无有蹊径欲往者寻其人畜骸骨而去丨丨丨丨丨丨丨丨丨丨丨丨丨丨丨葢魑魅魍魉也】解辫削袵【髙昌王伯雅尚宗室女容华公主归番下令国中曰先者以国处边荒被髪左袵今大隋统御宇宙平一孤既沐浴和风庶均大化其庶人以上皆宜丨丨丨丨○以上髙昌国传】手把而有之【万度归破焉耆露板至太武赐崔浩书曰自古帝王虽云即序西戎有如指注不能控引也朕今丨丨丨丨丨○以上焉耆国传】女市【兹国俗性多媱置丨丨收男子铁以入官】孔雀羣飞山谷间【土多丨丨丨丨丨丨丨人取而食之孳乳如鸡鹜其王家恒有千余只】有如膏者流出成川【其国西北大山中丨丨丨丨丨丨丨行数里入地状如防糊甚臭服之髪齿已落者能令更生○以上兹国传】佛袈裟【文成末防勒国遣使送释迦牟尼丨丨丨一长二丈余帝以审是佛衣应有灵异遂烧之以验虚实置于猛火之上经日不然观者莫不悚骇心形俱肃】手足皆六指【国人丨丨丨丨丨产子非六指者不育○以上防勒国传】幻人【恱般国遣使朝献并送丨丨称能割人喉脉令断击人头令骨陷皆血出或数升或盈斗以草药内其口中令嚼咽之须臾血止养创一月复常又无瘢痕世疑其虚乃取死罪囚试之皆验○以上恱般国传】一峯黑槖驼【正平元年迷蜜国献丨丨丨丨丨○以上迷蜜国传】大乌卵【波斯即古条支出丨丨丨有鸟形如槖驼有两翼飞而不能髙食草与肉亦能噉人】金羊床【波斯王坐丨丨丨】前为髻后披之【妇女服大衫披大帔其髪丨丨丨丨丨丨餙以金银花贯五色珠络之于膊】剪半鬓及系牌于项【其轻罪或丨丨丨丨丨丨丨丨以为耻辱】不净人【死者多弃尸于山一月着服城外有人别居唯知丧葬之事号为丨丨丨若入城市揺铃自别】以六月为岁首【波斯丨丨丨丨丨丨○以上波斯国传】铸石为五色琉璃【大月氐国太武时其人商贩京师自云能丨丨丨丨丨丨丨于是采矿山中于京师铸之既成光泽乃美于西方来者乃诏为行殿可容百余人光色映彻观者见之莫不惊骇以为神明所作○以上大月氐国传】百丈佛图【小月氐城东有佛塔周三百五十歩髙八十丈所谓丨丨丨丨也○以上小月氐国传】黄金殿【副货国国王有丨丨丨殿下有金驼七头各髙三尺○以上副货国传】人有争讼服之以药【乌苌国丨丨丨丨丨丨丨丨曲者发狂直者无恙○以上乌苌国传】雀离【干陀国佛塔髙七十丈周三百歩谓之丨丨佛图○以上干陀国传】金驼座【安国王坐丨丨丨髙七八尺○以上安国传】金聚【女国女王夫号曰丨丨】九层之楼【王居丨丨丨丨侍女数百人】采色涂面【男女皆以丨丨丨丨一日中或数度变改之】鸟卜【俗事阿修罗神树神歳初以人祭或用猕猴祭毕入山祝之有一鸟如雌雉来集掌上破其腹视之有众众则年丰沙石则有灾谓之丨丨○以上女国传】鱼脊骨【葱岭顺天神祠前有丨丨丨有孔中通马骑出入○以上漕国传】以羊屎粗记兵数【蠕蠕无文记将帅丨丨丨丨丨丨丨】其母尚不能行而况其子【魏道武谓崔宏曰蠕蠕之人昔来顽嚚每来抄掠驾牸牛奔遁驱犍牛随之牸牛伏不能前异部人有教其以犍牛易之者蠕蠕曰丨丨丨丨丨丨丨丨丨丨终于不易遂为敌所虏】鼈小竖【太武练兵将袭大檀防江南使还称宋文欲犯河南帝大笑告公卿曰丨丨丨丨自救不暇何能为也吾行决矣】榛麨【明帝赐阿那瓌丨丨五石】铜乌錥【丨丨丨四枚柔铁乌錥一枚○以上蠕蠕传】请天自迎之【匈奴单于生二女姿容甚美国人皆以为神单于曰吾有此女安可配人将以与天乃于国北无人之地筑髙台置二女其上曰丨丨丨丨丨经三四年有一老狼昼夜号呼穿台下为穴经时不去小女曰吾父欲以与天而今狼来或是神物天使之然下为狼妻而产子后遂滋繁成国○以上髙车国传】风驰鸟赴【丨丨丨丨倐来忽往○以上论】夏神冬神之女【突厥之先曰伊质泥师都狼所生也能徴召风雨娶二妻云是丨丨丨丨丨丨】变为白鸿【一孕而生四男其一丨丨丨丨】鍜奴【土门恃其强盛求婚于蠕蠕主阿那瓌大怒使人詈辱之曰尔是我丨丨何敢发是言也】面广尺余【俟斤为木杆可汗状貌竒异丨丨丨丨其色赤甚眼若琉璃】尔能作几年可汗【突厥犹古匈奴其主初立近侍重臣等舆之以氊随日转九廻毎廻臣下皆拜拜讫乃扶令乘马以帛绞其颈使才不至絶然后释而亟问之曰丨丨丨丨丨丨丨其主神情瞀乱不能详定多少随其所言以验修短之数】侍卫之士谓之附离【其丨丨丨丨丨丨丨丨夏言亦狼也益本狼生志不忘旧】牙帐东开【可汗恒处于都斤山丨丨丨丨葢敬日之所出也】粉骨为粮【隋文遣将击沙鉢畧败走之时虏饥不能食丨丨丨丨】天下贤圣天子【沙鉢畧遣使致书曰辰年九月十日从天生大突厥丨丨丨丨丨丨伊利俱卢设莫何始波罗可汗致书大隋皇帝】都是皇帝畜生【同上此国所有羊马丨丨丨丨丨丨】于阗玉杖【雍虞闾遣弟褥但特勒献丨丨丨丨】书屏风为诗【平陈后上以陈叔寳屏风赐大义公主主心恒不平因丨丨丨丨丨叙陈亡以自寄有一朝覩成败懐抱忽纵横及唯有昭君曲偏伤逺嫁情之句】典羊马【启民可汗表如枯木重起枝叶如枯骨重生皮肉千世万世长与大隋丨丨丨也】鹿塞鸿旂龙庭翠辇【炀帝幸启民所居诗丨丨丨丨驻丨丨丨丨回】桃竹白羽箭【帝令射匮发兵诛处罗取丨丨丨丨丨一枝赐之曰此事宜速使疾如箭也○以上突厥传】
　　序
　　食木子而得全【理徴以直道不容于纣其妻契和氏擕子利贞逃隐伊侯之墟丨丨丨丨丨丨遂改理为李氏】騧黄马生白额驹【李暠常与吕光太史令郭黁及其同母弟宋繇同宿黁起谓繇曰君当位极人臣李君必有国土之分家有丨丨丨丨丨丨丨此其时也】终不独死【李礼之与妻郑氏相重妻先亡遗言丨丨丨丨未几礼之脚下发肿梦妻云煑小麦渍之即差如其言反创而卒】贫既愈富何知死不如生【李行之疾内外多为求医行之曰居常待终士之道也丨丨丨丨丨丨丨丨丨丨一皆抑絶】食有竒味相待乃餐衣无常主易之而出【邢子才为礼之墓志云丨丨丨丨丨丨丨丨丨丨丨丨丨丨丨丨时以为实録】令吾羞对轩冕【尚书袁叔德来李僧伽先减仆从然后入门曰见此贤丨丨丨丨丨丨】有几案才【李遐丨丨丨丨】汲引后生为其光价【李神儁凡所交逰皆一时名士丨丨丨丨丨丨丨丨四方才子咸宗附之】防乳【神儁颈多丨丨】丁掾误我【沙苑之败神儁防眇马而走曰丁掾力马倒曰丨丨丨丨】鳯德之衰【神儁丧二妻又欲娶郑严祖妹神儁之从甥也卢元明亦将为婚遂致纷竞二家防于严祖之门郑卒归元明神儁惆怅不已时人以神儁为丨丨丨丨】我既精且博【李琰之毎云崔博而不精刘精而不博丨丨丨丨丨学兼二子谓崔光刘芳也学者许其博未许其精】卢李恩寛之政【李仲举为司州修武令仲举涖以寛简吏人号曰寛明时卢昌衡为平恩令百姓号曰恩明故时称丨丨丨丨丨丨】挂徐君墓树耳【仲举后以疾还以资例授帅都督洛阳令彭城刘逸民谓曰君之才地逺近所知久病在家恐贻时论且为武职差若自安仲举曰吾性本踈惰少无宦情岂以垂老之年求一阶半级所言武职丨丨丨丨丨丨竟不起】索虏岛夷【南书谓北为丨丨北书指南为丨丨】紫气黄旗【李延夀上南北史表洎丨丨南浮丨丨东徙】


　　北史识小録卷八
