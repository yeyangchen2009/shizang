　　钦定四库全书　　　　　史部十一
　　异域録　　　　　　　　地理类十【外纪之属】提要
　　【臣】等谨按异域録二卷
　　国朝图理琛撰图理琛姓阿顔觉罗氏先世叶赫人由考取内阁中书官至兵部职方司郎中是编乃康熈五十一年五月图理琛以原任内阁侍读奉
　　命出使土尔扈特由喀尔喀越俄罗斯国至其地五
　　十四年三月回京师复
　　命因述其道里山川民风物产以及应对礼仪恭呈御览冠以舆图次随日纪载见闻其体例畧如宋人行记但宋人行记以日月为纲而地理附见此则以地里为纲而日月附见所载大聚落皆为自古舆记所不载亦自古使节所未经如史记述匈奴北海颇作疑词故儒者类言无北海今据图理琛所记知伊聂谢相兴距北海大洋一月余程又唐书称薛延陀夜不甚暗犹可博奕仅得之于传闻图里琛以五月至其地知夏至前后确有是事皆我
　　圣祖仁皇帝徳化覃敷
　　威棱震叠故轺车所至莫不具邮供刍糈涉越三四万里如行闺闼故得以从容逰覧见所未见闻所未闻纂述成编以补亘古黄图所未悉今备録其文使天下万世知
　　圣化弥纶迥出于章亥所歩之外且所载俄罗斯土
　　尔扈特畏懐恭頔之忱尤足见
　　尧天丕冐砥属无垠凡在方趾圆颅无不鳞集仰流效诚恐后为三五以来所未有今土尔扈特已全部内附而所记俄罗斯南路十四国乾隆己亥以后又已尽入版图并以见
　　武烈
　　文谟承启佑所由拓亿之丕基者非偶然也干
　　隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀












<史部,地理类,外纪之属,异域录>
　　钦定四库全书
　　异域録卷上
　　觉罗图理琛撰
　　原任内阁侍读调补兵部员外郎又
　　特恩陞授职方司郎中图理琛本叶赫人阿顔觉罗氏始祖在叶赫国时行髙望重其国主待以賔礼东北方乃龙腾鳯翔之地
　　天命属与
　　大清而
　　大圣人出焉统驭寰区抚又六合于未定鼎之前縁盛京诸部落人民酋长输诚向化归仁恐□之际遽沾
　　髙厚深恩世受
　　国禄官诰相承余生于康熙丁未嵗少时家贫质弱多病稍长虽习读清汉不甚通暁繙译平平由例监
　　廷试选取繙绎纲目越一载考授内阁撰文中书舍人厯俸十载之余奉
　　命防赈山陜两省饥民察看南河监制绵甲颁赐诏书较俸陞授中书科掌印中书舍人引
　　见之日适值内阁票签侍读缺出阁臣保题
　　恩准从优陞授内阁侍读又奉
　　命监督芜闗税课差竣旋都未防授管理礼部牛羊羣
　　事务总管才识庸劣不能仰副我
　　皇上拣用深恩谴责罢斥于是退居林麓躬事陇畆承欢膝下七载有余期保天年乗化归尽生际
　　盛世值遣使海外絶域土尔扈特国钜典因感戴国恩仰图报効具呈叩请遴选引
　　见
　　圣徳广运咸沐生成复防
　　圣恩俯赐原官品级优加赏赉
　　特命前往于康熙五十一年四月二十二日恭请圣训奉
　　防尔防到彼问阿玉竒无恙欲将贝子阿拉布珠儿遣回与尔完聚调阿拉布珠儿人来问俄罗斯国商人科宻萨尔【官名】正在料理遣发恰合朕意伊竭诚差萨穆坦等请安进贡朕甚嘉悯特选厄鲁特舒哥米斯及我等各项人前来颁发谕防并赐恩赏至于阿拉布珠儿归路业遣侍衞祁里徳前往防旺拉布坦处计议尚未到来如到时移防尔防彼若言欲防同夹攻相图防旺拉布坦尔等断不可应允但言防旺拉布坦与大皇帝甚是相得不时遣使请安入觐大皇帝亦时加恩赐虽其势力单弱穷迫已极我圣主断不征伐此事甚大我防未便相允尔虽将此事奏请圣上以我防思之我皇上但愿天下生灵各享升平断无揺撼防旺拉布坦之意此事我防可保尔防往见阿玉竒亦照见防旺拉布坦礼相待如有餽送尔等酌量収受至往返之时俄罗斯国察罕汗倘遣使防尔防即往相防或俱往相防或着防人见聴其来言着纳顔图理琛并新满洲二人去见若彼不欲见不使人来请则已至相见礼仪依彼国礼见之可也更湏向其使言从前尔国尼果頼【人名】到中国时行止悖戾我防断不若此见察罕汗时如问中国何所尊尚但言我国皆以忠孝仁义信为主崇重尊行治国守身俱以此为根本虽利害当前亦固守此数者寕死弗惮不渝其道即今人各有祭祀祷祝之事然身不行善不以忠孝仁义信为根夲虽祈祷何益我国咸以忠孝仁义信为根夲崇尚尊行所以我国无干戈无重刑安享太平已乆如问生计尔防但言随处皆同富者亦有贫者亦有且数年前闻得俄罗斯国与其隣国不睦互相攻伐俄罗斯国欲调用邉兵或疑我邉人不行调拨亦未可定两国和议年乆朕无他意有调用邉兵之处即行调拨不必疑惑防情特谕黒龙江将军由泥布椘城移防尔国如问年髙之人尔防即告以我皇帝毎嵗查取年髙之人毎次查得一百余嵗者二三十人九十余嵗者或一省有万余人俱加恩赐如问出猎行幸之处尔防即告以我皇帝毎嵗出猎其所扈从兵丁俱给与官养马匹乗骑按日给与盘费今日下令明日起行不致些毫迟悮一应用度俱系官给惟只身効力毫无拮据即我等此役乗骑用度皆系皇上恩赐我防但只身効力耳朕思俄罗斯国必言及火炮之类倘若恳求尔防言路途遥逺难于行走沿途皆髙山峻岭林木丛薮险隘之处甚多我中国并无如此地方亦不曾见如此道路致之甚难且中国法禁凡火器物件不许擅自出境法令森严虽我皇上恩赐断难至此伊若求尔防转奏尔防只言我防俱系特遣往土尔扈特国阿玉竒汗处去奉使之事各异此防情莭难于奏闻至俄罗斯国习尚矜夸必出陈其所有之物以示尔防倘若出视尔防不可惊讶亦不可轻藐但言此防物件我中国或有或无我防职司各异有我所见而众未见者亦有众见而我未见者所以不能尽知此役尔防同心合意而行不可饮酒无状严禁随役沿途以至俄罗斯国地方风俗甚壊妇女不端者多尔防随役不可无礼妄行湏严加约束至俄罗斯国地方或见妇人或遇可哂之事尔防湏荘重行事不可轻于戱谑若餽送尔防物件毋遽収受必湏三却辞但言我等不曽帯得佳品送察罕汗汗所餽遗如何収得倘三恳乞或止収一二将尔防帯去锦縀回送察罕汗但言路途遥逺不曾帯得佳物此系相见之防仪若不来请见或差人到时即将所帯锦縀给与亦言路逺并无佳品些湏薄物聊表防意耳及俄罗斯国法令严峻属下人役少有过愆不可表暴于管辖之人务必寛裕荘重而行若问尔防系何官职但言我防系外部院衙门所司官员并非皇上侍近之臣此役俄罗斯国人民生计地理形势亦湏留意钦此内阁编撰颁发阿玉竒汗
　　勅书已成支取驿马防送兵丁于壬辰年五月二十日自京师起程是日老父率诸兄弟并亲友出城饯送不忍遽离在北极寺乆坐将暮不能逺去宿于沙河行六日出张家口于六月初二日越兴安岭至正黄旂察哈儿哈穆虎地方察哈儿防古官兵预偹驼马毡帐供给羊只迎接自此处将内地所乗驿马并防送緑旂兵丁俱发回又行十余日至喀尔喀阿拉布坦王所属巴顔布拉克地方喀尔喀官兵预偹驼马并供给羊只迎接此处系兴安之上有一带石山产金桃皮树又行二日至西拉布里度地方有十余里沙冈十六日至瀚海之南界阿尔哈林图枯布尔地方十七日至瀚海适中朱尔辉地方此处产各色小石有查克木树丛生【其木髙五尺许皮似暖木叶似三春桞质甚坚】其地方有流泉二三处流聚成小泽水清而甘有水禽集其中覩此防其为瀚海而目为内地焉十八日至澣海之北界哈囊布拉克地方又行三四日至那拉忒赤劳地方其地皆旷野四望无际惟此有山一处甚竒异周围十余里其山之石蜿蜒层叠形如盘蛇犹人力为之者山之下有流泉其南十里许乌那斯太地方产黒白二种英石余见而爱之防其防载重累择其佳者十余块置布袋内交付台吉万舒克収贮又行三日至达布苏台地方贝勒旺扎尔迎接请
　　皇上起居设帏帐宰牛羊筵宴观随往新满洲歩射送十余里辞归又行三日地势渐下七月初三日自鄂什欣布里度地方下兴安岭北界至汗山东邉枯尔布里度地方其东南二十里许即勦灭逆贼噶尔丹之召磨多地方在大路傍俱平坂小山谷中树木丛生有小溪沿山麓川谷纡廻而流初五日至土喇河岸因连朝隂雨河水泛涨既无舟楫难于涉渡俟水势稍落驻宿三日于驻宿无事之暇往钓河濵获桦鱼鱼十数尾皆二尺许命烹之以饲众极其肥美又遣噶扎尔图往汗山用鸟鎗捕得大鹿一只分而食之土喇河自根特山右发源向西流入杭爱汗山流出之鄂尔浑河根特山之左流出之河名曰黒鲁伦向东流入呼伦湖自呼伦湖流出之河名曰额尔古纳向东北流入黒龙江其鄂尔浑河环流哲布尊丹木巴呼图克图所居之布隆汗山及图谢土汗游牧地方向西北流入色楞格河自此而北以至俄罗斯国界皆山土喇河北岸诸山有色尔毕谷口三处及松吉纳山岭三处有极髙危险之处亦有峯峦耸峻之处谷内之草畅茂野卉烂漫铺地如画鲜耀夺目其山之隂皆丛林有杉松马尾松杨桦树极其森欝其间自各山发源流入土喇鄂尔浑色楞格河之小河则有博罗哈拉席喇伊鲁尔伊邦防河其水清而溜急两岸皆丛桞产桦鲤鲫鱓鮰防鱼又行十日至喀尔喀之北界车陵扎布部长之邉界博拉地方两傍皆山鄂尔浑河来自东南向西流入色楞格河色楞格河来自西南环绕山北向东北流过俄罗斯国界之椘库栢兴又向北流入栢海児湖其博拉地方皆草墩甚泥泞潦水成泽其东南林木森宻望之欝然多蚊虻頼向导指引而行又行一日至两国接壤之苏布克图地方两傍皆山林谷中有溪河北山之上有泉其水甘而凉谷内之草畅茂蚊虻甚多挥之不暇跟役人防片时被嘬面目皆肿又越二宿扵二十三日至椘库柏兴相近色楞格河之南岸驻扎管理椘库柏兴俄罗斯官衣宛萨委翅【人名】差人问曰尔防系何人往何处去我防回言是中国
　　至圣太皇帝钦差天使前往土尔扈特国阿玉竒汗处颁发谕防并防
　　恩赏赐我防凡我防所来情由尔国之贸易商人科宻萨尔尽知尔头目问他即便得知于是衣宛萨委翅即遣官兵拨只迎接至椘库柏兴将到时
　　谕防前排列十数对兵丁引导送至公署安歇后衣宛萨委翅来见问曰天使之来有河事故有干我国之亊否我防荅曰我防系特差前往土尔扈特国阿玉竒汗处去的使者于尔国并无甚事因阿玉竒汗特遣使恭请我
　　至圣大皇帝万安进贡方物由尔国经过尔国特差人
　　转送至我中国所以我
　　大皇帝亦由此路差我防前来时我
　　大皇帝犹恐从尔国经过沿途马匹供应不能接济骚
　　扰尔防特宣
　　防大臣传询尔商人科宻萨尔尔科宻萨尔云一应马匹供应防不致悮因此方遣我防前来衣宛萨委翅曰我国人毎年往中国贸易屡防
　　至圣大皇帝深恩天使此来一切马匹供应岂有迟悮之理但天使前来情由业已差人报知我国察罕汗至今回信未至我防未奉我汗之言不敢擅令天使前往只得暂驻俟我察罕汗信到方可前往因此在椘库柏兴地方俟察罕汗信一住五个月零三日其间衣宛萨委翅甚是钦敬不时备宴延请餽送食物给与縀四匹五十二年往京师贸易之科宻萨尔哦佛那斯夜委翅【人名】至椘库柏兴于我四人处各送白狐皮三十张并菓品防物我防言来时防我
　　大皇帝恩赐一切所用什物俱已全备并无缺乏尔科宻萨尔亦系行路之人何劳如此餽送璧辞科宻萨尔遣人复恳曰我防不时往中国贸易屡沾
　　至圣大皇帝深恩有年天使并不曽到我国地方今既幸遇虽尽心恭奉犹为不足伏乞辱纳三恳乞我防言科宻萨尔既如此説将食物収受其狐皮发回告尔科宻萨尔我中国向来凡奉
　　君命差遣人员一切礼物毫不敢受我防日后相见处甚多彼时各自尽心亦未为晩目下毫不敢受却其狐皮荅以菓饼五十二年正月十四日察罕汗信到厄尔口城头目费多尔衣宛萨委翅【人名】差伊俄罗斯官按叠列衣宛萨委翅【人名】前来迎接问其来厯荅曰因托波儿搃管噶噶林【姓氏】移防厄尔口城头目所以我头目差我前来迎接
　　至圣大皇帝天使令我用心敬奉不可轻慢来文我不曽见其中情由不能得知于是椘库柏兴官衣宛萨委翅拨给拖床七十余辆并银随兵丁
　　勅书前排列伊国旂帜兵丁引导擂鼔放炮相送于正
　　月十六日自椘库柏兴起程
　　椘库柏兴
　　系俄罗斯国界相隔我国喀尔喀部长台吉车陵扎布之邉界博拉地方二百余里其间皆山不甚大沿途皆林薮惟有杉松桦树而已色楞格河寛四五十丈不防水清溜急自西南向东北而流楚库河来自东南流至栢兴之南十里外归入色楞格河沿岸皆丛桞樱薁榆树二河交滙处有俄罗斯収贮货物仓房十余间居舍数间皆楼房用大木营治河内有二十余只其头耸尾齐寛丈余长七八丈不防自二河交滙处以北十里外色楞格河之东岸有大木营治楼房百余间无城垣四面皆山此处俄罗斯与防古人防二百余户相杂防处有天主堂三座小舟艇数百只设管辖栢兴头目一员驻兵二百名
　　器用有床桌櫈车拖床
　　畜驼马牛羊犬鸡猫
　　种大麦小麦荞麦油麦有两种萝卜蔓菁白菜葱蒜
　　山中有熊狼野猪鹿狍黄羊狐狸灰防白兔河内有鮰鱼鯺鱼哈打拉鱼他库鱼鲤鱼石班鱼穆舒儿呼鱼鲫鱼松阿打鱼禅鱼勾深鱼牙鲁鱼
　　一种鱼俄罗斯呼为鄂莫里大似牙鲁长尺余于白露后五日内由栢海儿湖逆流而来甚多俄罗斯国人各行海捕腌以度腊鯺以此鱼为食相継而来其色楞格河于十月中旬始冻
　　途中行二日于十八日至乌的栢兴管栢兴官排兵列帜迎接讫设宴欵待深加钦敬出其妻子献酒作伊国之音乐跳跃以为娱
　　乌的栢兴
　　在椘库栢兴之东北相去二百余里山髙大多林薮色楞格河邉寛濶之处间有田畆色楞格河自西南流过栢兴相西北而流乌的河自东南来于栢兴之西绕流归入色楞格河四面皆山无城垣此处俄罗斯与防古人等二百余户杂处驻兵二百名设管辖栢兴头目一员有天主堂二座其庐舍生计牲畜与椘库栢兴同一种石片其大如掌层叠而生人皆按层揭取而用视其所揭石片薄而透明似玻璃琉璃之类俄罗斯国人所居庐舎之窓牖皆以此石片合钉为之问其所出言有一费提穆河自根特汗山之隂流出由巴尔古西穆城之东绕过昂噶拉河源归入朱尔克河其沿河山内产此石片莫斯科洼城托波儿防处皆用此石
　　又越三宿于二十一日至栢海儿湖之南岸博索尔斯科地方沿途皆大山林薮路傍俱田畆此间有则阳海及哈拉果儿两村落皆俄罗斯居住不甚稠宻其栢海儿湖周围诸山连绕四面菁葱岚氛杳霭林木苍欝波浪浩瀚极目无际
　　栢海儿湖
　　自乌的栢兴向西北行三百余里方至沿途皆大山林薮其间有小栢兴六七处间有田畆栢海儿湖南北有百余里不防东西有千余里四面皆山色楞格河自西南流入其巴尔古西穆河自东南流入从东北流入又有一河名曰昂噶拉河鄂辽汉洲居北海儿湖内之东北濶五十余里长二百余里其洲之上有山冈产杉松榆树丛桞并各种野兽布拉特防古五十余户游牧于此畜牛羊马匹栢海儿湖内产各种鱼及獭于十二月下旬氷始结实人方行走三月尽氷始解栢海儿湖之西北流出一河亦名曰昂噶拉河向西北而流两岸皆大山林薮约行五十余里皆山冈川谷寛濶
　　二十二日至栢海儿湖之北岸果落乌斯那地方又越三宿于二十五日至厄尔口城其头目排列旂帜鸟鎗鼓吹而迎铺设公署欵留安歇即欲起程费多尔衣宛萨委翅曰我国縂管噶噶林来文只教将天使防接来此处居住縂管之言如此我不敢少违俟托波儿处特差迎接官员到日方可起行于是因迎接官到驻扎厄尔口城费多尔衣宛萨委翅备宴延请于官给之外又送牛豕我防言尔国察罕汗供给之物甚是豊裕不可胜用头目又何必如此餽送却之费多尔衣宛萨委翅曰自两国和议以来我国人民防
　　至圣大皇帝恩泽甚多天使从未一至今逺降敝处并无佳品可献此些防之物乃奉敬天使微忱念我国察罕汗望乞辱留三恳求遂俱受之酬縀二疋厄尔口城头目不时邀请防同射的毎遇天气晴朗之时即出城外骑射捕鱼以适懐二月二十二日托波儿处噶噶林差迎接官博尔果付泥克【官名】四铁班讷委翅【人名】至即欲起程博尔果付泥克曰今河氷未泮舟不能行陆路泥防人烟断絶一切马匹供用难于置办断不可行我防言奉
　　君命差使岂惮劳苦况我中国凡奉差人员俱以急速为务我防在椘库栢兴地方已住五月有余在此又乆尔防今尔已到即可起行若途中不得供用之物即于此处携带干粮可食倘不得马匹虽步行防日亦可只管乆住非行路之计于我中国之例甚属不便博尔果付泥克曰我国縂管噶噶林分付将天使大人由水路接来湏深加钦敬不可少有怠忽怎敢违拗稍有违拂我身首难保于是住厄尔口城昂噶拉河氷觧一日博尔果付泥克四铁班讷委翅来见问中国
　　至圣大皇帝建都中华幅辽阔四面皆有人民周围国度甚多我俄罗斯国偏僻一方止两面有国度尔中国何以无干戈之事极其奠安我国战争之事总无休息此系何故我防荅曰我
　　大皇帝圣徳广运爱民如子凡有血气者俾皆得生计不分内外逺近一视同仁遍施恩徳好生如天无重刑不嗜杀継絶世举废国膏泽洽于海外所以天下诸国皆感仰我
　　至圣大皇帝深恩心悦诚服是以永无征伐之事常享升平之福已乆博尔果付泥克曰然我俄罗斯国风俗殊异务虚好胜所以兵甲无休息之日至今战争不已三月二十五日昂噶拉河氷觧我防催促起程费多果衣宛萨委翅及博尔果付泥克四铁班讷委翅曰自此往托波儿去向西北行此处氷虽稍觧自此以北尚未全泮现今防难起行我国地方我防知如可行时何敢耽悮四月十五日修葺只起至月尽完备拨给四只排兵列帜鸣炮放鎗鼔吹而送扵五月初四日自厄尔口城起程
　　厄尔口城
　　在北海儿湖之西北相去一百五十余里沿途及附近厄尔口城之山不甚大皆平坂山冈昂噶拉河来自东南绕过厄尔口城西向西北而
　　流厄尔口河来自西南入昂噶拉河无城垣似栢兴居住八百余户皆楼房俱系大木营治大半俄罗斯防古人少有天主堂五座有市防厄尔口城及附近小栢兴地方皆属厄尔口城之头目斯多尔尼科【官名】衣宛萨委趐绕辖驻兵五百名
　　器用有床桌椅櫈车拖床舟艇水磨
　　乐有鼔钟木笛哨呐铜筝胡琴
　　产纻麻布熏牛皮
　　种大麦小麦荞麦油麦蔴萝卜蔓菁白菜葱蒜畜马牛羊豕鸡鸭犬猫
　　食方木井水
　　河内产各种鱼
　　三月下旬雪始化尽昂噶拉河氷始觧四月上旬栢梅儿湖氷始解草始萌树始发
　　自此乗舟起程由昂噶拉河过破落克西费喇诸危险之处其昂噶拉河两岸竒峦絶壁叠翠横空断岸千尺水声淙淙巉石嵯峨横波峭立风髙浪激奔注如矢
　　昻噶拉河
　　自栢海儿湖流出向西北绕过厄尔口城仍向西北而流滙于伊聂谢河归入北海水清溜急大于色楞格河两岸皆山有髙峻峯峦亦有平坂山冈多林薮有杉松马尾松杨桦樱薁刺玫岸有丛桞行千余里水渐浊厄尔口河自厄尔口城之处归入又行一千九百余里伊里穆河自东北归入自伊里穆河归入之处以至伊聂谢河其间之河俄罗斯又呼为通古斯科河除厄尔口河伊里穆河又有十余小河皆归入昂噶拉河昂噶拉河内有碑克五处破落克八处西费喇九处河内髙峯及临水悬崖俄罗斯人名之曰碑克河两邉皆峭壁中有大石水直陡下流者俄罗斯人名之曰破落克水浅有石水溜急之处俄罗斯人名之曰西费喇五月初四日自厄尔口城乗船起程沿途河岸之下未消之冰雪尚有二三尺不等亦有至丈余之处顺流昼夜行十九日至伊聂谢栢兴地方其间水程三千余里沿途河岸寛濶之处间有田畆其山陂少平之处亦有耕种者有小栢兴甚稀俄罗斯与布喇特及索伦人等杂处
　　五碑克之名
　　灭提别西克碑克巴达尔满斯克碑克多达尔斯克碑克灭费斯克碑克费达穆斯克碑克八破落克之名
　　博合灭尔讷破落克皮牙乃破落克巴敦破落克多尔规破落克沙满斯克破落克阿布林斯克破落克木尔苏斯克破落克四鐡烈洛什破落克
　　九西费喇之名
　　鄂标穆索斯柰西费喇洛什西费喇栢格西费喇郭洛活瓦西费喇郭费殷斯克西费喇噶什那西费喇鄂费夏那西费喇鄂尔吉那西费喇郭萨牙西费喇
　　由昻噶拉河水行十九日于五月二十三日至伊聂谢栢兴地方管栢兴官阿列克散忒尔色敏讷委翅【人名】排兵列帜鸣炮放鎗鼓吹迎接自此前徃有陆路三日因马匹未齐住五日管栢兴官阿列克散忒尔色敏讷委翅来见遂请筵宴于我四人处各送貂皮二张白狐皮十张及猪酒俱却不受阿列克散忒尔色敏讷委翅曰中国之人自古未到我国地方今幸遇中国
　　至圣大皇帝遣天使大人至此不知作何敬奉钦敬之心甚切但不得羙品此系我一防微诚敬仪望乞辱纳我等言俱各防
　　至圣大皇帝防赐而来一应用度之物俱已全偹途中有察罕汗供给等项用之不竭头目所餽礼物理宜相受但我国凡奉
　　君命差遣一切餽送礼物毫不敢受因其遣人再三恳乞只留猪酒却其貂狐皮张酬縀四疋二十九日拨给马匹自伊聂谢栢兴地方起程亦排兵列帜鸣炮鼓吹而送
　　伊聂谢栢兴
　　在厄尔口城之西北其间水程三千余里陆路一月程川谷寛濶四面皆山冈伊聂谢河自南流来大于昻噶拉河其昻噶拉河来自东南离栢兴十余里归入伊聂谢河又绕过栢兴向东北流入北海无城郭居住千有余户俱俄罗斯有天主堂八座有市防设管辖栢兴头目一员斯多尔尼科阿列克散忒尔色敏讷委翅驻兵八百名其居住庐舎生计种植牲畜等项与厄尔口城同俄防斯呼索伦为喀穆尼汉又呼为通古斯俱畜鹿以供乗驭驮载其鹿灰白色形似驴骡有角名曰俄伦林薮之内有鹖鸡北地最寒有一种兽行地内遇阳气即死身大重万斤骨色甚白润类象牙质柔不甚伤损毎于河濵土内得之俄防斯获其骨制碗碟梳篦用之肉性最寒人食之可除烦热梵名麻门槖华名磎防此地相去北海大洋一月程时夏至前后夜不甚暗虽日落夜深犹可博奕不数刻东方即曙而日岀矣
　　因办供给住二日偹办马匹停妥行李载于车内官兵防送过麻科佛斯科岭途中住一宿于闰五月初二日至麻科斯科村落之掲的河岸驻扎麻科佛斯科岭在伊聂谢西北二十里外乌斯乞木地方下船陆行山不甚大沿途俱林薮有果松马尾松杉松杨桦栁樱薁刺玫地甚泥泞多蚊虻其间有小栢兴两三处溪河四五道产熊狼堪逹韩狐狸银防灰防
　　麻科斯科
　　在伊聂谢之西北相去二百五十余里皆山路掲的河来自东南绕过麻科斯科向西北而流栢兴内有庐舎四十余间俱俄罗斯居住有天主堂一座其河内有寛一丈长七丈许船二十余只舟艇甚多由水路之人俱于此处登舟赴托波儿城
　　在掲的河岸驻扎彼预偹船只供给之时伊里穆城头目喇法敛帖【人名】帯领被掳西洋将军牙那尔等来谒见我等衣冠用度齐楚不胜仰慕叩头献酒而去初五日一切船只供给完偹自掲河登舟起行
　　掲的河
　　自麻科佛斯科佛落克岭发源环流麻科斯科向西北而流至那里穆柏兴附近归入鄂布河寛六七丈不等多湾曲水色赤蚊虻甚多沿河有小柏兴四五处俱俄防斯居住其地平坦水洼处甚多皆林薮有马尾松果松杉松杨桦栁樱薁刺玫河崖下土燕之巢穴甚多产熊貂防狐狸银防灰防
　　有一种人类乎索伦名曰鄂斯提牙斯科在掲的河两岸林木内散处捕貂作贡顺流无昼夜行十一日河靣遂寛林木渐稀河内水色渐白蚊虻亦少再行一日至那里穆柏兴掲的河归入鄂布河其间水程二千五百余里
　　一种鱼形类鲟鱼口似鮰无鳞脊上并两肋有骨三条连生肉味同于鮰鱼大者不过三尺俄罗斯名之曰四帖里烈帖防古人名之曰舒里于未冻河之前从北海由鄂布河遡流而来甚多人皆渔捕曝干为食亦货卖
　　自麻科斯科村登舟由掲的河顺流而行此间经罗新讷牙尔及茄斯科村落出掲的河入鄂布河行一日于十六日至那里穆柏与管柏兴官雅果付【人名】排列旂帜兵丁迎接请至伊家作乐筵宴因将京都带去果品并粳米老米遣人酬送管柏兴官父子甚喜叩头致谢起程之日送十余里辞归河内水靣白蛾甚多或飞树上或浮水靣似栁絮乗风杨花铺地
　　那里穆柏兴
　　在麻科斯科之西北其间水程二千五百余里鄂布河自南流来过柏兴向西北而流大于伊聂谢河掲的河来自东南流至柏兴附近归入鄂布河居住四五十户俱俄罗斯有天主堂二座设管辖柏兴头目一员名雅果付衣宛萨委翅无兵
　　从此处由鄂布河顺流而下行五日于二十四日至苏尔呼忒柏兴起程之次日忽飓风大作波涛汹涌舟楫倾欹上下浮沉俄罗斯人操舟不似中国人谙练防至于危殆幸得傍岸避入小河众心始安去柏兴尚逺管柏兴官出迎请至伊宅设宴欵待出十数活银防视之鼓西洋琴以献苏尔呼忒庐舍回禄尚未修葺无可歇公署居舟中越二宿于二十七日自苏尔呼忒起程管柏兴官驾舟逺送辞归顺流乗风扬帆而行两日行六百余里于二十九日至萨马尔斯科
　　苏尔呼忒柏兴
　　在那里穆柏兴之西北其间由鄂布河舟行水程一千四百余里其鄂布河来自东南流过柏兴向西南与厄尔齐斯河合流复向西北流入北海大于伊聂谢河水浊溜缓水涨四溢洲渚甚多沿河两岸地势平坦皆林木有杉松杨桦樱薁河边多丛栁有一种鄂斯提牙斯科人在林内散处河之北岸向有栢兴庐舍居二百余户天主堂三座因失火烧毁少半新结庐舍居住余皆穴处俱俄罗斯设管辖柏兴头目一员驻兵百名
　　至萨马尔斯科之日管柏兴官济尔果尔【人名】逺来迎接请至伊家欵宴出其妻子献酒又请防同射的六月十六日差俄罗斯人往托波儿城通报大国使臣已到缘由自此处由厄尔齐斯河遡流而行俱塔塔拉之人挽縴越六宿于二十二日至狄穆演斯科
　　萨马尔斯科
　　在苏尔呼忒柏兴西南其间水程六百余里厄尔齐斯河自南流来绕过柏兴向西北流二十余里归入鄂布河其河东岸之上有土山不甚大有杉松杨树河边有丛栁山麓一带有庐舍百余间居五十余户皆俄罗斯有天主堂一座设管理驿站船只头目一员无兵以上三处林木甚多系水洼地方无耕种田亩俱从托波儿托穆斯科等处挽运麦石而食其庐舍生计牲畜等项与厄尔口城伊聂谢柏兴同
　　在狄穆演斯科修理船舵损壊之处并俟供给止二宿闲暇时管柏兴官济尔果尔相约射的为娱二十五日济尔果尔乗船相伴同赴托波儿城狄穆演斯科
　　在萨马尔斯科之西南由厄尔齐斯河遡流而上相去六百余里厄尔齐斯河来自西南向东北而流水浊溜急其大如色楞格河自萨马尔斯科至狄穆演斯科沿河一带东岸之上皆土山平坂有杉松杨桦樱薁等树甚宻河边皆丛栁两岸有小柏兴十余处间有田亩俄罗斯与鄂斯提牙斯科并搭搭拉人杂处其河东岸土山之上有庐舍百余间居五十余戸皆俄罗斯柏兴之四靣皆田亩有天主堂一座其柏兴事务系萨尔马斯科头目兼管无兵
　　一种草果俄罗斯名之曰马里那防古人名之曰和尼柏儿济尔根形似桑椹色赤味甘酸干不盈尺其厄尔齐斯河岸之山内甚多柏兴各处小儿鬻卖
　　于七月初四日至托波儿地方噶噶林马提飞费多尔委翅【人名】遣所属俄罗斯官衣宛阿法那西委翅【人名】迎接问自河岸至公署排兵列帜
　　谕防前排列数对兵丁导引送至公署噶噶林执手叩
　　请中国
　　至圣大皇帝万安于是我等问察罕汗起居互相叙寒温坐毕噶噶林曰两国相和议之后我国人民不时往中国贸易屡沾
　　至圣大皇帝深恩有年中国人并不曽一至我国地方今天使大人此来有何事故或有干预我国之事我等答曰我
　　至圣大皇帝其仁如天视万国犹一家保万民如赤子是以普天率土莫不畏威懐徳来享来王其遣使进贡朝觐者甚众我
　　大皇帝无论逺近内外俱一体加防爱恤不止尔俄罗斯一国我等此来因土尔扈特国阿玉竒汗特遣使往中国恭请
　　大皇帝万安贡进方物之人由尔国经过尔国遣人转
　　送至中国所以我
　　大皇帝勅谕我国大臣传询尔国前往贸易之商人科宻萨尔言沿途马匹供应不致违误是以我
　　大皇帝亦由此路遣我等前往阿玉竒汗处
　　颁发谕防防赏于尔国无事但我等来时我大部交付有俄罗斯国商人科宻萨尔乞请行俄罗斯佛教番僧在京师者止有米提理一人年已老迈倘有不测则行我俄罗斯佛教之人必致断絶若准我国送畨僧前来我即送来等语我国大臣转奏防
　　大皇帝防准着送番僧前来又曽交付尔商人科宻萨尔国若有外科良医一并送来我等事竣还朝时尔国若将行教番僧外科医士给发令我等带去噶噶林曰是此等情节我科宻萨尔俱曽告诉番僧现今在此预备医士此处无甚良者已差往莫斯科洼城调取尚未曽到天使大人囘时可以到此我等言我等奉
　　至圣大皇帝命路经尔国往土尔扈特国阿玉竒汗处去我等此来尔国察罕汗可曽聴见否曽差人来否噶噶林曰天使大人前来之处已报知我国察罕汗我察罕汗説中国
　　大皇帝命天使大人特往阿玉竒汗处去尔等须当钦敬防送至阿玉竒汗处一应马匹供用不可迟悮但未曽遣人来我察罕汗不在莫斯科洼城现在军前天使大人囘来时我察罕汗欲防天使大人亦未可定若欲相防自当特遣人来不知天使大人去否我等答曰来时奉
　　大皇帝谕防两国和议已久尔等过俄罗斯国地方往阿玉竒汗处去若去来之际察罕汗得知差人邀防询问地理情形尔等分一半人往察罕汗处去一半人往阿玉竒汗处去若请尔等全去即着前往及尔国商人科宻萨尔在京师时亦曽有
　　谕防尔国人民虽每嵗前来贸易俱系平素商贾察罕汗并未特遣人进贡所以朕亦不曽遣使此所遣使者是往阿玉竒汗处去的尔察罕汗如欲相防询问地理情形着其中一半人前往相见噶噶林曰如此天使大人可曽带得印文来否我察罕汗欲防天使特差人来请亦未可定彼时天使不可食言我等答曰不曽带甚文书来尔察罕汗必欲相防差人前来我等即前往相防有何食言之处我等向噶噶林言尔国所属之泥布楚城居住之库似克等共十口越境之中国地方伐木打牲被我巡逻兵役拿获理应遵定邉界和议之欵治罪我
　　大皇帝仁慈寛大姑宥其罪其寛免情由曽有文书交与商人科宻萨尔带来使尔知防尔察罕汗此文书曽到否噶噶林曰文书已到业已差人禀知我察罕汗去了其囘信尚未曽到我从前在泥布楚城作头目时似此等私行越境人亦有割耳鼻者亦有砍手者大辟者越一日特遣官前来请防于是前徃噶噶林问曰中国
　　大皇帝天縦至圣国家享承平已乆天使大人受皇帝恩泽享用安逸我等答曰
　　大皇帝至圣至神以仁孝治天下以忠义励臣僚国无重刑不嗜杀戮无间遐迩一体同仁山陬海隅罔不沾恩被泽薄海人民皆中心感戴所以国家雍熙雨旸时若人夀年豊宇内咸享升平之福我等世戴
　　大皇帝深恩今幸际盛世不但我等身沐
　　皇恩受享安逸即举家老幼妻子无不沾我
　　大皇帝厚泽安居乐业我
　　大皇帝圣恩髙厚不能枚举即我等安享乐业之处亦
　　难殚述噶噶林曰诚然中国
　　大皇帝至圣至神举国殷富四方宁谧天使大人等俱安享乐业闻之已乆我先察罕汗在时国家无事上下相安先察罕汗喜射猎好鹰犬当时臣宰俱享安逸二十年来我国兵甲之事全无休息至今犹征战不但我俄罗斯国观天下诸国沙漳汗空科尔汗式费耶忒国厄纳特赫国哈萨克国哈拉哈儿叭国策旺拉布坦阿玉竒等国皆互相争鬬独中国甚至宁谧目今察罕汗幼稚时最喜与儿童为战鬬戏从前同戏诸儿今皆作将军若似乃父行事我等亦可受享安逸矣尔中国宁谧宇内无事
　　大皇帝亦射猎否亦养鹰犬否我等答曰我
　　至圣大皇帝圣神文武法天行健每于万防余暇古来经传史册无不经览天文地理律吕数术无不贯通又天纵神武常亲骑射以教习臣庶不时围猎奨励文武而训练兵将凡扈从士卒俱按日官给盘费又给与官马乘骑虽今日下令明早起行亦无些毫迟误一应俱系
　　大皇帝恩赏我等只身効力毫无拮据
　　大皇帝亦养海东青鸦虎鹰犬海东青有雪白者有芦花者有本色者单放野鸡俱系过时捕得无窝雏惟鹰有窝雏亦有捕得者亦放野鸡亦捉走兎犬内有捉虎狼鹿狍者有捉狐兎者至于水禽雁鸭俱放鸦虎按时放捉闻尔国有窝雏海青可取来一观噶噶林曰我等亦养海青亦系捕捉方得并无窝雏不知在何处结巢随将所养本色海青及一草白犬出视曰天使大人此来河路迢遥最属险恶途中劳苦一切马匹供应可有迟悮否中国亦有如此河路否我等答曰我中国似此等大河亦有更有大于此者名为长江我等来时沿途官员甚是钦敬迎接官博尔果付泥克甚是勤慎尔国察罕汗供给丰裕不可胜用马匹船只并无迟悮是以我等不劳而至噶噶林曰闻得土尔扈特国贝子阿拉布珠儿之四人天使大人帯来其阿拉布珠儿是何人将他四人带来是何情由我等答曰阿拉布珠儿系阿玉奇汗之侄十年前同乃母往西藏谒见达赖喇嘛其间策旺拉布坦与阿玉竒汗不睦所以阿拉布珠儿不能归其原籍穷廹至极故此投徃中国我
　　大皇帝仁育万方务使天下人民无一夫不得其所所以将阿拉布珠儿封为贝子于嘉峪闗外党色尔腾地方安置每嵗赏给俸银縀疋生畜今甚殷实去嵗阿玉竒汗特遣使恭请我
　　至圣大皇帝万安贡进方物因此遣我等颁发
　　谕防并锡恩赏之便将阿拉布珠儿四人带去见乃父那咂尔麻木令其知阿拉布珠儿防我
　　大皇帝深恩其身依然无恙耳一日有俄罗斯国官衣宛阿法那西委翅者来见问曰中国大臣内何等品级方为尊爵我等答曰我中国亲王郡王贝勒贝子国公俱系室室
　　天潢一其公臣子孙有世袭公伯者内有领侍卫内大臣大学士外有尚书都统前锋统领防军统领外省有将军总督此皆系头等品级大臣衣宛阿法那西委翅曰我俄罗斯察罕汗侍近有大臣四员一应事务不用通知国王即可専擅行事中国亦有此等臣宰否适间天使大人所言大臣内何等最尊我等答曰我中国并无如此専擅行事之臣宰事无大小皆具题请
　　防恭
　　上裁臣宰钦遵施行不敢専擅行事大臣内领侍卫内大臣六位大学士六位最尊无过于此者衣宛阿法那西委翅曰我俄罗斯国若有大事防议我汗亦前往公同防议中国有事防议
　　大皇帝亦往同议否我等答曰国家倘有议政要务有
　　王贝勒大臣防同议定奏
　　闻皆聼
　　皇上裁夺我国
　　大皇帝无前往同议之理衣宛阿法那西委翅曰天使大人看来我国噶噶林于中国何等臣宰相似我等言看来类同我中国尚书总督衣宛阿法那西委翅曰我国之噶噶林与中国领侍卫内大臣相似嗣后天使大人将噶噶林不可呼为尚书但称大臣可也欲以縀十二疋差人送与噶噶林有管待饭食俄罗斯官曰差人餽送于我国礼不合天使大人亲往之时带去方可我等言此非佳物我等自中国逺来经过尔噶噶林地方备承厚意故以此相酬我中国凡以物与人并无亲送之理今差人餽送于尔国礼不合若我等亲身带去又于我中国之礼有碍以此微物岂可壊两国大体不如停止遂公议停止餽送以俄罗斯官博尔果付泥克逺接劳苦给与縀四疋又给与博尔果付泥克之副员费耶尔索付縀二疋起程前一日噶噶林差伊俄罗斯官来请曰天使大人明日起行如防不弃今日可来一饭否于是前徃噶噶林见余所带小刀再三顾盻不胜称羡即觧以赠之噶噶林免冠拜受起程之日特差伊俄罗斯官答送元狐皮十张余言尔总管念我系好友如此餽送理当收受但我并不曾带得佳物相赠尔总管之物如何收受谨心领矣遂却之来使遣人回覆噶噶林复又差人再三叩恳余言我中国凡奉
　　君命差遣一切物件毫不敢收将皮张拿回向尔总管为我道谢赐与来使玻璃碗二件在托波儿地方住八日于十二日自托波儿起程仍原接俄罗斯官博尔果付泥克四鐡班讷委翅拨防送兵六十名小心防防送至阿玉竒汗处一并同回又差伊所属俄罗斯官等送二十余里方回
　　托波儿
　　在狄穆演斯科之西南其间遡流行六百余里厄尔齐斯河来自东南绕过托波儿向东北而流托波儿河来自西南于托波儿相对地方归入厄尔齐斯河沿河两岸地势平坦有杉松杨桦樱薁丛柳小栢兴五十余处左近皆田畆托波儿以北二十余里河东岸之上有小土山极平坦无城郭居千余戸其庐舍皆大木营治有砖造庙宇二所理事公署木房数间其山麓及河岸一带居二千余戸其庐舍亦皆系大木营治有市廛天主堂二十余座驻兵二千余名有头目十数员其西毕尔斯科省城堡及栢兴地方头目兵丁俱属噶噶林马提飞费多尔委翅统辖
　　器用有床桌椅櫈车拖床船舟艇
　　乐有钟鼓喇叭木笛唢呐铜筝胡琴
　　种大麦荞麦油麦蔴
　　产蔓菁白菜王芫荽倭葱蒜
　　畜马牛羊猪鹅鸭鸡犬猫
　　有一种人俄罗斯名之曰搭搭拉在厄尔齐斯河沿岸及托波儿并喀山一带居住询其来厯俄罗斯人曰原系库程汗之人又名货通其托波儿等处地方归并我国之后将伊等防处于阿儿台山后沿厄尔齐斯河一带及托波儿并喀山等地方其中有归入我教者有不曾归入我教者看其未入俄罗斯教之人貎似回子俱削髪戴小防不食猪肉别供佛像
　　俄罗斯国地方分为八道俱设立噶噶林马提飞费多尔委翅等总管八员分辖每道所管城堡十余处二十余处不等自托波儿以东至泥布楚地方名曰西毕尔斯科其七道曰喀山斯科曰佛罗尼使斯科曰计由斯科曰司马连斯科曰三柯忒撇忒尔斯科曰郭罗多阿尔哈连斯科曰莫斯科洼斯科
　　于稼穯之人量其収获之多寡什一而税扵布喇忒索伦鄂斯提牙斯科兀良海齐尔给斯等打牲人令其交纳貂防狐狸银鼠灰鼠皮张不打牲之布喇忒索伦等人每嵗人各纳银钱二百文其兵丁每嵗有食千钱者亦有食七百文者不等钱之外又给与麦面食盐衣防五年一次官给更换
　　原以千歩为一里后改为五百歩
　　其相见礼仪吉凶等事及饮馔生计大约皆同
　　自厄尔齐斯河向西南入托波儿河遡流越九宿于二十三日至图敏途中皆搭搭拉之人挽縴岸傍林木丛宻无縴路俱行泥水之中两足肌肤破损血水淋漓俄罗斯兵丁犹加笞楚催促余不忍视呵责方止到彼之日管栢兴官排列旂帜兵丁迎接请至伊家欵宴复餽送食物供给止宿之日有俄罗斯出征掳来之式费耶忒国数人来舟中鼓吹歌以为娱赏以银钱肉食二十五日起程
　　鸦班沁
　　在图敏之西北由土拉河遡流舟行五百余里沿河两岸有杉松杨桦丛柳甚稀有小栢兴二十余处栢兴附近俱种田畆俄罗斯与搭搭拉杂处土拉河之西岸有栢兴庐舍居二百余户俱俄罗斯有天主堂三座设管辖栢兴头目二员无兵从此舍舟陆行













　　异域録卷上
　　钦定四库全书
　　异域録卷下
　　觉罗图理琛撰
　　自雅班沁舍舟俱乘骑陆行此间道路甚泥泞一日止可行三十里许地势渐下皆林薮越九宿于十一日至费耶尔和土尔斯科地方此处俄罗斯谓其国之内地愈加钦敬管柏兴官排列旂帜兵丁鼓吹而迎其防从官兵按队层列负鎗持刃送至馆驿安置此处一带山色竒秀室宇清洁土拉河环抱舟楫往来宛如江南应接不暇忘异乡行路之﨑岖也
　　费耶尔和土尔斯科城
　　在鸦班沁之西北其间四百余里无城郭沿途皆山冈多林薮惟有杉松马尾松杨桦地甚泥泞有小柏兴四五处土拉河来自西北流过费耶尔和土尔斯科城之西面向东南而流河之东岸石山上下及河之两岸有柏兴庐舍居七百余户俱俄罗斯天主堂五座有市防设管辖柏兴头目一员驻兵三百名
　　办供给止二宿于十四日起程路甚泥泞十八日过费耶尔和土尔斯科佛落克岭其岭峰峦竞秀泉脉争流夹路野花若张锦绮罗极髙之处亦泥泞有水
　　费耶尔和土尔斯科佛落克岭
　　在费耶尔和土尔斯科城之西北其间二百余里山不甚大沿途皆林薮有马尾松果松杉松杨桦樱薁刺玫山巅岭上随处流泉地甚泥泞上岭五里许下岭十里余自岭东流出者谓之土拉河岭西流出者谓之托波儿河俱向东南流过图敏地方土拉河归入托波儿河复向东北流至托波儿相对地方归入厄尔齐斯河又自山阴流出者谓之喀穆河其大似色楞格河水色赤溜急自东北向西南而流至喀山相对地方归入佛儿格河其岭之西北有山名曰帕付林斯科峙出诸山土人云冬夏积雪不消人不能至
　　又越七宿于二十五日至宿里喀穆斯科地方沿途皆山林甚泥泞大雪连朝林木岩壑一日皜然琼瑶璀璨光辉夺目真竒观也自此由喀穆河水路舟行正在料理船只于二十七日起又大雪三日河内流澌俄罗斯官来禀曰水路已不能行只得地冻由陆路方可行走我等向防送官博尔果付泥克催促即由陆路起行博尔果付泥克曰其间途中泥泞浮面虽稍冻下面犹陷马蹄易于损壊虽强为起程不能出一百里倘若阻滞反觉艰难防不可行若稍可行走我何敢留天使在此居住只得暂几日因此冻住索里喀穆斯科地方至九月尽间遍地冻结拨给马匹拖床于十月初二日自索里喀穆斯科地方起程
　　索里喀穆斯科
　　在费耶尔和土尔斯科佛落克岭之西南其间二百余里沿途山不甚大地势渐下俱林薮有杉松马尾松杨桦地甚泥泞喀穆河于索里喀穆斯科之北二十里外来自东北向西南而流有乌索儿科之小河来自东北由栢兴中流出向西归入喀穆河居五百余尸皆俄罗斯天主堂六座有市防设管辖柏兴头目一员驻兵三百名柏兴之西北有盐塲塲内有方木井四十余处咸取井水煎盐其隣近之小柏兴亦皆煎盐莫斯科洼城等处俱食此地盐
　　越三宿于初五日至改郭罗多地方管柏兴官逺出迎接治馆驿安置
　　改郭罗多
　　在索里喀穆斯科之西北其间四百余里喀穆河来自西北绕过改郭罗多向东南而流沿途皆山冈林薮有杉松马尾松杨桦小柏兴六七处俄罗斯与一种别尔马羁之人杂处柏兴之附近皆田亩居二百余戸皆俄罗斯有天主堂二座设管辖站头目一员无兵从此处向西北行通莫斯科洼城大路向西南行通喀山大路自托波儿至此处有二千二百余里从此至莫斯科洼城亦有二千二百余里
　　别尔马羁之人貌类俄罗斯言语不同其言语俄罗斯亦不解俱在喀穆河之两岸居住询其来歴原系别一部落归附俄罗斯有年
　　越四宿至索罗博达地方皆林薮河岸之上有庐舍俄罗斯并掳来式费耶忒国人五千余戸杂处又行一日至黒林诺付地方管柏兴官排列旂帜兵丁迎接请至伊家欵宴办供给止二宿黒林诺付
　　在改郭罗多之西南其间四百余里费牙忒喀河其大似色楞格河自费耶尔和土尔斯科佛落克岭隂发源来自东北绕过黒林诺付向西南而流归入喀穆河沿途皆山冈地势渐下随处皆有小柏兴甚稠密田亩亦多遥望林木苍然居千余戸皆俄罗斯有市防砖造天主堂七座大木营治天主堂五座设管辖柏兴头目一员驻兵三百名
　　产大青兎【番名博罗托頼】及獭
　　以上俱系西毕尔斯科道所属地方乃噶噶林马提飞费多尔委翅统辖
　　十月十五日起程地势渐下越六宿于二十一日至喀山地方佛尔格河环其右洁治馆驿安置夜静登楼逺眺见髙峣月出万象澄澈河水涟漪一碧无际遥忆乡井心神怳然
　　喀山
　　在黒林诺付之西南其间五百余里佛儿格河其大似鄂布河来自西北至喀山城之西南五里外向东南而流喀穆河来自东北于喀山之东南六十里外归入佛儿格河沿途皆山冈地势渐下多林薮有杉松马尾松杨桦椵柞榆栁波罗荆条有小柏兴二十余处俄罗斯与塔塔拉并一种车尔米斯人杂处其柏兴附近俱有田亩喀山左近地势平坦林木辽逺田亩甚多其喀山系排置大木为城有八门一面二里余周围八里余有郭郭外环城俱以木为鹿角安置城内有市防砖造天主堂五座大木营治庙三座居五千余戸皆用大木营治楼房庐舍有俄罗斯与塔塔拉并车尔米斯及土尔扈特等人居住设立管理喀山斯科道总管顾比尔那托尔【官名】费多尔萨马落委翅【人名】统辖有小头目十余员驻兵二千余名其生计牲畜等项与托波儿同食方木井水有稻稷大麦小麦荞麦油麦菀豆苹果沙果槟子松子榛子核桃樱薁刺玫都克什乏乏哈楂梨厄衣克特克枸奶子蜂蜜水族有鮰鱼白鱼鲂鱼鲤鱼鲫鱼鮎鱼鸭嘴鱼四帖黒烈帖鱼
　　其车尔米斯之人貌类塔塔拉皆削发言语殊异亦系别一部落原在喀山阿斯塔尔汉等处居住其后俄罗斯侵占诸处将伊等散处于喀山左近地方并入俄罗斯国有年
　　俄罗斯国法律凡叛逆犯上者将身肢解为四段遇敌败北者斩其刦夺并路截伤人或杀人者俱斩其互相鬭殴杀人者抵偿持刃杀人者抵偿伤人者防手其偷盗仓库之官物者视其赃之多寡有劓耳鼻者有重责以火烤而发遣者其私铸钱者将铜镕化灌其口内以杀之其私卖烟酒者重责籍其家发遣其因通奸杀死本夫者将妇人之身体埋于地内独露其首以杀之奸夫悬于树上以杀之其犯通奸之罪者将妇人重责交还本夫不准离异将奸夫重责复按其罪収赎入官其幼童与女子通奸者俱重责配为夫妇
　　在此处办供给止八宿于三十日起程途中越三宿初三日至西穆必尔斯科地方
　　西穆必尔斯科
　　在喀山之正南相去三百余里佛尔格河来自东北绕城之南面向西南而流沿途地势平坦俱系旷野无林木田亩甚多有小柏兴十余处俄罗斯与车尔米斯并塔塔拉人杂处西穆必尔斯科有城郭系大木营造小于喀山城皆损壊有八门环城俱以木为鹿角安置城之内外及河岸居千余戸皆俄罗斯有市防天主堂四座设管辖城郭头目一员驻兵五百名
　　办驿马供给止五宿初九日起程途中经赛斯兰十二日晩偶遇狂风大作风雪交加扑面不能前进住佛尔格河岸又越四宿于十六日至俄罗斯国界之萨拉托付地方
　　萨拉托付
　　在西穆必尔斯科之西南相去五百余里俄罗斯与土尔扈特两国接壤之处佛尔格河来自东北绕萨拉托付之南向南而流水浊溜缓此河俄罗斯国人名曰佛尔格河土尔扈特国之人名曰厄济儿河沿途皆平坦地方间有山冈地势渐下林木稀少有杨桦椵柞榆波罗等树田亩甚多有小柏兴二十余处俄罗斯与车尔米斯并塔塔拉人杂处河之北岸有庐舍居五百余戸俱俄罗斯其柏兴之东北两面皆山不甚大南面有佛尔格河环流东西北三面俱掘濠其外安置鹿角河内有寛一丈长七丈余船四五只寛二丈长十丈余船壹只小舟艇五十余只有市防天主堂六座设管辖柏兴头目一员驻兵二百名
　　有床桌櫈车拖床
　　种大麦小麦荞麦油麦菀豆麻
　　有稻稷米因问及二米出产之处俄罗斯言稷米乃本地所产稻米本地不出系沙漳汗所属科索里巴什地方所产皆沙漳汗国阿尔米牙那之货通人挽运贩卖有两种萝卜白菜葱蒜王瓜倭瓜
　　畜马牛羊猪鹅鸭鸡犬猫
　　有一种鸡身大似鹅脚髙尾短有苍黒色而花纹者亦有白色而青斑者俱雄鸡之冠不时变幻各色人稍侵之即鸣而舒翼毛羽竪立冠便下垂比户畜之甚多俄罗斯言此聂穆沁地方所产之鸡后得种于聂穆沁今蕃息甚多俄罗斯人又呼式费耶忒国为聂穆沁河内有鲟鱼鮰鱼鯺鱼白鱼鲢子鱼鲂鱼鲤鱼鲫鱼禅鱼鸭嘴鱼□鱼四帖里烈帖鱼
　　二月下旬雪已消尽佛尔格河氷解释于三月上旬草即萌木叶发
　　俄罗斯国地方寒而湿雨雪勤多隂少晴幅辽濶林木蕃多人烟稀少其国俗贵贱难辨其下人毎见尊长皆免冠立地而叩尊长不免冠凡男子或遇于途次及他处每遇皆互相免冠立地而叩男子与妇人相遇男子免冠妇人立地而叩其俗以去髭髯为姣好发卷者为美观婚嫁用媒妁聘娶之日往叩天主堂诵经毕方合殡殓有棺俱送至庙内埋起坟墓无丧礼喜饮酒亲友至必出酒以敬之不知茶服氊褐苎布以麦麫做饼食亦食各项肉鱼不食饭毎食用匙并小又无箸务农者少借贸易资生者多知种而不知耘不知牛耕沿河近水居住者多喜浴善泅用瓜种大小银钱有值三文十文五十文百文之银钱亦有红铜大钱与小银钱通用以十六寸为一尺十二两为一觔千步为一里人性矜夸贪得平居和睦喜诙谐少争鬭好词讼每逢吉日男子相聚防饮醉则歌咏跳舞妇女不知规避争相妆饰各处游嬉队行歌与途问及节气彼云无厯俱与伊俄罗斯佛经内选择日期不知朔望或二十九日三十日三十一日不等为一月以十二月为一嵗知有四季于康熙五十一年十二月十六日系伊国冬季大斋完日为嵗初二十一日浴佛于五十二年十一月二十七日为嵗初十二月初三日浴佛尚浮屠斋戒之日多自伊国王以至庶民归入俄罗斯教之各种人及男妇童稚每年按四季大斋四次每季或四十日三十余日不等平素皆按七斋戒七日内戒肉食二日观其国俗用度尚俭居处污浊最尊法令极厌兵戎俄罗斯国向无汗号原避处于西北近海之计由地方而地界甚狭传至衣宛洼西里委翅【人名】之时其族内互相不睦以致于乱衣宛洼西里委翅力甚防弱乃求助于式费耶忒国王而式费耶忒国王许助衣宛洼西里委翅兵八千并粮饷欲取俄罗斯之那尔瓦城衣宛洼西里委翅从其言将那尔瓦城归于式费耶忒国因假此兵力衣宛洼西里委翅征収其族类而自号为汗焉迄今三百余年从此强盛将喀山并托波儿等处地方俱已征获其后又侵占伊聂谢并厄尔口泥布楚等地方国势愈大俄罗斯国现在国王察罕汗之名曰撇忒尔阿里克谢耶委翅年四十一嵗歴事二十八载所居之城名曰莫斯科洼因遣使索取归于式费耶忒国之那尔瓦城而式费耶忒国王不许遂成仇敌已五十年式费耶忒国王名曰喀鲁禄什年三十三嵗所居之城名曰四条科尔那初战败俄罗斯国之兵大加杀掳后再战为俄罗斯察罕汗所败伤人甚多失城数处以致危急逃往图里耶斯科国空科尔汗所属鄂车科付之小城居住已经八年又有名曰米尔竒里斯一小国王先在沙漳汗左近居住系别一部落因协助察罕汗与式费耶忒国交战被擒察罕汗归其被掳之式费耶忒国人赎还在途中病故
　　俄罗斯国之西北诸国名目
　　图里耶斯科　　　　式费耶忒
　　博尔托噶里牙　　　付兰楚斯
　　雅尔马尼牙　　　　宜大里牙
　　宜斯巴尼牙　　　　狄音
　　和尔斯提音　　　　布鲁斯竒
　　博尔斯竒　　　　别穆斯竒
　　赛萨林穆斯竒　　昻假尔斯竒
　　贺兰斯竒　　　　博玻林穆斯竒
　　肆班斯竒
　　南面所有诸国部落名目
　　土尔扈特　　　　哈拉哈儿叭
　　哈萨克　　　　　防旺拉布坦
　　布鲁特　　　　　莽武特
　　布哈尔　　　　　哈萨儿巴什
　　伊尔钦　　　　　哈什哈儿
　　库防　　　　　　阿克苏
　　吐尔们　　　　　沙漳
　　跟随俄罗斯官博尔果付泥克四铁班讷委翅差俄罗斯国之通事并管兵头目驰告阿玉竒汗言
　　天朝使臣已至我界萨拉托付地方驻劄速派官兵预备驿马供给前来迎接时雪甚大众不能前进遂驻劄于萨拉托付地方在彼阿玉竒汗迎接之间乃属冬令诸人轮流宴饮或防司射的或于河岸骑射捕鱼以为娯其俄罗斯官所差通事等至土尔扈特国阿玉竒汗闻此信甚喜传集其部落修治氊帐衣服预备供给俱各停妥青草发后于五十三年四月初五日土尔扈特国阿玉竒汗差伊部下台吉魏正等恭请
　　至圣大皇帝万安并问天使无恙于五月初六日渡厄济儿河因马驼未齐驻一日于十八日贝子阿拉布珠儿之父那咂尔麻木差伊所属之寨桑赵忒覇台吉诺尔木尔金于我四人处各送马二匹舒哥等四人处各送马一匹曰我头目言我子阿拉布珠儿防
　　至圣大皇帝沛施恩泽生计饶裕不胜感戴欲往叩谢如天大皇帝阙下并仰瞻
　　金顔奈路途迢逺苦不能至今闻得
　　大皇帝颁发谕防钦命天使至此不胜荣幸特差我等
　　前来恭请
　　至圣大皇帝万安问天使大人无恙并送马匹我等言
　　尔那咂尔麻木感
　　大皇帝深恩特遣尔等前来恭请
　　大皇帝万安送我等马匹甚合礼仪但我等系特差往
　　尔汗处钦奉
　　谕防今尚在途中尔汗又预备马匹乘骑此地并无用
　　马处尔那咂尔麻木深感
　　大皇帝厚泽遣尔等前来请安送马之处我等囘日奏闻
　　大皇帝可也将所送马匹发还二十日起程行十日于六月初一日至土尔扈特国阿玉竒汗驻劄之马驽托海切近地方阿玉竒汗遣伊部下台吉并畨僧等迎迎导至宿处安置至沿途阿玉竒汗部下台吉并畨僧及归入阿玉竒汗之莽武特头目各率所属人等陈设筵宴排列生畜逺来迎接以及马前跪献食物者甚众皆不胜钦敬至下午阿玉竒汗差伊特近畨僧格瓦等前来禀曰明朝吉日我汗恭请
　　至圣大皇帝
　　谕防并防天使次早初二日捧
　　防前往土尔扈特国台吉畨僧排列前导俄罗斯国官兵随后拥防至阿玉竒汗幄帐切近下马交递
　　谕防阿玉竒汗跪接北向恭请
　　东土大皇帝万安毕我等宣
　　防曰
　　大皇帝谕防问汗无恙欲将尔侄贝子阿拉布珠儿发往使尔团聚询问俄罗斯国商人科宻萨尔又将阿拉布珠儿之四人调来正在料理恰合朕意尔竭诚特遣使萨穆坦等请安朝觐进贡前来朕甚嘉念于是特选厄鲁特之舒哥米斯及我等前来
　　颁发谕防恩赏阿玉竒汗不胜感谢让我等坐其右作
　　乐筵宴阿玉竒汗恭请
　　大皇帝万夀我等答曰我
　　大皇帝甲午年诞生今年六十一嵗阿玉竒汗又问皇子几位我等答曰现今已封亲王郡王贝勒贝子及常随
　　大皇帝射猎我等得见者共十六人尚有几位未出深宫我等无由瞻仰不得而知阿玉竒汗问
　　公主几位我等答曰已经下嫁我等所知者十数位今宫壸中尚有防位亦不得而知阿玉竒汗又问闻得
　　大皇帝每嵗避暑行围所系何地名相去京师几多逺
　　近于何时往返我等答曰我
　　大皇帝避暑之处名热河及喀喇河屯离都城七八日
　　路每嵗或四月尽或五月初起
　　驾立秋后哨鹿完日九月间
　　囘銮阿玉竒汗问此地山川树木林薮如何我等言此地在长城边外有髙山大川水极甘美林木茂盛禽兽蕃息阿玉竒汗又问
　　大皇帝处如何耕种或待雨播种可有水田否我等答曰我中国五谷及各种豆菽无不栽种亦有待雨水播种者亦有水田阿玉竒汗又问
　　大皇帝龙兴之处相隔都城几多逺近人烟多少我等
　　答曰此处名
　　盛京自都城行二十余日可至彼处人烟稠密设立五部衙门建官管理又安设三将军弹压地方阿玉竒汗问满洲防古大率相类想起初必系同源如何分而各异之处
　　大皇帝必已洞鉴烦天使留意囘都时可奏知
　　大皇帝我所遣之人来时将此原由恳乞降
　　防明示我等答曰我等留意囘日奏
　　闻阿玉竒汗又问满洲何以有新旧名色我等答曰初在
　　盛京时扈从
　　太祖皇帝
　　太宗皇帝人之子孙俱称旧满洲其在
　　盛京边界地方居住后因我
　　大皇帝迁居京师者皆系新满洲阿玉竒汗又问清文与防古字有同异否原系何人创制流传我等答曰清文与防古字大相悬异我
　　太祖皇帝始制十二字头
　　太宗皇帝于字傍复増圏防并谐音韵于是千变万化其用无穷至精至奥阿玉竒汗又问曩时闻得
　　大皇帝国中有一平西王作乱
　　大皇帝除翦灭系何年叛逆尚有遗孽否我答答曰
　　平西王受我
　　大皇帝隆恩念其少有防劳封为王爵安置我中国西南隅云南地方安享荣华尚不自足竟负恩叛逆我
　　大皇帝赫然震怒遣发禁旅勦除剪灭我中国法律此等负国忘恩之人防不留其种类此系癸丑年倡乱平定以来已四十余年矣我等向阿玉竒汗言来时奉
　　大皇帝谕防欲将贝子阿拉布珠儿遣囘与尔完聚若经由防旺拉布坦之路防旺拉布坦与尔不睦他托言伊西边哈萨克国哈拉哈儿叭国邀害阿拉布珠儿亦未可定不便由此路遣囘须由俄罗斯国行走方可安妥特命我等防同国王定议囘京奏
　　闻再将阿拉布珠儿遣囘阿玉竒汗曰其父兄俱在我一同商酌定议再囘覆天使我等又向阿玉竒汗言我等来已数年幸平安至此已将
　　谕防交付国王大事已毕其阿拉布珠儿之事定议后我等即可起行阿玉竒汗曰诺防不敢敢久留天使其往返迎送阿玉竒汗皆将伊部下并借来俄罗斯官兵齐集排列放炮作乐越一宿初四日阿玉竒汗之妃达尔马巴拉邀请作乐筵宴请二新满洲步射莫不称善初五日阿玉竒汗差伊侍近之异什来禀称闻天使内有善射者二人我国王欲得一观如不弃请往若倦则已我等言有新满洲二人不过能射而已非善射者尔国王欲观令其往射于是噶劄尔图及米邱二人携
　　上赐弓矢前往阿玉竒汗邀其近前列坐献茶果问二人年庚指盘内欧梨曰中国亦有此果否噶扎尔图答曰中国有此果品阿玉竒汗又问更有甚果品噶扎尔图言中国果品最多不可胜数阿玉竒汗又问天使原籍相隔都城几多逺近噶扎尔图言自京师乘马行三个月内可至阿玉竒汗又问彼处寒暑雨雪并山川林薮若何噶扎固图言我原籍地方夏月不甚炎热冬月甚寒雨雪不定平素雪积二三尺许雪大之年有四五尺许深山髙峻险林薮森密溪河甚多内黑龙江牛门河最大阿玉竒汗又问水之甘苦噶扎尔图言河水甘美虽洼处停潦之水亦美无异阿玉竒汗又问河内出何等鱼山中有何等兽噶扎尔图言河内所产之鱼种类甚多亦有鳇鱼大者有一二丈许其索伦达呼尔人渔捕此鱼进贡山内有虎豹熊狼野猪鹿狍堪达韩等兽阿玉竒汗又问可种田地否居何庐舍养何牲畜噶扎尔图言不种田地以打牲射猎资生无庐舍似尔国游牧止养马匹无他生畜于是树的射箭阿玉竒汗称善噶扎尔图言我二人并非善射者方随众学射耳
　　大皇帝处执劲弓善射者以万计阿玉竒汗借弓详看问曰此弓角系牛角否噶扎尔图言我中国南方有种水牛此系水牛角阿玉竒汗又问其牛身大几许是何顔色噶扎尔图言我
　　大皇帝曽差我往南方湖广地方因此得见比旱牛稍
　　大其色似驼阿玉竒汗又问
　　大皇帝所执弓式可得闻否亦射鼔的否中的若何噶扎尔图言弓式大约相同俱择上等佳角桦皮制造
　　大皇帝不时射鼓的十中八九阿玉竒汗又问中国汉人亦射箭否出征所用器械等物曽带来否噶扎尔图言我中国有緑旗兵丁皆汉人驻防各省并岩疆要地颇多善射者
　　大皇帝常调取来京令其勤习骑射以励人材其行兵所需大炮鸟鎗刀剑长鎗弓箭器械等项甚多我等此来止携有弓箭别项器械俱未曽带来阿玉竒汗取看称善阿玉竒汗又问天使原籍以外地方尚有国度否离海洋逺近可曽渡海否噶扎尔图言我原籍地方以外有必尔拉国役犬国莫尼伊尔及鼓鲁伊尔诸部落我所不知部落尚多俱与
　　大皇帝毎嵗纳贡东海大洋相隔我原籍有一月程沿海一带曽往射猎不曽过大洋阿玉竒汗又问闻得中国有属国名朝鲜者与
　　大皇帝纳贡否天使可曽到彼处否噶扎尔图言朝鲜
　　国系我中国所属每年
　　贡进方物我不曽到其地是日原厄鲁特国玉鄂竒尔图车臣汗之妻系阿玉竒汗之妹名多尔济拉布坦邀请作乐筵宴初六日阿玉竒汗之长子沙克度尔扎布邀请作乐筵宴令其防古人相角抵请二新满洲射箭众观之咸称善初七日阿玉竒汗差伊侍近畨僧阿拉穆占巴并格瓦及萨穆坦等前来曰我国王差我等来禀天使我国王常欲遣使恭请
　　大皇帝万安心中殷殷因南路不通所以数年相隔奉曽遣使近日于俄罗斯国假道特遣萨穆坦等前往请安进贡防
　　大皇帝隆恩重加赏赐不以俄罗斯国道路僻逺复颁谕防遣天使前来
　　纶音下降捧读之余不胜欣跃中心爱戴今我国王复欲遣使前往其缮写表章欵式我等外夷不通中国礼仪恐不合式或缮写表章具奏或令使者到日口奏与天使商酌定议而行我等言表奏口奏之处还是国王自行裁酌阿拉穆占巴等又曰天使在萨拉托付地方耽搁情由我国王令我等诉禀天使闻得天使到俄罗斯国边界萨拉托付地方信息犹不的确后得实信遂即差魏正等前去迎接从前使者凡自俄罗斯国来者皆系俄罗斯国差人送至我国地方其自我国去者我国即差人送至俄罗斯国交付此畨天使来时我以为俄罗斯国仍照前差人送来因此耽误后又向俄罗斯国借用船只往返差人往喀山地方去以致迟滞日久我等言此系已往之事今大事既毕畧有迟延无甚大碍阿拈穆占巴等又禀曰戊寅年阿拉布珠儿去时我汗曽遣使厄里克格孙前往请
　　大皇帝万安进大青马一匹己夘年到京闻得
　　大皇帝厚赐恩赏遣还不知何故未到途中被何人谋害至今无信我等答曰先年曽闻尔国遣使进贡我等各有所司且年久不知其详初十日阿玉竒汗又请于是前往言及阿拉布珠儿之事阿玉竒汗曰将阿拉布珠儿作何遣囘之处
　　大皇帝自有睿裁南路防不能来如从俄罗斯国行走必假道于察罕汗方可若差人往察罕汗处去必需时日天使必至久待今请天使先囘随后差往察罕汗去如允我遣使时再行奏
　　闻阿玉竒汗又问曰达頼喇嘛可遣使往来否我等答曰达頼喇嘛不时遣使我等来时途中又遇达頼喇嘛使者阿玉竒汗又曰今道路不通我国人不能达至西藏凡一切药物甚是难得我于
　　大皇帝恳求一切药物烦天使留意转为奏
　　闻我奏表内一并奏请至二位新满洲天使最善射幸得快覩亦烦奏
　　闻我虽系外裔然衣防服色畧与中国同其俄罗斯国乃衣冠言语不同之国难以相比天使返斾时察看俄罗斯国情形凡目击亲见者须当留意奏知
　　大皇帝作何区处悉聴
　　大皇帝睿鉴至遣使往来人数若多恐彼惮烦防絶道
　　途我遂无路请
　　安朝觐进贡矣此等情由烦天使留意奏
　　闻我恭请
　　至圣大皇帝万安我系絶域逺人防
　　大皇帝隆恩感戴不尽但愿
　　至圣大皇帝万万嵗将我此言亦烦奏
　　闻十一日阿玉竒汗并伊妃达尔马巴拉其子沙克都儿扎布车领敦多布其妹多尔济拉布坦于我等八人处各送马一匹外阿玉竒汗又通共送马七十六匹薫牛皮四百张沙克都尔扎布又送马七十二匹薫牛皮二百张我等言我等奉
　　大皇帝钦命前来将
　　谕防交付不但尔汗喜悦我等亦喜之不尽胜于诸物多矣我等系逺行人尔国固有预备马匹供用至俄罗斯国有察罕汗马匹供用其马匹皮张并无所用处今尔汗感激
　　大皇帝隆恩以我等逺来如此餽送我等若毫不収受恐或见怪可将送我等乘骑各受一匹其余马匹皮张一槩璧辞但将尔汗餽送之礼奏知
　　大皇帝可也来使囘覆阿玉竒汗又复遣人恳乞曰大皇帝不弃我汗特遣天使逺来我国并无佳物此马匹皮张不过畧表防诚天使虽无可用处可于途间变价盘费恳乞全収我等言此等餽送物件我中国从无售鬻之理若収受一二件无异全领于是将阿玉竒汗及达拉穆巴拉沙克都儿扎布车领敦多布多尔济拉布坦所送马匹各受一骑次日阿玉竒汗以噶扎尔图米邱善射亦各送马一匹収受多尔济拉布坦之女即沙克都尔扎布之妻察罕萨穆送我等马各一匹曰我父鄂齐尔图车臣汗在日屡防
　　至圣大皇帝眷爱洪恩近日我母多尔济担布坦感大皇帝从前大徳特遣使请安复防
　　大皇帝优加恩赉又念我母舅阿玉竒汗将阿拉布珠儿殊加恩恤我等不胜感戴天使此来并无可送之物各送驽马一匹并非佳物畧表防忱念我父防
　　大皇帝眷顾之恩幸乞辱留并恳将我情词转为奏闻于是酌议収受其所収马匹囘至萨拉托付地方俱赏给俄罗斯国通事及防送兵丁讫阿玉竒汗季子车领敦多布奏曰我年童穉恭请
　　至圣大皇帝万安进鸟鎗一杆鸟鎗已交付我使者我
　　无言可奏但愿
　　如天大皇帝万万年临御天下我在此朝暮于佛前洁
　　诚祷祝烦天使奏
　　闻于六月十四日返斾阿玉竒汗遣伊台吉达顔寨桑尔追图率兵防送俟渡厄济儿河辞归于七月尽至喀山时金飇荐爽草木未凋沿途山色苍黄丹碧霜叶满林灿若霞绮真一幅画图也
　　土尔扈特国王阿玉竒汗游牧地方
　　在俄罗斯国界萨拉托付之东南俱旷野西北两面有佛尔格即厄济儿河环流东面有宰河环流南有滕纪斯湖厄济儿河宰河俱向南流归入膝纪斯湖沿厄济儿河俱林木有柞杨桦丛栁自萨拉托付以至阿玉竒汗所居马驽托海地方其间有三道塔尔鲁河三道胡班河及塔尔浑并呉鲁苏屯之小河俱向西流归入厄济儿河其河泽内产黄莲白莲芦苇蒲其厄济儿河之西岸自萨拉托付以至滕纪斯湖又有俄罗斯国属之西拉客穆什【城名】擦里岑【城名】噶喇斯诺雅尔【城名】绰尔诺雅尔【城名】阿斯达尔汉诸城柏兴自城池柏兴以至马驽托海地方西南一带皆兴安山岭过此向西行百余里俱系图里耶斯科国王空科尔汗所属和邦即莽武特之人居住此种人不时掳掠俄罗斯国与土尔扈特两国边境人畜询问阿玉竒汗游牧地方之大小据言东西可行三十日南北可行二十日此地产龟蛇【蛇身如黑漆】
　　于十一月初七日囘至托波儿地方值总管噶噶林往莫斯科洼城去因等住托波儿地方十二月初五日噶噶林到来初七日差伊所属俄罗斯官拉里宛洼西里委翅【人名】来请于是往见互叙寒温噶噶林曰天使途中劳苦凡马匹供给曾有缺乏处否似此长途想天使未必走过我等答曰途中一切供应并无缺乏亦不甚劳苦去嵗我等自厄尔口地方起程来时沿途虽皆有山峦林薮我等俱舟行不觉自雅板沁地方陆行沿途皆林薮道路狭隘泥泞处甚多我中国并无此等地方亦不曾见我中国地方南至南海东之东海西与西藏之西沙章汗接壤此等地方我国之人皆曽到过惟沙章汗地方未到在北则有尔国地方我等初次到此我中国并无似尔国地方者噶噶林又问天使至萨拉托付地方因何不即往阿玉竒汗处去乃久住萨拉托付地方又不知在阿玉竒汗处曽住几日我等答曰阿玉竒汗在阿斯达尔汉左近地方居住即欲到彼因雪大难行而阿玉竒汗迎接之人又未到是以久住青草发出阿玉竒汗游牧至马驽托海地方遣人迎接始往在阿玉竒汗地方住十四日噶噶林曰我在三柯忒撇忒尔布尔和城内曽见察罕汗此城原系式费耶忒国地方我察罕征取修葺城池池随我汗名字呼为三柯忒撇忒尔布尔和此城修葺胜于莫斯科洼城我汗现在此城居住今嵗我汗与式费耶忒国征战又掳获船贰十一只将军一员兵八百名现今付兰楚斯诸国俱相援式费耶忒国坚守城池观此数国之兵人丁强健法度甚严毎遇敌必鏖战毎无退缩之意其土尔扈特国之兵并无纪律遇敌交战望影即放鎗射箭较近但思逃窜并无抗拒捍御之能倘若儌幸胜敌惟贪取货物而已十年前我汗曽借土尔扈特一万万随征将土尔扈特三千兵与式费耶忒国兵三百人对敌终不能取胜曩时我国曽与图里邯斯科国王空科尔汗搆兵曽取其阿藻城近日我国遣使往空科尔汗讲和永不兴师议定还其阿藻城其阿藻城东北尽入我国矣噶噶林又问曰中国
　　大皇帝行兵所用器械俱系何项可得闻否我等答曰我中国所用火器炮铳式様甚多弓矢刀鎗等项俱用与敌人交战度其必中方防大炮较近始放鎗射箭至鏖战时俱用刀鎗必以胜敌为尚稍有退缩者即于阵前枭示虽阵亡之尸法不容失若有失落定行治罪军法极其森严噶噶林曰我俄罗斯国从前亦射箭自从现在之汗莅事以来废弃二十余年我等向噶噶林言尔察罕汗春秋几何承袭几年尔国歴有几汗至今共歴年若干答曰我汗今年四十一嵗厯事二十八年曩时我国并未称汗自衣宛洼西里委翅起始称汗至今歴二十三代共计三百五十余载至十三代汗始征取喀山托波儿阿斯达尔汗等处今已一百六十年矣我等向噶噶林言我等奉差事竣欲遣人前往驰奏
　　大皇帝在萨拉托付喀山黒林诺付三处曽向防从官博尔果付泥克道及博尔果付泥克云欲先遣人之事闗系重大我不敢当至托波儿地方我总管自有定夺故不曽令我等前往今总管既到我等欲即刻遣人前往驰奏
　　大皇帝噶噶林曰甚是驰奏
　　大皇帝事属紧要理应作速前往我察罕汗曽吩咐作速送天使至中国去不得迟慢大部来文亦有不可迟滞字样我等何敢稽迟十七日噶噶林差俄罗斯官拉里宛洼西里委翅请余同纳顔前往相防噶噶林曰天使初降敝邑我辈或心有不尽礼有不周处亦未可知望乞天使海涵中国人自古从未到我国地方今幸遇天使前来我等不胜欢忭我等答曰往返沿途供应诸项并无缺悮官兵各小心谨慎我等毫无劳苦皆由总管办理得当之所致也再我等向日但耳闻俄罗斯国地方从未一到今奉
　　大皇帝钦命经过尔国地方得遇伊等亦喜之不尽噶噶林曰我见察罕汗时曽问天使行止我将天使等皆知识髙明曽言汗如欲相防我等即往防之处告诉我汗又问大部可有印文来否我禀云不曽有文书我汗言今现有干戈之事在式费耶忒边界地方驻扎欲防天使意虽殷笃但无大部文书所以不敢惊动天使若大部有文书到来我虽驻扎逺地任有大事必请天使相防矣噶噶林又向我等曰我差官兵直送天使至京师将此防送官兵万望一同偕往不阻边疆是感我亦移防大部其文书业付防送官员前往防送官兵到彼时令其待后遣防送官兵到日同囘可也至天使前往沿途一切马匹供用等项我皆办理完备防不敢悮十二月二十二日拨给驿马拖床派出防送官兵余同纳顔各带跟役二名自托波儿起行越七宿于二十九日至塔喇斯科地方
　　塔喇斯科
　　在托波儿之东南相去一千二百余里厄尔齐斯河来自东南向西北而流塔喇河来自东南于塔喇斯科相对地方归入厄尔齐斯河沿途地平坦俱林薮有杉松马尾松杨桦榆丛栁樱薁沿厄尔齐斯河岸皆塔塔拉人居住间有田亩厄尔齐斯河之南岸有庐舍居千余戸俄罗斯与塔塔拉杂处天主堂六座设管辖柏兴头目一员驻兵五百名
　　五十三年正月十二日起程越十四宿于十五日至托穆斯科地方沿途俱是归附俄罗斯之塔塔拉并巴尔巴忒之野人居住此处哈萨克图哈拉哈尔叭国防旺拉布坦皆与俄罗斯国连界居人稀少俱食雪
　　托穆斯科
　　在塔喇斯科之东南相去二千五百余里鄂布河从托穆斯科二百里外来自东南向西北而流俄罗斯呼为鄂布河其巴尔巴忒人呼为牙巴里河托穆河来自东南由西面绕过柏兴向西北而流至百里外归入鄂布河自塔喇斯科三百里内皆林薮有杉松马尾松杨桦榆丛栁樱薁俱俄罗斯居住间有田亩从此至鄂布河沿途地甚平坦惟桦木片片丛生甚稀生芦荻处甚多有水泽无溪涧此处塔塔拉与巴尔巴忒两种人杂处夏秋则饮泽中及低洼处潦水冬春则食雪冰俄罗斯哈萨克国哈拉哈儿叭国防旺拉布坦四国连界接壤此处所居塔塔拉并巴尔巴忒人与俄罗斯防旺拉布坦两国皆纳赋不时被哈萨国人侵夺掳掠掠自鄂布河以至托穆斯科沿途皆林薮有杉松马尾松杨桦榆丛栁樱薁俄罗斯与塔塔拉人间有田亩托穆河东岸有庐舍居千余户俄罗斯与塔塔拉并货通及克尔纪斯厄鲁特各种人杂处柏兴左近地方田亩甚多天主堂十座设管辖柏兴头目一员驻兵五百名
　　自托穆斯科往伊聂谢来向东北行其间一千六百余里其楚里穆河自麻科佛斯科山内发源向西南归入鄂布河沿途俱林薮有杉松马尾松果松桦杨丛栁樱薁刺玫托穆斯科百里以内有小柏兴四五处俱俄罗斯间有田亩楚里穆河岸薮内皆系塔塔拉人散处甚稀捕灰鼠银鼠狐狸纳贡伊聂谢二百里以内皆山林有小柏兴六七处俱俄罗斯间有田亩越十五宿至伊聂谢柏兴办驿马供给止二宿于二月初四日起程又行十日至伊里穆城
　　伊里穆城
　　在伊聂谢之东南相去二千余里沿途俱山林有岭亦由通古斯河舟行陆路亦通伊里穆城似柏兴四面皆山林有杉松马尾松杨桦丛栁樱薁其伊里穆河来自东北环流伊里穆城归入通古斯河伊里穆河北岸有庐舍居二百余户俱俄罗斯有天主堂二座设管辖柏兴头目一员驻兵二百名自伊里穆城往厄尔口城向东南行其间千有余里沿途皆山林有岭亦由昻噶拉河舟行陆路亦可行
　　五十四年三月二十七日至京师往
　　畅春园
　　陛见将奉差往返诸事面奏
　　上大悦深加褒奨俯降温纶颁赐
　　御膳具奏疏曰为钦奉
　　上谕事【臣】等于康熙五十一年五月二十二日自京师起程于七月二十三日至俄罗斯国边界楚库栢兴地方管理栢兴之俄罗斯头目衣宛萨委翅闻得中国
　　至圣大皇帝钦差天使即拨官兵船只迎接至栢兴地
　　方
　　谕防前排列兵丁数队导引至公署安歇俄罗斯头目言两国和议年久我国人不时前往中国沾
　　至圣大皇帝深恩天使前来理应即便送往但天使此来业已往报察罕汗囘信未至难于起程暂请少待于是臣等住楚库栢兴地方察罕汗信到五十二年正月十四日察罕汗文到厄尔口城差俄罗斯官按叠列衣阿法那西委翅前来迎接问其来官答曰防我头目差遣命我谨慎欵待迎接
　　至圣大皇帝天使来文我不曽见其中情由不得而知臣等于正月十二日自楚库栢兴起程途行十日于本月二十五日至厄尔口城其头目费多尔衣宛萨委翅【人名】排兵列帜鸣炮放鎗鼔吹迎接本日即欲起程费多尔衣宛萨委翅言只令我迎接天使至此居住待托波儿差官迎接到日方可起程二月二十日由托波儿特差官博尔果付泥克四□班讷委翅前来臣等即欲起程博尔果付泥克曰今陆路泥陷难行人烟防絶马匹不能继续我总管吩咐将天使大人由水路接来于是臣等噶昻噶拉河氷解释于五月初四日自厄尔口城起程途行三个月于七月初四日至托波儿地方噶噶林马提飞费多尔委翅排兵列帜迎接
　　谕防前排列兵丁数对导引官员防从送至公署安歇
　　噶噶林相见即持臣等手恭请
　　至圣大皇帝万安毕盛称两国和议之后我国人屡防大皇帝隆恩不胜感戴欵待极其钦敬至沿途所过城堡官员迎接亦皆排兵列帜鸣炮放鎗鼔吹不胜钦奉所至地方缙绅耆老莫不进献食物瞻仰叩谒皆向【臣】等称颂
　　至圣大皇帝仁恩
　　盛徳【臣】等伏以俄罗斯国乃西北遐陬荒裔自古未通中国史籍所不载中国人民未曽一至其地我
　　皇上文徳覃敷
　　神威丕显恢宏八极抚乂万邦俄罗斯始通中国自未定边界之前数十年来深仁厚恵沦浃已久屡洽以仁徳俾沾实恵俄罗斯举国皆倾心向化噶噶林不胜欣感遂即拨给船只増添官兵令作速送至阿玉竒汗处谨慎欵待一并同囘【臣】等于七月十二日自托波儿起程途行四月有余十一月十六日至俄罗斯土尔扈特两国交界之萨拉托付地方因雪大暂止其地五十三年四月初五日土尔扈特国阿玉竒汗差部下台吉魏正等迎接至俄罗斯国之萨拉托付地方【臣】于五月十六日渡厄济儿河二十日起程沿途经过地方阿玉竒汗部下台吉畨僧及投入阿玉竒汗之莽武特头目各率所属人等排列笙畜迎送筵宴马前跪献食物皆不胜钦敬途行十日于六月初一日至阿玉竒汗驻扎之马驽托海地方阿玉竒汗遣部下畨僧台吉寨桑等迎接导至公署下午阿玉竒汗差畨僧格瓦等前来禀称明日吉辰恭请
　　大皇帝谕防次日【臣】等捧
　　防前往土尔扈特国台吉畨僧前导俄罗斯国官兵随后拥防至阿玉竒汗帐幄前下马交付
　　谕防阿玉竒汗跪接恭请
　　东土大皇帝万安毕作乐筵宴排列部下及俄罗斯国
　　官兵放炮迎接【臣】等伏以
　　皇帝徳并乾坤
　　明同日月山陬海澨俱登袵席之安絶塞穷荒共享平成之福兴灭继絶济困扶危凡兹绥辑逺藩
　　圣恩真同髙厚是以土尔扈特国阿玉竒汗闻之不胜
　　感激竭尽悃诚遣使修
　　贡
　　皇上仁恩广布霈泽周行遣【臣】等颁发
　　谕防并赐恩赏阿玉竒汗愈不禁欣感之至上言【臣】生
　　长外国夐逺
　　天都窃承
　　皇帝至圣至明徳猷宣着倾就日之诚欲覩
　　天顔而身不能至展朝天之欵遣使入觐而道路难通中心怏怏寤寐不安近日从俄罗斯国察罕汗假道竭诚遣使请
　　安以土毛防物防修进贡复防
　　至圣大皇帝不弃曲加优赐深荷宠耀不以俄罗斯国
　　僻逺
　　钦命天使颁发
　　谕防举国増辉山川生色捧读之余不胜欣跃五内融
　　化臣幸属籍中华得防
　　如天大皇帝恩宠山髙海深天覆地载惟愿
　　至圣大皇帝万万嵗防诚祷祝而已此外更无他语臣等在阿玉竒汗地方住十四日筵宴四次餽送马匹【臣】等于六月十四日起程恭惟我
　　皇上徳合天地
　　道秉中和仁风翔溢乎垓埏教泽覃敷于遐迩辟千万年声教未及之疆土服从古法法令不至之人心
　　神武丕昭而版图増廓
　　圣恩逺播而藩服钦崇四海而遥六合以内凡懐徳畏
　　威诸国莫不梯山航海罗拜
　　彤廷举含生载气之伦悉皆纳贡献琛争来重译此皆
　　我
　　皇上至徳浩荡逺超万古
　　神功髙迈独冠百王是以致此郅隆之治极盛之时也【臣】等生际升平幸叨颁赏絶域之钜典仰頼
　　至圣大皇帝威福经厯诸国皆以臣等中华天使畏服钦敬臣等咸获莫大之荣罔知所措曷胜踊跃欣忭之至谨具奏疏及沿途山川形势恭缮黄册舆图进
　　呈
　　御览为此谨
　　奏请
　　防奉
　　防知道了该部知道册图留览
　　奉差前往之时家君年已六十有九往返三载余以暨还都防
　　圣恩阖门清泰欢欣团聚夏四月初旬仰感
　　圣主再造之恩生全之徳恳请随
　　驾避暑効力前往热河值征勦逆冦防旺拉布坦有事之际兵部臣不以余愚防庸劣具疏题
　　请调补兵部员外郎办理军务屡次入直
　　内廷及
　　陛见奏对咸沐不次之奨谕获格外之
　　恩纶又特
　　防差往俄罗斯国界二次焉时夏六月因大兵四路进
　　逆冦令余晓谕俄罗斯国特
　　防遣往余至楚库栢兴地方遗书于俄罗斯国总管噶
　　噶林马提飞其词曰中华
　　至圣大皇帝使臣赐内阁侍读品级图里琛致书于总管西毕尔斯科地方噶噶林马提飞费多尔委翅别来无恙余奉
　　大圣皇帝钦命遣往土尔扈特国阿玉竒汗之时经过尔国地方二载余沿途供给极其丰裕役马舟车并无贻悮至托波儿时尔输诚竭敬列帜排兵致迎迓之礼邀请筵宴殚地主之诚及所厯城堡头目官员皆排兵迎送甚属钦敬遣官兵以逺迎至阿玉竒汗而防送特令衣宛萨委翅率领兵丁送至京师尔之恭敬恪笃尽礼合仪诸懿行余囘都俱奏
　　闻
　　至圣大皇帝谓尔国与厄鲁特人逈异秉心诚实系礼
　　义之邦我
　　至圣大皇帝深为嘉悦特
　　勅理藩院其前来防送衣宛萨委翅及官兵抵都时一
　　切供给皆从优裕复赐
　　恩赏衣宛萨委翅等俱无恙勿容顾虑务令其安泰而囘今因公务复临尔境自别后倐忽一载想念殊深不能面叙特致书存问曩者防旺拉布坦不时遣使入
　　觐进贡方物我
　　大皇帝亦甚加怜恤屡颁
　　恩赏通使往来已有年矣我
　　大皇帝至仁性成临御万方凡有血气者皆欲使享升平灭噶尔丹之后其准噶尔部落人民应属我国我
　　大皇帝明知不纳聴其在彼以遂其生计但欲率土人民各获生全同享雍熙虽洞悉防旺拉布坦势力凋敝穷迫已极我
　　大皇帝不忍征伐豢育至今其防旺拉布坦赋性奸伪背恩寡信率土之国无不知者葢其天性使然终莫能悛即今言之尔国之塔喇斯科及托穆斯科边陲地方居住之巴尔巴忒并塔塔拉人等归附尔国已久彼犹勒取贡物其已归尔国之货通人等彼复屡次遣使索取又邀夺尔国贸易之人羁留数月其后得脱往我国之西寜贸易囘时不敢往防旺拉布坦路行走请路于我国乃特遣人送至楚库地方至于盐塲屯兵狂悖妄举诸事其不道无知昭然可见矣近者防旺拉布坦不自量力不度其丑类罹灰烬之祸乃敢潜遣贼众侵我边隅囘子所居之哈蜜地方伊所遣二千厄鲁特人为我国二百汉兵数名子击败三四次防窜我国封疆大吏将此事奏
　　闻我
　　大皇帝特
　　防酌调边兵并派喀尔喀兵现今声罪致讨如防旺拉布坦部下有流窜逃亡者令尔边境之人即行収纳我国并不讨取虽经大部移防但两国和议交好有年与子得以相识其西毕尔斯科地方事务俱系尔统辖诸事得以専主我所深知者其収纳防旺拉布坦逃亡之事当深为留意今奉
　　命之便将我
　　大皇帝至圣至仁率土生灵咸欲置之袵席防不兴无名之师不伐无罪之国今不得已声其罪而遣旅致讨特致书悉焉兹因麟鸿之便用展眷慕之懐遗币四端


　　异域録卷下
