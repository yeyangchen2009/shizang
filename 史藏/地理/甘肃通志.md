　　甘肃通志进呈表
　　太子少保文华殿大学士兼兵部尚书仍管川陜总督印务【臣】查郎阿吏部尚书暑川陜总督兼甘肃巡抚【臣】刘于义等前于雍正六年奉
　　勅纂修甘肃通志系前任巡抚【臣】许容专司纂辑【臣】等向在肃州时许容已经付梓今剞劂告竣共成书五十巻谨奏
　　表上
　　进者【臣】查郎阿刘于义等诚惶诚恐稽首顿首上言伏以泰皇御箓即传邱索之书轩后膺图乃成疏仡之纪文命敷于四海而川山土物爰道其详周官董正万邦而风俗人民职司其要齐秦晋楚备扵鲁史之编雍豫徐杨载在职方所掌元和上计之簿着自唐家太平御览之篇成于宋代葢传考四方之广记乃彚成一统之全书但网罗放佚自古为难而厘定阙疑于兹匪易方舆纪载未免
　　亥豕鲁鱼郡邑图经犹多米盐凌杂向非博识鸿才曷副
　　盛朝钜典钦惟
　　皇帝陛下
　　徳协清宁
　　道隆覆载
　　继志述事昌明典谟训诰之传
　　厚泽深仁普被南朔东西之广惟兹甘肃逺处西偏邠邑邰乡旧是公刘之国流沙弱水昔传禹贡之区金城为陇右襟喉连延湟鄯玉门为闗西鎻钥控扼羌番由朔方以至敦煌长城屹峙于北自岷山以至积石大河横贯其中祁连青海天设险以为屏疏勒伊吾地资生而作辅自汉武开疆分置凉州刺史暨唐宗辟土兼统河右诸军礼乐文明之薮未逮中州制防形势之规独当三面顾自宋明以来经营措置未尽合宜惟我
　　国家之盛创建宏模斯为尽善以至广开屯田而边储有赖屡行
　　蠲赈而百姓防
　　恩科举额数频加则士林鼓舞学校师儒增设则文敎振兴卫所改为郡县同诸内地编氓闗外设镇安西收复前朝故宇军需殷繁而寛裕发
　　帑民间无丝粟之劳边烽宁息而挽运全停妇子有含哺之乐至于回夷慕化襁负来归防妄输诚欵闗入贡凡此
　　巍巍炳炳尽赖
　　圣徳神功所当洒洒洋洋勒诸玉函金版者也臣等识愧看详学惭校勘敷藻扬辉未与编摩之役因陋就简难辞疎畧之讥惟缘雕镂之既成谨以装潢而
　　恭
　　进伏愿
　　景卿常耀
　　云汉时章
　　纬地经天不止甲乙丙丁之部
　　声金振玉永垂商周虞夏之文则书偕同六合被诞敷之教享王重译万年昭乐利之风矣谨按通志图考一巻星野一巻建置一巻疆域一巻山川二巻城池一巻公署一巻学校一巻闗梁二巻祠祀一巻贡赋一巻兵防一巻水利一巻驿递一巻蠲防一巻盐法一巻茶马一巻物产一巻风俗一巻古迹二巻祥异一巻陵墓一巻封爵一巻职官三巻名宦三巻选举一巻人物三巻忠节一巻孝义一巻隐逸一巻流寓一巻仙释方伎一巻列女二巻艺文六巻杂记一巻刋刻告成臣等曷任瞻
　　天仰
　　圣激切屏营之至谨奉
　　表随
　　进以
　　闻
　　乾隆元年九月初六日
　　太子少保文华殿大学士仍管川陜总督卬务【臣】查郎阿吏部尚书署川陜总督兼甘肃巡抚【臣】刘于义谨上表











　　钦定四库全书　　　　　史部十一
　　甘肃通志目録　　　　地理三【都防郡县之属】巻首
　　凡例
　　目録
　　修志衔名
　　巻一
　　图考
　　巻二
　　星野
　　巻三
　　建置
　　巻四
　　疆域【附形胜】
　　巻五
　　山川一
　　巻六
　　山川二
　　巻七
　　城池
　　巻八
　　公署
　　巻九
　　学校
　　巻十
　　关梁一
　　巻十一
　　关梁二
　　巻十二
　　祠祀
　　巻十三
　　贡赋
　　巻十四
　　兵防
　　巻十五
　　水利
　　巻十六
　　驿递
　　巻十七
　　蠲防
　　巻十八
　　盐法【附钱法】
　　巻十九
　　茶马
　　巻二十
　　物产
　　巻二十一
　　风俗
　　巻二十二
　　古迹一
　　巻二十三
　　古迹二
　　巻二十四
　　祥异
　　巻二十五
　　陵墓
　　巻二十六
　　封爵
　　巻二十七
　　职官一
　　巻二十八
　　职官二
　　巻二十九
　　职官三
　　巻三十
　　名宦一
　　巻三十一
　　名宦二
　　巻三十二
　　名宦三
　　巻三十三
　　选举
　　巻三十四
　　人物一
　　巻三十五
　　人物二
　　巻三十六
　　人物三
　　巻三十七
　　忠节
　　巻三十八
　　孝义
　　巻三十九
　　隐逸
　　巻四十
　　流寓
　　巻四十一
　　仙释方伎
　　巻四十二
　　列女一
　　巻四十三
　　列女二
　　巻四十四
　　艺文
　　【御制碑文　谕旨】
　　巻四十五
　　艺文【奏疏】
　　巻四十六
　　艺文【赋　论　议　颂　铭】
　　巻四十七
　　艺文记
　　巻四十八
　　艺文【赞　序　传　书　説　辨　考　题跋杂文】
　　巻四十九
　　艺文【诗】
　　巻五十
　　杂记
　　【臣】等谨案甘肃通志五十巻
　　国朝巡抚甘肃都察院右副都御史许容等监修甘肃所领八府三州明代皆于陜西布政司至
　　本朝康熙二年始以陜西右布政司分驻巩昌辖临洮等府后又改为甘肃布政司増置甘凉诸郡设巡抚以莅之于是甘肃遂别为一省雍正七年各直省奉
　　勅纂修通志抚臣许容以甘肃与陜西昔合今分宜创立新稿而旧闻缺畧案牍无存其卫所新改之州县向无志乘尤难稽考因详悉搜采择其可据者依条缀集分为三十六乾隆元年刋刻竣工文华殿大学士仍管川陜总督查郎阿等具表上之其书虽据旧时全陜志为蓝本而考核订正増加者什几六七与旧志颇有不同其制度之系于两省者如总督学政题名及前代之藩臬粮驿各道俱驻西安兼治全陜不能强分则亦多与陜志互见焉乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀
　　钦定四库全书
　　甘肃通志巻首
　　凡例
　　一甘肃旧无志书向总于陜西通志顾陜志详于西安延安凤翔汉中兴安诸郡而畧于平巩临庆至河西诸卫所则尤在所畧今分为二省各修通志自应详为编缉但邉徼之地既少书籍又从前两遭兵燹康熙十四年以前案牍焚失无存其卫所新改设之州县则向无邑志诸事无从稽考甘志之难实倍难于他省今搜罗考订分为三十六列为五十巻
　　一省志与府州县志体裁各别州县志书理宜详备省志务从简核总其大纲裁其琐细
　　一建置沿革各州县志书率皆讹舛今以
　　皇舆表为主与旧一统志相参酌仍分各府州列表于
　　前以备查考
　　一各府州县疆域四至里数临巩平庆四府虽有旧志可稽河西卫所原属简畧近改卫所为州县即河东卫所亦多改归州县者其疆域里数俱照州县新造之册与旧志颇有不同
　　一田赋虽有旧额但河西卫所近改郡邑即卫所之在河东者亦多裁并所有田赋分归州县者其田亩赋额悉以雍正十年爲凖
　　一志内田赋兵防职官各项总扣至雍正十年以前入志
　　一兵制莫重于西北而甘肃为尤重两提六镇各协星罗碁布巩固万年今详查列册而以歴代兵制附纪于后
　　一职官先列前代而后
　　本朝先文职而后武职其文职自督抚下至直州武职自将军提镇至游击俱列名志内余俱照例止列官制而不及姓名内有因案牍无存无凭查考者姑从阙畧不敢传疑
　　一名宦必政绩素着歴久论定者始从身后作传或平常称职及事实不确者槩不敢入
　　一人物理学经济忠节儒林循吏武功若分标名目恐渉繁但于合纪之中务核生平实行若名不副实不敢滥登
　　一列女除奉
　　防建坊者详载年月即旌奨未逮而懿行可风亦仿贾
　　志例确采量存不敢尽没
　　一史书之体善恶兼载志书体例记善而不记恶旧时贾汉复陜志后列鉴戒盗贼一条因明季流贼残破陜西
　　本朝王师勦除逆冦地方甫经平定不得不畧记事迹另列一条今海宇升平已经百年所有鉴戒盗贼一欵无庸复赘
　　一艺文一项一统志概在所畧省志旧例收采亦必取其有关地方或根本经术禆益政治者始彚成巻帙其余文章虽工与甘无渉及篇什投赠吟咏景物虽有佳章概置不録













　　甘肃修志衔名
　　监修
　　︵字位过密　无法显示︶　　　　【臣】查郎阿
　　︵字位过密　无法显示︶　　　　【臣】刘于义
　　︵字位过密　无法显示︶　　　　【臣】许　容提调
　　︵字位过密　无法显示︶　　　　【臣】赵挺元
　　︵字位过密　无法显示︶　　　　【臣】杨应琚
　　︵字位过密　无法显示︶　　　　【臣】徐　杞
　　︵字位过密　无法显示︶　　　　【臣】李世倬
　　︵字位过密　无法显示︶　　　　【臣】齐　式
　　︵字位过密　无法显示︶　　　　【臣】吴廷伟协理
　　︵字位过密　无法显示︶　　　　【臣】宋安仁
　　︵字位过密　无法显示︶　　　　【臣】冯庆曾编辑
　　学习进士今补平番县知县加一级　　　　　　【臣】李　廸
　　学习进士今署镇番县知县加一级　　　　　　【臣】张能第
　　学习进士原署中卫县知县今改敎职　　　　　【臣】甄汝翼
　　学　习　进　士　候　补　知　县　　　　　【臣】郑　铎学习进士原署宁逺县知县今补蒲州府儒学敎授【臣】樊初荀
　　陇　西　县　儒　学　教　　谕　　　　　　【臣】田吕叶
　　嵗贡生今补紫阳县儒学训导　　　　　　　　【臣】曹　最校订
　　学习进士今署西和县知县加　一级【臣】王　昆学习进士今署镇番县知县加　一级【臣】张能第缮録
　　生　　　　　　　　　　　　　员　　　　　【臣】杨国栋
　　生　　　　　　　　　　　　　员　　　　　【臣】匡　懋
　　生　　　　　　　　　　　　　员　　　　　【臣】陈　玫
　　生　　　　　　　　　　　　　员　　　　　【臣】顾　璋

　　钦定四库全书
　　甘肃通志巻一
　　图考
　　河图呈瑞圣人启教学士稽古左图右书萧何入秦先收图籍图之由来尚矣甘肃西北巨镇控扼边塞其间山川雄峙城郭公廨设险凭胜必资绘事可备观览志图考
　　图目
　　甘肃舆地总图　　　兰州防城图
　　临洮府州县图　　　临洮府城图
　　巩昌府州县图　　　巩昌府城图
　　平凉府州县图　　　平凉府城图
　　庆阳府州县图　　　庆阳府城图
　　甘州府属县图　　　甘州府城图
　　凉州府属县图　　　凉州府城图
　　宁夏府州县图　　　宁夏府城图
　　西宁府属县图　　　西宁府城图
　　秦州属县图　　　　秦州城图
　　阶州属县图　　　　阶州城图
　　肃州属县图　　　　肃州城图
　　安西靖逆防图　　　固原镇图
　　甘肃镇图　　　　　宁夏镇图
　　八旗驻防满城图　　凉州镇图
　　安西镇图　　　　　西大通镇图
　　积石山图　　　　　西倾山图
　　嶓冢山图　　　　　崆峒山图
　　陇山图　　　　　　六盘山图
　　子午山图　　　　　贺兰山图
　　黄河图　　　　　　泾渭图
　　洮河图　　　　　　宁夏河渠图
　　镇逺桥图　　　　　嘉峪关图

<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>
<史部,地理类,都会郡县之属,甘肃通志,卷一>















　　甘肃通志卷一
　　钦定四库全书
　　甘肃通志巻二
　　星野
　　星有分野犹地有分界周礼保章氏以星土辨九州分野以察灾祥但言躔次者诸説互异皆以唐一行所定爲凖天官家言必征于古考古所以信今甘肃地处西北极髙东井舆鬼分野为鹑首之次志星野

















　　歩天歌井八星行列河中浄一星名钺井边安两河各三南北正天罇三星井上头罇上横列五诸侯侯上北河西积水欲觅积薪东畔是钺下四星名水府水位东畔四星序四渎横列南河里南河下头是军市军市团圆十三星中有一个野鸡精孙子丈人市下立各立两星从东説阙丘二个南河东丘下一狼光蓬茸左畔九个弯弧弓一矢拟射顽狼胸有个老人南极中春秋出来寿无穷








　　歩天歌鬼四星册方似木柜中央白者积尸气册上四星是爟位天狗七星鬼下是外防六间柳星次天社六个弧东倚社东一星是天纪





　　分野
　　甘肃雍州之西境天文东井舆鬼分野为鹑首之次于辰在未营室东壁尾箕诸宿亦分各郡之次春秋元命苞曰东井鬼宿分为秦史记天官书分东井舆鬼雍州之分前汉地理志曰自井十度至柳三度为鹑首之次秦之分后汉律厯志曰井十二度至鬼五度为秦分晋天文志曰自东井十六度至柳八度为鹑首而费直又谓起井十二度蔡邕又谓起井十度所言颇异唐志云东井舆鬼鹑首也自汉三辅及北地上郡安定西自陇坻至河右西南尽巴蜀汉中之地及西南夷犍为越巂益州郡极南河之表东至牂牁古秦梁豳芮丰毕骀杠有扈密须庸蜀羌髳之国晋志北地上郡安定天水陇西酒泉张掖金城武威炖煌诸郡各指其所入之星为尾为室为壁详纪度数唐志又称东井居两河之隂自山河上流当地络之西北舆鬼居两河之阳自汉中东尽华阳与鹑火相接当地络之东南鹑首之外云汉潜流而未逹故狼星在江河上源之西弧矢鸡犬皆徼外之备也西羌吐谷浑及西南徼外夷人皆狼星廼若诸星度数井宿洛下闳测三十三度宋崇宁测三十三度少至元测三十三度三十分鬼宿洛下闳测四度唐一行测三度宋测二度崇宁测二度半至元测二度二十分而尾箕室壁亦各不同又考诸星去极度数景祐测騐谓井去极六十九度鬼去极六十八度尾去极百二十八度箕去极百二十三度营室去极八十五度东壁去极八十六度视永元铜仪开元游仪逺近微异淳风法象志因汉书十二次度数始以唐之州县配焉而一行谓天下山河之象存乎两戒北戒自三危积石负终南地络之阳南戒自岷山嶓冡负地络之隂寰宇脉络上昭于天雍州西境为南北二条之肇端云
　　躔次
　　晋天文志上郡北地入尾十度凉州入箕中十度安定入营室一度天水入营室八度陇西入营室四度酒泉入营室十一度张掖入营室十二度武都入东壁一度金城入东壁四度武威入东壁六度炖煌入东壁八度
　　临洮府古陇西郡治狄道县入营室四度今兰河二州金县并古金城郡地兼得东壁四度
　　巩昌府古陇西郡地入营室四度又为古凉州地入箕中十度其南境西和县得古梁州地为参井之交平凉府古安定郡入营室一度
　　庆阳府古北地郡兼得上郡地入尾十度唐志云初东井十二度余终柳六度雍秦之分
　　甘州府古张掖郡入营室十二度
　　凉州府古武威郡入东壁六度
　　宁夏府古北地郡地入尾十度唐志夏州东井之分西宁府亦古金城郡入壁四度
　　秦州古天水郡入营室八度南境徽礼两当三县亦得古梁州地为参井之交
　　阶州古武都郡入东壁一度其文县为古隂平道汉属广汉郡得益州部晋志广汉入觜一度文当在觜壁之交
　　肃州古酒泉郡入营室十一度
　　安西沙州古炖煌郡入东壁八度
　　国星
　　斗一至四为魁魁一星曰天枢主秦
　　天市垣西列十一星其第六星曰秦
　　女十二国星周东南北二星曰秦
　　五车五星其次舍在毕西北一星主秦
　　五星
　　鹑火实沈以负西海主于华山太白位焉
　　北方水位自河曲黄甫川西经榆林至宁夏又西经兰州逾河至嘉峪关四千余里得水位之半
　　占验
　　东井八星在河中主水衡事法令所取平也王者用法平则井宿明而端一星附井前主伺滛奢而斩之南北两河各三星分夹井主关梁河星具则路通四渎四星江淮河济之精也明大则百川决水位主水衡若客星水火守犯或彗孛皆为大水天罇三星主给贫馁明为丰年五诸侯主治隂阳察得失明大润泽天下治积水在北河之北不见为灾积薪在积水东火守之旱水府四星水官也阙丘天子双阙诸侯两观也军市天军贸易之市中星众则军余粮野鸡主变怪狼为野将弧矢常束矢以向狼丈人子孙星相扶而居不见为灾老人星一名南极见则治平天子寿昌舆鬼主观察奸谋天目也为日月五星之中道东北星主积马东南星主积兵西南星主积布泉西北星主积金玉随变占之中央积尸主祠祀爟四星主烽火天狗七星主守财天社在弧南明则吉天纪一星在外防南主知禽兽














　　甘肃通志巻二
<史部,地理类,都会郡县之属,甘肃通志>
　　钦定四库全书
　　甘肃通志巻三上
　　建置沿革
　　甘肃疆域最广东接关中西控边徼自古以来分合迁徙因革损益名随代易制与地殊爰考建置知所自始厯稽沿革知所由更从今溯昔具载简编我
　　朝因时定制河西衞所改设郡县善政宜民规模远已志建置沿革








<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
　　甘肃布政司
　　禹贡黑水西河惟雍州周旧邦在雍之西陲周孝王封非子为附庸邑之秦甘肃谓之秦自此始及平王东迁封秦襄公为诸侯赐之岐以西之地春秋战国时泾汭之北为朝那为义渠河湟秦陇间戎居之秦并天下置郡县为北地陇西郡汉置凉州部刺史领陇西金城天水安定北地武帝辟河西置张掖酒泉武威炖煌四郡新莽时卢芳据安定隗嚣据天水窦融据河西光武次第翦除其时凉治陇安帝又置张掖居延郡三国魏复分河西为凉州治天水析陇西置秦州治上邽又置西平【今西宁】汉阳【今秦州】郡以陇西【临洮】祁山【西和】汉阳【伏】为重镇晋置秦州治上邽领陇西南安天水武都阴平畧阳六郡以凉州置武威领金城西平武威张掖西郡酒泉炖煌西海八郡建兴以后相继割据陷没为战国者一百三十有六载南北战争州县错杂増损离合疆境屡易隋大业初改州为郡置司刺史相统治后羣雄竞起割土分疆梁师都据朔方称梁李轨据武威称凉薛举据金城天水称秦唐灭凉并秦讨梁师成尽平陇右河西地唐初分天下为十道置陇右道领二十一州秦渭兰河洮岷成武叠宕鄯廓凉甘肃瓜沙伊西庭临其泾宁庆原灵防威武八州属关内道开元中又分十五道关内陇右道如故天寳间于边境置安西北庭河西朔方陇右诸节度使贞元以后陇右诸州尽陷于吐蕃止余威泾二州五代相沿宋初置陜西路常以环庆原渭为重镇庆厯初置沿边四路曰熙河秦凤泾原环庆各置经畧制置司领之而朔方河西为西夏所据金置庆原临洮二路元至元十八年分置甘肃行中书省及河西陇北道肃政亷访使于甘州明置承宣布政使司于西安统各府州县设行都指挥使司于甘州领各卫所
　　皇清初因之康熙二年以右布政司分管临洮巩昌平凉庆阳四府驻劄巩昌府裁衞所八十五康熙五年改为甘肃布政使司移驻兰州行都御史台治焉领四府九州二十八县雍正三年裁行都司及卫所改増四府曰甘州凉州宁夏西宁又分巩昌州县置直州二曰秦州阶州又改肃州为直州改衞所设州县甘州府领县二曰张掖山丹凉州府领县五曰武威永昌镇番古浪平番宁夏府领州一曰灵州县六曰宁夏宁朔平罗中衞新渠寳丰西宁府领县二曰西宁碾伯肃州领县一曰髙台又改岷州卫为州改靖远卫为县并洮州卫俱巩昌府新设大通卫西宁府安西卫沙州卫柳沟卫安西防靖逆卫赤金所靖逆防今领府八直州三又州八县四十五卫所八



<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
　　临洮府
　　禹贡雍州之域周初为西地春秋属秦【韩安国传秦穆公并国十四辟地千里陇西北地是也】战国秦昭王置陇西郡【史记昭王二十七年司马错发陇西因蜀攻楚水经注二十八年置郡有陇坂在东故名】汉仍曰陇西郡治狄道三国魏为陇西郡地【时郡复移治襄武】晋初因之惠帝分置狄道郡前凉张骏又改置武始郡隋开皇初郡废为金城郡地唐初为兰州地天寳三载始分金城置狄道郡乾元元年改曰临州都督府属陇右道寳应元年陷于吐蕃号武胜军宋熙宁五年收复王韶败人遂城武胜以为镇洮军节度属秦鳯路是年置熙河路改镇洮军为熙州金皇统二年改熙州为临洮府【因洮水经流城下故名】后又改名临洮路元复曰临洮府属巩昌路明亦曰临洮府陜西布政司
　　皇清初因之康熙二年分设左右布政使司以府甘肃
　　布政司领州二县三
　　狄道县【附郭】
　　汉置狄道县为陇西郡治【其地有狄种故云狄道】三国魏属陇西郡治晋惠帝改置狄道郡前凉张骏改置武始郡改县曰降狄道后魏属武始郡隋开皇初郡废仍为狄道县属金城郡唐初属兰州天寳三载复于县置狄道郡乾元初为临州治寳应初陷于吐蕃废宋熙宁五年收复复置狄道县为熙州治九年省元丰二年复置属熙河路金改熙州为临洮府治狄道元仍旧明因之为临洮府附郭
　　皇清因之
　　渭源县
　　秦属陇西郡地汉置首阳县属陇西郡后汉晋魏因之后魏大统十七年改渭源县【因渭水发源于县之鸟防山】隋仍属陇西郡唐属渭州髙宗上元二年复名首阳别置渭源县仪凤三年省首阳入渭源县属渭州寳应后陷于吐蕃宋熙宁收复置渭源堡属熙州金属临洮府元至元十三年陞堡为县属临洮府明仍为渭源县属临洮府
　　皇清因之
　　兰州
　　秦属陇西郡汉昭帝始元六年分置金城郡治允吾领金城榆中后汉建武十三年省入陇西郡晋初属金城郡东晋时为郡治后魏移置金城郡治金城隋开皇初废郡置兰州总管府【因州南有臯兰山故名】大业初府废寻复为金城郡唐武徳二年平薛举复曰兰州治五泉县天寳元年复为金城郡乾元初复为兰州属陇右道寳应初陷吐蕃宋元丰四年收复仍为兰州金城郡属熙河路崇宁三年置兰泉县为州治金为兰州刺史省县入之属临洮路元属巩昌路明洪武初降为兰县又置兰州卫成化十三年复升为兰州临洮府
　　皇清因之康熙五年甘肃廵抚移驻遂为省防
　　金县
　　秦属陇西郡汉置榆中县属金城郡后汉因之晋移金城郡来治魏复移郡治金城【在今兰州】省县入焉唐为五泉县地宋置龛谷寨属兰州金大定间陞为县至大间置金州领龛谷定远二县元至元七年并县入州属巩昌路明洪武二年降州为县临洮府成化七年又兰州
　　皇清仍临洮府
　　河州
　　古西羌地秦属陇西郡汉置枹防县属金城郡后汉改属陇西郡晋初废惠帝时复置前凉张轨分属晋兴郡咸康初是地为凉张骏所有分置河州宋入吐谷浑后魏复置河州周置枹防郡隋开皇初郡废大业初复置枹防郡唐复为河州天寳初改为安乡郡乾元初复曰河州属陇右道后陷于吐蕃宋熙宁六年收复仍为河州安乡郡置枹防县为州治属熙河路金亦曰河州贞元二年复置枹防县为州治贞祐四年置平西军节度属临洮路元为河州路省枹防县入之初属巩昌路至元六年置吐蕃宣慰司治此明洪武三年置河州卫五年又设河州府十二年省为河州卫成化十二年置河州临洮府
　　皇清因之
　　归徳所
　　明以前为番夷驻牧之地洪武三年征西将军邓愈统兵至莽赉川始置归徳所取番夷向化之义属河州卫并陜西行都司
　　皇清因之雍正四年裁河州卫改临洮府






<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
　　巩昌府
　　禹贡雍州之域春秋时为羌戎地秦置陇西郡汉为陇西郡地【时郡治狄道为今临洮府东北置天水郡兼为安定郡地南境得武都郡地】后汉因之灵帝分置南安郡三国魏晋仍为陇西南安二郡地元魏为陇西南安阳二郡地渭州后周为南安郡隋初郡废大业初复为陇西郡唐武徳初置渭州天寳初复曰陇西郡寳应后陷于吐蕃大中五年收复五代时为羁縻之地宋熙宁五年置通远军属秦凤路崇宁三年升为巩州属熙河路金仍曰巩州皇统三年改通远军属临洮路元初置巩昌路都总帅府统巩昌平凉临洮庆阳隆庆五府及秦陇防兰等二十七州明洪武三年为巩昌府属陜西布政司领三州十四县
　　皇清初因之康熙四年甘肃布政司雍正七年分置直秦阶二州以清水秦安礼县徽县两当分秦州以成县文县分阶州又改岷州卫为岷州靖远卫为县领县九州一卫一城一
　　陇西县【附郭】
　　古防戎地汉置防道县属天水郡后汉属汉阳郡中平五年分置南安郡县焉三国魏始置中陶县属南安郡晋因之后魏属南安阳郡后改县为内陶后周为南安郡治隋开皇初郡废改县为武阳属渭州十年又改曰陇西大业初属陇西郡唐武徳二年县属伏州八年还属渭州寳应以后没于吐蕃宋熙宁五年为通远军治元祐五年改陇西县仍为通远军治崇宁三年为巩州治金仍之元为巩昌路治明为巩昌府附郭
　　皇清因之
　　安定县
　　汉天水郡勇士县地后汉为防道县地唐渭州地为西市贸马之所寳应中陷于吐蕃宋筑定西安西二城属通远军金改定西县属巩州寻升定西为州以安西属之又置安西通西二县并州元省二县巩昌路后因地震改为安定州明改州为县巩昌府
　　皇清因之
　　通渭县
　　汉置平襄县元鼎三年兼置天水郡治焉后汉属汉阳郡晋属畧阳郡隋唐为陇西县地唐寳应中没于吐蕃宋元丰中置通渭县崇宁五年废金复置县元属巩昌路明仍之巩昌府
　　皇清因之雍正八年移县治于安定监
　　漳县
　　汉陇西郡襄武县地后汉分置鄣县俱属陇西郡晋废后魏复置彰县属广宁郡西魏于县置广安郡后周郡废隋曰障县属陇西郡唐天授二年改武阳县神龙元年复故属渭州广徳以后陷于吐蕃宋置盐川寨属巩州金为盐川镇属定西州元至正十七年复鄣县属巩昌路明更为漳县巩昌府
　　皇清因之
　　防宁县
　　汉安定郡祖厉县地后汉属武威郡晋后荒废西魏以后为防州地金置西宁县属秦州贞祐四年升为西宁州元初防州地震城圮移治西宁县属巩昌路至元七年省县入州仍属巩昌路明改为防宁县巩昌府
　　皇清因之
　　伏羌县
　　古冀戎地秦武公伐冀始置冀县汉属天水郡东汉明帝永平十七年改郡曰汉阳治冀晋仍为冀县属天水郡后省后魏改当亭县又改为冀城县后周省入黄县隋大业二年复改冀城县天水郡唐武徳三年改置伏羌县又于县置伏州八年州废县属秦州至徳以后陷于吐蕃宋建隆三年置伏羌砦属秦州熙宁三年改为伏羌城金属秦州秦安县元至元十三年升为县属巩昌路明仍为伏县巩昌府
　　皇清因之
　　宁逺县
　　汉陇西郡襄武县地后汉中平五年析置新兴县属南安郡晋如之元魏属广宁郡后周废唐寳应初陷于吐蕃咸通中收复宋初置宁远砦崇宁三年升为县属巩州金废为砦元至元中复置宁逺县属巩昌路明仍之巩昌府
　　皇清因之
　　西和县
　　汉陇西郡西县及武都郡地晋改置始昌县属天水郡后废后魏置水南县又于县置天水郡后周郡县皆废入汉阳隋为长道县属汉阳郡唐属成州天寳末废咸通十三年复置属秦州宋熙宁三年改属岷州绍兴十二年徙岷州治长道县之白石镇改为西和州元至元七年省长道县入西和州明洪武二年改西和县巩昌府
　　皇清因之
　　靖远县
　　古雍州西地秦属陇西郡汉属金城安定二郡地后汉属武威郡地西魏置防州后周废隋开皇十六年置防宁县属平凉郡唐武徳二年平李轨置西防州贞观八年以足食故改粟州寻复旧广徳后没于吐蕃宋初亦曰防州天圣后属西夏元符二年收复仍置防州崇宁三年置倚郭曰敷川县建炎四年没于金仍防州大定十二年改为保川县寻陷于河西侨治防川城名新防州元初徙治西宁县【即今防宁县】明正统二年于故防州地置靖虏卫陜西都司
　　皇清曰靖逺卫仍属陜西行都司雍正八年改卫为县
　　巩昌府
　　岷州
　　古西地秦置临洮县属陇西郡汉魏及晋因之并为陇西郡地西魏置溢乐县并置岷州及同和郡隋开皇二年郡废大业初州废改县曰临洮属临洮郡义宁二年复曰溢乐于郡置岷州唐天寳初改和政郡乾元初复为岷州治溢乐祐川和政三县上元二年陷吐蕃宋熙宁六年收复仍曰岷州崇宁三年又置祐川县为岷州治属秦凤路绍兴初入金寻复改为西和州移治长道县【即今西和县】以祐川县属焉宁宗时复入于金元复置岷州属巩昌路至元八年割属吐蕃等处宣慰司明洪武十一年废州置岷州卫陜西行都司
　　皇清因之雍正八年改卫为州巩昌府
　　洮州卫
　　秦汉为临洮县地东晋后为吐谷浑所据后周逐吐谷浑置洮阳郡及洮州又置美相县为州郡治隋为临洮郡唐贞观五年改置临潭县寻为洮州治天寳初复曰临洮郡乾元初复曰洮州广徳中陷于吐蕃后唐长兴四年置保顺军为塞外十镇之一寻复陷宋至道中邈川大首领唃厮啰欵塞为臣康定中命为保顺军节度以羁縻之大观二年收复仍曰洮州属秦凤路金属临洮路元初属巩昌路后属吐蕃宣慰司明洪武四年废州改置洮州卫军民指挥使司陜西都司
　　皇清因之雍正八年裁都司巩昌府
　　西固城
　　汉陇西郡羗道县地后汉改属武都郡三国时为蜀地邓艾伐蜀与其子忠从宕州连桥而渡即此元至正二十六年置西固军民所明洪武四年改置西固城军民千戸所属陜西都司十五年改属岷州卫
　　皇清初因之雍正七年裁守御所归并阶州州同管辖番人慕化编里为民设抚夷同知巩昌府
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
　　平凉府
　　禹贡雍州地春秋为朝那故地秦为北地郡地汉置安定郡东南境为北地郡地西南境为天水郡地后汉因之东晋太元中苻秦始分置平凉郡东境为安定郡后魏置泾州原州后周改置平凉县隋置平凉郡东境仍为安定郡唐初为原州地贞元十九年徙原州治平凉元和三年州徙临泾四年于故平凉县置行渭州属关内道广明初陷吐蕃中和四年复置五代袭唐制宋曰渭州陇西郡庆厯元年分置泾原路政和七年升平凉军节度使金始立平凉府属凤翔路元巩昌路明洪武初为平凉府陜西布政司
　　皇清初因之康熈四年分甘肃布政司雍正五年裁平凉固原二卫地并入州县领州三县七
　　平凉县【附郭】
　　汉置泾阳朝那二县属安定郡后汉废泾阳朝那如故后魏复置泾阳县属陇东郡朝那仍属安定郡后废后周置平凉县属长城郡隋属平凉郡唐属原州广徳后没于吐蕃贞元四年复置广明初复入吐蕃中和四年又为渭州治唐末废五代唐复置平凉县属泾州宋仍为渭州治金为平凉府治元明仍旧
　　皇清因之
　　崇信县
　　秦属北地郡汉为泾阳县地属安定郡唐贞元中置崇信军宋建隆四年置崇信县凤翔府淳化间改属仪州熙宁五年属渭州金仍为崇信县平凉府元明不改
　　皇清因之
　　华亭县
　　秦属陇西郡汉为泾阳县地后魏普泰二年立华亭镇以扼蕃戎隋大业元年始置华亭县属安定郡义宁二年析华亭属陇州唐垂拱间改亭川县神龙初复故广徳元年陷吐蕃永泰中收复大厯中置义宁军元和三年省县入汧源为神防军地五代唐同光初改置义州周显徳中复置华亭县宋太平兴国初避讳改仪州熙宁间以县属渭州金属平凉府元以化平县省入明不改
　　皇清因之
　　镇原县
　　秦属北地郡汉置临泾县属安定郡晋因之后魏于县置泾州寻废随大业初复曰临泾唐乾元初曰原州广徳初为吐蕃所陷元和三年于县权置原州大中三年收复广明后复为原州治名曰行原州五代因之宋曰原州平凉郡金曰原州属庆原路元改曰镇原州属巩昌路至元七年省州治临泾县入州明洪武初降州为镇原县属庆阳府后改平凉府
　　皇清因之
　　固原州
　　汉置髙平县元鼎初于县置安定郡后汉复为髙平县属安定郡晋永嘉以后没于氐后魏仍曰髙平县属新平郡太延二年置镇于此正光五年改置原州并置髙平郡治焉周改郡县曰平髙隋废郡大业初改置平凉郡唐复曰原州广徳初没于吐蕃大中三年收复广明后复没吐蕃宋至道初建镇戎军秦凤路金大定二十二年升为镇戎州凤翔路元初复曰原州至元十年改立开成府治开成县至治三年降为州仍凤翔路明洪武初降州为开成县属平凉府成化中冦燬废徙县于北四十里之固原即旧原州镇戎军五年添设固原卫治十五年改置固原州仍平凉府
　　皇清因之
　　泾州
　　秦属北地郡汉晋并属安定郡后魏始置泾州取泾水为名隋大业初复改安定郡治安定县唐武徳初复曰泾州至徳初改保定郡治保定县乾元初复曰泾州属关内道广徳元年没吐蕃大厯三年复因置泾原节度治此干宁初改彰义军节度宋仍曰泾州安定郡太平兴国元年改彰化军节度金复为泾州治泾川县属庆原路元曰泾州为平凉府治明洪武二年省县入州平凉府领灵台县
　　皇清因之不领县
　　灵台县
　　古雍州地汉为鹑孤县属北地郡后汉曰鹑孤属安定郡晋因之后魏置随平郡泾州后周废隋仍属安定郡大业元年分置灵台县取文王伐密作灵台之义二年废唐天寳初复改鹑觚曰灵台县唐末李茂贞以州置灵台军五代周废军仍属泾州宋建炎四年没金元至元七年并入泾川县后复立以良原县省入明仍名灵台县属平凉府泾州
　　皇清因之顺治九年直府
　　静宁州
　　汉置阿阳县属天水郡后汉因之属汉阳郡晋省西魏属防州唐属渭州中陷吐蕃大中间收复五代宋俱因之宋景徳元年知渭州曹玮始于陇山外之陇干川剙筑陇干城以控西夏庆厯三年经畧使韩琦建徳顺军秦凤路元祐八年置陇干县为军治金大定二十七年改徳顺州属凤翔路元省陇干县改静宁州属巩昌路明洪武初降凤翔之庄浪州为县来属并领隆徳为二县平凉府嘉靖中以隆徳府惟领庄浪
　　皇清因之不领县
　　庄浪县
　　隋华亭县地唐为原州地宋初属渭州庆厯八年置通边砦属徳顺军金升为县仍属徳顺州元初置庄浪路大徳八年改为州属凤翔路明仍为州属凤翔府寻降为县属静宁州
　　皇清因之顺治五年直府
　　隆徳县
　　汉泾阳县地宋天禧元年置羊收隆城庆厯三年改隆徳砦属徳顺军金升砦为县属徳顺州元属静宁州明嘉靖三十八年直平凉府
　　皇清因之










<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
　　庆阳府
　　禹贡雍州之域春秋时为义渠戎国秦灭义渠以其地置北地郡汉为北地郡郁郅畧畔马岭泥阳四县地后汉末郡县俱废西魏置朔州后周废隋开皇十六年复置庆州大业间改化郡唐武徳元年复为庆州六年置总管府天寳元年改安化郡至徳元载改顺化郡乾元初复为庆州南境为宁州属关内道五代梁改武静军后唐庄宗复为州宋建隆元年置庆州团练属陜西路干徳初复为庆州庆厯元年分置环庆路经畧安抚使政和七年陞庆阳军节度宣和七年改为庆阳府金初改置安国军又改定安军节度皇统二年置庆原路总管府元复为庆阳府属巩昌路明仍为庆阳府陜西布政司増置庆阳卫
　　皇清因之康熙四年分甘肃布政司雍正五年裁卫归
　　并州县领州一县四
　　安化县【附郭】
　　汉置郁郅县属北地郡后汉末废后魏周皆为镇隋开皇十六年置合水县为庆州治大业初为化郡治唐武徳六年置化县改合水曰合川并为庆州治贞观元年并合川入化神龙元年改化曰安化【新唐志天寳元年改】至徳元载又改顺化县五代因之宋干徳二年复曰安化县仍为庆州治宣和中为庆阳府治金因之元至元七年省县入府明复置县为府附郭
　　皇清因之
　　合水县
　　汉曰畧畔道属北地郡后汉末废后魏为襄乐县地西魏侨置蔚州后周废州置北地郡隋开皇初郡废仁寿初置华池县属化郡义宁元年析合水置乐蟠县唐属庆州武徳六年分置蟠交县贞观初省华池县天寳元年改蟠交曰合水皆属庆州五代周省合水入乐蟠宋熙宁四年省乐蟠复置合水县属庆州金元明俱属庆阳府
　　皇清因之
　　环县
　　秦属北地郡汉置马岭县为郡治兼领方渠县后汉废隋大业元年复置马岭县属化郡唐属庆州神龙元年分马岭置方渠县亦属庆州五代县废为镇晋天福四年于镇置威州又置通逺县周广顺二年改曰环州显徳四年州废为通逺军宋淳化五年复为环州环庆路仍置通逺县为州治金属庆原路元省通逺县入州属巩昌路明改为环县属庆阳府
　　皇清因之
　　真宁县
　　秦属北地郡汉阳周县地属上郡后汉省后魏复置阳周县属赵兴郡西魏置显州后周州废隋开皇中改罗川县属北地郡唐天寳元年因获玉真人像于罗山遂改为真宁县属宁州五代宋金元因之明万厯二十九年改属庆阳府
　　皇清因之
　　宁州
　　春秋战国为义渠戎国秦为北地郡汉置泥阳县仍属北地后汉末废后魏太平真君二年置定安县皇兴二年置华州太和十一年改班州十四年改邠州二十年又改豳州兼置赵兴郡西魏始改宁州又合之曰邠宁隋大业初改州为北地郡唐武徳初复曰宁州贞观元年置都督府四年府废天寳初改置彭原郡乾元初复曰宁州属关内道宋初为宁州彭原郡属永兴路宣和元年陞兴宁军节度属环庆路金皇统二年罢军属庆原路大定七年改县曰安定元复为宁州领真宁县属巩昌路明初改属庆阳府仍领真宁县万厯二十二年改真宁县府
　　皇清因之

<史部,地理类,都会郡县之属,甘肃通志,卷三上>
<史部,地理类,都会郡县之属,甘肃通志,卷三上>
　　甘州府
　　战国时为月支戎地汉初为匈奴休屠昆邪二王所据武帝元鼎六年分武威酒泉之地置张掖炖煌郡张掖郡领十县【□得昭武删丹氐池屋兰日勒骊靬番和居延显美】晋因之隆安中北凉沮渠防逊都此西魏置西凉州更名甘州取州西甘浚山泉味甘冽为名后周复置张掖郡隋开皇初郡废大业初复置张掖郡十三年李轨起兵河西自称凉王尽有河西之地唐武徳二年复曰甘州景云元年始置河西节度使天寳初仍为张掖郡乾元初复曰甘州属河西道永泰二年陷于吐蕃大中五年张义潮以州来归授归义军节度使寻为回鹘所据宋天圣六年元昊袭回鹘取甘州僭国号夏改镇夷郡立宣化府理宗寳庆元年防古取夏甘肃西凉府元至元元年置甘肃路总管府八年去肃改甘州路十八年立甘肃等处行中书省治此以控河西诸郡明洪武五年宋国公冯胜定河西二十四年置甘肃卫二十五年分置甘州左右中前后五卫二十六年置陜西行都司
　　皇清顺治七年裁前后二卫十四年复裁中卫止存左右二卫康熙【原阙】年移行都司于兰州改置巩昌分府统甘州卫雍正三年裁行都司升甘州卫为府甘肃布政司统张掖山丹髙台三县八年以髙台分肃州领县二曰张掖山丹
　　张掖县【附郭】
　　汉武帝开置张掖郡治□得县晋仍曰张掖郡治永平隆安中北凉沮渠防逊都此西魏置甘州周仍置张掖郡隋初郡废改酒泉县大业二年复置张掖郡治张掖县唐仍为张掖郡又改甘州寻陷于吐蕃宋为西夏所据元置甘州路为行省治明改置甘州卫陜西行都司
　　皇清雍正三年置张掖县甘州府
　　山丹县
　　汉武帝始置删丹县属张掖郡后汉因之献帝时分属西郡晋因之后魏改删丹曰山丹西魏郡废改县为弱水后周省弱水县入山丹隋大业初复曰删丹属张掖郡唐属甘州宋为西夏所据置甘肃军元至元二十二年升为山丹州属甘肃行省明初废洪武二十四年置山丹卫陜西行都司
　　皇清雍正三年改为县甘州府








　　甘肃通志巻三上
　　钦定四库全书
　　甘肃通志巻三下
　　凉州府













<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
　　凉州府
　　秦为月支国后为浑邪休屠王右地汉武帝元狩二年命霍去病出陇西击败之来降以其地为武威郡领十县【姑臧武威张掖休屠揟次鸾鸟朴□媪围苍松宣威】元封五年置凉州部刺史以统之其地势西北斜出在南山之间南隔西羌西通西域号为断匈奴右臂三国魏文帝分置凉州晋仍其名东晋为张轨所都居姑臧称凉王是为前凉继为吕光所据都姑臧号后凉又据于秃发乌孤号南凉李暠据敦煌自称西凉公迁酒泉号西凉沮渠防逊初据张掖寻徙姑臧又为北凉元魏平北凉改州为镇太和十四年复置凉州周因之置总管府隋开皇初郡废大业初府废寻复为武威郡唐初为李轨所据武徳二年复置凉州总管府景云初置河西节度使二年分陇右为河西道天寳元年复曰武威郡乾元元年复曰凉州广徳二年陷于吐蕃宣宗复河湟宋初置西凉府属陜西路景徳中为西夏元昊所据元灭夏降为西凉州属永昌路明洪武九年改置凉州卫属陜西行都司
　　皇清因之雍正三年陞为凉州府甘肃布政司领县五
　　武威县【附郭】
　　汉武帝开置武威郡治姑臧县魏晋因之前凉张轨后凉吕光北凉沮渠防逊皆都于此后魏改林中县后周复故名隋因之唐贞观初曰凉州亦为武威郡开元中置河西节度使治武威广徳初陷于吐蕃宋为西凉府地后陷西夏元属永昌路明为凉州卫地
　　皇清初因之雍正三年改凉州卫为武威县隶凉州府
　　永昌县
　　汉置番和县属张掖县晋改属武威郡后魏置番和郡后周废郡置镇隋开皇中复为县仍属武威郡唐初曰番和开元十六年改置大斗军属凉州后陷吐蕃宋为西凉府景徳中为元昊所据元置永昌路明洪武三年改置永昌卫属陜西行都司
　　皇清初因之雍正三年改卫为永昌县
　　镇番县
　　汉置武威宣威二县属武威郡后汉因之晋以后为后凉吕氏将杨轨所据后魏改置武安郡西魏郡县皆省入姑臧唐郭元振为凉州都督置白亭军后陷于吐蕃宋为西夏所据元为小河滩城明洪武二十九年分置镇番卫属陜西行都司
　　皇清初因之雍正三年改卫为镇番县
　　古浪县
　　汉置苍松县属武威郡后汉改为仓松晋因之东晋太元中吕光改置昌松郡后魏仍旧周废郡为昌松县隋开皇初改县为永世后复故名属武威郡唐嗣圣十八年郭元振为凉州都督始于武威东南境石峡筑和戎城五代相沿宋为西夏所据元属永昌路明洪武五年平定河西开设凉州卫十年因旧水名改为古浪筑城于今治所正统三年置古浪守御千户所属陜西行都司
　　皇清初因之雍正三年改所为古浪县
　　平番县
　　汉金城郡地晋建兴中前凉分置广武郡后魏置广武县为郡治后周因之隋开皇初郡废为广武县大业初改为允吾属武威郡唐武徳三年复为广武属兰州后陷于吐蕃宋为西夏所据元属永昌路明洪武十年置荘浪卫后废为庄浪守御千户所永乐元年复为庄浪卫属陜西行都司
　　皇清康熙二年复降为所雍正三年改庄浪所为平番县






<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
　　宁夏府
　　禹贡雍州渠搜之地春秋时羌戎所居秦取河南之北千里地筑城徙民居之号曰新秦属北地郡汉仍为北地郡武帝元朔二年收河南地置朔方郡并州刺史东汉因之晋乱为赫连氏所据筑统万城曰夏州又曰忻都在河套中黑水之南去今镇城二百余里所谓黑水故城是也后魏置化郡领岩緑县夏州西魏曰化郡后周始置懐远郡及带普乐郡隋开皇三年郡废又置朔方灵武二郡唐以夏州朔方郡领朔方静徳宁朔三县而灵州灵武郡领廻乐灵武懐远保静四县更以统万城为定难节度使治均属关内道唐末拓防思恭镇夏州其弟思谦代之遂世有其地厯五代迄宋其孙继捧入朝献地景徳间复据灵州传子徳明城懐远镇为兴州居之即今镇城其子元昊僭号陞兴州为兴庆府又改中兴府遂为西夏国都疆域与宋延庆熙河分升宋寳庆中元灭夏置宁夏路立总管府以灵州鸣沙州应理州焉明初设宁夏府洪武五年府废徙其民九年改置宁夏卫迁五方之人实之又増前中左右共五屯卫陜西行都司
　　皇清初因其旧顺治十五年以前屯卫并入宁夏卫以中屯卫并入右卫宁夏道雍正三年陞为宁夏府领州一县六
　　宁夏县【附郭】
　　汉北地郡富平县地魏置六镇三戍于此后周置懐远县属懐远郡隋属灵武郡唐属灵州宋初废为镇干兴二年西夏徳明城之元属宁夏路明置宁夏五卫
　　皇清顺治十五年并前卫入宁夏卫雍正三年裁卫改宁
　　夏县附郭
　　宁朔县【附郭】
　　汉富平县地后周置宁朔县隋属朔方郡唐夏州朔方郡宋为懐远镇入西夏元属宁夏路明为宁夏右卫
　　皇清顺治十五年并中卫入右卫雍正三年裁卫改宁朔
　　县附郭
　　平罗县
　　汉北地郡北境唐为灵州定远城北境明洪武初置平虏千户所属宁夏卫
　　皇清为平罗所雍正三年裁所改平罗县
　　灵州
　　秦北地郡地汉惠帝四年置灵洲县属北地郡以洲在河渚之中随水上下未尝沦没故号曰灵洲后汉徙废后魏太延二年置薄骨律镇孝昌中改置灵州西魏又为盐州地后周置带普乐郡及回乐县隋初郡废大业三年改为灵武郡唐为灵州又为灵武郡置大都督府属关内道开元中置朔方节度使天寳初复改州为灵武郡十五载肃宗即位于灵武五代仍为朔方军治宋咸平时李继迁叛据改为西平府又名翔庆军元复曰灵州属宁夏路明初州废治十五年置守御千户所正徳元年改宁夏后卫仍以所千总摄之属宁夏道
　　皇清因之雍正三年改为州并省宁夏守御所附入
　　中卫县
　　秦北地郡地汉置眴巻县属安定郡后魏为灵州地隋为灵武郡地唐灵州鸣沙县地宋没于西夏元置应理州属宁夏路明洪武初州废三十二年建宁夏中卫属陜西行都司
　　皇清因之雍正三年裁卫改为中卫县
　　新渠县
　　汉北地郡北境唐定远城【元和志灵州有定远城在州东北二百里汉北地方渠县之地】又名警州【新唐志警州本定远城】宋初置定州西夏因之元废明宁夏卫地【明志定州城在卫北六十里又曰有田州城在卫北六十里今县在田州塔南田州盖定远之讹也】
　　皇清因之雍正四年建县曰新渠【其地近名察罕托和】
　　寳丰县
　　汉北地郡方渠县地宋定州地西夏筑省嵬城于此后废明宁夏卫地
　　皇清因之雍正四年建县曰寳丰【其地在省嵬城西近名察罕托和府北河侧之滩也土地膏腴旧未开垦时为宁夏民樵牧之所康熙三十六年套夷渡河渐徙而南去旧镇城仅半舍四十八年镇臣始令徙出】









<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
　　西宁府
　　古西羌所居谓之湟中汉武帝逐诸羌筑龙居寨宣帝时赵充国伐先零诸羌以其地开屯田置破羌县属金城郡后汉建安中分置西平郡治西都县晋初因之东晋末南凉秃发乌孤据为国都后魏孝昌二年置鄯州改破羌县为西都周改置乐都郡隋开皇初郡废十八年改县曰湟水大业初复为西平郡唐武徳二年复曰鄯州仪凤二年置都督府开元二十一年置陇右节度使天寳初曰西平郡乾元初复曰鄯州属陇右道寳应元年没入吐蕃宋初属西夏后为吐蕃所据号青唐城元符二年收复复置鄯州陇右节度三年弃之崇宁三年收复建陇右都防府改鄯州为西宁州后复属西夏元至元中仍曰西宁州属甘肃行省明洪武十九年改为西宁卫陜西行都司
　　皇清初因之雍正三年改卫为府领县二卫一
　　西宁县【附郭】
　　东汉置西都县为西平郡治魏晋因之后魏废为鄯善镇周为乐都郡地隋为湟水县地唐仪凤三年分置鄯城县后陷废宋元皆为西宁州治明为卫治
　　皇清雍正三年设西宁府置西宁县
　　碾伯县
　　古湟中地汉神爵二年置破羌县属金城郡魏因之晋废为乐都郡地后魏孝昌二年改曰西都县后废属鄯州周复属乐都郡隋开皇十八年置县曰湟水属西平郡唐复改属鄯州寳应初陷吐蕃宋元符初收复置湟州建中靖国三年改西平郡为西宁州乐都为碾伯明初立卫洪武十九年移卫于西宁州碾伯为右所
　　皇清初裁所设卫雍正三年置碾伯县属西宁府
　　大通卫
　　向系西番羌囘之地路通甘凉西宁逼近喇嘛各寺
　　皇清雍正三年设大通卫建筑卫城及白塔城彻尔图城总兵镇守分设参将游击守备千把马步战守兵丁遂为边重镇













<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
　　直秦州
　　古成纪地周封非子于秦亭因名秦秦为陇西郡地汉曰上邽县属陇西郡后隗嚣据其地东汉属汉阳郡治冀三国魏置秦州治上邽蜀汉建兴六年属蜀魏甘露元年属魏晋改汉阳为天水郡亦治上邽寻废复置秦州建兴以后前赵后赵前秦后秦相继割据义熙十三年刘裕灭秦归宋后魏避讳改曰上封仍为州郡治隋开皇初废大业初复置改县曰上邽唐复为秦州开元间徒治成纪天寳初还治上邽改天水郡乾元初复曰秦州大厯中陷于吐蕃大中三年收复景福初为李茂贞所据五代初没于蜀后唐平蜀厯唐晋汉周郡俱仍旧宋仍曰秦州天水郡雄武军节度属秦凤路金为镇远军治成纪元复为秦州巩昌路明洪武初省县入州巩昌府领县三清水秦安礼县
　　皇清初因之雍正七年升为直州领县五
　　清水县
　　秦陇西郡地汉置清水县属天水郡后汉废为陇县地晋复置属畧阳郡后魏因之隋属天水郡唐武徳四年于县置邽州六年州废县属秦州大厯以后陷于吐蕃大中间收复凤翔府仍属秦州宋因之金置冶坊县元以冶坊并入明如之巩昌府
　　皇清初因之雍正七年改属直秦州
　　秦安县
　　汉置成纪县属天水郡为凉州治东汉属汉阳郡晋属天水郡后没于氐羌隋仍属天水郡唐开元中移秦州来治属秦州天水郡宋为纳甲城金始置秦安县属秦州元为秦安县至正七年并鸡川陇城二县入焉属秦州明因之巩昌府
　　皇清初因之雍正七年改属直秦州
　　礼县
　　汉嘉陵道地后汉为上禄县地三国属蜀汉元魏置汉阳郡治兰仓县西魏改为长道郡治汉阳县后周改为天水郡隋为长道县属汉阳郡唐属成州寳应中陷废咸通中复置长道县改属秦州五代因之宋熙宁中改属岷州南宋属西和州后割于金元置礼店军民府明初置礼店千户所属岷州洪武十五年改属秦州卫成化九年廵抚马文升奏设礼县秦州属巩昌府
　　皇清初因之雍正七年改属直秦州
　　徽县
　　秦陇西郡地汉河池县属武都郡后汉因之三国时属蜀汉晋永嘉后没于氐羌元魏置广化县于县置广化郡隋初郡废仁寿初改县曰河池属河池郡唐属凤州五代因之宋开寳五年移治固镇属凤州元置南凤州于河池又分置永宁县至元初改曰徽州七年并省县入州属巩昌路明仍曰徽州领县一曰两当巩昌府
　　皇清初因之雍正七年改州为县属直秦州
　　两当县
　　秦陇西郡地汉故道县属武都郡后汉因之晋永嘉后没于氐羌元魏析置两当县兼置两当郡隋初郡废属凤州大业初属河池郡唐属凤州五代因之宋徙治广乡镇属凤州元初属南凤州至元中改属徽州明仍属徽州巩昌府
　　皇清初因之雍正七年改属直秦州








<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
　　直阶州
　　禹贡梁州之域春秋时白马氐居之秦为陇西郡地汉置武都郡后汉因之三国时属于蜀汉晋初因之永嘉后为氐杨茂搜所据后魏置武都镇西魏置武阶郡寻改为武州后周又改曰永都隋初郡废后复为武都郡唐复为武州治将利县属陇右道天寳初曰武都郡乾元初复为武州大厯后陷于吐蕃大中三年收复景福初始名阶州因其地陡峻由城门而上如升阶然宋仍曰阶州武都郡治福津县属秦凤路建炎后属利州路元移治桞城至元七年以福津将利二县省入为阶州属巩昌路明洪武二年改为阶县十年复为州巩昌府领文县
　　皇清初因之雍正七年改为直州领县二成县文县
　　成县
　　春秋时为白马氐国秦属陇西郡汉置武都郡治武都领下辨嘉陵上禄等县后汉为武都郡治下辨界于武都陇右二郡之间晋永嘉后没于杨氐太元中杨定称蕃表置仇池郡宋元嘉十九年平仇池寻入魏后魏改置仇池镇寻置仇池郡太和十二年置梁州正始初改南秦州西魏改成州初置同谷县隋为汉阳郡治上禄县唐为成州天寳初改同谷郡乾元初复故皆治上禄寳应初没于吐蕃咸通中复置成州五代梁改曰汶州贞明初地入于蜀后唐复曰成州治同谷县宋仍曰成州同谷郡属秦凤路南宋绍兴中属利州路寳应初以理宗旧邸升为同庆府元复曰成州属巩昌路明洪武二年改州为成县属巩昌府
　　皇清初因之雍正七年改属直阶州
　　文县
　　古氐羌地汉置隂平道属广汉郡为北部都尉治后汉属广汉属国三国时属于蜀晋置隂平郡永嘉后没于氐西魏改置曲水县后周始置文州隋废州郡仍曲水县属武都郡唐初复为文州天寳初改曰隂平郡乾元初复曰文州属剑南道宋仍曰文州隂平郡属利州路元仍置文州属图沙玛路明洪武四年改州为县属阶州二十三年裁县归所省入阶州二十八年改置文县守御军民千户所成化九年复置文县阶州属巩昌府
　　皇清初因之顺治十六年裁所归县雍正七年改属直
　　阶州








<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
　　直肃州
　　古西戎地秦为月支国汉初为匈奴昆邪王地武帝元狩二年开置酒泉郡治禄福县以通西域隔絶匈奴与西羌通路名曰断匈奴右臂东汉因之三国属魏仍为郡凉州晋为前凉张轨所有继为西凉李暠所都后归于北凉沮渠防逊元魏平北凉改为军属敦煌郡孝昌中复置酒泉郡隋初郡废仁寿二年分置肃州大业初省入张掖郡义宁兀年改县曰酒泉唐武徳二年复置肃州八年置都督府贞观元年府罢天寳初复曰酒泉郡乾元初复曰肃州属陇右道大厯元年陷于吐蕃宋为囘鹘所据景祐中属西夏元至元七年置肃州路总管府甘肃行中书省明洪武二十八年开设肃州卫陜西行都司
　　皇清初因之雍正三年改肃州为直州七年以髙台县
　　改肃州
　　髙台县
　　汉乐涫县地属酒泉郡晋因之前凉分置建康郡后周复置乐涫县寻省入福禄县唐初于故乐涫地置福禄县属肃州后入于吐蕃宋为西夏所据元属甘州路明洪武初为髙台站以其地形髙西有台子寺为名甘州中卫景泰七年始置髙台守御千户所属陜西行都司
　　皇清雍正三年裁髙台镇夷二所改设髙台县甘州府
　　七年改属直肃州








<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
　　安西防
　　春秋战国时为西戎地秦月支戎居之汉为敦煌郡地有县六曰敦煌冥安效谷渊泉广至龙勒晋分敦煌之宜禾伊吾冥安渊泉广至五县分酒泉之沙头县又别立防稽新乡凡八县为晋昌郡后魏置敦煌常乐二郡后周并敦煌鸣沙平康效谷东乡龙勒六县为鸣沙县又并凉兴广至冥安渊泉为凉兴县隋开皇初敦煌常乐二郡俱废改凉兴为常乐大业复置敦煌郡改鸣沙为敦煌唐置沙二州属河西道大厯元年陷于吐蕃大中五年张义潮以沙州来归置归义军以义潮为归义节度使贞元后尽没吐蕃宋初仍为回鹘所据景祐中元昊袭回鹘取沙尽有河西之地元初立州属沙州路甘肃行中书省明为齐勤防古沙州二卫地【布朗吉尔以东桞沟堡尚属齐勤防古卫】成化后土鲁番侵掠正徳中徙肃州塞内嘉靖三年闭嘉峪关其地遂为土鲁番所有
　　皇清定鼎西夷向化沙以西尽入版圗雍正元年置安西同知治布隆吉领安西卫沙州所三年升沙州为卫又改靖逆通判所属之桞沟所安西防五年升卫六年另建安西镇城于大湾移治安西新城领卫三曰安西桞沟沙州
　　安西卫
　　汉敦煌郡冥安县地晋曰宜安【即冥安】属敦煌郡又分置晋昌郡周并入凉兴县唐置州寻没于吐蕃五代时州与吐蕃杂处曹义金遣使入贡于后唐以义金为归义节度使宋入于西夏元至元十四年立州二十八年徙居民于肃州仅存其名明为沙州卫地正徳后避土鲁番内徙肃州塞下嘉靖后尽弃其地
　　皇清雍正元年置安西卫于布隆吉六年移治安西镇城
　　安西同知
　　沙州卫
　　古三危地羌戎所居春秋时谓之州左传允姓之戎居于州是也秦及汉初为月支匈奴所据武帝后元年分酒泉置敦煌郡晋因之元帝时张骏分敦煌晋昌髙昌三郡西域都防戊巳校尉玉门大防军三营为沙州张祚又以敦煌郡置商州其后李暠据敦煌称西凉公后魏置敦煌郡周置鸣沙县【水经注敦煌南七里有鸣沙山故亦曰沙州】隋大业初复置敦煌郡改鸣沙为敦煌唐武徳五年置西沙州贞观七年曰沙州领敦煌寿昌二县神龙元年置豆卢军贞元后尽没于吐蕃宋初为回鹘所据太宗时曹元忠以州归于宋景祐中为元昊所据元复取之至元十四年复立沙州十七年升为沙州路明永乐二年置沙州卫以酋长昆济楞为指挥使赐诰印正徳十年为哈密衞喇特二部侵逼走附塞下正统中沙州久为罕都指挥巴特玛吹戬驻牧昆济楞子纳古尔谋奔衞喇特甘肃镇将任礼勒兵收其全部入塞居之甘州时土鲁番侵据哈密巴特玛吹戬孙嘉克请自立一卫与相抗朝命于沙州故城立罕都左卫正徳十一年嘉克子竒塔特衰弱不振徙肃州塞内其部下服属土鲁番沙州遂废
　　皇清雍正元年置沙州所三年升卫安西同知
　　桞沟卫
　　汉敦煌郡渊泉县地晋曰深泉【即渊泉】属敦煌郡又分置晋昌郡周并入凉兴县唐属沙州地随陷于吐蕃宋入西夏元时为州地属沙州路明为齐勤防古卫地成化中哈密为土鲁番所据筑苦峪城移哈密及寄居齐勤者以居之【按苦峪东至肃州四百里当在今栁沟堡境内】正徳中土鲁番益张遣兵分掠苦峪嘉靖三年闭嘉峪关部众属土鲁番其地多柽桞有水泉东则十道桞沟西则布朗吉尔河
　　皇清康熙五十六年置栁沟所于四道栁沟治桞沟堡栁沟通判雍正三年改安西同知五年升卫移治布隆吉
<史部,地理类,都会郡县之属,甘肃通志,卷三下>
<史部,地理类,都会郡县之属,甘肃通志,卷三下>
　　靖逆防
　　周西戎地秦月支居之汉酒泉敦煌二郡地酒泉领县曰玉门曰延寿【师古曰阚骃云汉罢玉门关屯徙其人于此置县元和志县东至州二百二十里五代晋髙居诲使于阗记云肃州渡金河西百里又西百里出玉门关即故玉门县按玉门关在龙勒县西北一百十八里龙勒东至沙州尚一百五十里汉班超愿生入玉门关者乃指玉门县而言以离酒泉郡尚远也今齐勤所去肃州二百三十里与古玉门县道里相彷寰宇记延寿县在酒泉郡西按古延寿县地在今齐勤境内自齐勤以西方属古敦煌郡地】晋因之玉门以西属晋昌郡后为西凉李暠所据隋属敦煌郡地唐属肃二州地【玉门属肃州以西属州】陇右道贞元后尽陷吐蕃宋初仍为回鹘所据景祐中元昊袭回鹘取之元属肃州沙州二路甘肃行中书省【按元肃州即汉酒泉郡】明为齐勤防古卫地【按永乐二年置齐勤防古在嘉峪关西二百四十里今在靖逆卫东六十里靖逆所属俱齐勤防古地无疑又一统志肃州界西四百三十里为齐勤防古卫本故州地以道里计之又在今布隆吉东八十里按明苦峪卫在肃州西四百里治八年命哈密及寄居齐勤者尽赴苦峪是齐勤犹在苦峪之外两説并存之】正徳中土鲁番侵扰无宁歳乃内徙肃州嘉靖三年闭嘉峪关絶贡其地尽废
　　皇清定鼎番夷内附康熙五十七年置靖逆同知雍正三年以栁沟通判改调靖逆领靖逆卫齐勤所靖逆卫
　　汉敦煌郡地【按靖逆在齐勤西一百一十里又西三十里至栁沟去古玉门已远当属敦煌】晋敦煌郡地又分属晋昌郡唐属州后陷吐蕃宋入于西夏元属沙州路明齐勤防古卫地正徳后避土鲁番徙民于塞内
　　皇清康熙五十七年置靖逆卫靖逆同知雍正三年
　　靖逆通判
　　齐勤所
　　汉酒泉郡玉门县地后汉延寿县地晋因之后魏置防稽郡后周废郡并会稽新乡延兴为防稽县【延兴即延寿】隋开皇中改为玉门并得魏玉门郡地唐属肃州开元中没于吐蕃因其地置玉门军天寳十四载废军为县贞元后随州陷废宋入于西夏元时属肃州路明永乐二年有塔尔尼称丞相库珠卜齐率所部来降建齐勤防古卫以塔尔尼为千户所赐诰印八年升卫屡进都督佥事正徳八年土鲁番遣将据哈密大掠齐勤夺其印而去彭泽经畧西域始以印来归齐勤衰弱不能自存乃内徒肃州之南山其城遂空卫印属都督鎻南束掌管嘉靖后闭关絶贡嘉峪以西不复经理【按今所与明齐勤道里不合当是古卫地其旧城基址无考】
　　皇清康熙五十七年置齐勤卫靖逆同知雍正五年裁
　　卫改所靖逆通判







　　甘肃通志卷三下
<史部,地理类,都会郡县之属,甘肃通志>
　　钦定四库全书
　　甘肃通志巻四
　　疆域【附形胜】
　　甘肃地防上游禹贡以黒水西河为界三危弱水流沙皆极其逺而言版宇辽濶四塞为固河西卫所近改设郡邑同于内地控引崇山联络河渭画界分疆广袤逺近按籍可稽志疆域
　　甘肃布政司【驻劄兰州】
　　治在
　　京师西南四千四十里东至邠州长武县界一千里西至河州闇门界一千一百二十里南至四川龙安府平武县界一千三百七十里北至亦不剌山一千四十里东南至汉中府畧阳县界一千二百三十里西南至洮州卫番界九百三十里东北至延安府保安县界一千四百三十里西北至沙州卫外境二千四百四十里
　　乔峯四阻缭以大河【赵时春忠烈碑】捍御秦雍聨络西域襟带万里控制强敌【同上】北接沙漠西控戎羌为四方根本要枢之地【杨一清察院题名碑】渭河襟带青海为渎【发难九篇】北跨沙漠之险南吞巴蜀之雄山奔突而若驰水旋绕而如环【曹琏朔方赋】
　　临洮府
　　治在布政司南二百一十里东至巩昌府陇西县界一百三十五里西至闇门番界一千九十里南至巩昌府岷州界一百二十里北至凉州府平番县界六百九十里东南至巩昌府岷州界二百四十五里西南至巩昌府洮州卫界一百四十里东北至巩昌府靖逺县界三百四十里西北至凉州府平番县界二百六十里距
　　京师四千一百九十里
　　中原迤西山川扼塞【明太祖谕徐达文】境接巴巂之襟裔【宋张舜民收复熙河颂】据陇首撩西倾襟带闗河长城之险雄峙一郡抗衡三边古形胜之地
　　按府襟带河湟为西陲之保障自秦筑长城起临洮而边境大斥无南牧之患蜀姜维数出狄道以挠闗陇魏人建为重镇维不能得志晋之衰也河西扰乱大约据狄道则足以侵陇西狄道失而河西有唇齿之虑矣拓跋魏兼有秦凉以狄道为咽喉之地列置郡县恃为藩蔽唐拒吐蕃临州其控扼之地也宝应初临州不守而陇右遂成荒外矣宋承五季之敝王官所莅不越秦成熙宁以后边功渐启议者谓欲图西夏必先有事熙河及熙河路建而湟鄯之域次第收复志曰郡土田膏腴引渠灌漑为利甚溥其民皆番汉杂防好勇喜猎故徐达亦云临洮西通蕃落北界河湟得其地足以给军储得其人足以资战鬭也
　　狄道县【附郭】
　　治在府城内东至马扎铺渭源县界一百六十里西至魏家寨巩昌府岷州界一百四十里南至桥道铺岷州界一百二十里北至摩云驿兰州界一百五十里东南至文家坪渭源县界四十里西南至道峪岷州界三十里东北至普家寺金县界八十里西北至济桥兰州界一百五十里
　　兰州
　　治在府北二百一十里东至车道岭巩昌府安定县界一百四十里西至张家河湾西宁府西宁县界一百里南至摩云驿狄道县界六十里北至红水堡凉州府平番县界四百三十里东南至新营金县渭源二县界一百三十里西南至马莲滩河州界一百里东北至一条城巩昌府靖逺县界一百一十里西北至沙井堡平番县界四十里
　　一峯崔巍两翼拱防【旧志】地势蜿蜒有长城之险马衔阻其东榆谷抵其西臯兰峙其南黄河经其北【明一统志】为束带之形要冲之地【旧志】臯兰雄镇峙乎前九州之台障乎后峦峤阜陵环左右【金城赋】
　　按州控河为险隔阂戎羌自汉以来河西雄郡金城为最岂非以介戎夏之间陇右安危常系此地哉晋元康而后河陇多事金城左右嵗无宁宇隋唐盛时驰逐河湟未尝不以兰州为要害及广徳以后州没吐蕃而西凉不复为王土大中间虽尝收复亦仅同羁縻矣宋元丰四年李宪败夏人始复城兰州元祐初夏人求复得此地朝议欲割以畀之孙路言自通逺至熙州总通一径熙之北已接夏境今自北闗濒大河城兰州然后可以扞蔽若捐以与敌则一道危矣穆衍言兰州弃则熙州危熙州危则闗中震动唐失河湟西边一有不顺则警及京都今若委兰州悔将无及遂不果弃明时自州以北常为防冲徃徃设重兵驻此为府治北门之锁钥焉
　　渭源县
　　治在府东南一百二十里东至锹家铺巩昌府陇西县界一十五里西至翠岩铺狄道县界六十里南至露骨山巩昌府洮州卫界七十里北至常家碑巩昌府安定县界七十里东南至潘家岔陇西县界一十五里西南至过那山狄道县界六十里东北至林子沟陇西县界四十里西北至连二湾狄道县界七十里襟山带河千峯环拥列嶂重围【县志】南接西倾东连朱圉西迤鸟鼠北枕鳯凰诸山环峙两水合流【一统志】金县
　　治在府东北一百八十里东至车道岭巩昌府安定县界七十里西至煤洞山兰州界三十里南至清水沟口狄道县界五十里北至一条城兰州界一百七十里东南至刘家嘴狄道县界七十里西南至新营兰州界四十里东北至韦家堡营安定县界一百三十里西北至猪嘴岭兰州界四十五里
　　逺峯争秀大峡分流猪嘴马衔既如揖而如拱浩亹神济亦若带而若环地接两驿之冲治介万山之会【旧志】西枕马鞍北据天堑三山拱翠二水分流【县志】河州
　　治在府西少北一百九十里东至济桥狄道县界一百一十里西至积石闗口外循化营界一百二十里南至三渡水狄道县界一百六十里北至鲍家岭西宁府西宁县界一百五十里东南至党川铺狄道县界一百五十里西南至莲花山巩昌府洮州卫界二百四十里东北至毛笼硖兰州界一百二十里西北至三川黄河沿西宁府界一百五十里
　　南得钟存北阻大河【汉曹鳯议】洮水绕于东积石峙于西南盘雪岭北距黄河【旧志】乃中国之咽喉实西陲之藩篱【州志】界接羌戎其山峻耸【元城隍庙记】
　　按州控扼番戎山川盘错自昔西陲多衅枹罕尝为战地葢犄角河西肘腋陇右州亦中外之要防矣明初置茶马司于此以制番命资国用其后渐弛治末都御史杨一清言唐时回纥入贡即以马易茶宋熙宁间行之所谓摘山之产易廏之良无害而有利者也我朝纳马谓之差发因纳马而酬茶体尊名顺非互市交易之比且西番为中国藩篱其人非孝子顺孙徒以资茶于我絶之则死故俛首服从此制番控夷之上防请申明旧制使番族各供差发葢河洮二州实为西番之襟要故茶马二司特设于此归徳所
　　治在府西北八百五十里东至尔刚哇沙思定循化营界三百二十里西至沙沟察罕诺木罕界一百三十里南至揣咱都受一百五十里北至黄河一里东南至上下笼布河州界三百七十里西南至草地上喇安扎萨克喇嘛察罕诺木罕界一百一十里东北至南川番族阿失工界四十里西北至黄河笼羊硖果宻番族界七十里
　　巩昌府
　　治在布政司南四百二十里东至槐树岭秦州界二百二十里西至临洮府渭源县界七十五里南至杀贼驿阶州界五百三十里北至靖逺县松山边墙七百里东南至小川驿阶州界四百五十里西南至旧洮州番界三百二十五里东北至西安州平凉府固原州界七百四十里西北至临洮府渭源县界七十五里距
　　京师三千九百八十里
　　山川险阻襟带陇蜀用武要地【广舆记】黄河清渭前带后环轩谷羲台左遮右拱逺眺岷嶓秀启西倾【巩昌府题名记】鸟鼠盘纡渭河经纬【姚镆崇羲书院记】江分番境阶文洮固为之藩河限边防安会兰靖张其掖云栈扼三巴之喉金城拊五凉之背【府志】
　　按府翼蔽秦陇控扼羌戎东汉初隗嚣据陇西动摇三辅诸葛亮伐魏欲先取陇右结连羌戎以图闗中陇右不下卒以无功魏亦以为重镇邓艾尝云狄道【今临洮】陇西南安祁山各当有守盖其地山谷纠纷川原围绕其俗尚气力修战备好田猎勤稼穑自古用武之国东上秦陇而雍岐之肩背竦南下阶成而梁益之咽喉坏西指兰会而河湟之要领举是故唐初入长安即遣军安抚陇右而秦凉之藩篱以次摧坏天宝以后吐蕃窃有其地窥伺畿辅大为唐患宋人议复河湟置通逺军以经畧之熙河遂为内地元并有巩昌南窥蜀口而宋之西边不支夫欲保闗中先固陇右欲固陇右巩昌岂非都会之所哉
　　陇西县【附郭】
　　治在府城内东至宁逺县界四十五里西至临洮府渭源县界七十五里南至漳县界六十里北至安定县界九十里东南至漳县界六十里西南至岷州界一百里东北至通渭县界七十里西北至安定县界七十里
　　首阳西峙笔架东屹南辟石门北罗重涧马鹿之东千山列障貆道之险一夫当闗渭上名邦洮阳雄镇【县志】
　　安定县
　　治在府北一百六十里东至会宁县界一百里西至临洮府狄道县界一百里南至陇西县界七十里北至临洮府金县界一百二十里东南至陇西县界七十里西南至临洮府渭源县界二百里东北至靖逺县界三百三十里西北至临洮府兰州界一百八十里
　　东聨靖会西控临兰北倚羣峯南临双峪【旧志】渭北之形援河西之保障【府志】
　　通渭县
　　治安定监在府东北一百六十里东至王家铺秦州秦安县界一百三十里西至牛营会宁县界二十里南至里辛镇伏羌县界一百一十里北至蒸饼山会宁县界三十里东南至土桥子伏羌县界一百六十里西南至杜家堡陇西县界六十里东北至佟家堡平凉府静宁州界一百里西北至腰食岘会宁县界三十里
　　一十八盘山天成之险二十四渡水地效之竒边隘迫隣金汤永壮【县志】
　　漳县
　　治在府西南七十里东至宁逺县界七十里西至岷州界四十五里南至岷州界一百四十里北至陇西县界十里东南至宁逺县界九十二里西南至岷州界八十五里东北至陇西县界三十里西北至岷州界四十里
　　三台崒嵂漳水潆回逺则西倾青阳犹捍卫近而青厓盐山若拱揖弹丸之地扼番障巩【郡志】
　　会宁县
　　治在府北二百八十里东至平凉府静宁州界一百二十里西至安定县界二十里南至通渭县界六十里北至靖逺县界一百八十里东南至平凉府隆徳县界一百里西南至陇西县界一百里东北至平凉府固原州界二百五十里西北至黄河界二百八十里
　　地控三边县居四塞层峦列峙众水合流【旧县志】近而式虎龙头逺而乌兰铁木当巩临之右臂为秦陇之北门【一统志】
　　伏羌县
　　治在府东一百九十里东至秦州界三十里西至宁逺县界五十里南至秦州礼县界六十里北至通渭县界二十里东南至秦州界三十里西南至宁逺县界六十里东北至秦州秦安县界四十里西北至陇西县界八十里
　　闗岭东峙朱圉西倚天门南蔽渭水北环【郡志】滩髙流急不通舟楫居秦陇间为运毂要区【县志】
　　宁逺县
　　治在府东九十里东至伏羌县界五十里西至陇西县界四十五里南至岷州界七十里北至通渭县界六十里东南至秦州礼县界九十里西南至漳县界五十里东北至通渭县界八十里西北至陇西县界四十五里
　　东通三辅西控五凉渭水环城南山瞰邑落门扼其前路广吴捍于上游当四冲要害之区具一夫当闗之势【县志】
　　西和县
　　治在府东南三百一十里东至秦州界一百里西至秦州礼县界三十里南至阶州成县界六十里北至礼县界三十里东南至阶州成县界七十里西南至阶州界一百一十里东北至礼县界六十里西北至礼县界二十里
　　西值青海之塞东连白马之氐仇池峙于前祁山拥于后【一统志】丰阜龙盘紫金虎踞屏藩秦陇控扼羌戎【府志】
　　靖逺县
　　治在府北四百八十里东至西安州平凉府固原州界一百五十里西至车路沟岘临洮府兰州界一百二十里南至韩家山会宁县界一百三十里北至松山边墙二百二十五里东南至锁家河会宁县界一百二十里西南至黒庄安定县界一百三十里东北至大涝坝宁夏府中卫县界二百一十里西北至青崖儿兰州界八十里
　　面山背河地势险阻【明一统志】西襟甘凉南引陇岷北控朔漠东接宁固宻迩遐荒颇号巗邑【县新志】
　　按县面山背河地势险阻九边攷云靖逺去敌最近北面滨河遇冬冻合一望平地千里冦若从贺兰山后蹈氷驰踔势如风雨未易御也沿河置戍固不可缓而徐斌水以西旧边一带冬防可倚不若山后之间道出我不意猝难应敌耳县西百里有乌兰津尝跨河为桥以通徃来曰乌兰桥桥絶则冦不能渡唐时吐蕃入冦每欲作此桥朔方輙潜遣人投其材于河元和八年帅臣受赂不禁遂并力成桥而朔方无宁宇矣故山后惟虞冻合而河津之防则一日不可少疎也
　　岷州
　　治在府西南二百四十里东至新寺镇宁逺县界一百三十里西至西湾壕洮州卫界六十里南至干江头西固界一百八十里北至桥道铺临洮府狄道县界一百八十里东南至马坞镇秦州礼县界二百四十里西南至叠州天生寨生番界二百五里东北至石闗漳县界一百三十五里西北至把截闇门洮州土司番界一百二十里
　　东连熙巩西并洮叠南临白马之氐北亘青海之戎屏翰蜀门控制边境为西陲要地【旧洮志】孤悬絶塞与氐羌杂防南接西固阶文为古阴平入蜀之要道西连洮堡长城直通海上祝囊诚为陇右屏障【州志】按州东连秦陇西达河湟北阻临巩南控阶文虽僻在一隅而道路四通一纵一横形援河洮实为西偏之翼蔽
　　洮州卫
　　治在府西南三百六十里东至西濠湾岷州界六十里西至边墙番界九十里南至土司番界五十里北至临洮府狄道县界一百四十里东南至番界五十里西南至番界六十里东北至岷州界七十里西北至临洮府河州界一百二十里
　　西控番戎东蔽湟陇【明洪武中勅李景隆文】黒石闗距其东白石门峙其西南接生番北抵石岭险阻之地【明一统志】洮水环其前黄河绕其后诚秦陇之保障【卫志】据高临深控扼要害人性劲悍善凭险阻西边保障【方舆记】西固城
　　治在府南五百一十里东至阶州界七十里西至新归番地三十里南至栁树城阶州界六十里北至三眼泉大石崖三里东南至阶州界五十里西南至土司番界一百三十里东北至罗家峪三里西北至岷州界五里
　　一线通路三面临番洮岷文阶间左控右犄之地【府志】
　　平凉府
　　治在布政司东七百六十里东至邠州长武县界二百四十里西至巩昌府会宁县界二百九十里南至鳯翔府陇州界二百二十里北至庆阳府环县界一百二十里东南至鳯翔府麟游县界三百六十里西南至秦州秦安县界三百一十里东北至环县界二百二十里西北至宁夏府灵州界四百七十里距
　　京师三千二百八十里
　　安定山谷之间昆夷旧壤【汉杨恽书】秦陇之地以山立郭山川最为秀拔【图经】水土杂于河西人烟接于北地【寰宇记】控制西陲实为要地【金胥鼎云】高岭崆峒山川险阻雄视三闗控制五原扼塞夷落之地【崆峒志】据雍凉之交兵马戎狄刍牧之乡四通交驰西秦都会【府旧志】西据可蓝崆峒东接泾原山川雄秀【一统志】
　　按府山川险阻控扼羌戎屹为要会汉以安定名郡説者曰郡外阻河朔内当陇口襟带秦凉拥卫畿辅闗中安定系于此也唐自广徳以后西陲尽为异域而泾原之备日疎贞元七年诏以平凉当要会之冲居北地之要命泾原节度刘昌筑平凉故地扼弹筝峡口浃旬而毕廓地二百里【即今郡城】此平凉置州列郡之权舆也説者曰陇口之要在平凉而平凉之要尤在原州【今镇原县】唐大厯中元载尝为西州刺史知河西陇右山川形势因言于上曰四镇北庭旣理泾州【时马璘为四镇北庭节度使治泾州】无险要可守陇山高峻南连秦岭北抵大河今国家西境尽潘原而吐蕃戍摧沙堡原州居其中间当陇山之口其西皆监牧故地草肥水美平凉在其东独耕一县可给军食故垒尚存吐蕃弃而不居若乘间筑之一旬可毕移军戍原州泾州为之根本分守石门木峡渐开陇右稍置呜沙戍【见宁夏中卫】丰安军【见灵州所】为羽翼北带灵武五城为形势进达安西据吐蕃腹心则朝廷可安枕矣议格不用【时载并图地形以献会载罢相不果及建中初杨炎为相复议城之亦不果】后吐蕃城故原州而屯之陇右沦于异域者殆五十年宋咸平四年陜西漕臣刘综言镇戎军为古原州地沃衍嵗输刍粮四十五万石请置屯田务因开田五百余顷以赡边
　　平凉县【附郭】
　　治在府城内东至土垢铺泾州界一百一十里西至白杨林华亭县界六十里南至马铺岭闗华亭县四十里北至龙王庙镇原县界六十里东南至崇信县界八十里西南至华亭县界四十里东北至镇原县界四十里西北至固原州界六十里
　　崇信县
　　治在府东南一百一十里东至野雀沟平凉县界二十里西至硖口华亭县界四十里南至灵台县界三十里北至赵家寨平凉县界二十里东南至王家嘴灵台县界五十里西南至三乡闗华亭县界八十里东北至曲坛沟泾州界三十里西北至黄头寺平凉县界四十里
　　东西为川南北皆山【一统志】地僻径狭不通周道【县志】锦屏峻拔汭水经流【新志】
　　华亭县
　　治在府南九十里东至断万山崇信县界五十五里西至焦韩集静宁州界七十里南至三乡闗崇信县界五十里北至马铺岭平凉县界五十里东南至白崖岭鳯翔府陇州界五十里西南至麻庵硖秦州清水县界六十里东北至武安监平凉县界二十里西北至六盘山顶隆徳县界二百一十里
　　马铺镇北丰台拱南东临汭水西峙湫头【一统志】镇原县
　　治在府东北二百里东至庆阳府安化县界八十里西至平凉县界九十里南至泾州界六十里北至固原州界一百二十里东南至庆阳府宁州界一百三十里西南至平凉县界七十里东北至庆阳府环县界八十里西北至固原州界八十里
　　南趋临泾絶涧崇冈北抵环庆地称旱海【一统志】东阻蒲川西据陇阜高平经其南伏潜亘其北【县志】
　　固原州
　　治在府西北一百七十里东至庆阳府环县界二百八十里西至巩昌府会宁县界二百四十里南至华亭县界八十里北至宁夏府灵州界二百四十里东南至镇原县界二百六十里西南至张义堡盐茶界七十里东北至下马闗盐茶界二百八十里西北至西安所边界二百三十里
　　山川险阻旁扼夷落为中华襟带【文献通考】襟带西凉咽喉灵武【宋郑文宝城萧关议】左控五原右带兰会黄河绕其北崆峒阻其南【元开城志】
　　按州据八郡之肩背绾三镇之要膂元开城志云左控五原右带兰会黄河绕北崆峒阻南称为形胜今自州以东则翼庆延自州以西则卫临巩自州而南则瞰三辅矣乃其边境则东接榆林西连甘肃北负宁夏延袤盖千有余里三镇者其固原之门墙固原者其三镇之堂奥与至者花马池一带固原与宁夏分险防也徃者套内充斥常为固原门户之祸故守御于此急焉其西路徐斌水至黄河岸六百余里地势辽逺难以保障明嘉靖中边臣请筑新边于徐斌水东北直接鸣沙州黄河岸撤兵内守舍六百里平漫之地守二百二十里易据之险林木畅茂水泉不乏耕屯数百顷可省餽饷惟至河冻则复守旧边此为固原西路计利至厚也而议者以弃地扰民沮之误矣州本汉高平县安定郡治也州东有高平第一城以险固名王应麟曰原州当陇道之要光武取陇右先降高峻而后可以蹙隗嚣赫连勃勃据高平乘间以窥陇东岭北得以病姚兴宇文泰军于高平因而规定闗陇诚要害之地也
　　泾州
　　治在府东一百四十里东至窰店邠州长武县界七十里西至土垢铺平凉县界四十五里南至盘口灵台县界三十里北至槐宾铺镇原县界四十五里东南至宋家庄灵台县界七十五里西南至枣林子崇信县界三十五里东北至蘓家庄庆阳府宁州界七十五里西北至樊家寨镇原县界四十五里
　　羣山环萃泾汭合流盘礴雄逺邠宁之藩蔽【一统志】按州本汉安定县山谷之间昆夷旧壤岭北有事州实为孔道晋大元中姚苌起于岭北以安定为根本其后遂为重镇梁喜谓若无安定戎马必至于是也赫连勃勃因刘裕灭秦先据安定尽取岭北郡县及裕东还南下长安势若建瓴矣夏人之衰安定亦降于魏赫连定复举安定遂长驱而入长安魏人力与之争然后闗中复定唐自至徳以后吐蕃内侵恒以泾州为节镇遮蔽邠岐宋以夏人跳梁泾州亦为重地庆厯中范仲淹请驻泾州渐复横山以断贼臂寻命韩琦及仲淹开府泾州总四路之事为攻讨声援葢泾州聮络中外翼带东西诚闗中之襟要也
　　灵台县
　　治在府东南二百五十里东至邠州长武县界五十里西至鳯翔府陇州界二百一十里南至鳯翔府麟游县界一百三十里北至泾州界一百里东南至邠州界一百五十里西南至鳯翔府汧阳县界一百四十里东北至长武县界五十里西北至崇信县界一百五十里
　　四山鹄峙两江夹流其他龙蟠蛇绕者无非灵秀所钟【一统志】
　　静宁州
　　治在府西二百三十里东至乱柴铺隆徳县界二十里西至界石铺巩昌府会宁县界六十里南至通逺镇华亭界一百二十里北至单家集固原州界四十五里东南至秦州清水县界一百八十里西南至温家川巩昌府通渭县界六十里东北至隆徳县界七十里西北至巩昌府会宁县界一百一十里
　　陇水环流绕带河渭【元徳顺州志】据兰会之肩通河陇之道【旧志】左枕六盘右跨安会前控秦陇后距萧闗【一统志】按州陇坂环峙河渭潆流宋天禧中曹玮筑陇干城曰异时泾渭有警此必争之地隆兴中吴璘复秦陇诸州朝议弃还虞允文言恢复莫先陜西陜西新复州郡系徳顺之存亡一旦弃之则窥蜀之路愈多西和阶成利害至重不可不审葢静宁为陇口要地自陇以西保据所当先也
　　庄浪县
　　治在府西南二百三十里东至马家寺静宁州界十里西至雷晚庄静宁州界一百一十里南至徐家城秦州秦安县界九十里北至朱庄沟隆徳县界三十里东南至秦安县界七十二里西南至静宁州界四十里东北至隆徳县界六十里西北至静宁州界五十里
　　居陇山之阴层山峻岭溪涧﨑岖【旧志】
　　隆徳县
　　治在府西一百四十里东至六盘山顶华亭县界二十五里西至乱柴铺静宁州界七十里南至曹务铺庄浪县界四十五里北至张义堡盐茶界五十里东南至美高山华亭县界二十里西南至李家店子庄浪县界四十五里东北至观音殿盐茶界二十里西北至单家集固原州界八十里
　　陇坂北垂山川秀拔土风爽垲壤接昆仑太华之竒源通泾渭百泉之胜实四塞咽喉扼要之区【旧志】盐茶
　　治在固原州城内距府一百七十里东至镇原县界二百里西至巩昌府会宁县界二百四十里南至隆徳县界二百三十里北至宁夏府同心城界三百四十里东南至华亭县界九十里西南至隆徳县界二百三十里东北至固原州界二百里西北至巩昌府靖逺县界三百八十里
　　庆阳府
　　治在布政司东北一千一百八十里东至延安府甘泉县界一百八十里西至平凉府镇原县界一百三十里南至邠州界二百二十里北至榆林府界三百八十里东南至邠州三水县界二百九十里西南至平凉府泾州界二百一十里东北至延安府保安县界二百五十里西北至宁夏府灵州花马池界三百八十里距
　　京师三千七十里
　　襟带两川拱揖羣峯北控羌人南藩闗陜【府志】城高如山池深如泉【宋张载大顺城记】原阜列峙沟涧辐辏【宋庆州志】高城深池闗辅保障【广舆记】二水合流羣峯环峙龙蟠鳯翥金城汤池襟带延绥屏藩闗辅【安化县志】
　　按府南卫闗辅北御羌戎秦置北地郡以隔阂匈奴汉人所谓缘边诸郡也岭塞高卬下临三辅有建瓴之势其地山川险阻风俗劲勇汉武拓境开边北地良家子军功尝最东汉以后没于戎狄至晋日以多事及赫连奋臂益肆冯陵唐时以邠宁为重镇宋亦以环庆为极冲【贾耽曰庆州以北地形曼衍直抵沙漠冦入最易是也】明自河套有事花马池尝为重地冦入灵韦掠环庆犯平固皆以花马池为捷径故恒以重兵戍守又西为小盐池则庆阳至宁夏之要道也由安化环县而北无居民亦无树木水草皆絶少至灵州始有之中间地势荒瘠屯戍者每患无所资以为固此筹边之务比他郡为倍急也
　　安化县【附郭】
　　治在府城内东至冉家河合水县界二十里西至孟八寺平凉府镇原县界一百五十里南至平凉府泾州界一百五十里北至白豹镇延安府定边县界二百里东南至北岔子合水县界六十里西南至平凉府泾州治二百二十里东北至黒水坡延安府保安县界二百八十里西北至曲子镇环县界七十里合水县
　　治在府东七十里东至鄜州界一百二十里西至安化县界五十里南至宁州界六十里北至延安府保安县界一百里东南至鄜州中部县治三百里西南至宁州治一百四十里东北至延安府甘泉县治二百五十里西北至环县治二百五十里
　　东连子午西挹珊瑚原阜盘旋涧溪辐辏【旧县志】环县
　　治在府西北二百一十里东至铁角城延安府保安县界一百二十里西至半个城平凉府固原州界一百里南至曲子镇安化县界九十里北至甜水堡宁夏府灵州花马池界二百一十里东南至八珠原安化县界八十里西南至大方山平凉府镇原县界二百里东北至五个掌榆林府定边县界一百二十里西北至朱家堡平凉府固原州界八十五里
　　倚闗为城控制边境【旧环州志】
　　按县古为极边之地秦长城在其北一里许汉为郡治唐以后为州为军为路与灵庆二州分合不一唐杨朝晟筑方渠合道木波三城于南境宋范仲淹置乌仑肃逺洪徳诸砦于北界葢地防冲要昔人措置经营不惮详宻也至明始废为县然其地西北与固原宁夏唇齿东北一带则花马池定边之要路自灵武而南至庆阳由固原迤东至延绥相距各四百余里其中惟此一县襟带四方实银夏之门户豳宁之锁钥也
　　真宁县
　　治在府东南二百四十里东至刘家店鄜州宜君县界一百一十里西至宫河镇宁州界二十里南至石碑凹邠州三水县界五里北至平子镇宁州界三十里东南至文家川三水县界二十里西南至公家川宁州界三十里东北至冯家堡宁州界五十里西北至龙门川宁州界四十里
　　山接横岭川连分水势踞上游险阻可恃【县志】
　　宁州
　　治在府南一百五十里东至米家峪真宁县界七十里西至石家店平凉府泾州界四十里南至亚店河邠州界七十里北至黄家寨合水县界六十里东南至真宁县界五十里西南至白吉塬邠州长武县界八十里东北至子午岭鄜州宜君县界一百二十里西北至安化县界六十里
　　山川高深险固易守而难攻为闗辅之保障【旧州志】一统志曰聨络闗陇襟带邠岐川谷高深地形险固岭北有事州每当其冲秦并义渠渐启榆中之塞唐保豳宁卒挫吐蕃之锋志称易守而难攻信矣
　　甘州府
　　治在布政司西北一千四十里东至定羌庙凉州府永昌县界二百二十里西至双泉堡肃州高台县界一百二十里南至祁连山一百九十里北至合黎山一百六十里东南至大黄山二百五十里西南至红崖堡高台县界二百四十里东北至转嘴墩一百里西北至镇夷堡高台县界二百三十里距
　　京师五千八十里
　　列四郡据两闗【汉西域传】带河为固足以自守【东汉窦融传】东界黄河西阻弱水南跨青海北据居延【镇志】环以祁连合黎之山浸以居延鲜卑之水控制羌戎用武之地【雍大记】地势西北斜出在南山之间隔絶西羌西域为断匈奴右臂【元和志】按甘州府本汉河西五郡之地凉州刺史部也东界黄河西阻弱水南跨青海北据居延悬隔数千里通西域界羌狄张全秦之臂掖水草丰美畜牧孳息谷籴常贱民殷富可以立国故窦融尝谓河西殷富带河为固张掖属国精兵万骑一旦缓急杜絶河津足以自守此遗种防卒保有五郡挈以归汉晋张氏世有河西并于苻秦其后张掖为段业沮渠防逊所都岂非以山川扼塞负隅易固哉唐垂拱时甘州积谷至四十万斛沙以西皆仰其餫唐贞元中河西尽防于吐蕃自是陇坂以西皆为异域宋时为西夏所据国以富强元置行省于甘州以制西域明初冯胜下河西取额齐讷路抵沙州分布戍守而还外通哈宻内接闗辅甘州实为边陲之锁钥
　　张掖县【附郭】
　　治在府城内东至乐定堡山丹县界九十里西至抚彞驿肃州高台县界一百二十里南至祁连山一百九十里北至合黎山一百六十里东南至永固城山丹县界一百六十里西南至红崖堡高台县界二百四十里东北至转嘴墩一百里西北至镇夷堡高台县界二百三十里
　　左人祖右甘浚如飞鸟之张翼南祁连北合黎若雄虎之对蹲控制羗戎用武之地【卫志】断匈奴之臂张中国之掖土壤肥饶耕牧为宜【一统志】
　　山丹县
　　治在府东一百二十里东至定羗庙凉州府永昌县界一百里西至乐定堡张掖县界三十里南至祁连山一百五十里北至边墙二里东南至白石崖口一百八十里西南至祁连山一百五十里东北至玉泉墩一百二十里西北至甘浚山三十里
　　居杂羗戎地兼瘠卤龙山高峙于丹城之北虎卫环拱于通衢之东四山屹立三门洞通【朱梦臣赋】宻迩张掖连属诸城南扼番戎北控沙漠【旧志】甘浚镇其右焉支峙其左两山萦峙四泽泉充【雍大记】
　　凉州府
　　治在布政司西北五百六十里东至沙井堡临洮府兰州界五百二十里西至定羗庙甘州府山丹县界二百六十里南至野马川西宁府界二百里北至亦不剌山四百八十里东南至连城土司界五百二十里西南至白石崖甘州府山丹县界三百四十里东北至口外鱼海子四百八十里西北至山丹县界三百五十里距
　　京师四千六百里
　　东控宁夏南距黄河西连番部北际沙漠实陜西之屏障河西之要冲【一统志】地土饶沃万山环拱【广舆记】天梯亘其前沙河绕其后左有古浪之险右倚西山之固【凉州镇志】枕天山而瞰沙漠跨鸾鸟而带伊吾一线岩疆三边重镇【新志】
　　武威县【附郭】
　　治在府城内东至双塔堡古浪县界一百里西至柔逺堡永昌县界九十里南至南把截堡三十里北至三岔堡镇番县界六十里东南至沙沟东山壕古浪县界一百三十里西南至炭山堡西山小口永昌县界一百三十里东北二路一路至圆墩子接古浪县界一百里一路至边墙接镇番县界一百里西北至陈重沙河堡永昌镇番二县界五十里
　　永昌县
　　治在府西一百六十里东至柔逺驿武威县界七十里西至定羗庙甘州府山丹县界一百里南至雪山西番界一百八十里北至昌宁湖镇番县界一百九十里东南至炭山堡武威县界七十里西南至白石崖山丹县界九十里东北至蔡旗堡镇番县界一百八十里西北至石峡口山丹县界一百一十里东抵凉州西接山丹北连塞漠南距西番【卫旧志】面雪岭之峰枕金川之水云川经其西涧水绕其东控扼甘凉屹为雄镇【雍大记】
　　按永昌县东抵凉州西接山丹北连大漠南距番族控山带水战守有资河西一线县其东西孔道也
　　镇番县
　　治在府东北二百里东至沙河宁夏府界六百里西至昌宁堡永昌县界一百里南至三岔河武威县界一百四十里北至亦不剌山界二百八十里东南至大靖古浪县界四百九十里西南至蔡旗堡永昌县界三百二十里东北至鱼海子二百八十里西北至亦集乃一千二百五十五里
　　东连宁夏南接凉州西距昌宁北界沙漠【旧志】南蔽姑臧西援张掖翼带河陇控临絶塞地形陡絶戎马之塲【方舆纪要】西北拱来伏之岫东南跨苏武之峯左带小河右连永昌实西陲之要地凉州之籓篱【镇志】控制北狄富饶西土【卫志】
　　古浪县
　　治在府东南一百三十里东至大靖石河平番县界一百六十五里西至番城台武威县界四十里南至乌稍岭平番县界七十五里北至圆墩边武威县界六十里东南至擡车岭古浪平番二县界一百五十里西南至可可口八十里东北至大靖边墙一百七十里西北至双塔三十里
　　东至扒沙西连武威南界乌岭北抵暖泉【旧志】南枕乌稍岭西连高崖泉古浪流绕闗城险隘【镇志】峻岭环其南岩边固其北峡路一线扼甘肃之咽喉河水分流资田土之灌溉近而千峯俱峙逺则一望无涯【县志】平番县
　　治在府南三百四十里东至古浪大靖界二百七十里西至氷沟堡西宁府碾伯县界一百五十里南至临洮府沙井堡兰州界一百九十里北至安逺堡古浪县界一百五十里东南至镇虏堡兰州界一百四十里西南至红谷城连城土司界一百九十里东北至红水兰州界二百四十里西北至连城一百四十里
　　北枕乌稍南接黄河松山峙其左分水居其右为河西要害之地【总志】乌稍枕其北黄流绕其南边墙界其东氷沟峙其西为金城之锁钥实五郡之冲衢【县志】按平番东连宁夏西控青唐南达金城北距古浪广七百六十里长四百七十五里被山带河河西之肘腋也五边考云庄浪卫东一百二十里有大小二松山东扼黄河南缀兰靖北阻贺兰延袤千余里号为沃壤隆万间番酋宾兔盘踞其中时肆
　　侵掠内地削弃仅存一线万厯二十六年抚臣田乐克复其地建堡筑城屯戍相望乃割芦塘等防属固原红水河三眼井等防属临洮阿坝岭大靖城土门儿等防属甘肃自靖逺衞界黄河索桥起至土门山其长四百里而兰靖庄浪千四百里之冲边始安苐芦塘三眼井等防土疏易圮时费修葺若按初年旧址自镇番直接宁夏中卫通树长边则外钥尤壮矣
　　宁夏府
　　治在布政司东北九百四十里东至榆林府定边县界三百七十里西至贺兰山外额鲁特一百六十里南至李旺堡平凉府固原州界三百七十里北至西山外翁布扎赛二百九十里东南至甜水堡庆阳府环县界三百六十里西南至固原州界四百里东北至白塔山外额尔多斯三百里西北至贺兰山边墙外额鲁特二百二十里距
　　京师三千六百四十里
　　背名山而面洪流左河津而石重塞【夏京都颂】左距丰胜右带兰会【旧志】黄河绕其东贺兰耸其西西北以山为固东南以河为险【一统志】东起盐场西尽中卫【三大征攷】带河渠之重阻奠屯戍之基张【曹琏朔方形势赋】
　　按宁夏之境贺兰环于西北黄河绕于东南地方五百里山川险固土田肥美沟渠数十防皆引河水以资灌溉嵗用丰穰而乌白花马等池出盐甚多度支收粜其利又足以佐军储诚用武之要会雄边之保障也汉濒河置戍闗辅缓急视此地之安危晋边备不修岩疆尽成戎薮故泾渭以北讫无宁宇后魏既并赫连缘边列镇薄骨律与高平沃野相为形援而后闗陇无祸患者几百年西魏以迄周隋亦以灵州为闗中之捍蔽唐开元中建朔方节度于此士马强盛甲于诸镇肃宗中兴实赖此为根本迄于唐之末造朔方犹列版图至宋咸平五年灵州始防于赵保吉自是西夏遂成强敌天圣以后泾原环庆闗内不启而东至鄜延西至秦鳯亦皆残耗葢灵州据诸路上游纵横四出闗中且不知所备也元太祖灭夏始置宁夏路总管府明初改建宁夏卫亦以为重镇即有冦钞不过河西一带自正统以后驻牧套内而患乃更在河东其祸切备急者则尤在花马池必花马池之备宻而宁夏之肩背始可稍息何也河西所当备者若洪广若玉泉若广武若中卫虽皆为窥伺之所而犹山谿隔碍有险可凭花马池则川原平旷北骑驰突于此最易由花马池而西则兴武营兴武营而西北则为灵州灵州居宁夏之中迫近大河其南与固原边相接灵州者实南北之喉舌而花马池则灵州之门户也备可一日缓乎哉若夫贺兰山盘峙宁夏西套冦阑入河东徃徃取道于此而徐斌水在宁夏西南又为固原西路之险河冻则守旧边春融则守新边此前人之成筭也夫恃河为险实非逺猷明万厯中尝得松山之地説者谓自索桥而上直接镇番増筑保障广布耕屯则贺兰以西皆为内境而黄河之险我不与敌共将庄浪兰靖以迄固原之间皆可安枕而卧矣宁夏县【附郭】
　　治在府城内东至临河堡灵州界三十里西至丰盈堡宁朔县界十五里南至林臯堡宁朔县界九十里北至谢保堡宁朔县界二十里东南至黄河东岸河忠堡灵州界八十五里西南至唐铎堡宁朔县界五十里东北至通澄堡新渠县界三十五里西北至丰登堡宁朔县界十五里
　　宁朔县【附郭】
　　治在府城内东至红花渠宁夏县界一里西至贺兰山边墙九十里南至大坝堡南中卫县界一百六十里北至张亮堡平罗县界三十五里东南至李俊堡宁夏县界五十里西南至玉泉营边墙一百里东北至王澄堡宁朔县界三十五里西北至张亮堡平罗县界三十五里
　　平罗县
　　治在府西北一百二十里东至西河新渠县边界五里西至贺兰山六十里南至张亮堡宁朔县界七十里北至通恵桥宝丰县界五里东南至西河新渠县界三十里西南至丰登堡宁朔县界九十里东北至通济桥新渠县界十里西北至闇门寳丰县界十五里
　　黄河流于东南贺兰峙于西北地当北面之冲镇逺闗黒山营洪广营实为外险【九边考】
　　灵州
　　治在府东南九十里东至榆林府定边县界二百八十里西至宁夏县界三十里南至李旺堡平凉府固原州界二百八十里北至横城边墙七十里东南至甜水堡庆阳府环县界二百九十里西南至广武营中衞县界一百二十里东北至兴武营一百四十里西北至河西寨宁夏县界七十里
　　西陲巨屏【朔方志】北控河朔南引庆凉黄河为带金积如砺他如峡口螺追遥峙西南马鞍东山环抱东北舟车骈会壤接平庆诚宁镇之控扼实闗陜之襟喉【旧志】
　　中卫县
　　治在府西南三百六十里东至广武分守岭宁朔县界二百二十里西至营盘水临洮府兰州界二百一十里南至香山南平凉府固原州界二百里北至边墙十里东南至大风沟灵州界二百里西南至柴薪梁巩昌府靖逺县界二百里东北至张恩堡牛首山灵州界二百里西北至边墙外境二十里
　　左联宁夏右通庄浪东阻大河西防沙山前有大河之险后接贺兰之固【元史】边陲要路【朔方志】
　　按中卫倚贺兰之险面洪河之阻左聨宁夏右接庄浪诚边陲要地也説者曰贺兰虽称天险而通城隘口甚多自镇闗墩至胜金闗之九十余里俱敌骑出没之防若备观音口镇闗墩至黄河百八十里之边则内而广武玉泉大坝亦得所捍御矣新渠县
　　治在府北六十里东至黄河十五里西至堤埂平罗县界一里南至南通桥宁夏县界一百里北至通恵桥宝丰县界五十里东南至黄河十五里西南至李祥堡宁夏县界八十里东北至红冈堡宝丰县界六十里西北至威镇桥平罗县界五十里
　　南接宁夏北连宝丰西近平罗东逼黄河备外夷最险要【新渠县记】
　　宝丰县
　　治在府东北一百六十里东至黄河十五里西至贺兰山四十里南至西永恵堡新渠县界三十里北至石嘴子山四十里东南至东永恵堡新渠县界三十里西南至威镇桥平罗县界二十五里东北至黄河长堤二十里西北至镇逺闗五十里
　　地势平旷土脉蜿蜒系贺兰之尽干背山面河潆洄环抱高闗耸峙于河北昌润缭绕于城南【宝丰县记】按旧志河自南来入青铜峡与山相会出峡口北流三百余里又与山会而夏地包络其中可谓四塞险固矣西夏防此二百余年虽经韩范经营不能恢复虽曰继迁元昊枭雄难制亦以所凭恃者险也有明中叶河套尽失而黄河以西贺兰以东屹然保障此亦据险以守之明验也
　　西宁府
　　治在布政司西六百四十里东至凉州府平番县界三百九十里西至丹噶尔青海番夷界九十里南至南山后黄河沿临洮府归徳所界一百六十里北至大雪山二百三十五里系荒山后接连凉州府界东南至三川黄河沿界五百里西南至上郭宻番夷界二百三十里东北至氷沟山番居写尔定族界二百八十里西北至哈尔葢界五百八十里系加布加萨夷人住牧接连西海地界距
　　京师四千六百四十里
　　万山环抱三峡重围红崖峙左青海潴右【明一统志】首峙昆仑背倚黄河【旧志】其隘则水抱西北其险则山阻东南【镇志】
　　西宁县【附郭】
　　治在府城内东至平戎堡碾伯县界七十里西至西川口外丹噶尔青海番夷界九十里南至南山后黄河沿临洮府归徳所界一百六十里北至永安堡大通衞界八十里东南至南山后掩达赤哈碾伯所属摆羊戎界二百四十里西南至上郭宻番夷界二百三十里东北至祐宁寺番夷界一百二十里西北至西川癿迭沟脑娘娘山大通衞界八十里
　　碾伯县
　　治在府东北一百三十里东至凉州府平番县界二百六十里西至羊起铺西宁县界四十五里南至临洮府河州界三百九十里北至西番沟脑番居仓家族界一百六十里东南至三川黄河沿界三百七十里西南至高店沟脑雪山根八十里东北至氷沟山番居写尔定族界一百五十里西北至上水磨沟脑番居钮作族界一百七十里
　　松山后踞雪岭前临峯峦环境上罗立万仞雕墙湟水抱城流掩映一条玉带峡闗分布如门周道中通若线【新志】
　　大通卫
　　治在府北二百二十里东至嘉尔多寺一百五十里系番人住牧地方接连凉州府界西至彻尔图一百三十里南至北川营闇门边墙一百六十里接连西宁县界北至大雪山一十五里系荒山后接连凉州府界东南至威逺营闇门边墙一百六十里接连西宁县界西南至波洛冲口三百四十里系罗卜藏察罕夷人住牧接连西海地界东北至大雪山二十里系荒山接连凉州府界西北至哈尔葢三百六十里系加卜加萨夷人住牧接连西海地界
　　直秦州
　　治在布政司东南七百三十里东至茶川铺鳯翔府陇州界二百里西至巩昌府伏羌县界九十里南至大石碑汉中府略阳县界三百四十里北至平凉府庄浪县界二百一十里东南至常家河畧阳县界五百里西南至阶州界三百一十里东北至龙口峪平凉府华亭县界二百五十里西北至伏羗县界九十里距
　　京师三千七百一十里
　　本州境东至硖口铺清水县界一百一十五里西至巩昌府伏羗县界九十里南至黒林沟徽县界九十里北至秦安县界六十里东南至礼县界七十里西南至巩昌府西和县界八十里东北至清水县界一百里西北至巩昌府伏羗县界九十里
　　天水名郡秦地重镇【天水志】西倚天门东扼陇坻南连嶓北接鳯凰为兰河中坚闗陇重镇【州志】东雄闗陇西障巩兰【州志】
　　秦安县
　　治在州北八十里东至清水县界一百三十里西至巩昌府伏羌县界四十里南至秦州界二十里北至平凉府庄浪县界三十里东南至魏家湾清水县界三十里西南至余家峡秦州界四十里东北至莲花镇平凉府庄浪县界六十里西北至王家铺巩昌府通渭县界八十里
　　东连汧鳯西控巩临陇右要冲闗西首障【州志】牙错于静会角犄于秦邽有静会之畜牧无其患有秦邽之膏腴无其冲【郡志】
　　清水县
　　治在州东一百三十里东至茶川铺鳯翔府陇州界七十里西至硖口铺秦州界一十五里南至磨儿硖秦州界十五里北至平凉府静宁州界一百二十里东南至汉中府鳯县界八十里西南至小泉硖秦州界三十里东北至龙口峪平凉府华亭县界一百二十里西北至秦安县界八十里
　　负山带河诸流滙聚【旧志】峻坂九回飞湍四下襟束清渭锁钥西凉【州志】山林岑蔚道途险隘扼吭陇右藩蔽闗西【县志】
　　礼县
　　治在州西南一百六十里东至秦州界八十里西至巩昌府岷州界一百二十里南至巩昌府西和县界五十里北至巩昌府宁逺县界六十里东南至秦州界一百三十里西南至阶州界一百五十里东北至巩昌府伏羗县界八十里西北至岷州界七十里羣山拱峙众水环流虽弹九之地实五达之冲【郡志】徽县
　　治在州南二百八十里东至簸箕湾两当县界七十里西至横川镇阶州成县界五十里南至大石碑汉中府畧阳县界六十里北至黒林沟秦州界一百九十里东南至砂坝畧阳县界五十里西南至成县界九十里东北至高桥闗秦州界一百里西北至木黎川秦州界八十里
　　岩山环峙江水合流东接连云西盘百顷闗隘扼喉溪谷张翼秦陇屏障巴蜀门户【州志】
　　按徽县接壤秦陇本汉武都郡河池故道二县地西控天水南连汉中称为要害陇蜀有事河池在所必争公孙述并汉中据河池以拒汉军来歙克之而蜀人大震五代梁贞明初岐蜀相攻蜀人出河池遂兼秦鳯宋保蜀口亦置戍河池以絶北边窥伺之路元兵入蜀河池降而鳯州以南次第沦没河池介秦鳯间未可以散地视之矣
　　两当县
　　治在州东南三百七十里东至单河铺汉中府鳯县界三十里西至簸箕湾徽县界三十里南至常家河汉中府畧阳县界一百二十里北至毛家庄秦州界八十里东南至蓝家闗汉中府鳯县界四十里西南至火崖坡徽县界五十里东北至厐家河鳯县界五十里西北至驸马庙徽县界三十里
　　羣峰错列万壑分流介徽鳯之间为唇齿之势【郡志】
　　直阶州
　　治在布政司东南一千七十里东至汉中府畧阳县界三百二十里西至巩昌府西固界九十里南至松坪寨四川龙安府平武县界三百里北至秦州礼县界二百五十里东南至汉中府宁羗州界五百二十里西南至番界四十里东北至毛嘴山汉中府畧阳县界四百一十里西北至西固界一百六十里距
　　京师三千九百四十里
　　本州境东至文县界一百三十里西至巩昌府西固界九十里南至番界二十里北至秦州礼县界二百五十里东南至文县界一百二十里西南至番界四十里东北至成县界二百二十里西北至西固界一百五十里
　　东接梓潼西接天水北接始平土地险阻【旧志】壤接羌戎地通陇蜀【宋郑玠知阶州制】武都旧郡将利雄藩山川云绕列戍星罗允扼羗之要地【州志】
　　文县
　　治在州东南二百七十里东至汉中府宁羌州界一百五十里西至松坪寨四川龙安府界一百八十里南至龙安府平武县界一百八十里北至阶州界一百三十里东南至宁羌州界二百五十里西南至古扶州番界二百里东北至汉中府畧阳县界二百里西北至阶州界一百五十里
　　东接汉中西通陇右左山右江控据深险若出景谷达江油又蜀地之噤喉也【元文州志】南隣巴蜀西接陇西北有临江闗以达武都东有玉垒闗以通蜀汉江边线路皆断崖絶壁挿木凿山栈道之险有四塞之固焉【县志】
　　成县
　　治在州东北三百二十里东至横川镇秦州徽县界四十里西至太石山阶州界九十里南至谭家河阶州界九十里北至巩昌府西和县界六十里东南至毛嘴山汉中府畧阳县界九十里西南至阶州界一百一十里东北至秦州界一百里西北至巩昌府西和县界一百里
　　左枕瀑布泉右倚仙人岫鳯岭挿前鸡山峙后水潆六汉为襟带山绕羣峯为防送仇池逺眺于西北云栈遥望于东南羊肠盘道窈窕纡回宝井张翼石盘昂首真用武之国【县志】成州得两界山河之首古为用武之国【同志】谷内保蜀口外接秦陇山川险阻尝为襟要【宋王应璘云】北控仇池羊肠盘曲南连云栈鸟道纡回【旧志】
　　直肃州
　　治在布政司西北一千四百七十里东至抚夷驿甘州府张掖县界三百一十里西至嘉峪闗外双井子赤金所界九十里南至金佛寺南山一百二十里北至边墙三十里东南至红崖堡张掖县界一百八十里西南至夘来泉堡七十里东北至张掖县界二百八十里西北至野麻湾堡六十里距
　　京师五千五百一十里
　　本州境东至双井堡高台县界一百里西至嘉峪闗外双井子赤金所界九十里南至金佛寺南山一百二十里北至两山口边墙三十里东南至清水堡高台县界一百四十里西南至夘来泉堡七十里东北至金塔寺一百里西北至野麻湾边墙四十里河山襟带为羌人通驿之路【元志】南有雪山嵯峨万仞北有紫塞延袤千里羌番入贡之要路河西保障之咽喉【通志】
　　高台县
　　治在州东南二百七十里东至抚夷驿甘州府张掖县界四十里西至双井堡肃州界一百七十里南至红崖堡雪山界一百二十里北至六坝边墙五里东南至新墩子张掖县界一百四十里西南至河清营肃州界一百八十里东北至四坝堡张掖县界二十里西北至镇夷堡肃州界一百一十里
　　祁连逺拱合黎近峙白城山顾于前黒河水绕于后可谓屯田用武控扼戎番之要地【旧志】黒山峙于东北河水经于西南山岭崔巍石峡险隘实屯守要地【所志】泉水环绕河山襟带为甘肃通驿要路三秦锁钥五郡咽喉【高台志】
　　安西防
　　安西卫
　　治在布政司西北二千一百四十里东至小湾栁沟卫双塔堡界七十里西至火烧林沙州卫百齐堡界七十里南至八楞墩栁沟衞踏实堡界四十里北至白墩子九十里接连外境东南至石沟三十五里西南至州六十里东北至石坂墩一百里西北至红栁泉一百二十里距
　　京师六千一百八十里
　　沙州衞
　　治在安西防西北二百六十里东至塔儿泉栁沟卫踏实堡界一百七十里西至古营盘四十里接连外境南至千佛洞三十里北至青墩硖一百九十里东南至三危山三十里西南至沙枣墩三十里东北至甜水井子安西卫界一百六十里西北至盐池四十里
　　国当干位地列艮墟水有悬泉之神山有鸣沙之异川无蛇虺泽无兕虎华戎所支一都防也【汉敦煌郡地理志】雪山为城青海为池鸣沙为环党河为带前阳闗而后玉门控伊西而制漠北全陜之咽喉极边之锁钥【新志】
　　栁沟卫
　　治在安西防东一百六十里东至三道沟东岸靖逆卫界八十五里西至苏赖河岸安西衞界四十里南至踏实堡红栁边沙州卫界一百四十里北至桥湾四十里东南至六道沟五十里西南至黒水河九十里东北至古边迹布鲁湖墩一百一十里西北至空心墩八里
　　靖逆防
　　靖逆卫
　　治在布政司西北一千八百四十里东至高见滩果璧齐勤所界五十里西至三道沟东岸栁沟卫界四十里南至果璧十里北至花海子湖二十里东南至果璧十里西南至昌马河一百二十里东北至纳蘓图七十里西北至布鲁湖布鲁墩三十里自卫东至嘉峪闗二百九十里至兰州一千八百三十里至
　　京师五千八百八十里
　　齐勤所
　　治在靖逆防东一百一十里东至双井子界牌肃州界一百二十里西至高见滩靖逆卫界六十里南至雪山一百里北至乱山子五里东南至鸦儿河四十里西南至野马一百一十里东北至后栁湾六十里西北至旱硖五十里





　　甘肃通志巻四
<史部,地理类,都会郡县之属,甘肃通志>
　　钦定四库全书
　　甘肃通志巻五
　　山川
　　郡邑城市时有变更山川形势终古不易纪其髙深详其险易体国经野所宜讲也两河形胜奥区髙山拥卫于邉塞羣川萦绕于境中近接远拱别支分山经水牒具载可考志山川
　　临洮府
　　狄道县
　　岳麓山　在县东二里宋时建东岳庙于上故名崆峒山　在县东北五十里府志云俗名空头山非平凉之崆峒也
　　白石山　在县东南水经注云垅水自陇坻西北至白石山抵狄道按水经注云山在县东南界
　　抹邦山　在县南三十里宋神宗时羌人屯兵于此一统志云熙宁五年王韶引兵趋抹邦山逆击破羌于此
　　十八盘山　在县东南一百里其路﨑岖有石级一十八盘一统志云古有驿递通岷州
　　碧井山　在县东南二十里一名玉井峯峯头有井峯后有洞
　　翠屏山　在县南六十里林木森郁俨若翠屏煤山　在县南八十里明杨继盛始开居民赖之莲花山　在县西南一百五十里山耸数峯宛如莲花故名
　　珠翠山　在县西南五十里俗名花架山
　　幞头山　在县西南三十里以形似名
　　常家山　在县西南六十里与西倾山相连一统志宋元祐二年夏人防邉羌酋鬼章驻兵于此为宋将游师雄所破上有龙湫深广凡九曲十八湾
　　西倾山　在县西南一百五十里谓即禹贡之西倾非也盖陇右诸山多以西倾名
　　西平山　在县西五里通志云唐西平王李晟所封其地为西平里之兰家湾上有坪地百顷
　　寳鼎山　在县西十里以峯似炉鼎故名
　　卧龙山　在县西北二十里山势蜿蜒如龙偃卧有泉遇旱祷雨于此
　　夏牟山　在县西三十里与寳鼎山相连下产牟麦故名
　　龟山　在县西北五十里以形似名
　　黎紫山　在县西北八十里
　　黒石山　在县西北一百里
　　翠防山　在县北六十里
　　马衘山　在县北九十里史谓马衘俗误为寒接兰州金县界其山绵亘数百里势极髙峻虽炎夏氷雪不消
　　青重山　在县东北三十五里
　　竹牛岭　在县东一统志云宋熙宁中王韶引兵度竹牛岭破蕃酋于此
　　胭脂岭　一统志云在县西三十里下有胭脂川摩云岭　在县北一百五十里与兰州接界雄峻参天上有关
　　胡麻岭　在县东北一百二十里路通安定
　　玉井峯　在县东南三十里以峯头有井而名伏氷岩　在县东五里谷中幽防虽炎夏犹有伏氷焉
　　阿姑山　在县西南八十里
　　亥母山　在县西南四十里上有亥母洞
　　滴水岩　在县西十里水自石窦中出
　　陇坻　在县东应劭曰陇西郡有陇坻在其东水经注陇水西经陇坻其山岸崩落者声闻数百里扬雄称响如頽坻是也
　　麝香坡　在县西南与夏牟山近中产麝香
　　髙峯坡　在县东北十五里
　　新道坪　在县南三十里或谓新为辛以辛氏多居于此
　　岚关坪　在县南二十七里一名南关关口险隘坪上髙敞延袤可十余里
　　墓塜坪　在县东北三里中多古墓
　　故关原　在县北三十里魏正元中王经与姜维战于故关不利即此相近有太平原上有平地百顷可以屯军
　　鎻林峡　在县南六十里洮水所经两崖耸峭如削林木森森宛似封固故名
　　石井峡　在县北一百二十里中有泉四时不竭木婆谷　在县东三十里
　　东谷　在县东八十里一统志云宋王韶自东谷径趋武胜克之即此
　　南峪　在县东南八十里
　　赞嘉谷　在县南七十里中有龙湫池
　　红道谷　在县西南三十里一统志云明嘉靖十八年敌首火落赤入防由红道谷潜入游击刘子都战于此
　　十公谷　在县西南四十五里
　　通谷　在县西六十里一统志云其谷东入西出往来不逾数十步中可容千百人上有窍见天日宋熙宁初尝于谷口置堡
　　打壁谷　在县北三十里
　　东岩　在县东一里山如两屏中建兰若层楼飞阁登陟其上可览一邑之胜
　　西岩　在县西三里上倚寳鼎下瞰洮流中建兰若髙阁危楼视东岩为尤佳
　　丁龙谷　在县东南二十五里内有赡学田百顷志府文庙碑隂
　　水帘洞　在县西三十里
　　超然台　在县东一里岳麓山上古名鳯台后宋蒋之竒登台眺望易名曰超然有超然台诗明杨继盛谪狄道典史建书院于上
　　洮河　在县西二里一统志云自洮州卫东北流经岷州流入又北入兰州界水经注洮水自步和亭北出门峡歴求厥川蕈川水注之又北歴峡径偏桥出夷始梁右合蕈垲川水又东北经桑城东又北会蓝川水又北经外羌城西又北经和博城东左合和博川水又北经安故县故城西又北经降狄道故城西又北陇水注之又右合二水又右防大夏川北流入黄河明一统志洮河在府城西南源出番地流入本境盘束山峡中千数百里始经府城南浩然奔放声如万雷府志洮河在城西三里由深沟儿至府城可灌田园百余顷年久淤塞明万厯乙巳知县阎士望疏通之雍大记桓水源出西倾山吐谷浑界禹贡西倾因桓是来注云在陇西郡临洮县西书本作桓水经临洮谓之洮水又谓之桓水
　　蕈川水　在县南水经注出桑岚西谿东流歴桑岚川又东经蕈川北又东入洮水
　　蕈垲川　在县南一统志云出东南石底岭下北流注于洮
　　蓝川　在县南水经注源出来歴川西北谿南流歴川东北流经蓝川歴水池城北又东入洮水
　　和博川　在县南水经注源出和博城西南山下东北流经和博城南又东北注洮水
　　邦金川　在县南六十里一统志云宋元祐中种谊等击鬼章夜渡邦金川即此
　　抺邦河　在县南三十里一统志云由岷山会大小南川松树沟水成河北流入洮河
　　南川水　在县南九十里山水雄秀有大南川小南川一统志云源出渭源旧志源出莲花山流经抺邦山册説源出黄香沟北流入洮
　　陇水　在县东一统志云即水经注所谓蓝水也出鸟防山西北歴白石山下又西北经降狄道故城东昔汉马援为陇西太守为狄道开渠引水而郡中乐业即此水也又西北入洮河
　　东峪河　在县东三里一统志云源出渭源县界分水岭防马儿藏南峪水成河西流狄道入洮河
　　小河沟　在县北五里
　　三岔河　在县西北十里东流入洮一统志云马家滩在县西八十里册説三岔水源出麻山关大马家滩火石界内经县西北又东北入洮盖即水经注所谓洮水右合二水是也
　　打壁川　在县北三十里源出石井峡西流入于洮结河川　在县北六十里有三帯水交结流入洮河一统志云册説源出马衘山西流入洮
　　柳林沟　在县北四十里由县北七十里之好水沟灌地一顷二十五亩入洮河
　　西湖　在县西南二里引洮水注之每年午日郡人竞游于此
　　玉润泉　在县东三里清冷可掬
　　唐古泉　在县南二十五里由清水渠至番城灌地二百余顷源出石岩瀑布水甚甘
　　石井泉　在县北一百二十里自山硖中涌出柳林沟　在县北五十里内产碧色洮石可作砚佛沟　在县南十五里山形耸翠石罅中有寺渭源县
　　鸟防山　在县西二十里即禹贡导渭自鸟防同穴渭水经其下尔雅其鸟名鵌其防名鼵孔安国书传鸟防共为雌雄同穴处此山遂名汉地理志首阳县有鸟防同穴山郭璞曰鵌似鵽而小黄黒色鼵如人家防而短尾穴入地三四尺防在内鸟在外括地志山在县西二十六里今名青雀山
　　庙坡山　在县南二里为县屏障以形似名
　　露骨山　在县南五十里与平顶山相连宋王韶穿道入洮州即此山
　　平顶山　在县南七十里其山髙平昔人避兵于此五竹山　在县西南三十里即青雀山之支与露骨山相连盛夏积雪不消产五色细竹有岩曰秀峯
　　木耳山　在县西南三十五里
　　南谷山　在县西二十五里与鸟防山相连水经注渭水出南谷唐大中三年吐蕃落门将论孔热遣兵界西鄙鄯州将尙婢婢遣拓防怀光击破之于南谷即此
　　髙城岭　在县西三国姜维围狄道魏将陈泰度髙城岭至狄道东南山维解去水经注南谷山有髙城岭岭上有城号渭源城渭水出焉明一统志有分水岭在县西十五里其水流东者入渭流西者入洮即髙城岭也
　　鳯凰山　在县北五十里以形似名山上有白马龙池
　　七圣山　在县东北五里即七峯山有七峯错峙故名
　　白桦岭　在县南九十里路通岷州
　　锹峪　在县南五里
　　银沟峪　近五竹山内有三峯
　　庆平山　在县西三十里
　　渭河　在县东流入巩昌府陇西县界禹贡导渭自鸟防同穴汉志首阳县鸟防同穴山渭水所出泉眼周围七尺四时流注东至船司空入河过郡西行千八百七十里经西安府咸阳临潼渭南朝邑等县而入黄河明一统志渭河在县北二里源出南谷至鸟防山转而东流府志在县西北一里二百歩有渭泉在县西二十里即渭水源也
　　清源河　源出五竹山一名五竹水东北流经县东门又东北入渭其水甚清因名
　　锹峪河　在县南七里东北流入渭
　　南川河　在县南三十五里源出露骨山西流入于洮
　　东峪河　在县西二十里源出分水岭西北流入狄道县界又西南入洮河水经注陇水出鸟防山西北髙城岭即此
　　通济泉　在县南十五里
　　息家泉　在县西五里旱亦不涸
　　兰州
　　臯兰山　州之主山也在州南五里元和志兰州以臯兰山为名九域志州南至臯兰山四里元一统志山在州南五里下有五眼龙泉汉霍去病击奴至臯兰山下即此又有龙尾山在州南三里山形如龙尾落河壖府志臯兰山髙峻浑厚左右蜿蜒如张两翼东西环拱州城延袤二十余里其东麓为红山土色皆赤龙尾乃其西支也
　　龙尾山　州志即臯兰西支也
　　马寒山　在州境绵亘数百里势极髙峻虽夏氷雪不消一名马啣山
　　柳沟山　在州东南四十里有黄坡下有磁窰又州西南三十里有山亦名柳沟
　　白石山　在州东南八十里
　　天都山　在州南三十里一统志彭泽溥惠渠记阿干水出此
　　桦林山　在州南三十里与马寒臯兰并峙
　　尖山　在州南四十里通河州路
　　嵻防山　在州南一百七十里一名可防山俗名热薄汗山义熙四年西秦乞伏炽磐招结诸部筑城于此而据之八年乞伏公府杀干归奔嵻防南山炽磐讨杀之宋元嘉三年夏将呼卢古败西秦将昙逹于嵻防进攻枹罕
　　瓦埠山　在州西南十里其东麓为古山林泉之胜为州竒观
　　石门山　在州西南水经云漓水东北经石门口山髙峻絶对防如门
　　第一原山　在州西南十五里脉连瓦埠宜艺五谷黄峪山　在州西南二十五里
　　九州台山　在州北黄河北五里其形峭扳直上如台登之可以远望
　　白塔寺山　在州北黄河北臯兰如屏黄河如帯明太监刘永成建白塔寺于上拱绕三关
　　米哈山　在州北二百余里即大小松山番人谓肉为米哈言此山多禽兽可资肉食也北羌犯镇番凉州庄浪中卫靖远兰州等地方必由此山以觇虚实
　　摩云岭　在州南六十里接狄道县界马衘支山也髙峻如在云中
　　沃干岭　在州西南三国魏正元二年陈泰救王经于狄道时凉州军亦从金城南至沃干坡咸和二年张骏遣兵攻刘曜曜遣子頴屯狄道骏遣韩璞赴救度沃干岭而军刘頴袭败之于沃干岭旧志岭在大夏县东南洮水西北自凉州济河必度此岭乃至狄道
　　扪天岭　在州西南宋元嘉六年北凉防逊使沮渠竒珍伏兵扪天岭执沮渠成以归
　　琵琶山　在州西一百三十里险峻曲折如琵琶首因名杜佑云广武县有琵琶山是也
　　平顶峯　在州东二十五里
　　夜雨岩　在臯兰山后有泉自山巅而下夜深籁静泉溜潺湲聴之如雨声其水亦资灌溉俗名后五泉
　　东冈坡　在州东二十五里相传唐太宗为秦王时获禇亮于此
　　石崄峡　在州东二十五里两崖悬立黄河经此东流入金县界
　　女遮峪　在州东三十五里宋李宪与苖绶城兰州败夏人于此
　　阿干峪　在州南四十里其土宜陶器经火不裂居民取以治窰冶
　　煤炭山　在州南四十里阿干镇环山俱出煤炭州人取资利赖无穷
　　李麻峪　在州西四十里路通甘州
　　碙砂洞　在阿干里内产碙砂
　　榆谷　在州西一百里有大小二榆谷汉时西羌居此縁山濵水以广田畜故致强大
　　黄河　在州城北自河州流入又东流入金县界水经注河水自枹罕赤防又东洮水注之又东过允吾县南又东湟水注之又东经金城县故城北有梁泉注之又东过榆中县北苑川水注之黄河至金城谓之金城河有马莲滩在州西南九十里有夹河滩二一在州西十五里草木丛杂一在州东十里可艺五谷又苏家滩在州东北四十里引河灌溉甚为民利后汉光和六年金城河水溢出二十余里即今州境
　　洮水　在州南三十里自狄道界北流入河水经注洮水自狄道防大夏川水又北翼帯三水乱流北入河
　　湟水　在州西自西宁大小榆谷东流入境又东与浩亹河合而注于黄河明一统志湟水在州西一百八十里又金志狄道有浩亹河明一统志源出马啣山
　　润水　在州西北自庄浪卫流入湟一名涧水明一统志在州西一百九十里
　　逆水　在州西北自庄浪流入湟水经注润水自令居南经永登亭西歴黒石谷南流注郑伯津逆水自广武城又东经枝阳县故城南又东南入湟明一统志湟在今州西一百九十里逆水在今州西二百五十里
　　笋箩河　在州西南六里北流入河
　　阿干河　府志在州南三里源出马衘山自分水岭分为二东入金县为閤门河北入州界阿干峪为阿干河自峡奔流至州城沿河居民多为水磨又谓之水磨河灌地几百顷北入黄河
　　浩亹河　在州西一百九十里源出塞北又名閤门河经炖煌酒泉等郡东流浩亹县南又东至允吾县入湟水又东北入郑伯津与润水合又东经允街县故城南又东经枝阳逆水注之又东注于金城河即黄河亹者水流夹山岸深若门也
　　臯兰水　在州西南三里
　　梁泉　在州东白石山下后周将梁晖至此为羣羌围廹无水以青羊祷于山神飞泉涌出今呼梁泉水北流入于河
　　五眼泉　在州南臯兰山麓相传霍去病击匈奴至此以鞭卓地而泉出飞流瀑布滙流成溪灌溉州南园圃与阿干河并利州志东西四泉俱悬崖飞瀑冠盖时为游观园圃赖以灌溉
　　红泥泉　在州东南十五里出臯兰山下五泉东侧甘泉　在州南三十里味甚甘美
　　狮跑泉　在州西五里傍黄河遇旱取水又名神泉曲柳泉　在州东三十里其水流为东柳沟北入河西柳沟　在州西五十里
　　万眼泉　在州东北三十里濵河诸山岩间泉涌甚多可资灌溉
　　莲花池　在州西七里明肃藩令潴神泉水为池周数十里花木畅茂鱼鳖充牣为游赏地
　　龙池　在州西南四十里瓦埠山后
　　方家泉　在州东南亦资灌溉
　　金沟　在州南二十里
　　黄峪沟　在州西三十里出尖山北流入河
　　东川　在州东广袤二十余里沃土平衍可耕西川　在州西广袤百里川水从七里河水磨沟北流入河
　　金县
　　驼顶山　在县南三十里以形似名
　　龛山　在县南三十里县志昔神农采药于此石上有古迹宋元丰四年置寨于其上
　　兴隆山　在县东南十里林麓耸翠竒插天一邑胜境
　　尖山　在县南三十里与马衘山相连
　　马寒山　在县西南三十里一名马啣山盘亘深远与狄道兰州接界炎夏积雪不消
　　栖云山仙人洞　在县南二十五里昔秦致通李致亨二仙人修炼于此题诗朱迹尚存
　　猪嘴山　在县西北四十里金于此置镇
　　乱山　在县东北五十里其山相连数百里峦参差乱如列防黄河经其中
　　北峦山　俗名百叶山即列防山
　　车道岭　在县东南七十里接巩昌府安定界小龛峡　在县南二十里两山相对自南抵北约十里形势巉岩
　　大峡　在县西南十里浩亹神济二河自此分流夹城南曰浩亹北曰神济
　　白草原　在县南二十里草地广濶俗谓之百草原黄石坪　在县南四十五里
　　黄猴洞　在县南三十里
　　千佛洞　在县南四十里洞中绘佛千余
　　煤洞　在县西北四十里居民利赖之
　　黄河　在县北六十里自兰州石崄峡东北入金县乱山二百余里始防落巨川如瀑布然土人沿山引水溉田甚多
　　浩亹水　通志在县南门外源出马寒山一名閤门水东流入黄河有閤门河桥在县南门外
　　苑川水　在县东十五里通志源出马寒山东流与浩亹水合
　　小龛水　在县南十五里通志源出龛山东流与浩亹水合
　　二十八渡水　在县东水经注出勇士县南山东北流溪涧潆曲途出其中经二十八渡因名又北经其县而下注于河
　　清水河　在县东北三十五里
　　卧龙川　在县西三十里
　　金县川　在县东南七十里
　　温泉二　一在县西十里一在县东十五里
　　簧眼泉　在县西北六十里
　　万眼泉　在县北五十里
　　河州
　　鳯凰山　在州东十二里通志形如鳯凰古号河州为鳯林郡以此
　　积石山　府志禹贡导河自积石至龙门两山如削河流经其中外临番界金城要地俗所谓小积石也在州西北百二十里括地志大积石山在吐谷浑中隋立河源郡命刺史刘权镇之唐李靖伐吐蕃经积石行二千余里宋元立积石州明洪武改为关上有神禹庙又山海经积石之山其下有石门河水冐以西南流吐蕃传武后时论钦陵谓郭元振曰甘凉距积石道二千里按积石本在徼外自唐以静远城置积石军始移其名于内地
　　唐述山　在州西北水经注黄河北有层山山甚灵秀山之上立石数百丈亭亭杰竞势争髙其下层岩峭举壁防无阶中多石室室中若有积巻而世士罕有津逮者因谓之积书岩岩堂之内每见神人往还俗人不悟其仙乃谓之神鬼彼羌目鬼曰唐述因名为唐述山指其堂宻之居谓之唐述窟下有水南注河谓之唐述水元和志积石山一名唐述山今名小积石山括地志在枹罕县西北七十里
　　鸡窠山　在州西北一百四十里屹立霄汉
　　梨子山　在州东五十里多有酸梨其东即洮河渡金剑山　在州东南隋志大夏县有金钮山元和志金剑山在大夏县二十里盖即金钮山也
　　红山　在州南十里
　　牛脊山　在州南二十里以形似名
　　乔家山　在州南六十里
　　雪山　在州西南一百五十里通志接洮州番界四时积雪石如露骨一名露骨山宋熙宁六年木征据河州王韶克之穿露骨山南入洮州境山径陡峻狭隘释马徒行
　　白石山　在州西南应劭曰白石县有白石山在东水经注漓水经白石山北即今雪山也
　　石门山　在州西北二十里旧鳯林县
　　鳯林山　在州北三十五里五峦俱峙相传昔有鳯鸟飞游于此故名秦州记曰枹罕原北有鳯林川川中则河水东流隋志枹罕县有鳯林山
　　氷壶山　在州北六十里
　　惊骢岭　在州南五十里御史态爵建坊
　　焦红岭　在州西北一百里路通西宁
　　分水岭　在州北二百里黄河外接西宁界番部所出没
　　黒茨岭　在州北九十里
　　当川坡　在州东南一百六十五里路通临洮安远坡　在州东南四十里驿路所通
　　广大坡　在州西北二里州志在枹罕县西北罕井在焉昔吐谷浑创居于此一名广大原四望寛平居民稠宻东西相距八十里南北相距四十里又名万顷原昔时番汉所驻牧地也又万顷原上有原周围百里谓之重台原
　　他剌坪　在州北百里黄河外接庄浪界
　　榆谷　在州西建武中滇良击破先零夺居大小榆谷地章和元年迷吾复据大小榆谷侵扰河湟邓训发兵击之乃去后汉永元十四年隃麋相曹鳯上言西羌为防常居大小榆谷土地肥美有西海鱼盐之利北阻大河以为固縁山濵水可广田畜请及时规固二榆屯田积谷隔塞羌夷交关之路从之大小榆谷即唐之九曲去积石军三百里
　　葵谷　在州东晋太和二年凉主张天锡击叛将李俨于陇西别将掌据败李俨兵于葵谷即此
　　松明岩　在州西一百里林木葱秀峦耸翠遇旱祷雨于此
　　黄河　州志禹贡曰导河自积石至龙门九域志州北州西北至黄河皆四十里元志黄河自归德州又四五日至积石州即禹贡积石又五日至河州安乡关又东北行一日合洮河又一日至兰州明一统志黄河上渡直州西北一百二十里之积石关路通西宁谓之积石渡黄河下渡直州东北六十里之剌麻川路通庄浪谓之剌麻川渡
　　大夏河　通志在州南三里一名白水河东北流入狄道界入洮水按大夏河去州五里源出关外由土门槐树老鸦三关入境经州南折北流入河有大夏桥在州西三里跨水上
　　洮河　河东属狄道界河西属本州界形胜曰东绕洮河
　　银川河　在州西北六十里
　　様卑河　在州北一百里
　　漓水　在州南汉地理志云白石县有漓水出西塞外东至枹罕入河水经注水自塞外羌中出东北经榆城东榆水注之又东北经石门至臯兰山水左右翼注之又东白石山水注之又东北罗溪注之又东北故城川水注之又东北出峡北注于河元和志水在鳯林县西明一统志讹为大夏河
　　牛脊河　在州南二十里
　　洪水河　在州南门外二里
　　广通河　在州东南六十里宁河城东俱合大夏河入于黄河
　　槐树关河　在州西南六十里
　　老鸦关河　在州西南六十里
　　把撒川　归德守御千户所去州六百里西番出没之处
　　俺哥川　在州北五十里黄河外土膏腴五谷茂盛胖哥川　在州东北八十里黄河外
　　囤子沟　在州东二十里又名洞子沟洮水支流深数十丈长二十里路通兰州
　　大通河　在州东北八十里
　　银川　在州西六十里续纲目宋治平元年瞎氊二子长曰木征居河州少曰瞎吴叱居银川有众数万内附
　　撒剌川　在州西积石关外二百里番囘五族土官所居
　　剌麻川　在州北五十里
　　马厰沟　在州北九十里
　　河夹防　在州东北水经注云河水经赤防北即河夹防也秦州记曰枹罕有河夹防广四十丈义熙中乞伏于此河上作飞桥髙五十丈三年乃就
　　显神池　在州西北积石关西八十里周围三十里万木森列向着灵异土人称为显神池
　　龙湫　在州西北六十里遇旱祈雨即应即湫池也又州东三十里有浅湖桥相传上古时州地皆湖禹疏凿入于河湖始为陆今州东十里有折桥开凿之迹犹存
　　九眼泉　在州东十里泉有九窍
　　河州川　在州东东西二里南北十五里即旧湖地云
　　归德所
　　东山　在城东三十里
　　郭兎山　在城东二十里与东山相连
　　郎纒山　在城西一百里番夷杂处之地
　　汃泇山　在城西十里黄河经其下
　　哈儿涧山　在城北一里亦黄河经流
　　黄河　在城北一里
　　三岔河　在城东三里自巴撒川三岔塘果喇沟山硖流入黄河
　　羔楞河　在城西四里自西南扎哈儿山硖流入黄河
　　热水泉　在城西南三十里汃泇山水自地涌出性如沸汤故名
　　龙王池　在城南一百里地名都受在丛山之中
　　巩昌府
　　陇西县
　　赤山　在县东十里山色正赤渭水经其下
　　桦林山　在县东南四十里峯峦秀扳多产桦木仁寿山　在县南一里自漳县来绵延百余里其右为盘龙山
　　鎻峪山　在县南五里下为烽火台有冯将军遗垒翠屏山在县南四十二里五峯错列郡之案山也西秦乞伏国仁袭鲜卑三部于此
　　药铺山　在县南六十里山多药草与漳县分界布云山　在县西南五十里一名黄石坪与月岩山相接
　　石门山　在县西南八十里两相对如门又五里曰翠山在县西南六十里上有黒池
　　八角山　在县西北九十里峻峭防岈有八角又有悬溜从石厓飞洒一竒观也
　　莲山　在县西南九十里四围石厓峭险有五峯亦名西五台俗名马鹿山岩壑峻险古松参天为郡城胜境其傍有老君山有二仙洞壁立千
　　首阳山　在县西南一百里其上有关府志相传夷齐采薇处麓有二圣墓墓傍有祠其左有露骨山髙峻絶盛暑积雪
　　薄寒山　在县西南唐防昌四年吐蕃将论恐热攻鄯州为镇将尚婢婢所败走保薄寒山山近岷州境
　　三嵒山　在县西七里俗名安家山脉自岷岭来其上寛平可耕山腹有三巨石参列如品字又谓之三品石二河交防其前县之主山也山麓有岐路西北通临洮西南通岷洮
　　将军峪　在县西北四十里宋名将王德故址今墓存
　　安都山　在县北上有堡甚险
　　桃花山　在县东北三十里色红润如桃花有鲁班峡蟒洞深不可测
　　赤亭山　在府西二十里赤亭水出焉昔姚弋仲居此
　　宋板坡　在县南三十里栗水出此
　　河浦坡　在县北一里渭水之阳兰静通衢
　　白土坡　在县东北三里通通渭马营路
　　渭河在县北一里自临洮府渭源县流入境又东歴通渭宁远伏羌县界入秦州境府志渭水入城分东西南北四池前后濬引以资汲取宋熙宁八年秦鳯提防郑民宪自通远军导渭河至军溉田又有头渠在县西十五里二渠在县西教塲三渠在县西三里岳家墩皆引渭水浇圃转磨下流仍入渭
　　广阳河　源出府西九十里之西山二源合注东北流绕县西一里注于渭
　　科羊河　在县西二十五里东北入渭明万厯间开永利渠引科羊河水入府城以资汲取至今为民利
　　荆头川水　在县南一里源出荆谷经锁峪之烽火台下北流入于渭
　　赤亭水　在县东北亦名赤水经防道城北南入渭水
　　武城川　在县西九十里源出鹿部西山东北入于渭
　　栗水　在县东南出宋板坡由南门引入城以给民用
　　六泉　在县东南五里西秦乞伏国仁破鲜卑于此泉源有六故名
　　西泉　在县西一里味甚甘美冬夏不涸
　　灵湫池　在县东南三十里
　　圣母池　在县西南五十里祷雨即应
　　安定县
　　照城山　在县东五里与西岩山脉皆自马苑来又东有鳯凰山亦名照城山二山对峙邑中诸山之纲纪也又有兴云山照城山之支阜
　　温泉山　在县东南七十里其山雄峻温泉出焉南安山　在县南一里山脉自岷洮来
　　西岩山　在县西二里与鳯凰山对
　　乱山　在县北八十里接金县界其山形错出稠叠难状
　　双峪岭　在县南四十五里
　　胡麻岭　在县西八十里接临洮府金县界甘河水出焉相传张骞自西域还种胡麻于此因名
　　车道岭　在县西北六十五里接金县界亦曰车道岘明初徐逹败王保保于此
　　青岚峪　在县东三十里山多岚气
　　锦鸡原　在县西四十里
　　东河　在县东源出麻子川北流绕城东北合西河入防宁县界
　　西河　在县西源出甸子川东北流绕城西又东会于东河东河味苦西河味甘
　　甸子川　在县西四十里土物阜盛商贾丛集明肃府置内官营于此
　　得罗川　在县西南二十里田约千亩土脉肥饶关川　在县北八十里西通兰州北通靖远俱入黄河
　　暖河　在县西五十里隆冬不氷俗名横河
　　双泉　在县东南四十里一邑之水惟此独甘温泉　在县东南三十里从山石间涌出如沸浴之可愈疾俗名王家泉
　　通渭县
　　东山　在县东五里俗名峡口山
　　斗底山　在县东八十里形如覆斗
　　秦仙山　在县东五十里石峯髙峻下有仙洞洞前有独木桥人罕过者唐有秦仙修炼于此
　　屏风山　在县南二里
　　衙头山　在县南十五里有元总帅汪世显行台遗迹
　　发云山　在县西南二里山髙峻可瞰城市
　　十八盘山　在县西南五十里径险仄凡十八盘始得至顶为县境控扼之处
　　笔架山　在县西北一里山自平凉府来绵亘百余里有五峯峙城北县之主山也即照城山
　　玉狼山　在县东北三十里元时有白狼游此炼铜坪　在县南六十里其上产煤
　　尖岗山　在县西六十里有孙真人塜
　　蔺家硖　在县南八十里有二十四渡水行人苦之渭水　在城北自陇西县流入境又折而东南入宁远县界
　　西河　在县西二里源发华川南流入于渭
　　华川　在县西七十里接陇西界其川四围平坦水草清茂明苑马寺刍牧地
　　东河　在县东二里源出笔架山流迳县南入西河又北河在东五里又东十五里为中川水又东三十里为海子水俱南流入西河
　　甜水河　在县西七里旧引水入城由西北出灌溉取汲民赖其利又西二十里为锦鸡峡水又南十里有龙尾沟水俱资灌溉
　　悠江　在县北五十里形如半月月夜临之水天一色
　　灵湫池　在县西北十五里中林山太白祠下悬石如臼水从中出取以祈雨輙应
　　九眼泉　在县东南七十里其出九孔状若聚星温泉　在县西南十五里隆冬若沸浴之可已病海子川　在县东北三十里其水滙为潭如海子然漳县
　　箭筈山　在县东南四十里山有两峰髙险插天因名
　　南山　在县南五里一名汪古山上有汪总帅墓三岔山　在县西三十里东连县境西抵洮岷北接秦陇故名
　　鳯凰山　在县西北五里山下有泉有桥跨漳河西接露骨山
　　西倾山　在县西北七十里山跨陇蜀界番汉俯洮岷郡邑诸山多其支阜积雪不消俗名露骨山即陇西之小雪山西倾山在洮州此山同名
　　马铺山　在县西北十里四围石崖居民避兵处烟波山　在县西北五十里与三岔山相连下有红崖洞
　　药铺山　在县北八里其上产药
　　青雾山　在县东南三十里峯峦耸翠林木蓊蔚与宁远县之斗底山相连
　　文峯山　在县南五里亦名三台山三峯如笔架独秀峯　在县西南三十五里一石突起平地峙于漳濵翠秀如画
　　漳河　在县南二里源出岷州东木寨岭东流经县南又东北至宁远界合广吴河入渭
　　盐厰河　在县西南五里源出十八盘山东北流入于漳
　　小盐井河　在县南三里源出鹰架山东北流入漳河宋盐川寨得名以此
　　温泉　在县西二十里泉蒸有孔望之若星
　　盐井　在县西南五里水澄清熬之成盐
　　会宁县
　　鸦岔山　在县东二里自雪山来县之主山
　　桃花山　在县东南三里其山脉自静宁州六盘山来映日如桃花因名傍有神泉前有黒池其支麓为式虎山
　　式虎山　在县南七里
　　牧马原山　在县西二里其上平广周百余里形圆如饼明太仆寺牧马之地又名蒸饼山
　　古堆平山　在鸦岔山右五峯森列参差云表鐡木山　在县西北百里山色如鐡又十八盘山九泉出焉
　　龙头山　在县北二里下有元式水绕城北
　　紫防山　在县北五里有稍岔水出焉
　　红山　在县北九十里山形壁立上有五洞
　　乌兰山　在县北二百里下有乌兰关
　　雪山　在县北三百七十里盛暑积雪峯如玉山屈吴山　在县东北百里峯峦森耸多产獐鹿居民射猎于此
　　白玉峯　在县南十里产五色土可资藻缋又有青玉峯
　　华家岭　在县东南一百里路通郡城又小岭在县南四十里为逹府小路
　　硝崖　在县北百里产芒硝其土赤粉青
　　小白草原　在县北二百二十里又东北有大白草原平旷肥饶多白草
　　沙石原　在县北四十里周四十里
　　峨峒峪　在县南十里又有车轮峪在北十里迤递峪在北九十里湼麦峪在东三十里索托峪在南八十里
　　南河　在县南二里源出保川诸涧流经式虎山苦水注之经县西南又北经郭城驿入祖厉河又北经靖远卫入于黄河
　　黄河　在县北二百七十里其河自金城经县界入靖远县
　　什字河　在县东北二十里源出隆德之隐山谷中入十字川因名又北入□岔河
　　南峪川　在县南三十里地颇腴古城川在县南二十五里后川在县东十里大川在县北五十五里周八十里红崖川在县北一百四十里二川三川五川十字川俱在县东北志云县境之水悉北流经靖远境入于大河
　　响水　在县东一百里水出悬厓下潺急触石声闻数里北流入于黄河
　　松树岔河　在县东三十里东流合于响河
　　米家峡河　在县南五里源出蒸饼山北流入于黄河
　　黒龙湫　在县西南四十里俗传中有黒龙祷雨多应
　　红柳泉　在县北二百里可以沃田
　　怀戎泉　在县北四百二十里出怀戎堡为池为渠可以沃又有法泉亦可沃
　　天泉　在县北五十里其泉大涌隆冬不氷
　　伏羌县
　　鼍山　在县东二十里山形如鼍渭水经其下天门山　在县南里许县之主山三峰耸峙有两穴如门中有湫池
　　朱圉山　在县西南二十里即禹贡所载之朱圉也俗呼白岩山
　　锦镜山　在县西三十里朱圉之支峰有一石如镜色鲜赤映日如锦故名
　　大像山　在县西南三里石崖有大佛像长八丈宋嘉祐四年凿上覆以楼左侧有洞有阁道可登上有隗嚣歇凉亭
　　麦垜山　在县西二十五里与朱圉山相连形若麦垜渭水经其下暴涨则阻行旅悬崖设栈道以便行人明知县赵守成命匠凿山通道始免水患
　　木梅山　在县西二十里南倚朱圉北临渭水狐盘谷　在县东即汉叛羌败汉阳长史盖勲处三都谷　在县西宋知秦州曹玮败西畨于此大将山　在县西南六里山下石形似人髙五十尺如大将然故名
　　无畏山　在县西五十里髙险竒秀突出云霄其颠云飞即兆雨中有灵泉
　　石鼓山　在县南四十里有石长丈三尺广厚如之其形如鼓不击自鸣鸣则兵起
　　石臼山　在县南八十里昔有人就此舂药后人至此者若无意履之其臼即响有心则无声
　　缇羣山　在县北五里平峦叠翠势若旗鼓昔汉通西域以缇骑三千憇此见后汉书
　　渭河　在县北一里自宁远县流入邑北东流入秦安县境县西有陆田通济广济惠民四渠皆引渭水之流溉田数十里
　　永宁河　在县西四十里源出南山北流入渭落门河　在县西五十里源出落门山北流入渭即来歙破隗纯处
　　半博水　在县西南源出半博山谷中北流入渭又天门水出天门山东流入渭
　　散渡河　在县东北五里即通渭之西河合中川水经十八盘山至县境南流入于渭
　　借水　在县南源出西山百涧齐流总成一川东流入秦州界
　　龙马泉　源出县西北平地下渥洼沙作龙马之状相传毎春夜放牝马饮此泉自能生驹
　　宁远县
　　翠屏山　在城内学宫前为学宫之屏
　　老君山　在县南五十步屹然耸峙县之案山俗名南山山脉自岷州来上有湫池仙洞
　　斗底山　在县西南七十里状如覆斗上有堡可以避兵与漳县青雾山相接
　　董墨山　在县南三十里中有湫池水黒如墨故名太阳山　在县南一百二十里有隘可守曰太阳山口在礼县界产鐡旧置鐡冶于此
　　牛山　在县西南二十里髙五百余丈周围四里上有日月空日月未出其光先照
　　箭杆山　在县西南四十里以山峰挺峙而名上有石洞髙深可以避兵下有马务镇
　　栢林山　在县西南六十里内有水泉流通又十里有水箕山髙二百余丈皆古避兵之所
　　武城山　在县西南三国魏邓艾拒姜维于此武城古县名山以此名
　　九龙山　在县西北二十里为邑名山
　　鲁班山　在县北四十里上有洞俗传鲁班凿此名鲁班洞山下又有大佛峡
　　石门山　在县东北五十里四围皆峡中有一门险峻可以避兵下有洞光映如月名夜月洞
　　分水岭　在县东南九十里与礼接界
　　桃花山　在县北二十五里中有溪又名桃花峡有石似玉
　　研石峡　在县南四十里又东南为木林峡
　　银观峪　在县南三十里旧有银矿鐡冶酒井盐池渭河　在城北自陇西沙湾入县境东北至伏羌界县西路有十四渠东路有十三渠皆引渭溉田民赖其利
　　广吴河　在县西三十里自漳县东北入境至折羊口与漳水合又东北入渭
　　山丹河　在县西十五里源出岷州城儿谷东北流经山丹川因名山丹河又经滩阁川东北流入渭
　　马成龙川　在县西南七十里源出鹿部西山东北流注武城
　　南峪河　在县东三十里自礼县大木树关流为杨家河经落门入渭
　　古灵泉二　一在县东一里山石中防出为防泉一在县西南百步平地涌出为涌泉俱资灌汲北注于渭
　　温泉二　俱在东南五十里之内其一即南峪河也龙头泉　在县东北三十里状如龙头泉流三可溉民田
　　八海泉　在县东四十里常满不溢又东北有龙泉亦名雾罩泉
　　西和县
　　丰台山　在县东二里带水环山松竹蓊郁墨峪水经其下
　　太祖山　在县东南山岩耸秀下瞰数州歴歴可辨横岭山　在县南三十里其山连十八盘下有横岭水
　　祁山　在县西北七十五里其上有城诸葛亮伐魏攻围祁山魏司马懿救祁山亮粮尽退军张郃追至青封被杀城南有诸葛故叠山髙岩险天下竒峻为陇右襟要
　　寳泉山　在县北二十里其峭如剑背有泉不盈不涸旱祷輙应唐宝应间吐蕃防天水邑人保聚于此
　　鸡峯山　在县东北十五里连塔山山形如圭亦名圭峯山
　　独头岭　在县南宋将李好义大败金兵遂复西和处
　　塞峡　在县东宋将鲁尚期逐杨难当至此左侧有石穴洞人言潜通下辨云
　　清崖峡　在县东北五十里
　　屏风峡　在县西北四十里宋郭思作祁山神庙碑以此峡为正祁山
　　朝阳观山　在县东一里岭有泉清见底煑茗味甘云雾山　在县东南二十里雾锁云横岚气逼人西髙山　在县东南百里山尽可田民居盘旋通灵山　在县东南百里有清泉自岩窦飞落塔子山　在县东北二十里孤峻插天
　　卧龙立龙崖　在县南五十里道傍鳞甲踪迹宛然八佛崖　在县南七十里峭壁危峯
　　飞龙峡　在仇池山下氐人杨飞龙据此唐杜甫寓焉
　　神鱼洞　在仇池山下每年清明前后鱼自洞连贯而出居民取之杜诗神鱼人不见即此
　　千佛洞　在县南五十里岩嵌壁立磴道险仄洞口一瀑布轻云时覆
　　西汉江　在县西北七十里源出嶓冡山自秦州旧天水县界流入西南经祁山城南流入成县
　　盐官水　在县北九十里自秦州界流入东南入汉水经注在嶓冡西五十里许相传营煑味与海盐同
　　横水河　在县南二里源出横岭经县东北合盐官河入汉
　　白水江　在县北二里从西番界东流经阶州城南二里过县入蜀合嘉陵江
　　浊水　在邑境从长道县界穿大潭旧镇合清水入阶州
　　盐井　在县东北六十里煑水成盐民资其利九龙泉　在长道镇西三里四时湛清夏凉冬温可引以灌溉
　　暖泉　出丰台山下今名汤峪
　　靖远县
　　红山　在县东十五里石崖有泉曰法泉祷雨多应屈吴山　在县东七十里古怀戎堡南岩壑多泉林宻兽多资人猎取南接六盘山西连大白草原上有显圣庙可祈雨
　　乌兰山　在县西南一百二十里南接崆峒东连屈吴唐置乌兰县旧有乌兰关
　　红嘴山　在县西北五里山半有悬厓左黄河右祖厉二水交流其下上置斥堠眺望河北安防实要隘也
　　雪山　在县北一百二十里西距黄河南接分水岭松栢丛茂山势髙峻积雪不消
　　尖山　在县北一百三十里孤峯髙峻岩壑多泉丛林茂树
　　韦精山　在县北一百三十里西连雪山东临黄河河水自上垂流数十丈转折而东入宁夏界
　　腰玉山　在城南里许山势峍屼耸防每天将明有白气环绕山半日出方散故名
　　妥神山　在县北三十里南接法泉东接屈吴北连蒯团下多泉源可以灌溉
　　分水岭山　在县北一百里西距黄河北接雪山水分南北素称天险
　　神木山　在县东九十里山多茂林涧多甘泉蒯团山　在县东北九十里山下多泉又七里青石厓下有泉曰涡子水相传其地每黎明时晴岚晓障若城郭重楼女墙焕然可观日出则没
　　宝积山　在县东北一百一十里下有泉水出石炭产鐡后有大小石沟产金东北接蒯团山
　　松山　在永安堡东南十里山多松栢多泉水嘉木地亦肥饶
　　金山　在平滩堡西五里上有圣母祠祈雨有应黄河　在城北一里其间山峡险隘垂流直下髙数十丈自兰州金县经平滩堡流入东北至芦沟堡入宁夏中卫界河北即为塞外
　　袓厉河　在县西五里源出旧袓厉县南山下北迳防宁县入大河一名苦水河
　　麦田水　在县北源出麦田城西北西南流注于河裴家川　在县东北一百三十里自庄浪卫流入明嘉靖中旧有台堡相接以断北防西行之路
　　锁黄川　在县东北一百八十里明时套防每由此入犯
　　法泉水　在县东十五里悬厓滴泉清澈甘冽红柳泉　在县北三十里又北七十里万马泉皆可沃
　　河池　在县东一百二十里其地春夏因雨水生盐雨多盐少雨少盐多远望似河故名河池旧志干盐川即此
　　东泉　在打剌赤堡东二里清冽可灌田西泉亦清冽近盐池入池亦能生盐
　　岷州
　　东山　在城东二里叠水经其下北流入于洮冷落山　在州东五十里山形孤耸盛夏隂晦即雨雪故名
　　遮阳山　在州东北一百二十里山临官道以日影为山所蔽故名其右为门山
　　贵清山　在州东一百五十里顶平衍可耕种岷山　在城北江水所出洮水经其下土色纯黒四时有雪不生草木其西麓接四川界
　　金童山　在城南半里下瞰城市
　　崆峒山　在州东十里
　　氆氇山　在州东北七十五里明置寨于此为岷巩之冲要俗名木寨岭
　　分水岭　在州东南四十里山南为岷山即大禹导江处山北入叠藏河
　　西山　在州西二十五里上有五台寺观音湫祷雨輙应
　　隐贤山　在州南一百里旧有三阁昔姚太师结庵读书于此
　　摩云岭　在州东南一百五十里下临江水宋有临江砦
　　穿山洞　在州东北一百三十里其洞自山东穿石而入约二里许至山西而出中有溪水流出土人以木板覆其上遂为入山通径人行洞中木上水在木下石势巉岩水声潺湲洞西为巩岷通衢洞东为一大川土沃民庶彷佛桃源境界俗名朱古洞
　　洮河　在州北一里由洮州卫东北流至此又东北流入临洮府界北入黄河
　　岷江　在州东南四十里分水岭下南流为岷江由阶文入四川界
　　叠藏河　在州东一里源出古叠州番境经城东而北流入洮河即禹贡桓水
　　荔川河　在州东南九十里宋有荔川寨以此名遮阳河　在州东南九十里源出氆氇山东至遮阳会金沟河至三岔为漳河上源
　　闾井河　在州东一百四十里源出莫遮拦山流入马淳河东北入漳
　　临江河　在州南一百四十里源出吐谷浑至西固入白水江
　　良恭河　在城南二百八十里宋有良恭镇故名俱南流入岷江
　　西川　在城南洮水之南延袤五十里土脉肥饶居民耕植
　　南川　在城南叠藏河西岸地可树萟
　　灵泉　在州北一里可祷雨布和天泉在西郭又卧龙泉在西南五里平泉在东二十里
　　金紫池　在城东一百二十里州人祷雨处又金龙池庙坪池白龙池俱在东黒松泽池在城南二十五里
　　千丈潭　在州东北一百二十里遮阳山之西南三丰井　在城西北角仙人张三丰寓杨氏宅所掘以栢木为底后建祠于井北绘像祀之
　　洮州卫【边外山水附内】
　　葫芦山　在城中以形似故名
　　鳯凰山　半在城外半在城中有五峯中若伸颈傍若舒翼故以形得名
　　东陇山　在卫东南一里明沐英讨叛番筑城于山之南川
　　石门山　在卫西南六十里两峯壁立中辟一门山南即古叠州之地
　　石岭山　在卫西北十里山势峭防多林木唐置石岭关于此
　　玉笋山　在卫西北五里山皆白石最中上挺一石宛如玉笋登之可望数百里
　　黒松岭　在卫东北三十里土黒而多松
　　石峡山　在卫东北五十里两峡中洮河流焉俗名石门口
　　观音洞　在卫东北五十里洞之中顶滴水如磬声其下一圆石承之水滴上浮而旁无溢泛每冬结为氷柱歳旱祈祷多应
　　莲花山　在卫北七十里山形似莲
　　九条岭　在卫西一百里地当险要有丹巴川为畨部之路
　　西倾山　在卫西南三百五十里又名嵹台山延袤千里外跨诸羌内连列郡洮水出焉为西南之祖山
　　素岭山　在卫西南番界即西倾傍支春夏常多积雪
　　石镜山　在卫西南番界山石皎洁可鉴形体故名中有铜窟隋代常采铸之
　　南河　在南门外源出石岭山经卫南入洮
　　洮河　在卫南三十里源出西倾山之东即嵹台山东北流经吐谷浑中三百里至卫城南又东流至野狐桥入岷州界又东流至岷州东境北流折而复西至本卫境又东北流过临洮狄道而入大河其流湍急每冬不及冻结珠蔽河而下故谓洮河流珠
　　羊撒河　在卫北六十里又六十里有冶木河常山池　在卫北一百二十里池夹两山中盘蜒十余里值冬氷冻平合不溢
　　黄河　在卫西九百里番界东北流入河州界莫河川　在西倾山北晋义熙初吐谷浑为乞伏干归所败其王大孩走死树洛干嗣立帅众奔此川沙漒诸戎悉附之
　　朶的河　在卫西三百里源出朶的番族南流入洮河
　　纳怜河　在卫西七百里哈藏族西北流入黄河旧志有野厖河源出西倾山北流五百余里入黄河
　　垫江　在卫西南番界一名羌水一名白水江源出西倾山南一曰西嵹山东流迳仇池出宕渠至巴郡入江
　　药水　在卫西南番境源出古合川县东北平地有患冷者煎水服之立愈
　　度周川　在西番界晋隆安二年乞伏干归弟益州败吐谷浑王视态于此川
　　长柳川　在西番界晋义熙九年乞伏炽磐击吐谷浑支旁于长柳川又击破别部于泣勒川又十三年炽磐遣其子安乐击破树洛干之弟阿子干于尧扞川二川俱在卫西南
　　西固城
　　东山　在城东五里地土寛平里民多居其上固人田庄大半在焉路通阶文
　　笔架山　在城南二里接悉界
　　武都山　在城西二十里山髙峻为一方巨瞻孔函谷　在城南姜维欲断魏军后自防中从此谷入北道
　　仙人山　在城东三十里昔有马仙人尸解于此故名
　　朝阳山　在城西三十里
　　翠峰山　在城北十里极耸峻
　　天门山　在城北二十里四时积雪不生草木值旱入穴取水祈雨多应
　　露骨山　在城北三十里亦曰雪山积雪不消东连阶文北极河洮宋王韶穿露骨山道隘险释马而行即此
　　鲁班崖　在城北九十里两崖悬絶有二灵柯插入岩隙间以栈覆土以通往来
　　中流底柱石　在城南二十里紫水江中其石巉峻波浪冲激非人所到
　　白水江　在城南自岷州界东南流入阶州亦名羌水
　　岷江　在城东四十里源发分水岭南流入四川界三眼泉　在城北三里于石厓孔中涌出冲激浩瀚穿城而过有水门二入白水江近城田土赖此灌溉
　　南麓飞泉　在城南五里悬厓瀑布如千尺白练洒空而下
　　平凉府
　　平凉县
　　崆峒山　在府西三十里一名笄头山广成子学道崆峒山黄帝西至山问道上有问道宫絶顶有香山有广成子洞峯之最髙者为翠屏峰山有圆石累累如珠者名垂珠峯巨石上平下鋭者名香炉峯有峯如柱当路矗立者名蜡烛峯层崖防宻踞絶岩间者名雷神峯巨石横亘两峯之间名仙人桥有石棋盘名仙人弈处东台下有岩洞名皂鹤洞又有青龙洞雨后将晴云輙归洞中亦谓之归云洞山之西北为望驾山下有撒宝岩西岩有泉又有琉璃泉俱甘
　　笄头山　在县西四十里以形名泾水所出黄帝西至于崆峒登笄头与崆峒山连
　　翠屏山　在县南一里
　　铜城山　在县南寰宇记在潘原县西南三十里寿星山　在县南六十里
　　石马山　在县东南二十里北麓抵泾川有水入之东与马岭山对峙而最髙者为箭括岭子山
　　可蓝山　在县西南二十里元和志一名都卢山十六国春秋赫连定胜光二年畋于隂槃登岢蓝山屯兵于此寰宇记可蓝山亦泾水源与笄头山连亘又为分水岭山
　　大统山　在县西南二十里与可蓝山相接
　　天坛山　在县北五里一名卧虎山下有全真洞元道士贺志贞所居其西为会盟坛唐贞元三年吐蕃诈请盟因筑坛于此使浑瑊与吐蕃防盟被刼处也
　　马屯山　在县西晋太元十九年苻登奔平凉收集遗众入山姚兴率众攻之其山南北二十里东西三十里
　　雕窠峡　在县南三十里两山深险为羣雕出入往来之路因名马岭石马之水道流入于泾
　　金佛峡　在县西六十里峡长二十里峭壁层峙不见天日中有金装佛明嘉靖十九年于峡口筑城复建溃水红沙二石墩于山上以増戍守为河西险要
　　弹筝峡　在县西一百里泾水南流经都卢山中风吹流水常如弹筝之声行旅因谓之弹筝峡魏宇文防在夏州驰赴平凉令杜朔周先据此唐突厥入犯诏李艺屯华亭及此峡以备之建中三年鳯翔陇右节度与吐蕃盟以泾州西至弹筝峡为唐界贞元七年刘昌城平凉开地三百里扼峡口
　　孙丘谷　在县东南晋苻秦平凉太守金熙与姚秦将姚方成战于此败之又甲积谷在东南二十里
　　茍头原　在县东晋时苻登自平凉进据此逼姚苌于安定又有叶平原在县东南十里自原而东五十里以暨泾州之囬中皆谓之南山其水皆北流入泾又虎山西二十里曰杏原又虎山北十里有小芦河原又北十里曰大芦河原又北十里曰浅涧原佛堂原在县北三十里草峰原在县东北五十里卓村原在县东北二十里以上诸原皆平旷可耕植
　　泾河　在县西北笄头山发源有二支南支出崆峒峡中曰前峡北支出老山曰后峡合流至府城西北一里疏为渠以分流溉田东入泾州界
　　横河　在县西五十里源出华亭县与湫峪诸水俱入泾
　　清水河　在县东五里成化末疏为利民渠凡南来水咸滙之以溉民田
　　太平水　在县东郭旧志源出小谷亦曰后谷谷髙数丈县南诸山泉流滙焉三十里许北折入泾东西溉田各里许明嘉靖六年水暴涨漂没东郭溺居民又东二里曰岨谷东西山泉所滙流八里入泾暴水视后稍减自此以东南北山谷之水咸入泾民以利灌汲多负水以居
　　湫峪水　在县东三里源出翠屏山又大岔水在府东南十里源出寿星山皆北流入泾水
　　潘谷水　在县东寰宇记在潘原县东三十里流入泾柳湖　在县北三十里湖畔柳数千株
　　胡卢水　在县西源出镇原县頺沙山下流入泾本名蔚茹水唐志白草军在蔚茹之西即此
　　湫池　在县东北五十里其水四时常溢旱祷有应苏林曰湫渊在安定朝那县方四十里停水不流冬夏不増不减不生草木
　　暖泉　在县北二里其水涌出四时温然潭深数寻蒲荷甚盛东流溉田三里
　　崇信县
　　锦屏山　在县治南城据其麓上列雉堞繁花木三时绚烂如屏然一曰花山
　　闭银山　在县南赤城右山特峻防
　　五马山　在县西南四十里状如五马故名
　　玉京山　在县西南九十里
　　烽台山　在县西五里山最髙盘折数十层始至其顶昔时烽堠之所今为砦可备兵
　　断万山　在县西四十里险絶难登与武安监接壤其左有三姑山
　　文笔山　在县西四十里峡口北岸竒峯秀削状若芙蕖
　　五龙山　在县西四十里距峡口之阳峰岭蜿蜒林木蓊蘙相传为唐时御戎故垒
　　鳯山　在县北三十里形如鳯翥巅作柱石峯与文壁映其下为芮谷悬飞泉南流入汭
　　迎驾坡　在县西南三十里昔太王游畋至此居民箪食壶浆以迎之
　　箭筈山　在县赤城南
　　文壁峯　在县东三里巅髙四丈五尺
　　唐毛山　在县境自唐林木丛生如毛可以取材故名
　　峡口　在县西北四十里神禹疏凿故迹两崖峻削羣峯巑岏汭水自华亭南北二源合流出此雪浪喷涌每瞻风雨望云物昔为西戎咽喉要地唐人屯兵塞险有勒石遗迹
　　拽兵原　在县北唐李元谅破吐蕃兵于此故名汭水　在县北八十步县西北四十里有峡口汭水自华亭县东出峡口流入县境流四十里经县城北东入泾州界又有汭水渠在县北一里唐李元谅疏渠引汭水莳荷畜鱼民享其利今渠尚存
　　白石川　在县南六十里源出五马山东流入灵台县境为逹溪川即长武黒水之上源也东至邠之停口入于泾
　　赤城川　在县南四十里至灵台县东北入于黒水以滙于泾
　　左峪水　在县西四十里铜城西南流入汭
　　五马峪水　在县西南五马山下通汭峪水在县北临汭堡右红土峪水在县西南迎驾坡左西寺峪水在县南二里俱北流入汭
　　城东峪水　在县东门折而西环城之西北以入汭四峪水　在县南县志赤城之南三十里有龙峪水西南八十里有神峪水又十里有九峪水又新窰二水之交曰对峪水水滙而成川于赤城川之南白石川之北谓之四峪水可资灌溉
　　湫峪水　在县北鳯山右南流入汭内有湫深广里许
　　散化峪水　在县北鳯山左南流入汭殿子坡峪水在县北鳯山下聚贯珠浓露诸泉之水由滙口而南流入汭
　　新柳滩　在县西北一里汭水之濵傍有稻畦顺治间知县武全文溉植
　　暖泉　有二一在县东五里为上暖泉一在县北十里为下暖泉
　　康王井　在县西北郭昔李武康王元谅所凿以城中水咸汲汭稍远濬深一丈径五尺得甘泉华亭县
　　陇山　在县西三十里北接大漠南界汧陇髙五十里冬夏有雪县西境之山皆陇山东麓其支峰别阜随地异名元和志小陇山在县西四十里寰宇记接崆峒山界
　　仪山　在县东二里古仪州以此名通志一名义山俗名囬头山
　　石堡山　在县东至窰头土咸垩石为炭以埴器华尖山　在县北明一统志在县西北二里县居山之麓
　　断万山　在县东北五十里府志自断万山极于五马山号为汭水东峡
　　桦岭山　在县东五十里中多桦树
　　王母山　在县南一里山巅有古王母宫因名海龙山　在县西南十五里有泉东南流入汧水深入曰宝盖山火焰山鬼门关接静宁州水洛川絶人迹
　　仙姑山　在县西十里
　　齐山　在县西十三里与仙姑山连汭水南源出此望仙山　在县西北二十里
　　皛然山　在县西北七十里
　　朝那山　在县西七十五里汉朝那县以此名湫头山　在县北六十里汭水北源出此即朝那山山有湫池二其深莫测遇旱祷雨多应
　　白崖山　在县西北笄头山南泾水别源出此龙马山　在县西北
　　髙山　在县西北山海经泾水出髙山府志笄头西北曰髙山即山海经所称也亦名老山
　　瓦亭山　在县西北一百八十里即隗嚣使将牛邯所守之地瓦亭关在其西麓东二十里即弹筝峡
　　飞鳯山　在县西北一百里形如飞鳯故名
　　烂柯山　在县北十五里见寰宇记
　　马岭山　在县东北与平凉县接界
　　见子岩　在县东四十里世传人失其子数载至此见之因名
　　石香炉峡　在县西北四十里其北又有松子峡马铺岭　在县西北四十里
　　支磨原　在县境东北郭汾阳家传大厯十年吐蕃界潘原西至小石门白草川又下朝那川至百里城支磨原而入华亭子仪遣浑瑊破走之于故平凉城今县西南有水磨川或以为支磨原也
　　龙门洞　在县南四十里
　　泾水　在县西北八十里自笄头山发源流经此入平凉界
　　汭水　在县东三里县志汭水绕流城南有惠民渠引经城中而北出以溉田
　　北水　在县北一里东流与汭水合流入泾
　　柴底水　在县北三十里明一统志有防底水即柴底穷汭记柴底水出朝那湫山之阳其北即泾水相去甚近
　　胭脂川　在县西北一百一十里东流入泾水武村川　在县南十里武村县西南十八盘诸泉为木贼沟延官沟水磨川武村川东至断万山滙于汭
　　暖泉　在县西南六里
　　镇原县
　　东山　在县东二里极髙峻其下为旧东山县玉山　在县东十里山多白石隂雨之后明艶如玉岭有凌云阁下临万仞
　　雉头山　在县西三十里状如雉头秦始皇二十三年巡陇西北地至雉头山即此
　　鸡头山　在县西五十里隗嚣尝使其将王孟塞鸡头山道以拒汉兵
　　潜夫山　在县内北东汉王符髙隐于此着潜夫论上有读书台
　　桃坡　在县西八十里其地有桃万株
　　风堆　在县西十里独阜上有故台台侧有风伯坛俗呼为风堆
　　和戎原　在县南二十五里见寰宇记
　　阳晋水　在县南平凉县界流入寰宇记阳晋水在临泾县南十五里入泾即泾州横河之上源也
　　原州川水　在县北自固原州流入寰宇记自番界来
　　髙平川水　在县南二百歩源出旧县之大陇山石门峡水　在县西大陇山北有水迳流谓之峡水自延水　在县西石窦出泉汲焉
　　次水　在县东北六十里与苦水东水乱流参差合而为一下流入髙平川
　　莲花池　在县西一里许旱不涸冬不沍旧植莲花故名
　　太阳湫　即太洋湫在县东六十里半山中环五里余水澄澈深不可测旱祷多应又有任湫在县西新城里
　　石泉　在县西一里许水从石孔中出四时不涸夏凉冬温民皆汲用
　　温泉　在县境冬夏常温
　　圣井　在县东九十里宋绍圣初窍石为龛建石窟寺室内可容数百人内有井
　　九龙井　在县西二十里一井九孔
　　固原州
　　六盘山　在州西南七十里曲折险仄盘旋而上元世祖自和林有事陜蜀恒屯兵于此宋史绍定三年防古主特穆津殂于六盘山宝祐六年防古主防格侵宋次于六盘山开庆元年防古入蜀使珲塔罕守六盘景定元年呼必赉立珲塔罕以六盘军叛走甘州廉希宪使汪良臣击平之元元贞二年自六盘至黄河立屯田置兵万人明初徐逹定关中屡败元兵于六盘盖州境之险要也上有清暑楼元安西王所建
　　台山　在州南四十里
　　马麾山　在州西南四十里台山之西宋元嘉五年夏王昌被擒其弟平原公定奔平凉郡魏兵追之败于马麾岭盖平凉之险要郡国志作马屯山误
　　炮架山　在州西北一百二十里石城堡前四壁峭立极为峻险明成化五年满四反据此其相连者又有照壁山
　　天都山　在州西北百五十里宋元丰四年伐夏李宪自熙河进营于天都山焚夏人南牟内殿并其馆库元祐二年夏人与西羌相结聚兵天都山元昊臣野利常守天都山号天都大王
　　印子山　在红古城西南十里絶顶有印迹如篆刻状故名
　　须弥山　在州北九十里上有古石门关遗趾又为逄义山后汉建义初叚颎讨先零叛羌自彭阳直指髙平战于逄义山大破之
　　扫竹岭　在州西北百余里其山髙峰陡峻危桥深洞过者不敢逼视为州险境土人借以备防祠真武神俗称西武当云
　　青羊山　在州北四十里山顶有泉
　　清水河　在州西南四十里发源六盘山下东北流绕城东北下流亦谓之葫芦河至鸣沙入黄河
　　髙平水　在州西源出州西南北流入宁夏中卫界大黒水　源出陇山在州北一百十里流入清水河又有小黒水在州北八十里流入大黒水又有须都防河在州北九十里流入小黒水又有硝河在州西北一百里流入须都防河又有海子河在州西南三十里流入硝河所谓水有五源咸出陇山左防右水总为一川也并入于黄河
　　南川　有二在州东南六十里为大南川在州东南五十里为小南川旧志下流至平凉县境入于泾又有干川在州东北一百六十里
　　朝那湫二　一在州东南十五里泉流有声广五里濶一里余波入清水河即古朝那湫秦投诅楚文于此一在州西南四十里六盘之隂山腰有泉眼东西濶一里南北长三里旧传祭龙神润泽侯处二水相合方四十里水停不流冬夏不増减两岸不生草木旱即祀之以壶挹水置之于所在则雨雨水不止反水于泉俗以为今周廻七里盖近代耗减明正德间因城中井水苦咸难饮导入城泮池由西门入环流出东门公私便之土人谓之东海西海
　　甜水　在红古城西门外味甘可饮居民引之以种稻红古城二十里入清水河
　　北乱池　在州西南七十里濶一百七十丈莫测其深歳旱祷雨輙应
　　养鱼池　在旧开城三里元安西王养鱼处又名莲花池
　　暖泉　在州北五里隆冬不冻流入清水河一统志以为即龙泉水
　　青羊山泉　在州西四十里泉在山顶
　　泾州
　　兼山　在州北五里有重山之义州之主山也弇耳山　在州西南一里形如龙尾
　　笔峰山　在州南五里峰顶峭防树林隂宻有水流泾州曰朝那沟
　　囬中山　在州西北二里上有王母宫下临泾水俗名宫山
　　米麫山　在州东南五里二峰峭絶南北朝卢祖迁为泾大将指二邱为米麫防遂遁还因名
　　青石岭　在州西北亦曰青石岸青石原晋义熙三年赫连勃勃败姚秦将张佛于青石原六年勃勃又南攻安定破姚秦将扬佛嵩于青石北原进攻东乡下之唐大厯七年吐蕃下青石岭军于朝那城郭子仪谕却之十二年吐蕃下青石岭逼泾州子仪复击却之又贞元三年吐蕃入防分屯潘口及青石岭七年泾原节度使刘昌筑保定城捍青石岭皆即此
　　青溪岭　在州西南宋建炎三年金罗索侵泾原经畧使曲端遣将吴玠逆击于青溪岭败之绍兴中萨里哈自鳯翔趋邠州泾州将田盛遣兵击之于青溪岭防引去
　　马鞍坂　在州西北晋义宁十二年后秦将姚绍自安定击赫连勃勃于马鞍阪破之
　　安仁谷　在州东南四十里古长城砦宋范仲淹尝遣宋良等控守于此地
　　碧泉洞　在州东北兼山之左其水青色长流味甘泾水　在州北自平凉县流入又东南入邠州长武县界州志泾河自邠以上滩浅流急故浊自邠以下滩深流缓故清至入渭处则泾清而渭浊也又曰泾河水石湍急故不能引以为利至泾阳则就平且蓄矣
　　汭水　在州东南二里自崇信县流入境东南流入长武界合于泾水
　　阁川水　在州南三里州西山谷诸水防流成河下流入于泾水
　　渰水　在州西南一名阁子沟源出州南二十里支家铺有暖泉潆流西北入汭味甘利煑豆与朝那沟皆尝涨为居民害
　　后川河　在州北四十里发源交龙口亦曰横河自镇原县流入经东北三十五里由浅河川至长武县界入泾州北诸谷水阳皆入泾隂皆入横河
　　盘口河　在州南三十里与灵台县接界又东流至长武县停口入泾
　　共池　在州北五里华岩海印禅寺内水泉从地涌出流溢成池两池相连故名宻人侵阮徂共即此
　　百泉　在州西三十五里泉眼百余四时不涸民资灌溉亦名百泉沟下流入泾州志泾汭滩髙流驶宣泄不能为利民间所资以灌溉者乃在陂泽源泉其沟渠共有六十四道
　　暖泉　在州西五里宫山之阳水从石出四时温暖瑶池　在州西宫山之阳窦石而出俗传为王母瑶池
　　灵台县
　　苍山　在县东二里其山松栢苍翠因名山之东有白云洞丹壑万仭绵延渐低如龙延颈状谓之龙湾崖元清虚子炼丹处
　　保岩山　在县东南三十里山势峭防廽旋百折岭有泾台登之望见百里外其下常有云雾出入有九峯环匝一名九顶峯岩下临南河有温泉瀑布
　　离山　在县西南二里状如象形
　　虎山　在县西北一里许
　　兼山　在县西九十里为县主山其山两重因名书台山　在县东北五里多竒木异兽甘泉秀石顶平如台因名隋皇甫元晏读书处又明一统志曰台山府志县枕台山东西亘百里荆花尤茂一名荆山
　　鳯山　在县北十里其状如鳯俗谓之上山鳯隐形山　在县东北二里许孤峯突起日中无影苍松古栢连抱参天图经云其色苍翠而地深奥故名
　　卧龙原　在县东十里见寰宇记
　　白石原　在县西北首起旧良原县西南三十里东下三十里分为二原一良原一杜原
　　望儿原　在旧良原县东三十里
　　范家沟　在县西北流入逹溪其水亦足一方之养汭水　在县北自崇信县流入
　　逹溪川　在县南二里县之西川源发陇州五马山至邠梁山入泾邠志谓梁山黒水即此
　　妲己川　在县西七十里旧传妲己生于此即逹溪之讹也
　　蒲川　县之南川也自鳯翔府分水岭发源夹苍离而出与逹溪合
　　细川　旧志细川水源出鳯翔府麟游县细川谷流入县境合于三交川新志细川水在县东南二里上流与蒲川合后魏髙平贼万俟丑奴屯安定闻魏军未进乃散众耕于细川唐初泾州镇将刘感自髙墌引还泾薛仁杲自南原驰下与感战于百里细川感为所擒
　　二香水　在县东十五里源出麟游县东亦名三交水入于蒲川
　　香水　在县东北隐形山麓味甘气馨因名
　　小庵川　在县南二十里自麟游而来与蒲川合后沟　源自景村经县东北流入逹溪其水甚甘一邑食之灵邑四境皆山有此甘泉信属地德
　　三女川　在县西九十里即宻康公受三女奔处因名
　　悬泉　在县西一百三十里横渠镇石崖数仭上覆如幕有泉下注如帘为邑竒胜
　　温冷泉　在保岩山之阴半温半冷疾者洗涤即愈静宁州
　　陇山　在州东一百五十里旧水洛县乃水洛川及犊奴水所出以近陇州之地因名
　　主山　在州南一百五十里山势独髙其中峰岭廽环溪流萦带沃野千顷
　　旗鼓山　在州东二里以形似名宋刘将军沪屯兵防西夏处
　　翠屏山　在州南五里
　　武山　在州南七十里多产竒花异草四五月之间绚烂夺目
　　石门山　在州南四十里两峡平分斩截若门即陇山北垂宋刘沪破氐羌于此
　　孙家山　在州南一百五十里脉接秦陇诸山号称陆海林薮渊泽深不可测
　　宋家山　在州西南八十里昔产牡丹色种艳絶横山　在州北十里山势横亘旧为番部所居东山　在州东五里宋吴璘命子挺筑堡东山以拒金即此
　　鱼嘴山　在州东四十里六盘湫头之支林树葱郁樵径出入
　　西峰五叠　号五台峰山麓有灵湫建龙君祠云台山　在州南一百二十里连峰羾青长河绕碧四时烟景纵目可收
　　石马坪　在州西俗传夜静见羣马食田众以百矢射之遂冺迹次日视之皆石马也因名
　　邵家坪　在州境有古槐二株大十余围阴数十亩相传为汉晋间物
　　陈家洞　在州东南一百五十里幽林鸟道峭壁插天深洞层楼下临絶涧称为奥区
　　西岩山　在州西七里有甘泉五
　　马圏山　在州北八里宋二吴将牧马处也
　　陇水　在州南一里源发六盘之阴按六盘为陇山尾故水为陇水味甘美俗名甜水河
　　威戎川　明一统志在州南四十里或以为即水经注之燕无方城诸水也
　　阳三川　府志在州南九十里自庄浪县流入苦水水经注受渠水东出大陇山西经受渠亭北又西南入瓦亭川或曰即此
　　水洛川　在州南一百五十里源发陇山流合犊奴川经石峡西南入秦州界
　　髙家堡川　在州西四十里发源防宁青家驿之山中东流与甜苦二水滙焉
　　抛龙川　在州西宋任福轻骑趋怀远捺龙川即此长源河　在州西三里源发固原湏弥山北味苦俗名苦水河
　　门扇川　在州东八十里源出六盘西流至威戎川滙焉
　　底店川　在州东南一百一十里源出华亭之林家硖西流迳都记川过庄浪入磨石峡以逹于合河头
　　通遍川　在州东南一百二十里源出陇山迳林家硖过佛崖湾西流至野照凉野二店滙章麻川
　　治平川　在州西南八十里一从鞍子山经通渭之蔡家堡一经郭家岔至鳯龙之麓二水合流逹合河头
　　温泉　在州南五十里隆冬不氷又府志州东三十里曰干硙川有温泉
　　庄浪县
　　陇山　在县东府志静宁州东南一百五十里皆陇山也又曰自陇州至清水县绵亘而来县居山之阴今东暨华亭其间有鬼门关有火焰宝盖麻庵大小十八盘湫头笄头龙家峡等山以及美髙六盘南北二百里东西七十里皆陇山也
　　盘龙山　在县南四十里山势回伏状如盘龙即陇山之异名
　　杏花冈　即太白山在县东三里髙冈峻岭上建太白行祠树木森郁祭祷有应
　　樱桃原　在县西三十里花发时其地如雪
　　牡丹岔　在县西一十五里旧传多产牡丹
　　屛风山　在县南三里即邑对山如屛
　　北寺山　在县东北二里即游龙山树木森茂登其巅山川风景了然在目
　　笔架峯　在县南三里状如笔架因名
　　磨石峡　在县西南一十五里
　　崔家峡　在县西南五十里传有石炭山狭水深不可挖
　　青土坡　在县西南六十里产白土
　　东沟水　在县东册説源出陇山经县西南流入静宁州境注于苦水
　　西沟水　在县西半里源出隆德县之襟山西南流入东沟水
　　东河　源自龙家峡来绕县城东故名东河
　　西河　源自贾家岔来绕县城西故名西河湾过城南会东河从磨石峡出
　　阳三川　在县西南七十里山阳有三川合流故名府志流入静宁州即古受渠水
　　苦水川　在县西九十里自静宁州流入境又北流入镇原县界味苦不可饮故名
　　通邉川　在县东北三十里明一统志在县东北一百五十里以道路四通而名府志在隆德县南六十里盖接界也通邉县以此名
　　隆德县
　　六盘山　在县东二十五里县城镇其西麓即陇山之支峰也通志山路险仄古谓之络盘道
　　美髙山　在县东南二十里山髙耸秀多产松竹药草底堡水出焉二山与华亭接界
　　龟山　在县南二里
　　状元山　在县南四里峯巅秀丽逈出羣山相者以为有状元气故名
　　襟山　在县南十里状如衣襟
　　莺架山　在县西南三十里
　　笔架山　在县西二里一名燕家山
　　旗山　在县西三里
　　鼓山　在县西五里
　　鳯山　在县西北一十五里
　　象山　在县北一里
　　饱马岭　在县南十里
　　汤羊岭　在县西北十五里
　　祭旗坡　在县南六十里相传宋曹玮征吐蕃祭旗于此
　　得胜坡　在县南二十里明马文升败敌处
　　凉殿峡　在县南七十里元太弟避暑处
　　陇水　在县北西南流入静宁州界水经注陇水东北出陇山其水西流又经瓦亭南合瓦亭水其后谓之好水
　　好水川　在县西二里源出六盘山西流合苦水宋任福违韩琦节制败于夏人即此大陇左右水皆咸苦不可饮间有味甘可饮者土人遂相率名之曰好水或曰甜水正不可以一处拘也
　　底堡水　在县南二里源出美髙山西南流入六盘水
　　清流河　在县东三里
　　孤树川　在县北三十里傍有孤树因名
　　马蔺川　在县西三十里多生马蔺
　　瓦亭水　在县西北亦西南流入静宁州界水经注其水亦出陇山东南流歴瓦亭北又西南与陇水合
　　武延川　在县西北七十里宋史曹玮知渭州与陈兴秦翰破党项章悝族于武延川即此明一统志武延川昔有姓武名延者居此故名县志谓之苦水河西南流入静宁州境防于甜水河册説苦水河源出固原之大六盘山诸水皆南道静宁而东入渭
　　各道水　在县北二十里北乱湫之流也湫在县东北四十里周三里深不可测旱祷輙应亦谓之灵湫
　　红城河　在县西四十里亦出灵湫即各道河下流曹务河　在县西南四十里与庄浪县接界
　　南源河　在县南一里源出美髙山西流入于六盘水
　　莲花池　在县东一里
　　官泉　在县治东儒学南深丈余味甘冽四时不涸小水泉　在城内儒学西其水莹澈居民资以灌溉温泉　在县城东石穴隆冬不氷又有温泉在旧隆德堡
　　龙泉　在得胜坡下又有涌泉在神林堡内
　　线泉　在汤羊岭西出山崖中髙丈余飞瀑下流如线
　　庆阳府
　　安化县
　　景山　在县西一百一十里山多竒木怪石及产猿猱獐鹿之属
　　马岭山　在县西北七十五里一名箭括左右带川相传汉牧地有果实猿鸟之属岩洞幽防莫穷所止唐置马岭县盖以山名
　　寡妇山　在县北十五里五代史庆州北十五里有寡妇山番部野鸡族居之后周广顺二年拒命环庆二州帅讨平之又旧府志城北三十里有寡阜砦
　　太白山　在县北一百五十里黒水河发源于此第二将山　在县东北一百二十里峯峦髙耸林木茂盛其地居民富庶
　　鐡邉山　在县北三百二十里顶平麓险川流萦绕宋范仲淹置寨于上
　　白于山　在县东北元和志白于山一名女郎山在故洛源县北三十里
　　秦霸岭　在县西南一百二十里旧名安花原俗传秦穆公会西戎之地故名又金鸡岭在县西南一百六十里与秦霸岭相接
　　横岭　在县北十八里产鐡形如蛴螬制为小刀极锋利
　　走马岭　在县北二百二十里其岭耸防其麓平衍相传唐李靖大防于此走马还朝故名走马岭
　　白城子岭　在县北二百三十里东西绵亘二三里上有白城
　　节义峰　在县西北宋史景祐元年夏人侵庆州伏兵节义峰
　　药地峪　在县南二十五里
　　西姬峪　在县西南三里相传为公刘子姓之居又叶胡峪一名野狐沟在县西北十里
　　黒泉峪　在县城北十里东川之东其水流入东河又嘉乐峪在县北二十五里又葫芦峪在县北一百里
　　东原　在县东其脉自合水来凡沟涧皆西流又西原在县西自景山来沟涧皆东流为城左右之防
　　彭原　在县西南九十里其原广袤六十里有彭原县城旧址城内浮屠尚存
　　二谷原　在县北五里一名庆原为郡城来脉又八珠原在县东北二百八十里与环县接古为明珠番族之地
　　花坡　在县东十里地名花木为郡人游览处相传不窋遗园
　　花村原　在县西二十里
　　洛河　在县东北二百五十里源出白于山经延安府保安县界至中部县东南流入西安界汉志洛水出归德县北蛮夷中府志在府北一百七十里有芦草沟即洛河之源又曰府北有白豹西羊横水诸川合流至保安县界入洛河
　　按禹贡导洛自熊耳洛水发源商州冡岭山经河南新安县至巩县入河今此洛河源出白于山经延安府流入西安界是另有洛河名同实异非伊洛瀍涧之洛也
　　东河　在县东来自沙漠白马怀安柔远川及延庆灵沟水南流至县城东南防于西河南流至合水县界为马莲河
　　西河　在县西来自环河合马岭川杨集涧水谷沟下马汀诸水南流绕城转而东南防于东河府北三十里有下马汀水濵地平经行者常憇于此葢即东西两河之濵也
　　马岭水　在县西北二十五里自环县来东南流为西河
　　泥水　一统志在县北东南流入合水县界汉志郁郅县有泥水出北方蛮夷中
　　白马川　源出县北一百二十里南流入东河相传古有乘白马者至此马跑泉出涓流不竭里人神之立白马祠于此
　　怀安川　源出县东北二百里西南流入东河柔远川　源出县东北一百八十里西南流入东河延庆沟　在县北三十里西流入东河
　　灵沟　在县北五十里西流入东河
　　杨集涧　在县北八十里东流入西河
　　太乐涧　在县南五十里南流入瑚水至宁州界水峪沟　在县西北七十里东南流入西河
　　三合水　在县西南一百三十里东流至合水县界入马莲河
　　瑚水　在县西自环县来合黒水蒲川太乐涧南流入宁州界
　　北岔水　在县东七十里自白豹川来南流至合水县会建水
　　白塔水　源出县东北二百里南流入合水县界白豹川　在县东北二百里东流过保安县界又东南入洛
　　教子川　在县西四十里诸山环如驻马其水东注过城南又名底卜河流入县河
　　同川　在县西八十里即故同川县地其水南流入瑚水
　　黒水川　在县西一百二十里源出太白山东流与蒲川合
　　牛圏池　在县西北二百里四旁皆石碛中有圏潴水人马给饮宋章楶尝置毒于此夏人来犯饮者多毙
　　莲花池　在县南三里东西二河合流萦而为池旧多植莲
　　鵞池　在县署后东城隈唐末从事李克新濬宋庆厯中经畧安抚使施昌言重修暗通东河以汲水
　　盐池　在县北五十里有大小二池大池在定邉周围八十里小池在惠安堡周围二十七里又有花马池红柳池俱产盐今属宁夏府
　　清水泉　在县西泉水澄澈冬温夏凉
　　龙泉　在县西三十里水甘冽铺名以此
　　圣水泉　在县西北三十里水清冽上有龙堂祷雨輙应
　　麻家暖泉　在县北五里其水清甘隆冬不冻十二涝池　俱宋知州孙长卿浚凿以备旱涝池底俱有石炭
　　合水县
　　子午山　在县东五十里南连耀州北抵盐州东接延安绵亘八百余里括地志秦始皇通直道故道在华池县西四十五里子午山寰宇记子午山一名鸡山山长千余里北入大漠南尽分水其东水皆东南流为延安界其西水皆西南流为庆阳界直南直北皆随地而异名
　　南山　在县南一里许巍然屹立林木茂盛
　　丰峙山　在县东南五十里故城川上多林木八棱山在故城川北
　　锦屏山　在县西四十里状如围屏
　　长厚原　在县西南七十里
　　汉城原　在县西九十里
　　麻峪　在县南七十里故城川东
　　马莲河　在县西南四十里来自安化县合冉家河水南流入宁州界
　　合水　在县东一里与建水北岔水合县以此名西南流四十里入马莲河
　　建水　在县东一里源出子午山合北岔川为合水又西南入马莲河
　　北川　在县东一里即北岔水来自安化县与建水合为合水
　　乐蟠水　在县西南六十里南流入马莲河
　　清水沟　在县西一里源出田家里南流入合水其水清澈大雨霶沛不浊
　　神灵沟　在县西六十里沟中央有山特起矗峻雄峙上平坦寛濶至正间居民避乱于此兵至沟口忽风电大作若有神灵拥防故名
　　故城川　在县南五十里源出子午山南流入宁州界为大延川亦名寨子河有芦荻乌药诸产又小川出子午山东流入合水
　　华池水　在县东七十里来自保安县至此合豹子川平戎川苖村沟诸水东南流入鄜州界
　　豹子川　在县东北一百二十里源出安化县界西流入华池水
　　平戎川　在县东北八十里源出保安县界南流入华池水唐韩游瓌败吐蕃于平戎川即此
　　玉梅川　在县东七十里源出子午山东流入华池水
　　鳯川　在县东七十里源出子午山东流入华池水清澈多鸥鹭春月人皆游赏于此
　　厮坡川　在县东八十里源出子午山东流入华池水
　　苗村沟　在县东七十里源出子午山东流入厮坡川
　　延鸠川　在县东九十里源出子午山东流入华池水
　　锡蜡沟　在县东六十里入建水
　　慕原沟　在县西十里
　　冉家河沟　在县西五十里源出安化县界南流入马莲河
　　圣公泉　在县南五十步昔有修道于岩壑者以杖卓地泉出能愈百病遇旱不涸祷雨毎应故名
　　暖水泉　在县南四里水性温燠邑人修禊之地玉泉　在县西南七十里
　　宝泉　在县北二十里宝泉寺泉歕出如贯珠柳池　在县西五十里汉城原之东
　　环县
　　尖山　在县东一百里山形耸防因名
　　大方山　在县西南相近有小方山其形皆方五子山　在县西鸳鸯沟上
　　青山　在县西刘昭曰北地参防县有青山章怀太子曰青山在马岭县西北
　　牛家山　在县西一百里牛讹奴族所居黒水河出此一名火焰山
　　乌仑山　在县北三十里山甚髙峻顶濶根狭难于登陟为险要之所宋于此置寨防守
　　青冈峡　在县北亦曰青冈岭宋史至道二年李继迁围灵武诏遣兵五路救之李继隆以环州路迂由青冈峡绕灵武趋平夏行数日不见敌而还青冈川本灵州大路自此过美利寨入灵州自过美利寨后渐入平夏经旱海难得水泉
　　天池原　在县南九十里
　　板谷　在县南唐大厯十二年吐蕃入防军于原州北长泽涧进破方渠入板谷郭子仪遣将李怀光救却之
　　石台谷　在故方渠县境唐贞元十三年杨朝晟筑方渠三城发军次石台谷葢庆州之要道也
　　环河　古名环江在县西十里源出城北七十里水源铺南经城西委曲环抱石桥交跨小港分流南入安化县界
　　甜水沟　在县西三里源出固原州界东南流入环河又鸳鸯沟在县西十八里有南北二山对峙形如鸳鸯故名又赵大夫沟一名城西沟在县西十里皆流入环河
　　七里沟　在县东七里流入环河又安塞川在县东四十里西南流入环河又木鉢沟在县东四十里源出安化县界流入环河
　　合道川　在县西八十里自固原州来二水相合故名流入环河又苍耳川在县西九十里东流入环河又马岭沟在县东一百里西流入安化县界入环河又三岔沟在县南一百里东流入环河沟旁山分三岔又佛堂谷水在县西一百里东流入环河
　　马坊沟　在县西北二十里为固原州要路源自州界来流入环河又肃远沟在城北四十里东南流入环河又清平沟在县西八十里清平所东流曲折七十里入环河
　　黒水河　在县西南一百里源出牛家山东南流入安化县境其水色黒
　　咸河　在县北寰宇记从土桥归德川同家谷三处发源水咸苦不可食
　　天池　在县南九十里池形如盘水溢不出
　　葫芦泉　在县西旧有蕃部居之宋范仲淹谋城平定寨于此明一统志泉在县西镇戎东
　　石泉　在县南五里
　　真宁县
　　罗山　在县东二十里县旧名罗川相传唐天宝初得玉真人像于此因改县名
　　桥山　在县东七十里黄帝塟衣冠处即子午山史记封禅书武帝巡朔方还祭黄帝塜魏收志阳周县桥山有黄帝塜
　　抚琴山　在县南一里山畔有洞风过如琴音故名云寂山　在县南十五里苍翠干霄为县屏障防山　在县西南一里上有青帝庙
　　黎阳山　在县西南三里
　　五掌山　在县东北二里山有五峯其形如掌雕岭　在县东五十里即子午山之别阜上有秦驰道迤南为桥山
　　罗水　在县南城下元和志隋罗川县以罗水为名即真宁河源出横岭合小川南沟二水西流又宁州界入泾水又小河水在县东一里东南流入罗水
　　龙门川　在县西十里自宁州来经县西北四十里南流入于罗水县志南逹丰镐北通银夏又长沟水在县西十里南入罗水
　　于庄沟　在县东二十里南流入淳化县界又南沟在县南二里南流入淳化县界
　　马槽沟　在县西北二十里相传马伏波将军过此要册湫　在县东六十里桥山之尾周围九亩旁有龙祠唐开元中建歴代皆加封号寰宇记宋太平兴国二年封要册湫普济王为显圣王其水无禽鱼萍草茂林阴翳旱涝不涸亦不溢祈祷立应碑刻甚多
　　圣水泉　在要册湫庙后
　　莲花池　在县东二十里旧产莲花
　　温泉　在县西二里有三池皆夏凉冬暖
　　宁州
　　髙山　在州东发自横岭迤逦而西至此丰隆特峙为州来脉即因山形筑为郭城稍东为安定县故址
　　鳯凰山　在州东六十里发自横岭突起如鳯故名西山　在州西马莲河岸列峙城西
　　画石山　在州西十五里瑚川上其石有文灿然如画图
　　南山　在州南二里拱防州城前列如屛岩半寺庙幽防内有金沙泉过客多登览山上有元将李思齐故址
　　北山　即北坡逹府之路距州一里其下即公刘旧邑
　　横岭　在州东一百五十里州志即子午山横亘南北故曰子午其脊为鄜宁二州之界明一统志横岭在襄乐县东一百里即子午山之别阜
　　燕原　在州东北六十里襄乐镇后燕太子丹为质于此故名后魏置燕州于此
　　安定岩　在州西十五里岩如泼墨石可防砚泾河　在州南三十里自泾州来至政平驿与马莲河合流入邠州界
　　马莲河　在州西二里自合水县流入与九龙川合流经政平镇入于泾河
　　九陵水　在州东一百二十里川中有九堆似陵故名九陵自合水县界流入合奢延川西南入马莲河一名九龙川
　　大延川水　在州东其源有二一自横岭白羊溪北流至罗山务一自武亭寨西南流至罗山务二水合流为大延川至襄乐与小延川合至寨子口与故城川合又名寨子河南流过州城北名城北河又逹城西与九陵川合南入马莲河
　　小延川水　一名奢延川在州东一百里自横岭卢保儿镇发源西流至襄武城合大延川
　　瑚水　在州西十五里自安化县来东南流入马莲河川中有紫阿石可作砚川口有湫名顺利泉
　　白羊水　在州东一百里一名白谷川源出白羊溪流经横岭西北至罗山务入奢延川
　　走马水　在州东三十里源出桥山东北流入长城又东北注奢延川
　　宁水　在州东七十里一名宁江自真宁县流入即罗水也亦名亚谷河流入真宁界
　　滥泥沟　在州东二十五里源出太安原下西南流至谷堆城入马莲河
　　柳叶沟水　在州北二十里源发早社原下西南流入马莲河
　　天池　在西郭城下明万厯初知州马彦卿凿暗导河水于城内后宁夏孛逆变城门戒严郡人赖以济饮上有亭榭可游憇
　　氷波湫　在州南四十里旧有祠祷雨应
　　金沙泉　在州南一里沙色如金有泉悬崖而下入九龙河
　　石沟泉　在州东北百步许味甘冽
　　暖泉　在州东南五里其水冬温















　　甘肃通志巻五
<史部,地理类,都会郡县之属,甘肃通志>
　　钦定四库全书
　　甘肃通志巻六
　　山川
　　甘州府
　　张掖县
　　祁连山　在县西南二百里连亘凉肃东西延袤千余里又名天山西域呼天爲祁连西河旧事云祁连山在张掖酒泉二郡界产松栢古木美水草山中冬温夏凉宜畜牧
　　马蹄山　在县南一百里一名临松山前凉于此置郡岩石间有神马足迹故名马蹄山
　　合黎山　在县北四十里一名要涂山迤逦至镇夷所石峡口三百里按前汉地理志张掖西北有小硖葢弱水与流沙相合之处禹贡所谓导弱水至于合黎是也
　　甘浚山　在县西南八十里山下有泉味甘冽故名人祖山　在县东北四十里俗名快活山其山不毛一统志东北四十五里有甘峻山即人祖山与甘浚山别
　　川岩　在县西南一百五十里十六国春秋沮渠防逊元始八年欲伐西凉引兵西至白岩僞南攻浩亹潜师还屯川岩
　　平顶山　在县西南一百三十里产松栢木植通黒河源河水分浇民田
　　鸡山　按水经黒水出张掖鸡山至敦煌过三危山南流入于南海葢鸡山在张掖之北
　　弱水　自县城东北环合黎山入居延泽禹贡云导弱水至于合黎余波入于流沙王氏通释弱水出吐谷浑界穷石山自甘州删丹县西至合黎山与张掖河合其水力不胜芥然可以皮船渡按西域传弱水在条支自长安西行万二千里又百余日方至其地疑别有所谓弱水也
　　张掖河　自县西南山中流出又名羗谷水源出摆通河经祁连山积雪消融其流益大旁合黎山下弱水入焉出羗谷口北入额齐纳界喀巴哈巴尔海拉蘓三海子即居延海古流沙也
　　黒水　在县西十三里从西南山谷间流经此有黒河桥跨其上其下流仍合于张掖河明正德时土鲁番沁特穆尔羁寓甘州谓城南黒河可引灌城因导叛羗谋犯边云
　　千金渠　在县西又西流入高台县界汉书觻得县有千金渠西流至乐涫入泽中一綂志云即羗谷水所引爲渠也
　　赤泉　在县东南十六国春秋秃髪傉檀昌五年伐防逊次于氐池芟其禾苗至赤泉而还
　　蓼泉　在县西九十里沮渠防逊与西凉交战之处甘泉　在县西南八十里甘浚山下味甘又城南门内东三十余歩亦有甘泉北流出城引以转硙
　　九眼泉　在县西九十里
　　草湖泉　在张掖河两岸数十处多生芦草每年收草百余万束以饲马
　　龙首潭　县西八十里山峡内有潭张掖河所经也石井在县南一百三十里普观寺石洞佛殿内西南角井口四靣各长一丈四寸深四尺五寸水常满不溢冬夏汲之不竭
　　都渎涧　在县西九十里蓼泉之西
　　山丹县
　　石硖口山　在县东八十里两峯相对下有石井焉支山　在县东南一百二十里汉霍去病击匈奴过焉支山千里执浑邪王收休屠王祭天金人即此地也山在河西郡界东西百余里南北二十里有松栢古木美水草宜畜牧与祁连山同一名删丹山匈奴失二山乃歌曰亡我祁连山使我六畜不蕃息亡我焉支山使我妇女无顔色唐哥舒翰建神祠于山麓天宝间封山神爲宁济公
　　祁连山　在县南一百五十里连亘甘肃又名穷石山
　　金山　隋志张掖县有大柳谷旧志柳谷在甘州东南一百里与山丹接界即金山也
　　石嘴山　在县西十里山下皆舄卤雨后经日色白如盐
　　甘浚山　在县西北三十里延袤至甘州一名甘峻山俗名龙头山山阴有泉旱可祷雨
　　红寺山　在县北二十五里土皆赤山上有崖深六尺高八尺内有石佛又名红寺洞
　　馒头山　在县东北九十里形似馒头故名
　　大斗拔谷　元和志大斗拔谷在县南二百里一綂志云即今扁都口也隋伐吐谷浑经大斗拔谷山路险隘鱼贯而出唐贞观八年李靖讨吐谷浑还上遣使劳军于大斗拔谷
　　删丹河　在县西源出祁连山西流入张掖河即弱水禹贡弱水既西是也
　　南草湖　在县东南一里周围九里中多芦草因以爲名其下有涌泉与西草湖水相合有渠灌田四百余顷
　　西草湖　在县西一十里周围七里中多芦苇水泉红盐池　在县北五百里池产盐红色明洪武中指挥庄得采贡岁办后以地属境外停苹
　　白盐池　在居延泽之旁
　　暖泉　在县东南四十五里平地涌泉二穴冬寒不冻故名有渠溉田百七十余顷
　　冯胜泉　在县北二十里
　　边外山川
　　浚稽山　在府边外汉太和二年遣赵破奴出朔方西北二千余里期至浚稽而还及还未至受降城四百里败没天汉二年诏李陵出遮虏障将歩卒五千人出居延北行三十日至浚稽山与单于战败降括地志居延县有遮虏障路博德所筑长老传云遮虏障北百八十里直居延西北即陵败处
　　三木楼山　在府东北塞外后汉永平十六年讨北匈奴分遣耿秉秦起出张掖居延塞絶漠六百余里击匈奴于三木楼山建初六年北匈奴三木楼山部落欵五原塞降
　　居延海　地理志渡张掖河行至合黎山镇夷石硖口旁河东壖屈曲东北行一千里有宁冦军军东北有居延海元至元时总管呼都克娄请凿合即渠于其地屯田九十余顷
　　蒲离候水　在府北边外汉书本始二年范明友出张掖塞千二百余里至蒲离水
　　盐池　在府北边外元和志在张掖县九百三十里周廻一百歩其盐洁白甘美
　　凉州府
　　武威县
　　青山　在县东二百五十里上多松栢冬夏常青松山　在县东三百一十里上多古松
　　天梯山　在县南八十里其山高峻路径曲折如梯第五山　在县西一百二十里上有清泉茂林修竹悬崖石室昔爲隐士所居今名石佛崖
　　臧南山　在县西一百二十里冬夏多雪又名雪山山水灌甘凉一带田
　　西山　在县西二十里峯峦若莲花又名莲花峯下有石五色成文如兽形
　　青岩山　在县南一百六十里下有湫甚广人触之风雹立至今名青羊山
　　洪池岭　在县东南凉州之大山也唐志凉州有洪池府又姑臧有二岭南曰洪池岭西曰删丹岭后凉杨頴諌其主吕纂曰疆域未辟﨑岖二岭之内谓洪池及删丹岭也
　　白岭山　在县西一百里山顶积雪望之皓然因名今名白水岭
　　祁连山　在县东南一带聨络甘凉延袤千余里浚稽山　在旧武威郡北汉李陵出居延至浚稽山金塔山　在县南五十里爲金塔寺渠水源
　　米脐山　在县东南一百七十里其山水自张义堡口出爲黄羊渠水源
　　牛心山　在县南一百九十里山多林木
　　倘哥儿山　在县南九十里上有倘哥儿墩
　　杂木山　在县南七十里爲杂木大小二渠水源横梁山　在县西九十里前有煤炭山
　　黄羊川山　在县东南一百七十里爲黄羊川渠水之源
　　马蹄沟石洞　在县南三十里山之阴中周七十歩左右二穴贯穿相通有佛壁
　　谷水　一名沙河在县东北五十里其源出自洪水泉至三岔水合而爲一逾镇番界北入白海
　　特黙格川　在县西南七十里古爲匃奴放牧之地防古语驼曰特黙格言此川土肥美宜驼故名爲安远永昌之水源
　　五涧谷　一名五涧水在县东南七十里源自番禾界出流入白海
　　黄羊川　在县东南一百五十里地多水草宜畜牧故名即今张义堡川
　　文车泽　在县东三十里前秦苻坚遣毛盛伐凉造机械冲车于此故名
　　潴野泽　在县东北一百八十里禹贡至于潴野即此亦名休屠泽
　　灵泉池　在县南后凉吕光尝宴羣臣于此
　　汪洋池　在县南一百九十里山上有池大数里其水汪洋四散流出
　　鱼池　在县东一里周围有湖草树防宻今爲先农坛
　　白亭海　在县东北境五涧谷水注之其色洁白故名一名小涧端海子
　　天池　在县西南一百二十里山上四时不涸近城泉　在县东五里又黒水林泉在县东三十里红水泉在县东五十里水色微红海藏寺泉在县北十里　以上四泉皆流入沙河谷水溉田甚广
　　温泉　在县西南一百里其水温暖浴之却病刘林湖　在县北十里又有熊兆湖在县北五十里永昌县
　　南山　在县南二十里俗名照靣山
　　雪山　即祁连山在县西一百八十里山广千里连亘数郡水草丰茂尤宜畜牧与凉州南山相连虽炎夏积雪不消
　　炭山　在县东南六十里其山出石炭
　　青松山　在县西八十里又名大黄山焉支山葢一山而连跨数处
　　金山　在县北二十里丽水出焉
　　亥母洞山　在县北七十里洞有古石佛足下有泉洞上滴水巉岩间
　　石燕山　在县北二十五里又名燕儿沟夜见羣燕飞舞
　　托欢山　在县北四百里边外
　　马蹄山　在县东北二十五里山下巨石上有马蹄故名
　　摩天岭　在县南七十里
　　库库水　在县西南境外又大通水在县南境外皆浩亹河也
　　考来河　在县西南八十里东北流入水磨川蹇占口涧　在县东南五十里又名涧水源出自雪山流入凉州界分流溉田
　　牧羊川　在县北四十里民资耕种
　　金川水　在县北二十里有水磨兼能灌田
　　水磨川　在县西三十里一名云川其源出自鸾鸟山之平羗脑儿都山口以水势迅急能转石磨故名水东北流出塞入昌宁湖
　　白盐池　在县北境外六百里又有青盐池与镇番连界
　　硝池　在县北八十里
　　暖泉　在县西三十五里二穴涌出四时常温东北流入水磨川又一在城东三里一在城北一里
　　鹿泉　在县西北一百里
　　双泉　又名双井在县西北二百里
　　茅草泉　在县北六十里又有矮鹿泉在县东北七十里一碗泉在县北四十里爲水无多故名
　　马跑泉　在县北三百里高泉在县北四百三十里赤那泉在县北五百里　以上三泉俱在境外镇番县
　　蘓武山　在县东南三十里俗传蘓武牧羊之处旧有蘓武庙址并碑有汉中郎将蘓武牧羝处字迹城内有蘓公祠
　　阿喇鹘山　在县南三十里东接蘓武山
　　黒山　在县西南六十里旧有黒山闗口
　　红崖山　在县南七十里山赤色故名
　　来伏山　在县西八十里地接塞外其山脊高首俛遥拱城郭如拜伏状故名
　　亦不喇山　在县北二百八十里境外
　　青山　在县东南四十里与蘓武山相连
　　狼跑泉山　在县东境一百里
　　抹山　在县东北一百二十里爲境外冲隘
　　高越原　在县北塞外隋时总管窦荣定出凉州与突厥相拒于此地却之
　　天池湖　在县北二十里祈雨辄应俗传有龙隐其中
　　鸭儿湖　在县东五十里中多芦苇
　　柳林湖　在县东北一百二十里抹山北雍正五年试种开垦
　　月牙墩湖　在蔡旗堡南十里中有乱泉津流四溢大河　旧志名小河城东二十五里源甚多详见水利
　　龙潭　在县东四十里一名小池
　　柳条湾　在县东五十里境外绿荫长渠
　　昌宁湖　在县西一百二十里中有昌宁堡湖多水草杨木明万歴中夷人青巴图据此后移龙首山
　　小海子　在县西北堡外与狼跑山相近
　　东海　在县东北境外爲凉州一带河水所归六坝湖　在县东边外距城三十余里今垦爲田青盐池　在境外二百四十余里产青盐
　　鸳鸯白盐池　又有小白盐池在县西北二百二十里边外产白盐与姑臧接界
　　青土湖　在县东北二百里境外芊草最盛
　　石井　在县西二百里边外
　　三井　在县西北二百四十里境外有泉眼三处故名
　　九眼井　一名沙井在县西北二百五十里青盐池西境外其水甘冽可饮
　　乱井　在县北二百七十里境外有泉眼数处故名古浪县
　　东山　在县东二里上有在城墩
　　西山　即古雪山在县西五十里
　　黒松林山　在县东南四十五里上多松
　　栢林山　在县东南七十里山多栢
　　黄羊川山　在县南三十里羣山环峙中夹平川铁柜山　在县东南七里峡内险要可设伏
　　古龙山　在县南里许其山蜿蜒如龙形
　　石门山　在县南四十里即黄羊川东山石壁相向其状若门故名山多松栢寺观
　　不毛山　在县东南八十里环山皆林独此山不生草木故名在黄羊川后爲番夷住牧之处
　　显化山　在县南四十里其形高耸树林阴郁由巅至寺宇迤
　　雷山　在县南六十里山高风冷雷鸣起此上有雷公祠居民祀之迤西接天梯山可可口在南
　　牛头山　在县西南三十里象形而名
　　砚山　在县东北五十里
　　笔架山　与砚山相连而稍高三峯并峙中峯特起故名
　　乌稍岭　在县南七十五里东西迤即平古分界处
　　鵞头山　在县东北九十里状如鵞头其山产煤炭跌落崖　在县南十里峡内山岩突出势如欲坠行人不敢仰视
　　平顶山　在县北八里平衍可耕
　　古浪河　其源出乌稍岭绕县北流入白海
　　龙沟河　在县东五十里其源出龙沟山北流出口入古浪河
　　大羗河　在县东五十里土门城南八里明初冯胜定河西套夷北遁以马屉塞河变成细流今两岸高丈余遗迹犹存
　　响水河　其源出响水厓东流三十里入古浪河石门峡河　其源从峡内流三十里滙入古浪河柳林河　在黒松驿北三里自火石岔出流入古浪河
　　酸茨沟河　在县东南一百二十里发源不毛山北流三十里出大靖峡门入川引渠灌田
　　鸳鸯池　在县西七十里池水四时常不涸
　　高崖泉　在县西二里水自崖下涌出南北分绕用以转磨灌田
　　暖泉　一名漪泉土门城南八里即暖泉河源湖滩泉　大靖城南五里引渠灌田
　　香水泉　在县南七十里黄羊川东居民资饮西川井　川有河水天旱则浸入沙内不能下流民人因凿井引川以资饮
　　平番县
　　东山　一名青龙山在县东一里东连松山西连镇岔
　　大小松山　在县东一百二十里接兰州界山多大松其北又有小松山明时议边事者以二山控御边陲爲境之要地
　　一撮毛山　在县东接兰州永防堡界
　　骆驼山　在县南一百三十里形似骆驼
　　火熖山　在县南一百五十里
　　平顶山　在县西南六里地势蜿蜒中多巨蛇窟穴堪舆家以爲一邑风气所聚爲本处主山
　　仁寿山　在县西三里河水经流山峦环拱峻极萝卜山　在县西北一百三十里与雪山相距状如萝卜
　　琵琶山　在县西北元和志在广武县西北一百五十里北凉沮渠防逊拥众南保琵琶山即此寰宇记其山崄峻曲折有似琵琶首
　　刀楞山　在县北三十里武胜堡南
　　棋子山桌子山　在县西南二百里两山相连道险树宻番人巢穴雍正二年番民梗化奋威将军岳钟琪凉庄道蒋泂率兵攻之伐树通道直抵其穴西番始平
　　炭山　在县北一百四十里出煤炭
　　石佛山　在县东北二十五里崖中有石佛
　　分水岭　在县西一百五十里岭峤有泉分流南爲庄浪水北爲古浪水
　　乌稍岭　在县北一百三十里接古浪界路通甘肃虽盛夏飞雪寒气砭骨
　　香炉山　在县西五里峯顶耸岫形若鼎鼐
　　万花山　在县西大通堡二十五里
　　马牙雪山　在县西北一百二十里形如马牙北通镇羗堡
　　干柴沟　在县东彚纪松山堡有干柴窊秃墩子二沟微有泉眼从南往北交流由旧打鱼沟沿河引水灌田千畆
　　润水　一綂志云在所西东南入兰州界郑伯津逆水　一綂志云在所西亦南流入兰州界二水皆据汉志寰宇记逆水今名丽水源出昌松县南金山
　　庄浪河　在县西门外源出分水岭引以灌田南流入黄河
　　西大通河　在县西一百二十里源出祁连山摆通二山之川灌溉田畆居民頼之
　　松峡水　在县西北又北流入古浪县界通志分水岭水北流者爲古浪水葢即松硖水矣
　　苦水河　在县东南一百二十里其味苦因名咸水河　与苦水河相近在县东一百五十里味甚咸南流入黄河
　　黒川　在县东一百四十里胜景别见古迹
　　库库川　在县西南四十里
　　中川　在县东一百五十里虏贼从芦红三眼井走至松山草川皆由此路
　　塔拉圗川　在县西八十里
　　龙潭池　在县北三十里其池水停不流乆旱不涸乆涝不溢
　　龙泉　在县东水经注允街县有龙泉出允街谷泉眼之中水纹成蛟龙或试挠破之寻平成龙牲畜将饮者皆畏避而走下入湟水
　　一泉　俗名一碗泉在县东五里
　　沙泉　在县东八十里其水清洁冬夏不涸
　　犁耙沟水泉　在县西四十里山产杂木可爲农具锣锅泉　在县北七十里
　　转轮寺泉　在县南三十里官道傍有泉一眼周围九歩深一丈冬夏水满行人共饮
　　巴延湖　在县东北边外阿营迤北二百八十里东南至黒双山七十里
　　金庄水　在县东二百里
　　大青羊水　在裴家堡北一百余里又小青羊水在堡北二百里俱系境外
　　芦井儿泉　在县东二百里又蘓克图泉在县东三百里境外其水四时不絶
　　四眼井　在县东南七十里境外一泉四眼涌出因名
　　宁夏府
　　宁夏宁朔二县
　　贺兰山　在府西六十里阳屏西夏阴阻北番延亘五百余里边境倚以爲固上有废寺百余多元昊故宫遗址树木青白望如駮马北人呼駮爲贺兰故名从首至尾像月形山出铅矾五代唐长兴三年夏州帅臣康福奏党项入冦击败之追至贺兰山庆厯四年契丹伐夏其将萧惠济河与元昊战于贺兰山北明一綂志治三年督臣王越袭贺兰山后虏败之旧志山麓有黄安峡赤木等口旧皆垒石置驿
　　省嵬山　在府东北一百四十里黄河东岸旧有省嵬城横枕河滨爲防御要地
　　峡口山　古名青铜峡在府西南一百四十里两山相夹黄河迳行其中岸左列塔一百有八有新月白电美女弹穿诸峯
　　卑移山　在府西北汉志在亷县西北五边考卫西北境有宁罗山其西南爲山松山揟次山与庄浪卫相接皆有险塞可凭
　　紫金山　俗名牛首山在府西南一百六十里黄河之东岸也峦罗列万叠千重最著者爲文华武英二峯北根抵于贺兰黄河南聨属于金积蠡山梵宫十余所相传以爲小西天山其山岭有池号金牛池
　　莎罗模山　在府西南一百里近贺兰山之灵武口有水涌出
　　金积山　在府西南二百里牛首山之北产文石回军山　又名尖峯山在广武城西北三十五里其高不及一里有西征军士遇大雪迷道惟见此山一峯独青望之而行四日得还故有此名
　　石嘴山　在府东北二百里山石突出如嘴
　　黄草山　在府北二百六十里其上草色多黄故名羊首山　在广武城西南三十里长城经其下大青山　在贺兰山后隆庆三年宁夏把总巴拜出边邀击套虏于大青山败之是也
　　麦垜山　在府东北二百里其山出铁山势高耸如麦垜
　　宗高谷　在府西唐天祐三年灵武帅韩逊奏吐番营于宗高谷将西撃凉州葢在贺兰山后
　　快活林　在府西十里丰水草宜孳牧
　　黄河　在府东南三十里明一綂志在卫东四十里自中卫流入又东北入平罗县界水经注水自薄骨律城北迳典农城东又北迳上河城东又北迳典农城东又东北迳亷县故城东又北与枝津合又东北迳浑懐障西又北至石崖山旧志有三岔河在卫东南黄河西岸曲折处明成化中虏冦韦州还总兵官刘聚邀击之于三岔河即此　黄河尝爲中国患而宁夏独受其利引渠溉田凡数万顷无旱涝之灾司马迁河渠书朔方西河河西酒泉皆引河及川谷以溉田后汉顺帝从虞诩言复朔方西河上郡使激河濬渠爲屯田省内郡费亿计
　　黒水河　在府东九十里河套内源出边外由闇门入境径府西流入黄河明一綂志番名哈喇乌蘓河
　　清水河　在城南三百五十里河流甚狭自固原州流经寜夏注黄河一名葫芦河
　　大盐池　在府北四百里小池在府东南一百七十里其盐皆不假人力自然凝结
　　长湖　在府南十五里渟浩水光澄碧
　　观音湖　在府西北九十三里贺兰山之水多聚于贺兰山大水口下
　　月湖　在府北三十五里以形似月故名
　　沙湖　在府东二十里
　　巽湖　在府东南三十五里
　　三塔湖　在府东北三十里
　　高台寺湖　在府东十五里
　　暖泉　在府西北八十里
　　瑜井　在广武营水色白而甘冽逈异他水以木杆自泉眼探之莫测其际甫释手则杆如矢上平罗县
　　贺兰山　在县西北六十里东抵河其抵河之处又名乞伏山
　　西山　在县北二十八里以形似故名
　　石崖山　在县东北水经注河水经石崖山西去北地五百里崖上自然有文若战马之状粲然成著图焉故亦谓之画石山
　　老虎山　在县东北一百八十里黄河岸上九边考自老虎山而西爲长流水蒲草泉等险距卫境可数百里皆可收爲外险
　　黒山　在县北三百里贺兰山之尾也形似虎踞饮河扼隘
　　不老山　在县东北塞外
　　黄河　在县东二十里
　　西河　在县东五里自北流入黄河
　　蒲草沟　在县西北二百里明治十一年制臣王越分兵讨贺兰山后叛冦北哨击贼于花果园南哨至蒲草沟贼从沙窝遁去合兵追至大巴图城又追败之于柳沟儿冦遂西遁
　　灵州
　　马鞍山　在州东北五十里以形似故名
　　磁窰山　在州东六十里爲陶冶之所出石炭明成化九年抚臣马文升议筑磁窰堡于此以接灵州边界
　　打狼山　在州东南明一綂志狼山即此套虏由韦州南犯镇原平凉之道也
　　三山　在韦州堡东一百里三峯列峙
　　□子山　在三山南溪涧险恶豺虎所居人迹罕到金积山　在州西南一百余里产文石山土色如金山北崖石坂下水滴如雨旱祷有应
　　炭山　在州南五十里
　　黒鹰山　在韦州堡南一百五十里昔人常于此获黒鹰近琥八山
　　长乐山　在州南元和志廻乐县有长乐山旧名逹乐山又曰铎落山以山下有铎落泉故名旧吐谷浑部所居寰宇记引十道记云山近安乐川
　　大蠡山　在韦州堡西二十五里层峦叠嶂苍翠如染以其峯如蠡故名始于明庆府长史刘昉旧不知爲何名也四旁皆平地屹然独立上多竒木异卉良药山北有祠雨旸辄祷之
　　小蠡山　在大蠡山之南其脉相聨旧志在韦州西二十里亦曰螺山套虏入冦尝驻牧于此
　　琥八山　在韦州堡南八十里琥八方言犹华言色驳杂也
　　打剌坡山　在韦州堡南四十里
　　峡口山　一名青铜峡在州西南一百四十里两山壁立千仞怪石嵯峨河经其中
　　平山　在州东北八十里以山顶平故名
　　啰厐山　在州西乾道六年夏相任得敬脇其主仁孝欲分夏国仁孝分西南路及灵州之啰厐岭与之即此
　　欢喜岭　在州东明成化中虏入州东永隆墩诸戍官军追败之于此
　　黄河　在州西水经注河水又北迳临戎县故城西又北有枝渠东出谓之铜口东迳沃野故城南州境田多沃饶頼黄河之灌溉
　　蒲草湖　在州南二十里
　　安乐川　在州南稍东一百八十里寰宇记川近于安乐山
　　天麻川　在州东北
　　东湖　在韦州堡东一里
　　鸳鸯湖　在东湖北三里
　　草塲湖　在州南三十里
　　滚泉　在金积山东水自地涌出高丈许其沸如汤滴水　在滚泉南北崖上一石板突出下瞰水自石板乱滴如雨
　　暖泉　在旧宁夏所北三十里盐池西南三十里明万厯四十一年总制黄嘉善檄操守卢文善拓其基建亭凿池爲行边暂憇之所元和志廻乐县有温泉即此
　　富泉　在大蠡山之南引以灌田
　　旱海　在州东南宋张洎曰自威州抵灵州有旱海七百里斥卤枯防无溪涧川谷张舜民曰今旱江坪即旱海在清远军北赵珣曰盐夏清远军间并系沙碛俗谓之旱海自环州出青冈川本灵州大路自北过美利砦渐入平夏径旱海中至耀德清边镇入灵州
　　沙窝井　在惠安堡北五里许味清而甘美居民万家及四方往来人畜咸利頼之虽旱不竭
　　羊坊井　在惠安堡北五里
　　中卫县
　　石空寺山　在县东八十里石壁峭立中空如陶穴宏敞可坐数百人内设佛像每夜僧燃灯远望如星悬天际
　　黒山　在县东三十里石色皆黒盛夏积雪不消按宁夏志云沙岭从西来绵亘起伏拱卫如屏至卫东北三十里结爲石山名黒山又三十里至胜金闗与黄河防河自兰靖来穿崖触石激射而下至卫西四十里始落平川绕城而东折而北抵胜金闗山则石峯突兀槎枒错出水则洪波弥漫旋折相向两势逼中通一线斯则中卫之形胜也
　　香山　县之南山总名
　　米鉢山　在县南七十里因山有米鉢寺故名雪山　在县西南
　　冷山　与雪山俱在大河之南
　　沙山　在县西五十里元志应理州西据沙山明一綂志在县西五十里因沙所积故名一名沙岭
　　大沙子山　在县西北七十里在旧应理州西南俗呼扒里扒沙迤西近平番凉州诸界
　　啓剌八山　在县大河之西北
　　观音山　在县北五十里山有观音洞故名北即边界
　　黄河　在县南十里河自兰靖来至县西四十里始落平壤县城而东北抵胜金关行至广武入青铜峡灵州界
　　清水河　在鸣沙州南距县二百五十里古所谓葫芦河者是也河流甚狭自平凉界来西注黄河一名高平水
　　山河　自固原来至宁安堡西二十里入河
　　裴家川　在县西南接靖远县北境九边考其地有腴田万顷军民岁以冦患不得田作明隆庆时督臣王之诰于宁夏旧堡河口等边墩台堡砦驻将领于此以遏冦出入要路并筑东西隘口自是裴家川爲内地军民頼之
　　洛阳川　在县西二十五里
　　马槽湖　在县东三十里形似故名东南流入大河龙潭泉　在县西二十里其水夏则潴蓄冬不凝氷一名暖泉祷雨有应
　　野马泉　在县北二十里
　　蒲塘　在县北四十里塘中多产蒲草因名亦注于河
　　新渠县
　　黄河　在县东十五里引渠灌田
　　西河　在县西一里
　　长堤　在惠农渠长一百七十里以便逼水
　　宝丰县
　　贺兰山　在县西四十里
　　石嘴山　在县北四十里
　　省嵬山　在县东四十里黄河东有省嵬口爲防御要地
　　居中山　在县东南
　　黄河　在县东二十六里
　　淤河　在县东十五里
　　西河　在县西三十里即惠农渠并众支渠泄水处流入黄河
　　西宁府
　　西宁县
　　硖口山　在县东三十里石山对峙地极险阻爲湟鄯往来咽喉汉时名湟陿赵充国屯田金城奏治湟陿以西道桥水经注湟水迳东亭北东出漆峡山唐人常修阁道宋筑省章城控制要害又名绥远闗
　　红崖子山　在县东八十里其土赤因名山腰有石洞
　　拔延山　在县南二百余里隋志化隆县有拔延山隋书大业五年帝至西平大猎于拔延山即此
　　南禅山　在县西南三里有崖洞佛像
　　北禅山　在县西北五里有崖形如佛
　　积石山　在县西南一百七十里禹贡导河积石是也水经注河迳积石而爲中国河俗谓之大积石山河州西北七十里有积石山俗谓之小积石山
　　土楼山　在县西元和志在湟水县西一百三十里又曰鄯城县西即土楼山水经注湟水东迳土楼南楼北倚山原高三百尺有若削成
　　金山　在县西六十里隋纪大业五年帝度星岭宴羣臣于金山上有湫池旱祷有应爲郡望山
　　养女山　在县东北水经注养女川水出养女山北阚骃曰长宁亭北有养女岭即浩亹山西平之北山也
　　阿剌古山　在县东北一百八十里
　　勒姐岭　在县西汉时有勒姐羗居之晋义熙十一年北凉主防逊败西秦兵于浩亹西秦主炽磐遣将折斐等据勒姐岭邀其还路防逊击擒之水经注勒且谿出安夷县东而北入湟水
　　牛心堆　在县西南唐贞观九年李靖伐吐谷浑败其兵于此
　　雪山　在县南一百里积雪四时不消
　　星岭　在县南隋纪大业五年帝自拔延山入长宁谷度星岭至金山旧志在龙支城西北
　　覆袁山　炀帝幸河右征吐谷浑至此
　　热水山　在县西南五百里山南出暖水流入青海北出冷泉即古西宁河源也
　　西石硖　在县西七十里陡削相对爲峡
　　小石峡　在县东三十里石山对峙半山有风婆岩每大风祷之则息
　　大石峡　在县东九十里校小石峡尤雄壮
　　红崖洞　在县东北一百余里内有空洞幽僻奥曲人迹罕到
　　大小榆谷　在县西南二百里地肥饶汉西羗居此缘山滨水以广田畜隋唐以后屡爲吐蕃所据天宝十二载陇右节度哥舒翰击取之
　　黄河　在县南河自塞外流入河州界又东入兰州界水经注河水自积石山东北流迳析支之地又东迳西海郡南又东迳允川歴大小榆谷北又东过河闗县北又东北入西平郡界左合二川又东迳浇河城北又东北迳黄川城又东迳石城南左合北谷水又东北迳黄河城南又东北迳广远城北又东迳邯川城南合邯川又东迳临津城北白土城南又东左防白土川水又东迳野亭南又东歴凤林北又东合漓水洮水至允吾
　　湟水　在县北自塞外流入又东南至兰州界入黄河汉志临羗县西北塞外有仙海盐池北则湟水所出东至允吾入河元和志湟水一名乐都水出青海东北乱山中湟水左右地皆肥美汉武斥逐诸羗不使居湟中地是也元朱思本曰湟水源自祁连山下正东流一千余里合浩亹水入黄河都司志湟水今碾伯河是也一綂志城北北山之阴有蘓木连河疑即湟水云
　　西宁河　在县北百歩许其源自热水山北流五百里经伯顔川至西宁与那孩川合又东南五百里入黄河
　　宗水　在府境西南九十里来自青海绕府境入于湟水水南有宗谷口又名宗哥川
　　浩亹水　在县西北一名閤门河源出塞外东至允吾界入湟水朱思本曰浩亹水出删丹县删丹山下东南流七百里入湟水
　　长宁川水　在县西北水经注水出松山东南晋昌川水注之又东南养女川水注之东南入湟
　　伯顔川　在县西五十里即今西川
　　景阳川　在县北五十里
　　那孩川　在县南即今南川
　　葱谷水　在县东水经注水有四源各出一谿北注于湟水
　　广牧川　在县北三里旧名沙塘川
　　安夷川水　在县东水经注水发远山西北东入于湟
　　车卜鲁川　在县北五里即今北川源出垒加尔山下流五百六十里入湟河
　　覆袁川　隋炀帝西廵至此
　　邈水　出西宁州宿军谷东流五百里入黄河西海　在县西三百余里周围九百里有鱼无鳞背负黒防中有一山至冬氷合游牝马其上言得龙种常得波斯草马因生騘驹故代称青海騘龙汉平帝时风卑禾羗献西海之地置西海郡莽败郡废俗呼青海
　　五泉　在县西水经注泉发西平亭北东北流至土楼北入于湟
　　都龙湫泉　在县西三里康熙四十六年重濬建龙王庙祷雨有应
　　白盐池　在县西三百里
　　碾伯县
　　雷鸣山　在县东闗外延袤六七里上建雷祖庙又名鳯凰山
　　南高　在县南过河七里与北高相对今俗呼堆顶
　　北高　在县北八里与南高对俗呼了高顶文笔在县北三里色青
　　武当山　在县东北二十里胜番沟上有真武庙艾湾岭　在县东南巴州堡上下一十五里半山有水自沙中出
　　龙泉山　在县西北四十里与大石峡北山相连因下有龙泉故名
　　四望山　在县西三十里湟水经其阳汉赵充国自金城渡河遣骑四望陿中无冦喜曰吾知羗不能爲军矣使发数千人守杜四望陿中兵岂能入哉
　　毡防山　在县西南三十里以形似名土人呼马哈喇山遇旱云鎻即雨延袤与雪山相连
　　阿剌古山　在县东北六十里与氷沟山接界顶靣可垦微有林泉中间有鲁班峡
　　萝卜山　在县西北七十里高出众山之土石崖巉岩若萝卜之状
　　南大山　在县东南过河六十里山路﨑岖陡峻上下二十里无林泉
　　雪山　在县南六十里耸出万山之上四时积雪虽盛暑不消
　　湟水　在县南门外又名碾伯河
　　龙湫　在县北一百二十里有金龙响龙黒龙三池上下相距十余里水光澄澈旱祷有应
　　娘娘池　在县东南一百七十里巴州沟脑周围二里其流灌田三十余顷二月二日凿氷开龙眼始通遇旱求水即雨
　　大通卫
　　大雪山　在城北一十五里四时积雪盛夏不消打版山　在城南七十里高峻﨑岖山巅有泉流石隙中其味清甘
　　大通河　在城南五里许其源自野狐山至碾伯响塘峡西宁河流至大通川东流入山峡出西大通入黄河
　　东峡河　在城东一百二十里水源出雪尔倾山流至北武当山后入白塔河
　　白塔河　在城西南六十里水源出鸦马山流至武当山下出水洞至西宁县城北入西宁河
　　直秦州
　　秦州
　　龟山　在州东四十里周五里中间突起如龟背南临渭水右滨清水其麓爲社树坪有阜阜自山南循借水而西止于州东谓之沙陇
　　吴砦山　在州东八十里宋吴璘复秦陇尝置砦于此山麓有吴镇爲入南山采木之路有木厰又有栢林山多产栢
　　石门山　在州东南九十里两峯壁立对峙如门四围峭削中通一路山峯有三凡十八盘而上约十里许始至其巅
　　麦积山　在州东南八十里三靣壁立高入云表形如麦积爲秦地林泉之冠山之北爲雕窠峪山有隗嚣避暑宫对靣瀑布下注苍厓其南爲香积山永川水出焉
　　攺龙山　在州东南一百里一曰仙人岩有岩突出两山间其阿如屋松栢防宻流泉入厨亦异境也下有攺龙镇俗称街子口爲古上邽县治
　　燕子山　在州东南一百十里有燕子闗地多林木党水出焉南流入四川嘉陵江
　　秦岭山　在州东南一百五十里周数百里东聨鳯岭南界汉中又东有金门山五峯如吴岳有栈道通鳯县
　　翠屏山　在州南二里一名文峯上有文星台其麓爲石马坪其右爲武峯山有古南山寺杜甫山头南郭寺即此
　　云台山　在州南五十里下有稍子站茶引所又十里爲东暑峡又二十里爲高桥廵检司又三十里爲火钻镇有批验所接徽县界
　　笔峯山　在州南百里有五峯苍翠如削上多鹦鹉有薜萝沿壁下垂如线
　　瓦子岔山　在州南一百三十里自大门镇南与成县分界自铁衣峡抵黄渚闗与徽县分界
　　赤峪山　在州西南十里杜甫诗晨发赤峪亭即此嶓冡山　在州西南六十里山南爲分水岭水南流爲西汉水北流爲赤峪河　此嶓冢山汉水西源所出禹贡嶓冢汉东源所出在梁州境非此山也
　　木门山　在州西南九十里与西和县接界司马懿遣张郃追诸葛亮至木门山蜀人设伏射死郃处
　　武峯山　在州北二百里上有老树其木已爲山壅枝犹十丈凌云即杜甫诗老树空庭得者
　　黒谷山　在州西南一百里峻岭乔木连跨数县有黒谷闗与西和连界宋时置防要冲
　　崦嵫山　在州南五十里又二十里曰盘龙山鐡堂山　在州西七十里有石笋青翠长者丈余小者可为砺上有铁炉坡即铁堂峡其峡四山环抱中为铁堂庄又五里曰中峪山其下为横河
　　刑马山　在州西九十里中多林木路可行车迤南为固城山借水出焉其山连亘洮岷中为大南峪小南峪其水皆东北流入于借水
　　天靖山　在州西北一里上有玉泉观
　　邽山　在州西北三十里北为龙马山渭水流经其中有石屹然名分心石北为三阳川
　　寿山　在州北一里上有隗嚣连城遗址宋吴璘尝置寨于此以保秦陇下有鲁谷水
　　仙家岭　在州东南六十五里土中尝出药丸色黒相传服之可以己病下有杜甫草堂
　　小陇山　在州东六十里其山与大陇相连俗呼丁华岭
　　秦亭山　在州东南五十里左有永丰山中则东柯谷山亘四十里上有秦亭下爲秦谷非子所封邑葢附庸也傍有紫金山下有马房山
　　仙岭山　在州东南一百四十里巅有仙坪其平如掌多林木猿猴鹦鹉又有丽石山其下爲丽桥丽水出焉
　　皂郊堡山　在州南三十里左有小龟山右有清风山
　　宝峯山　在州西南六十里其山挺秀高若摩空洛峯山　在州西六十里下有温泉其水迳小洛门界宁远
　　长山　在州北四十里其北番里三南汉里三汉爲宋番爲金至今名犹存
　　闗子岭　在州西七十五里与半坡山接左右两山相聨若闗
　　东柯谷　在州东南六十里杜甫诗传道东柯谷即此
　　花石峡　在州南九十里有石青质黒理其文俨如画可爲几屏
　　牡丹原　在州西南六十里嶓冢山西广沃宜稼岩岫间多产牡丹花时满山如画
　　渭河　在州北二十五里自伏羗县北流经秦安县南流入州境三阳川又东南入凤翔府宝鸡县界
　　借水　在州南一里发源刑马山经州城南至峡口入渭
　　兰渠水　在州北三十里源自北山带众流经三阳川东南流注于渭
　　闗子水　在州西七十里源出闗子岭东南流注借水
　　来峪水　在州城西南仁寿山下经城西南入借水赤峪水　在州西南五里源出嶓冢山即黄水也北流入借水
　　竹岭水　在州西南三十里源出南山竹岭东北入借水
　　三阳川　在州北二十里又永川在州东南四十里避难川在州南六十里天水川在州南九十里
　　清水　在州东五十里自清水县流入于渭即东亭水也
　　横河水　在州西南八十里源出中峪山下东北入借水
　　西汉水　在州西南五十里源出嶓冢山经西和县北至礼县名长道河又南至畧阳县西名犀牛江又南流经宁羗河东而合于嘉陵江入四川广元县至重庆入岷江此非大禹所导之漾水也
　　段谷水　在州东南源出马门溪东北流合借水注谷水　在州东南源出西南注谷之山东北流注于渭又东柯水出东柯谷又永川河皆北入渭
　　伯阳谷水　在州东南出刑马山之伯阳谷北流入于渭又苗谷水亦出刑马山经伯阳城南爲伯阳川又北入渭皆以老子经此得名
　　资水　在州西南流出资川南流注于汉
　　马池水　出嶓冢山傍其水西流入于汉
　　峡石水　出苑亭西草黒谷三溪西南至峡石口合爲一南注于汉
　　西谷水　在州西南即杨亷川水东南流经西县故城北又东南流合茅城水入于汉
　　天水湖　在州南七里其水冬夏无増减郡以此得名
　　龙马泉　在州东邽山龙马洞
　　马跑泉　在州东四十里
　　甘泉　在州东南六十里
　　清水县
　　陇山　在县东北一百里与鳯翔府陇州接界一名陇坂又名陇坻其坂九廻不知高几许欲上者七日乃得越高处可容百余家下处容十万户清泉四注而下上多鹦鹉七十里始陟顶一名闗山
　　邽山　在县东南三十里亦陇山之支麓
　　盘龙山　在县东五十里即大陇山之支阜形若盘龙上有大震闗
　　青岩山　在县东五十里与华葢山相接
　　亭乐山　在县东三十里有秦亭遗迹即非子始封处
　　小陇山　在县西南三十五里小陇山口爲县境之要隘即今分水岭秦清二水分处
　　石洞山　在县东南五十里上有清崖洞洞门有巨石悬而不坠其下有泉
　　笔架山　在县南七里五峯相列即邽山之支峯牛头山　在县西二十里县治南诸水俱防于此名牛头河
　　天马山　在县北三里一名集翅山
　　月台山　在县北三里山形似月
　　卧牛山　在县北四十里即冶坊县故址
　　卧虎山　在县北一百里有灵湫祷雨有应
　　宝葢山　在县北一百五十里自大陇山分支而来高耸防岈顶平如葢
　　龙山　在县东北十五里又十五里爲玉屏山轩辕谷　在县东南七十里相传黄帝生于此车糓峪　在县北五十里俗传李广射虎处
　　汤峪　在县东北三十里有汤池
　　南道峡　在县东南四里汉时有南道通畧阳金马峡　在县东北五里又五十里有牛石峡有石如牛形
　　小泉峡　在县西南三十里地暖禾早熟又石驼峡在西北五十里有石形似驼
　　南道河　在县东三里源出南道峡西流经牛头山下与清水合更名牛头河
　　段谷河　在县东三十里出段谷山
　　蒙河　在县东三十里源出邽山西流入牛头河清水河　在县西一里一名汤峪源出小陇山西南出龙口峡合成一水又西南入牛头河
　　秦水　在县西南三十五里源发大陇山至小陇山下合牛头河亦曰后川河
　　羗水　在县西十五里北出羗谷经西城入牛头河金水河　在县西中城门外北流入清水
　　牛头河　在县西二十里即清水縂防处纳左右诸水经牛头山下西流至秦州入于渭
　　段谷水　在县东南山下蜀将姜维爲邓艾败于段谷
　　集翅河　在县北集翅山下西南流经县西郭外入牛头河
　　金牛川　在县北四十里即冶坊川又北二十里赤城川即弓门川又张家川甜头川后川四合川黄门川俱在北汤峪川闫家川漆马银川浊水川柳林川俱在东□穰川猫儿川白驼石川俱在西
　　伐皷潭　在县东七十里其水声如皷又十里有黒水潭水色纯黒
　　涌泉　在学宫星门前又闵泉在西闗内即秦亭水
　　温泉冷泉　在汤峪川其泉二脉并出相距五歩一温泉四时如滚汤浸米可熟下引一池可以浴病一冷泉盛夏寒如氷又有暖泉在西五里
　　秦安县
　　大陇山　在县东一百里即陇坂也去陇城东百里即大陇极高处
　　九龙山　在县东一里其山九峯如龙磅礴百余里爲邑主山
　　断山　在县东一百二十里当畧阳南北之冲截然中止不与众山聨属爲邑境之要口有断山隘
　　长山　在县南二里其山亘八十里至县东南而止亦曰三阳山西连三阳川
　　夕山　在县西南二里岩壑廻翔夕照掩映故名黒龙山　在县西北二十里下瞰鎻峡带陇水八龙山　在县西北六十里山阜有八廻合如龙曜紫山　在县北四十里其山日出照曜晴色鲜紫青龙山　在县东北二十里其山高耸望之若在云际有路可逹宁夏
　　太阳山　在县东北五十里
　　七星山　在县东北二里山不甚高七峯环峙形如北斗
　　高妙山　在县东一百里其山聨大陇倚畧阳神仙岭　在县西北四十里草木荟蔚宜于牧畜下有神仙岭隘
　　小长安岭　在县西南一百里岭势修长宋置长安寨于此
　　束龙峪　在县西北十里居人引水以溉稻其阴有洞产煤
　　显亲峡　在县北二里山色笼耸水声泙湃过者飒然
　　玉钟峡　在县东北四十里峡中有石如玉其形似钟因名
　　新阳崖　在县南十五里其上五峯列峙陇水出其间岩崖苍翠壁立爲邑之胜览西连新阳川
　　渭水　在县南二十里自伏羗县流入境又东南入秦州界
　　陇水　在县西五十歩东北出陇山合瓦亭水亦谓之瓦亭川合西北山谷诸水东南入于渭
　　畧阳川　在县东北九十里水出陇山香谷西流右则单溪西注左则阁水入焉西经畧阳故城又西入瓦亭水
　　水洛川　在县东北自静宁州流入水经注水洛川自陇山西经水洛亭西南经石门硖谓之石门水又西南注畧阳川邑志陇水自石门峡入县境其流九曲而水浊善崩人以比黄河即此按此则畧阳即陇水
　　石岩水　在县西源出北山南流注瓦亭水
　　阳兀河　在县西北三十里源出西北当亭川东南流入瓦亭水
　　安夷水　在县东水源东出更胡谷西注瓦亭水莲花川　在县东七十里川多莲花因名其水西南流入陇水
　　东河　在县东二里亦曰东川源自中岭截九龙防西沟龙泉至县西南入陇河
　　龙湫　在县东十里旱祷辄应又湫泉在九龙山之腰冬夏不涸
　　可泉　在县南七里邑境之水惟此可以溉田城南田圃頼焉
　　礼县
　　赤土山　在县东三里土色如硃山脉自宁远界迤逦至此特起一峯絶顶有坪可容万马
　　祁山　在县东四十里接西和界
　　高陂山　在县东五里
　　翠峯山　在县东南十五里山峯端秀如人拱立下有香水崖仙人洞诸胜相传隗嚣曽避暑于此
　　雷玉山　在县南三十里有堡
　　防华山　在县南五十里县之案山也
　　鸾亭山　在县北五里上有泉泉出云即雨人以此爲候
　　莫遮栏山　在县西南六十里高出众山四时积雪不消
　　岷峩山　在县西南一百里与岷州接界高耸如岷峩因以爲名
　　十八盘山　在县西南寰宇记在大潭县南一百二十里有十八盘路
　　通灵山　在县西南四山环合二水萦流有清水岩水飞落如玉绳
　　九泉山　在县北二十五里麓有九泉旱不涸涝不溢居民取汲于此
　　麒麟山　在县南一百里其山起蜀之巴山循江而下其形若麟
　　金紫山　在县西南六十里
　　圣湫山　在县北六十里捱城河出焉
　　鳯凰山　在县东北五里一名锦屏山
　　四角山　在县东北十里山分四向截然挺峙镇鳯山　在县东北二十里形如飞鳯
　　人头崖　在县西南九十里以形似名
　　鸦鹄崖　在县南十里
　　西汉水　在县东三十里自西和界流入南入成县界一名嘉陵水郡志长道河即西汉水
　　武植水　在县东北三十里源发北山南经武植戍又南流合长道河
　　夷水　即捱城河在县东二里源出圣湫山南流经县入于汉水
　　浊水　在县西南七十里寰宇记有浊水自长道县界来穿大潭旧镇清水从蕃界来防之入阶州
　　红厓河　在县西南三十里源出莫遮拦山东入长道河又东入于汉
　　洮坪河　在县西二十里一名西江河南流入于红厓河
　　平泉水　在县东北三十里南流合长道河
　　圣泉　在县南五里
　　徽县
　　钟楼山　在县城内其上建楼明正德六年展筑城包钟楼山于内
　　天池山　在县东七十里上有河池
　　伶伦山　在县南十五里其山石壁盘旋如舞优状故名
　　铁山　在县南四十里悬崖万仭其色似铁上多云雨宋刘子羽谓蜀口有铁山栈道之隘即此其下有虞闗其山形似巾子亦名巾子山
　　方山　在县西北四十里接成县界
　　积草山　在县北四十里杜甫经此有诗
　　鸡冠山　在县东南五十里爲县境之险要土宜陶冶居民所资
　　金莲山　在县东南六十里有金莲洞崖高数十仭周围有数十洞相缀明胡濚奉命访张三丰于此
　　青泥岭　在县南二十里上多云雨行者苦泥淖岭上爲入蜀之路杜甫经此有诗
　　木皮岭　在县西十里与成县连杜甫发同谷取路栗亭南入郡界歴当房村度此岭由白水峡入蜀有诗唐黄巢之乱王铎置闗于此以遮秦陇
　　银桩崖　在县东北五十里壁立万仭崖畔石柱如银其光映日旁有洞穴人莫能入
　　双龙崖　在县东南七十里
　　杀金坪　在县东南六十里上有仙人闗宋吴玠吴璘屯兵于此
　　龙洞　在县南三十里洞中尝有云气旱祷即应紫金水　在治北源出县北三十里之紫金山东南流入嘉陵江至褒城县爲山河堰
　　浊水江　在县西南五十里自成县流入东南入畧阳界即白水江也
　　嘉陵江　在县南七十里源出大散闗嘉陵峪经鳯县两当西南流入蜀
　　永宁河　在城南即河池水出河池北谷经永宁故城南流入嘉陵江
　　泉街水　在县东南南入畧阳县界后汉虞诩爲武都太守按行川谷由沮至下辨数十里皆烧石开水道即泉街水也
　　太白池　在县东二十里周五十畆众山环绕其旁可祷雨
　　九眼泉　在县东北九十里水自石穴中流出两当县
　　鸑鷟山　在县东十五里相传鸣岐之鳯出于此昔张果先生夏居豆积冬居鸑鷟两峯秀耸一名南岐一名来仪南有登真洞高一丈深百尺有水自顶注于石池池旁有石振之有声俗名石鼓洞上有朝阳亭碧桃轩
　　大夫山　在县东南二里唐末郡守满任移治于此故名
　　阳山　在县南一里有大阳小阳二山
　　故道山　在县东南二十里昔汉祖袭章邯出此其下即故道川
　　天门山　在县南六十里悬崖有大石门一閤一辟秦冈山　在县西南水经注故道水入秦冈山山南入云悬崖列壁上有神像世名之曰圣女神
　　天池山　在县西北十五里谓之西天池又一在东北二十里曰东天池上皆有池祷雨多应
　　申家山　在县东北九十里与凤县接境
　　分水岭　在县东十里一岭而东西两沟
　　石镜峯在县东二十里峯石晶莹日出时光彩掩映银瓮峡　在县东二十里杜甫诗复道珠山得银瓮指此
　　鱼洞　在县东四十里冯家寨每岁暮春有鱼自洞中涌出不知从来与丙穴之嘉鱼同
　　黄崖洞　在县南七十里中有灵湫可以避难嘉陵江　在县南三十里自凤县流入又西南入徽县境或谓即两当水郡邑志大散嘉陵地势险隘相当因名
　　广香水　在县东水出穆乔山南流至广香川红崖河　在县东二十里源出秦州界南流入嘉陵江
　　矾水　在县南七里亦南流入嘉陵江
　　尚婆水　在县西本名石盘水俗语音讹爲尚婆川北出利桥山南迳尚婆川又西南至秦冈山入故道水尚婆川中有鸟羣飞二月从北向南八月从南向北音如箫管俗云伎儿鸟春来则种米秋来则种麦人常以爲农
　　琵琶洲　在县南三十里其地洲渚纡回人迹罕到亦名枉渚杜甫诗鹍鸡号枉渚日色傍阡陌即此
　　灵应泉　在县南七里泉出石孔中旱涝祈祷皆应俗名旱涝泉又香泉在县北一里水广可资灌溉
　　直阶州
　　阶州
　　石鹤山　在州东八十里又十里有月台山
　　盘堤山　在州南三十里汉姜维拒邓艾于此筑盘堤城葭芦戍后魏置县址犹存
　　仙陵山　在州南三里又名仙灵山
　　露骨山　在州南三十里峯峦森列山之南有万象洞洞中泥可爲砚出洞即成坚石内有炼丹井仙人牀灶明初张三丰寓此题句犹存又有风洞内有黄泥滩枯木桥人迹罕到
　　武都山　在州西七十里与西固所接界州西南大山也
　　卧龙山　在州北一里州之镇山
　　防石山　在州东北二百四十里接西和界
　　铁炉山　在州北二百里明嘉靖十三年回夷马兴据此作乱廵抚黄臣讨平之
　　米尖山　在州东北一百二十五里山巅有城俗谓之米仓城宋吴璘屯粮处
　　紫泥山　在州东六十里旧属福津县地出紫泥汉封玺书用此有紫泥集今紫泥亡集亦失传
　　锦屛山　在州南二里山涧有树高百尺大十围状似驼侧有泉冬温夏凉
　　太白山　在州南四十里首洮尾茂横折数千里高峯峭壁积雪不消
　　翠微山　在州西三里三峯秀出中有一岗势若卧狮
　　真武山　在州西北五里高出羣山侧有水帘洞悬岩瀑布
　　鳯凰山　在州治北拱若仪鳯山麓与城相接爲州之主山
　　莲花山　在鳯山之阴翠峯五出望之如菡萏初吐杨家崖　在州北一百里控白水江险峻有泉鱼贯崖　在州东一百二十里
　　蛇倒退崖　在州东北五十里最险
　　龙帝峡　在州西南宋雍熙三年福津县有大山飞来自龙帝峡壅白水江逆流壊民田数百里
　　峯贴峡　在州西一百二十里与羗地相接宋置寨于此爲戌守要地
　　花石峡　在州北一里有石青质黒文可爲屏障僊人峡　在州北二十里山势险峻易据难攻其北即望城闗
　　五仙洞　在州东二十里羗水南岸溪涧幽折相传爲神仙栖止之地中有卧龙坪及铁桥卢木桥诸胜卧龙坪寛广可容百人
　　白水江　在城南即西倾山南所出之垫江桓水之异名也经州南过文县至昭化入嘉陵江
　　西汉水　在州北二百里一名犀牛江自成县西南流接州界复折而东流入汉中府畧阳县界昔有神牛出江中爲害人逐之化爲石其迹尚存
　　西河水　在州西三十里南流入白水江
　　紫水　在州东八十里源出故福津县西南流注白水江汉用紫泥出此水
　　平乐水　在州东北四十五里东北流入西汉水谓之防口
　　乳水　在州东三十里出石穴中入白水江每清明日有鱼从穴中涌出
　　北峪水　在州西门外源发南坪合赤沙水南入白水江
　　成县
　　鹿玉山　在县东十五里溪洞幽絶有狮子洞方山　在县东四十里山形方正晋时武都氐屠飞啖铁尝据此
　　兑山　在县东废栗亭县北方舆胜览以爲即古和仲所宅
　　宝井山　在县东南十里山旁曰紫金山即今郡治鳯凰山　在县东南十里山腰有瀑布名并玑泉溪中有二石双立其形如阙汉世有鳯凰止其上故名鳯凰台杜诗亭亭鳯凰台北对西康州是也其下又有鳯村
　　仙掌山　在县南五里见元和志
　　五仙山　在县南三十里五峯连亘山半有洞五各去谷百歩旧传公孙氏五子学仙于此
　　鸡头山　在县西南十五里状如鸡头中有龙洞泥功山　在县西二十里县境之名山也唐贞元初权置行成州于此山今址存有泥功庙其神石像天成古怪殊甚
　　天井山　在县西二十里有白龙滩
　　仇池山　在县西一百里一名瞿堆又名百顷山三秦记山本名仇维其上有池故曰仇池在仓洛二谷间常爲水所冲激故下石而上土形如覆壶仇池记上有池百顷地形四方壁立千仭自然有楼橹却敌分置调均竦起数丈有逾人功凡二十一道可攀缘而上东西二门盘道下上凡七里上则冈阜低昻泉源交灌宋氐胡传仇池地方百顷四靣斗絶高平方二十余里羊肠道三十六回上有水泉煮土成盐齐书氐人杨难当于其上平地立宫室果园仓库板屋土墙所治处名洛谷水经注汉水流经瞿堆西又屈迳瞿堆南元和志仇池山在上禄县南八十里上有数万人家一人守道万夫莫向方舆胜览下有飞龙峡以氐杨飞龙所据而名其东乃杜甫天宝避乱居此有诗
　　石船山　在县西北四十里上有灵湫
　　木皮岭　在县东二十里与徽县连界黄巢之乱王铎置闗于此以遮秦陇路极险杜甫经此有诗
　　醉仙岩　在县南十里岩壁间有仙像如醉翁状俗呼爲道士崖
　　龙峡　在县南十里浊水所经峡南半山有洞曰雷洞宋绍兴初金人南侵郭执中集乡豪守此以拒之
　　鱼窍峡　在县西二十里汉武都太守李翕有磨崖颂唐吴道子有遗笔
　　鹫峡　在县西北晋太和中苻坚伐仇池与杨纂战于峡中魏将李崇攻仇池杨灵珍于鹫峡
　　观音洞　在县东北两山壁立洞在山半至爲高险钟乳洞　在县东北十三里产钟乳
　　龙洞　在县西洞口可容十余人直下三十丈观者缒而上下有湫冬夏不涸
　　香水洞　在县北二十五里洞水飞下如珠中有石龙蟠其上外有茂林修竹
　　西汉水　在县西百余里自西和县流入与礼县接界又南与阶州接界又东南入汉中府畧阳县界
　　洛谷水　在县西八十里源出县西北山谷中西南经骆谷城下西南入于汉
　　洛汉水　亦名六汉在县西北六十里源出西和县境流经县之六汉堡又西入西汉水
　　浊水　在县西南亦谓之白水又名天水经旧栗亭县东南流过徽县入蜀合于嘉陵江
　　丁令溪　在县西北东南入浊水
　　渥阳水　在县东五十里亦谓之泥阳水一名下辨水一名甘泉自天水发源东南流至泥阳镇与栗亭水合东南入徽县界注嘉陵江
　　建安川水　在县西北百里自阶州流入境又东北入西汉水
　　东河　在县东源出秦州南入龙峡又东南至畧阳境入嘉陵江
　　南河　在县南源出县西南青渠堡东流入龙峡又东南入徽县界一名下辨水
　　万丈潭　在县东南七里相传曽有黒龙自潭飞出又有黄龙潭在县西二十里又白龙潭在县西八十里
　　裴公湖　在城西南隅唐刺史裴守真所开桃柳夹岸爲一郡之胜
　　鳯凰潭　在县东南鳯凰山下
　　金泉　在县东郭外出洞穴中清澈甘寒深二丈玉绳泉　在县南七里飞龙峡下万丈潭之右十九泉　在县南四十里杜甫有常懐十九泉之句文县
　　螳螂山　在县东三里以形似故名
　　南山　在县南三里状如列屏清水江绕其下龙女山　即南山之西支横拥县城有庙可祷雨邓至山　在县东二十里邓艾间道从此入蜀故名太白山　在县南二百五十里岩谷高深常多积雪春夏不消
　　天牢山　在县西北二里山势平衍上有古城龙头山　在县西北其山绵亘甚逺自四川松潘卫之叠溪所境绵延入县境止于县西之白马水形如龙头
　　青塘岭　在县东南二百八十里由此入龙州爲左担路即邓艾入蜀之道
　　赤磨岭　在县西南至番界八十里以赤磨岭爲界又西北至番界一百三十五里以大恭岭爲界见寰宇记有蛇倒岭在县西极爲险窄
　　滴水崖　在城北乱山矗立两峯划开如髻对峙有飞泉千尺如疋练居人置槽引之以资用
　　象山　在儒学后以形似故名
　　将台山　在东郭外平地突起一峯南向白水金珠山　在县西武德元年移州于白马水西接金珠山即此
　　素岭山　在县西一百六十里高峻积雪黒水发源于此一名露骨山
　　分水岭　在县北三十里一山横亘两水分流北流者至尖山南流者至泮宫
　　八盘山　在县北四十里嘉树菁葱人行浓阴中俨如图书一
　　尖山　在县北六十里其峯如削独出山表
　　野羊崖　在县西北又猫儿崖在县西百余里爲阶州道路栈道倚崖极爲险峻
　　城平峪　在县东一百二十里又小盘峪在东一百四十里
　　白马峪　在县西南十五里
　　长平峪　在县东北九十里又大盘峪在县东北一百七十里
　　银峪　在县西北七十里其山产银又鉢峪在县西北一百七十里
　　上清洞　在县北四十里其深莫测又飞卭洞在北一百三十里其高接天在天池傍
　　白水江　在城南白水出临洮西倾山水色白浊东南流与黒水合民居水上者爲白水氐方舆纪要白水江即禹贡之桓水源出西倾经西和成县畧阳宁羗之界又经阶州南而入文县又南流经城东入四川龙安府界又东流至昭化县北而合于嘉陵江葢与西汉水并爲嘉陵江之上源
　　东维水　在县西北出西北维谷东南流经维城西又东南入白水
　　白马水　在县西南出故长松县西南白马溪东北注白水
　　羗水　在县北三十里自阶州流入境一名太白水出塞外南至阴平入白水方舆纪要此即白龙江
　　黒水　在县西六十里源发羗中西南经黒水城又西南入于白水
　　五渡水　在县北七十里源出洋汤番界东合天池水至尖山随山曲折凡五渡东流入白龙江
　　雍川水　在县南源出县西南雍溪东北注白水甘溪　在县北三十五里自林间流出清冽甘美因名
　　天池　在县北一百三十里一名天魏湫在天魏山下合众山水凹爲大壑环百五十里水平山颡不见畔岸池傍有洋汤龙王庙祈雨辄应
　　金窟　在县东麻仓谷接四川昭化县界窟如井中产金取之甚难
　　西园渠　在县南又有雪夜碧云复古清波三闗等渠皆有灌溉之利
　　甘棠渠　在县西二十里引水入城灌田相近又有东谷渠亦资溉利
　　流春渠　在县西亦资灌溉
　　直肃州
　　肃州
　　观音山　在州东南一百八十里与雪山相连因山有观音寺故名
　　红山　在州东南一百六十里与观音山相连寒水石山　在州南一百五十里与红山相连硫黄山　在州南一百五十里与寒水石山相连九九山　在州东南二百余里接西宁地方后山有虏路亦可通通典酒泉县有九龙山寰宇记九龙山在县南一百里一统志云即今清水堡之九九山也
　　青平山　在州南五十五里
　　祁连山　在州南一百五十里一名雪山峯峦高耸四时积雪春夏消释氷水入河以灌田畆郡人頼之自凉州连亘至此皆曰祁连山即天山也
　　文殊山　在州西南三十里两山南北对峙水泉中流昔人多凿洞穿穴绘塑佛像
　　淖泥山　在文殊山西南二百五十里山多水泉泥淖又曰滥泥山
　　昆仑山　在州西南二百五十里山岭峻极彷佛昆仑故名经夏积雪不消世呼雪山后凉张骏时酒泉太守马岌言周穆王见西王母于此宜立王母祠骏从之昆仑山本在西域朶甘斯东北番名为伊拉玛愽罗山此山名同或曰即禹贡之西戎昆仑也
　　南山　在州西南史记大宛传张骞自大夏还并南山欲从羗中归又匈奴浑邪王降而金城河西西并南山至盐泽空无匈奴汉至西域南北有大山其南山东出金城与汉南山属正义南山即终南山从终南东至华山东北过河东北连延至海即中条山也
　　雪逹巴山　即祁连山之别名也因其山稍卑故名小雪逹巴
　　牌楼山　在州西南百里卯来泉堡南形如牌楼洞庭山　在州西七十里四靣悬絶人不能上遥望焰焰如铸铜色
　　嘉峪山　在州西七十里山之西麓即嘉峪闗一名玉石山下有九眼泉
　　崆峒山　在州东南六十里旧属福禄县
　　黒山　在州北一百八十里屹立沙漠中黒水经其下一名紫塞其山口在西北一百四十里
　　照壁山　在州西北二百三十里山如壁峙故名火石山　在州东北六十里石可打火
　　松逹巴山　在淖泥山东北离城二百二十里名松山
　　孤红山　在州东北金塔寺东三百八十里凡往来哈宻北山者必聚于此
　　狼心山　在州东北七百里亦防古经过之地探听者常至此取红玛瑙石爲记
　　大干粮山　在州东北下古城堡东北六十里一名沙山其侧有小口子
　　罗汉洞　在州西南三十里
　　大草滩　在嘉峪闗西八十里其地广而多草白亭海　在州东北一百四十里一名防水以众水所防故曰会水以北有白亭故曰白亭海
　　讨来河　在州北一百里源出祁连山下流合清水河沙河经防水县入张掖河
　　天仓河　在州东北三百里即讨来河之水与城东水磨渠同东流至岔口合镇夷黒河同向东北流俗以黒河爲雄河天仓河爲雌河以黒河之水能冲断天仓之水也讨来河之水在金佛寺南一百一十里西流绕南山之后其势甚急人马不可渉唯天生楚坝二桥可渡至卯来泉堡西南分北流谓之讨来河又折而东北迳州城西北合清水红水白水沙河又东迳下古城南折而北流出边爲天仓河又东迳金塔寺北三十里至岔口镇夷界合张掖河
　　额齐讷海　东北一千三百余里额齐讷城东众水所会处也
　　沙河　在州东四十里源出雪山北流入讨来河清水河　在州北五十里源出州西北清水泉东流入讨来河
　　黒水　在州西北一百二十里地志云出张掖县鸡山之下
　　红水　在州东南三十里源出南山谷中下流合黒白二水至下古城东南入讨来河水有红色故名旧志卫城南有红水坝又分爲东洞子坝西洞子坝昔时地高水下田不可艺明景防间千戸曹斌凿崖爲碉引水由下渐上直透崖顶分流而下大爲民利
　　白水　在州西南二十里源出州北山谷中下与黒红二水合流
　　放驿湖　在州东一里周六里余亦名站家湖铧尖湖　在州东南二十里有二处肃营官马常在此放牧
　　郑家湖　在州北七里郑家堡前
　　苍儿湖　在州北二十五里俗谓之大湖塲
　　花城儿湖　在州北八十里大湖一处北虏常窃据于此鸳鸯池　在州东北四十里产白盐夷人至秋每牧于此
　　酒泉　在州城下有泉其味如酒因以名郡
　　路家海子　旧在城西二十五歩有水汪洋不竭水色稍黄人亦谓酒泉焉
　　暖泉　在州东一十五里大湖一围中有涌泉冬夏不涸不冻时人谓之暖泉湖有一堡此水浇灌
　　卯来河泉　在州西南二百五十里滥泥山下有泉水向东北流
　　九眼泉　在州西嘉峪山下水碧青不竭溉田数顷又城北三百八十里有九眼泉近羊头泉爲番人必由之路亦军夜哨贼之处
　　榆树泉　在州西北八十五里小鉢和寺山口西番尝濳匿于此入冦明嘉靖时叅将崔麒修墩台一座以防之
　　羊头泉　在州北三百三十里金塔寺北一百二十里北虏由天仓河北来者咸至此歇马亦贼所必由之要路
　　沙枣泉　在州东北二百三十里北虏顺天仓河西行必至此泉歇马又孤红山石城儿等虏亦常至此住歇爲冲要之地
　　崔家泉　在州东闗厢东北一里涌出清水碧澄北流人疑以爲酒泉但色味不同因在崔家庄侧地旁故名崔家泉
　　高台县
　　榆木山　在县南四十里上产榆树故名东起梨园西尽暖泉延长百余里
　　祁连山　在县南百余里接甘州府界
　　白城山　在县西南八十里石磴曲折有林泉之胜合黎山　在县北十里东接高台西接镇夷禹贡导弱水至于合黎是也张掖河水经其谷今名石硖口今案合黎山起山丹石硖口至于镇夷延长三百余里其山产茶
　　鵞头山　都司志在镇夷西北五十里以形似名当北虏出入要道
　　黒山　在镇夷东北二十里与合黎山相接土石多黒望之黯然
　　红崖　在镇夷城西十五里其色赤形如屏障弱水　在县北二百歩即黒河自甘州流入又西入镇夷界一名张掖河弱水之下流也禹贡弱水余波入于流沙史记正义羗谷水自合弱水又西迳合黎山折而北流迳流沙碛之西入居延海
　　呼蚕水　自肃州西东北流入镇夷与张掖河合汉志福禄县呼蚕水东北至防水入羗谷新志谓之讨来河
　　五坝湖　在县东十二里
　　大芦湾湖　在县东北二十里
　　黒泉站家湖　在县东四十里
　　鸳鸯湖　在县西十里
　　七坝湖　在县西二十里
　　月牙湖　在县西北五里
　　高台站家湖　在县西北五里
　　水磨湖　在县西北一十里
　　海底湖　在县西北一十里
　　苇塲湖　在县西北一十五里
　　狼窝湖　在县西北二十里
　　李家湖　在县西北二十里
　　官军湖　在县西北一百七十里
　　局匠湖　在县西北一百六十里先年止局匠牧马割草今军民通牧焉
　　夜不收湖　在县西北临胭脂堡离城百余里止夜不收牧马取草
　　乌尔古讷湖　镇夷北五百里防古住牧之地大湖　在县西北一百八十里居民牧畜
　　白盐池　在县西北二百二十里产白盐
　　安西卫
　　南山　在城南五十里
　　雪山　元和志在晋昌县南一百六十里南连吐谷浑界积雪至夏不消一统志云甘凉之山多以雪爲名此山葢亦祁连之西陇也按旧志晋昌县在州北
　　南籍端水　汉志防安县南籍端水出南羗中西北入其泽应劭曰防安防水出入其泽元和志晋昌县防水自吐谷浑界流入大泽东西二百六十里南北六十里丰水草宜畜牧
　　蘓頼河　在城北三里由柳沟卫西北流入又经沙州卫西北党河南来入焉
　　柳沟卫
　　南山　即雪山在卫南三百里冬夏积雪不消东西绵亘不絶
　　北山　在桥湾北一百里
　　蘓頼河　发源南山由靖逆西行经柳沟入安西卫界
　　三道沟　在卫东九十里有微泉按柳沟自头道起自东而西其头二道沟在靖逆界
　　四道沟　在卫东七十里雪山昌马河北流由桥湾入蘓頼河之故道
　　五道沟　在卫东六十里有微泉
　　六道沟　在卫东五十五里有微泉
　　七道沟　在卫东五十里有微泉
　　八道沟　在卫东四十里有微泉
　　九道沟　在卫东三十里有微泉
　　十道沟　在卫东二里有微泉
　　黒水河　在卫西九十里水色微黒发源迤东沙窝流入芦草沟
　　窟窿河　在卫西四十里发源土葫芦沟东南西流经双塔堡入蘓頼河内多大穴上小下大深防不测牲畜误入即不能出好事者或坠石试之莫竟其底
　　忒不忒河　在卫西九十里
　　布鲁湖　在卫东北一百二十里
　　沙州卫
　　三危山　孔安国传三危西裔之山舜窜三苗于三危禹贡三危既宅是也隋志敦煌县有三危山括地志山在沙州东南三十里山有三峯故名都司志三危爲沙州望山俗名升雨山
　　鸣沙山　元和志鸣沙山一名神沙山在沙州城南七里其山积沙爲之峯峦危峭逾于山石四靣皆沙陇背有如刀刃人登之即鸣随足頺落经宿风吹辄复如旧有一泉水名曰沙井绵歴古今沙填不满水极甘美旧唐志又名沙角山天气晴朗时沙鸣闻于城内又五代晋高居诲记云在州南十里冬夏殷殷有声如雷禹贡所谓流沙也未知孰是
　　龙勒山　沙州城东一百二十里汉龙勒县因山以名括地志在沙州寿昌县南一百六十五里新唐志又有云雨山
　　天山　伊吾郡有天山高十五里广六十里冬夏积雪不消一名雪山匈奴谓之天山过皆下马拜焉汉遣贰师将军李广利将二万骑出酒泉击右贤王于天山得虏万骑而还即此地也元和志一名折罗漫山在伊吾县北一百三十里出好米及金铁旧志天山在哈宻卫北一百二十里又在土鲁番西北三百余里一统志唐伊西二州皆有天山葢天山东西千里亘二州之界也
　　俱宻山　在卫西北元和志在伊州纳职县北一百四十里又北二十里直抵蒲海
　　葱岭山　按汉史云西域三十六国南北有大山中央有河东西六千余里南北千余里东则阸以玉门阳闗西则限以葱岭自玉门阳闗出西域有两道从鄯善傍南山北波河西行至莎车爲南道西逾葱岭则出大月支安息自车师前王庭随北山波河西行至防勒爲北道西逾葱岭则出大宛康居水经云葱岭高千里行十三日可至其顶西河旧事曰葱岭在敦煌西八千里其山高大上悉生葱故名
　　沙陀金山　月支别种西突厥之苗裔本号朱邪世居金沙山之阳蒲海之东金山形似兜鍪其俗谓兜鍪爲突厥故名其地有大碛名曰沙陀后因以沙陀爲号朱邪爲姓至宪宗时朱邪尽忠始见于中国其后有朱邪赤心懿宗时赐姓李名国昌克用其子也
　　白龙堆　郡国记敦煌正西闗外有白龙堆沙形如土龙身无头有尾高大者二三丈卑者丈余东倚三危北望蒲昌是爲极要路
　　流沙　后周书鄯善西北有流沙数百里夏日有热风爲行旅之患风之将至惟老驼知之即鸣而聚立埋其口鼻于沙中人每以爲候亦即拥蔽口鼻其风迅驶斯须过尽若不防者必至危毙顔师古曰流沙在敦煌西八十里明一统志流沙碛在玉门闗外有三断石极大世谓之三陇山
　　高梧谷　十六国春秋吕光自龟兹还至宜禾凉州刺史梁熙谋闭境拒之高昌太守杨翰白熙以高梧谷口险阻之要宜先守之而夺其水如以其远不守伊吾之闗亦可拒也光初闻翰谋大惧既而闻熙不听乃进
　　羊膊山　沙州城南多岩石无草木山北有一岩曰羊膊
　　北塞山　沙州境汉武帝时天马朝发京师夕至敦煌北塞山下即此
　　雷石碛　按唐志西州之西南有南平安昌两城一百二十里至天山西南入谷经雷口碛二百二十里至银山碛
　　黒水　禹贡导黒水至于三危入于南海括地志黒水出伊吾县北百二十里东南絶流三危山二千余里至鄯州又东南四百余里至河州入黄河
　　黄河　汉书西域南北有大山中央有河河有两源一出葱岭一出于阗于阗在南山下其河北与葱岭河合东注蒲昌海潜行地下南出于积石爲中国河云郭璞山海经注河出昆仑潜行地下至葱岭出于阗国复分流岐出合而东注泑泽水经注河水一源西出身毒国葱岭之上西去休循二百余里异物志曰葱岭之水分流东西西入大海东爲河源河水自此分源东迳岐沙谷分爲二水又一源出于阗国南山俗谓之仇摩置自置北流迳于阗国西又西北流注葱岭河谓之南河屈东北流又东迳扞弥且末诸国合且末河通爲注滨河又东迳鄯善国又东注泑泽又一水自岐沙东分爲北河屈东南流迳龟兹焉耆诸国又东迳注滨城至楼兰注于泑泽后魏书于阗国城东二十里有大水北流号抜树水即黄河也一名计式水又城西五十五里亦有大水名逹利水与抜树水合俱北流
　　氐置水　汉志龙勒县有氐置水出南羗中东北入泽溉民田元和志寿昌县有龙勒水在县南一百八十里龙勒山上汉李陵发兵至遮虏障东浚稽山南龙勒水上徘徊视虏即此水也五代史沙州西渡都乡河葢即此
　　悬泉水　在敦煌县东一百三十里出悬泉山汉将李广利伐大宛还士众渴乏引佩刀刺山飞泉涌出即此水也其水有灵车马大至即多出少至即出少
　　蒲昌海　汉书西域传于阗河与葱岭河合东注蒲昌海一名盐泽者也去玉门阳闗三百余里广袤三百里其水停居冬夏不増减皆以爲潜行地下南出于积石爲中国河云括地志盐泽一名辅日海一名穿兰一名临海在沙州西北
　　蒲海　汉遣窦固耿秉等出敦煌昆仑塞击破白山虏于蒲海上即此俗名婆悉厥海旧志蒲类海在今土鲁番西南汉赵充国屯田于蒲海
　　交河水　汉西域传车师前国交河城以河水分流绕城下故名元和志交河出交河县北山上分流于城下因名又迳前庭县西又有大沙海在柳中县东南九十里
　　渥洼水　沙州境内汉元鼎四年秋天马生渥洼水中武帝得之作天马之歌
　　柳谷水　元和志柔远县柳谷水有东西二源出县东北天山南流十五里合流
　　白玉河　在于阗国城东国人夜视月光盛处必得美玉
　　绿玉河　在于阗城西
　　乌玉河　城西三河皆源出昆仑山去于阗国西一千三百里每岁秋国人取玉于河谓之捞玉
　　盐池　元和志在敦煌县东四十七里池中盐常自生百姓仰给又盐池海在伊吾县南三百里周廻百余里又纳职县有陆盐池在州南六十里周廻十余里无鱼水自生盐月满则盐多而甘月亏则盐少而苦
　　党河　源自南山北流绕城东西借以溉田
　　色尔腾海　在卫西南雪山之阴爲青海要道月牙泉　在卫南十里
　　药泉　在卫东南石包城味畧如酒相传饮之愈疾靖逆卫
　　南山　卫南一百二十里南山之阳又有雪山即古祁连绵亘东西
　　昌马河　卫西南一百二十里由南山口流出东北迳卫城又西北入柳沟卫界
　　赤金所
　　独登山　元和志在废玉门县北十里其山出盐鲜白甘美有异常盐又玉门县有神雨山
　　寛台山　在赤金峡之东嘉峪闗西山寛如台故名金山　元和志在玉门县东六十里出金寰宇记引十三州志云金山在延寿县东有玉石障
　　齐勤山　在卫西三十里即　　防古之山硖也当北来西去之通道明叅将崔麒追贼至此大防又游击和准自鉢和寺追败贼于嘉峪闗又追败之于齐勤山葢袭贼之径道也
　　石脂水　后汉书博物记曰延寿县南有山石出泉水大如筥处注池爲沟其水有肥如煑肉羕羕永永如不凝膏然之极明不可食县人谓之石漆元和志在玉门县东一百八十里泉中有苔如肥肉然之极明周武帝宣政中突厥围酒泉取此脂然火焚其攻具得水愈明酒泉頼以获济明一统志石油出肃州南山肃镇志嘉峪闗西有石漆今按赤金东南一百五十里有石油泉土人取以然灯即石脂水也
　　金河　五代晋高居诲使于阗记云肃州渡金河西百里又西百里出玉门闗是也






　　甘肃通志巻六
<史部,地理类,都会郡县之属,甘肃通志>
　　钦定四库全书
　　甘肃通志巻七
　　城池
　　城郭沟池职在掌固倚山临水控扼险要崇墉深池以固封守甘处西陲城池所闗尤重经始何代増缮何人广隘崇卑往牒具在可考而知志城池
　　兰州
　　城自隋开皇初徙西古城筑臯兰山北少西滨河眀洪武十年指挥同知王得増筑东西长一里二百八十步南北长一里八十二步周六里二百步髙三丈五尺濶二丈六尺东西南池深三丈城北因河为池门四东曰承恩南曰崇文西曰永宁北曰广源上各建层楼宣徳间佥事卜谦指挥戴旺自城西北起至东筑外郭城凡一十四里二百三十一步正统十二年又増筑承恩门外郭自东至北七百九十七丈有奇名曰新闗郭门九东曰迎恩东北曰天堑又东北曰广武南曰拱兰东南曰通逺西南曰永康又西南曰靖安西曰神川北曰天水治十年都指挥梁瑄又筑东郭外墙三百六十丈为逰兵营使居守之万厯八年甃以砖石
　　皇清康熙五年甘肃巡抚移驻六年都御史刘斗补修重
　　建城楼
　　临洮府【狄道县附郭】
　　府城自宋熙宁五年王韶大破羌人城武胜军金元因之増修洮河上故曰洮城眀洪武三年指挥孙徳増筑周围九里三分髙三丈池深一丈门四东曰大通西曰永宁南曰建安北曰镇逺俱甃以甎上建重楼戍楼九角楼四二年増筑北郭景泰四年知府刘昭重修辟东西北三门隆庆三年知府申维岱知县何常春重修
　　渭源县
　　县城创建于宋土筑周围三里三分髙二丈五尺池
　　深一丈建门二南曰渭川北曰清源上各有楼铺敌台北郭一治十七年知县党茂増修筑月城康熙二十五年知县张斌重修
　　金县
　　县城即宋龛谷寨城周三里三分髙二丈三尺池深二丈门二南曰安阜北曰清安各建层楼戍铺外郭眀万厯四年知县刘去僻修筑康熙二十四年知县魏煜重修
　　河州
　　州城秦苻坚建元时逼近北塬眀洪武十二年指挥使徐景改筑周九里三分髙五丈厚三丈池深三丈门四东曰平秩南曰安逺西曰定羌北曰镇边上各有敌楼嘉靖时知州聂守中因防边警创南郭周三里有奇郭门一仍建重楼康熙四十四年知州王全臣同守备张祖淳重修
　　归徳所
　　所城眀洪武七年因其地处番夷建筑土城以资防御今仍其旧
　　巩昌府【陇西县附郭】
　　元中统二年都总帅汪世显即通逺军拓其故址甃以石眀洪武十二年指挥刘显重修周九里一百二十步髙三丈一尺池深三丈七尺门四东曰阜安西曰静安南曰武安北曰靖安皆建楼其上角楼四戍楼四砖堞六尺正徳初増筑东西北三郭嘉靖十二年总制唐龙増葺隆庆二年陇右道李维桢又増筑北郭开东西北三门建楼其上
　　安定县
　　县城宋绍圣二年经畧使章楶始筑周三里三分眀正统中知县杜让城南郭増拓六里三分城髙三丈五尺池深二丈五尺镇楼五座四角有飞楼门三有月城天顺六年知县赵通重修嘉靖十三年知县张永茂重修
　　通渭县
　　旧城周三里髙三丈东西南三门眀成化九年同知张洪定重修三门建楼万厯初知县张二南甃以砖康熙五十七年地震城圮雍正八年移治安定监去旧治六十里监系眀初创建旧平凉苑马寺城踞北山麓并东西闗为三城中城周一里有奇辟东西门郭城与门亦如之
　　漳县
　　旧城在古城峪圮于水眀正统间移置三台山麓城周一里髙一丈八尺池深一丈辟三门东曰东晖西曰西成南曰眀逺各覆以楼角楼四敌台五以砖甃万厯十八年濬重濠一周比前加深
　　防宁县
　　县城眀洪武六年千户傅履知县郁斌营建成化四年同知罗谕拓之周五里髙三丈池深二丈辟南北二门嘉靖十三年总制刘天和増南北西三闗万厯元年知县史天祐辟东门营东郭甃以砖门四东曰东胜西曰西津南曰通宁北曰静安皆有楼四郭门东曰宾阳西曰延晖南曰来薰北曰拱极
　　伏羌县
　　县在古冀城北百步许创于宋眀景泰元年知县王珣増筑成化十二年重葺嘉靖二十一年知县李灌増筑周四里髙二丈五尺池深一丈五尺门四建楼其上东曰凝曦西曰阜城南曰宣和北曰拱辰
　　宁逺县
　　县城即古貆道旧址眀洪武三年知县刘冕重建周三里髙一丈九尺池深一丈东西二门濒渭善崩正徳十二年知县江万里以避水患改修辟东西南三门皆覆以楼东曰景眀西曰景桥南曰景仰北曰景濶嘉靖间知县仪世麟増修崇祯初城圮复修康熙十一年知县厐守谦四十四年知县冯同宪重修
　　西和县
　　旧城宋绍兴间安抚使李永珙筑于县西南山之上眀洪武四年知县于通政建于南山下周四里髙一丈五尺池深一丈辟东西北三门嘉靖间辟南门一皆覆以楼眀末防再陷城乃迁上城康熙四十三年知县董正仍迁山下旧城内南北门二
　　靖逺县
　　即古防州城旧址眀正统二年指挥房贵増筑成化十三年拓东城嘉靖二十年守备黄恩修筑南郭万厯六年少卿梁许重修城周六里三分高三丈门三东曰通化西曰治平南曰安逺城北有镇北楼池深三丈
　　岷州
　　旧城筑于西魏眀洪武十一年指挥马华始筑新城周九里三分髙三丈六尺池深二丈门四东曰春熙西曰安逺南曰政和北曰宸宿上建层楼四箭楼一角楼五治十一年副使张泰重修万厯九年罗维垣増筑西营小城隆庆二年副使刘侃拓北隅六年副使吕鸣珂増修
　　洮州衞
　　衞城眀洪武二年曹国公李景隆建周九里髙三丈池深一丈五尺四门各覆以楼东曰武定西曰懐逺南曰镇南北曰仁和成化五年指挥李隆重修治十一年副使张泰重修万厯十年副总兵李煦改筑北城十二年副总兵李芳増修新城
　　西固城
　　古武都郡地宋绍兴二十年福津令张俊良筑眀洪武十四年千户姚富展筑以旧城为西闗周三里高三丈池深八尺辟四门东曰望阳西曰戎服南曰镇静北曰永泰南北西三门俱覆以楼东门在驼岭上无楼万厯三年増筑
　　平凉府【平凉县附郭】
　　府城自唐徳宗令刘昌増筑元末李思齐部将袁亨分为南北二城眀洪武六年总兵官平凉侯费聚修复如旧周九里三十步髙四丈池深四丈门四东曰和阳南曰万安西曰来逺北曰定北康熙八年知府程宪知县李焕然重修
　　崇信县
　　县城自唐建中元年武康郡王元谅建周三里一百九十八步髙二丈五尺池深一丈五尺东西二门眀末知县髙斗垣裁锦屏山麓展筑顺治六年知县武全文建敌台濬池濠
　　华亭县
　　县城金大定中建周五里一百八十步髙二丈池深一丈五尺有东西南三门顺治初知县杨荣印截旧城北阜筑新城十二年复増修雉堞旧城如故康熙五十五年知县陈珣补修
　　镇原县
　　县城元至正二十年平章李思齐遣佥院张徳钦筑眀成化末知县徐镛重修嘉靖二十二年増修周一里二百七十步髙二丈五尺池深七尺开南门小东门并旧西门共门三
　　固原州
　　州城土筑宋咸平三年曹玮所筑镇戎军城也金兴定三年地震城圮四年重筑元末废眀景泰三年修复成化五年増修周九里三分髙三丈五尺有东南二门曰安边曰镇夷治十五年总制秦竑更开西门曰威逺又筑外城为闗门四南曰镇秦北曰靖朔东曰安边西曰威逺万厯三年始甃以砖康熙四十九年镇绥将军潘育龙重修大小楼二十四外城周一十三里七分髙三丈六尺池濶深各二丈遂为雄镇
　　泾州
　　州城土筑古建泾阳元至正十九年院判张庸筑眀洪武三年同知李彦恭改筑周三里计三百八十六步髙二丈五尺池深一丈南北二门成化十三年重修隆庆二年知州范冈増筑西靣万厯三年知州赵行可増筑南北东三靣六年砖砌女墙修南北二楼门三曰东盛曰承熙曰永宁雍正三年知州杨文灿补修七年知州卢愈奇接修
　　灵台县
　　县城隋大业初土筑在台山之麓周二里二百六十五步髙一丈五尺濶深各八尺元至正末平章李思齐令万户丁处守修筑眀嘉靖间知县郄中式景管杨尚义万厯间知县姚继先俱重修东北二门崇祯七年知县敖浤贞依昔山城之半筑堡其上顺治十年知县黄居中修城濬濠
　　静宁州
　　州城建于宋眀天顺初知州盖□重修増筑外垣及东西逻城周七里八十六步成化嘉靖万厯中俱相继修葺顺治十年知州刘瑞重筑周五里一分髙三丈四尺池深一丈八尺十七年知州李圣民补筑雍正二年知州李正发重修内城门三东曰迎春西曰饯晖南曰向离闗门二西曰戢宁南曰保障又便门九
　　庄浪县
　　县城元初建至正二十七年守御周佥重修周一里一百七十步髙二丈五尺池深一丈五尺南北二门南曰镇逺北曰拱极眀成化五年知县冯宪増筑康熙五年知县王钟鸣补修六十一年知县胡昌重修
　　隆徳县
　　县古羊牧隆城宋庆厯初改为隆徳砦金陞县眀洪武二年修建周九里三分髙三丈池深二丈五尺成化后相继改筑顺治中知县常星景重筑今城周三里许有东南北三门
　　庆阳府【安化县附郭】
　　城因原阜之势其形如鳯谓之鳯凰城周七里十三步东髙十三丈西髙十一丈南北髙九丈引东西二河之水为隍池门四东曰安逺西曰平定南曰永春北曰徳胜各覆以楼眀成化初防政朱英修筑并建南闗瓮城周三里嘉靖三十五年知府梁眀翰重修顺治十五年守道张元璘知府杨藻鳯复修葺
　　合水县
　　宋熙宁中建北倚山髙五丈东西南皆在平陆髙三丈周三里一百八十步池深一丈五尺濶三丈三尺门二东曰绥定西曰庆宁顺治十五年知府杨藻鳯知县刘澄源重修
　　环县
　　县旧有城元李思齐部将杨黑哥重修周五里三百五十步髙五丈五尺池深二丈门三南曰崇义西曰安定北曰朝天嘉靖以后屡经修葺三十五年知县刘宗舜重修顺治五年知县滑仑重修
　　真宁县
　　在罗川故地元至正六年枢密副使张天福建周二里二十六步髙四丈池深一丈五尺门二东曰朝阳西曰永春眀末开南门曰安庆崇祯十三年知县郭之麟増修
　　宁州
　　州城五代梁隆徳二年刺史牛知业建东倚山南西北俱阻河为池周三里四十步髙四丈门三东曰宾旸南曰朝天西曰保宁南闗城周二里眀成化初防政朱英知州阎定之重修万厯初知州马彦卿易土垜以砖更筑闗厢四靣髙城一道増设北门顺治三年知州程维新于郭城内筑堡顺治五年知州赵鸣乔重修
　　甘州府【张掖县附郭】
　　旧城周九里三十步眀洪武二十五年都督宋晟于东偏増筑新城周三里三百二十七步总一十二里三百五十七步髙三丈二尺厚三丈七尺门四东曰延熙西曰广徳南曰延恩北曰永宁池濶三丈七尺深一丈三尺又于四靣俱筑闗城
　　山丹县
　　旧城元至元二十六年建周一里二百六十步眀洪武二十四年指挥庄得展筑周七里二百九步城髙二丈八尺池濶二丈五尺深九尺东西南三门万厯中増筑南闗城
　　凉州府【武威县附郭】
　　旧城唐初李轨所筑周一十五里髙四丈八尺眀洪武十年都指挥濮英改筑周一十一里一百八十步旧有东南北三门宋晟增辟西门共四门濠濶三丈深二丈万厯二年甃城以砖増筑东闗厢城长里许
　　永昌县
　　旧有土城眀洪武二十四年指挥张杰増筑周七里二百三十步髙三丈六尺厚二丈九尺为门四东曰宣化南曰武胜西曰镇西北曰安定皆有月城池濶二丈三尺深一丈二尺成化八年指挥髙升増筑南闗厢
　　镇番县
　　城垣元号小河滩周三里五分眀成化元年都指挥马昭展筑西北二靣周六里二百二十三步髙三丈一尺东西南三门嘉靖间巡抚杨博増筑西闗万厯三年甃以砖月城三池濶三丈深一丈五尺
　　古浪县
　　县城即古和戎城眀洪武十年修筑周二里七十五步髙二丈五尺厚二丈东南二门东南依山无池西北池濶二丈四尺深二丈五尺万厯三年増筑东郭周四百六十五步髙二丈厚一丈
　　平番县
　　县城元至元初建眀洪武十年重筑甃以砖周八里二十六步髙二丈八尺池深二丈五尺内外八门
　　宁夏府【宁夏县宁朔县附郭】
　　府城本赵徳眀旧址元末冦乱难守弃其西半眀正统间复筑之谓之新城周一十八里髙三丈六尺池深二丈门六东曰清和南曰南薰西南曰光化西曰镇逺北曰徳胜西北曰振武眀万厯三年巡抚罗鳯翔重修万厯二十二年巡抚周光锡増缮后巡抚杨时宁黄嘉善崔景荣相继补修顺治十三年巡抚黄图安修缮康熙元年巡抚刘秉政继修先是垜口敌台俱内向康熙四十三年改筑俱向外
　　满城
　　在宁夏府城东北二里周六里三分髙三丈六尺池深二丈濶六丈门四东曰奉训西曰严武南曰秦安北曰定边雍正元年筑建
　　平罗县
　　城建于眀永乐初万厯三年巡抚罗鳯翔甃以砖石周四里五分髙二丈五尺池深一丈濶如之有南北二门
　　灵州
　　城旧在黄河南眀洪武十七年河水冲圮移筑河北七里宣徳二年又为河水所冲再移筑于东北五里景泰三年展筑并南郭周七里八分髙三丈池深一丈万厯五年巡抚罗鳯翔甃以砖石门有四东曰澄清南曰宏化西曰临河北曰定朔上各有楼
　　中衞县
　　城系元故址眀正统间都指挥仇亷天顺间防将朱荣相继展筑周七里二分髙三丈五尺池深一丈五尺门二东曰威振西曰镇逺嘉靖二年开南门万厯三年巡抚罗鳯翔城东郭康熙四十八年地震城塌巡抚舒图重建东西二门
　　新渠县
　　城旧滩地其北有田州塔雍正四年建县城周四里一分髙二丈六尺池深六尺濶七尺开南北二门南曰锡福北曰纳秀鼓楼一座东曰就日西曰瞻云南曰呈祥北曰览胜
　　寳丰县
　　城旧滩地东有省嵬城雍正四年建县城周四里三分髙二丈六尺池深三丈濶七尺门二南曰广福北曰贡寳鼓楼一座东曰捧日西曰揽霞南曰观澜北曰笼翠
　　西宁府【西宁县附郭】
　　旧城元末久废眀洪武十九年长兴侯耿炳文因旧改筑周八里五十六丈髙五丈门四池濶二丈五尺深一丈八尺东闗外城延一里许为门三万厯四年兵备道董汝汉重修康熙四十八年衞守备廖腾炜补修
　　碾伯县
　　城周三里三百一十八步髙四丈厚三丈五尺门二南曰太和东曰咸熙城楼三东曰望恩南曰防景北曰靖边池深二丈五尺康熙十七年河水冲决南门道路创开西门名曰安阜东闗外城广一里延二里门三
　　大通衞
　　衞城在府治北二百五十里雍正三年因番民归附内地甚众奉
　　防设官建城以安集之城髙二丈二尺周一千九十五丈
　　门四城楼角楼各四
　　直秦州
　　唐天寳五载节度使王忠嗣筑雄武城宋知州罗拯増筑东西二城眀洪武六年千户鲍成约西城旧址筑大城周四里一百二步髙三丈五尺池深二丈辟东西二门东长安西咸宁嘉靖十一年又辟南北二门又大城之东为东闗城占古城之半门二成化间重修大城之西为中城东接大城西距罗玉河门二又西为西闗城正徳中増筑髙广稍次中城门四又
　　西为小西闗亦曰伏羲城以内建太昊宫也门二四城皆与大城聫属顺治十一年皆重修
　　清水县
　　古秦城旧地魏司马懿所筑以拒蜀城剏自唐眀洪武四年因宋旧址重筑周四里二百八步髙厚皆二丈东西二门治间増筑东西二郭万厯六年増修髙厚各三丈池深一丈康熙二十四年又经重修
　　秦安县
　　金皇统间建眀景泰元年知县向质成化九年同知张宏定治十八年知县赵威相继重修嘉靖二十一年増修拓城东北三之一増髙五之一城周三里九十步髙三丈五尺池广三丈深二丈五尺南曰滨渭北曰凭陇南曰龙翔北曰斗拱康熙二十一年复加补葺
　　礼县
　　县旧土城眀初为礼店所成化七年分所城西南拓地増筑南北西三靣为县治所城旧有南北二门县城亦开南北二门复于所西县东辟一门以通出入万厯三十年又于所东辟一门曰东门其城惟土垜用砖城周三里有竒髙三丈五尺池深一丈六尺后千户所奉裁惟存南北门四
　　徽县
　　古河池县旧址眀洪武初増修周四里有奇髙二丈土防善圮正徳六年蜀冦入陷知州侯禋重加展筑周五里有奇髙三丈有门四池深一丈后渐圮嘉靖初知州白松覆以屋八百余间二十二年屋始頽壊知州许钊始用砖甃撤屋而新之又増置门楼东曰望京西曰镇羌南曰通蜀北曰眺陇康熙九年及二十九年相继修葺
　　两当县
　　县城眀洪武初筑周三里髙二丈东西二门成化间又辟南北二门正徳十一年知县髙腾増筑山城以捍西隅嘉靖十三年知县孙逢吉重修覆以板屋约三百间旋以敝废至隆庆二年城圮殆尽知县张效良复加修筑改建门楼剏筑月城捍以石堤河不为啮眀末尽毁于冦官民皆徙居城北山颠康熙初年始复居旧城
　　直阶州
　　旧城在陇坻冈上眀洪武五年知州简原辅始建砖城周二里髙二丈四尺池深八尺门四东曰望春西曰镇羌南曰望江北曰望辰景泰间正徳间相继重修隆庆间复建土城于砖城之西谓之西闗城周三里髙二丈池深五尺眀末毁于冦顺治十三年知州陈加论副将罗映台复修康熙八年副将林忠知州戴其贞重修
　　成县
　　县城宋始建眀洪武五年因宋元旧址修筑周不及三里髙一丈七尺池深一丈正徳中知县张瓛修濬视旧加十之三四靣防以子墙髙一丈辟四门东曰东安西曰西成南曰南薰北曰北辰眀末流冦起知县谢镛请移于上城即宋吴璘旧址城西北隅连城周不满三里而四靣陡峻可守康熙间知县胡承福复移治于旧城中
　　文县
　　县城眀洪武二十八年开千户所于城东一里西依髙原东南皆平地周三里三分建安定镇羌文兴武胜四门成化六年更建县城于所城之西周四里髙三丈池深一丈建望京通川东西二门万厯三年増筑北闗城长一里三分
　　直肃州
　　旧城周三里三百一十七步眀洪武二十八年指挥裴成于东城展筑四里八十步周八里髙三丈五尺东南北三门池濶八丈三尺深二丈成化二年巡抚徐廷璋増筑东闗厢东西二里南北一里五十步髙二丈亦环以池
　　髙台县
　　城周五里六分髙三丈二尺厚一丈东西门各二月城城楼二濠濶一丈深七尺濠内泉水冬夏不竭
　　安西衞
　　即安西镇城雍正六年建周六里七分髙二丈七尺外甃以砖瓮城四东西南北四门城楼四池濶七尺深五尺
　　栁沟衞
　　城于雍正元年建周六里三分髙二丈二尺东西南北四门城楼四初为安西镇城安西衞治此六年移建安西镇城于大湾亦移衞治于新城此为栁沟衞治
　　沙州衞
　　沙州有故城即汉敦煌郡经党水北冲圮其东靣雍正三年于故城东另筑沙州城周三里三分髙一丈九尺东西南三门城楼四座池深七尺九年于城东南北三靣接筑围城周五里五分
　　靖逆衞
　　城于康熙五十七年建周二里一分髙二丈六尺南北二门城楼各一
　　齐勤所
　　旧城周一里一分髙二丈三尺南门一康熙五十六年于旧城西靣接筑新城周一里二分髙二丈南北二门共周二里三分初为衞城雍正五年改所






　　甘肃通志巻七
　　钦定四库全书
　　甘肃通志巻八
　　公署
　　督抚大吏秉节旬宣提镇武臣建牙列阃监司守令倅贰各员皆有公署以崇体统居斯署者当尽斯职兵刑钱谷法度纪纲莅政临民于是乎在仓库公廨设在何方载以备考志公署
　　巡抚甘肃等处都察院　在兰州城中康熙元年巡抚都御史刘斗自甘州移驻凉州五年自凉州移驻兰州创建
　　甘肃等处承宣布政司　在兰州城内鼓楼东
　　照磨所【在司门内】
　　广积库【在堂东西】
　　甘肃等处提刑按察司　在兰州布政司署南
　　照磨所【在司门外】
　　整饬临洮道　在兰州治东南眀景泰六年建后改为察院康熙二十四年自临洮府移驻
　　整饬洮岷道　在岷州城内眀嘉靖二十四年知州刘体仁建州署康熙三十一年改为道署
　　整饬平庆道　在平凉府治东旧闗西道署康熙二十年改设平庆道移驻
　　分巡甘山道　在甘州府城
　　分守凉庄道　在凉州府城东
　　分巡宁夏道　在宁夏府城内
　　分巡西宁道　在西宁府城眀治三年建
　　整饬肃州道　在肃州城内眀治三年建
　　武乡试贡院　在兰州城内东旧行都司署改建临洮府　在城内正中元至正二年建眀洪武二年重修　经歴司【在府治内】广实库【在堂左右】广储仓【在府治东北】
　　兰州同知　在兰州城内
　　河州同知　在河州城中　茶马司【在州治南】狄道县　在府治北眀洪武八年建康熙八年移建广积库【在堂旁】常平仓【在县治内西】济军仓【在县治后】
　　渭源县　在城中近西眀洪武四年建康熙二十二年重修　广积库【在堂左】官仓【在县治内】
　　兰州　在城内西南眀洪武三十二年建　广积库【在堂】旁常平仓【在州治内】济军仓【在州治右】
　　金县　在城内正中即金州旧治眀洪武三年建万厯二十七年改建　广积库【在堂左】预备仓【在县治北】
　　河州　在城内眀成化十三年建康熙四十二年重修　广积库【在堂左】官仓【在州治南】
　　巩昌府　在城内西南眀洪武二十八年灾永乐九年重建康熙二十二年重修　粮捕通判【在府治右】经歴司【在府治内】广益库【在堂左】丰赡仓【在府治东】陇西县　旧在府治东今移府治北　广积库【在县治内】预备仓【附府仓】常平仓【在县治北即卫旧址】
　　安定县　在城内东眀洪武五年建　库【在县治内】广富仓【在县治东北】预备仓【在县治偏西】
　　通渭县　在城内北　库【在县治内】仓【在县治旁】漳县　在城内北眀洪武三年建　库【在县治内】预备仓【在县治西】
　　会宁县　在城内西北隅眀洪武初建永乐成化间増修　库【在县治内】广定仓【在县治东北】
　　伏羌县　在城内正中宋元祐建眀永乐初重修嘉靖二十六年移于东街　库【在县治内】预备仓【在县治西】社仓【在县治北】
　　宁逺县　在城内偏西宋崇宁中建眀洪武正徳间相继増修嘉靖十一年改建　库【在县治内】预备仓【在堂右】
　　西和县　旧在城内东南眀洪武四年建嘉靖间重修　库【在】县【治内】预备仓【在上城内】常平仓【一在县治旁一在盐官镇】
　　靖逺县　在城内即旧衞署雍正三年裁衞归防雍正八年复裁防改县　广盈库【在县治内】常平仓【在县治西】
　　岷州　在城内东靖逺街旧为道署眀成化四年建康熙十三年改为同知署今为州署　茶马司【在州治中街】茶司【在州治南】库【在堂左右】丰赡仓【在州治东南】预备仓【在旧卫署】
　　洮州衞　在城内东眀洪武十三年建库【在堂右】常平仓【在卫治东】
　　西固抚夷同知　在城内北隅即旧州同署万厯二年建康熙二十五年重修　广丰仓【在治东】常平仓【在治左】
　　平凉府　在城内西北宋开寳二年建眀洪武三年修顺治十六年重修　经歴司【在府治内】永宁库【在府治内】雄赡仓【在府治内】
　　盐茶同知　在固原州城内西北康熙十六年改设平凉县　在府治东眀洪武六年建　库【在县治内】社仓【在城内及分贮各庄镇】
　　崇信县　在城内西北宋建眀洪武二年修顺治六年重修康熙五十七年移建城南　库【在县治内】仓【在县城内】
　　华亭县　在城中西北金大定二年建眀洪武六年修康熙四十三年重修　库【在县治内】仓【在县治】
　　【内】
　　镇原县　在城内西北旧为州治金皇统二年建眀洪武六年修后毁于冦康熙四年始建今署三十六年重修　库【在堂左】仓【在堂左右】
　　固原州　在城内南眀成化六年建　库【在州治内】大官仓【在州治西】
　　泾州　在城内近东眀洪武三年建　库【在州治内】仓【在州治东】
　　灵台县　在城内东北眀洪武三年建　库【在堂东】预备仓【在大佛寺曰常平仓】
　　静宁州　在城内正中宋祥符中建眀洪武四年修顺治十七年重修　储饷库【在堂左】仓【在州治西北】
　　庄浪县　在城内西南元为州治眀洪武八年改县嘉靖十四年修康熙三年重修　库【在县治内】仓八所【在县治左右】
　　隆徳县　在城内正中明洪武三年建顺治六年重修　库【在县治内】仓【在县治内】
　　庆阳府　在城内近东眀洪武六年建嘉靖三十四年重修　经歴司【在府治内】广储库【在堂左】永盈仓【在府治西北】
　　安化县　在府治北眀洪武二年建康熙十九年重修　库【在堂左】永盈仓【在县治西】
　　合水县　在城内正中元建眀洪武初修顺治十四年重修　库【在堂左】预备仓【在县治西】
　　环县　在城内东南眀洪武四年建　库【在堂左】仓【在县治东】
　　真宁县　在城内正中眀洪武二年建康熙十九年重修　库【在堂西】预备仓【在县治西】
　　宁州　在城内正北梁隆徳二年建眀洪武初修库【在堂东】预备仓【在州治西南】
　　甘州府　在城内西南隅旧副将署又为巩昌分府署今为府治　经歴司【在府治内】甘肃库【在府治内】张掖县　在府治西南旧系临洮分府署后为右卫署今为县治　甘肃仓【在府治西北】常平仓【在甘肃仓内】洪水堡仓【在洪水堡】东乐堡仓【在东乐堡】南古城仓【在南古城堡】
　　山丹县　在城内东北隅原衞指挥署眀洪武二十四年建　永丰仓【在县治东北】预备仓【在县治西北】
　　凉州府　在城内大街近东旧系凉州卫署眀洪武九年建康熙五十一年修雍正三年改为府治　经歴司【在府治内】广储仓【在堂西】
　　庄浪同知　在平番县城内
　　武威县　在城内南旧属凉州监屯同知署雍正三年改为县治　库【在县治内】广储仓【在城西北隅】
　　永昌县　在城内东南隅旧永昌仓改为县治　库【在县治内】水泉仓【在县治内】
　　镇番县　在城内东原系卫署眀成化年修康熙元年重修三十八年増修雍正三年改为县治　库【在县治内】常盈仓【在县西北】
　　古浪县　旧守御所在城内北隅眀末兵毁移建东郭雍正三年改为县治　库【在县治内】丰盈仓【在城内西南隅】
　　平番县　在城东大街即凉庄道署今为县治　库【在县治内】庄浪仓【在城西北隅道署后】
　　宁夏府　在城内东南旧系监収防今改府署　经歴司【在府城南薫门路西】
　　水利同知　在府治北旧水利都司署
　　西路同知　在中卫县城内
　　盐捕通判　在恵安堡内西
　　水利通判　在新渠县城内
　　宁夏县　在府治东　广裕库【在堂右】李钢仓【在城内西】洪广仓【在城内北】
　　宁朔县　在府治西北旧屯卫守备署今改县署杂项库【在堂左】平羌仓【在城内南】常平仓【在城内西南】玉泉仓【在玉泉堡】大坝仓【在大坝堡】
　　平罗县　旧守御所千总署　库【在县治内】仓【在县治南】
　　灵州　在城内正东旧中路防今改灵州治　杂项库【在州治内】常平仓【在州治内】
　　中卫县　在城内鼓楼西旧掌印守备署改建　库【在县治内】仓【一在应理一在石空　在枣园一在古水一在广武】
　　新渠县　在城内鼓楼西雍正四年建　库【在堂旁】仓【在县西南】
　　寳丰县　在城内西雍正四年建　库【在堂旁】仓【在学宫东】
　　西宁府　旧为通判署眀隆庆元年建　经歴司【在府西旧茶马司署雍正三年改置】
　　西宁县　在府治西旧为卫署眀初建雍正三年改为县署　茶库【在府西】广储仓【在府治西北】
　　碾伯县　系旧所署雍正三年改县治　库【在县治内】威逺仓【在县东北隅】
　　大通衞　在城内雍正三年建　仓【雍正三年建】
　　直秦州　在城内东北眀洪武五年建成化十一年修　库【在堂西】预备仓【在仪门左右】广益仓【在州治西北即旧卫署】
　　清水县　在城内西眀洪武四年建正徳九年修库【在堂右】预备仓【在县治内】
　　秦安县　在城内西宋元旧址眀洪武十二年建治九年修　库【在堂右】预备仓【在县治内】
　　礼县　在城内中街眀成化十二年建　库【在县治内】预备仓【在仪门东】礼店仓【在所城北】
　　徽县　在城内西街即河池县旧址眀嘉靖间建康熙二十年重修　库【在堂右】预备仓【在县治东北】
　　两当县　眀洪武七年建治嘉靖间修康熙二十九年増修　库【在县治内】常平仓【在县大门内】
　　直阶州　眀初在城内北隅治间増修　库【在州治内】永济仓【在州西隅】
　　成县　在城内中街眀洪武七年建正徳间重修库【在县治内】预备仓【在县治西北】
　　文县　在城内正中成化六年建眀末燬于冦顺治十四年重修　库【在县治内】预备仓【在县治右】
　　直肃州　在城内南　肃州仓【在城内西北】
　　髙台县　在城内东北即旧所署眀天顺二年建康熙五十六年修雍正五年重修　库【在县治内】仓【在城内】
　　安西卫同知署　在城内鼓楼西雍正六年建
　　安西衞守备防　在城东北隅雍正六年建　仓【在卫治东雍正六年建】
　　沙州卫守备防　在城内大什字街西雍正六年建官仓【一在卫治西　在卫治东】社仓【在东门内正街俱雍正五年建】
　　栁沟衞守备防　在城内南街系旧安西卫署雍正元年建　仓【在城内东北隅】
　　靖逆卫通判署　在城西南隅康熙五十七年建初为靖逆同知署雍正三年改为通判署
　　靖逆卫守备防　在城东北隅康熙五十七年建仓【在城东北隅】
　　赤金守御所　在新城西北隅康熙五十七年建初为卫署雍正五年改今治　仓【一在旧城东北隅一在所治仪门内俱康熙五十七年建】
　　镇守宁夏将军府【在宁夏满城承恩街】
　　左翼副都统府【在宁夏满城将军府南】
　　右翼副都统府【在宁夏满城奋威街西】镶黄旗正白旗协领署　镶白旗正蓝旗协领署　左翼防古协领署　正黄旗正红旗协领署　镶红旗镶蓝旗协领署　右翼防古协领署
　　提督固原等处总兵官府【在固原州城内】提标中营防将署　提标左营逰击署　提标右营逰击署　提标前营游击署　提标后营游击署　中营中军守备防　左营中军守备防　右营中军守备防　前营中军守备防　后营中军守备防
　　提督甘肃等处总兵官府【在甘州府城内西北】提标中营防将署　提标左营游击署　提标右营游击署提标前营游击署　提标后营游击署　中营中
　　军守备防　左营中军守备防　右营中军守备防前营中军守备防　后营中军守备防
　　镇守凉州总兵官府【在凉州府城内府治西】镇标中营逰击署　镇标左营游击署　镇标右营游击署镇标前营游击署　镇标后营游击署　中营中军守备防　左营中军守备防　右营中军守备防前营中军守备防　后营中军守备防
　　镇守宁夏总兵官府【在宁夏府城内东北】镇标中营游击署　镇标左营游击署　镇标右营游击署　镇标前营游击署　中营中军守备防　左营中军守备防　右营中军守备防　前营中军守备防
　　镇守西宁总兵官府【在西宁府城内西】镇标中营游击署　镇标左营游击署　镇标右营游击署　镇标前营游击署　镇标后营游击署　中营中军守备防　左营中军守备防　右营中军守备防　前营中军守备防　后营中军守备防
　　镇守肃州总兵官府【在肃州城内东】镇标中营游击署镇标左营游击署　镇标右营游击署　中营中
　　军守备防　左营中军守备防　右营中军守备防
　　镇守安西总兵官府【在安西卫城内】镇标中营游击署镇标左营游击署　镇标右营游击署　中营中
　　军守备防　左营中军守备防　右营中军守备防
　　镇守西大通总兵官府【在大通卫城内】镇标左营游击署　镇标右营游击署　左营中军守备防　右营中军守备防
　　抚标左营防将署　抚标右营游击署【俱在兰州城内】左营中军守备防　右营中军守备防
　　协镇永昌副将署【在永昌县城内】中军都司防协镇河州副将署【在州治西南】中军都司防
　　协镇洮岷副将署【在洮州卫城内】中军都司防协镇永固城副将署【在永固城堡内】中军都司防协镇沙州副将署【在沙州卫城内】左营都司防　右营都司防
　　协镇中衞副将署【在中卫县城内】中军都司防协镇花马池副将署【在堡内】中军都司防
　　协镇庆阳副将署【在庆阳府城内】中军都司防协镇靖逺副将署【在靖逺县城内】中军都司防镇番营防将署【在县城中】中军守备防
　　大靖营防将署【在堡城内】中军守备防
　　庄浪营防将署【在平番县城中】中军守备防
　　镇海营防将署【在堡内】中军守备防
　　甘州城守营防将署【在府城内东南】中军守备防白塔营防将署【在白塔城内】中军守备防
　　平罗营防将署【在县城内】中军守备防
　　灵州营防将署【在州西北】中军守备防
　　固原城守营防将署【在州城内】中军守备防
　　下马闗营防将署【在下马闗堡内】中军守备防髙古城营游击署【在堡内】镇羌营游击署【在堡内】阿坝营游击署【在堡内】　循化营游击署【在循化城外】临洮营游击署【在临洮府城内】兰州营游击署【在州城内东】阶州营游击署【在州城西北】巩昌营游击署【在府城内】秦州营游击署【在州治西北】北川营游击署
　　巴暖三川营游击署【在古鄯城内】
　　嘉峪闗营游击署【在堡内】金塔寺营游击署【在堡内】镇夷营游击署【在堡内】　洪水营游击署【在洪水堡内】髙台营游击署【在县城内西】山丹营游击署【在县城内】黑城营游击署【在堡城内】大马营游击署【在大马营堡内】卜隆吉营游击署【在城内】靖逆营游击署【在城内】永安营游击署【在堡内】中军守备防
　　洪广营游击署【在堡内】中军守备防
　　玉泉营游击署【在堡内】中军守备防
　　广武营游击署【在广武城内】中军守备防
　　兴武营游击署【在堡内】中军守备防
　　红徳城游击署【在红徳城内】平凉城守营游击署【在府城内】西安州营游击署【在西安所内】芦塘营游击署【在芦塘堡内】新城堡都司防【在堡内】　凉州城守营都司防【在府城内】张义堡都司防【在堡内】　蔡旗堡都司防【在堡内】安逺营都司防【在堡内】　坌口堡都司防【在堡内】三眼井营都司防　　　西寜城守营都司防归徳堡都司防　　　保安堡都司防
　　岷州营都司防【在州城内】旧洮堡都司防【在堡内】文县营都司防【在县城内】西固堡都司防【在西固城内】
　　南川营都司防　　　　威逺营都司防【在堡内】碾伯营都司防【在县城内】清水堡都司防【在堡内】梨园堡都司防【在堡内】　马营墩堡都司防【在堡内】硖石堡都司防【在堡内】　栁沟堡都司防
　　赤金营都司防【在新城东北】黄墩堡都司防
　　踏实堡都司防【在堡内】　大坝堡都司防【在堡内】横城堡都司防【在堡内北】宁逺堡守备防【在堡内】水泉堡守备防【在堡内】　髙沟堡守备防【在堡内】西把截堡守备防【在堡内】土门堡守备防【在堡内】松山营守备防【在堡内】　红水营守备防
　　起台堡守备防　　　南古城堡守备防【在堡内】平川堡守备防【在堡内】　红崖堡守备防【在堡内】石空寺堡守备防【在堡内】古水井堡守备防【在堡内】同心城守备防【在本堡内】安定堡守备防【在堡内北】
　　芦沟营守备防　　　　永安堡守备防
　　八营守备防
　　直秦州属　秦安县陇城巡检司
　　临洮府属　沙泥驿　沙井驿　清水驿
　　巩昌府属　西巩驿　秤钩驿　青家驿
　　平凉府属　瓦亭驿　瓦云驿　白水驿
　　甘州府属　沙河驿
　　凉州府属　大河驿　水泉驿　柔逺驿　懐安驿黑松驿　靖边驿　红城驿　苦水驿　通逺平城驿　三眼井驿　武胜驿　坌口驿　镇羌驿松山驿　寛沟驿
　　宁夏府属　沙泉同心驿　大清芦沟驿　渠口宁安驿　营盘水驿
　　西宁府属　平戎驿　老鸦驿　氷沟驿
　　阶州属　小川驿
　　肃州属　盐池双井驿








　　甘肃通志巻八
　　钦定四库全书
　　甘肃通志巻九
　　学校
　　庠序之设教育人才风化之本其道甚重自汉迄眀科条渐备
　　盛朝文治驾轶前代比年考校三载宾兴六年选拔期得贤才以襄政治菁莪朴棫应有俊髦向风蔚起甘属各郡泽宫之制创立修举考据宜详志学校
　　临洮府
　　临洮府儒学
　　学宫在府治东元泰定二年同知都总帅府事祁安建眀洪武二十五年教授前太常寺少卿刘杰重建
　　皇清康熙三十五年知府髙锡爵重修学署教授在学宫左训导在教授署东学生一年一贡廪四十缺増四十缺入学每歳考取文武生各十五名科考取文生十五名学田九顷四十亩有奇前眀驾部郎杨继盛
　　谪狄道时捐俸买置徴租养济贫士今每年实徴租粮一百石七斗七升五合
　　超然书院　在府治东岳麓山半杨继盛治洮时买建教诸生于此今累次重修
　　义学　在府署对门今移洮阳驿废署内一在东闗知府衞封济捐设
　　狄道县儒学
　　学宫在县治西洪武五年知府段嗣宗建万厯间移建府学左后复撤之眀末知县禇泰珍重建故地至今屡修学署教谕在学宫右训导在堂后学生二年一贡廪二十缺増二十缺入学每嵗考取文武生各十二名科考取文生十二名学田二顷眀知府王曰然捐置又郡人祁姓捐置二处今皆无可考稽分给府学租粮
　　义学　在城隍庙旁
　　渭源县儒学
　　学宫在县治东眀洪武四年知县党茂建嘉靖十年知县杨琏重修
　　皇清康熙二十一年知县张斌训导张淑孔重修学署训导在学宫右学生二年一贡廪二十缺増二十缺入学每嵗考取文武生各八名科考取文生八名学田租粮三十九石八升又学租银一两九钱社学　在闗外
　　兰州儒学
　　学宫在州治东南元至元五年知州姚谅建眀洪武八年知县黄镇重修嘉靖三十八年兵备副使彭灿重修
　　皇清康熙五年巡抚刘斗补修重新学署学正在学宫左训导在学宫右学生三年二贡廪三十缺増三十缺入学每嵗考取文武生各十五名科考取文生十五名学田实徴租粮三十石一斗折银一十二两四分正业书院　在新闗路北雍正元年巡抚卢询捐俸
　　设立并置射圃建立坊表共费八百余金雍正七年巡抚许容布政使孔毓璞按察使李世倬复设立义学捐俸延师训诲单寒子弟
　　东社学　在城东北康熙七年巡抚华善捐置西社学　在城西北康熙七年巡抚华善捐置以上二学雍正七年巡抚许容布政使孔毓璞按察使李世倬设立义学与书院一体通行
　　金县儒学
　　学宫在县治西元至治二年判官傅梦臣建眀成化十二年知县李士俊重修天启六年知县赵烱复修学署训导在眀伦堂左学生二年一贡廪二十缺増二十缺入学每嵗考取文武生各八名科考取文生八名学田一顷七十四亩租粮一十石四升半给廪生半给贫士
　　社学　在县治西康熙五年知县王之鲸捐建河州儒学
　　学宫旧在州治西南本元儒张徳载家塾延祐六年徳载孙文焕捐改儒学史臣倪镗有记眀洪武五年设州为州儒学十二年改置卫学成化间复改为州儒学
　　皇清康熙八年监収防黄绶重建五十四年知州王全臣因前地形湫隘移建于州治东南学署学正在眀伦堂左训导在学正署左学生三年二贡廪三十缺増三十缺入学每歳考取文武生各十二名科考取文生十二名学田租粮九十石八斗歳给廪生寒士今四十石分赡学官
　　大书院　在儒学右康熙四十五年士民公建小书院　在州治左同时建
　　社学二　一在大城一在南闗俱康熙三十三年同知刘永祺设四十四年知州王全臣又増立乡学共十处
　　巩昌府
　　巩昌府儒学
　　学宫在府治东南元中统初建眀两经改徙
　　皇清康熙二年始定今基学署教授在学东北训导在学东南学生一年一贡廪四十缺増四十缺入学每嵗考取文武生各二十名科考取文生二十名学田每年于陇西县学田内支给
　　崇羲书院　在东闗内眀嘉靖十四年巡按王绅建崇文书院　在城南正街康熙二十八年知县杨本植因旧县治改建今为提学考院
　　义学　在府治东南总镇废署
　　陇西县儒学
　　学宫在县治东南学署教谕在府学西训导在教谕署北学生二年一贡廪二十缺増二十缺入学每嵗考取文武生各十五名科考取文生十五名学租每年额徴银二百四十两零与府学诸生分支义学　一在县治东钟楼街一在学宫左侧道废署
　　一在县治东北察院废署一在县治东北按院废署安定县儒学
　　学宫在城内街西学署教谕在敬一亭左训导在右学生二年一贡廪二十缺増二十缺入学每嵗考取文武生各十五名科考取文生十五名学田九顷六十六亩
　　义学　在东闗街北康熙五十七年设
　　通渭县儒学
　　学宫在县治西眀洪武初建成化万厯间皆重修学署现在修理学生二年一贡廪二十缺増二十缺入学每嵗考取文武生各十二名科考取文生十二名漳县儒学
　　学宫在县治东久圮学署训导在学宫旁学生二年一贡廪二十缺増二十缺入学每嵗考取文武生各八名科考取文生八名
　　防宁县儒学
　　学宫在县治东眀洪武六年建正统成化治间凡三迁嘉靖间复旧址万厯六年重修学署训导在敬一亭西学生二年一贡廪二十缺増二十缺入学每嵗考取文生十五名武生十二名科考取文生十五名
　　伏羗县儒学
　　学宫在城西南眀天啓七年自河北移建学署训导在眀伦堂东学生二年一贡廪二十缺増二十缺入学每嵗考取文生十五名武生十二名科考取文生十五名学田徴租粮二十六石
　　宁逺县儒学
　　学宫在县治东北眀洪武二年建学署训导在学宫内学生二年一贡廪二十缺増二十缺入学每嵗考取文武生各十二名科考取文生十二名学田一百亩
　　西和县儒学
　　学宫旧在县治西今以眀伦堂改建学署训导在内学生二年一贡廪二十缺増二十缺入学每嵗考取文武生各八名科考取文生八名学租银五两领自司库
　　靖逺县儒学
　　学宫在城东南眀正统三年建治嘉靖间修
　　皇清康熙四十年重修四十七年増建尊经阁学署教谕在左训导在右学生二年一贡廪二十缺増二十缺入学每嵗考取文生八名武生十五名科考取文生八名学租一十二石又学田徴银九十六两培风书院　在学宫西康熙三十六年卫守备王三锡建租粮一十五石
　　社学　在谯楼东侧
　　义学　在闗帝庙顺治九年衞守备王永清设岷州儒学
　　学宫在州治北眀治间创建嘉靖隆庆万厯间相继修葺
　　皇清顺治七年重修康熙三十五年同知汪元防重修学署学正在眀伦堂后训导在堂右学生一年一贡廪四十缺増四十缺入学每嵗考取文武生各八名科考取文生八名学田一十二亩八分七厘租银八钱又北城壕地一十亩一分徴租粮一石
　　义学　在衞学东同知汪元防建置义学田一段勒有碑记
　　洮州卫儒学
　　学宫在卫治西雍正七年卫守备髙恭桂重建教授署未建学生一年一贡廪四十缺増四十缺入学每嵗考取文武生各八名科考取文生八名学田四十五亩零徴租粮三十九石収贮岷仓分给廪生贫士
　　平凉府
　　平凉府儒学
　　学宫在府治东眀洪武四年同知髙正建眀末知府华衮増建敬一亭于眀伦堂后
　　皇清康熙初知府程宪捐修五十三年知府王全臣捐修尊经阁学署教授训导俱在眀伦堂东学生一年一贡廪四十缺増四十缺入学每嵗考取文武生各二十名科考取文生二十名
　　平凉县儒学
　　学宫在县治西眀洪武中建宣徳十年重修创建眀伦堂学署教谕训导俱在眀伦堂东学生二年一贡廪二十缺増二十缺入学每嵗考取文武生各十二名科考取文生十二名
　　崇文书院　在旧韩府东后废
　　崇信县儒学
　　学宫在县治东眀洪武四年建治间知县刘宗浩嘉靖间知县杨梅重修眀末毁圮
　　皇清顺治八年知县武全文重建学署训导在学宫东学生二年一贡廪二十缺増二十缺入学每嵗考取文武生各八名科考取文生八名
　　华亭县儒学
　　学宫在县治东元泰定二年建眀洪武六年重修眀末毁圮
　　皇清顺治初知县杨荣印重建十四年知县佟希尭建成康熙五十一年教谕张铎训导孙四正率阖学诸生重修学署未建学生二年一贡廪二十缺増二十缺入学每嵗考取文武生各八名科考取文生八名学田三顷四十五亩额徴租银一十两三钱五分半给廪生半给贫士
　　镇原县儒学
　　学宫在县治东眀洪武二年县丞郑旺建正统初知县李宁蒋泰继葺成化间知县徐镛重修有日新时习二斋长沙李东阳记嘉靖间教谕孙辉万厯时知县陈遇文李槃
　　皇清初知县宗书江雯康熙五十四年知县钱志彤俱经修葺学署教谕训导俱在眀伦堂后学生二年一贡廪二十缺増二十缺入学每嵗考取文生十二名武生八名科考取文生十二名学田一十二顷学租给诸廪生
　　正学书院　在儒学东南眀万厯时知县李槃建后废
　　固原州儒学
　　学宫在州治西北眀成化六年建嘉靖六年重修学署学正训导俱在学宫内学生三年二贡廪三十缺増三十缺入学每嵗考取文生十二名武生十五名科考取文生十二名
　　泾州儒学
　　学宫在州治西眀洪武间同知李彦恭建二十六年知州陈希秀正徳十六年知州宋灏嘉靖二十四年知州张髦士接修
　　皇清顺治十二年知州宋祖法重修学署学正在眀伦堂东训导在堂后西学生三年二贡廪三十缺増三十缺入学每嵗考取文生十五名武生十二名科考取文生十五名学田租银二两四钱半给廪生半给贫士
　　仰止书院　在州治南眀嘉靖三十七年防政迟鳯翔建
　　灵台县儒学
　　学宫在县治东南宋大观三年建元至和二年眀洪武十五年俱増修正徳初知县李塘天啓间知县李文蛟复葺
　　皇清顺治十三年知县黄居中重修有记学署教谕训导俱在新县治右学生二年一贡廪二十缺増二十缺入学每嵗考取文武生各八名科考取文生八名静宁州儒学
　　学宫在州治东南眀洪武六年知州欧阳信建治五年知州侯眀嘉靖十九年知州李时中増修有兴诗立礼二斋
　　皇清康熙三十二年知州董守义重修学署学正在眀伦堂后训导在堂西学生三年二贡廪三十缺増三十缺入学每嵗考取文武生各十二名科考取文生十二名
　　陇干书院　在州东察院废基康熙中知州黄廷钰建
　　庄浪县儒学
　　学宫在县治东北眀洪武间知县张亮建于治西嘉靖三十三年知县张国宾迁于东北
　　皇清顺治九年知县董朱衮雍正九年知县胡昌重修学署训导【阙】　　学生二年一贡廪二十缺増二十缺入学每嵗考取文武生各八名科考取文生八名隆徳县儒学
　　学宫在县治东眀洪武二年建永乐间知县王信正徳间知县张序万厯间知县陶光宠臯如松相继修葺
　　皇清康熙四十六年知县李期逺迁修学署训导在学旁学生二年一贡廪二十缺増二十缺入学每嵗考取文武生各八名科考取文生八名
　　庆阳府
　　庆阳府儒学
　　学宫在府治东南眀洪武间同知王敬建嘉靖间知府李文芝増修眀伦堂敬一亭
　　皇清康熙四十二年知府李昉同知尚之瑶知县于鼎元重修五十二年知府金垣生知县叶绍麟捐赀修葺学署教授训导俱在眀伦堂西北学生一年一贡廪四十缺増四十缺入学每嵗考取文武生各二十名科考取文生二十名
　　安化县儒学
　　学宫在府儒学南眀洪武间建
　　皇清康熙四十二年知县于鼎元重修学署训导在眀伦堂后学生二年一贡廪二十缺増二十缺入学每嵗考取文生十五名武生十二名科考取文生十五名合水县儒学
　　学宫在县治东眀洪武初主簿唐贵建治间知县王相重修眀末毁于兵
　　皇清顺治十四年知县刘源澄修复眀伦堂康熙四十年知县佟世旬重修学署训导在眀伦堂后系旧教谕署学生二年一贡廪二十缺増二十缺入学每嵗考取文武生各八名科考取文生八名
　　环县儒学
　　学宫在县治南眀洪武初知县李健建治间知县李宾重建嘉靖二年知县王鉴重修学署训导在眀伦堂北学生二年一贡廪二十缺増二十缺入学每嵗考取文武生各八名科考取文生八名
　　真宁县儒学
　　学宫在县治东元至正初建眀洪武二年知县郭钧重建嘉靖二十四年知县樊克正増修眀末毁于兵
　　皇清顺治十六年知县王士麟重修眀伦堂康熙三十六年知县俞作霖继葺雍正三年知县萧天华重修学署训导在眀伦堂后学生二年一贡廪二十缺増二十缺入学每嵗考取文生十二名武生八名科考取文生十二名
　　宁州儒学
　　学宫在州治东眀洪武二年州判陈恕创建宣徳十年知州刘纲重修天顺元年知州刘谦拓修成化间増置后堂
　　皇清顺治十一年知州韩魏十四年知州张光岳学正李闻瑾捐俸重修学署学正在眀伦堂左训导在眀伦堂右学生三年二贡廪三十缺増三十缺入学每嵗考取文武生各十二名科考取文生十二名
　　甘州府
　　甘州府儒学
　　学宫在府治东北隅旧系行都司学元季燬于兵眀洪武二十八年移建东南隅正统中巡抚马昻重修治初巡抚刘璋建立官廨二区正徳十二年巡按御史赵春垣置四斋嘉靖十年巡抚赵载又増官廨一区十七年巡抚牛天麟増修讲堂号舍
　　皇清顺治九年巡抚周文总兵张勇分巡道李日芳捐俸重建眀伦堂斋舍敬一亭康熙二十六年提督孙思克分巡道柴望总兵王用予同知张文炳捐赀更建尊经阁二十九年提督孙思克重建四十一年分巡道龚嵘改建眀伦堂于学署前移敬一亭于眀伦堂后学署教授训导俱在敬一亭后学生一年一贡廪四十缺増四十缺入学每嵗考取文武生各十二名科考取文生十二名学田在仁夀驿南共一十五顷一十六亩八分五厘眀天顺中总兵宣城伯衞頴开置嵗徴银四十两一钱二分以供祀事
　　甘泉书院　在府治东北隅创始未详今废
　　社学　四处甘山道胡悉宁董廷恩创设増置又甘山道刘徳继置
　　张掖县儒学
　　学宫【阙】　学署教谕在旧义学馆学生二年一贡廪二十缺増二十缺入学每歳考取文武生各十五名科考取文生十五名
　　山丹县儒学
　　学宫在县治东南隅旧系卫学眀正统五年指挥杨斌建十三年巡抚马昻重修治中巡抚刘璋修治斋舍学署教谕在学宫旁学生二年一贡廪二十缺増二十缺入学每嵗考取文武生各十五名科考取文生十五名
　　凉州府
　　凉州府儒学
　　学宫在府治东南隅旧为凉州卫儒学眀正统中巡抚徐晞奏建大学士杨荣记成化中都御史徐廷璋重修
　　皇清雍正三年改衞为府立为府学学署教授在眀伦堂后训导在眀伦堂东学生一年一贡廪四十缺増四十缺入学每嵗考取文武生各十二名科考取文生十二名
　　书院　在府东南眀嘉靖二十七年叅政江东建成章书院　在城北旧废署防议道武廷适捐赀补葺
　　武威县儒学
　　学宫在府治北新设改书院为眀伦堂东西号房为两斋房堂后西院并后宅为教谕署学生二年一贡廪二十缺増二十缺入学每嵗考取文武生各十五名科考取文生十五名
　　义学　一在城内一在东闗厢
　　永昌县儒学
　　学宫在县治东北隅旧系卫学眀正统中都指挥宋忠建成化四年巡抚徐廷璋重修副使郑安徴记
　　皇清雍正三年改立县儒学学署教谕在眀伦堂后学生二年一贡廪二十缺増二十缺入学每嵗考取文生八名武生十二名科考取文生八名学田纳租三百三十三石七升
　　镇番县儒学
　　学宫在县治东初为社学眀成化十一年巡抚朱英奏设十三年训导周琮呈请都御史王朝逺创建
　　皇清康熙三年教授张我兴同绅衿孟良印何斯美等修建眀伦堂三楹博文约礼斋各七间教授宅一处雍正三年改卫为县立为县儒学学署教谕在眀伦堂后即旧教授宅学生二年一贡廪二十缺増二十缺入学每嵗考取文生十五名武生十二名科考取文生十五名
　　古浪县儒学【前系守御附凉州卫学雍正三年改县后始分立县学学宫并新设训导署】学生二年一贡议于五次嵗考之后出贡廪二十缺増二十缺入学每嵗考取文武生各八名科考取文生八名
　　平番县儒学
　　学宫在县治中大街眀正统中巡抚蔡用奏建成化中巡抚徐廷璋重修嘉靖中移东北隅
　　皇清顺治初移仓储之左康熙十九年少防陈子威改建雍正三年改卫学为县学学署训导在眀伦堂左学生二年一贡廪二十缺増二十缺入学每嵗考取文生十二名武生十五名科考取文生十二名
　　宁夏府
　　宁夏府儒学
　　学宫在府治北眀永乐元年镇人宋正奏建成化六年巡抚张蓥修大学士彭时记其后巡抚刘宪罗鳯翔黄嘉善相继重修
　　皇清顺治十八年巡抚刘秉政河西道李嵩阳増修旧为卫学雍正三年改府学学署教授在眀伦堂后训导在正殿东学生一年一贡廪四十缺増四十缺入学每嵗考取文武生各十二名科考取文生十二名学田三百五十七亩租粮六十四石三斗六升宁夏县儒学
　　学宫【阙】　　学署教谕【阙】　学生二年一贡廪二十缺増二十缺入学每嵗考取文生十五名武生二十名【雍正三年以宁夏弓马最优之地増取额数】科考取文生十五名宁朔县儒学
　　学宫【阙】　　学署教谕【阙】　　学生二年一贡廪二十缺増二十缺入学每嵗考取文生十五名武生二十名【例见宁夏县】科考取文生十五名
　　揆文书院　在府学东眀徐琦建
　　皇清康熙四十六年重修
　　社学二　一在万夀宫东一在万夀宫西
　　义学　在广武营城内康熙四十五年提督镇人俞益谟建
　　宁夏府商籍儒学
　　学宫在惠安堡眀天啓元年巡抚周懋相题设以宁夏等衞教官摄之学生二年一贡廪二十缺増二十缺入学每歳考取文武生各八名科考取文生八名平罗县儒学
　　学宫【阙】　　学署训导【阙】　学生二年一贡廪二十缺増二十缺入学每嵗考取文武生各八名科考取文生八名
　　灵州儒学
　　学宫在州治东南眀洪武十五年设州置学十七年州裁学废正徳十三年复立
　　皇清顺治十六年省后衞教缺并入灵州雍正三年改灵州学为灵州学学署学正训导俱在学宫傍学生三年二贡廪三十缺増三十缺入学每嵗考取文武生各十五名科考取文生十五名
　　义学二　一在祖公祠内千户谢国柱建一在火器库东南防将季山建
　　朔方书院　在花马池城内眀嘉靖四十五年户部郎中蔡国熙建
　　中卫县儒学
　　学宫旧在县治东北眀正统中镇抚陈瑀奏建巡抚徐廷璋徙于县治东南巡抚王珣拓修尚书王恕记之
　　皇清康熙四十八年教授刘追俭修今改为县学学署教谕训导俱在眀伦堂后教授刘追俭建学生二年一贡廪二十缺増二十缺入学每嵗考取文武生各十五名科考取文生十五名学田一百亩
　　应理书院　在南门内西路同知髙士铎建今为社学
　　新渠县儒学
　　学宫在县南门内街东雍正四年创建学署在学宫旁学生二年一贡廪二十缺増二十缺入学每嵗考取文武生各七名科考取文生七名
　　寳丰县儒学
　　学宫在县南门内街东雍正四年创建学署在学宫旁学生二年一贡廪二十缺増二十缺入学每嵗考取文武生各七名科考取文生七名
　　西宁府
　　西宁府儒学
　　学宫在府治东眀宣徳三年都督史昭建成化六年都御史徐廷璋守备孙鉴増修
　　皇清康熙四十六年教授梁景岱倡阖学捐资修建雍正三年改衞为府学署教授训导俱在学宫旁学生一年一贡廪四十缺増四十缺入学每嵗考取文武生各十二名科考取文生十二名
　　西宁县儒学
　　学宫【阙】　　学署教谕训导【阙】　　学生二年一贡廪二十缺増二十缺入学每嵗考取文武生各八名科考取文生八名学田一顷三十七亩租粮一十三石七斗五升分给廪生贫士又社田一十五亩徴租粮四石以给社师康熙五十六年兰州河桥同知署西宁通判事沈廷正捐置
　　社学　在城内眀成化十四年都御史徐廷璋建碾伯县儒学
　　学宫在县治西学署训导在学宫右学生二年一贡廪二十缺増二十缺入学每嵗考取文武生各八名科考取文生八名
　　社学　在县治东北雍正六年署知县张登髙捐置
　　直秦州儒学
　　学宫在州治西南元大徳六年建眀洪武四年修宣徳九年重修嘉靖间又重修
　　皇清康熙十四年重修学署学正在堂左训导在堂右学生三年二贡廪三十缺増三十缺入学每嵗考取文武生各十五名科考取文生十五名学田额粮四十九石四斗四合每石徴银四钱共徴银一十九两七钱六分零
　　义学　在道署前在乡者东曰社树坪街子镇马跑泉西曰闗子镇三十里镇南曰白家集北曰石佛镇第八河沿河城
　　清水县儒学
　　学宫在县治北眀洪武初建嘉靖十九年改移县治南
　　皇清顺治十九年补葺学署教谕训导俱在学宫西学生二年一贡廪二十缺増二十缺入学每嵗考取文武生各八名科考取文生八名
　　秦安县儒学
　　学宫在县治东南元大徳初建眀相继修葺学署训导在仪门东学生二年一贡廪二十缺増二十缺入学每嵗考取文生十五名武生十二名科考取文生十五名
　　社学　旧志在城者二在乡者三
　　礼县儒学
　　学宫在西城中眀成化十五年建于锦屏山下
　　皇清顺治十三年署知县欧阳瑊始卜迁于此训导署未建学生二年一贡廪二十缺増二十缺入学每嵗考取文生十二名武生八名科考取文生十二名徽县儒学
　　学宫在东街钟楼山之麓眀洪武初创建学署教谕在左训导在右学生二年一贡廪二十缺増二十缺入学每嵗考取文武生各十二名科考取文生十二名
　　社学五　一在学宫四在乡镇俱知州邓天栋捐建两当县儒学
　　学宫旧在县治东眀洪武间建正徳间改建于县治西学署训导【阙】　学生二年一贡廪二十缺増二十缺入学每嵗考取文武生各八名科考取文生八名
　　直阶州儒学
　　学宫在州治西旧在城西门外眀嘉靖隆庆万厯天啓间凡五迁
　　皇清顺治十一年知州于道行始迁于今基学署学正训导【阙】　　　学生三年二贡廪三十缺増三十缺入学每嵗考取文武生各十二名科考取文生十二名义学　一在州治西知州陈勲建一在州治东知州何道升建有记
　　成县儒学
　　学宫在县治西旧在治东南眀洪武七年改建于西眀末移建上城
　　皇清康熙间知县刘瑜仍建于旧址知县曹彬増建眀伦堂三间学署训导【阙】　学生二年一贡廪二十缺増二十缺入学每嵗考取文武生各十二名科考取文生十二名学田七十二亩零
　　文县儒学
　　学宫在县治东初在旧城西南隅眀洪武十四年建治三年改建于今基学署教谕在眀伦堂左训导在右学生二年一贡廪二十缺増二十缺入学每嵗考取文生十五名武生十二名科考取文生十五名义学　在训导署南知县江景瑞建
　　直肃州儒学
　　学宫在州治东南旧系卫学眀成化三年巡抚徐廷璋题建正徳元年副使武陟李端澄重建嘉靖三十年副使张玭改建敬一亭于眀伦堂后三十五年移置于左学署学正训导俱在眀伦堂后系旧教授署学生三年二贡廪三十缺増三十缺入学每嵗考取文武生各十二名科考取文生十二名
　　酒泉书院　在学宫东嘉靖二十六年副使唐寛建髙台县儒学
　　学宫在县治东北旧系所学眀嘉靖二十三年巡抚傅鳯翔题建学署教谕训导俱在学宫西旁学生二年一贡廪二十缺増二十缺入学每嵗考取文武生各十五名科考取文生十五名












　　甘肃通志巻九
<史部,地理类,都会郡县之属,甘肃通志>
　　钦定四库全书
　　甘肃通志巻十
　　关梁
　　山林川泽凭髙临深界分壤接周礼司险设有专官达其道路甘属岩疆险阻扼塞置亭列障申画郊圻除道成梁资民利渉王政所先志关梁
　　临洮府
　　狄道县
　　摩云岭关　在县北一百五十里摩云岭上明置最为髙险乃通兰州要路旧设巡司
　　南关堡　在县南二十里宋熙宁六年置北关堡在县北二十里宋熙宁五年置三坌关在县西三十里打璧峪关在县北三十五里皆临洮戌卒防守以保障近郊
　　湼家关　在县西三十里西南通河州二十四关要口又明一统志下衬关在县南一百里八角关在县南一百一十里十八盘关在县南一百二十里
　　临洮堡　在县北七十里宋置明洪武二年改筑大城周五百七十丈有竒髙三丈六尺北筑郭东西北三门今塌损
　　通谷堡　在县东二十五里宋熙宁五年置又南川堡在县南三十里宋熙宁六年置结河堡在县北二十里宋熙宁七年置
　　永宁桥　旧在县西洮河上宋熙宁中熙州梁承建赐名永通明初移建于县西三里造船十二两岸置木柱十二维以铁防草防各二更名永宁康熙十三年靖逆侯张勇因用兵挽运刍粮仍移建城西北五里至今续修往来通利
　　宏济桥　在县西北一百三十里洞子沟洮河上为兰河二州通道明万歴中建用船十二濶四十余丈冬撤春建今废但用舟以渡
　　长济桥　在县东五里明万厯三年剏建
　　渭源县
　　分水岭关　在县西十五里分水岭上自岭以西之水悉入洮河以东之水悉入渭河置关于此入府孔道为县境之襟要
　　庆平堡　在县西北三十里宋熙宁五年置金改为镇府志在县西北有垣墙常缮治之可以避兵
　　乞神平堡　在县西南宋熙宁五年王韶击降番部城渭源堡及乞神平堡
　　锹谷河桥　在县东十五里
　　清源河桥　在县南门外
　　通顺桥　在县西十里
　　渭河桥　在县北五里
　　兰州
　　金城关　在州北二里黄河西北山要隘处倚山临河乃通甘肃要路周武帝置金城津隋开皇十八年改津为关明设巡司于河南岸万歴二十五年易土以砖
　　京玉关　在州西北四十五里本名把拶桥宋置关赐今名元废
　　东关堡　在州东十八里宋元丰四年置本名巩哥关后改为东关堡
　　西关堡　在州西二十里宋置关逼临黄河与夏人接界元废
　　臯兰堡　在州东南九十五里宋元丰四年置明宏治十八年重修
　　质孤堡　在州东五十里宋元丰二年置胜如质孤二堡买子堡在州东五十里又把石沟堡在州东六十里十字川堡在州东北一百三十里一条城堡在州东北一百五十里五堡皆在河南
　　西古城堡　在州西南四十里又积积滩堡在州西南八十里皆在河南
　　安宁堡　在州西北三十里又盐塲堡在州东北十里皆在河北明万厯三十三年置守备驻防今废
　　铁古城堡　在州北八十里即定火城亦明置红水河堡　在州北五百四十里堡城周一百二十丈髙三丈一尺濠深一丈五尺明万厯二十七年平松山兵备副使荆州俊建又三眼井堡在州北五百里亦是年建城池髙濶如红水册说红水营堡在州北三百三十里三眼井堡在州北二百九十里城皆周二里五分又万厯二十六年以松山平定议筑新边府同知冯询等踏看得松山双墩子以东至红水河西四十里有水可以筑墙红水河以东三十里俱石山无土不堪挑筑应砌石墙自鹻滩墩至永安堡索桥三十里川险间断筑墙或挑濠各相便宜又五边考新边自靖虏卫界黄河索桥起至庄浪界土门山共长四百里而兰靖庄浪千四百里之冲边始安第芦塘三眼井等处土疎易圮时费修筑若按明初旧址自镇番直接宁夏中卫通树长边则外钥尤壮矣
　　永泰城堡　在州东北三百七十里明万厯三十二年建府志永泰城在红水迤南一百二十里周四百八十丈髙四丈又保定堡在天池水永泰迤南一百五十里镇虏堡在滚巴川保定迤南一百二十里二堡与红水相唇齿
　　镇逺桥　在州西北二里黄河上明洪武五年宋国公冯胜建于城西七里以济师越四年移建于州西十里名曰镇逺十八年又移建于城西北二里金城关用巨舟二十四艘横亘黄河上架以木梁棚以木板围以楯栏南北两岸为铁柱四系铁缆二各长一百二十丈冬河冻则拆春氷泮复建以通河西甘肃等路宏治初马文升言陜西之路可通甘凉者惟兰州浮桥一道敌若据此桥则河西隔絶饷援难通矣
　　通济桥　在州东二十里黄河上今废
　　西津桥　在州西二里以木架空俗名卧桥跨阿干水
　　金县
　　把石堡　在县西北四十里又买女堡在县西北五十里接兰州
　　十字川堡　在县东北八十里东二十里为一条城定逺镇　在县西北四十里猪嘴山下一名猪嘴堡清水镇　在县东三十里
　　浩亹桥　在县南郊外
　　神济桥　在县北郭外
　　河州
　　积石关　在州西北一百二十里东去积石山五十里明置茶马司于河州此为市易之处有官军戌守
　　崔家峡关　在州西一百五十里石榨一道
　　樊家峡关　在州西一百二十里石榨一道
　　大峡关　在州西八十里石榨一道
　　五台关　在州西九十里石榨一道
　　红崖关　在州西九十里石榨一道闇门一座癿藏关　在州西七十里
　　老鸦关　在州西九十里癿藏之南
　　莫泥关　在州西七十里
　　土门关　在州西南九十里闇门一座
　　石嘴关　在州西六十里边榨一道闇门一座朶只巴关　在州西七十里石榨一道
　　舡板岭关　在州南六十里
　　槐树关　在州南七十里闇门一座
　　西儿关　在州南九十里
　　乔家岔关　在州南八十里
　　牙塘关　在州东南七十里
　　沙麻关　在州西南八十里林麓控隘足以守御自此而西举足侵髙又行一日至岭西其地益髙与西域相出入处元遣都寔访河源路出于此迤东为思巴思关
　　思巴思关　在州南八十里
　　陡石关　在州南八十里边榨一道
　　大马家滩关　在州南七十里边榨一道
　　小马家滩关　在州南四十里
　　麻山关　在州南一百四十里
　　俺陇关　在州南二百里以上二十四关明俱设官分守今裁以塘丁把守
　　归德堡　册说州西至老鸦关九十里又西至起台堡一百五十里又西至保安堡二百八十里又西至归德堡三百里又西至闇门番帐草地界八十里
　　南川寨　九域志熙宁七年置在州南四十里宋志初置南山堡寻改为砦元符二年羗酋鬼章城洮州以居引兵攻宋之南川寨即此金因之元废旧志在州西南七十里又宁河寨在县东南府志明河州卫辖十里屯水泉坪安逺坡古城等四寨又归德所辖周鉴王源刘庆李钊康泰杨銮等六寨
　　安疆砦　在州西宋志旧当标城崇宁二年收复改名东至来同堡三十五里西至通津堡五十里南至循化城一百一十里北至黄河十里金废
　　东谷堡　在州东南唐防昌四年吐蕃叛将论恐热攻鄯州为尚婢婢所拒退保东谷婢婢为木栅围之絶其水源恐热突围走保薄寒山众皆降于婢婢九域志熙宁七年置东谷堡在州东南十五里金废
　　来同堡　在州西宋志旧名甘朴堡崇宁三年筑赐名东至南川砦九十里西至安疆砦三十五里南至懐羌城三十五里北至来羌城三十里金属积石州元废
　　濶精堡　九域志熙宁八年置在州西南十五里宋志作阎精堡又元丰三年置西原北河二堡皆金废
　　通津堡　在州南宋志旧名南达堡崇宁三年赐名东至安疆砦五十里西至大通城界二十五里南至循化城一百三十里北至大通城界五十里金属积石州元废旧志在州西一百六十里
　　临滩堡　在州西北宋志东至安乡关四十里西至古鸡山二十里南至南川砦界二十里北至黄河四十里金属积石州元废
　　顺通堡　在州西宋志属积石军宋置东至临淞堡十二里西至本军十八里南至临淞堡界二十五里北至乐州懐和砦界十二里又临淞堡东至廓州界五十里西至顺通堡界十二里南至把拶公原界约六十里北至黄河十五里以上诸堡皆金废
　　保安堡　在州西三百五十里明置保安站及保安操守所
　　起台堡　在州西一百五十里有城明万厯中修筑周一百六十丈髙三丈五尺设守备驻防
　　大通堡　在州北一百八十里河北靣有边墙自大通河起至迭逊沟止长八十里又景古城在州东南一百三十里明万歴十八年火酋内犯常添设守备于此三十三年移驻兰州
　　双城堡　在州南龙沟堡在州西南及马滩陡吹麻千台观等共十堡皆辖河州防将营
　　俺哥堡　在州北五十里又定羌堡在州北一百里及和政宁川长宁韩家尹家吹麻黒石山髙陵山红土坡等共十堡皆辖于河州
　　折桥　在州东十里大夏河上两岸禹凿石迹尚存泄湖桥　在州东三十里大夏河上相传禹未疏凿时州境皆湖自禹导水入黄河因名
　　宁河桥　在宁河城下今废嵗修木桥
　　大夏桥　在州南三里共五十六空
　　永济桥　在州西十里
　　银川桥　在州西四十里今废
　　宏济桥　在州东九十里囤子沟口下通兰州路久废康熙四十三年河防郭朝佐知州王全臣设船一只
　　黄河上渡　在州积石关通西宁路明设官船二只水夫二十名后船废
　　黄河下渡　在州剌麻川莲花寨通庄浪路明设官船二只水夫六名后船废康熙四十五年知州王全臣复设
　　归德所
　　官田墩　在所东十里又二十里至马厰墩俱拨兵防汛
　　石坡墩　在所西三里又五里至上河墩又四里至山平墩又三里至暖泉墩又十五里至烟洞墩又二十里至撒通墩俱拨兵防汛
　　寺角嘴墩　在所南五里又十五里至王屯墩又二十里至周屯墩俱拨兵防汛
　　边墙一道　自暖泉沟至黄河岸止长八里中设闇门二座明洪武七年建上闇门通暖泉脑一百二十里至巴斯塘系夷人地界下闇门通萨敦山一百五十里至沙沟亦系夷人地界俱拨兵驻防
　　巩昌府
　　陇西县
　　首阳关　在县西南四十里首阳山上与渭源县接界今曰首阳镇又府南有赤水三关又西南有后川药舗二关
　　锦布隘　在县北六十里其地有锦布峪因名有锦布镇逓运所又境内有沙湾口截道深安乌龙等隘皆在县北
　　天衢镇　在县东四十五里接宁逺县界
　　熟羊寨　在县西四十里后为镇又县北二十五里有三坌堡俱宋熙宁年置
　　五谿聚　在县东后汉志襄武有五谿聚杨盛分羌为五部错居谿旁毎谿为五聚
　　甸子川　在县西四十里有递运所
　　古渭桥　在县城北
　　便民桥　在城北七十里其地跨深安沟亦曰便民一桥又有二桥在县北三十里跨乌龙沟三桥在县北五十里跨锦布峪
　　安定县
　　巉口关　在县北四十里路通甘肃宋置关于此明置巡司今革旧志有关川在西北七十里西通兰州北通靖逺为要隘之区
　　乌龙关　在县南东西两河间亦宋置南接陇西县今亦曰乌龙隘又有晴岚峪口大西口双峪口峡口四隘
　　西巩镇　在县东六十里又东有儿嘴镇又西北六十里有秤钩湾镇秤钩驿
　　内官营堡　在县西北明肃府置府志县有堡共二十
　　平西砦　在县北宋志地名青石峡绍圣中筑元丰中又置榆木岔熨斗坪二砦
　　永安营砦　在县西北又北有九条岔砦又东有挞子岔砦秦仪岔砦又东北有泉子砦又有姚家烽火小南岔北岔四砦
　　广济桥三　一在县东三里一在三十里一在四十里皆深涧险巇康熙十四年靖逆侯张勇建又广惠桥在县东一里永济桥在县东六十里
　　利物桥　在县北一里又镇逺桥在县北六十里西土桥在县西二十里跨西河
　　通顺桥　在县南十里又永安桥在县北三十里便民桥在县南九十里
　　通渭县
　　华川关　在县西八十里华川水上又东南有闭门关又北有石门关
　　田家峡隘　在县东五里又东北二十里为砥石峡又北二十里为谈家峡又西二十里为石嘴峡又有袁家蔺家金带三峡隘
　　安逺镇　在县东南六十里九域志天裕二年置安逺砦即今镇也接伏羌界邑志北寺子镇东鸡川镇西义冈镇西北舗路镇又有蔡家白塔等镇
　　渭阳堡　在县南又府志县有山砦坚鸡四罗坡龙共五砦
　　者达堡　在县西南宋志通渭县领者达本当七麻三堡府志县有中林中岘等堡共二十
　　朝阳桥　在县东百歩
　　溉桥　在县东十五里一名苦水桥
　　漳县
　　箭筈山砦　在县东南箭筈山上居民筑以御防盐厰镇　在县南五里又三十里有三岔镇
　　烟波堡　在县西五十里又有红崖鳯台二堡砥柱桥　在县南半里又西南五里为盐井桥又有噎虎鳯凰安峪龙马四桥
　　防宁县
　　青家关　在县东九十里明置巡司今裁
　　乌兰关　在县北五十里
　　翟家镇　在县东四十五里又北八十里为干沟镇郭城镇府志县境又有陡城水泉二镇
　　旧羊营　在县西北又北有新羊营
　　金龙峪堡　在县北县志其环县境土堡凡三十一座明时俱有钦降式样器械备守御
　　西宁桥　在县东三十里又东十里为后川桥俱跨松树堡河又东北一百二十里为界首桥跨响河
　　西津桥　在县西二里又西北五里为范家湾桥伏羌县
　　槐树关　在县东三十里槐树岭与秦州接界天门隘　在县南天门山下
　　落门聚　在县西五十里即落门镇府志有小落门永宁礼辛三镇
　　安逺堡　在县北十里接通渭界
　　见龙堡　在县西南四十五里永宁镇西一面倚山三面悬厓又黄羊堡在东南二十五里九域志达隆堡在县西北庆厯五年置
　　石峡堡　在县东北三十里一面倚山三面阻水天成险峻又延泉洞堡在县西二十里水新洞堡在县西三十里皆在石厓之半九域志伏羌城领得胜榆林等十一堡
　　底上桥　在县东北五里渡渭通秦安路又底下桥在北三里渡渭通通渭路
　　朱圉上桥　在县西二十五里又朱圉下桥在县西二十八里俱渡渭通宁逺路
　　中川渡　在县西五十里
　　宁逺县
　　大木树关　在县东南九十里分水岭下与礼县接界
　　马务关　在县西南箭竿山下亦曰马务镇县境又有水关文盈二关
　　太阳山隘　在县南一百二十里又鲁班山隘石门山隘花厓山口木林峡四隘俱在县东北又砚石峡隘在县东南
　　来逺镇　在县西南三十里又威逺镇在县东南与伏羌接界俱宋置
　　榆盘镇　在县北六十里县志又有天衢鸳鸯山丹贺家洛河四门永安乐善杨家马力坡凡十一镇
　　纳泥镇　在县西四十里接陇西县界又名燕峯川广吴堡　在县西三十里广吴山下县志县境有花厓沙团等二十二堡
　　卧龙桥　在县西郭外有卧龙石形迹俱全故名今桥已废置船以渡渭又西三十里有广济桥又虹渡桥在西四十里又西南有峡口桥
　　小髙桥　在县东二十里又大髙桥在南八十里又南河桥在东三十里又水关桥在东南四十里
　　焦家渡　在县西二十里渡漳通府
　　西和县
　　青阳峡隘　在县东南五十里又府志有屏风土桥二隘皆设险处
　　长道镇　在县西北六十里接礼县界九域志长道县有长道故城又府志县境东北九十里有白石盐官永宁大潭四镇
　　湫池堡　在县东南宋置
　　卧龙桥　在县北九十里又白水桥在县北大水桥在县南又有红岭桥三渡桥
　　靖逺县
　　防宁关　在县西南一百二十里乌兰山上宋元符元年建筑初赐名通防后改防宁金大定八年改为会安今称乌兰关
　　永安堡　在县东北一百二十里明隆庆五年建城周三里三面距山一面临河河以外即边徼为边防极冲要地所管隘口十有二处有墙边五十里无墙斩坡边一百余里康熙三十三年总督佛伦题请丈量应修一万二百八十四丈康熙四十一年黄河泛涨冲壊边墙三百一十八丈按年修筑
　　芦沟堡　在县东一百八十里明万厯二十四年建城周三里与宁夏中卫比邻至边五十里隘口七处边墙一十八里
　　芦塘堡　在县北二百二十里黄河外新疆内城周二里本松部着力兎牧地万厯二十七年筑新边墙栏墩栅创建大小芦塘二堡设防将屯兵千余隘口二十一处边墙五十里小芦塘堡在县北二百一十里城周一百八十步北至边墙三里隘口二处边墙二十里
　　平滩堡　在县西九十里明正统年建黄河自此入境城周一里三分旧为兰州地万厯五年改靖逺卫临河踞胜四面天险东西沿河五十里俱无边堑止斩土石作坡坂而已
　　达喇蘓堡　在县北七十里万厯年筑城周三百五十步有边墙七十里明初设巡司戌兵防守又水泉堡在县北九十里万厯四十年修城周一里二百步堡筑山嘴四面天险又陡城堡在县北五十里有边墙十里
　　哈齐济堡　在县北一百七十里明隆庆六年建城周一里三面徒峻东连永安北达芦塘控制之要冲有隘口三处无墙边三十里又索桥堡在哈齐济西十五里万厯二十九年建于河东名为铁鎻关又河西之堡万厯四十二年建
　　沙古堆堡　在县北一百三十里因山厓斩削成城周一百六十丈明嘉靖四年建有隘口二处边墙三十里
　　大庙堡　在县北一百五十里万厯三年建大庙塔儿湾为永安之门户其博啰沟马尾沟羊房窝铺西接刘家寺东连喜鹊沟榆树岘在在皆险隘要害之地所管有隘口七处边墙十里无墙斩坡边六十里
　　达喇齐堡　在县东七十里宋崇宁元年建城周三里其地本名大麻川三面沙河一面天险系边境大路东达固镇西通靖逺
　　干盐池堡　在县东一百二十里即宋之定戎堡崇宁间建城周四里堡系边境建在通衢最为冲要
　　边防要路　一路自花马池过边由鎻黄川至达喇齐青沙岘入安防地方一路自定边干沟梁家泉入鎻黄川一路自塔儿湾乘冰渡河由鎻黄川入环固地方由青沙岘入安防堡寨一路自达喇蘓老龙湾乘氷渡河由旱平川白厓子达喇蘓入安防地方
　　索桥　在县西黄河上又乌兰桥在县西南
　　岷州
　　石关　在州东一百三十里有关城东维秦陇西控番族天然鎻钥
　　荔川寨　九域志熙宁六年置在州东八十里又七年置川寨在州东二十里闾川寨在州东一百二十里
　　临江寨　在州东南九域志雍熙二年属秦州熙宁六年改属岷州在州南一百四十里又七年置宕昌寨在州南一百二十里即古宕昌城
　　遮阳堡　九域志熙宁七年置在州东一百里又置谷藏堡在州西四十里十年置铁城堡在州东八十里元祐中种谊等击鬼章夜济邦金川至铁城黎明大破之明洪武初李文忠讨西番从洮州铁城取道而出即此
　　茶埠峪寨　在州东一十五里自是而东有冷落山永宁堡弄松堡三寨
　　鸦山寨　在州东南三十五里又东南有红土坡寨在州东南二十里荅竜沟等七寨在东南三十里野人沟寨在东南四十五里各路山寨在东南六十里中都寨在东南八十里砖塔寺寨在东南一百里红崖寨在东南一百二十里
　　栗林寨　明一统志在州南一十五里又南有凌兀赤分水岭哈荅川赏家族脚力髙楼铺何家舗颠角宕昌老防川十砦卫志又有叠藏路砦在南二十五里怕石寨在南五十里西固口寨在南六十里峪刚都砦在南七十五里师师□沟砦在南八十五里白杨林砦在南一百里白水川寨在南一百二十里新城砦在南一百四十五里
　　木昔寨　明一统志在州西南十五里又西南有吴麻沟鹿儿栢木植镇羌三岔五砦卫志又有章哈沟砦在西南二十里
　　曹家寨　明一统志在州西十五里又西有中砦野狐桥冷地岔三砦卫志又有大沟砦在西十八里骆驼巷寨在西二十里沟深寨在西三十五里砍卜他砦在西四十六里西湾濠砦在西五十八里永宁堡寨在西六十里
　　水磨沟砦　明一统志在州北五十里又马崖子砦在北七十里卫志又有须须沟砦在北三十里湫子沟寨在北一百里镇平堡寨在北一百二十里
　　梅川寨　明一统志在州东北三十里又东北有酒店子普鲁岭二砦以上诸砦皆有官军防守卫志普鲁砦一名木栏寨
　　荔川镇　在州东三十里又红崖镇在州东一百里又良恭镇在州南二百八十里又马坞镇在州东南二百四十里
　　边防要路　岷熟番七十余族生番一百七十余族一路关恶占藏等族生番去城四百里由着古滩素子沟入至莫遮拦洮平诸处一路剌答等十余族生番由肚儿山沟入至红崖寨板桥儿班哈等堡一路烟剌勿杓等族生番去城一百五十里由中寨骆驼巷大沟山后通本州西路铁窠门等堡一路铁占等七族生番去城一百余里由马叶仓鹿儿入至鹿儿等寨一路麻子川属番勾引打喇等族生番自分水岭通本州一路自西湾寨西通海东通临巩一路官洛恶藏等族属番自着古滩鎻沟潜入为盗
　　叠藏长桥　在州东二里明成化二年建康熙三十六年重修又茶埠峪桥在州东十五里又有梅川桥在州东北三十里
　　野狐桥　在州西四十里由洮入岷之路明宏治十四年建
　　城北渡　在州北一里又龙王台渡在州东五里洮州卫
　　松岭关　在卫东三十里黒松岭上又黒石嘴关在卫东北四十里
　　石岭关　在卫北十五里石岭山下又羊撒关在卫北六十里大岭关在卫北九十里八角关在卫北一百四十里明时俱有官军防守又有三岔髙楼二关皆废为堡
　　南路　驼竜隘口纳郎隘口答扎隘口答峪沟隘口麻儿隘口喇力沟隘口哈占沟隘口共七隘南通四川叠州界
　　西路　扯巴隘口截古哈隘口迭当隘口峪古墩隘口七什小隘口防藏小隘口共六隘西南通四川叠州青海路
　　北路　官洛小隘口乌藏小隘口甘不他小隘口俱通西海又边古壕口无边墙有木闸通青海路上八角口无边墙有木闸通火儿藏番族又通黄河渡口最紧要
　　通岷砦　在卫东北宋置
　　旧洮州堡　在卫西七十里即旧州治自移卫而东以其地为堡南接生番西隣川部明正德时额布勒窃据西海频年内犯嘉靖十八年由官洛直犯临洮自此洮视诸边为首冲万厯元年重修周二里门二又古尔占堡在堡西十里恶藏堡在堡西二十里官洛堡在堡西二十五里又有甘不他土门等堡皆番入要路迤东有杨升等十二堡虽小俱系要冲
　　定秦堡　在卫东北吐蕃所筑明成化时番族常攻此
　　劄龙沟堡　在卫西番界
　　茶马司　在卫治西南
　　边墙　自旧洮堡南峪口石崖起至荅家闇门三十里荅家至甘卜他闇门三十里甘卜他至官洛闇门十五里官洛至恶藏闇门十五里恶藏至土桥闇门六十里土桥至边古壕七十余里边古壕至上八角山顶石墩河州交界三十里
　　东路堡寨　扁都上店过关黒松山岔济洮髙楼黒石嘴巴截共八处东至岷州界
　　南路堡寨　琵琶新堡杨花旧桥张雄石旗温旗郑旗纳郎资付秦百户共十一处南至岷州界
　　西路堡寨　水磨刘顺白土杨永千家太平土门丁河官洛旧洮李刚杨升古儿占共十三处西至边墙生番界
　　北路堡寨　白松羊撒小岭双堠石庙石八角茄儿羊共八处北至河州界
　　边防要路　一路自丹巴川由扎竜三坌至榨堵墙透官洛恶藏通本卫一路自西边挖墙填堑渡朶的河通本卫一路自九条岭通本卫一路自马连滩透马旗堡入犯卫窥岷一路自黒石嘴透遭接寺通岷州一路自搭连川透土门堡通临洮一路自白松岭大草滩大山口通临洮皆极冲要害
　　鳯山桥　在卫北四十里又旧桥在卫东南四十里又新桥在卫西南四十里明时皆有关官军防守又杨花桥在卫南三十里又仁和桥在城内西固城
　　武都关　在城西二十里又久逺关去城三十里内汉外番
　　平定关　在城西北三十里宋志福津县有平定关即此
　　化石关　在城北九十里
　　牛圏关　在城东九十里明正德年筑
　　阁栈　涝木阁栈去城五里化马阁栈观音阁栈去城八十里
　　边防要寨　西寨平定黄水湾靖边垭头横岩沙川南峪新兴平羌两河口杀贼桥消氷沟安家堎鹿川沙共十五寨最为要害
　　边防要路　一路自消氷沟通两河口沙川寨等处一路山后坡平道儿等族生番自核桃坡通横岩近郊一路自黄水湾错落坪透涧溪沟通平定寨等处一路自西坡寨有边墙一道堵之一路自柳通西礼阶岷
　　南薫桥　在城内东南又近化桥在城内东北又济川桥在城东四十里雍正九年重建杀贼桥在东六十里南峪桥在东南二十里又邓邓桥在东北九十里以邓艾经此故名
　　永宁桥　在城南门外康熙五年建沙川桥在西南十里又种家桥去城五十里康熙五十年建新桥头去城六十里
　　平凉府
　　平凉县
　　通稍关　在县东五里明时平凉卫军戍守
　　硖石镇　在县西相近又有归化堡唐贞元十四年归化堡军乱泾原节度使刘昌讨定之元和中泾原节度使王濳自原州逾硖石镇败敌军筑归化潘原二垒是也旧志归化堡在府西册说今府北六十里有潘原涧近时守御处盖即故潘原垒矣
　　安国镇　在县西三十五里唐贞元七年刘昌筑胡谷堡改名彰义堡九域志平凉县有安国耀武二镇金属化平县通志安国镇在府西三十里镇西有古城疑即彰义旧堡后改为安国或曰安国即胡谷之讹四达冲途实为要镇
　　虎山墩　在县北五里下瞰府城最为要隘又交龙口墩在大芦河原上南去虎山十五里施家岘墩在小芦河原上皆为要隘
　　太平桥　在县东关跨壕池
　　乘风桥　在县东三里跨湫谷水又名湫谷桥宋太守蔡挺建
　　通济桥　在县东五十里郿现镇
　　泾河桥　在县西五里跨泾水
　　横河桥　在县西三十里跨横水
　　崇信县
　　三乡关　在县西南与华亭安东卫相间系华陇孔道
　　九工堡　在县东十里北山之麓即故九工城初欲建城于此筑九堵而罢故名
　　新安堡　在县南四十里即故赤城昔秦始皇猎至此筑城驻跸城髙沟深可以避兵今作堡
　　崇逺堡　界陇州为冲地
　　汭水桥　在县北一里跨汭水
　　华亭县
　　制胜关　在县西北即古安化县治新唐志原州有制胜关为七关之一控带陇山以西之路旧号大振门宋庆厯中改为关管沿坡小砦二十五处
　　瓦亭关　在县西北一百八十里瓦亭山西麓接固原州界详见固原
　　六盘关　在县西北六盘山上唐原州七关之一也又见固原
　　防关　在县西北东接镇原北通固原今曰牛营山详见固原
　　三乡镇　在县东南八十里其地有三乡川故名又九域志华亭县有黄石河一镇又有铁冶铜场盐场茶场
　　白岩河镇　在县西北九域志安化县有安化白岩河二镇安化即宋初故县金因之后魏于今县西北六十里置大防镇即今大防坡
　　防底镇堡　在县北十五里古名柴底
　　南河桥　在县东二里跨南河
　　北河桥　在县北三里跨北河
　　镇原县
　　防关　在县西一百四十五里雍州四关之一北曰防关是也详见固原
　　木峡关　在县西南并石门驿藏制胜石峡木峡六盘皆唐时置之以御吐蕃者详见固原
　　开边寨　在县西南二十里宋咸平元年置熙宁二年废新门寨入之又安平寨在县西八十里天圣五年置后因之
　　新城镇　在县西九域志干兴元年以庆州柳泉新城二镇原州熙宁三年废截原砦入之新志新城镇控大卢川路
　　柳泉镇　在县西北七十里旧名鹁鸽原宋庆厯中置西即熟户明珠防藏康奴等族北绥宁砦
　　佛空坪堡　在县西北宋庆厯中修筑捍北边戎马来路
　　固原州
　　防关　在州东南汉书文帝十四年匃奴入朝那防关杀北地都尉至彭阳使竒兵烧回中宫骑至雍甘泉景帝三年吴王濞反书言燕王北定代云中搏胡众入防关走长安元鼎间武帝幸雍逾陇登崆峝出防关猎新秦中元丰四年复幸雍通回中道遂出防关唐久视初以魏元忠为防关道大总管以备突厥天宝十五载太子按军平凉议出防关趋丰安曰灵州我之关中也大中三年吐蕃以秦原安乐三州及原州之防关石门驿藏制胜石峡木峡六盘等七关来降五年白敏中帅邠宁平党项乃规防关通灵威道旧唐志髙宗时尝置地犍县于此神龙初别置防关县而地犍县废元和志防关故城在平髙县东南三十里即汉防关城也史记正义防关今曰陇山关明初徐达由静宁隆德至萧关遂取平凉旧志萧关关中四关之一也自秦汉以来为华戎之大限襟带西凉咽喉灵武北面之险也
　　瓦亭关　在州南后汉建武八年隗嚣悉众攻来歙于畧阳使牛邯军瓦亭以拒援军郡国志乌氏县有瓦亭晋太元十二年符登与姚苌相持军于瓦亭元兴初魏主珪遣拓跋遵袭没奕干于髙平没奕干奔秦州魏军追至瓦亭而还唐至德元年肃宗幸灵武牧马于瓦亭元和志瓦亭故关在平髙县南七十里即陇山北陲隗嚣使牛邯守处宋建炎四年金人防泾原经畧使刘锜退屯瓦亭金人遂取渭州镇戎军吴玠与金兵战于瓦亭皆此州志关在州南九十里册说有牛营子在州南六十里即牛邯营处
　　木峡关　在州西南亦陇山之口也北史后魏永熙二年宇文泰讨侯莫陈恱于水洛城至原州众军毕集遂引兵上陇出木峡关隋书开皇二年突厥纵兵出木峡石门两道入防武威天水金城上郡宏化咸安六畜咸尽元和志木峡关在平髙县西南四十里寰宇记关在平髙县西南頺沙山上
　　石门关　在州北隋开皇二年突厥自木峡石门两道入防唐元和三年沙陀朱邪执宜自甘州谋归唐循乌德犍山而东吐蕃追之沙陀自洮水转战至石门诣灵州降宋志懐德军有石门堡故石门峡东塔子嘴元符元年建筑赐名明成化四年固原所土达满四据石城叛发三镇兵讨平之遂夷石城即此州志州北九十里须弥山上有古寺松柏鬰然即古石门关遗址又石峡关在州境当陇山之口新唐志原州境有石门驿藏制胜石峡木靖等关并木峡六盘为七关
　　六盘关　在州西南大六盘山上与隆德县接界唐宣宗时破吐蕃于此见华亭
　　西安所　在州西北二百一十里即故西安州明楚藩牧地土城周六里髙三丈明成化五年巡抚马文升建守御千户所辖墩二十一座境外有鎻黄川长流水为要隘之区
　　镇戎所　在州北一百三十里即葫芦峡土城周三里髙三丈成化九年马文升重修嘉靖三年增筑辖墩台十九座
　　平逺所　在州东北二百二十里即故豫望城土城周五里髙三丈明宏治十四年总督秦竑题设千户所辖墩二十四座山产煤炭民以为利地无井泉惟蓄潦水供饮东北八十里有甜水堡属环县与宁夏中卫接界
　　羣牧所　在州西二十里明置属行太仆寺成化三年冦犯固原官军拒之不克冦遂屯牧所城外进防开城县杀掠甚众是也
　　定川砦　在州西北二十五里九域志镇戎军有定川砦庆厯二年置宋史庆厯二年赵元昊冦镇戎军渭州葛懐敏御之于定川砦贼毁桥断其归路四面围之懐敏突围走至城壕路已断死之元昊遂乗胜直抵渭州是也
　　懐逺砦　在州南亦曰懐逺城宋史明道三年镇戎军新修赤藁城赐名懐逺庆厯初赵元昊冦渭州逼懐逺城是也宋志懐逺砦后属德顺州
　　摧沙堡　在州西北唐书广德二年仆固懐恩合回纥吐蕃自朔方南犯河西节度使杨志烈遣监军柏文达攻灵武以救京师文达击摧沙堡灵武皆下之进攻灵州懐恩闻之引还朔方大厯中元载言吐蕃戌摧沙堡盖原州要地也贞元二年李晟又遣野诗良辅自鳯翔袭破吐蕃于此
　　土梨树堡　在州东南贞元二年吐蕃将刼盟先请盟于土梨树神防将马有麟奏土梨树多险阻恐吐蕃设伏兵不如平凉川坦夷因定盟取平凉川是也
　　开逺堡　在州东南六十里宋熙宁四年置明为开成堡属固原卫
　　白马城堡　在州东九十里古撒都地土城周五里髙三丈明嘉靖四年縂督杨一清筑城东北堑山増筑关城辖民堡五墩防一十九座
　　大湾川堡　在州西南三十里明肃藩牧地万厯四十年建筑土城周三里髙二丈设防守官军
　　黒水苑堡　在州西北一百里亦谓之黒水口明嘉靖十九年套冦犯固原引还边将周尚文邀败之于此
　　哈喇图堡　在州西北一百七十里土城周四里髙三丈明成化四年巡抚马文升建七年增修属堡一十有七墩台三十六座昔冦犯固原由此而入防宁静宁之道也
　　红古城堡　在州北二百二十里土城周四里髙三丈明宏治十七年总督秦纮建嘉靖五年总制王宪增筑外关辖墩一十四座堡西南十里有印子山甚髙峻
　　下马关堡　在州北二百四十里州志作三百里城周五里髙三丈外甃以砖明嘉靖五年总督王宪筑辖墩台一十四座其地宻迩河套明时每秋防总兵移师驻焉实为扼要之区
　　响石沟堡　在州北下马关东其北为萌城驿与宁夏境韦州盐池接界固原东北之门户也
　　徐斌水堡　在州西安所北一百余里旧边在堡西南新边在堡东北为固原西路之要
　　干盐池堡　在西安所西与靖逺分界为州境设险处
　　李俊堡　在州西一百七十里其地亦曰李俊沟亦曰酸枣沟相近有莽金佛沟木头沟皆明天顺中官军讨满四时分道进兵处也
　　永安桥　在州南门外二百步
　　按州境边隘北自下马关左右铲削险隘修筑大边东西长五百余里明宏治十八年总督杨一清创修四十余里唐龙接修四十里王琼修一百三十里王宪继修五十七里嘉靖十六年总督刘天和修干沟干涧六十余里挑柴壕堤各一道谓之横城大边复自徐斌水迄鸣沙州黄河岸修一百二十五里増葺女墙险峻谓之梁家泉新边总督张珩添修敌台墩铺防御益固其境东接榆林西连甘肃北负宁夏延袤千有余里守御于此急云泾州
　　圪防关　在州东十里一名金家凹
　　路承堡　在州东南晋太元十六年符登自新平攻安定为姚苌所败登退据路承堡胡氏通鉴注路承人姓名丧乱时创筑此堡因名
　　连云堡　在州西旧唐吐蕃传贞元三年攻连云堡防之堡之三面颇峻峭惟北面连原以濠为固泾州西要地也四年戌将刘昌始修复之
　　髙家凹堡　在州东四十里土城周二里髙二丈东西二门又三十里为榆林堡旧志自榆林堡至髙家凹嘉靖中调平凉卫军防守
　　瓦云堡　在州东五十里城周二里髙二丈明置驿于此
　　窰店镇堡　在州东七十里土城周九十丈髙二丈与长武县接界为甘省东来之首镇
　　王村堡　在州西三十里城周一里五分髙一丈五尺东西孔道
　　盘口镇　在州南三十里盘口河北岸有市
　　汭水桥　在州西北三里木桥也名曰官桥每年夏水发拆去霜降后重修
　　渰水桥　在州西南一里许久废今修复如故灵台县
　　邵寨镇　在县东五十里金志灵台县有邵砦镇自邠州割属
　　百里镇　在县西亦曰百里城唐大厯八年吐蕃入防郭子仪使浑城将兵趋朝那吐蕃至百里城而还即此
　　良原镇　在县西北隋志安定郡领良原县大业初置唐属泾州李元谅传贞元四年为陇右节度使移镇良原开美田数十里嵗入粟菽数十万斛自是常以神策军分屯于此谓之良原镇
　　西屯镇　在县北三十里一名西屯堡县志唐郭子仪遣将白元光破吐蕃屯兵处遗址尚存
　　来薫桥　在县南
　　栖鳯桥　在县西五十五里细川水经其下南接麟游县境
　　仰弥桥　在县西北五十里
　　静宁州
　　得胜砦　在州东北九域志天圣六年置得胜砦在军西北八十里领开逺一堡宋史康定二年赵元昊谋冦渭州韩琦使任福将兵自懐逺城趋得胜砦至羊牧隆城出敌后城砦相间才四十里道近饷便据险设伏待其惰归邀击之是也
　　中安堡　九域志在州西三十五里庆厯三年置金志属水洛县又宋志水洛城领王家城石门堡又治平砦领牧龙堡
　　髙家堡　在州西四十五里旧为戌守处今置递运所于此明成化五年知州靳善令州民屯军复修古堡五十一宏治十四年知州阎重増修五十七州境之堡总一百有八
　　甜水桥　在州西南四里跨甜水
　　苦水桥　在州西五里跨苦水
　　若有河桥　在州北五里
　　庄浪县
　　达舍堡　在县东二十里又张川堡在县西三十里皆宋金时旧置也
　　莲花堡　在县西南一百里即古莲花城宋经略使郑戬行边至莲花堡天寒与将佐置酒防暮尘起有报敌骑至者戬曰此必三川将按边回非敌骑也已而果然即此
　　隆德县
　　六盘关　在县东北详见华亭县固原州
　　瓦亭关　在县东详见固原
　　神林堡　在县西四十里古设大使今置递运所牛营堡　在县北四十里县志相传汉时牛邯军此故名
　　清水桥　在县东三里跨清水
　　贺贵桥　在县东三里
　　底堡河桥　在县西南三里跨底堡水
　　庆阳府
　　安化县
　　驿马关　在县西南九十里东西深沟南北城各长一百四十步髙一丈五尺明初张良臣据庆阳徐达攻之遣冯宗异等守驿马关以当原州之冲庆阳旋下宏治中置巡司以断各通私盐路后裁
　　槐安镇　在县北一百五十里即唐懐安县后讹为槐安道路寛平最为要害明成化中巡抚马文升増筑周六里通定边花马池相为应援
　　五交镇　在县东北一百十里城周二里宋范仲淹筑
　　业乐镇　在县东北八十里城周二里二十步马岭镇　在县西北七十里
　　董志镇　在县西南一百二十里四达通衢贸易辐辏之所有堡明嘉靖中筑
　　走马城堡　在县北一百八十里走马岭城周二里柔逺砦　在县北一百四十里城周二里宋范仲淹筑明马文升增修通定边安边诸路储粮屯兵倍于他砦
　　白豹砦　在县东北三百里即宋白豹城范仲淹所筑明改为砦
　　永和砦　在县西北一百里宋范仲淹筑
　　荔原砦　在县东北一百二十里宋治平间知州蔡挺筑
　　阜城砦　在县西北五十里明置递运所
　　寡阜砦　在县北三十里明成化间知府王贵筑更名义安堡嘉靖间改名富砦
　　金汤砦　在县东北二百里宋范仲淹筑北接榆林宁塞自此分路东南入延安西南入庆阳为边关要路庆阳东路入犯有三自清平镇靖宁塞犯保安金汤第二将荔原以达庆阳自金汤分路东南犯延安洛川等处一自走马城定边槐安五交业乐等镇直达庆阳抵于泾邠要害为最
　　第二将营　在县东北一百二十里城周七里髙一丈五尺
　　胶泥崾崄　在县东三十五里又大崾崄在县西十五里又瓦崾崄在县西四十里又石头崾崄在县西六十里又土桥崾崄在县北二百里
　　张官儿砦　在县西南一百十里秦覇岭
　　东河桥　在县城东南又西河桥在县城南
　　清溪桥　在县南五里又三溪桥在县南十里又通宁桥在县南十五里
　　北涧桥　在县北五里又带桥在县北六十里同川桥　在县西八十里其石天生不假人为下通干流水
　　合水县
　　华池镇　在县东北一百二十里此为东华池又有西华池镇在县西南六十里宋熙宁七年俱改为砦
　　鳯川镇　在县东北五十里宋范仲淹筑控子午岭入西夏界
　　平戎镇　在县东北一百六十里范仲淹筑路通鄜坊
　　太白镇　在县东一百二十里
　　白牛砦　在县东三十里
　　张皮崾崄　在县东南五十里又庵防崾崄在县西南四十里
　　合水桥　在县东十里又干沟桥在县东五里清水桥　在县西二里又西十里有华严桥又西十里有圏洞桥又十里有板桥
　　环县
　　清平关　在县西北六十五里地名之字平宋元符三年筑明嘉靖中移庆阳中路游击驻此为安边花马池要路正德以前实为冲衢自大边既筑之后此路之警无闻矣今游击改驻洪德城
　　木鉢镇　在县南五十里城周三里髙三丈宋范仲淹筑明巡抚马文升增筑
　　石昌镇　在县西三十里宋范仲淹筑西接宁夏界平逺砦　在县东三十里控大砚川
　　团堡砦　在县北一百五十里
　　安边砦　在县西北一百二十里
　　安塞堡　在县西七十里
　　甜水堡　在县北二百里有泉水甘自洪德城以北四百里无草木人烟稀水咸苦不可食行旅至此必汲水饮以疗渇以上镇砦堡俱宋范仲淹筑
　　环江桥　在县北二里
　　陡沟桥　在县南八十里又南十里有曲子桥真宁县
　　雕岭砦　在县东一百里雕岭上明初置巡司万厯中裁
　　桥山砦　在县东北十五里县志曰安典堡
　　平子镇　在县北三十里
　　山河镇　在县东北六十里
　　龙门川桥　在县西十里
　　宁州
　　定安故关　在州西北三里
　　襄乐镇　在州东北明洪武四年置巡司嘉靖间筑城万厯间増修
　　政平镇　在州东南六十里即故定平县南接邠州界
　　早社镇　在州南三十里为商贾辐辏之地
　　焦村镇　在州西三十里又大昌镇在州西四十里又新庄镇在州西五十里
　　南义井镇　在州北三十里又鳯凰镇在州北五十里
　　九龙桥　在州东跨九龙河
　　亚店桥　在州南宁江又政平桥在州南政平镇马莲桥　在州西马莲河又城北桥在州城北
　　甘州府
　　张掖县
　　山南关　在县东北四十里人祖山口内通瓦窰太平草湖诸砦外连砚瓦孤山木架诸墩两峯夹峙殆若紫荆居庸然敌袭甘州率由此入张掖冲要处也明嘉靖二十七年巡抚杨博议建关城相度形势于石井迤南半山有原如掌改筑关城四面凡二十丈有竒髙一丈七尺城壕三面凡三十丈有竒近关更作叠水一道重险可恃
　　仁夀堡　在县东四十里又东乐堡在县东七十里皆明置并置驿于此都司志又有太平堡在县东二十里拒敌堡在县东四十里又六堡黒山堡皆在县东南九十里
　　洪水堡　在县东南一百四十里明嘉靖年置堡在大草滩之口有市番人出入之路今官兵戌守
　　永固城堡　在县东南一百八十里近大草滩有番人游牧顺治八年筑堡城周四里官兵戌守
　　马营墩　在县东南二百里城周一里余扁都口在堡西南五十里凡甘凉往来于青海西宁者皆由口而行路虽逾山实为防径
　　黒城堡　在县东南二百里明嘉靖中筑城周五里现有官兵防守
　　大马营堡　在县东南二百二十里明置城周二里设官兵戌守堡亦在大草滩之中
　　梨园堡　在县西一百里明置城周二里设官兵防汛
　　古城堡　在县南一百里明置城周二里设兵防守宁番山口　在古城堡东南八十里大都麻小都麻口皆在县东南九十里酥油口在县南十五里明于酥油口散岔道沟山塞断要路甃砌短城黒番在大都麻口者曰囊素在小都麻口者曰七庆喀在酥油口者曰黄牛家番子又有野马儿等口口外黒番曰黒罗汉
　　龙首堡　在县西南都司志有下龙首堡上龙首堡俱在西南五十里因地近磁窰板答等口番帐民苦刼掠田渐废明嘉靖二十六年巡抚杨博重开旧木龙为龙首渠遂垦田募兵以张钦城展筑为堡以渠为名既而人渐繁衍居者苦狭复以刘杲城展筑为上龙首堡谓旧堡为下龙首堡今畧惟有一龙首堡东南去花砦四十里即上龙首堡也板答口在南二十里其外黒番曰白道人又平顶堡在南四十里马蹄寺之巅其外黄番曰格家张掖河在堡西二里
　　甘浚堡　在县西南八十里东至龙首堡四十里明置今略堡在黒河之西州南界山凡循黒河而东皆黒番住牧河西皆黄番住牧也有西洞子堡磁窰堡皆在东二十里西洞磁窰之南有山曰大磁窰口小磁窰口
　　哱啰口　在梨园堡五里俗谓之波罗口黒河所迳也其口外之路东通野马川巴丝墩诸处西通红崖以至肃州口外黄番曰滚卜又有古木涧之黄番曰白头家牛毛山之黄番曰多力干俱呼为八个家云又威敌堡俗呼为苇子城在堡西四十里又沙河堡在西北七十里抚彛堡在西北一百里皆明置今置驿于此瓦窰堡在县北二十里东至人祖山口二十里新城堡在县西北四十里东至瓦窰堡三十里南至黒河五里明置曰靖安堡今改名西二十里有明沙堡亦明置板桥堡在县西北八十里东至新城堡四十里西至平川堡四十里明置有羊台口在北三十里西十五里至仙姑庙又西十五里有柳树堡亦明置
　　斜濠口　在县东北六十五里东南至东乐堡十五里沿边东南至山丹县七十里即古灰沟口也烟墩沟在口北五里沟西自靖安至此皆以山为固沟东山势渐平乃筑长城直接山丹而东矣甲子墩在东南十里大路间明季所置
　　观音山口　在县东六十里极为冲要
　　东乐大口子　在县东一百里
　　石打喇口　在县南一百二十里
　　马蹄口　在县南一百二十里
　　大尾马龙口　在县西南一百三十里
　　小尾马龙口　在县南一百里
　　按旧志府城西北东南四路板桥堡起至明沙堡止边墙壕榨二千八百一十二丈计一十五里二百二十四步明都御史廖逢节题修
　　迎恩桥　在东关门外
　　南石桥　在南门外
　　南津桥　在南门之东
　　沙渠桥　在县南十里
　　北津桥　在县北二十里跨弱水
　　大满渠桥　在县南四十里
　　来賔桥　在西门外
　　黒河桥　在县西十三里
　　通局桥　在城内军器局西
　　新建桥　在城内通局桥南长七尺
　　山丹县
　　红寺山关　在县北三十里旧曰红寺山口明嘉靖中新修石关一道住歇塘哨夜不收
　　石人石马关　在县北一百五十里
　　东头沟口青羊口　俱在县东北四十里又红羊圏口在东北六十五里扇马湖在东北七十里赤山东小口在东北八十里石井口在东北九十里小关儿口在东北一百里
　　玉泉口　在县东北一百一十里又木槽儿口在东北一百二十里团湖儿口在东北一百八十里灵羊山口在北三十里独峯山口青山口皆在北三十里剌答口在北六十里鸡冠小口在北一百八十里青苔泉口在北三百里白土口在西北二十里龙头山口在西北二十五里白路儿山口大口子皆在西北三十里明嘉靖二十七年巡抚杨博自玉泉口起至大口子皆浚筑墙濠
　　扁都儿山口　在县南一百里明时凡甘凉往来于青海西宁者率皆由口而行路虽逾山实为防径也又宁静山口在南一百二十里和宁山口在南一百三十里无虞山口在南一百四十里白石崖口在东南二百里
　　新河堡　在县东四十里东至石峡口四十里南至马营墩百四十里北至边城五里兼置驿于此康熙八年移堡兵于马营墩又宁边堡在东十里
　　石峡口堡　在县东八十里城周三里设兵戌守峡口路仅里许皆乱石髙低曲折人马皆艰又东二十里有定羌庙在古城窊之阜都司志有范家营堡在东南五十里大黄山堡在东南九十里永兴堡在南二十七里暖泉堡在南四十里杨家坝堡在南九十里俱明宏治中置
　　按旧志东路教塲起古城窊界牌止墙壕崖榨叠水石梯叠木一万九千九百九十五丈计一百一十一里三十步明都御史廖逢节题修
　　甘桥　在县西关外
　　观音桥　在县西关外
　　石嘴桥　在县西十二里
　　大桥　在县西二十五里
　　永安桥　在县北二十里旧名北津桥弱水经流处也


　　甘肃通志巻十
<史部,地理类,都会郡县之属,甘肃通志>
　　钦定四库全书
　　甘肃通志巻十一
　　关梁
　　凉州府
　　武威县
　　大河堡　在县东南三十里城周二百一十丈靖边堡　在县东南七十里城周一百八十丈双塔堡　在县东南百里城周三百二十丈
　　髙沟堡　在县东五十里东至边墙五里城周二百四十丈境外冲汛三处新旧墩各二去堡一百八十五里十三个井设有官兵防汛
　　张义堡　在县东南一百二十里城周一里三分即黄羊川也土壤甚寛山环水绕设有官兵防汛去堡二百里黑茨沟口又四十里栅子沟口又一百里红土腰岘又一百里新达巴一百二十里寛沟口一百八十里木麻沟口皆黙尔根部落畋牧
　　蔡旗堡　在县北八十里河东冲汛三处圆湖儿白土坡黑茨崖境外冲汛二处昌宁湖茨泉
　　南把截堡　在县南三十里城周一里二分设有官兵防汛迤南隘口去堡一百四十里天池口又三十里白水口又三十里氷沟榨口六十里腾格哩口一百里哲哩木鄂博口又一百里牛心山濠
　　西把截堡　在县西南七十里城周一里设有官兵防汛去堡一百四十里黑沟口又一百二十里水磨沟一百三十里藏经口
　　上古城堡　在县南五十里城周一里二分明初置设有官兵防汛去堡一百二十里卯藏口又一百里马头鄂博一百四十里多伦图噜一百六十里花山口又一百八十里七个草窝铺二百里红沟口二百二十里红沟脑二百五十里牛头鄂博
　　炭山堡　在县西九十里城周六十二丈设有官兵防汛去堡一百八十里皂角沟口又四十五里西达巴沟口六十里横梁山口一百里长草沟口一百三十里黑沟口
　　三坌堡　在县北五十里明初置城周二百二十丈设官兵防汛
　　金塔寺山口　在县西三十里又大口子在县西七十里皂角沟在县西九十里皆额布勒通西海之路明嘉靖中垒榨
　　通济石桥　在县东旧闗厢内
　　靖边桥　在县东南七十里
　　东济小桥　在县东南一百一十里
　　卧波桥　在县南三十里
　　四防河桥　在县南三十五里
　　五防河桥　在县南三十五里
　　小溪桥　在县西十里
　　利渉桥　在县西五十里林家河
　　懐安驿桥　在县西五十里
　　普渡桥　在县西北五里海藏寺前
　　陆家石桥　在县北三里
　　双桥　在县北十里
　　石羊桥　在县北三十里
　　大石桥　在县北四十里
　　官桥　在县东北二十里
　　永昌县
　　水磨川闗　在县西二十里水磨河为闗隘明置有闗城周一百八十丈为大黄山夷人货马市酒之地
　　水闗　一在县城东山口一在县城西山口
　　毛卜喇堡　在县西北六十里南至水磨川四十里北至长城有闇门
　　永昌营路　去城东南一百二十里长城山口冲汛又三十里照面山口三十里干沟山口三十里者撒山口三十五里破烟山口四十里蹇占口五十里四沟打班山口六十里寺儿沟口八十里炭山口又一百三十里江凌山口冲汛一百七十里一颗树山口冲汛一百八十里黄城儿口又西北七十里车路口北三十里红羊圏山口北四十里青红山口
　　髙古城堡　在县西南九十里明置城周二百十丈设官兵防汛去城南一百一十里寒雅沟口又一百五十里五奴山赤口冲汛又西北八十里考来山口一百五十里平羌山口冲汛又一百六十里鸾鸟山口冲汛又西北九十里白石崖山口北八十里压腰山口大黄山在北一里山之西麓即大草滩也广三百里横八十里其地乏草为河西内地之最夷人部落牧马其地
　　新城堡　在县西南七十里明置城周一里设官兵防汛去城西南一百里大河口又一百九十里土鲁干山口冲汛又一百四十里脑儿都山口大草滩在堡西二十里
　　水泉堡　在县西七十里明置城周二百八十丈设官兵防汛去城西北一百里白石头山口又五十里韮菜口冲汛又五十里平子口又七十里水泉儿西口又七十里水泉儿中口又东北八十里小滑石口冲汛又九十里大滑石口冲汛
　　宁逺堡　在县北八十里明置左右皆山设有官兵防汛去城一百里栁沟口冲汛又八十里十五里口一百里麻黄沟口又东北九十里西红崖口冲汛一百里东红崖口冲汛又一百五里榨子口
　　永宁堡　在县东北一百二十里明初置城周三百二十丈设官兵防汛去城二百五十里红崖子口冲汛又东北七十里狼洞口一百四十里破山口冲汛一百八十里黑山口冲汛又东北二百里齐头山冲汛
　　上闇门　在县北四十里又北五十里下闇门又北五十里中闇门又东北一百二十里中口闇门皆出境外要口
　　眞景堡　在县东二十里明置城周一百八十丈十里桥　在县东十里
　　蹇占口桥　在县西南五十里
　　水磨闗桥　在县西二十五里
　　崇冈桥　在县西三十里
　　髙桥　在县西十五里
　　四坝桥　在县东北二十五里
　　六坝桥　在县东北四十里
　　按永昌边垣崖榨共一万二千余丈计六十余里又西北二路红羊圏古城窊并宁逺等堡皆沿边境其间各隘实为海夷逰牧番人出没之地斩崖凿堑袤延迤一百八十里自古称设险之地云鎭番县
　　黑山闗　在县西南六十里东西皆近边有堡周二百四十歩髙三丈六尺为夷人出没之处明置黑山闗驿又设有汛地
　　蔡旗堡　在县南一百二十里城周九百余丈设官兵戍守
　　青松堡　在县南三十里明万厯三十年设官兵戍守顺治二年裁又西南一百里有重兴堡明设官兵防守康熈十年裁
　　红沙堡　在县东北二十里旧有官防营房教塲明万厯九年设官兵戍守顺治二年裁
　　阿里库山　在县西南一百里境外要口
　　四坝桥　在县东十里
　　小二坝桥　在县南十里
　　头坝桥　在县西十五里
　　大二坝桥　在县西二十里
　　按县志鎭畨东边墙自凉州髙沟寨红寺儿等堡迤西北斜抵鎭畨红崖堡界西边墙自永昌宁逺龚家等堡迤东北斜抵红崖堡界过红崖堡其势渐开至北边则东西环接迤东自蔡旗堡许家沟扺青松堡杨洪庄计七十余里自杨洪庄至中沙墩计四十里通长共一百一十余里计一万九千八百丈渣筏中边一道自蔡旗堡俞家明沙墩至河南闇门墩五十里自河南闇门墩至中沙墩计四十里通长共九十余里计一万六千二百丈又鎭畨本川边自河南闇门墩至东北隅红寺儿墩计五十里自杨洪庄至西北隅城西北墩计四十里北边一道计四十里南边系凉州暨各堡寨徃来大路
　　古浪县
　　石硖闗　在县东为大靖城要隘距边三十里又距边三十里明沙嘴又距边三十里小海子又距边六十里白涝池又距边八十里青羊水又距边一百二十里十三个井又距边一百二十里土里无素又距边一百二十里黑□□湖又距边二百二十里三道咸槽以上境外九隘口东通贺兰北达北套西抵鎭畨皆系夷人分道游牧之处昔人谓于此按伏防守哨了则贼之出没可以预知而甘宁地方俱保无虞诚扼要塞险之防也
　　黄花滩　在县东土门堡要隘距城三十里又距城四十里鵞头山
　　可可口　距县三十里为安逺大冲口在万山之中当四面之险外通套来川系畨虏住牧出没之地最为要地设有哨兵
　　鸳鸯池口　距县十里为安逺小冲口亦设哨兵又十五里清沙湾口
　　横沟口　距县五十里冲地隘口又距县六十里哈西口俱设有哨兵
　　黑沟口　距县九十里缓地隘口
　　西山水峡口　距县二十五里黑松冲地隘口设有哨兵又缓地隘口五处距城二十里东山龙沟口又距城二十里黑沟口又距城二十里西山牛头洼口又距城三十里倒坡河口俱设有哨兵
　　迎恩桥　大靖西门外雍正三年建
　　普渡桥　大靖南门外雍正四年建
　　东壁桥　东门外雍正八年建
　　渡桥　在县南闗门外
　　暖泉桥　在县南郭外
　　双龙桥　在县南二十五里
　　香沟桥　在县南三十五里
　　龙沟桥　在县南四十五里
　　先农坛桥　在县东南二里
　　北石桥　在县北一里
　　按古浪大靖北边一道迤东五里接平畨裴家营界迤西七十五里连土门堡界土门堡长边一道东自黄沙坡分水岭起接连大靖界西南至定宁寨界接连古浪汛地北至边墙接连边外
　　平畨县
　　平城堡　在县东北七十里城周一百四十丈最为险要设官兵汛守自堡迤西南至分水岭又西南至庄浪城共墩台九座又迤西北至岔口界东北至松山界墩台四座
　　打鱼沟堡　在县东一百二十里四面乱山最为险要松山营拨兵防汛
　　松山堡　在县东北一百二十里城周一百八十丈迤东至永防城墩一座迤西南至平城界墩三座迤东北至阿坝界墩三座堡北大松山水草茂盛军民畜牧
　　裴家营堡　在县东北一百七十里城周一百二十丈万厯中又于迤南筑闗城一百四十丈迤东至阿坝界墩六座迤南至松山界墩一座西北至大靖界墩一座
　　阿坝堡　在县东北二百里城周二百丈自堡迤东至红水界墩八座迤南至松山界双井儿墩四座迤西至裴家营界大沙沟墩七座迤北境外墩三座隘口二俱系要设官兵防汛　双井堡四面乱山路通八坌设兵驻防
　　红城子堡　在县东南七十里城周三里自堡迤东南至苦水新屯儿川界墩六座迤西北至南大通田家沟界墩八座
　　苦水湾堡　在县东南一百二十里城周二里自堡迤东南至白土坡墩交界近边墩六座西北至新屯川界境外墩三座
　　沙井堡　在县东南一百九十里城周二百八十丈堡东北三十里曰白土崖又十里曰浪沟口去松山二百里路通东套银歹诸夷自堡迤东至兰州界墩三座迤西至白土坡苦水界墩九座
　　通逺堡　在县西南四十里城周二里堡东北至界外寺儿沟又三里至他喇都川又五里至膀卜劳硖又十五里至岗子沟又五十里至黄泥岗路通海夷极为冲要
　　西大通堡　在县西南一百二十里城周一里自堡迤东北至双墩子墩六座迤西南至氷沟墩七座迤西至境外菜子山墩三座迤南至黑山墩迤外至马回子坡等处二百里墩堡二十六处迤西河东至境外毛儿茨壑岘墩三座迤西北至境外扎吉尼壑岘二百二十里堡隘十处迤北至羊胷子城堡隘五处
　　武胜堡　在县西北三十里城周二里设兵防汛自堡迤东南至汉属郎清水河墩六座自清水河东南至庄浪城墩十二座自堡迤东至达达壑岘平城界隘口一处迤西北至大马营沟坌口界墩隘四处自堡西二十里为乱石窊红壑岘至香炉山等处路通海夷皆极冲要
　　坌口堡　在县西北七十里城周三里八十歩设官兵防守自堡迤南至马营沟团庄武胜界墩十一座迤北至打柴沟路鎭羌界墩十座自堡迤西北至沙金沟迤东南至大沙沟平城界皆极冲险隘设兵防汛
　　鎭羌堡　在县西北一百二十里城周二里设官兵防汛自堡迤东南至火石沟团庄墩界墩六座迤西北至乌稍岭界墩八座险要隘口二西境有中下上三路俱海夷自外由内之处中路自三角城驼山寺干柴窊至党朶儿至本堡二百三里下路从驼山寺至讨来川岭大术麻川牛心山泉子岭至本堡二百一十里上路东北从驼山寺黑茨沟东北上小术麻儿八十里至本堡又一路自西古城至大小滥泥沟西闇门至本堡
　　南薰桥　在县南门外
　　济桥　在县西门外
　　大通河桥　在县西大通堡城西跨大通河
　　四渠桥　在县北二里
　　鎭羌桥　在县北一百三十里
　　武胜桥　在县北三十里有凉庄孔道四字牌坊按平畨边墙东裴家营自阿坝界大沙沟起西至大靖界止共长二千四百四十二丈又阿坝东自红水界起西至裴家营界止共长四千一百六十二丈南苦水湾东自白土坡岘界起西至新屯川界止共长四十六里重墙二千三百五十二丈又重墙一道七百八十九丈红城子东南自新屯儿界起西北至大沙沟止长五十三里山崖三千三百八十二丈重墙四道共长一千二百一十一丈边壕长六千二百二十六丈西北武胜堡东南自汉属郎起西北至大马营沟界止长四十五里横边一道长一百八十七丈坌口堡东自大马营沟界起西至打柴沟界止长四十九里重墙一道长四百六十七丈边壕一道长二千六百二十八丈鎭羌堡东南自打柴沟界起西北至乌稍岭界止长四十一里沿边壕一道长三千八百七丈东自上古城旧邉起西至雪山脚东西两叚共长一千六百一十丈沙井堡东自安宁堡咸水沟界起西至苦水白土坡界止边墙共长一千七百三十丈山崖壕堑共长四千四百一十四丈随边闇门二座重墙六百三十四丈西大通堡东北自双墩子界起西至氷沟界止长六十里边壕九百二十五大随壕墙长八十丈壕崖一道长一百二十丈
　　宁夏府
　　宁夏县宁朔县
　　赤木口闗　在府西南贺兰山山为镇之壁其蹊径可驰入者五十余处而赤木口尤易入口冲剧散涣可容千马明嘉靖中廵抚杨守礼扼险筑闗有石砌闗墙一道斩山一道
　　南路隘口十　哈喇珠　林泉　双山南　磨石独树儿　赤木　硖口　双山　灵武　金塔
　　北路隘口六　黄峡　水吉　鎭北　宿嵬　白寺贺兰
　　河中堡　在府东南九十里迤东接灵州界迤北惠农渠口
　　王洪堡　在府南六十里有城周一里
　　唐铎堡　在府东南四十里
　　张亮堡　在府北三十里与平罗县李刚堡接界丰盈堡　在府西南十五里迤北有婆罗山
　　红花桥　在县东门外
　　通济桥　在县东十里
　　汉延渠桥二十四　隆泉闸　李俊闸　李正闸唐铎闸　玊泉闸　纳中闸　官鎭　板桥通济　张政　小新　大新　五道　蔡家羊官　沙窝　潘昶　备芦　王澄　贺忠丁家　马家　李刚　家
　　唐来渠桥十三　玉泉　宁化　贺兰　西门保安　新立　天生　阎贵　周澄　社稷教塲　北门　李世
　　大清渠桥十四　陈俊堡　张家峒　娑罗岔鸭子　费家　牛家　尚家　中团堡　栁良郭沈安闸　邵刚堡上　邵刚堡下　红庙　富家
　　新渠桥十五　王原　塔桥　蝗虫庙　赵直红花寺　杏树园　任指挥　赵总墩　徐家金家　郑家　张梁闸　杨家闸　昌宁　郭家
　　良田渠桥八　双墩　闵家　杨芳　郭杨　五家威延堡　盐菜墩　鲁华
　　红花渠桥十一　苇子　尹家　永通　圣贤倒湾　叶卜花　照直　花园　校尉　骆驼孟家
　　髙岸渡　李祥渡　横城渡　以上三津在汉渠迤东大河之岸
　　平罗县
　　北路隘口十　打硙　挑柴　归徳　小风　大风汝箕　大水　小水　西畨　塔峡
　　威鎭堡　在县东北十五里有城周一里明嘉靖九年筑其东北有边墙一道下有东西二闇门立市与夷人交易威鎭堡兵防守
　　李刚堡　在县南三十里里有城周二里
　　唐来渠桥五　满达喇　张明　龙凤　平罗站马
　　灵州
　　长城闗　在州境花马池城北六十里即明总制王琼所筑之沟垒也长五十里闗上有楼髙耸雄壮下设闇门外立市塲畨汉交易月三次守备监市营兵防守
　　石沟堡　在州东南八十里城周一里
　　盐池堡　在州东南一百六十里城周四里
　　萌城堡　在州东南二百五十里
　　铁柱泉堡　在州东一百六十里有泉甘冽明嘉靖间总制刘天和言套人出入必饮马于此请筑堡髙大包其泉于堡中以兵守之其旁石沟有盐池
　　清水营堡　在州东八十里北去边墙闇门一里明正统年建城周二里隆庆五年设马市于此
　　红山堡　在州东北六十五里北至边墙闇门一里城周二里
　　横城堡　在州东北七十里北至边墙闇门一里城周二里设官兵戍守堡西三里即黄河渡处堡在河东岸即红城子也出闇门三十里有夷汉市塲
　　大沙井堡　在州东南四十里城周一里
　　韦州堡　在州东南二百二十里即故韦州也明治年筑城周二里
　　红寺堡　在州南一百七十里明嘉靖年筑城周一里
　　同心城堡　在州西南二百九十里城周二里设兵戍守
　　兴武营闇门　在州东北一百四十里
　　安定营闇门　在州东北二百里
　　定朔桥　在州北
　　秦渠桥十　正门　板桥　陈桥　上桥　下桥郭家　吴起　韩家　哈打　黑渠尾
　　汉渠桥八　杨马　谈竒　曹公　张家　李家阎竒　尹家　廖家
　　临河渡　在州东七十里设把总西通宁夏官渡马头渡　在州东三十里
　　髙崖渡　在州东南四十里
　　中卫县
　　胜金闗　在县东六十里傍山临河路通一线一夫当闗万夫莫过中卫之吭也明叅将韩玊筑闗万厯年间重修
　　西闇门　在县西四十里今设驿于孤山长流水等处经行畨部且二百里节使经临属国职贡过往信宿路由闇门商旅亦接踵徃来遂成孔道
　　黑山嘴　在县北二十五里
　　西沙嘴　在县西明成化间因西路永安墩至西沙嘴旧墙低薄改筑髙墙
　　黄沙口　在县东北一百二十里
　　观音口　在县东北一百四十里
　　大佛寺北里口　在县东北一百九十里
　　大佛寺北外口　在县东北二百一十里
　　中卫营隘口十二　鹻井儿　何阳墩　宁安墩燕子窝　靖虎墩　永安墩　杀虎墩　鎭北墩崇安墩　鎭夷墩　马槽湖墩　鎭口墩
　　鎭虏堡　在县东四十里明正统年建城周二里宁安堡　在县东南一百里有新旧二堡旧堡筑于成化二十二年新堡筑于嘉靖九年
　　香山堡　在县东七十里城周二里
　　鐡桶堡　在县东一百五十里明天启七年建张义堡　在县东一百一十里明万厯间建
　　永兴堡　在县东七十里明万厯间建
　　古水井堡　在县南三十里城周二里设官兵防汛隘口三　水沟墩　新寺塔墩　岔山墩
　　石空寺堡　在县东北八十里明永乐年建城周三里设官兵防守隘口三　大寺　小闗儿　崇庆
　　广武营堡　在县东北一百九十里明正统年建城周三里设官兵防守隘口六　井沟　北城儿水泉儿　三岔沟　木头井　鎭贼
　　枣园堡　在县东北一百二十里明正统年建城周二里
　　渠口堡　在县东北一百七十里城周一里
　　大通桥　在县东
　　鎭逺桥　在县西
　　緑杨桥　在县南
　　常乐渡　在县南十五里
　　永康渡　在县南二十里
　　新渠县
　　纳秀桥　在县北门外
　　姚福桥　在县西南
　　以上二桥跨西河
　　惠农渠桥十一　南通宁　北通宁　通朔　通贵通昶　通吉　通义　通福　通新　通成通平
　　宝丰县
　　鎭北闗　在县北四十二里闗外系阿宝夷地鎭逺闗　在县西南五十里旧为宁夏北境极边之地闗南五里为黑山营九边考平虏当北面之冲而鎭逺闗实为外险自鎭逺闗以至火沙沟皆有台堡相接以断夷人西行之路正徳初弃之于外以致夷人出入无忌后于王玘口自河抵山筑北门闗北去平罗四十里
　　韮菜口　在县西北五十里
　　简泉子口　在县西四十五里
　　打硙口　在县西南五十里要冲
　　王玘口　在县西北五十里
　　柔逺市口　在县北三十里新设堡城周八十五丈每月与畨人开市交易三次威鎭堡营兵防守
　　惠丰渠桥三　通惠　通润　通丰
　　昌润渠桥二　永润闸　永屏闸
　　威镇桥　在县西南二十五里
　　柔逺桥　在县西三十里
　　市口柔逺桥　在县东北三十里
　　以上系跨西河桥
　　宁夏西长城起自靖逺芦沟界迤北接贺兰山山迤北接北长城至大河河迤而南逾河而东有东长城长三百六十里至定边界凢周一千一百七十里
　　按朔方志云夏之边左河右山而鎭逺闗鎻其交东西长城络其端诚天险也明廵抚杨守礼疏畧谓平虏城百七十里有鎭逺闗在山河之交最为要地南五里故有黑山营西沿山四十里有打硙口东西连属烽火严明贼难轻入治前饷缺卒逋闗营不守打硙口山水俱从此出竟致冲塌迹尚可考正徳间大贼奔入或从旁干闗枣儿沟桃坡等口入或渡河而过虽有平虏城军马不足实难战守以故于平虏城北十里许自山至沙湖筑城东西约五十里尽西又设临山堡居人始敢樵牧
　　西长城四百一十一里迤北接贺兰山
　　北长城三十里自西而东接黄河黄河一百三十里自北而南
　　东长城三百六十里自横城马头接延绥界河东故墙自黄河嘴至花马池长三百八十七里成化间廵抚余子俊奏筑廵抚徐廷璋总兵范瑾赞成之河东新墙自横城至花马池长三百六十里
　　西宁府
　　西宁县
　　绥逺闗　在县东三十里宋崇宁二年修筑赐名即小峡口河南河北闗
　　大峡口河南河北闗　在县东九十里
　　石嘴儿闗　在县东一百四十里
　　保塞砦　在县东南宋崇宁三年建赐名
　　清平砦　在县南宋崇宁三年赐名
　　绥边砦　在县东北宋崇宁三年建赐名
　　黑松林山口　在县东北二百五十里
　　哈喇只山口　在县东一百五十里
　　红崖子山口　在县东一百五十里
　　西畨沟山口　在县东二百里
　　西石峡口　在县东北一百二十里
　　撒儿山口　在县东北一百五十里有边墙一道延二十里
　　北石峡口　在县北一百里有边墙一道延二十里挿把峡黑松林峡　俱在县北一百里两峡悬距中多孔道海冦常从此入明嘉靖年副使周妥王继芳缮治城堑延属五十余里西宁始安
　　经纳峡　在县西一百五十里
　　西石峡　在县西一百里
　　剌撒儿峡　在县西一百五十里
　　且思贡峡　在县南一百五十里
　　揑耳朶峡　在县南一百里
　　玊沟儿峡　在县南一百里
　　归徳州峡　在县南一百里
　　木恰儿峡　在县南一百里　以上峡口自明正徳十年防御海虏由北入境遂为要害
　　喇颗闇门　在县西八十里
　　页峡闇门　在县西六十里
　　小山峡闇门　在县西北六十五里
　　第四沟闇门　在县西南六十里
　　小康纒闇门　在县西南五十五里
　　大康纒闇门　在县西南六十里
　　干河闇门　在县西南六十五里
　　大班沙尔闇门　在县西南六十里
　　小班沙尔闇门　在县南五十里
　　溪石峡闇门　在县东北一百二十里
　　南川东闇门　在县南四十里
　　南川西闇门　在县南三十五里
　　北川东闇门　在县北七十五里
　　北川西闇门　在县北七十三里
　　哈喇只沟　在县东北七十里边壕一道长五百丈隆庆元年廵抚石茂华议督挑
　　通津桥　在东闗内
　　玊带河桥　在东闗外
　　小峡口□桥　在县东二十五里
　　暖泉桥　在南门外
　　那孩川桥　在城西二十歩
　　伯顔川河桥　在县西二里
　　西川多巴桥　在县西六十里
　　北川永安堡桥　在县西九十里
　　扎麻隆桥　在县西六十里
　　西宁河桥　在城北半里许
　　柴家桥　在县北五里
　　丹噶尔桥　在县西九十里
　　碾伯县
　　通湟砦　在县东南宋元符年收复赐名
　　宁洮砦　安陇砦　徳固砦　临宗砦　俱宋崇宁三年赐名
　　安川堡　在县东南膔哥堡在巴金岭上俱宋元符年收复赐名
　　碾伯堡　在县东一百三十里明设西宁卫右所于此城周三里设官兵防守所属峡榨五上水磨沟胜畨沟土官沟羊官沟卯寨沟又有髙寨堡石峡口堡平戎堡河滩堡深沟堡土官堡红水堡俱在县东
　　老鸦堡　在县东一百八十里设兵防守汛内峡榨二下水磨沟碾线沟又有虎狼沟堡阿鸾沟俱在县东
　　水沟堡　在县东二百二十里明成化时因旧堡水逺移堡于此今设兵防守汛内隘口五东榨口西榨口濠湾壑口赵家铺断壕圪丁麻搭又有上川口堡米列沟堡下川口堡张家寺堡新添堡俱在县东
　　古鄯堡　在县东南一百六十里城周二里又名巴暖三川营设兵防守为控扼要地又有巴州堡三川古城堡俱在县东南
　　伏羌堡　在县南五十里明嘉靖年筑城周三里去边墙闇门三十里设兵驻守一名南川营又有南川总堡老防堡俱在县南
　　鎭海堡　在县西五十里明嘉靖年筑城周二里设官兵防守又有乌思巴堡新逺堡癿迭沟堡俱在县西
　　永安堡　在县北六十里北至闇门边墙十里城周三里设官兵防守又有北川总堡大寨子堡鸳鸯堡清水沟堡回回堡小干沟堡上马圏堡猪尔沟堡平虏堡俱在县北
　　威逺堡　在县东北八十里北至闇门边墙二十里明嘉靖年筑城周三里设官兵驻守又有沙塘川堡破寨子堡班家湾堡新添堡下马圏堡俱在县东北
　　胜畨沟脑　林木蓊蔚道通山后砂塘川及巴延川脑海夷潜伏勾通黑畨入境侵扰明时设羊官一寨水磨潘旗薛旗周旗四营添兵防御
　　瞿昙寺沟脑　六枝儿河路通雪山后星宿川一带海夷从此入境内侵明时设虎狼大寨一处连属红水双塔汤官冈子四营添兵伏路堵截
　　氷沟山　为西宁閤郡咽喉孔道羊肠七十余里明时本山羌畨刼夺商旅拒杀官兵且由小氷沟南侵上川口巴川一带设筑东西闇门中设峡闗添兵防范把守以上三处系县北险要
　　通济桥　在县西二里
　　大峡口□桥　在县西三十里
　　水磨桥　在东闗外三里胜畨沟河口通商利民虎剌海桥　在县东南八十里
　　上川口桥　在县东一百二十里为小路四冲通津大通卫
　　黑林榨　在卫西南一百八十里
　　柏木硖榨　在卫南二十里
　　大通河桥　在卫南五里
　　硖门桥　在卫南一百里
　　迭尔计桥　在卫南九十里
　　白塔河桥　在卫西南一百四十五里
　　东硖口桥　在卫南一百四十五里以上五桥俱系新建
　　直秦州
　　秦州
　　石榴闗　在州南九十里
　　现子闗　俗讹为燕子闗对陇川吴山大路
　　秦州闗　在州西七十里闗子岭下
　　金门山隘　在州东二百二十里自小陇南望宛如吴岳有栈道通凤县度闗要地又木门山隘在州西南九十里接西和界即魏张郃死处
　　社树坪鎭　在州东五十里龟山麓南俯临渭水木筏经其下
　　草川鎭　在州东八十里州境又有上三十下三十二鎭
　　石佛鎭　在州北四十里
　　董城鎭　九域志成纪有董城道口务夕阳三鎭又天水县有铁冶艾蒿米谷三鎭
　　定西砦　在州西北四十五里九域志宋建隆二年置领宁西牛鞍下峡上峡注鹿圆州六堡又开宝元年置三阳砦在州北四十里领渭濵武安下蜗牛闻喜伏归峡口照川上门四顾平戎西青赤厓湫西青逺近湫十四堡府志有沙陇头横河谷等十二砦在州东牡丹原草川等十四砦在州西南剪子岭鐡炉坡等八砦在州西三阳川一砦在州北百顷原北稻务二砦在州东北
　　皂郊堡　在州南三十里宋置一统志皂郊堡木塲也下视秦州赤谷川府志州境有东柯牡丹等堡共八
　　东柯谷桥　在州东五十里渭水上与清水县接界又鸣玊桥在西郭
　　髙桥　在州南一百二十里
　　渭水渡　在州东五十里
　　三阳渡　在州北三十里
　　南河渡　在州东十五里
　　清水县
　　大震闗　在县东七十里陇山下即陇闗也凭髙据险襟带华戎自古为闗中之襟要唐大中六年陇州防御使薛逵奉诏移筑故闗上言故闗僻在重冈之上茍务髙深今移要防之中实堪控扼旧絶井泉逺汲河流今临水挟山危墙深堑克扬营垒之势乞改为安戎闗从之由是以大震为故闗而安戎为新闗新闗改筑于陇山上西去故闗三十里与故闗并为戍守处定戎闗今曰安夷关
　　玉屏山隘　在县东北三十里玊屏山口又有小陇山坂坡硖石牛硖轩辕谷共五隘
　　白沙鎭　在县东三十里即古秦亭晋时建
　　百家鎭　在县东六十里
　　盘龙鎭　在县东七十里
　　□穰鎭　在县西十五里牛头山下宋开宝九年置熈宁八年改为堡领白石古道中城东城定戎定安西城雄边临川徳威广武定川扶河鎭边十四堡
　　弓门砦　在县北七十里秦昭王所筑命白起鎭之宋改为寨今为鎭俗讹为防门领小砦五
　　静戎砦　在县西北四十里长山岭下太平兴国四年筑领白榆林长山郭马定平永固安塞长燋七砦
　　汤峪鎭　在县东北三十里以汤峪河而名
　　阎家鎭　在县东北
　　冶坊堡　在县北卧牛山下领桥子古道永安博望威塞李子六堡出九域志
　　太平监　在县西三十里小泉硖内唐开宝初置银冶宋太平兴国三年升为太平监
　　华林堡　在县西三十里又华延堡在县北二十里旧城堡在县北三十里大元堡杏林堡俱在县北五十里鐡石堡在县北六十里峪麻堡在县北七十里巩昌府志县境又有茹剌倒淋等共十五堡秦安县
　　陇城闗　在县东北一百里亦曰陇城鎭即陇城旧县又有卧马闗在县北二十里巩昌府志又有躔移马二闗又闭门闗在西北百里与通渭接界
　　断山口隘　在县东南断山下又观耳峡隘在西二十里俗讹为礶儿硖又曜紫岭隘在北四十里一云鹞子岭即曜紫之讹也
　　神仙岭隘　在县北六十里与断山观耳曜紫为四隘皆山谷险峻恃为襟要又南安峡在陇城南亦曰南安隘
　　鸡川鎭　在县西北三十里即旧县也
　　莲华鎭　在县东莲华川与清水县接界又有断山郭嘉邵店三镇
　　九龙砦　在县东六十里九龙山下又县东有干硙砦又四十里有髙峯砦剡家砦在县南三十里
　　鸣蝉堡　在县北与安阳城相近
　　长山堡　在县西南宋置以近长山而名
　　东川堡　在县东二里又有郭家堡在县北四十里永宁桥　在县西十里华平沟上
　　礼县
　　大木树关　在县北与宁逺伏羌县接界旧志有木树洮平牛脊野麻尖岔五闗
　　夹箭岭隘　又有马槽沟隔虎谷二隘
　　长道鎭　在县东南三十里即古县与西和接界又大潭鎭在西南即古县
　　纸坊鎭　在县东南一百二十里又捱城漩水二鎭在西又梨林鎭在西南固城鎭在西北
　　红土砦　在县东红土山下又有髙坡髙丹大山保子山湫子山雷王山簸箕湾七寨
　　祁山堡　在县东四十里平地突起一峯四面巉削上有武侯祠
　　雷家坝　在县南有小径可通文县
　　徽县
　　仙人闗　在县东南六十里与汉中府凤县接界又有虞闗在县南五十里即古鱼闗旧志又有小河闗在县西南昔时秦蜀咽喉今为小河鎭其下有泥阳水流入嘉陵江
　　永宁鎭　在县东即故永宁县
　　河池鎭　在县西即故县也今谓之旧城里
　　栗亭鎭　在县西二十里以近栗亭故城而名火钻鎭　在县西北一百一十里与秦州接界又有银杏硖口小河泥阳木驴川木家贺家店七鎭
　　忠义桥　在县南门外又有孝亷桥在东门外通川桥在西门外环碧桥在北门外
　　小山水渡　在县北一百七十里与秦州接界又有清江古渡白水古渡犀牛古渡
　　两当县
　　董真峪隘　在县东二十里又有青杠坡银瓮峡二隘
　　两当鎭　在县东即故县又有杨家刘家合四前川杨坪五鎭
　　横山砦　在县南境宋绍兴中吴玠败金人于仙人闗金人遁去玠遣张彦刼横山砦又冯家砦在县东四十里
　　天门堡　在县南天门山又有擂鼔砦山贾家三堡故道桥　在县东门外又河池桥在西门外又有青杠峡桥大渠桥朱市桥
　　直阶州
　　阶州
　　七防闗　在州东二百里即古散闗路通汉中畧阳望贼闗　在州北一百七十里道出秦州要路二闗俱为州境险要有官兵防守
　　石闗　在州西二十里青厓闗在州南九十里又有白马闗
　　青阁　在州东南又有赤阁牛圏阁鵞鼻阁皆为险道
　　石鼔阁　在州东九十里之月台山
　　平乐鎭　在州东北一百九十里即故平乐县九域志将利县有兰臯平落新安东故城四鎭
　　安化鎭　在州东北九域志福津县有安化利亭石门角弓河口故城六鎭石门鎭在州西角弓鎭即故角弓峪堡在州西北
　　杨家砦　在州北一百里一名家计砦控白江月掌山路亦曰杨氏崖昔仇池杨氐之苖裔保据为砦宋建炎绍兴间吴玠兄弟相继为大将军保蜀口时四川皆未有城命各择地为砦而家计砦最扼险阻又素有积粟丰于水泉冦至常不能破
　　贴峡砦　在州西九域志福津县有贴峡武平沙滩三砦俱在州西皆宋所置以备羌戎处
　　尖石砦　在州北州志州境有天池坪清江坝小山坪虎坝水硙峪白鹤等十五寨多在州西界皆近时所设军砦也
　　团城堡　在州西宋置
　　边防要路　州境畨夷入冦者四路一自角弓峪通西和礼县生畨一自三岔口黄杨坪通木竹慈竹或至城下一自大石河入境其地平旷无险恣意出入一自大竹坪林壑险峻
　　南桥　在州南跨白龙江明嘉靖间造舟为梁继此有折桥平桥折桥万厯间创平桥顺治间副将罗映台建康熈五年副将林忠仍建舟桥
　　北峪桥　在城西半里跨北峪河又鎭江桥亦在州西白河桥在州西八十里又鲁班桥在州东南接文县界
　　上板桥　在州北十五里又有下板桥厓有石虹古迹名板桥垂虹
　　犀牛江渡　在州北二百里又宗家渡在州东二十里僊人渡在州东三十里贾家渡在州东八十里又石坝渡在州东南又枣川渡在州西七十里李家渡在州西五十里
　　成县
　　黄渚闗　在县北一百里设廵检司
　　泥阳鎭　在县东即故泥阳县又有府城鎭在县东西安鎭在县西龙门鎭在西南又有索池鎭横川鎭
　　小川砦　在县西南又石碑砦在县东北
　　丰泉堡　在县西
　　东河桥　在县东又西河桥在县西
　　镡家河渡　在县南冬桥夏舟
　　文县
　　玊垒闗　在县东南一百二十里路通四川剑州秦蜀咽喉
　　五里闗　在县北五里两面巉崖中濶数武又火烧闗在北二十里两山壁立中通一径
　　临江闗　在县西北本临江砦其下即临江渡后设闗又老鼠闗在县西北阶州通路
　　隂平隘　在县南县境有隂平道吧咱邓艾城叱豁尾四隘
　　扶州鎭　在县西即故州地九域志县有扶州永定宕由道路方维五鎭
　　中路寨　隂平寨在县西八十里即故县土城设在半山黎树寨在县西九十里土城设在谷口鎭羌寨在县西一百一十里土城设在险地大黑堡在县西一百十五里土城夹窄岸中松坪寨在县西北一百二十里土城设在平地凡五寨俱系极冲
　　北路寨　茨落寨在县北八十里土城设在半山更名得胜极冲马儿寨在县北七十里土城设在半山次冲阳汤寨在县北一百四十里土城设在平地极冲楼舍堡在县西北一百四十里土城设在平地次冲九原寨在县北一百五十里土城设在平地极冲凡五寨
　　南路寨　哈喃坝寨在县西南七十里土城设在平川极冲塞卜寨在县西南六十里土城设在半山极冲鐡楼寨在县西南五十里土城设在平地极冲上丹堡在县东南四十里无城次冲凡四寨
　　重石寨　九域志县有重石毗谷张添磨留劵罗移思村戎门特波九寨水银一务宋志有绥南寨县志又有新寨在西南四十里旧寨在西南四十五里马营寨在南一百二十里中屯寨在西一百六十里旧寨子在北一百二十里屯寨在北一百三十里
　　新闗堡　在县西五十里又巩昌府志县有玉皇黎坪等二十四堡
　　边防要路　巩昌府志县境之路一路自哈南寨入一路自阳汤寨入一路自松坪寨入一路自东屯寨入东屯为四路适中之地东望玊垒南鎭虎穴旧置守备于此
　　新津桥　在县东三十里
　　红丹桥　在县东四十里
　　广济桥　在县西三十里
　　玊垒桥　在县东南一百二十里以上四桥皆跨白水
　　隂平桥　在县南门外白水急流中有苍石二道就石柱成桥长二十余丈所谓隂平桥头也蜀景曜六年姜维闻有魏师请防隂平桥头以防未然后主不省司马昭遣诸葛绪自祁山趣武街桥头絶维归路维还闻绪已塞桥头乃佯出北道绪引却维从桥头东还
　　哈南桥　在县西南六十里路通生畨界
　　麻闗桥　在县城西门外即县城与所城居民通行处
　　什方桥　在县西三十里又新开桥在县西八十里又西保安桥在县西七十里皆白水所经波流汹涌
　　临江桥　在县西北一百里临江闗下羌水经此亦曰临江渡为陇蜀孔道康熈二十三年重建后知县江景瑞重修又上髙下髙二桥俱在北五十里
　　野狐桥　在县西八十里两岸巨石蹲立就石架桥龙津桥　在县东十里
　　兴文桥　在县东三里
　　奋武桥　在县西十里
　　直肃州
　　肃州
　　嘉峪闗　在州西七十里嘉峪山西麓明初置洪武五年冯胜下河西以嘉峪闗为中外巨防西域入贡路必由此土城周二百二十丈治七年以土鲁畨叛闭嘉峪闗絶西域贡八年廵抚许进出嘉峪闗入哈宻土鲁畨遁去嘉靖十八年尚书翟銮行边言嘉峪闗最临边境为河西第一隘墙壕淤损宜加修葺仍于壕内凑立边墙每五里设墩台一座以为保障因使兵备道李涵监筑起于卯来泉之南讫于野麻湾之东北版筑甚坚耝耰不能入二十六年廵抚杨博言嘉峪闗外先年止有近闗大草滩石烟墩黑山儿墩台三座嘉靖八年添筑扇马城上栢杨下栢杨回回墓红泉墩台五座今行相视又宜于榆树泉三条沟火烧沟古墩儿添筑墩台四座隆庆二年总督王崇古言嘉峪闗三面临戎势甚孤悬宜设守备防御从之
　　本朝设有游击都司志又有石闗儿口在卫西八十里又断山口在卫西九十里又有盐沟山口小口子俱去城七十里白山儿口去城九十里榆树泉口去城一百里皆嘉峪闗外贼迳嘉靖二十七年廵抚杨博修筑今畧石闗儿在闗西北五十里石硖天险硖外有扇马营嘉靖中置去卫一百六十里后为索诺木旺扎勒及卓哩克图哈蘓济台吉住牧
　　金佛寺堡　在州东南九十里明初置嘉靖二十八年廵抚杨博重修土城在近山周二里四十丈现设官兵防守都司志又有红山堡在东南七十里永安堡在东南八十里红寺堡在东南九十里今畧永安堡在堡西十里
　　观音山口　在州东南七十里州境诸口多隘惟此口路濶山寛丰乐川从此发源引渠溉田有重冈硖在西南一百八十里各山之总峡峡窄而陡行人必牵马鱼贯以过旧为黑畨小宛卜族住牧又红山口在东南七十里明时乌斯藏畨僧曰普尔咱住牧于此传至长吉思冬其徒甚众乃分为大宛卜小宛卜二枝云
　　文殊山口　在州西南三十里文殊山北明嘉靖中南山海寇由淖泥山出天生桥潜入文殊山口抢掠叅将栁栋自嘉峪闗斩断山硖又设卯来泉墩以扼其冲都司志又有黄草坝堡在县西南十五里塔儿湾堡在西南二十里今畧口南为滥泥山可通天生桥此口无守贼由此以进塔儿湾黄草坝皆受其荼毒矣又有小硖在口内峭壁窄迳人马艰行其险可守
　　卯来泉堡　在州西南七十里东至金佛寺七十里西北至嘉峪闗四十里明置土城在半山周一百四十丈西南二面皆倚山为险山北即畨人走集之所现设官兵防守今畧今黑畨伯剌宛冲族住牧堡西有肠子沟去州一百九十里又红泉墩去州一百五十里南山讨来川诸夷入冦必从堡南渡河若堡扼险则必从肠子沟至红泉墩于长城尽处入也
　　野麻湾堡　在州西北五十里西南至嘉峪闗五十里北近边墙明万厯四十四年置土城周一百四十丈现设兵防守
　　新城堡　在州西北三十里西至野麻湾二十里北临边墙明置土城周二百十五丈设官兵防守
　　小鉢和寺　在新城堡西三十五里鉢和寺有湖在堡西北一百里山口有榆树泉可以饮马鉢和而西即栢杨林路极平坦可以通车西夷徃来必取道于鉢和也
　　两山口堡　在州东北二十五里东至下古城堡二十五里西至新城三十里北临边墙明置土城周一百二十丈现设兵防汛
　　下古城堡　在州东北五十里东至双井堡四十里北临边墙东北至金塔寺五十里明置土城周二百八十丈设有守偹今畧有大口子在堡北二十里夷人南出之防径明嘉靖二十七年廵抚杨博增筑墩塘以备贼都司志又冇王子庄堡在堡北界
　　金塔寺堡　在州东北一百里即明金塔寺城也土城周一百九十丈嘉靖五年巡抚陈九畴言哈宻内徙居金塔寺等处宜将肃州北境弃地及威虏旧址修筑安挿之今设游击今畧红口子在东北六十里接鎭夷所界嘉靖三十五年增筑墩台威虏城在北六十里今西部额尔克科尔罗住牧天仓墩在东北二百六十里其西十里有夜摸墩皆戍守处又昆都部在东北五百里今西部罕都台吉住牧
　　临水堡　在州东北四十里明置土城周三百六十丈并置临水驿于此设有把总今畧合河口在堡西北去州三十五里即讨来川红水二河合流处明治中创筑边墙东西延三十里嵗久頽壊嘉靖二十三年重修又接筑二里许
　　河清站堡　在州东南一百里东北至盐池堡六十里西南至金佛寺五十里明置亦名上河清堡置驿于此土城周二百五十丈明嘉靖中西畨入犯各堡俱被残破惟上河清堡及永定堡以坚得免万厯三十一年以地僻移驿于鎭夷防井堡四十四年废为民堡
　　清水堡　在鎭夷南一百五十里明初置土城周二百七十丈系火夷出入要路设兵防守
　　九九山口　在清水堡东南三十里山口可通西宁然重冈复岭狭隘难行有黄草榆林干坝凡三坝引水灌田皆黑畨喃唔儿族住牧
　　按旧志明都御史廖逢节题修东南西北四路嘉峪闗起鎭夷止边墙崖榨一万三千六百三十丈计七十五里二百六十歩
　　城南桥　在州南一里
　　楚坝桥　在州东南金佛寺观音山口内跨讨来河山水漂浮林木纷糅水从下流其木日久坚定渐积如桥人马行其上明嘉靖中叅将崔林曾斩断楚坝以御冦后年久又复成梁又名阻坝桥谓诸水得阻于坝中故云然
　　公济桥　在东闗外一里红桥在州东五里皆跨水磨河
　　清水桥　在州北十里跨清水河
　　天生桥　在州东北三十里讨来河水从西南来至此入地下伏流不数武而出地人从地上行宛然如桥不假人力故名
　　髙台县
　　榆木山口　在县西南七十里即旧榆林沟口榆木山东起甘州梨园堡西尽于此髙台红崖之大道也山中皆黄畨住牧都司志又有老康口在南四十里循字沟口在南五十里花儿砦口在南八十里杨旗口大口子皆在南一百二十里盘道口水闗皆在南一百三十里
　　暖泉堡　在县南少西九十里东北至榆木山口二十里又有顺徳堡在口南十三里及鎭羌杨旗鎭夷共五堡俱明初置后以畨夷蹂践废嘉靖中廵抚杨博添红崖防守始渐修复今畧有半个山在县东南八十里仄棱在县南八十里新墩在南六十里明海子在县西北六十里皆为畨夷住牧
　　红崖堡在县西南一百二十里明初置城周二里嘉靖二十六年添兵防守现设守备今畧拜浪河在东南二十五里消雪成流可以溉田红土坡在河南九十里讨来川水流环城下水闗口在南四十里绰哱口在南七十里皆诸畨住牧
　　黑泉堡　在县西五十里明置并置驿于此
　　平川堡　在县东北四十里明初置城周二里有四坝堡在其西二十里旧属甘州卫今改属髙台
　　九坝堡　在县西北四十里西至胭脂堡二十里西至黑河一里北至边墙二里又有八坝堡在西北二十五里七坝堡在西北十里六坝堡在东北十里五坝堡在东北十八里又有莺窝山口扫箒沟口俱在县北十里石闗口破烟墩口俱在县北十五里红山口在北二十里老鸦泉在北三十里双尖山口在北五十里水窖山口在北一百二十里明嘉靖二十六年廵抚杨博修筑六坝至九坝边墙
　　兎儿闗　在县西北一百五十里又石圈儿口干柴沟口俱在县西四十里黑山沟口在西北五十里牛头沟口在西北八十里石梯子沟口在西北九十里石槽沟口在西北一百里石坝沟口在西一百五里石圏儿口在西北一百一十里又千人坝口在北一百四十里毛目墩口在北一百九十里以上俱虏出没要路明嘉靖二十七年廵抚杨博自髙台西抵鎭夷修筑壕墙延七十余里
　　沙碗堡　在县西北八十里明置在黑河北平川土城周三百丈分管边长十五里万厯十八年设防守官今裁
　　胭脂堡　在县西北六十里明置在黑河北平川土城周二百四十丈分管边自张家湾起至沙碗墩长二十五里边外贼来由水头二处沙井子去边八十里大黄山去边一百二十里俱通乌尔古纳湖狼心山诸处
　　鎭夷堡　在县西北一百二十里明置土城周四里三分设有游击分管土边长六十里山壕长八十里边外贼来由水头四处哨马营离城三百五十里狼心山离城五百里乌尔古纳湖离城八百里额齐讷湖离城一千里俱系套虏行走住歇要路
　　深沟堡　在鎭夷东南二十里明置在黑河南平川土城周二百丈今设兵戍守
　　盐池堡　在县西北一百三十里明置土城周一百八十丈设兵防守
　　双井堡　在县西北一百七十里明置土城周三百丈设兵防守
　　按旧志明都御史廖逢节题修东西二路板桥堡起鎭夷硖止边墙崖榨一千八百八十四丈鎭夷东路壕头塘长城头起黑河西岸止边墙壕榨五千一百七十四丈共六千六百五十八丈合计三十六里三百五十六歩
　　黑河渡　在县西百里
　　纳凌桥　在县东南一里
　　站家渠桥　在县东南三十里
　　丰稔桥　在县东南三十里
　　黑泉桥　在县西北五十里
　　安西防所属
　　安西卫
　　八楞墩　在卫南四十里
　　芦柴沟墩　在卫西南俱有兵防汛
　　栁沟卫
　　边墙头墩　在卫北五十里
　　外境正北至垒墩子一百四十里又八十里至石板墩又八十里至白墩子又二百一十里至金沟硖又一百二十里至镜儿泉其间多系果璧间有水草通北套阿齐山巴里坤哈宻来路最闗紧要
　　栁沟堡　在卫东七十五里东南至靖逆卫六十里土城周一里三分有游击驻防东北至布鲁湖墩四十里拨兵防汛又外境正北一百二十里至木龙泉又一百三十里至伊克伊玛噶古墩又二百四十里至达布逊古墩其间多系果璧间有水草达布逊古墩地方约千余里系辉特沙卜珠住牧通北套阿齐山巴里坤来路
　　踏实堡　在卫西南一百五十里东北至双塔堡一百二十里北至安西卫九十里土城周一里八分有守备驻防地属栁沟卫管辖营汛属沙州协有奔巴兎墩院在西南一百里石包城墩院在南二百里俱拨兵防汛又瓜州南山口在西北九十里接安西界堡正南外境自石包城至三道宫皂河五十里又二百五十里至额尔德尼布拉克有二路一东至伊克萨喇尔金水源二百八十里一西南至乌兰达巴五十里其间多系山沟路径乃海上诸夷徃来要路有泉道草头并无夷人住牧自乌兰达巴西南至大小察罕台盐池果璧系通噶斯大路最属冲要
　　双塔堡　在卫西三十五里西南至踏实堡一百二十里西至安西卫一百三十里土城周一里一分有千总驻防
　　桥湾堡　在卫东北四十里东南至栁沟堡四十里有千总驻防桥湾墩一座
　　黑水桥　在卫西南九十里
　　天生桥　在卫南九十里
　　沙州卫
　　硖中泉墩　在卫东一百二十里
　　千佛硖墩　在卫东南四十里
　　沙枣墩　在卫西南三十里
　　巴延布拉克墩　在卫西南一百二十里
　　外境西北二路一路至乌鲁斯台一百里又六十里至塔尔巴津又八十里至博硕克由博硕克西南七十里至巴汗玛尼图又六十里至鄂布拉克博实克西北一百二十里至伊克玛尼又一百四十里至绰克图其间五六百里有水草无夷人住牧绰克图系通塔拉穆尔河来路最属冲要　又一路西北至巴延布拉克大卡路墩一百二十里又二百里至多布沟由多布沟西南一百五里至乌鲁斯台又七百三十里至伊逊察罕齐老图路当孔道西通伊犁地方搭拉穆尔河南通西海等处要路最属冲险其间一千余里有水草并无夷人住牧　正南一百八十里至党城自党城东南至额尔德尼布拉克六百里有水草无夷人住牧西通色尔托克西南通阿噜伊克玛实果璧大小柴木达盐池果璧要路最闗要
　　黄墩堡　在卫东北六十三里东至百齐堡七十里土城周四里三分设守备驻防东北三十里有库克楚石墩拨兵防汛又外境西北二百二十里至博啰砖井又一百五十里至博啰托辉又八十里至库克楚又一百五十里至苦水又六十里至哈斯布喇克墩去哈密仅一百余里其间六百余里多系果璧并无夷人住牧亦无行人徃来系通哈宻要路
　　百齐堡　在卫东北一百三十里东至安西卫一百五十里西至黄墩堡七十里土城周一里五分有把总驻防
　　靖逆防所属
　　靖逆卫
　　昌马河山口　在卫西南一百二十里
　　沙冈墩　在卫北俱拨兵防汛
　　大东渠桥　西边渠桥俱离城三十里
　　齐勤所
　　惠回堡　在所东九十里土城周一里二分设千总驻防有惠回墩至后栁湾墩二十里又十五里至骟马墩又四十里至巴楞墩又五十里至赤金硖墩俱拨兵防汛
　　野马兎口　在所西南八十里
　　红泉口　在所东南套虏由此至嘉峪闗南长城尽处出没








　　甘肃通志巻十一
<史部,地理类,都会郡县之属,甘肃通志>
　　钦定四库全书
　　甘肃通志巻十二
　　祠祀
　　洪范八政其三曰祀圣贤师儒垂范立训山川神只御灾捍患功徳所被理宜崇报咸秩祀典嵗时修事至于里社祈祷妥神锡福甘俗相沿一从民便琳宫梵宇剏建重修附纪于末志祠祀
　　临洮府
　　社稷坛　在北闗内　狄道县附府　渭源县在城西南　兰州在城南郭　金县在城北　河州在城西北　归徳所在城东南
　　风云雷雨山川坛　在府城南　狄道县附府　渭源县在城东南　兰州在城南郭　金县在城南　河州在城东南　归徳所在城东
　　先农坛　在城东　狄道县附府　渭源县兰州金县河州俱在城东　归徳所在城东南
　　文庙　在府署东元泰定二年建明洪武二十五年重建康熈年间知府髙锡爵杨宗仁相继重修　狄道县在县署西明洪武五年建后移府学东明季知县褚泰复移旧址　渭源县在县署东明洪武四年建康熈二十三年重修　兰州在州署东南元至正五年建明洪武八年修康熈五年巡抚刘斗重修　金县在县署西元大定二年建明成化十二年修康熈二十一年重修　河州旧在州署西南明成化间修康熈四十五年知州王全臣移建州东南
　　崇圣祠　在学宫内东　狄道县渭源县兰州金县河州俱在庙东
　　名宦祠　在学宫防门左祀名宦各州县俱有
　　乡贤祠　在学宫防门右祀乡贤各州县俱有
　　忠孝祠　狄道县金县河州俱在学宫内　渭源县在县治东　兰州在学宫西
　　节义祠　狄道县在学宫外　渭源县在县署东　兰州在学宫西右　金县在学宫外右　河州在城内东
　　文昌祠　在府治后　金县在城西隅　河州在州署南　归徳所在北城上
　　闗帝庙　在府东门外岳麓山　狄道县附府　渭源县在城北　兰州在桥门外　金县在县北　河州在西门内　归徳所在城内
　　河神庙　在河州积石闗外雍正六年奉
　　防建　兰州在城西北黄河南岸
　　城隍庙　在府治北　狄道县在东门内　渭源县在县东　兰州在州署东北　金县在县署西　河州在城北　归徳所在城内北隅
　　旗纛庙　在府署左　兰州在东郭内　河州在州西厉坛　在北闗内　狄道县附府　渭源县在城北兰州在城东北　金县河州俱在城北
　　八蜡庙　在城东门　渭源县在城北　金县在城南
　　渭河庙　在渭源县城西
　　洮河庙　在狄道县西二里
　　禹王庙　渭源县在城西　河州在积石闗外
　　火神庙　狄道县在城南　兰州在城东北
　　马王庙　狄道县在城西　兰州在东郭外　河州在州署西　归徳所在城北隅
　　三将军庙　在兰州臯兰山下祀汉冠军侯霍去病营平侯赵充国防羌校尉邓训明嘉靖元年移建兰州东郭门外
　　纪信庙　在兰州城中
　　邓寜河王庙　在河州和政驿北祀明卫国公邓愈万厯庚寅兵备道郭宗贤建
　　忠愍祠　祀明杨继盛旧祀于狄道县东山超然书院雍正六年更迁于府东旧卫署内
　　王庄毅祠　在河州城西祀明兵部尚书王竑明嘉靖年建
　　双忠祠　在狄道县东山祀明给事中张万纪中丞邹应龙顺治九年茶马御史姜图南建
　　忠义祠　在河州城西景古城内明万厯庚寅秋火酋入犯武职刘子都李芳贺守义贺天衢李国琦魏承勲李如玊王官拒敌力战而死奉防立祠祭祀
　　报功祠　在兰州西门外祀总督孟乔芳
　　寳塔寺　在府治东明永乐年建
　　正觉寺　在府治西南明永乐年建
　　圆通寺　在府城西北明永乐间因元法王寺旧址建圆觉寺　在府治东北明宣徳年建
　　台子寺　在狄道县城内台形似龟上有元帝像又名熈春台
　　隆禧寺　在府城东北明宣徳间建
　　东岩寺　在府城东
　　西岩寺　在府西门外西倾山麓
　　万夀寺　在渭源县治西明洪武年建
　　庄严寺　在兰州治北元至元间建
　　普照寺　在兰州治东唐贞观间勅建今习仪祝厘于此
　　嘉福寺　在兰州西北隅唐髙昌王建明正綂间勅修有浮图一十三级又名木塔寺
　　华林寺　在兰州治西明正綂间建
　　崇庆寺　在兰州南五里明永乐年建
　　白塔寺　在兰州黄河北山上明太监刘永成建兴国寺　在金县治西元至正元年富察仁亨建金轮寺　在金县南四十里元至正年建
　　东岩寺　在金县东十里明洪武年建
　　报恩寺　在河州东门内明洪武年建
　　万夀寺　在河州东北四里唐初建浮图十二层监蔵寺　在河州西北五里明永乐年建
　　丙灵寺　在河州北六十里唐时建下临黄河琢山石为佛髙十余丈产香药泉水清澈
　　石佛寺　在河州南十里山岩之南
　　万夀观　在府城西南元时建
　　九华观　在府城北元大徳年建
　　清真观　在渭源县治北明洪武间建
　　元妙观　在兰州东元至正间建
　　凝熈观　在兰州东北隅内有假山台榭旧为明肃藩凝熈园因改为观
　　金天观　在兰州西明永乐四年肃王建嘉靖三十一年重修
　　清虚观　在金县东昔秦李二仙羽化于此后废元至正间重建
　　文昌观　在河州东南元至正年建
　　飞阳子观　在河州积石闗元中綂二年建
　　大隠庵　在河州西元至正间建
　　大雄殿　在归徳所城内北隅
　　万夀观　在归徳所城内北隅
　　珍珠寺　在归徳所东五里
　　弥陀寺　在归徳所城西
　　寺角嘴寺　在归徳所南五里
　　下工巴寺　在归徳所东南五里
　　石家寺　在归徳所西南五里
　　庆善寺　在归徳所西南三里
　　观音楼　在归徳所城内北隅
　　元帝楼　在归徳所北城上明洪武七年建
　　巩昌府
　　社稷坛　在西闗　陇西县附府　安定县在城西北会寜县在城南　通渭县漳县俱在城西　寜逺县在城南　伏羌县在城西　西和县在城北　靖逺县在城西南　岷州在城西　洮州卫在城西北西固城在城西
　　风云雷雨山川坛　在城西　陇西县附府　安定县在城南　会寜县在西闗　通渭县漳县俱在城南寜逺县在城东　伏羌县在城南　西和县靖逺县俱在南闗　岷州在城东　洮州卫在城南　西固城在城东
　　先农坛　在东闗　陇西县附府　安定县会寜县在东郊　通渭县在南郊　漳县寜逺县俱在东郊伏羌县在北郊　西和县在南郊　靖逺县岷州俱在东郊　洮州卫在东北郊　西固城在东郊
　　文庙　旧在城西南隅明万厯中迁南街康熈十六年巡抚鄂善知府纪元重修　陇西县旧附府雍正五年知县鲁廷琰建在城东南　安定县在县西顺治十四年知县戚藩修康熈八年教谕郭维寜重修会寜县在县东明洪武初知县郁斌刘缙建万厯六年知县髙拱宸修雍正二年知县施廷元重修　通渭县洪武初建康熈五十七年移县北安定监　漳县在县治东　寜逺县在城东北明洪武二年建嘉靖隆庆时相继修顺治六年训导周熛康熈年间知县冯同宪重修　伏羌县在城西南旧在河北明天啓七年迁建　西和县在县南门外旧在上城知县李芳移建　靖逺县在城东南明正綂三年指挥房贵建成化治嘉靖间修顺治十五年康熈四十四年相继重修　岷州在正街中明治十三年副使道张泰建嘉靖隆庆万厯间修顺治十六年康熈三十五年相继重修　洮州卫在凤凰山下旧在纛牙坊康熈二十二年卫守备吴卋改建今址
　　崇圣祠　在学宫内　陇西县附府　安定县通渭县漳县寜逺县洮州卫俱在庙内　会寜县西和县岷州俱在庙东　伏羌县在尊经阁右　靖逺县在明伦堂东
　　名宦祠　在学宫防门左祀名宦各州县俱有
　　乡贤祠　在学宫防门右祀乡贤各州县俱有
　　忠孝祠　陇西县在城内南街　安定县会寜县通渭县漳县寜逺县西和县靖逺县岷州洮州卫俱在学宫内　伏羌县在城内南街
　　节义祠　陇西县在城内　安定县在城隍庙左　会寜县在学宫西　通渭县漳县俱在县署西　寜逺县在县署右　伏羌县在城内北街　西和县在县城北关　靖逺县在县署东　岷州在学宫西　洮州卫在城内北街
　　文昌祠　在府城北郭　安定县在学宫内　通渭县漳县俱在学宫左　西和县在学宫旁　靖逺县在东郭外　岷州在学宫左
　　闗帝庙　在南门外　陇西县附府　安定县在西闗外　会寜县在南门外　通渭县在县署东　漳县在三岔驿　寜逺县在南山　伏羌县在县北　西和县在县署西　靖逺县在县治南　岷州在西营城　洮州卫在仁和坊左　西固城在东山
　　河神庙　在靖逺县城北河岸
　　城隍庙　在府治东北　陇西县在钟楼街　安定县在县城西　会寜县通渭县伏羌县靖逺县俱在县治西　漳县在县治东　寜逺县在县治前　西和县在城西北　岷州在城东南　洮州卫在卫治北
　　旗纛庙　在府治南　伏羌县在县治西　靖逺县在演武塲内　岷州在演武塲南　洮州卫在卫治西
　　厉坛　在府城北　陇西县附府　安定县防寜县通渭县漳县寜逺县伏羌县西和县靖逺县岷州洮州卫西固城俱在城北
　　八蜡庙　在北郭外　安定县在南郭外　通渭县靖逺县俱在西郭外　寜逺县漳县俱在城西　西和县在学宫旁
　　伏羲庙　在陇西县东郭
　　神禹庙　在岷州北郊
　　清圣祠　在陇西县首阳山一在莲峰山第五峰真武庙　安定县在北城外　岷州在城东南　洮州卫在西城门内
　　东岳庙　陇西县在西郭内　安定县在城南　通渭县在城南屏风山　漳县在城北钟山　防寜县有二一在县南闗一在县西牧马原山顶　靖逺县在堡东城外　岷州在金童山
　　水神庙　在漳县城南
　　太白神祠　在通渭县西北钟灵山
　　龙王庙　安定县在城西门外　漳县在盐厰沟　岷州在城东五里　洮州卫在城北　靖逺县在哈思吉堡
　　火神庙　陇西县在北郭　安定县在崇福寺右　洮州卫在月城内
　　马神庙　伏羌县在北街　寜逺县在城中　靖逺县在县治中　岷州在茶库西　洮州卫在正街西北
　　盐神祠　在漳县盐井东南隅山麓
　　黑池龙王庙　防寜县在北四十里　靖逺县在县东三十里
　　虸蚄庙　在府西十里赤山麓　安定县在城南七里三官庙　在洮州卫城西北
　　元坛庙　在岷州西营城
　　酂侯祠　在伏羌县治西
　　二郎庙　在岷州金童山
　　张太尉祠　在漳县三岔驿祀宋太尉忠节张嚞旌忠祠　在西和县祀宋环庆总管彊霓
　　忠节祠　在西和县北门外祀宋刺史陈寅明嘉靖二年建
　　润泽祠　在岷州城东五里其下即洮河有龙潭祈雨即应
　　李将军祠　在靖逺县城东二里祀明防将李光启嘉靖间建
　　忠勇祠　在靖逺县祀明中军指挥李如玊魏承勲郭公祠　在岷州东十里明天启间建祀巩昌守郭之祐
　　贞烈祠　在安定县南郭祀烈妇米凤凤等
　　奋威将军祠　在靖逺县祀王进寳康熈十六年建万夀寺　在府治东唐贞观年建元大徳年修
　　天竺寺　在府治北郭唐时建明永乐八年修
　　妙华寺　在府治北元至正年建
　　大雄寺　在北郭明正徳三年修
　　圎明寺　在莲峰山金大定四年勅修
　　佛慧寺　在府城东闗
　　妙光寺　在府南闗外
　　碧岩寺　在碧岩里
　　积庆寺　在府城东南明万厯中建
　　西岩寺　在安定县西岩山
　　兴云寺　在安定县东北一里
　　毘卢院　在安定县西南三十里元至元中建
　　崇福寺　在安定县南闗明洪武年建
　　华严寺　在安定县南三十里
　　白塔寺　在通渭县南七十里元至正年建
　　圎通寺　在通渭县东郊
　　万花古刹　在通渭县南伏狮山
　　观音院　在通渭县南五里明洪武年建
　　清凉寺　在通渭县西发云山
　　西凤寺　在漳县盐井西北
　　东麟寺　在漳县盐井左
　　寳泉寺　在漳县三岔驿西明洪武年建
　　夀国寺　在漳县城西
　　万夀寺　在防寜县治东北
　　报恩寺　在防寜县东南三十里明洪武年建
　　普泉寺　在防寜县南四十里
　　观音寺　在防寜县北桃花山
　　报恩寺　在伏羌县城北街元至元二年建
　　大安寺　在伏羌县北六十里明洪武十三年建金仙寺　在伏羌县西二十五里明洪武十三年建甘泉寺　在伏羌县西南五十里金大定五年建木梅寺　在伏羌县西十五里宋咸淳八年建
　　蔡家寺　在伏羌县北二十里元至正十五年建释迦寺　在伏羌县西北七十里宋皇庆元年建圣夀寺　在伏羌县北五十里明洪武十三年建觉天寺　在伏羌县西北七十里明永乐三年建华盖寺　在伏羌县朱圉山明洪武十四年建
　　兴国寺　在伏羌县东十五里明洪武十年建
　　弥陀寺　在伏羌县西南五十里明永乐五年建慈光寺　在伏羌县西二十里明洪熈元年建
　　寳岩寺　在伏羌县西五十里明景泰三年建
　　大像寺　在伏羌县西三里
　　圣夀寺　在寜逺县城内
　　东华寺　在寜逺县东四十里
　　西寜寺　在寜逺县东三十里
　　妙严寺　在寜逺县西南三十里
　　龙槐寺　在寜逺县东北五十里
　　大佛硖寺　在寜逺县东五十里
　　寳洁寺　在寜逺县东南五十里
　　万化寺　在寜逺县南三十里
　　禅定寺　在寜逺县东南三十里
　　凝禧寺　在西和县治西明永乐年建
　　兴国寺　在西和县治西
　　贤徳寺　在西和县北九十里
　　集庆寺　在靖逺县城东南隅明成化十年建二十一年勅赐今名
　　法泉寺　在靖逺县东十五里宋崇寜间钦赐法泉禅寺
　　观音寺　在靖逺县西南明正綂三年建
　　圎通寺　在靖逺县城北
　　千佛寺　在靖逺县东郭外
　　广福寺　在靖逺县南郭明万厯中建
　　崇寜寺　在靖逺县打剌赤堡西宋崇寜时建
　　普救寺　在岷州城东宋时建
　　大崇敎寺　在岷州东北四十里明宣徳元年勅建圎觉寺　在岷州东十里茶埠峪
　　广福寺　在岷州南一里
　　普化寺　在岷州东北三十里
　　鲁班寺　在岷州东南五里明洪武十年建
　　般若寺　在岷州南五里
　　重兴寺　在洮州卫西门外
　　闫家寺　在洮州卫东二十里
　　卓泥寺　在洮州卫南三十里
　　圎成寺　在洮州卫西四十里
　　慈济寺　在洮州卫西南六十里
　　天夀寺　在西固城北翠峰山明嘉靖三十年建龟山寺　在西固城东明嘉靖二十五年建
　　龙兴寺　在西固城北明万厯十六年建
　　洪福寺　在西固城东明正徳二十二年建
　　玊皇观　在府城南隅宋熈寜时建号天庆观崇寜时改神霄玉清万夀宫
　　紫霄观　在府城内元至元二年建
　　元徳观　在府北郭东街
　　万夀观　在安定县南闗明洪武年建
　　玊清观　在漳县西五里
　　五峰宫　在漳县南一十五里
　　三清观　在寜逺县城内
　　西寜观　在寜逺县南四十里
　　星辰观　在寜逺县东三十里
　　玊霄观　在寜逺县西三十里
　　元都观　在寜逺县南明洪武年建
　　夀圣院　在寜逺县南明洪武年建
　　朝阳观　在西和县治东
　　纯禧观　在西和县北八十里宋皇庆元年建
　　三清宫　在靖逺县城西南明成化间建
　　元妙观　在岷州城南街
　　云山观　在洮州卫城内凤山麓
　　三庆观　在西固城内驼龙岭明嘉靖间建
　　玊皇观　在西固城北明万厯间建
　　元天观　在西固城驼龙岭明正徳间建
　　平凉府
　　社稷坛　在城南山麓　平凉县附府　崇信县在城西北　华亭县镇原县俱在城西　固原州泾州灵台县俱在城北　静寜州庄浪县隆徳县俱在城西
　　风云雷雨山川坛　在北郊　平凉县附府　崇信县在城东　华亭县镇原县固原州泾州灵台县静寜州庄浪县隆徳县俱在城南
　　先农坛　在东郊　平凉县附府　崇信县华亭县镇原县固原州泾州静寜州庄浪县隆徳县俱在东郊灵台县在南闗
　　文庙　在府治东明洪武四年同知髙正建明末知县华衮修康熙年间知府程宪重修　平凉县在县治西明洪武初建后经屡修　崇信县在县治东明洪武四年知县王轸建嘉靖元年知县杨梅修顺治间知县武全文重修　华亭县在县治东北明末圮顺治初知县杨荣印修十四年知县佟希尧修康熈五十一年敎谕张铎等重修　镇原县在县治东明洪武时县丞郑旺建知县蒋泰张镛陈遇文李槃重修康熙年间知县江防钱志彤增修　固原州在城内大街明治十六年总制秦竑建后总制黄嘉善兵备董国光增修康熙初盐茶同知李旃重修知州髙必遴建坊　泾州在州治西明洪武初建后知州宋颢张髦士修顺治初知州宋祖法増修　灵台县在县治东南明洪武初建顺治间知县黄居中增修静寜州在州治东南明洪武初知州欧阳信建后知州史信郭增继修顺治初知州李民望康熙中知州董守义重修　庄浪县在县治东明知县张国宾建康熙三年知县王钟鸣修雍正元年知县胡昌重修　隆徳县旧建城东北隅明末圮康熈四十六年知县李期逺迁夹城北五十六年知县吴周随重修
　　崇圣祠　在学宫内东　平凉县崇信县华亭县镇原县庄浪县隆徳县俱在庙左　固原州泾州灵台县静寜州俱在庙东
　　名宦祠　在学宫防门左祀名宦各州县俱同
　　乡贤祠　在学宫防门右祀乡贤各州县俱同
　　忠孝祠　平凉县在学宫左　崇信县华亭县庄浪县俱在学宫内　镇原县在县城内东街　固原州泾州灵台县隆徳县在学宫内右侧　静寜州在学宫东
　　节义祠　平凉县在县城翟家巷口　崇信县在县城正街　华亭县在县治南门内　镇原县在县城内东街　固原州在州署左侧　泾州在北街　灵台县在县城东街　静寜州在州城东街　庄浪县在县城南街　隆徳县在学宫外东
　　文昌祠　在城东街　崇信县在锦屏山麓　镇原县在旧州治左　固原州在南闗　泾州在城南门楼灵台县在县治东南　静寜州在紫极观　庄浪县在櫺星门外　隆徳县在学宫内
　　闗帝庙　在城内正街　平凉县附府　崇信县在县治西北　华亭县在县治西　镇原县在学宫东固原州在南门月城内　泾州在西门外回中山麓灵台县在县治东南　静寜州在州西治平寺右明洪武七年建　庄浪县在县治南　隆徳县在夹城北
　　城隍庙　在城内东街　平凉县在城东南　崇信县在县治北　华亭县在城西　镇原县在县治南固原州在州治东　泾州在州治北　灵台县在县治东南　静寜州在州治西　庄浪县在县治东隆徳县在县治东
　　旗纛庙　在府南门火神庙内　固原州在城东北静寜州在北郊
　　厉坛　在府西郊　平凉县附府　崇信县镇原县静寜州庄浪县俱在城东　华亭县固原州灵台县隆徳县俱在北郊　泾州在北郊
　　八蜡庙　在金城湾　崇信县华亭县俱在城西　固原州在南门外　泾州在回中山上　灵台县静寜州庄浪县俱在东郊
　　禹王庙　在固原州东门外
　　公刘庙　在崇信县凤山上
　　泰伯庙　在灵台县北七里
　　文王庙　在灵台县保岩山上文王伐宻经此
　　西岳庙　在府西二十里
　　东岳庙　固原州在城东三里　泾州在城南　静寜州在西郭外　灵台县在东郭内
　　朝那庙　在府东十五里战国时秦人诅楚投文于湫祀之前汉郊祀志自华以西名川四一为湫渊祠朝那又府境朝那祠有四　华亭县在城北山麓　固原州在城东南十五里　泾州在城东二里　灵台县在城西九十里
　　龙王庙　平凉县有二一在崆峒山东一在县东南二里有泉　崇信县在城北　镇原县在城北二十里为九龙井　泾州在回中山后　灵台县在县西三十里　庄浪县在北闗外
　　黑湫龙王庙　在华亭县湫头山阳汭之北支发源多松有池旱祷辄应
　　火神庙　平凉县在什字街旗纛神附祀庙内　固原州在南门外
　　雷神庙　在固原州南门外
　　马王庙　平凉县在和阳街　崇信县在治左　华亭县在城内　固原州在敎塲内　泾州在城西北隅
　　左邱明祠　在灵台县东北三十里见寰宇记
　　萧何庙　在崇信县治西
　　魁星楼　泾州在城东南隅　隆徳县在学宫内太白庙　崇信县在城内　固原州在城北五里　灵台县在县西五十里什字镇
　　王母西真宫　在泾州回中山汉元封元年建宋学士陶糓撰文元季重修
　　峡口庙　在崇信县铜城西相传为唐李世勣御敌处立庙祀之
　　武康王庙　在崇信县城东唐李元谅开疆筑城徳被于民建祠祀之
　　乱石庙　在静寜州南郭宋严辉严茂保障西夏宋干徳三年勅建祠祀之
　　濳夫祠　在镇原县北濳夫山祀汉王符
　　鄂公祠　在镇原县察院北祀唐尉迟敬徳
　　狄梁公祠　在镇原县东十里祀唐狄仁杰
　　西屯庙　在灵台县西二十里即唐郭子仪命白元光破吐蕃之地后人立祠
　　三将军祠　在静寜州东郭祀宋吴玠吴璘刘锜以曲珍郭成配享嘉靖二十七年建
　　忠烈祠　在静寜州水洛城北山麓祀宋刘沪
　　韩魏公祠　在隆徳县北山祀宋韩琦
　　王珪祠　在镇原县城内祀宋观察使王珪珪尝与夏人战以所得二巨枪植山上后战殁即其处立祠
　　三贤祠　在灵台县东郭祀晋隠士皇甫谧明节愍巨敬
　　杨公祠　在平凉县城内东楼祀明都御史杨一清王公祠　在镇原县城内明兵备道王振竒有破贼功邑人祀之
　　彭知县祠　在庄浪县闗帝庙前明知县彭干有御敌功祀之
　　忠勇祠　在隆徳县北祀明浦江令齐敏
　　图大将军祠　在平凉县东闗祀大学士图海以建威将军吴丹配
　　灵应祠　在华亭县西郊祀元君圣母旱蝗瘟疫祈祷皆应
　　善女祠　在泾州吴家凹有湫祷应春秋致祭
　　贞烈祠　在泾州北二十里祀汉皇甫规妻
　　烈女祠　在泾州南郊外祀北魏烈女兕先氏幷歴代诸烈女
　　治平寺　在府治东唐为延庆宋改今名元至正年重修
　　寳庆寺　在府西四十里崆峒山元至元年建安西王商挺记
　　云崖寺　在府东四十里明洪武年建
　　寳林寺　在府东南五十里明洪武年建
　　经藏寺　在府西一里明洪武年建
　　慈化寺　在府城西门外
　　南庄寺　在府城南门外
　　花家庄寺　在府城南
　　五台寺　在平凉县崆峒山
　　东华庵　在平凉县崆峒山
　　香山寺　在平凉县崆峒山
　　观音堂　在平凉县崆峒山
　　开化寺　在崇信县城内锦屏山麓唐元和时建丈八寺　在崇信县铜城佛髙丈八巍然屹立
　　石宫寺　在崇信县上三乡东南凿崖为洞刻成石像如水帘洞
　　古塔寺　在华亭县城内塔髙数十仭唐时建明天启间地震中裂顺治间地震复合
　　石柜山寺　在华亭县西二十里唐时僧有证道歌留壁间
　　灵岩寺　在华亭县南山上明嘉靖年修
　　观音寺　在华亭县西二十五里有湫水甚灵
　　圎光寺　在固原州西一百里明正綂年建
　　兴福寺　在固原州城中西南隅
　　石佛寺　在固原州南门外又南有睡佛寺
　　龙马寺　在泾州城东宋太祖防时常过此僧守严者异其骨相隂使画工图于庙壁
　　髙峰寺　在泾州城南五里笔峰山顶北魏永平间建石窟寺　在泾州东十五里
　　盛盘寺　在泾州东十五里元至正年建
　　盘口寺　在泾州南三十里
　　华严海印寺　在泾州北即古共池
　　永庆寺　在泾州城东北隅
　　胜果寺　在灵台县治西北唐中和年建牛仙客故居也
　　至定寺　在灵台县离山牛僧孺别墅故址
　　景行寺　在灵台县百里镇即宻康公故居
　　永光寺　在灵台县城内元大徳年建
　　治平寺　在静寜州城内明洪武三年建
　　圣夀寺　在静寜州南一百里明洪武年建
　　賔禅寺　在静寜州南一百里明洪武年建
　　华严寺　在静寜州南四十里明永乐年建
　　大佛寺　在庄浪县治东北明洪武四年建
　　石窰寺　在隆徳县西南五里宋吴玠吴璘避暑于此轩辕宫　老君宫　南岩宫　浄乐宫　王母宫　俱在平凉县崆峒山
　　问道宫　在平凉县崆峒山
　　天台观　在府北五里虎山原
　　神霄观　在府东南元延祐年建
　　朝元宫　在府北五里天坛山元至元年建
　　玊虚观　在崇信县城北明知县张文炳重建
　　纯阳观　在崇信县西三十里明永乐年建
　　紫阳宫　在崇信县西明洪武年建
　　王母宫　在华亭县东对仙山上
　　真武宫　在华亭县西七十里明永乐年建
　　佑徳观　在镇原县北潜夫山上宋为天庆观
　　元都观　在镇原县东北元至正年建
　　清虚观　在泾州东南七十里元元贞年建
　　水泉院　在泾州城北五里宋景徳中建
　　佑徳观　在泾州东十里元至和年建
　　灵台观　在灵台县东元至大年建
　　三清观　在灵台县西虎山之麓
　　元真观　在灵台县南元至元年建明景泰中修庆阳府
　　社稷坛　在北闗内　安化县附府　合水县环县俱在城西　真寜县在城西北　寜州在城北
　　风云雷雨山川坛　在府城南　安化县附府　合水县环县寜州俱在城南　真寜县在城西北
　　先农坛　在府城南　安化县附府　合水县寜州俱在城南　环县在城东　真寜县在城西
　　文庙　在府治东南明洪武间同知王敬建成化间知府王贵张翔相继修治间知府郝鉴重修嘉靖间知府田大有增修顺治间知县傅觐光凿池于櫺星门内康熈二十四年知府白为章重修櫺星门五十五年知府金垣生重修仪门殿庑　安化县在府学南　合水县在县治东明洪武初主簿康贵建成化间知县张健汤森增修天启间知县张必达改建明末毁于兵顺治十四年知县刘源澄重建康熈十八年知县李廷枢移建櫺星门知县方辅圎樊琳次第修雍正八年知县酒养泽补修　环县在县治南明洪武初知县李健建成化间同知李着拓修嘉靖十四年防议李文中推官桂祥重修顺治七年知县滑仑重建　真寜县在县治东元至元初建明洪武三年知县郭钧修明末毁于兵顺治十六年知县王士麟重修康熈间知县邹世任俞作霖相继修雍正三年知县萧天华补修　寜州在州治东明洪武二年州判陈恕建同知李惟州判张复源天顺间知州刘谦修侍郎薛瑄记嘉靖间知州刘宗春刘棐重修顺治十一年知州韩魏十四年知州张光岳学正李国瑾重修康熈五十七年知府金垣生修雍正八年知州鲁文徴重修
　　崇圣祠　在学宫西北　安化县在庙后　合水县真寜县俱在学宫东　环县在庙后　寜州在明伦堂后
　　名宦祠　在学宫防门左祀名宦各州县俱同
　　乡贤祠　在学宫防门右祀乡贤各州县俱同
　　忠孝祠　安化县在南门内　合水县在学宫内　环县在学宫西　真寜县在城北街　寜州在城内东
　　节义祠　安化县在城南街　合水县在东闗　环县在旧县基地　真寜县在县北街　寜州在城东
　　文昌祠　在学宫内　真寜县在东城楼上
　　闗帝庙　在北闗内　安化县附府　合水县在东门外　环县真寜县俱在城中西北　寜州在城中西南
　　城隍庙　在府治东南　安化县附府　合水县环县俱在县治西　真寜县在城内西街　寜州在西闗内
　　旗纛庙　在府治西北　安化县附府　环县在红徳城
　　厉坛　在府城北　安化县附府　合水县环县真寜县俱在城西　寜州在城东
　　八蜡庙　在府治南　安化县附府　寜州在城西轩辕庙　在府城南　合水县在子午山旁
　　黄帝庙　在真寜县东
　　不窋庙　在府城南
　　公刘庙　在安化县西南八十里
　　岐伯庙　在府城南
　　周祖庙　在府治南明嘉靖初知府防海修春秋致祭东岳行祠　在府城南闗外　合水县在县治南　环县在城北　真寜县在城南相传建自隋唐明洪武正徳年重修　寜州在城西
　　灵湫庙　寜州有三一在城东九龙川一在州南五十里水波头一在州西瑚川
　　龙王庙　在府城内西街
　　真武庙　有二一在北闗东北明正徳年重修一在东岳祠侧
　　酂侯土神祠　在府治西南　合水县在县治　环县在县治
　　孙真人祠　在安化县东山之麓
　　狄梁公祠　在寜州城西祀唐刺史狄仁杰唐垂拱年建明洪武嘉靖年重修有碑豫州流民哭于其下即此
　　韩范祠　在府学南祀宋经畧范仲淹韩琦幷知州范纯仁范纯粹
　　旌忠祠　在环县城内宋兴隆间金防环州綂制强霓与弟震坚守孤城不屈而死诏赠观察使立庙祀之赠额曰旌忠
　　甘节祠　在真寜县治西明嘉靖元年建祀都御史景清
　　威精祠　在环县治内祀宋名将种世衡
　　青蛇神祠　在环县城内唐节度使杨朝晟师次方渠乏水有青蛇降坂下走视其迹水从而流朝晟筑防环之遂为汀渊事间诏置祠命泉曰应圣
　　忠烈祠　在寜州治南祀明忠臣王信
　　六君子祠　在寜州城隍庙东祀隋刺史梁毗唐刺史狄仁杰袁谐防御使李勣宋推官孔道辅防御使李允则后以明知州刘纲增入为七君子祠
　　开元寺　在府治南唐开元年建
　　兴教寺　在府城北元至正年建
　　崇圣寺　在府城西七十里元至正年建
　　景山寺　在府西一百里元大徳年建
　　释迦寺　在府西南一百里明洪武年建
　　福严寺　在合水县东明洪武年建
　　大云寺　在合水县南六十里明洪武年建
　　南山寺　在合水县南明洪武年建
　　景福寺　在环县治西元大徳年建
　　万夀寺　在真寜县治西明洪武年建
　　南朱寺　在真寜县东北二十里金大定年建
　　东阁寺　在真寜县东北二十里元至正年建
　　佛山寺　在寜州治西南金大定年建
　　玊泉观　在环县西七十里元至正年建
　　承天观　在真寜县西唐时建
　　保和观　在寜州西门外元中綂年建
　　甘州府
　　社稷坛　在城西南　张掖县附府　山丹县在城西北
　　风云雷雨山川坛　在城西南　张掖县附府　山丹县在城西南
　　先农坛　在城东北　张掖县附府　山丹县在城南文庙　在府治东南明洪武二十八年建正綂十二年巡抚马昻修成化间巡抚徐廷璋重修顺治五年囘逆焚毁九年巡抚周文奕总兵张勇分巡道李日芳重修康熈二十六年甘山道董廷恩监収同知李世仁复建大成坊增修櫺星门凿泮池　张掖县附府山丹县在县治东南明正綂五年都指挥杨斌建治间巡抚刘璋佥事李克嗣修
　　崇圣祠　在学宫后　张掖县附府　山丹县在庙东名宦祠　在学宫防门左祀名宦两县俱同
　　乡贤祠　在学宫防门右祀乡贤两县俱同
　　忠孝祠　张掖县在学宫旁　山丹县在城东南节义祠　张掖县在万夀寺旁　山丹县在县城南文昌祠　在学宫泮池东　山丹县在城西
　　闗帝庙　在府城南　张掖县附府　山丹县在南闗内
　　城隍庙　在府治西南　张掖县附府　山丹县在县治东南
　　旗纛庙　在府治东　山丹县在县治东
　　厉坛　在府城东北　张掖县附府　山丹县在城东北
　　八蜡庙　在外城东南　山丹县在南闗内
　　东岳庙　在城西北隅明永乐七年建　山丹县在南闗
　　武王庙　在城西南明洪武年建
　　龙王庙　张掖县有三一在城西南八十里张掖河水经流旧名河渎神祠祷雨辄应一在西南二十里一在城西八里
　　火神庙　在张掖县儒学东
　　马神庙　在城东北隅　山丹县在城西北隅
　　汉赵壮侯庙　张掖县在城东南隅　山丹县有二一在城南四十里暖泉堡城外一在南闗祀汉营平侯赵充国
　　武烈庙　在城东南隅祀隋司徒陈仁杲
　　忠武王庙　在张掖县城西南隅旧碑载神为西夏土主有祷即应姓氏封爵无考
　　甘泉祠　在张掖县南门内有泉故老相传昔有龙见因祀之
　　寜济公祠　在山丹县焉支山南麓唐天寳间封山神为寜济公
　　霍将军祠　在祁连山下汉霍去病綂兵至此因立祠忠节祠　张掖县在学宫西祀汉骠骑将军霍去病西域都护郑吉骑都尉班超张掖太守郭忠张掖都尉安封侯窦融唐甘州刺史李汉通明宋国公冯胜总制兵部尚书王骥户部侍郎罗汝敬总制王越巡抚马昻徐廷璋张海许进许铭防天叙唐泽陈九畴乡贤都御史陈瑗总兵宋晟任礼蒋贵衞頴刘寜彭清毛忠栁勇刘文从祀阵亡监鎗少监阮和甘州五卫指挥张瑾王通杨钺王刚周玺祝泰王佐杨松孙堂蒋钦孙淮千尸陆钦徐聪周佐张锦梅江百户汪爵路保刘汉张玘唐勇陈月徐英凡五十二人副使吴铠记　山丹县在学宫西祀汉伏波将军路博徳隋吏部侍郎裴矩唐河西节度使王忠嗣河西兵马使李光弼河西节度使李嗣业元丞相脱脱明总兵武振指挥庄得郑通杨善郑伦千户索雄马月梅金百户王真范荣秦玊尚名尹果顾谦赵伏张秀凡二十二人佥事张问行记
　　武勇祠　在城西隅祀明伏羌侯毛忠治十二年建许公祠　在张掖县城西南隅祀明巡抚都御史许铭从祀行都司断事赠都察院右佥都御史傅楫佥事桑溥记
　　悯忠祠　在张掖县治西北祀明甘州中卫将军王纲光禄卿马理记嘉靖十七年建
　　寳觉寺　在城西南隅旧名卧佛寺夏国建明永乐九年修十七年赐今额
　　万夀寺　在城西南隅明永乐四年重修
　　普观寺　在府南一百三十里祁连山下有浮屠塔旧名马蹄寺有石门二石洞七共三十余处每洞俱有佛像永乐十四年勅赐今额
　　白塔寺　在府城北明宣徳年建天顺年修翰林岳正记
　　崇庆寺　在府西南明天顺间重修
　　隆敎寺　在府城南一百三十里祁连山下
　　佑善寺　在张掖县西北隅旧名元真观明永乐年建大学士杨荣记
　　髪塔寺　在山丹县东南明洪武年掘土得鐡佛五石函一内藏髪又有石罏镌字曰髪塔寺
　　显应观　在府城东北隅内有隆恩殿明正綂十年建凉州府
　　社稷坛　在城西北　武威县附府　永昌县镇畨县俱在城西北　古浪县平畨县俱在城南
　　风云雷雨山川坛　在城南　武威县附府　永昌县镇畨县古浪县俱在城南　平畨县在城东南
　　先农坛　在城东北　武威县附府　永昌县镇畨县古浪县平畨县俱在城东
　　文庙　在府治东南明成化中巡抚徐廷璋修顺治十一年增修殿庑櫺星门濬凿泮池建金声玉振亭倂名宦乡贤祠　武威县附府　永昌县在县治东明正綂中都指挥宋忠建成化四年巡抚徐廷璋重修镇畨县在县治东明成化十三年都御史王朝逺总兵赵英创建康熈三十八年重修雍正七年知县王聫槐增修　古浪县新设现在营建　平畨县旧在城正中明洪武十年建嘉靖中移城东北隅顺治初防议冯士标移建仓左康熈三十九年少防陈子威始改建于卫署
　　崇圣祠　在儒学右　武威县附府　永昌县在学宫东　镇畨县在学宫左　平畨县在明伦堂后
　　名宦祠　在学宫防门左祀名宦各县俱同
　　乡贤祠　左学宫防门右祀乡贤各县俱同
　　忠孝祠　武威县在学宫东　永昌县在儒学左　镇畨县在学宫左　古浪县在学宫侧　平畨县在学宫外左
　　节义祠　武威县在学宫西　永昌县在城内　镇畨县在学宫外右　古浪县在文昌宫右　平畨县在学宫外右
　　文昌祠　在学宫后　永昌县在城西南　镇畨县在庙内　古浪县在土门城中　平畨县在学宫东
　　闗帝庙　在城内西街　武威县附府　永昌县在城东南　镇畨县在城中　古浪县在城西北　平畨县在南闗
　　城隍庙　在府治西　武威县附府　永昌县镇畨县俱在县治西南　古浪县在城东北　平畨县在县治西北
　　旗纛庙　在城中火神庙后　永昌县在城南　镇畨县在城北　古浪县在城西北　平畨县在儒学左
　　厉坛　在城西北　武威县附府　永昌县平畨县俱在城北　镇畨县在城东北　古浪县在城西北
　　八蜡庙　镇畨县在西郭外
　　禹王庙　在武威县东鱼池北岸
　　武庙　在城东南隅
　　龙王庙　在府北门外　永昌县在城内东南隅　镇畨县在东郭　古浪县一在城南一在城西　平畨县在城西
　　火神庙　在府城西　镇畨县在南门外
　　马神庙　在府城东北隅　永昌县在城南隅　镇畨县在县治南　古浪县在城东南隅　平畨县在城西北隅
　　真武庙　在城西五十里西山下明正綂三年建　古浪县在城南隅　镇畨县在城内
　　雷神庙　在古浪县城南明永乐四年建
　　东岳庙　在城东隅　永昌县在城南闗　平畨县在城南闗
　　苏武庙　在镇畨县城东南三十里苏武山之右汉赵壮侯祠　永昌县有二一在城东南隅一在城西九十里古城凹路北祀汉营平侯赵充国
　　忠节祠　在学宫泮池东文昌宫内祀汉五郡太守孔奋防羌校尉皇甫规大校尉段颎魏凉州刺史徐邈晋武威太守马隆凉州牧张骏酒泉郡公贾疋广平郡公段韶隋秦州总管窦荣定唐凉州都督李大亮郭震唐璿兵部尚书李抱玉元防政余阙明都御史李淮都督佥事濮英恭顺伯吴允诚邠国公吴克忠副总兵姜汉镇国将军慕义都指挥丁刚阵亡都指挥李晟指挥包翼戴寛千户丁凯侯林骆真百户刘林夏伏监生王泽
　　星主庙　在镇畨县城东隅
　　苏公祠　在镇畨县城西北隅以兴佛寺改建祀汉中郎将苏武侍中金日防明都指挥马昭吴辅阵亡指挥张玊李坚许升方荣姚振王桓千户王刚陶荣王清张俸百尸罗忠王奉白王奉録何相
　　江东祠　在平畨县城西北隅封为崇惠忠佑嘉应王职司水府明洪武二十三年建正綂嘉靖间相继修康熈三十四年重修
　　忠烈祠　在镇畨县城东南隅明嘉靖中都御史赵载建祀汉张骞赵充国辛武贤孔奋耿秉晋索靖马岌唐袁光庭王方翼苏定方明副使李端澄李旻都督王贵防将吴钊杨翥都指挥胡麟钟振指挥陈恭田英千戸曹赟董和许钊刘伟王让王标陈进吴英傅成百戸刘端黄义汉曾翟辅王谅任浒孙堂王忠路俊戈镇罗锦张玺张寅陈泰马刚华聪马荣危见所镇抚【缺】杰张俸久废
　　彭公祠　在镇畨县南门外祀明巡抚彭泽嘉靖中建葛衣祠　在平畨县城中明建文四年燕兵入京城有人衣葛走至河西依庄浪鲁氏为佣隠其姓名冬夏衣必以故葛衣覆其上力作倦自吟哦或夜闻哭声永乐中有京官至庄浪识佣欲与语走南山避之或问京官佣何人终不答盖建文臣也康熈四十六年庄浪防金人望同士庶立祠祀之
　　崔副使祠　在城东祀明副使道崔允嘉靖二十三年建
　　田巡抚祠　在城西街为明巡抚田乐开扒沙等地建祠祀之
　　张总兵祠　在东闗厢祀明总兵张达
　　忠节祠　在古浪县城内祀明阵亡千戸王经张威百户王朝陈泰徐敏赵祥
　　劝忠祠　在古浪县双塔堡祀阵亡千戸严玺
　　忠节祠　在永昌县城南郭祀汉武威太守任延凉州刺史种暠武威太守梁綂唐大斗副使哥舒翰明指挥马骏张杰阵亡都指挥邬佐郭宪指挥孙琦孙王瑾喻松宋经孙仁镇抚杨休陈杰百户韩得董忠王忠管锐于真宋真孙缙髙经彭谦
　　佟巡抚祠　在城东门外祀巡抚佟延年
　　孙将军祠　在城东门外祀振武将军孙思克
　　师总兵祠　在城东门外祀总兵师帝賔
　　李将军祠　在武威县柔逺驿西祀明阵亡都指挥凉州协副李晟
　　金山圣母祠　在镇畨县西门外明洪武三十一年建大云寺　在城东北隅天佑五年建内有古塔一十三层
　　安国寺　在城东南隅相传为晋张轨之宫寺前有古井
　　清应寺　在城北明永乐时勅建有姑洗塔一十三层罗什寺　一名塔寺在城北内起浮图一十三层相传有鸠摩罗什之舌藏于内
　　庄严寺　在城南六十里红崖地旧名静觉寺明永乐五年三藏国师耳赤建
　　金塔寺　在城南三十里
　　大佛寺　一名广善寺在府东南一百里崖有石佛髙七丈
　　海藏寺　在城北十里下有湫山上烟云林木郁秀大觉寺　在永昌县城东南隅
　　广禅寺　在永昌县城内正南
　　金川寺　在永昌县城北明永乐十二年建
　　圣容寺　在永昌县城北二十里
　　云庄寺　在永昌县城南五十里明正綂六年建圣容寺　在镇畨县城内西南明洪武三十二年建寳塔寺　在镇畨县城西闗外明正綂五年建
　　迎恩寺　在镇畨县南城外
　　永夀寺　在古浪县北郭元末兵毁明洪武十九年改建观音寺
　　清凉寺　在古浪县城南古龙山下
　　龙泉寺　在古浪县城西南寺后有塔七级寺前有泉故名
　　夀国寺　在古浪县大靖城万厯二十四年建
　　庄严寺　在平畨县道署后相传唐宋时建
　　寳藏寺　在平畨县南闗明洪武十年建
　　海徳寺　在平畨县城东北明正綂元年建
　　石佛寺　在平畨县城北三十里
　　元真观　在府东闗明洪武二十四年建正綂四年赐名
　　太清宫　在城内南街元大厯年建明永乐年重修正綂年赐名清真观
　　佑圣观　在永昌县城东北隅明洪武二十五年建正綂中都指挥宋忠重修
　　集仙观　在古浪县大靖城西门外明末建
　　集福观　在平畨县南闗明洪武四年建
　　北灵观　在平畨县城北明万厯二十四年建
　　古峰庵　在永昌县城北金山上有泉四时不竭普陀庵　在古浪县城外东南庵后有塔七层
　　寜夏府
　　社稷坛　在府城南　寜夏县寜朔县附府　平罗县灵州中卫县新渠县寳丰县俱在城西
　　风云雷雨山川坛　在府城南　寜夏县寜朔县附府平罗县在城西北　灵州中卫县俱在城南　新渠县在城东南　寳丰县在城东
　　先农坛　在府城东南　寜夏县寜朔县附府　平罗县灵州寳丰县俱在城东　中卫县在城南　新渠县在城东北
　　文庙　在府治北明永乐时建于効忠坊北正綂中移今所顺治十八年巡抚刘秉政修康熈三十八年监収同知李珩重修　寜夏县寜朔县附府　平罗县在城中新建　灵州在州治东南明治间建旋废顺治十六年巡抚黄图安重修　中卫县在县大街中明正綂间建于城东北隅巡抚徐廷璋移此康熈三年同知髙士铎敎谕刘追俭重修　新渠县在南门内街东雍正四年建　寳丰县在县治东南雍正四年建
　　崇圣祠　在学宫东　寜夏县寜朔县附府　平罗县灵州中卫县新渠县寳丰县俱在学宫东
　　名宦祠　在学宫防门左祀名宦各州县俱同
　　乡贤祠　在学宫防门右祀乡贤各州县俱同
　　忠孝祠　寜夏县寜朔县在学宫内　灵州在学宫内中卫县在学宫西
　　节义祠　寜夏县寜朔县在学宫旁　灵州在学宫外中卫县在城西南
　　文昌祠　在府治东　灵州在州城东南　中卫县在学宫东　寜夏商学在惠安城东南
　　闗帝庙　在府城东北隅唐建明万厯间改修　寜夏县寜朔县附府　平罗县在县治内　灵州在州治正南　中卫县在东门外　新渠县在南门内路东寳丰县在南门路西
　　城隍庙　在府城东北唐建明成化嘉靖间皆重修寜夏县寜朔县俱附府　平罗县在城东　灵州中卫县在城内西北　新渠县寳丰县俱在北门内
　　旗纛庙　在府城西北并广武营堡内　灵州在城内南街并花马池堡
　　厉坛　在府城北　寜夏县寜朔县俱附府　平罗县灵州中卫县新渠县寳丰县俱在城北
　　八蜡庙　在府东门外七里　中卫县在东门外武庙　在振武门内祀太公望以孙武子黄石公等配明万厯间重修
　　龙王庙　在城内正西　平罗县在城外大水口　灵州在南门外　新渠县在昌润渠口雍正六年建
　　马神庙　在总兵署北　平罗县在县治东　灵州在花马池　中卫县在东门外　寳丰县在守备署东
　　三贤祠　在灵州祀总督杨一清王琼河东道张九徳名贤祠　在永通桥西祀明贾俊王时中张润张濬林琦毛伯温刘淮
　　忠烈祠　在新城南祀明巡抚安惟学总兵姜汉嘉靖三十六年建
　　咸寜侯祠　在府城东北闗帝庙西祀仇钺钺有平逆鐇功正徳七年镇人祀之
　　功徳祠　在府前仓祀明巡抚王崇古
　　汪公祠　在唐汉两坝祀明河西道汪文辉
　　黄公祠　在府城祀巡抚黄嘉善
　　显忠祠　在府马营明万厯壬辰之变奉防祀尽节官生军民
　　贞烈祠　在马营明万厯间奉防祀兵变时烈女忠节祠　在府境常信堡奉防祀万厯间本堡尽节者三忠祠　在府城内祀马献圗负圗呈圗兄弟
　　王公祠　在广武堡祀游击王正
　　寜静寺　在寜夏县东明正綂间建
　　永夀寺　在寜夏县西北明正綂年建
　　髙台寺　在寜夏县清和门外明万厯间建
　　承天寺　在寜朔县西伪夏谅祚建明洪武间修报恩寺　在寜朔县西南明洪武间建
　　永祥寺　在寜朔县西明正綂年建
　　边寜寺　在寜朔县西北明正綂间建
　　福寜寺　在寜朔县西康熈三十年建
　　保安寺　在平罗县南
　　千佛寺　在灵州东
　　华藏寺　在灵州北
　　卧佛寺　在灵州东南
　　白衣寺　在灵州西
　　牛首寺　在灵州牛首山
　　石空寺　在中卫县北层崖峭壁石室中空毎夜僧灯如星悬天际
　　米鉢寺　在中卫县南七十里米鉢山因名寺
　　羚羊寺　在中卫县南
　　清寜观　在寜夏县西北旧元昊宫明万厯间改观三清观　一在寜朔县南薰门外一在灵州城西静正观　在寜朔县南康熈间建
　　西寜府
　　社稷坛　在城西　西寜县附府　碾伯县在城南风云雷雨山川坛　在城南　西寜县附府　碾伯县在城南
　　先农坛　在城东　西寜县附府　碾伯县在城东文庙　在府治东明宣徳三年都督史昭建治三年副使柯忠增修康熈九年兵备副使栾元魁修五十三年副使杨宗仁重修　西寜县附府　碾伯县在县治北旧为察院成化十四年都御史刘廷璋改建顺治十二年西寜兵备副使冯如京重修
　　崇圣祠　在学宫东　西寜县附府　碾伯县在学宫东
　　名宦祠　在学宫防门左祀名宦两县俱同
　　乡贤祠　在学宫防门右祀乡贤两县俱同
　　忠孝祠　西寜县在学宫左　碾伯县在学宫左侧节义祠　西寜县在东郭外　碾伯县在东隅
　　文昌祠　在学宫东
　　闗帝庙　在府治西北　西寜县附府　碾伯县在城东闗
　　城隍庙　在城西北　西寜县附府　碾伯县在城西旗纛庙　在府治后
　　厉坛　在城北　西寜县附府　碾伯县在城东马神庙　在城南门内　碾伯县在东闗东北隅金山祠　在府城西北一百二十里明洪武二十六年建
　　火神庙　在县治南　碾伯县在南城太和门内东岳庙　在碾伯县城东
　　真武庙　在碾伯县城东
　　都龙王庙　在城西　碾伯县在东闗北隅
　　雷祖庙　在西寜县东闗外雷鸣山
　　忠节祠　在东闗祀歴代忠节名臣有功湟中者明嘉靖中建今移主于学宫
　　广惠寺　在西寜县原名郭莽寺雍正十年奉
　　防重建
　　赐额广惠寺
　　勅赐碑文
　　佑寜寺　在西寜县原名格隆寺雍正十年奉
　　防重建
　　赐额佑寜寺
　　勅赐碑文
　　雷鸣寺　在府治南康熈初年建
　　印心寺　在府治西康熈三十八年建
　　葆寜寺　在府治北康熈十二年建
　　永兴寺　在府北五里明永乐八年建
　　华藏寺　在府南禅山下明永乐八年建
　　通寺　在府东闗内明洪武中建
　　寜畨寺　在府治西北明洪武中建
　　藏经寺　在府治西南隅明永乐十年建
　　觉华寺　在府城东八十里明永乐十三年建觉寺　在府治南明洪武二十三年建
　　髙台寺　在府城南隅明洪武二年建
　　石佛寺　在碾伯县古鄯城南有天然石佛三尊西来寺　在碾伯县东闗内明万厯二十八年建瞿昙寺　在碾伯县南四十里明洪武二十年建卧佛寺　在碾伯县东南二百七十里明永乐年建
　　鹞子沟寺　在大通卫东南一百一十里
　　朝藏寺　在大通卫东南一百二十里
　　老佛寺　在大通卫东南一百六十里
　　奴木气寺　在大通卫西南一百三十里
　　祁家寺　在大通卫西南一百五十里
　　他阳池寺　在大通卫南九十里
　　班固寺　在大通卫东南一百一十里
　　加尔多寺　在大通卫东一百五十里
　　广福观　在西寜县东北隅明宣徳元年建
　　木禅庵　在西寜县治南明天启二年建
　　直秦州
　　社稷坛　在州城西　秦安县在城南　清水县礼县徽县俱在城西　两当县在城北
　　风云雷雨山川坛　在州城南　秦安县在城北　清水县徽县两当县俱在城南　礼县在城西
　　先农坛　在州东郊　秦安县清水县礼县徽县俱在城东　两当县在城东北
　　文庙　在州西南隅元大徳六年敎谕梁公弼建明宣徳九年知州李亨重修康熈十四年知州王之鲸重建　秦安县在县东南元大徳元年建明洪武初知县康昭修成化正徳嘉靖间相继重修　清水县在县治南明洪武四年知县刘徳建于县治北嘉靖间始改今所万厯间重修顺治十四年知县刘渐生重修康熈十四年知县刘俊声重修　礼县在旧所城中顺治十三年署县欧阳瑊卜迁　徽县在城东街钟楼山麓明洪武七年知州金坚创建嘉靖中相继修葺　两当县在县治西顺治间知县郎熈化赵志忭蒋大震先后续修
　　崇圣祠　在学宫左　秦安县在学宫右　清水县在庙后　礼县徽县两当县在学宫左
　　名宦祠　在学宫防门左祀名宦各县俱同
　　乡贤祠　在学宫防门右祀乡贤各县俱同
　　忠孝祠　在学宫内　秦安县清水县礼县俱在学宫内　徽县在县治东　两当县在学宫旁
　　节义祠　在东门街　秦安县在学宫南　清水县在县署南　礼县在县署西　徽县在县署东　两当县在学宫旁
　　文昌祠　礼县在学宫旁　两当县在学宫内
　　闗帝庙　在州东郊　秦安县在城中　清水县在城西北　礼县在所城　徽县在北街　两当县在县治西
　　城隍庙　在州治西北　秦安县在县治东　清水县在城西南街　礼县在所城南　徽县在北街　两当县在县治西
　　厉坛　在州城北　秦安县清水县礼县徽县俱在城北　两当县在城东北
　　八蜡庙　清水县在西郭外　礼县在南郊　徽县在城东
　　太昊庙　在州西郭别城中累代增修一在三阳川卦台上
　　女娲庙　在州北四十里　秦安县在北山
　　三皇庙　在清水县西郭内古城下
　　子夏祠　在州城学宫街卜姓世居于此为先贤别建祠以祀
　　汉髙祖庙　在州东十里沙陇上
　　汉武帝庙　在州东二十里平兰岭唐开元中建诸葛忠武侯庙　在秦州玊泉山
　　龙王庙　在州东六十里　秦安县在城东　礼县二一在圣泉山一在湫泉山　徽县在凤凰山　两当县有二一在西门内一在乳洞
　　东岳庙　秦安县在城内　清水县在城东　礼县在九泉山　两当县有二一在县北三里一在红崖寺北
　　真武庙　在两当县上川
　　三官庙　在徽县东闗山岗
　　李杜祠　在秦州天靖山玉泉观祀唐李白杜甫杜工部祠　在徽县栗亭西三十里祀唐杜甫
　　尉迟庙　在州东四十里马跑泉祀唐鄂公尉迟敬徳因常濬泉灌田民为立庙
　　名将庙　一在州东门内祀汉李广赵充国宋刘锜一在州西门外祀宋吴玠吴璘
　　忠烈祠　在徽县仙人闗祀宋宣抚吴玠吴璘
　　龙王庙　在清水县北有湫亦曰灵湫庙
　　西江神庙　在礼县赤土山
　　湫神庙　在礼县九泉山
　　宣灵龙王庙　在徽县凤凰山
　　九龙庙　在秦安县九龙山上
　　灵济庙　在礼县圣泉山
　　天水神祠　在秦州天水湖上水可愈疾殿名惠应宋建隆初建
　　六先生祠　在秦州祀郭整任棠姜岐郭荷杨轲周桂门克新祠　在州治南祀尚书门克新明成化六年知州秦竑建
　　烈女祠　在徽县东山岗
　　防福寺　在州西二里明洪武年建
　　南山寺　在州城南有浮屠灵湫
　　灵应寺　在秦州仙人岩唐时建
　　瑞应寺　在州东麦积山初名石岩后秦姚兴重修有隋神尼塔记
　　崇寜寺　在州东北雕巢镇本汉隗嚣故宅
　　北山寺　在州北
　　华藏寺　在秦州大石山
　　攺龙寺　在秦州石岭闗
　　云光寺　在秦州龟峰山
　　普贤寺　在州西普川镇
　　金门寺　在秦州金门山
　　大云寺　在秦州闗子镇
　　水月寺　在秦州城南
　　瑞莲寺　在秦州城西北隅
　　甘露寺　在秦州城北
　　兴国寺　在秦安县治东北元至正年建
　　龙泉寺　在秦安县龙泉山
　　龙栢寺　在秦安县龙栢峡
　　石佛寺　在秦安县西
　　白崖寺　在秦安县野占坡
　　青岩寺　在清水县东南五十里
　　月台寺　在清水县西五里
　　灵山寺　在清水县东十五里
　　法灵寺　在清水县城内正南
　　安国寺　在清水县西郭明洪武年建
　　大觉禅院　在清水县东
　　兴福寺　在礼县治右
　　圣泉寺　在礼县城东南
　　正觉寺　在礼县鸾亭山
　　翠峰寺　在礼县翠峰山
　　圣夀寺　在礼县雷王山麓
　　干明寺　在礼县太华山
　　观音寺　在徽县城内北明洪武年建
　　郭阳寺　在徽县南二十里明洪武年建
　　庆夀寺　在徽县北二十里
　　普化寺　在徽县东四十里
　　三泉寺　在徽县东四十里三泉县之胜境
　　普照寺　在徽县西二十里
　　普圎寺　在徽县西四十里有石崖洞壑
　　兴善院　在徽县西门外
　　南禅院　在徽县南五里
　　圣夀院　在徽县西三十里
　　明智院　在徽县东四十里
　　白佛寺　在两当县城内正南宋绍兴年建
　　法林寺　在两当县西宋绍兴年建
　　云平寺　在两当县大渠北
　　鱼池寺　在两当县南三十里
　　兴国寺　在两当县北一百里
　　观音院　在两当县南七十里
　　玉泉观　在州西北天靖山元至元间建
　　大霄观　在秦州仙人山唐建
　　栢林观　在州东二十里栢林山
　　尹喜观　在秦州北山
　　洞阳观　在清水县西五十里
　　元真洞　在清水县城西
　　九龙观　在秦安县九龙山麓
　　朝阳观　在秦安县东闗
　　长生观　在礼县城东
　　朝阳观　在礼县西山
　　大元观　在礼县镇凤山
　　玉泉观　在礼县九泉山
　　元帝观　在徽县北门外
　　迎虚观　在徽县南
　　通元观　在徽县西二十五里元至正年建
　　集休观　在两当县登真山
　　兴龙观　在两当县河东
　　洞仙庵　在两当县北一百里
　　直阶州
　　社稷坛　在州城西北　成县在城西　文县在城东风云雷雨山川坛　在州城南　成县在城南　文县在东郭外
　　先农坛　在州城东　成县文县俱在城东
　　文庙　在州城西旧在城西门外明嘉靖间改建东闗隆庆间迁土城之北万厯间迁城西三里又迁城西北隅天启间迁城北明末改建于今学宫之后寻毁于兵顺治十一年知州于道行始移今所康熈二年知州戴其贞重修三十七年知州陈勲又重修　成县在县治西明万厯中知县髙如崧建后毁于冦移建上城东北隅康熈间知县刘瑜复建旧址　文县在县治东旧在西南隅明洪武十四年建治三年千戸髙节改建今址嘉靖万厯间俱重修崇祯七年燬于冦十四年复建
　　崇圣祠　在明伦堂后　成县在防门左　文县在庙左
　　名宦祠　在学宫防门左祀名宦两县俱同
　　乡贤祠　在学宫防门右祀乡贤两县俱同
　　忠孝祠　在防门左　成县在城南西街　文县在城西街左
　　节义祠　在学宫旁　成县在城西街右　文县在学宫东
　　文昌祠　在州城北
　　闗帝庙　在州城中　成县在城隍庙东　文县在县治南
　　城隍庙　在州治西　成县在县治西　文县在东门外
　　旗纛庙　文县在演武防左
　　厉坛　在州城北　成县文县俱在北门外
　　轩辕庙　在成县西
　　文王庙　在文县左旧文州治后台上宋移建于南门西明正徳元年重建于上城顺治十四年重修
　　周武王庙　在州城内明知州余新民建
　　水神庙　在州南门外康熈三十七年建
　　龙王庙　阶州在城南门外　成县有三一在城西二十里洪武二十九年建一在西北十里一在东南十里　文县在所城北门
　　马祖庙　成县在月城内　文县在旧城西坡
　　通济祠　在州西门外祈祷雨泽有应康熈三十七年建
　　真武庙　在成县治东北
　　东岳庙　在州城东　成县在县东五陵上　文县在县治南
　　忠烈祠　在成县城内祀宋刘惟辅
　　杜甫祠　在成县治左
　　熊池庙　在州城北一百三十里明初建
　　五显庙　在州玉皇阁后壁有宋孝宗御书碑
　　阳汤庙　在文县天池旁所城外
　　忠节祠　在文县文王庙内祀宋刘锐赵汝向
　　红女祠　在州真武山麓祀贞女红氏
　　清凉寺　在州东北二里元至正年建
　　万夀寺　在州城西
　　普光寺　在州城西元王祥建
　　崇觉寺　在州西北宋嘉祐年建
　　西禅寺　在州西宋知州宋公璹重修
　　江南寺　在州对舟桥建望江楼
　　栢林寺　在州东六十里龙拽山旧福津县宋时勅建卧龙寺　在州城北三十里宋知州田世雄建
　　新寺　在阶州明正徳年重建
　　普照寺　在成县东二十里
　　开元寺　在成县西五十里
　　兴教寺　在成县西北明洪武年建
　　大云寺　在成县东南十里凤凰山唐建
　　甘露寺　在成县西十里
　　青龙寺　在成县北三十里
　　栢林寺　在成县北五里
　　圣夀寺　在文县旧城西元延祐元年建明正统六年修
　　北禅寺　在文县北玊虚山
　　南海寺　在文县旧城南门外隂平桥头
　　普觉寺　在文县北八十里明永乐时建
　　金山寺　在文县东门外
　　回龙寺　在文县阳汤砦
　　髙天寺　在文县西三十里
　　梵业寺　在文县北九十里唐时建
　　大通寺　在文县南三十里
　　雄徳寺　在文县南二十里
　　迎真观　在州西七十里唐贞观年建
　　真武宫　在阶州凤山
　　三元宫　在成县城北
　　玊皇观　在文县旧城北街明洪武年建
　　西景观　在文县哈南寨
　　紫宸宫　在文县城中
　　直肃州
　　社稷坛　在州城西　髙台县在城西北
　　风云雷雨山川坛　在州城南　髙台县在城西南先农坛　在州城东　髙台县在城东
　　文庙　在州治东南明成化三年巡抚徐廷璋建嘉靖三十五年副使陈其学拓地重修　髙台县在县治东明嘉靖二十三年巡抚傅凤翔建
　　崇圣祠　在学宫东　髙台县在学宫东
　　名宦祠　在学宫防门左祀名宦髙台县同
　　乡贤祠　在学宫防门右祀乡贤髙台县同
　　忠孝祠　在学宫内　髙台县在学宫内
　　节义祠　在学宫外　髙台县在学宫外东
　　文昌祠　在州城东南
　　闗帝庙　在州治东　髙台县在城内南门左
　　城隍庙　在州治西　髙台县在县治西南
　　旗纛庙　在州治东　髙台县在县治东南隅
　　厉坛　在州城东北　髙台县在城北
　　八蜡庙　在州城北讨来河北岸　髙台县在城西王母祠　在州西南二百五十里后凉张骏时酒泉太守马岌言周穆王见王母于昆仑山宜立祠骏从之
　　东岳庙　在州东门内
　　西岳庙　在州城西门
　　真武庙　在州城北隅
　　龙王庙　髙台县有二一在城东十里一在镇夷城南一里
　　火神庙　在州儒学东
　　马神庙　在州城东　髙台县有二一在城西隅一在镇夷城东南隅
　　阮内官祠　在肃州临水堡西门外明太监阮和镇守甘肃时贼冦邉和先锋拒敌战败自刎后土人立庙祀之
　　刘师祠　在州治南师姓刘字摩诃
　　晏公庙　在镇夷城东
　　忠勇祠　在学宫旁祀汉浞野侯赵破奴三国魏义士厐淯晋宛戍校尉宋矩金城令车济义士索泮明总兵王贵防将姜显宗杨翥都指挥吴钊刘兴指挥胡麒钟振千户曹赟符受许钊陈进邉威王臣李相来斌杨祥董以忠百户董和黄义田志深张玺吴英陈泰王忠刘威朱安陈五王贵蒋忠崔达任虎司彦明钱济民梁栋刘端　髙台县在镇夷城南门内祀汉宣武将领赵通明逰击龚子敬
　　襄愍祠　在州城东祀明逰击芮寜大学士石瑶记忠节祠　在髙台县学宫西祀唐河西总管王孝杰州都督张守珪河西节度使防嵩明乡贤刘寛阵亡都指挥刘经百戸朱全刘勇何良
　　吉祥寺　在州城西北隅
　　大赫寺　在州城西南隅明正统间奉勅重修
　　金佛寺　在州城南金佛寺堡明天顺年建
　　文殊寺　肃州有二一在城内一在西南三十里山口内有元太子喃嗒失碑记　髙台县在镇夷城西南二十里
　　观音寺　在州城东五里
　　钟鼓寺　在州城西北隅
　　崇善寺　在州城东二里
　　西峰寳刹　在州城西三里相传沮渠防逊时有神僧慧达圎寂于此为立浮屠事详仙释传
　　胜縁寺　在髙台县城北隅
　　大善小善寺　在髙台县城东北
　　普济寺　在髙台县镇夷城北隅
　　元帝观　在髙台县镇夷城北明成化元年改建安西防靖逆防
　　先农坛　安西卫在城东南　栁沟卫在东闗外南沙州卫在城东北　靖逆卫在城东　赤金所在城东二里
　　闗帝庙　安西卫在城东门内　栁沟卫一在城内大街一在栁沟堡内　沙州卫在城内正北　靖逆卫在城内东北隅　赤金所在旧城内东北
　　城隍庙　安西卫在城西门内正街　栁沟卫在城内大街　沙州卫在城内正街卫治西　靖逆卫在城内大街　赤金所在新城内东南隅
　　八蜡庙　沙州卫在城东
　　龙王庙　沙州卫在城西七里　靖逆卫有三一在南门外一在二道沟离城三十里一在昌马河口离城一百二十里　赤金所在城南五里
　　马神庙　栁沟卫在城内北街　沙州卫在城内东南隅
　　牛王庙　靖逆卫在北门外西北
　　大佛寺　在沙州卫城内西南隅
　　大佛寺　在沙州卫城西三里雍正八年建
　　雷音寺　在沙州卫城南三十里即千佛洞创始未详有断碣云唐【年号数字剥落】年重修疏岩凿石佛龛层叠塑像绘画以数万计明时回人蹂躏佛像毁壊龛为沙掩画壁犹存今人民繁庶道人等疏爬始见每年四月八日香火甚盛
　　西云观　在沙州卫城西三里雍正八年建
　　观音堂　在靖逆卫南门外一里













　　甘肃通志巻十二
<史部,地理类,都会郡县之属,甘肃通志>
　　钦定四库全书
　　甘肃通志巻十三
　　贡赋
　　甘属山多土瘠地气早寒自明季遭流冦蹂躏民生凋敝我
　　朝休养生息元气已复近更濬渠招种田野日辟民力日裕生齿繁盛庶而且富昔日边徼今臻上理矣志贡赋
　　一民田
　　临巩平庆四府直秦阶二州属原额各等共地二十五万三千九百四顷四十五分四厘四毫三丝三忽六微内安化真寜二县原额大地六千四百五顷五十三分八厘八毫据庆阳府册报以大折小地二万三千九百四十六顷五八厘九毫六丝九忽又合水县照粮起科地四千五百九十二顷八十二四分通共地二十七万六千三十七顷七十七六分四厘六毫二忽六微内除奉
　　防豁免过荒地一十六万七千八百五十五顷五十八二分六厘四毫八丝九忽四微二纎八尘七
　　实熟共地一十万八千一百八十二顷一十九三分八厘一毫一丝三忽一微七纎一尘三内除阶州等处归并西固等州县地六百一十顷七十三九分七毫九丝六忽三微九纎在于后开接収归并登造外
　　止该实熟并漳县接収岷州归并共地一十万七千五百七十一顷四十五四分七厘三毫一丝六忽七微八纎一尘三
　　又首报隠匿地一百四十一顷六十八四分八厘七毫
　　二项共地一十万七千七百一十三顷一十三九分六厘一丝六忽七微八纎一尘三
　　实徴本折共粮一十七万八千二百三十四石六斗二升一合九抄七撮一圭六粟二粒四颗内
　　本色粮二万四千三百七十石三斗三升一合一勺二抄一圭二粟九粒六颗内
　　起运粮一万九千四百一十石六斗六升三合一勺一抄三撮七粟三粒
　　存留粮四千九百五十九石六斗六升八合七撮五粟六粒六颗
　　实徴民粮折色并均徭停免协济共银二十万二十七两三钱一分一厘六毫二丝九微四纎七六漠
　　外遇闰加银一千四百六十一两六钱五分三厘八丝二忽二微五纎三尘五三漠
　　原额实活俱折下下丁二十九万八千一百九十六丁内除归并各属接管丁二千六百七十丁半在于后开接収归并登造外
　　止该丁二十九万五千五百二十五丁半奉文以粮载丁共载丁银三万五千五百三十九两三钱一分四厘八毫九丝九忽九微二尘三九漠
　　外遇闰加银一千六百三十二两三钱四分六厘八毫六丝四忽一微一纎六尘一一漠
　　盛世滋生永不加赋丁七千四百一十丁
　　额外课程地税匠价年例盘纒料价丁站农桑共银二千六十六两一钱五分三厘四毫
　　外遇闰加银一百三十二两六钱一分一厘八毫六丝六忽六微一纎九尘九
　　额解岷山驿站银一百八十七两四钱八分一厘额解裁府朝　觐造册路费银七十一两三钱三分三厘四毫
　　续增崆峒山粮银二十八两五钱七分六厘三毫二丝九忽六纎一尘三
　　河濵弃土粮折银二十一两五钱二分二厘一毫三丝七微
　　以上额内额外连闰并朝　觐共银二十四万一千一百六十八两三钱四厘五毫九丝三忽五微九纎三尘九九漠内除寜州在于望减无路等事案内奉
　　防豁减过重赋银一万二千六百四十八两七钱四分八厘八毫八丝九忽八微二纎一尘一
　　止该银二十二万八千五百一十九两五钱五分五厘七毫三忽七微七纎二尘八九漠内
　　起运银一十五万四百五十一两三钱五分九厘九丝四忽四微七纎五尘六八漠
　　应该存留银七万八千三百三十七两九钱六分一厘一毫五丝四忽五微七纎九尘八
　　今止存留银七万七千八百八十两一钱三分一厘六毫七丝一忽七微七纎四尘一一漠
　　尚该存留不敷银四百五十七两八钱二分九厘四毫八丝二忽八微五尘六九漠奉文在于接管屯卫起运银内留抵支食
　　解药脚价盘纒药材折价茜草铺垫等银一百三十七两九钱六分六厘四毫七丝七忽七微六纎一尘八
　　续增崆峒山起运粮银二十八两五钱七分六厘三毫二丝九忽六纎一尘三
　　河滨弃土粮折起运银二十一两五钱二分二厘一毫三丝七微
　　溢额起运粮二百五十六石六斗六升六合六勺六抄六撮六圭八粟
　　额徴本色起运草二千一百四十四束一斤三两九钱七分四厘八毫六丝四忽六微九尘一八漠
　　存留草一千束
　　额外开垦河滨弃土地五十一顷八十六三分八毫
　　实徴本色起运粮二十六石二斗六升三合八抄临巩二府秦阶二州属接収各州县实熟地六百一十顷七十三九分七毫九丝六忽三微九纎
　　又河州接収寜河里溢额地四顷九
　　二项共地六百一十四顷八十二九分七毫九丝六忽三微九纎
　　实徴本色起运粮二百五十四石二斗五升九合一勺七抄一撮一圭六粟三粒五颗
　　实徴折色并均徭共银二千一十三两一钱四分九厘二丝六忽六微一纎四尘八五漠
　　民丁二千六百七十丁半奉文以粮载丁银三百七十七两七钱四分二厘九毫六丝八忽八微二纎四尘八
　　外遇闰加银四十五两二钱九分七厘七丝四忽五微五纎九尘四一漠
　　以上地丁二项连闰起运共银二千四百三十六两一钱八分九厘六丝九忽九微九纎九尘六漠
　　一监牧
　　巩平二府属接収开城等七监原额牧马草场共地一十七万七千一百六十一顷六十二二分八厘六毫内除不堪耕种地一十四万四百六十顷一十一二分六厘四毫止供刍牧不堪徴银外堪种荒熟山坡地三万六千七百一顷五十一二厘二毫安定广寜二监于不堪耕种草场内设苑学学租并开垦共地五十顷七十六一分二项荒熟山坡共地三万六千七百五十二顷二十七一分二厘二毫内除奉
　　防豁免过实荒共地二万六千二百八十顷六十二
　　分九厘四毫
　　实熟共地一万四百七十一顷六十六八分二厘八毫
　　实徴折色并均徭共银六千二百八十三两九毫六丝八忽
　　原额实活牧丁五千五十四丁奉文以粮载丁共载丁银一千五十三两六钱七分七厘五毫五丝二忽三微六纎
　　外遇闰加银三十八两四钱一分八厘一毫七丝六忽七微四纎八尘八
　　盛世滋生永不加赋丁二百九十二丁
　　额外监课程并开垦地租粮折银二十五两二钱八分二厘一毫三丝七微
　　以上额内额外起运连闰共银七千四百两三钱七分八厘八毫二丝七忽八微八尘八
　　一屯田
　　临巩平庆四府秦阶二州属接収各卫所并沙井保安二堡原额共地四万九千二百三顷四十五八分九厘六毫九丝一忽七微又水地一千六百二十块旱地四百六十三块内除
　　荒地二万七千二百一十三顷三十一四分七厘三丝九忽四微六纎六尘六七漠
　　实熟地二万一千九百九十顷一十四四分二厘六毫五丝二忽二微三纎三尘三三漠又水地一千六百二十块旱地四百六十三块
　　又额外地一千一百三十三顷七十二八分五厘八毫
　　实徴本色起运粮一十万五千八百二十三石九斗七升六合一抄五撮七圭九粟六粒三颗
　　实徴本色起运草二万五千七百二十二束二十九斤三十四两四钱一分八厘一丝四忽三微五纎三尘四
　　实徴地地租均徭公条草价九厘等项共银六千二百两七钱七分一厘二毫九丝四忽一微八纎九尘八
　　屯丁三万九千二百五十八丁
　　番民九百九十户奉文以粮载丁银一万八千五百一十两一钱七分三厘一毫三丝七忽九纎一六漠
　　外遇闰加银八百八十一两一钱八分五厘三毫九丝一忽二微六纎六尘九五漠
　　以上地丁二项连闰共银二万五千五百九十二两一钱二分九厘八毫二丝二忽五微四纎六尘九一漠
　　额外屯租银八两
　　以上额内额外共银二万五千六百两一钱二分九厘八毫二丝二忽五微四纎六尘九一漠内
　　起运银二万四千七百九十五两八钱一分六厘六毫六丝四忽二微九纎一尘五二漠
　　存留银八百四两三钱一分三厘一毫五丝八忽二微五纎五尘三九漠
　　甘凉寜西四府直肃州安靖二防属原额屯科秋站并新垦共地六万八千七百八十三顷五十五七分六厘二毫三丝三忽四微内
　　除荒免徴地五千八百六十八顷六十一七分九厘三毫二丝九忽又除沙井驿归并兰州旱地四十顷一十八一分九厘六毫又除镇番改归武威地五顷八十六九分七厘四毫八丝二忽
　　实熟并新垦共地六万二千八百六十八顷八十八七分九厘八毫二丝二忽四微
　　一収镇番归并武威地五顷八十六九分七厘四毫八丝二忽
　　二项共实熟地六万二千八百七十四顷七十五七分七厘三毫四忽四微又水磨二盘
　　实徴垦军并地折色银五千五百两九钱七分二厘七毫八丝六忽六微一纎
　　实活屯丁二万一千八百五十六丁九分三厘
　　盛世滋生永不加赋丁五万九千九百四十八丁奉文以粮载丁共载丁银三千二百三两八钱四分二厘五丝六忽二微六纎二尘四
　　二项共实徴银八千七百四两八钱一分三厘八毫四丝二忽八微七纎二尘四内
　　起运银六千六十二两一钱九分七厘九毫九丝二忽八微七纎二尘四
　　存留银二千六百四十二两六钱一分五厘八毫五丝
　　实徴仓斗起运本色正粮三十三万六千一百三十五石八升七合七勺一抄六圭二粟三粒
　　实徴京斗起运本色正粮七百八十八石七斗五升五合三勺九抄八撮
　　实徴仓斗起运本色马粮九千八百六十九石九斗二升四合六勺二抄三撮四圭七粟二粒
　　实徴京斗起运本色马粮三十九石四斗三升七合七勺六抄九撮九圭
　　实徴仓斗存留本色粮八百四十三石六斗七升八合九勺
　　实徴起运本色新例草四百七十四万八千六百七十九束八分三厘二毫五丝八忽八微七纎六尘五三漠
　　一更名并养廉
　　临巩平三府并秦州属原额共地二万二千三百九顷五十九四分九厘一毫八忽六漠内除
　　荒地九千四百二十八顷三十八八分九厘五毫四丝七忽又地一十一处煤硐一眼又荒田园多半处该油五百四十二斤九两四钱
　　实熟地一万二千八百八十一顷二十五分九厘五毫六丝一忽六微又田园数处下地一处零少半处又无顷地六十六处六段一十八窖一百四畦煤硐六眼地基一十处民房二十八间民磨四十五轮油磨一轮磁窰一座各徴不等
　　实徴本色省斗粮一万一百三十五石二斗四升八合五勺七抄七撮六圭二粒内
　　起运粮一万八十石一斗三合七勺九抄一撮五圭九粟二粒八颗
　　存留粮五十五石一斗四升四合七勺八抄六撮九粒二颗
　　实徴起运本色草一百三十五束
　　实徴折色银八千一百一十三两七钱三分五厘八毫六丝五微七纎五尘五六漠
　　更名丁七千一百二十八丁
　　盛世滋生永不加赋丁二百五十三丁奉文以粮载丁银三千七十九两一钱三分三厘一毫三丝二忽三微六纎一尘六五漠
　　外遇闰加银一百一十二两二钱六分八厘五毫四丝二忽三微一纎七尘八五漠
　　以上地丁二项连闰共银一万一千三百五两一钱三分七厘五毫三丝五忽二微五纎五尘六漠内
　　起运银一万一千九十一两二钱一分七厘四毫七丝四忽四微五纎五尘六漠
　　存留银二百一十三两九钱二分六丝八微
　　甘凉寜三府直肃州属原额更名并新垦共地二千一百一十八顷八十七七分三厘八毫三丝内
　　除荒免徴并猛水冲没无存地二百八顷七十五七分二厘八毫又油房一处又除武威改归古浪地八顷八十八六分九厘五毫
　　实熟并新垦共地一千九百一顷二十三三分一厘五毫三丝
　　一収武威改归古浪地八顷八十八六分九厘五毫
　　二项共实熟地一千九百一十顷一十二一厘三丝又水磨一十三盘园圃三处油梁一条草湖场四处
　　实徴油梁磨税房课木植地折粮草起运共银一千八百二十五两一钱六分五厘四毫七丝七忽四纎
　　实活丁八千三百三十九丁半奉文以粮载丁银一百七十三两三钱四分三厘八毫六丝四忽一微六纎三尘九一漠
　　二项共实徴起运银一千九百九十八两五钱九厘三毫四丝一忽二微三尘九一漠
　　实徴仓斗起运本色粮一万四千六百六石二升九合三勺四抄四撮
　　实徴起运本色新例草四万一千二百七十一束七分六厘九丝六微四纎一尘六六漠
　　一兰州防改归平番实徴更名熟地八十九顷二十七六分七厘
　　实活更名丁二名
　　实徴起运折色地租银三十九两二钱八分一厘七毫六丝
　　随徴起运丁银六两九钱七分一毫九丝二忽遇闰加银二钱五分四厘
　　二项共实徴起运银四十六两五钱五厘九毫五丝二忽
　　一番粮
　　临巩凉西四府直阶州属新归投诚番民并喇嘛共四万三千三百一十三户男妇子女共一十八万三千四十九名共种熟地一百二顷三十六又无顷水旱地二十三万二千五百四十一段
　　共徴折色起运银一千一百六十三两五钱三厘三毫二丝二忽七微八纎四尘
　　实徴起运本色粮一万二千四百九十九石二斗五升八合一勺四抄
　　实徴起运本色草一百九十七束五分九厘九毫四丝七忽
　　共贡马九十匹内
　　西寜府属新归番民贡马二十四匹每匹折贡银八两共折起运银一百九十二两
　　凉州府属新归番民贡马六十六匹交纳凉永庄各营验収拨补摘缺营马
　　狄道县接収防革土司苏成威原额山坡陡凹隂山及稍平堪种阳坡共折正地六顷一十二三分七厘五毫
　　实徴夲折粮三十石六斗一升八合七勺五抄内实徴本色起运粮一十四石八斗五升四合九抄八撮一圭三粟一粒四颗
　　实徴折色银九两二钱一分二厘三毫五丝四忽四微七纎一尘九七漠
　　原管部落一十三户
　　应徴均载丁银四两六分一厘八丝五忽七微二纎七九漠
　　外遇闰加银七钱三分六厘四丝六忽八微九纎六尘一二漠
　　以上地丁二项连闰共起运银一十四两九厘四毫八丝七忽八纎八尘八八漠
　　临洮府属
　　一民田
　　原额川中山坡共地二万三千一十二顷三十八八分九厘七毫六丝内除奉
　　防豁免过荒地并揑垦荒地共地七千五百七十八顷五十三分六丝一忽五微七纎四尘
　　实熟地一万五千四百三十三顷八十八五分九厘六毫九丝八忽四微二纎六尘
　　实徴本折粮三万一千四百五十五石一斗六升九合四勺一撮一圭七粟二颗内
　　本色粮一万五千四百九十八石九斗一升九合六撮九圭九粟四粒六颗内
　　起运粮一万三千八百八十三石六斗六升六合六勺三抄八撮一圭二粟七粒八颗
　　存留粮一千六百一十五石二斗五升二合三勺六抄八撮八圭六粟六粒八颗
　　实徴民粮折色并均徭共银二万九千九十一两七钱七分九厘三毫五丝二纎一尘六三漠
　　外遇闰加银二百一十八两一钱九分八厘五丝二忽八微二纎六尘四三漠
　　原额实活俱折下下丁一十二万三千一百三十二丁奉文以粮载丁共载丁银七千五百六十四两五分四厘三毫四忽九微六纎五尘五三漠
　　外遇闰加银三百一十三两九钱一分三厘二毫八丝三忽六微九纎六尘九二漠
　　盛世滋生永不加赋丁一千三百六十二丁
　　额外课程地税匠价年例盘纒料价共银七百一十一两三分五厘六毫
　　外遇闰加银四十五两八钱四分九厘一毫六丝六忽六微六纎
　　额解裁府朝　觐银二十三两七钱七分七厘八毫以上额内额外连闰并朝　觐共银三万七千九百六十八两六钱七厘五毫五丝八忽一微七纎五一漠内
　　起运银一万二千四百九十两九钱二分七厘三毫九丝二忽九微二纎八尘二漠
　　应该存留银二万五千九百一十七两五钱五分三毫三丝六忽六微六纎九八漠
　　今止存留银二万五千四百五十九两七钱二分八毫五丝三忽八微五纎五尘二九漠
　　尚该存留不敷银四百五十七两八钱二分九厘四毫八丝二忽八微五尘六九漠奉文在于接管屯卫起运银内留抵支食
　　解药脚价盘纒药材折价茜草铺垫等银一十七两九钱五分九厘三毫一丝一忽三微八纎七尘二
　　溢额起运粮二百五十六石六斗六升六合六勺六抄六撮六圭八粟
　　额徴本色起运草一百五十束一十三斤二两九分九厘八毫八丝六忽三微六纎七尘一八漠
　　存留草一千束
　　一民田
　　狄道县河州接収岷州
　　实熟地九十六顷八十八二分六厘一毫八丝四忽二微
　　又河州接収寜河里溢额地四顷九
　　二项共地一百顷九十七二分六厘一毫八丝四忽二微
　　实徴本色起运粮二百四十四石九斗二升四合六勺二抄六撮六圭七粟三粒五颗
　　实徴折色银一百五十一两七钱六分八厘七毫二忽六微四纎一尘九四漠
　　民丁一千五百六十五丁奉文以粮载丁银六十四两二钱四分八厘七毫二丝八忽四微六纎五尘一三漠
　　外遇闰加银一十三两三钱六分六厘四毫五忽二微八尘三九漠
　　以上地丁二项连闰共起运银二百二十九两三钱八分三厘八毫三丝六忽三微一纎五尘四六漠
　　一屯田
　　狄渭兰金河五州县接収临河兰岷四卫并归徳所沙井保安二堡
　　原额屯地一万一千一百一十九顷二十九二分七厘二毫四丝又水地一千六百二十块旱地四百六十三块内除
　　荒地五千六百九十四顷五十四分四厘二丝八忽
　　实熟地五千四百二十四顷七十八八分三厘二毫一丝二忽又水地一千六百二十块旱地四百六十三块
　　又额外开垦实熟地二十顷九十六
　　实徴本色起运粮三万三千七百三十九石六斗二升七合一勺四抄九圭二粟六粒三颗
　　实徴本色起运草一万一百五十三束三厘一毫九丝四忽二纎八尘八
　　实徴地租均徭等项共银二千二百六十八两七钱七分四厘九毫四丝二忽三微六纎九尘七二漠
　　屯丁八千一十五丁
　　番民九百九十户奉文以粮载丁银五千七百二十七两七钱七分二厘六毫四丝一忽四微五纎四尘八六漠
　　外遇闰加银二百九十两四钱五厘九毫五丝七忽四微九纎六尘六九漠
　　以上地丁二项连闰共银八千二百八十六两九钱五分三厘五毫四丝一忽三微二纎一尘二七漠内
　　起运银七千六百二十八两九钱二分九厘九毫九丝二忽九微二纎九尘四四漠
　　存留银六百五十八两二分三厘五毫四丝八忽三微九纎一尘八三漠
　　一更名
　　狄渭兰金河五州县接収兰州防
　　原额更名地二千一百五十一顷九十五二厘六毫八忽六微内除荒地一百三十五顷五十九九分二厘又地一十一处煤硐一眼又荒田园多半处油五百四十二斤九两四钱
　　实熟地二千一十六顷三十五一分六毫八忽六微又田园数处下地一处零少半处又无顷地六十六处六段一十八窖一百四畦煤硐六眼地基九处民房一十五间民磨四十五轮油磨一轮磁窰一座
　　实徴租斗折省斗本色粮四千六百七十二石二斗二升三合五勺三抄八撮七圭六粟九粒四颗内
　　起运粮四千六百一十七石七升八合七勺五抄二撮七圭六粟二颗
　　存留粮五十五石一斗四升四合七勺八抄六撮九粒二颗
　　实徴租银一千一百五十八两四钱九分四厘一毫二丝三忽六微
　　更名丁三千八百八十九丁奉文以粮载丁银九百七十五两七钱一分三厘四毫三丝六忽八微五纎九尘九三漠
　　盛世滋生丁七十一丁
　　外遇闰加银三十五两五钱七分六厘二毫六丝七忽二纎四尘六五漠
　　以上地丁二项连闰共银二千一百六十九两七钱八分三厘八毫二丝七忽四微八纎四尘五八漠内
　　起运银一千九百五十五两八钱六分三厘七毫六丝六忽六微八纎四尘五八漠
　　存留银二百一十三两九钱二分六丝八微
　　一番粮
　　河州防并归徳所雍正四年新归投诚番民一万四千三百九十六户男妇子女五万一千九百三十六名耕种水旱地五万四千段
　　实徴起运本色粮一千一百九十四石五斗六升四合三勺
　　狄道县接収防革土司苏成威原额山坡陡凹隂山及稍平堪种阳坡共折正地六顷一十二三分七厘五毫
　　实徴本折粮三十石六斗一升八合七勺五抄内实徴本色起运粮一十四石八斗五升四合九抄八撮一圭三粟一粒四颗
　　实徴折色银九两二钱一分二厘三毫五丝四忽四微七纎一尘九七漠
　　原管部落一十三户
　　应徴均载丁银四两六分一厘八丝五忽七微二纎七九漠
　　外遇闰加银七钱三分六厘四丝六忽八微九纎六尘一二漠
　　以上地丁二项连闰共起运银一十四两九厘四毫八丝七忽八纎八尘八八漠
　　巩昌府属
　　一民田
　　原额各等共地二万九千三百一十五顷九五分九厘二毫九丝二微内除奉
　　防豁免过荒地并丈明真荒揑垦地共地一万九千八百六十六顷六十五六分五厘六毫五丝八忽
　　实熟并开垦地九千四百四十八顷四十三九分三厘六毫三丝二忽二微内除岷州归并河州狄道礼县地一百顷七十三八厘七毫七丝四忽二微
　　止该实熟并开垦及漳县接収岷州归并地九千三百四十七顷七十八分四厘八毫五丝八忽
　　又首报隠匿地一百四十一顷六十八四分八厘七毫
　　二项共地九千四百八十九顷三十九三分三厘五毫五丝八忽
　　实徴本折粮三万五千六百三十三石一升三合九勺八抄八撮八圭六粟一粒内
　　本色粮四千三百五十八石八斗二升五合四勺三抄六撮三圭三粒四颗内
　　起运粮三千二十一石七斗四升八合二勺八抄八撮三圭八粟四粒七颗
　　存留粮一千三百三十七石七升七合一勺四抄七撮九圭一粟八粒七颗
　　实徴民粮折色并均徭停免共银四万一千五百七十八两七钱四分七毫三丝三忽一微五纎四尘二漠
　　外遇闰加银五百七十六两一钱四分七厘四毫四丝一忽三微八纎七尘五四漠
　　原额实活俱折下下丁六万一千二百九十八丁内除岷州归并河州等处丁一千五百九十丁止该丁五万九千七百八丁奉文以粮载丁共载丁银七千五百三十三两八钱六分六厘六毫六丝八忽七微四纎一尘八五漠
　　外遇闰加银三百五十六两七钱六分九厘六毫一丝一忽七微二纎三尘六一漠
　　盛世滋生永不加赋丁一千六百一十八丁
　　额外课程地税匠价丁站农桑共银三百九十五两一钱八厘四毫
　　外遇闰加银二十六两五钱八分一厘一毫九丝一忽六微五纎三尘三
　　额解裁府朝　觐造册路费银一十一两五钱五分五厘六毫
　　以上额内额外连闰并朝　觐造册路费共银五万四百七十八两七钱六分九厘六毫四丝六忽六微六纎三二漠内
　　起运银三万三千二百四十五两八钱四分六厘七毫二丝七忽八微七纎六尘五漠
　　存留银一万七千一百四十八两九钱六分九厘四丝七忽一微八纎二七漠
　　解药脚价茜草铺垫盘纒等银八十三两九钱五分三厘八毫七丝一忽六微四尘
　　一监牧
　　接収安定监原额牧马草场共地五万二千六百四顷五十二六分内除不堪耕种地四万四千九百三十六顷五止供刍牧不堪徴银堪种荒熟山坡地七千六百六十八顷四十七六分又于不堪耕种草场内设苑学学租地四十八顷二项荒熟山坡地七千七百一十六顷四十七六分内奉
　　防豁免过实荒地四千四百六十六顷七十二二分
　　二厘九毫
　　实熟地三千二百四十九顷七十五三分七厘一毫
　　实徴折色银一千九百四十九两八钱五分二厘二毫二丝六忽
　　原额实活牧丁一千五百一十六丁奉文以粮载丁共载丁银三百二十九两二分七厘一毫八丝一微六纎六尘
　　外遇闰加银一十一两九钱九分六厘六毫七丝二忽一微八纎一尘七
　　盛世滋生永不加赋丁八十一丁
　　额外监课程银二两八钱八分
　　以上额内额外起运连闰共银二千二百九十三两七钱五分六厘七丝八忽三微四纎七尘七
　　一民田
　　西固防接収阶州南石二里
　　实熟地二十七顷一十二三分四厘一毫六丝五忽三微九纎
　　实徴折色银二百四十八两一钱七分五厘四毫一丝一微七尘一九漠
　　民丁一十九丁奉文以粮载丁银四十一两八钱七分八厘二毫七丝八忽八微九纎九尘一九漠
　　外遇闰加银二两三钱一分八厘六毫三丝一微二纎八尘八二漠
　　以上地丁二项连闰共起运银二百九十二两三钱七分二厘三毫一丝九忽一微三纎五尘二
　　一屯田
　　陇伏寜等十州县并西固防接収巩洮岷临兰阶文等卫所及洮州卫
　　原额屯地八千二百二十二顷六十五六分六厘七毫四丝六忽六微六纎九尘九内除
　　荒地三千四百一十一顷一九分九厘七毫九丝八忽六微三纎三尘三三漠
　　实熟地四千八百一十一顷六十三六分六厘九毫四丝八忽三纎六尘五七漠
　　又额外地一千一百三顷七十二五分九毫二丝五忽
　　实徴夲色起运粮二万五千九百五十六石八斗一升七合一勺四抄四撮三圭一粟四粒二颗
　　实徴夲色起运草九千八百二十八束一十七斤一十五两七钱三分一厘七毫三微二纎四尘六
　　实徴地畆草价九厘均徭共银一千一百三十四两九钱五分八厘八毫八丝一忽六微一纎二尘四六漠
　　屯丁七千二百九十四丁奉文以粮载丁银四千五百三十八两九分四厘三毫三丝六忽二微七纎五尘八
　　外遇闰加银二百一十两四钱四分一厘三毫九丝七忽七纎六尘六五漠
　　以上地丁二项连闰共银五千八百八十三两四钱九分四厘六毫一丝四忽九微六纎四尘九一漠
　　额外屯租银一两三钱一分
　　以上额内额外共银五千八百八十四两八钱四厘六毫一丝四忽九微六纎四尘九一漠内
　　起运银五千七百三十八两五钱一分五厘五忽一微一尘三五漠
　　存留银一百四十六两二钱八分九厘六毫九忽八微六纎三尘五六漠
　　一更名
　　安定防寜靖逺等县接収兰州防
　　原额实熟地四百四顷九十四畆七分五厘地基一处民房一十三间各徴不等
　　实徴省斗起运粮七百二十八石八斗九升七勺六抄六撮一圭三粟六颗
　　实徴地租银二百九十一两二钱三分二毫二丝四忽四微
　　盛世滋生丁一十四丁
　　更名丁三百一十六丁奉文以粮载丁银一百八十一两一分一厘二毫八丝一忽
　　外遇闰加银六两五钱九分九厘二毫七丝
　　以上地丁二项连闰共起运银四百七十八两八钱四分七毫七丝五忽四微
　　一番粮
　　岷州西固防投诚番民并洮州卫新归番民喇嘛六千八百六户男妇子女二万二千二百九十二名口共耕水旱无顷畆地三万八百九十二段
　　共徴折色起运银一千一百一十六两六钱
　　实徴起运本色粮三百一十四石六斗五升
　　平凉府属
　　一民田
　　原额川中山坡共地一十一万二千一十七顷二十九畆二分二毫六丝三忽四微内除奉
　　防豁免过荒地并地震崩压地共地八万二千七百一十七顷五十一畆八分四厘五毫二丝一忽
　　实熟并开垦地二万九千二百九十九顷七十七畆三分五厘七毫四丝二忽四微
　　实徴本折粮四万九千三百四十石六斗三升五合三勺八抄七撮七圭七粟三粒五颗内
　　本色粮二千五十八石八斗二升九合八勺三抄三撮三圭七粒内
　　起运粮一千六百六十七石三斗三升五合四勺九撮一圭五粟三粒七颗
　　存留粮三百九十一石四斗九升四合四勺二抄四撮一圭五粟三粒三颗
　　实徴民粮折色并均徭共银五万三千三百二两四钱八分八厘一毫七丝三忽八微八纎八尘九六漠
　　外遇闰加银四百三十两五厘八毫六丝九忽七微一纎一尘七三漠
　　原额实活俱折下下丁四万五千九十八丁奉文以粮载丁共载丁银九千三百三十四两六钱七厘二毫二忽八纎三尘六漠
　　外遇闰加银四百一十五两一钱三分九厘九毫五丝一忽三微三纎二四漠
　　盛世滋生永不加赋丁二千二百二十七丁
　　额外课程地税匠价共银四百六两九钱八分四厘一毫
　　外遇闰加银二十八两二钱三分二厘八忽三微一纎六尘六
　　额解裁府朝　觐银二十三两七钱七分七厘八毫续增崆峒山粮银二十八两五钱七分六厘三毫二丝九忽六纎一尘三
　　河滨弃土粮折银二十一两五钱二分二厘一毫三丝七微
　　以上额内额外连闰并朝　觐共银六万三千九百九十一两三钱三分三厘五毫六丝五忽九纎一尘八九漠内
　　起运银四万一千八百二十四两三钱五分八厘一毫九丝七忽九微九纎三尘五一漠
　　存留银二万二千一百九两一钱五分五厘四毫二丝九微三纎七八漠
　　解药脚价盘纒等银七两七钱二分一厘四毫八丝六忽四微六尘三
　　续增崆峒山起运粮银二十八两五钱七分六厘三毫二丝六忽六纎一尘三
　　河滨弃土粮折起运银二十一两五钱二分二厘一毫三丝七微
　　额徴本色起运草一千九百九十三束四斤一两八钱七分四厘九毫七丝八忽二微四纎二尘
　　额外开垦河滨弃土地五十一顷八十六畆三分八毫
　　实徴本色粮二十六石二斗六升三合八抄
　　一监牧
　　接収开城等六监原额牧马草场共地一十二万四千五百五十七顷九畆六分八厘六毫内除设立白马城堡髙山峻岭石坎水冲砂碛不堪耕种地九万五千五百二十四顷六畆二分六厘四毫止供刍牧不堪徴银堪耕种荒熟山坡地二万九千三十三顷三畆四分二厘二毫又广寜监于不堪耕种草场内开垦地二顷七十六畆一分二项荒熟山坡地二万九千三十五顷七十九畆五分二厘二毫内奉
　　防豁免过实荒地二万一千八百一十三顷八十八畆
　　六厘五毫
　　实熟并开垦地七千二百二十一顷九十一畆四分五厘七毫
　　实徴折色并均徭共银四千三百三十三两一钱四分八厘七毫四丝二忽
　　原额实活牧丁三千五百三十八丁奉文以粮载丁共载丁银七百二十四两六钱五分三毫七丝二忽一微九纎四尘
　　外遇闰加银二十六两四钱二分一厘五毫四忽五微六纎七尘一
　　盛世滋生永不加赋丁二百一十一丁
　　额外监课程并开垦地租粮折银二十二两四钱二厘一毫三丝七微
　　以上额内额外起运连闰共银五千一百六两六钱二分二厘七毫四丝九忽四微六纎一尘一
　　一屯田
　　平崇等十州县及盐茶防接収平凉固原岷州三卫并平镇西三所
　　原额屯地一万二千二百四十八顷二十九畆六厘一丝内除
　　荒地七千八百六十六顷五十一畆九分二厘六毫二丝六忽六微六纎六尘六七漠
　　实熟地四千三百八十一顷七十七畆一分三厘三毫八丝三忽三微三纎三尘三三漠
　　实徴本色起运粮一万八千五百九十一石二斗一升八合七勺三抄一撮三圭五粟四粒二颗
　　实徴本色起运草五千七百四十一束一十二斤一十八两六钱八分三厘一毫二丝
　　实徴地畆均徭草价九厘共银一千一百八十六两七钱五分三厘四毫七丝八忽一微三纎三尘六八漠
　　屯丁一万一千五百二丁奉文以粮载丁银三千三百三十六两四钱九分八厘五毫四丝三忽七微五纎三尘七
　　外遇闰加银一百四十四两五钱一分三厘七毫二丝七忽四微六纎六尘五五漠
　　以上地丁二项连闰起运共银四千六百六十七两七钱六分五厘七毫四丝九忽三微五纎三尘九三漠
　　一更名并养廉
　　平静华泾灵隆六州县及盐茶防
　　原额更名及寺庙常轮折正共地一万八百二十八顷四畆三分二厘五毫内除
　　山坡折正川荒地一千九百七十八顷五十三畆五分八厘五毫四丝七忽
　　实熟折正川地八千八百四十九顷五十畆七分三厘九毫五丝三忽
　　实徴本色起运粮四千五百五十七石五斗四升四合二勺七抄二撮七圭二粒
　　实徴折色地租并新增旧管粮银六千六十二两三分九厘九毫九丝三忽一微一纎八尘三六漠
　　原额养廉租地八千五百二十八顷七十七畆三分九厘内除
　　荒地六千九百五十顷七十三畆三分九厘
　　实熟地一千五百七十八顷四畆
　　实徴本色起运粮一百四十五石一斗一升
　　实徴折色租银五百九十七两七钱二分三厘四毫八丝一忽二微五纎七尘二
　　更名丁二千九百二十三丁奉文以粮载丁银一千九百一十六两三钱七分九厘四毫九丝八忽三微一纎四九漠
　　盛世滋生丁一百六十八丁
　　外遇闰加银六十九两八钱七分三厘一毫八丝四忽七微五纎三尘八六漠
　　以上地丁二项连闰共起运银八千六百四十六两一分六厘一毫五丝七忽四微三纎九尘九一漠
　　庆阳府属
　　一民田
　　原额一等共地一万九千八百三十八顷五十六畆六分三厘五毫内安化真寜二县原额大畆地六千四百五顷五十畆三分八厘八毫又据府册报以大畆折小畆地二万三千九百四十六顷五畆八厘九毫六丝九忽又合水县照粮起科地四千五百九十二顷八十二畆四分通共地四万一千九百七十一顷九十三畆七分三厘六毫六丝九忽内除奉
　　防豁免过荒地并丈明真荒地共地二万九千八百四十六顷七十一畆六厘九毫九丝三忽六微
　　实熟地一万二千一百二十五顷二十二畆六分六厘六毫七丝五忽四微
　　实徴本折粮三万七千五百二十七石四斗六升二合九勺六抄二撮八圭六粟四粒三颗内
　　本色粮一千九百五十二石四斗二升九合五勺九抄五撮八圭五粒四颗内
　　起运粮八百三十七石九斗一升二合七勺七抄七撮四圭六粒八颗
　　存留粮一千一百一十四石五斗一升六合八勺一抄八撮三圭九粟八粒六颗
　　实徴民粮折色并均徭共银四万九百六十七两七钱五分五厘四毫一丝八忽三纎九尘一三漠
　　外遇闰加银一百三十五两八钱二分三厘七毫八丝三忽二微七纎六尘九二漠
　　原额实活俱折下下丁一万八百一十九丁奉文以粮载丁共载丁银五千九十二两六钱七分六厘四毫五丝七忽一微六纎三尘三一漠
　　外遇闰加银二百九两一钱二分四厘三毫四丝四忽二微五尘六七漠
　　盛世滋生永不加赋丁一千八十丁
　　额外课程地税匠价共银二百两五分八厘三毫外遇闰加银九两三钱三分七厘四毫一丝六忽六微六纎
　　以上额内额外连闰共银四万六千六百一十四两七钱七分五厘七毫一丝九忽三微四纎五尘三漠内除寜州在于望减无路等事案内奉
　　防豁减过重赋银一万二千六百四十八两七钱四分八厘八毫八丝九忽八微二纎一尘一
　　止该银三万三千九百六十六两二分六厘八毫二丝九忽五微二纎三尘九三漠内
　　起运银三万八百二十九两六钱八分五厘二丝九忽八纎七尘九七漠
　　存留银三千一百三十六两三钱四分一厘八毫四微三纎五尘九六漠
　　一屯田
　　安化寜州合水环县接収庆平二卫并环县所原额屯地一万一百九十八顷七十九畆八分内除荒地六千九百九十三顷五十六畆六分八毫三丝五忽
　　实熟地三千二百五顷二十三畆一分九厘一毫六丝五忽
　　实徴本色起运谷折米四千七百五十三石二升五合四勺七抄三撮五圭二粟四粒四颗
　　实徴地畆公条草价九厘共银七百七两三钱三分四厘九毫五丝三忽二微五纎七尘一三漠
　　屯丁一千三百三十五丁奉文以粮载丁银九百一十八两七钱五分二厘三毫六丝八忽四微二纎四尘三漠
　　外遇闰加银三十三两六钱一分二厘一毫六丝一忽九微七纎五尘五七漠
　　以上地丁二项连闰起运共银一千六百五十九两六钱九分九厘四毫八丝三忽六微五纎六尘七三漠
　　甘州府属
　　一屯田
　　原额屯科并新垦共地一万三千四百四十五顷六畆七分二厘一毫八丝内
　　除荒免徴地九百八十四顷八十九畆八分五厘六毫
　　实熟并新垦共地一万二千四百六十顷一十六畆八分六厘五毫八丝
　　盛世滋生永不加赋丁六千七百一十五丁奉文以粮载丁起运银八百三十七两五钱二分八厘七毫五丝
　　实徴仓斗起运本色正粮七万八千七百七十一石六斗一升七合二勺九抄五撮六圭三粟六粒
　　实徴仓斗起运本色马粮三千九百四十三石四斗四升七合六勺一抄四撮七圭八粟一粒
　　实徴仓斗存留本色粮一百五十石三斗六升实徴起运本色新例草一百一十六万七千七百四十三束四厘八毫六丝四忽八纎九尘二
　　一更名
　　原额更名并新垦共地三百五十顷二十三畆一分三厘五毫内
　　除荒免徴地一百二十一顷一十畆九分八厘八毫一丝
　　实熟并新垦共地二百二十九顷一十二畆一分四厘六毫九丝又水磨二盘油梁一条草湖场四处
　　实徴油梁磨税起运银六两三钱五分
　　实活丁三百三十七丁奉文以粮载丁银三十六两五钱九分五厘三毫三丝
　　二项共实徴起运银四十二两九钱四分五厘三毫三丝
　　实徴仓斗起运本色粮三千四百四十二石九升九合八勺二撮
　　实徴起运本色新例湖草二千五十七束一分四厘二毫八丝五忽七微一纎四尘二
　　凉州府属
　　一屯田
　　原额屯科共地二万六千一百九十二顷七十五畆四分六厘六毫六忽四微内除
　　荒免徴地一千九十二顷二十三畆一分三厘三毫五丝
　　又除沙井驿归并兰州旱地四十顷一十八畆一分九厘六毫
　　又除镇番改归武威地五顷八十六畆九分七厘四毫八丝二忽
　　实熟并新垦共地二万五千五十四顷四十七畆一分六厘一毫七丝四忽四微
　　一収镇番改归武威地五顷八十六畆九分七厘四毫八丝二忽
　　二项共实熟地二万五千六十顷三十四畆一分三厘六毫五丝六忽四微
　　实徴垦军银一十三两五钱六分三厘九毫
　　盛世滋生永不加赋丁二万五千二百三十二丁奉文以粮载丁银七百六十九两三钱三厘二毫九丝六忽二微六纎二尘四
　　二项共实徴起运银七百八十二两八钱六分七厘一毫九丝六忽二微六纎二尘四
　　实徴仓斗起运本色正粮七万一千八百八十二石三斗六升六合六勺四圭
　　实徴仓斗起运本色马粮三千五百六十六石五斗六升八勺三抄二粟
　　实徴仓斗存留本色粮六百一十石八斗一升八合九勺
　　实徴起运本色新例草一百六十五万二千四百七十三束五厘二毫一丝七忽一微七纎三尘三七漠
　　一更名
　　原额更名共地七百七十七顷三畆八分六厘内除荒免徴并猛水冲没无存地六十四顷七十六畆八分一厘四毫九丝又油房一处
　　又除武威改归古浪地八顷八十八畆六分九厘五毫
　　实熟地七百三顷三十八畆三分五厘一丝
　　一収武威改归古浪地八顷八十八畆六分九厘五毫
　　二项共实熟地七百一十二顷二十七畆四厘五毫一丝又水磨一十一盘园圃三处
　　实徴房课木植起运银八十七两二钱四分九厘实活丁七百七十丁奉文以粮载丁银五十一两六钱一分九厘四毫四丝七忽一微六纎三尘九一漠
　　二项共实徴起运银一百三十八两八钱六分八厘四毫四丝七忽一微六纎三尘九一漠
　　实徴仓斗起运本色粮四千八百六十六石七斗一升五合一勺二抄二撮
　　实徴起运本色新例草一万五千五百二十束八分六厘
　　一兰州防改归平番实徴更名熟地八十九顷二十七畆六分七厘
　　实活更名丁二名
　　实徴起运折色地租银三十九两二钱八分一厘七毫六丝
　　随徴起运丁银六两九钱七分一毫九丝二忽遇闰加银二钱五分四厘
　　二项共实徴起运银四十六两五钱五厘九毫五丝二忽
　　一番粮
　　凉州府属武永古三县并荘浪防新归番民一千四百三十六户男妇一万五千七百七十名口共种熟旱地八顷三十九畆七分垦旱地七十九段
　　实徴起运本色粮二十七石三斗九升六合五勺五抄
　　实徴起运本色草一百九十七束五分九厘九毫四丝七忽
　　贡马六十六匹交纳凉永荘各营騐収拨补摘缺营马
　　寜夏府属
　　一屯田
　　原额屯科共地一万七千三百八十六顷八十九畆二分九厘一毫四丝七忽内
　　除荒免徴地二千五十五顷四十五畆四分四厘九毫八丝八忽
　　实熟并新垦共地一万五千三百三十一顷四十三畆八分四厘一毫五丝九忽
　　实徴地畆折色银五千四百八十七两四钱七厘八毫八丝六忽六微一纎
　　实活屯丁二万一千八百五十六丁九分三厘
　　盛世滋生永不加赋丁五百一十五丁奉文以粮载丁银一千四百八十四两九分四厘五毫五丝二忽
　　二项共实徴银六千九百七十一两五钱二厘四毫三丝八忽六微一纎内
　　起运银四千三百二十八两八钱八分六厘五毫八丝八忽六微一纎
　　存留银二千六百四十二两六钱一分五厘八毫五丝
　　实徴起运本色粮一十三万四千九百八十七石七斗七升五合三勺五抄一撮一圭六粟
　　实徴本色草四十九万四千三百九十一束五分六厘八毫四丝四忽四微七纎五尘六六漠
　　一更名
　　原额实徴地九百九十顷二十二畆七分四厘三毫三丝内
　　除荒免徴地二十二顷八十七畆九分二厘五毫实熟地九百六十七顷三十四畆八分一厘八毫三丝
　　实徴地畆折粮草起运银一千七百三十一两五钱六分六厘四毫七丝七忽四纎
　　实活丁七千二百三十二丁半奉文以粮载丁银八十五两一钱二分九厘八丝七忽
　　二项共实徴起运银一千八百一十六两六钱九分五厘五毫六丝四忽四纎
　　实徴本色粮六千二百九十石三斗一升四合四勺二抄
　　实徴本色草二万三千六百九十三束七分五厘八毫四忽九微二纎七尘四六漠
　　西宁府属
　　一屯田
　　原额秋站起科并开垦共地六千九百一十四顷四畆六分九厘二毫内
　　除荒免徴地四百六十五顷五十畆九分八厘二毫实熟秋站起科并开垦共地六千四百四十八顷五十三畆七分一厘
　　盛世滋生永不加赋丁二万一千五百六十七丁实徴仓斗起运本色正粮二万九千四百九十五石四斗六升九合一勺九抄
　　实徴仓斗起运本色马粮一千三百一十九石三升四合二勺一抄五撮
　　实徴起运本色新例草八十四万三千三十五束一分五厘五毫五丝
　　一番粮
　　新归投诚番民二万二百七户男妇子女八万六千一百六十六名口共种无顷畆水旱地一十四万七千五百七十段
　　实徴起运本色粮一万九百六十二石六斗四升七合二勺九抄
　　贡马二十四匹每匹折贡银八两共折起运银一百九十二两
　　直秦州并所属
　　一民田
　　原额各等共地六万七千三百三十二顷一畆九分一厘八毫九丝七忽内除奉
　　防豁免过荒地二万七千八十一顷五十九畆五分九厘六毫九丝七忽二微五纎四尘七
　　实熟并开垦地四万二百五十顷四十二畆三分二厘一毫九丝九忽七微四纎五尘三内除礼县归并成县地一百二十四顷六十畆五分三毫五丝六忽八微
　　止该实熟地四万一百二十五顷八十一畆八分一厘八毫四丝二忽九微四纎五尘三
　　实徴本折粮一万七千四百三十六石九斗四升九合四勺四撮二圭三粟八粒八颗内
　　存留本色粮五百一石三斗二升七合二勺四抄七撮七圭一粟九粒二颗
　　实徴民粮折色并均徭共银二万六千二十七两三钱五厘三毫二丝五忽九微四纎九尘二二漠
　　外遇闰加银一百一两四钱七分七厘九毫三丝五忽五纎九一漠
　　原额实活俱折下下丁三万一百三十一丁内除礼县归并成县丁一百四十八丁
　　止该丁二万九千九百八十三丁奉文以粮载丁共载丁银四千四百六十四两八钱七厘七毫九丝八忽五微四纎九尘九五漠
　　外遇闰加银二百一十六两八钱九分三厘三毫九丝六微一纎九尘九
　　盛世滋生永不加赋丁八百四十丁
　　额外课程地税匠价年例料价共银二百三十六两五钱六分五厘
　　外遇闰加银一十五两二钱一分三厘七毫五丝额解裁府朝觐银七两九钱九分九厘九毫
　　以上额内额外连闰并朝觐共银三万一千七十两二钱六分三厘一毫一微六纎九尘九八漠内
　　起运银二万三千九百一十七两八分四毫六丝一忽四微四纎五六漠
　　存留银七千一百三十七两三钱九分七厘一丝四忽二纎一二漠
　　解药脚价茜草铺垫等银一十五两七钱八分五厘六毫二纎四忽七微九尘三
　　一民田
　　秦州礼县接収岷州化都里成县上店等里
　　实熟地三百六十二顷一十二畆八分九丝
　　实徴折色并均徭共银一千四百九十五两五钱六分三厘四毫二丝一忽八微
　　实徴本色起运粮九石三斗三升四合五勺四抄四撮四圭九粟
　　实徴折色银五两七钱八分八厘九毫六丝四忽六纎五尘七二漠
　　民丁九百三十八丁半奉文以粮载丁银二百五十二两七钱四分一厘四毫四丝二忽九微八纎五尘二六漠
　　外遇闰加银二十八两三钱三分五厘三毫九丝五忽二微一纎五尘七六漠
　　以上地丁二项连闰共起运银一千七百八十二两四钱二分九厘二毫二丝四忽六纎六尘七四漠
　　一屯田
　　秦清秦徽礼五州县接収巩文礼洮岷西秦七卫所原额屯地六千三百一十八顷五十畆一分五厘二丝五忽三纎三尘四内除
　　荒地二千九百五十七顷七十畆八分四厘二毫五丝一忽一微
　　实熟地三千三百六十顷七十九畆三分七毫七丝三忽九微三纎三尘四
　　又额外下税地九顷四畆三分四厘八毫七丝五忽实徴本色起运粮一万八千一百四十五石三斗三升二合二勺四抄五撮六圭九粟七粒二颗
　　实徴地畆草价九厘共银六百四十五两一分五厘二毫七丝四忽四微七纎九尘二一漠
　　屯丁九千六百一丁奉文以粮载丁银三千一百六十三两七钱八分七厘九毫二丝九忽三微三纎八尘五漠
　　外遇闰加银一百六十一两二分八厘七毫五丝七忽四微五纎四尘六二漠
　　以上地丁二项连闰起运共银三千九百六十九两八钱三分一厘九毫六丝一忽二微七纎一尘八八漠
　　一更名
　　秦州并所属礼县原额更名地三百九十五顷八十八畆内除
　　荒地三百六十三顷五十二畆
　　实熟地三十二顷三十六畆
　　实徴折色银四两二钱四分八厘三丝八忽二微实徴本色起运粮三十一石四斗八升
　　实徴本色起运草一百三十五束
　　更名丁无奉文以粮载丁银六两二分八厘九毫一丝六忽一微九纎一尘二三漠
　　外遇闰加银二钱一分九厘八毫二丝五微三纎三尘三四漠
　　以上地丁二项连闰共起运银一十两四钱九分六厘七毫七丝四忽九微三纎五七漠
　　直阶州并所属
　　一民田
　　原额各等共地二千三百八十九顷四畆二分九厘七毫二丝三忽内除奉
　　防豁免过荒地七百六十四顷五十九畆七分九厘五
　　毫五丝八忽
　　实熟地一千六百二十四顷四十四畆五分一毫六丝三忽内除阶州归并西固成县归并秦州地三百八十五顷四十畆三分一厘六毫六丝五忽三微九纎
　　止该实熟地一千二百三十九顷四畆一分八厘四毫九丝九忽六微一纎
　　实徴折色粮六千八百四十一石三斗八升九合九勺五抄二撮二圭五粟四粒六颗
　　实徴民粮折色并均徭恊济共银九千五十九两二钱四分二厘六毫一丝九忽八微八纎七尘八
　　原额实活俱折下下丁二万七千七百一十八丁内除阶州归并西固成县归并秦州丁九百三十二丁半
　　止该丁二万六千七百八十五丁半奉文以粮载丁共载丁银一千五百四十九两三钱二厘四毫六丝八忽三微九纎八尘六九漠
　　外遇闰加银一百二十两五钱六厘二毫八丝二忽五微三纎九尘七七漠
　　盛世滋生永不加赋丁二百八十三丁
　　额外课程地税匠价等项共银一百一十六两四钱二厘
　　外遇闰加银七两三钱九分八厘三毫三丝三忽三微三纎
　　额解岷山驿站银一百八十七两四钱八分一厘额解裁府朝　觐银四两二钱二分二厘三毫以上额内额外连闰并朝　觐银一万一千四十四两五钱五分五厘四忽一微五纎六尘二六漠内
　　起运银八千一百四十三两四钱六分一厘二毫八丝五忽一微四纎九尘五七漠
　　存留银二千八百八十八两五钱四分七厘五毫三丝五忽三微五纎一尘六九漠
　　解药脚价茜草等银一十二两五钱四分六厘一毫八丝三忽六微五纎五尘
　　一民田
　　成县接収礼县府城里
　　实熟地一百二十四顷六十畆五分三毫五丝六忽八微
　　实徴折色银一百一十一两八钱五分二厘五毫二丝八忽
　　民丁一百四十八丁奉文以粮载丁银一十八两八钱七分四厘五毫一丝八忽四微七纎五尘二二漠
　　外遇闰加银一两二钱七分六厘六毫四丝四忽六尘四四漠
　　以上地丁二项连闰共起运银一百三十二两三厘六毫九丝四微八纎一尘六六漠
　　一屯田
　　阶州并成文二县接収西固文县阶州三所
　　原额屯地一千九十五顷九十一畆九分四厘六毫六丝九忽九微九纎六尘七内除
　　荒地二百八十九顷九十九畆六分五厘五毫六纎六尘六七漠
　　实熟地八百五顷九十二畆二分九厘一毫六丝九忽九微三纎三漠
　　实徴本色起运粮四千六百三十七石九斗五升五合二勺七抄九撮九圭八粟
　　实徴地畆草价银二百五十七两九钱三分三厘七毫六丝四忽三微三纎七尘六
　　屯丁一千五百一十一丁奉文以粮载丁银八百二十五两二钱六分七厘三毫一丝七忽八微四纎三尘七二漠
　　外遇闰加银四十一两一钱八分三厘三毫八丝九忽七微九纎六尘八七漠
　　以上地丁二项连闰共银一千一百二十四两三钱八分四厘四毫七丝一忽九微七纎八尘一九漠
　　额外屯租银六两六钱九分
　　以上额内额外共起运银一千一百三十一两七分四厘四毫七丝一忽九微七纎八尘一九漠
　　一番粮
　　文县新归投诚番民四百六十八户男女六千八百八十五名口共耕种番地九十三顷九十六畆三分
　　共徴折色起运银四十六两九钱三厘三毫二丝二忽七微八纎四尘
　　直肃州并所属
　　一屯田
　　原额并新垦共地四千六百六十三顷五十九畆五分九厘一毫内
　　除荒免徴地一千二百七十顷五十二畆三分七厘一毫九丝一忽
　　实熟并新垦共地三千三百九十三顷七畆二分一厘九毫九忽又水磨二盘
　　盛世滋生永不加赋丁四千四百六十六丁奉文以粮载丁起运银一百一十二两九钱一分五厘四毫五丝八忽
　　实徴仓斗起运本色正粮二万九百九十七石八斗五升九合二勺七抄三撮四圭二粟七粒
　　实徴仓斗起运本色马粮一千四十石八斗八升一合九勺六抄三撮六圭七粟一粒
　　实徴仓斗存留本色粮八十二石五斗
　　实徴起运本色新例草五十六万七千四百一十四束三分一厘七毫八丝九忽二微六纎八尘八六漠
　　一更名
　　原额实熟地一顷三十八畆
　　实徴仓斗起运本色粮六石九斗
　　安西防属
　　一屯地
　　原额地二十一顷二十畆
　　盛世滋生永不加赋丁一百五十三丁
　　实徴京斗起运本色正粮一百一十八石七斗三升九合三勺九抄八撮
　　实徴京斗起运本色马粮五石九斗三升六合九勺六抄九撮九圭
　　实徴起运本色新例草三千七百六束七分四毫七丝五忽一纎三尘六四漠
　　靖逆防属
　　一屯地
　　原额地一百六十顷
　　盛世滋生永不加赋丁一千三百丁
　　实徴京斗起运本色正粮六百七十石一升六合实徴京斗起运本色马粮三十三石五斗八勺实徴起运本色新例草二万九百一十五束九分八厘五毫一丝八忽八微五纎五尘八




　　甘肃通志巻十三
<史部,地理类,都会郡县之属,甘肃通志>
　　钦定四库全书
　　甘肃通志巻十四
　　兵防
　　甘肃跨连边塞两提六镇劲旅雄师云屯棊布控扼险要巩固岩疆直省重兵莫多于此干城鎻钥毖饬域中扬威阃外司戎行之责也志兵防
　　镇守宁夏等处将军【一员驻劄宁夏满城】坐马【二十匹】
　　左翼副都统【一员】协领【三员】佐领【一十二员】防御【一十四员】骁骑校【一十二员】笔帖式【三员】马甲兵【一千一百名】步甲【六百名】弓匠铁匠【三十六名】官马【二百七十七匹】兵马【二千二百一十三匹】
　　右翼副都统【一员】协领【三员】佐领【一十二员】防御【一十四员】骁骑校【一十二员】马甲兵【一千一百名】步甲【六百名】弓匠铁匠【三十六名】官马【二百六十五匹】兵马【二千二百一十三匹】
　　将军坐甲【六名马一十八匹】左右都统坐甲【六名马一十八匹】领催前锋马甲拴养驼【八百只内防炮驼八十只】
　　甘肃抚标左营叅将【一员】守备【一员】千总【二员】把总【四员】马战兵【一百七十五名】步战兵【一百名】守兵【三百七十五名】官马【二十四匹】兵马【一百七十五匹】
　　右营游击【一员】守备【一员】千总【二员】把总【四员】马战兵【一百七十五名】步战兵【一百名】守兵【三百七十五名】官马【二十二匹】兵马【一百七十五匹】陜西提督总兵官【一员驻劄固原州】坐马【二十匹】
　　中营叅将【一员】守备【一员】千总【二员】把总【四员】马战兵【五百九十八名】步战兵【二百名】官马【二十四匹】兵马【五百九十八匹】
　　雍正七年新募马战兵【八十名】步战兵【四十七名】守兵【四十七名】兵马【八十匹】雍正九年新募马战兵【一百三十二名】步战兵【八十五名】兵马【一百三十二匹】雍正十年新募马战兵【一百二十名】步战兵【八十名】兵马【一百二十匹】
　　左营游击【一员】守备【一员】千总【二员】把总【四员】马战兵【五百九十八名】步战兵【二百名】官马【二十二匹】兵马【五百九十八匹】
　　雍正七年新募马战兵【八十五名】步战兵【五十名】守兵【五十名】兵马【八十五匹】雍正九年新募马战兵【一百三十二名】步战兵【八十四名】兵马【一百三十二匹】雍正十年新募马战兵【一百二十名】步战兵【八十名】兵马【一百二十匹】
　　右营游击【一员】守备【一员】千总【二员】把总【四员】马战兵【五百九十八名】步战兵【二百名】官马【二十二匹】兵马【五百九十八匹】
　　雍正七年新募马战兵【八十三名】步战兵【四十八名】守兵【四十七名】兵马【八十三匹】雍正九年新募马战兵【一百三十一名】步战兵【八十六名】兵马【一百三十一匹】雍正十年新募马战兵【一百二十名】步战兵【八十名】兵马【一百二十匹】
　　前营游击【一员】守备【一员】千总【二员】把总【四员】马战兵【五百九十八名】步战兵【二百名】官马【二十二匹】兵马【五百九十八匹】
　　雍正七年新募马战兵【八十名】步战兵【四十五名】守兵【四十五名】兵马【八十匹】雍正九年新募马战兵【一百三十二名】步战兵【八十四名】兵马【一百三十二匹】雍正十年新募马战兵【一百二十名】步战兵【八十名】兵马【一百二十匹】
　　后营游击【一员】守备【一员】千总【二员】把总【四员】马战兵【五百九十八名】步战兵【二百名】官马【二十二匹】兵马【五百九十八匹】
　　雍正七年新募马战兵【八十名】步战兵【四十五名】守兵【四十四名】兵马【八十匹】雍正九年新募马战兵【一百三十二名】步战兵【八十五名】兵马【一百三十二匹】雍正十年新募马战兵【一百二十名】步战兵【八十名】兵马【一百二十匹】
　　以上提督叅将游击守备千把共官四十一员坐马一百三十二匹
　　马步战守兵共六千九百四十九名兵马四千六百五十七匹
　　庆阳营副将【一员】都司【一员】千总【一员】把总【三员】马战兵【二百五十名】步战兵【一百三十五名】守兵【九十八名】官马【二十四匹】兵马【二百五十匹】雍正七年新募马战兵【九名】步战兵【一十八名】守兵【二十名】兵马【九匹】雍正九年新募马战兵【六十五名】歩战兵【五十八名】兵马【六十五匹】
　　东路红徳城营游击【一员】千总【一员】马战兵【九十五名】步战兵【三十五名】守兵【一百三十五名】官马【八匹】兵马【九十五匹】
　　雍正七年新募马战兵【五名】步战兵【五名】守兵【四名】兵马【五匹】雍正九年新募马战兵【二十五名】步战兵【一十五名】兵马【二十五匹】平凉城守营游击【一员】千总【一员】把总【一员】马战兵【七十三名】步战兵【五名】守兵【一百三十六名】官马【一十匹】兵马【七十三匹】
　　雍正七年新募马战兵【六名】步战兵【五名】守兵【三名】兵马【六匹】雍正九年新募马战兵【二十名】步战兵【二名】兵马【二十匹】泾州营千总【一员】马战兵【二十名】步战兵【二十名】守兵【四十五名】官马【二匹】兵马【二十匹】
　　雍正七年新募马战兵【一名】步战兵【二名】守兵【三名】兵马【一匹】雍正九年新募马战兵【六名】步战兵【八名】兵马【六匹】
　　西协靖逺营副将【一员】都司【一员】千总【一员】把总【三员】马战兵【三百三十三名】步战兵【一百六十名】守兵【一百名】官马【二十四匹】兵马【三百三十三匹】
　　雍正七年新募马战兵【二十二名】步战兵【二十二名】守兵【二十三名】兵马【二十二匹】雍正九年新募马战兵【七十六名】步战兵【七十名】兵马【七十六匹】
　　固原城守营叅将【一员】守备【一员】千总【二员】把总【三员】马战兵【二百九十名】步战兵【一百六十名】守兵【八十六名】官马【二十二匹】兵马【二百九十匹】
　　雍正七年新募马战兵【一十六名】步战兵【二十四名】守兵【二十五名】兵马【一十六匹】雍正九年新募马战兵【七十六名】步战兵【七十名】兵马【七十六匹】
　　兼摄瓦亭营马战兵【一十名】守兵【五十名】兵马【一十匹】下马闗营叅将【一员】守备【一员】把总【二员】马战兵【一百七十五名】步战兵【三十五名】守兵【六十三名】官马【一十六匹】兵马【一百七十五匹】
　　雍正七年新募马战兵【八名】步战兵【二名】守兵【五名】兵马【八匹】雍正九年新募马战兵【四十四名】步战兵【一十五名】兵马【四十四匹】西安州营游击【一员】千总【一员】马战兵【六十名】步战兵【一十五名】守兵【三十六名】官马【八匹】兵马【六十匹】
　　雍正七年新募马战兵【三名】步战兵【二名】守兵【二名】兵马【三匹】雍正九年新募马战兵【一十五名】步战兵【七名】兵马【一十五匹】芦塘营游击【一员】千总【一员】马战兵【一百二十六名】步战兵【三十八名】守兵【六十二名】官马【八匹】兵马【一百二十六匹】
　　雍正七年新募马战兵【五名】步战兵【四名】守兵【五名】兵马【五匹】雍正九年新募马战兵【三十二名】步战兵【一十六名】兵马【三十二匹】芦沟堡营守备【一员】马战兵【一十名】守兵【五十名】官马【四匹】兵马【一十匹】
　　雍正九年新募马战兵【三名】兵马【三匹】
　　永安堡营守备【一员】马战兵【一十名】守兵【五十名】官马【四匹】兵马【一十匹】
　　雍正七年新募马战兵【二名】步战兵【二名】守兵【二名】兵马【二匹】雍正九年新募马战兵【三名】兵马【三匹】
　　八营守备【一员】马战兵【一十名】守兵【七十五名】官马【四匹】兵马【一十匹】
　　雍正九年新募马战兵【三名】兵马【三匹】
　　以上副将叅将游击都司守备千把共官三十六员坐马一百三十四匹
　　马步战守兵共三千九百三十五名兵马一千九百七匹
　　甘肃提督总兵官【一员驻劄甘州府城】坐马【二十匹】
　　中营叅将【一员】守备【一员】千总【二员】把总【四员】马战兵【七百二十三名】步战兵【二百七十七名】官马【二十四匹】兵马【七百二十三匹】防炮骆驼【二十只】
　　雍正七年新募马战兵【一百一十九名】步战兵【八十九名】守兵【八十九名】兵马【一百一十九匹】雍正九年新募千总【二员】把总【二员】马战兵【三百六十名】步战兵【二百四十名】官马【八匹】兵马【三百六十匹】左营游击【一员】守备【一员】千总【二员】把总【四员】马战兵【七百二十三名】步战兵【二百七十七名】官马【二十二匹】兵马【七百二十三匹】防炮骆驼【二十只】
　　雍正七年新募马战兵【一百一十九名】步战兵【八十八名】守兵【八十九名】兵马【一百一十九匹】雍正九年新募千总【一员】把总【三员】马战兵【三百六十名】步战兵【二百四十名】官马【八匹】兵马【三百六十匹】右营游击【一员】守备【一员】千总【二员】把总【四员】马战兵【七百二十四名】步战兵【二百七十六名】官马【二十二匹】兵马【七百二十四匹】防炮骆驼【二十只】
　　雍正七年新募马战兵【一百一十九名】步战兵【八十八名】守兵【八十九名】兵马【一百一十九匹】雍正九年新募千总【一员】把总【三员】马战兵【三百六十名】步战兵【二百四十名】官马【八匹】兵马【三百六十匹】前营游击【一员】守备【一员】千总【二员】把总【四员】马战兵【七百二十四名】步战兵【二百七十六名】官马【二十二匹】兵马【七百二十四匹】防炮骆驼【二十只】
　　雍正七年新募马战兵【一百一十八名】步战兵【八十八名】守兵【八十九名】兵马【一百一十八匹】雍正九年新募千总【一员】把总【二员】马战兵【三百六十名】步战兵【二百四十名】官马【六匹】兵马【三百六十匹】后营游击【一员】守备【一员】千总【二员】把总【四员】马战兵【七百二十四名】步战兵【二百七十六名】官马【二十二匹】兵马【七百二十四匹】防炮骆驼【二十只】
　　雍正七年新募马战兵【一百一十八名】步战兵【八十八名】守兵【八十九名】兵马【一百一十八匹】雍正九年新募千总【一员】把总【二员】马战兵【三百六十名】步战兵【二百四十名】官马【六匹】兵马【三百六十匹】以上提督叅将游击守备千把共官五十九员坐马一百六十八匹
　　马步战守兵共九千四百七十九名兵马六千一十一匹防炮骆驼一百只
　　镇守凉州总兵官【一员】坐马【一十六匹】
　　中营游击【一员】守备【一员】千总【二员】把总【四员】马战兵【五百二十三名】步战兵【一百七十七名】官马【二十二匹】兵马【五百二十三匹】防炮马驼【二十匹只】
　　雍正七年新募马战兵【六十一名】步战兵【二十六名】守兵【二十六名】兵马【六十一匹】雍正九年新募千总【一员】把总【二员】马战兵【二百四十名】步战兵【一百六十名】官马【六匹】兵马【二百四十匹】
　　左营游击【一员】守备【一员】千总【二员】把总【四员】马战兵【五百二十三名】步战兵【一百七十七名】官马【二十二匹】兵马【五百二十三匹】防炮马驼【二十匹只】
　　雍正七年新募马战兵【六十一名】步战兵【二十六名】守兵【二十六名】兵马【六十一匹】雍正九年新募千总【一员】把总【二员】马战兵【二百四十名】步战兵【一百六十名】官马【六匹】兵马【二百四十匹】
　　右营游击【一员】守备【一员】千总【二员】把总【四员】马战兵【五百二十四名】步战兵【一百七十六名】官马【二十二匹】兵马【五百二十四匹】防炮马驼【二十匹只】
　　雍正七年新募马战兵【六十名】步战兵【二十六名】守兵【二十五名】兵马【六十匹】雍正九年新募千总【一员】把总【一员】马战兵【二百四十名】步战兵【一百六十名】官马【四匹】兵马【二百四十匹】
　　前营游击【一员】守备【一员】千总【二员】把总【四员】马战兵【五百二十四名】步战兵【一百七十六名】官马【二十二匹】兵马【五百二十四匹】防炮马驼【二十匹只】
　　雍正七年新募马战兵【六十名】步战兵【二十五名】守兵【二十五名】兵马【六十匹】雍正九年新募千总【一员】把总【一员】马战兵【二百四十名】步战兵【一百六十名】官马【四匹】兵马【二百四十匹】
　　后营游击【一员】守备【一员】千总【二员】把总【四员】马战兵【五百二十四名】步战兵【一百七十六名】官马【二十二匹】兵马【五百二十四匹】防炮马驼【二十匹只】
　　雍正七年新募马战兵【六十名】步战兵【二十五名】守兵【二十五名】兵马【六十匹】雍正九年新募把总【二员】马战兵【二百四十名】步战兵【一百六十名】官马【四匹】兵马【二百四十匹】
　　永昌营副将【一员】都司【一员】千总【二员】把总【三员】马战兵【二百三十三名】步战兵【二百五十二名】守兵【三百名】官马【二十六匹】兵马【二百三十三匹】雍正七年新募马战兵【一十四名】步战兵【三十三名】守兵【三十二名】兵马【一十四匹】
　　宁逺堡守备【一员】马战兵【三十六名】守兵【九十五名】官马【四匹】兵马【三十六匹】
　　雍正七年新募马战兵【二名】兵马【二匹】
　　永宁堡把总【一员】守兵【四十八名】官马【二匹】
　　髙古城营游击【一员】千总【一员】把总【二员】马战兵【一百二十二名】步战兵【一百七名】守兵【一百五十名】官马【十二匹】兵马【一百二十二匹】雍正七年新募马战兵【九名】步战兵【一十四名】守兵【一十四名】兵马【九匹】
　　新城堡都司【一员】把总【一员】马战兵【四十八名】守兵【一百一十名】官马【六匹】兵马【四十八匹】
　　雍正七年新募马战兵【三名】兵马【三匹】
　　水泉堡守备【一员】马战兵【三十九名】守兵【九十八名】官马【四匹】兵马【三十九匹】
　　雍正七年新募马战兵【三名】兵马【三匹】
　　凉州城守营都司【一员】把总【二员】马战兵【三十九名】步战兵【四十九名】守兵【二百名】官马【八匹】兵马【三十九匹】
　　雍正七年新募马战兵【三名】步战兵【八名】守兵【九名】兵马【三匹】髙沟堡守备【一员】马战兵【二十名】守兵【四十五名】官马【四匹】兵马【二十匹】
　　雍正七年新募马战兵【一名】兵马【一匹】
　　张义堡都司【一员】马战兵【三十一名】步战兵【一十六名】守兵【五十名】官马【四匹】兵马【三十一匹】
　　雍正七年新募马战兵【二名】步战兵【三名】守兵【三名】兵马【二匹】西把截堡守备【一员】马战兵【三十名】步战兵【九名】守兵【六十名】官马【四匹】兵马【三十匹】
　　雍正七年新募马战兵【三名】兵马【三匹】
　　蔡旗堡都司【一员】千总【一员】马战兵【三十八名】步战兵【四十五名】守兵【四十五名】官马【六匹】兵马【三十八匹】
　　雍正七年新募马战兵【三名】步战兵【七名】守兵【七名】兵马【三匹】上古城堡把总【一员】马战兵【一十名】守兵【三十名】官马【二匹】兵马【一十匹】
　　雍正七年新募马战兵【一名】兵马【一匹】
　　炭山堡把总【一员】马战兵【二十名】守兵【四十名】官马【二匹】兵马【二十匹】
　　雍正七年新募马战兵【一名】兵马【一匹】
　　南把截堡把总【一员】马战兵【二十九名】守兵【四十名】官马【二匹】兵马【二十九匹】
　　雍正七年新募马战兵【二名】兵马【二匹】
　　镇番营叅将【一员】守备【一员】千总【一员】把总【二员】马战兵【一百七十八名】步战兵【二百四十三名】守兵【一百二十六名】官马【十八匹】兵马【一百七十八匹】
　　雍正七年新募马战兵【一十一名】步战兵【四十五名】守兵【四十五名】兵马【一十一匹】
　　大靖营叅将【一员】守备【一员】千总【一员】把总【二员】马战兵【二百五名】步战兵【一百四十八名】守兵【三百三十名】官马【十八匹】兵马【二百五匹】雍正七年新募马战兵【一十五名】步战兵【一十五名】守兵【一十五名】兵马【一十五匹】
　　安逺营都司【一员】马战兵【三十三名】步战兵【一百一十一名】守兵【四十五名】官马【四匹】兵马【三十三匹】
　　雍正七年新募马战兵【二名】步战兵【二十三名】守兵【二十二名】兵马【二匹】
　　黒松堡把总【一员】马战兵【一十五名】步战兵【一十六名】守兵【四十名】官马【二匹】兵马【一十五匹】
　　雍正七年新募马战兵【一名】步战兵【二名】守兵【三名】兵马【一匹】土门堡守备【一员】马战兵【二十六名】步战兵【二名】守兵【六十五名】官马【四匹】兵马【二十六匹】
　　雍正七年新募马战兵【一名】兵马【一匹】
　　古浪堡把总【一员】马战兵【二十九名】守兵【九十名】官马【二匹】兵马【二十九匹】
　　雍正七年新募马战兵【三名】兵马【三匹】
　　庄浪营叅将【一员】守备【一员】千总【一员】把总【二员】马战兵【一百四十名】步战兵【六十八名】守兵【三百二十名】官马【十八匹】兵马【一百四十匹】雍正七年新募马战兵【六名】步战兵【一十一名】守兵【一十名】兵马【六匹】
　　武胜堡把总【一员】马战兵【八名】守兵【五十名】官马【二匹】兵马【八匹】阿坝营游击【一员】千总【一员】马战兵【八十五名】步战兵【三十八名】守兵【二百三十六名】官马【八匹】兵马【八十五匹】
　　雍正七年新募马战兵【五名】步战兵【六名】守兵【五名】兵马【五匹】松山营守备【一员】马战兵【八名】守兵【一百名】官马【四匹】兵马【八匹】裴家营把总【一员】守兵【五十名】官马【二匹】
　　红水营守备【一员】马战兵【一十名】守兵【一百一十名】官马【四匹】兵马【一十匹】
　　三眼井营都司【一员】马战兵【一十七名】守兵【一百三十名】官马【四匹】兵马【一十七匹】
　　永泰营千总【一员】守兵【七十五名】官马【二匹】
　　镇羗营游击【一员】千总【一员】把总【一员】马战兵【一百五十三名】步战兵【八十九名】守兵【三百五十名】官马【一十匹】兵马【一百五十三匹】
　　雍正七年新募马战兵【九名】步战兵【九名】守兵【一十名】兵马【九匹】
　　岔口营都司【一员】马战兵【八名】守兵【一百四十名】官马【四匹】兵马【八匹】
　　以上总兵副将叅将游击都司守备千把共官一百一十一员坐马三百四十二匹
　　马步战守兵共一万二千八百七十八名兵马五千八百三十匹防炮马驼一百匹只
　　镇守宁夏总兵官【一员】坐马【一十六匹】
　　中营游击【一员】守备【一员】千总【二员】把总【四员】马战兵【四百五十九名】步战兵【二百八十九名】官马【二十二匹】兵马【四百五十九匹】防炮骆驼【八只】雍正九年新募马战兵【一百三名】步战兵【八十七名】兵马【一百三匹】左营游击【一员】守备【一员】千总【二员】把总【四员】马战兵【四百五十八名】步战兵【二百八十九名】官马【二十二匹】兵马【四百五十八匹】防炮骆驼【八只】雍正九年新募马战兵【八十四名】步战兵【八十一名】兵马【八十四匹】右营游击【一员】守备【一员】千总【二员】把总【四员】马战兵【四百五十八名】步战兵【二百八十九名】官马【二十二匹】兵马【四百五十八匹】防炮骆驼【八只】雍正九年新募马战兵【一百四名】步战兵【八十七名】兵马【一百四匹】
　　前营游击　　　　　　　　　【员】守备【一员】千总【二员】把总【四员】马战兵【四百五十八名】步战兵【二百八十九名】官马【二十二匹】兵马【四百五十八匹】防炮骆驼【八只】雍正九年新募马战兵【一百四名】步战兵【八十六名】兵马【一百四匹】城守营把总【二员】守兵【三百名】官马【四匹】防炮骆驼【二只】中衞营副将【一员】都司【二员】千总【二员】把总【五员】马战兵【三百三十八名】步战兵【二百七十一名】守兵【三百五十名】官马【三十匹】兵马【三百三十八匹】防炮骆驼【四只】
　　雍正九年新募马战兵【九十八名】步战兵【六十四名】兵马【九十八匹】平罗营叅将【一员】守备【一员】千总【一员】把总【三员】马战兵【二百六十九名】步战兵【一百一十七名】守兵【三百二十名】官马【二十匹】兵马【二百六十九匹】防炮骆驼【四只】
　　雍正九年新募马战兵【七十八名】步战兵【二十八名】兵马【七十八匹】
　　洪广营游击【一员】守备　　　　　　　　　　　　　【员】把总【四员】马战兵【二百三十一名】步战兵【七十七名】守兵【四百名】官马【一十八匹】兵马【二百三十一匹】防炮骆驼【四只】
　　雍正九年新募马战兵【六十六名】步战兵【六名】兵马【六十六匹】玉泉营游击【一员】守备【一员】把总【三员】马战兵【二百三十二名】步战兵【七十七名】守兵【三百三十五名】官马【一十六匹】兵马【二百三十二匹】防炮骆驼【四只】
　　雍正九年新募马战兵【六十六名】步战兵【六名】兵马【六十六匹】大坝堡都司【一员】马战兵【一十八名】守兵【一百三十三名】官马【四匹】兵马【一十八匹】防炮骆驼【一只】
　　雍正九年新募马战兵【四名】兵马【四匹】
　　广武营游击【一员】守备【一员】把总【三员】马战兵【二百三十一名】步战兵【七十七名】守兵【二百六十五名】官马【一十六匹】兵马【二百三十一匹】防炮骆驼【四只】
　　雍正九年新募马战兵【六十四名】步战兵【一十名】兵马【六十四匹】石空寺堡守备【一员】马战兵【一十八名】守兵【一百三十三名】官马【四匹】兵马【一十八匹】防炮骆驼【一只】
　　雍正九年新募马战兵【四名】兵马【四匹】
　　古水井堡守备【一员】马战兵【一十八名】守兵【一百三十三名】官马【四匹】兵马【一十八匹】防炮骆驼【一只】
　　雍正九年新募马战兵【四名】兵马【四匹】
　　花马池营副将【一员】都司【一员】千总【一员】把总【三员】马战兵【三百名】步战兵【七十三名】守兵【二百二十五名】官马【二十四匹】兵马【三百匹】防炮骆驼【四只】
　　雍正九年新募马战兵【八十四名】步战兵【三名】兵马【八十四匹】同心城守备【一员】马战兵【九名】守兵【七十二名】官马【四匹】兵马【九匹】防炮骆驼【一只】
　　雍正九年新募马战兵【三名】兵马【三匹】
　　灵州营叅将【一员】守备【一员】把总【四员】马战兵【二百四十三名】步战兵【一百四十四名】守兵【一百九十名】官马【二十匹】兵马【二百四十三匹】防炮骆驼【四只】
　　雍正九年新募马战兵【六十六名】步战兵【三十二名】兵马【六十六匹】临河堡把总【一员】守兵【一百名】官马【二匹】
　　横城堡都司【一员】马战兵【一十八名】守兵【一百九十三名】官马【四匹】兵马【一十八匹】防炮骆驼【一只】
　　雍正九年新募马战兵【六名】兵马【六匹】
　　清水营把总【一员】守兵【五十名】官马【二匹】
　　兴武营游击【一员】守备【一员】把总【三员】马战兵【二百五名】步战兵【七十一名】守兵【一百七十二名】官马【一十六匹】兵马【二百五匹】防炮骆驼【四只】雍正九年新募马战兵【五十六名】步战兵【一十名】兵马【五十六匹】安定堡守备【一员】马战兵【八名】守兵【七十二名】官马【四匹】兵马【八匹】防炮骆驼【一只】
　　雍正九年新募马战兵【二名】兵马【二匹】
　　惠安堡把总【一员】马战兵【九名】守兵【六十名】官马【二匹】兵马【九匹】雍正九年新募马战兵【四名】兵马【四匹】
　　以上总兵副将叅将游击都司守备千把共官九十二员坐马二百九十八匹
　　马步战守兵共一万一千四十六名兵马四千九百八十匹防炮骆驼七十二只
　　镇守西宁总兵官【一员】坐马【一十六匹】
　　中营游击【一员】守备【一员】千总【二员】把总【四员】马战兵【四百八十名】步战兵【三百二十名】官马【二十二匹】兵马【四百八十匹】防炮骆驼【二十只】
　　雍正七年新募马战兵【一百三名】步战兵【八十名】守兵【七十八名】兵马【一百三匹】雍正九年新募千总【一员】把总【二员】马战兵【二百四十名】步战兵【一百六十名】官马【六匹】兵马【二百四十匹】
　　左营游击【一员】守备【一员】千总【二员】把总【四员】马战兵【四百八十名】步战兵【三百二十名】官马【二十二匹】兵马【四百八十匹】防炮骆驼【二十只】
　　雍正七年新募马战兵【一百三名】步战兵【八十名】守兵【七十八名】兵马【一百三匹】雍正九年新募千总【一员】把总【二员】马战兵【二百四十名】步战兵【一百六十名】官马【六匹】兵马【二百四十匹】
　　右营游击【一员】守备【一员】千总【二员】把总【四员】马战兵【四百八十名】步战兵【三百二十名】官马【二十二匹】兵马【四百八十匹】防炮骆驼【二十只】
　　雍正七年新募马战兵【一百二名】步战兵【七十九名】守兵【七十七名】兵马【一百二匹】雍正九年新募千总【一员】把总【一员】马战兵【二百四十名】步战兵【一百六十名】官马【四匹】兵马【二百四十匹】
　　前营游击【一员】守备【一员】千总【二员】把总【四员】马战兵【四百八十名】步战兵【三百二十名】官马【二十二匹】兵马【四百八十匹】防炮骆驼【二十只】
　　雍正七年新募马战兵【一百二名】步战兵【七十九名】守兵【七十七名】兵马【一百二匹】雍正九年新募千总【一员】把总【一员】马战兵【二百四十名】步战兵【一百六十名】官马【四匹】兵马【二百四十匹】
　　后营游击【一员】守备【一员】千总【二员】把总【四员】马战兵【四百八十名】步战兵【三百二十名】官马【二十二匹】兵马【四百八十匹】防炮骆驼【二十只】
　　雍正七年新募马战兵【一百二名】步战兵【七十九名】守兵【七十七名】兵马【一百二匹】雍正九年新募把总【二员】马战兵【二百四十名】步战兵【一百六十名】官马【四匹】兵马【二百四十匹】
　　镇海营叅将【一员】守备【一员】千总【二员】把总【二员】马战兵【三百八十九名】步战兵【一百八十二名】守兵【二百一十名】官马【二十匹】兵马【三百八十九匹】
　　雍正七年新募马战兵【六十一名】步战兵【二十名】守兵【三十七名】兵马【六十一匹】
　　南川营都司【一员】马战兵【五十八名】守兵【一百四十名】官马【四匹】兵马【五十八匹】
　　雍正七年新募马战兵【一十一名】守兵【六名】兵马【一十一匹】北川营游击【一员】千总【一员】把总【一员】马战兵【一百四十六名】守兵【二百一十名】官马【一十匹】兵马【一百四十六匹】
　　雍正七年新募马战兵【二十三名】守兵【一十名】兵马【二十三匹】威逺营都司【一员】马战兵【五十八名】守兵【二百二十名】官马【四匹】兵马【五十八匹】
　　雍正七年新募马战兵【八名】守兵【五名】兵马【八匹】
　　巴暖三川营游击【一员】千总【一员】马战兵【八十八名】步战兵【四十六名】守兵【一百六十名】官马【八匹】兵马【八十八匹】
　　雍正七年新募马战兵【一十一名】守兵【六名】兵马【一十一匹】碾伯营都司【一员】马战兵【四十九名】守兵【一百一十名】官马【四匹】兵马【四十九匹】
　　雍正七年新募马战兵【六名】守兵【三名】兵马【六匹】
　　老鸦堡把总【一员】马战兵【一十名】守兵【四十名】官马【二匹】兵马【一十匹】
　　冰沟堡把总【一员】马战兵【一十名】守兵【五十名】官马【二匹】兵马【一十匹】
　　西大通堡千总【一员】马战兵【二十名】守兵【四十名】官马【二匹】兵马【二十匹】
　　洮岷营副将【一员】都司【一员】千总【二员】把总【四员】马战兵【二百九十二名】步战兵【三百六十四名】守兵【三百名】官马【二十八匹】兵马【二百九十二匹】雍正七年新募马战兵【三十九名】步战兵【七十七名】守兵【四十六名】兵马【三十九匹】
　　岷州营都司【一员】守兵【一百五十名】官马【四匹】
　　旧洮堡都司【一员】守兵【二百名】官马【四匹】
　　阶州营游击【一员】千总【一员】把总【二员】马战兵【九十七名】步战兵【一百八十二名】守兵【二百八十名】官马【一十二匹】兵马【九十七匹】
　　雍正七年新募马战兵【一十一名】步战兵【二十九名】守兵【一十六名】兵马【一十一匹】
　　文县营都司【一员】千总【一员】把总【二员】马战兵【四十九名】步战兵【一百三十六名】守兵【二百名】官马【一十匹】兵马【四十九匹】
　　雍正七年新募马战兵【六名】步战兵【一十一名】守兵【六名】兵马【六匹】
　　西固堡都司【一员】马战兵【二十三名】步战兵【一十八名】守兵【一百七十六名】官马【四匹】兵马【二十三匹】
　　巩昌营游击【一员】千总【一员】把总【二员】马战兵【一百四十六名】步战兵【六十八名】守兵【二百名】官马【一十二匹】兵马【一百四十六匹】
　　雍正七年新募马战兵【二十三名】步战兵【七名】守兵【一十二名】兵马【二十三匹】
　　秦州营游击【一员】千总【一员】把总【二员】马战兵【九十七名】步战兵【三十二名】守兵【二百一十名】官马【一十二匹】兵马【九十七匹】
　　雍正七年新募马战兵【八名】步战兵【三名】守兵【六名】兵马【八匹】河州营副将【一员】都司【一员】千总【二员】把总【四员】马战兵【四百八十六名】步战兵【二百七十三名】守兵【二百名】官马【二十八匹】兵马【四百八十六匹】雍正七年新募马战兵【五十七名】步战兵【四十七名】守兵【四十五名】兵马【五十七匹】
　　西宁城守营都司【一员】把总【二员】步战兵【五十四名】守兵【二百名】官马【一十匹】
　　归德堡都司【一员】守兵【一百五十名】官马【四匹】
　　保安堡都司【一员】把总【一员】守兵【二百名】官马【六匹】
　　起台堡守备【一员】守兵【一百名】官马【四匹】
　　临洮营游击【一员】千总【一员】把总【二员】马战兵【六十八名】守兵【二百名】官马【一十二匹】兵马【六十八匹】
　　雍正七年新募马战兵【六名】守兵【三名】兵马【六匹】
　　兰州营游击【一员】千总【一员】把总【二员】马战兵【一百一十二名】步战兵【三十六名】守兵【二百名】官马【一十二匹】兵马【一百一十二匹】
　　雍正七年新募马战兵【一十二名】步战兵【三名】守兵【六名】兵马【一十二匹】
　　红城子堡把总【一员】守兵【四十名】官马【二匹】
　　苦水堡把总【一员】守兵【三十名】官马【二匹】
　　循化营游击【一员】千总【一员】把总【二员】马战兵【一百六十名】步战兵【三百二十名】守兵【三百二十名】官马【一十二匹】兵马【一百六十匹】以上总兵副将叅将游击都司守备千把共官一百二十六员坐马三百八十四匹
　　马步战守兵共一万六千五百八十七名兵马六千七百五十二匹防炮骆驼一百只
　　镇守肃州总兵官【一员】坐马【一十六匹】
　　中营游击【一员】守备【一员】千总【二员】把总【四员】马战兵【五百六十七名】步战兵【七十九名】官马【二十二匹】兵马【五百六十七匹】防炮马驼【三十四匹只】
　　雍正七年新募马战兵【一百三十三名】步战兵【一百名】守兵【一百名】兵马【一百三十三匹】
　　左营游击【一员】守备【一员】千总【二员】把总【四员】马战兵【五百六十七名】步战兵【七十九名】官马【二十二匹】兵马【五百六十七匹】防炮马驼【三十三匹只】
　　雍正七年新募马战兵【一百三十三名】步战兵【一百名】守兵【一百名】兵马【一百三十三匹】
　　右营游击【一员】守备【一员】千总【二员】把总【四员】马战兵【五百六十六名】步战兵【七十八名】官马【二十二匹】兵马【五百六十六匹】防炮马驼【三十三匹只】
　　雍正七年新募马战兵【一百三十四名】步战兵【一百名】守兵【一百名】兵马【一百三十四匹】
　　嘉峪关营游击【一员】千总【一员】把总【二员】马战兵【一百四十六名】步战兵【一百三十六名】守兵【一百四十四名】官马【一十二匹】兵马【一百四十六匹】野马湾堡把总【一员】马战兵【一十名】守兵【三十九名】官马【二匹】兵马【一十匹】
　　新城堡把总【一员】马战兵【一十名】守兵【三十九名】官马【二匹】兵马【一十匹】
　　金佛寺堡把总【一员】马战兵【二十名】守兵【二十九名】官马【二匹】兵马【二十匹】
　　卯来泉堡把总【一员】马战兵【一十名】守兵【四十九名】官马【二匹】兵马【一十匹】
　　金塔寺营游击【一员】千总【一员】把总【二员】马战兵【一百四十六名】步战兵【一百三十四名】守兵【一百九十三名】官马【一十二匹】兵马【一百四十六匹】下古城堡守备【一员】马战兵【四十九名】守兵【九十六名】官马【四匹】兵马【四十九匹】
　　两山口堡把总【一员】马战兵【一十名】守兵【三十九名】官马【二匹】兵马【一十匹】
　　临水堡把总【一员】马战兵【一十名】守兵【二十九名】官马【二匹】兵马【一十匹】
　　镇夷营游击【一员】千总【一员】马战兵【一百九十五名】步战兵【八十八名】守兵【一百四十四名】官马【八匹】兵马【一百九十五匹】
　　清水堡都司【一员】马战兵【四十九名】守兵【九十六名】官马【四匹】兵马【四十九匹】
　　双井堡把总【一员】守兵【三十八名】官马【二匹】
　　盐池堡把总【一员】马战兵【一十名】守兵【二十九名】官马【二匹】兵马【一十匹】
　　深沟堡把总【一员】马战兵【一十名】守兵【二十九名】官马【二匹】兵马【一十匹】
　　永固城营副将【一员】都司【一员】千总【二员】把总【四员】马战兵【三百名】步战兵【五百六十七名】守兵【九十五名】官马【二十八匹】兵马【三百匹】甘州城守营叅将【一员】守备【一员】千总【一员】把总【二员】马战兵【一百名】步战兵【一百一十二名】守兵【五百七十名】官马【一十八匹】兵马【一百】匹
　　梨园堡都司【一员】把总【一员】马战兵【四十九名】守兵【九十五名】官马【六匹】兵马【四十九匹】
　　洪水营游击【一员】千总【一员】把总【二员】马战兵【一百一十七名】步战兵【一百六十六名】守兵【一百四十二名】官马【十二匹】兵马【一百一十七匹】南古城营堡守备【一员】马战兵【三十九名】步战兵【二十九名】守兵【四十八名】官马【四匹】兵马【三十九匹】
　　马营墩堡都司【一员】把总【一员】马战兵【五十名】步战兵【四十八名】守兵【四十八名】官马【六匹】兵马【五十匹】
　　髙台营游击【一员】千总【一员】马战兵【一百一十名】步战兵【五十七名】守兵【二百九名】官马【八匹】兵马【一百一十匹】
　　平川堡守备【一员】马战兵【三十名】守兵【七十八名】官马【四匹】兵马【三十匹】
　　红崖堡守备【一员】马战兵【四十九名】守兵【七十六名】官马【四匹】兵马【四十九匹】
　　山丹营游击【一员】千总【一员】把总【二员】马战兵【一百二十八名】步战兵【六十七名】守兵【一百九十二名】官马【一十二匹】兵马【一百二十八匹】
　　硖口堡都司【一员】马战兵【三十名】步战兵【五十一名】守兵【一百七名】官马【四匹】兵马【三十匹】
　　定羗庙把总【一员】马战兵【三十名】官马【二匹】兵马【三十匹】黒城营游击【一员】千总【一员】马战兵【一百二十一名】步战兵【一百六十七名】守兵【八十五名】官马【八匹】兵马【一百二十一匹】
　　大马营游击【一员】千总【一员】把总【二员】马战兵【一百五十一名】步战兵【二百三十九名】守兵【一百名】官马【一十二匹】兵马【一百五十一匹】
　　以上总兵副将叅将游击都司守备千把共官八十四员坐马二百六十八匹
　　马步战守兵共九千六百一十四名兵马四千七十九匹防炮马驼一百匹只
　　镇守安西总兵官【一员】坐马【一十六匹】
　　中营游击【一员】守备【一员】千总【二员】把总【四员】马战兵【六百名】步战兵【四百名】官马【二十二匹】兵马【六百匹】防炮骆驼【二十只】左营游击【一员】守备【一员】千总【二员】把总【四员】马战兵【六百名】步战兵【四百名】官马【二十二匹】兵马【六百匹】防炮骆驼【二十只】右营游击【一员】守备【一员】千总【二员】把总【四员】马战兵【六百名】步战兵【四百名】官马【二十二匹】兵马【六百匹】防炮骆驼【二十只】卜隆吉营游击【一员】千总【一员】把总【二员】马战兵【三百名】步战兵【二百名】官马【十四匹】兵马【三百匹】
　　栁沟堡营都司【一员】把总【一员】马战兵【六十名】步战兵【一百四十名】官马【六匹】兵马【六十匹】
　　双塔堡营千总【一员】马战兵【六十名】步战兵【四十名】官马【二匹】兵马【六十匹】
　　靖逆营游击【一员】千总【一员】把总【一员】马战兵【九十名】步战兵【二百一十名】官马【十匹】兵马【九十匹】
　　赤金营都司【一员】把总【一员】马战兵【六十名】步战兵【一百四十名】官马【六匹】兵马【六十匹】
　　惠回堡千总【一员】马战兵【三十名】步战兵【七十名】官马【二匹】兵马【三十匹】
　　协镇沙州副将【一员】坐马【一十二匹】
　　左营都司【一员】千总【二员】把总【四员】马战兵【四百五十名】步战兵【三百名】官马【一十六匹】兵马【四百五十匹】
　　右营都司【一员】千总【二员】把总【四员】马战兵【四百五十名】步战兵【三百名】官马【一十六匹】兵马【四百五十匹】
　　黄墩堡营都司【一员】千总【一员】把总【一员】马战兵【一百八十名】步战兵【一百二十名】官马【八匹】兵马【一百八十匹】
　　百齐堡把总【一员】马战兵【六十名】步战兵【四十名】官马【二匹】兵马【六十匹】
　　踏实堡营都司【一员】把总【一员】马战兵【一百二十名】步战兵【八十名】官马【六匹】兵马【一百二十匹】
　　以上总兵副将游击都司守备千把共官六十员坐马一百八十二匹
　　马步战守兵共六千五百名兵马三千六百六十匹防炮骆驼六十只
　　镇守大通总兵官【一员】坐马【一十六匹】
　　左营游击【一员】守备【一员】千总【二员】把总【四员】马战兵【五百名】步战兵【五百名】官马【二十二匹】兵马【五百匹】
　　雍正九年新募马战兵【二百四十名】步战兵【七十五名】兵马【二百四十匹】
　　右营游击【一员】守备【一员】千总【二员】把总【四员】马战兵【五百名】步战兵【五百名】官马【二十二匹】兵马【五百匹】
　　雍正九年新募马战兵【二百四十名】步战兵【七十五名】兵马【二百四十匹】
　　白塔营叅将【一员】守备【一员】千总【二员】把总【四员】马战兵【二百四十名】步战兵【五百六十名】官马【二十四匹】兵马【二百四十匹】
　　雍正九年新募马战兵【一百二十名】步战兵【二百五十名】兵马【一百二十匹】
　　永安营游击【一员】守备【一员】千总【二员】把总【四员】马战兵【三百二十名】步战兵【四百八十名】官马【二十二匹】兵马【三百二十匹】
　　以上总兵叅将游击守备千把共官三十三员坐马一百六匹
　　马步战守兵共四千六百名兵马二千一百六十匹
　　厯代兵制附
　　成周之制兵籍具于司徒行征则属之司马故五人为伍即五家之比五伍为两即五比之闾四两为卒即四闾之旅五卒为旅即五卒之党五旅为师即五党之州五师为军即五州之乡居则为比闾卒党州乡出则为伍两卒旅军师天子六军七万五千人出车千乘大国三军三万七千五百人出车五百乘次国二军二万五千人出车三百三十三乘小国一军万有二千五百人出车一百六十七乘
　　汉文帝遣三将军军陇西北地上郡募民徙塞下　武帝置防羌校尉　浑邪王降置五属国　元狩三年减陇西北地上郡戍卒之半　自衞霍度幕朔方以西至令居徃徃通渠置田官吏卒五六万人　元封三年击车师列亭障于玉门　宣帝置西域都防中西域而立幕府治乌垒城督察乌孙康居等三十六国　四年呼韩邪称臣减戍卒什二　元帝置戊巳校尉屯车师故地
　　东汉建武九年班彪上言旧制凉州部置防羌校尉今宜复如旧制帝从之以牛邯为防羌校尉　十九年诏边吏料敌战守不拘以逗遛法　永平十七年复置西域都防戊巳校尉
　　隋置十二衞曰翊衞曰骁骑衞曰武衞曰屯衞曰御衞曰侯衞各分左右皆置将军以分统诸府之兵有郎将副将坊主团主以相统治其外又有骠骑车骑二府皆有将军后更骠骑曰鹰扬郎将车骑曰副郎将别置折冲果毅
　　唐武徳初始置军府以骠骑车骑两将军府领之宁州道泾州道皆置府　三年更以宁州道为折威军泾州道为天纪军　六年改骠骑曰统军车骑曰别将贞观十年更号统军为折冲都尉别将为果毅都
　　尉诸府总曰折冲府凡府三等兵千二百人为上千人为中八百人为下府置折冲都尉一人左右果毅都尉各一人长史兵曹别将各一人校尉六人士以三百人为团团有校尉五十人为队队有正十人为火火有长兵之戍边者大曰军小曰守捉曰城曰镇而总之者曰道　按唐有天下二百余年而兵之大势三变其始盛时有府兵府兵后废而为彍骑彍骑又废而方镇之兵盛矣
　　宋太祖惩藩镇之弊分遣禁旅戍守边城立更戍法一禁兵天子衞兵也一厢兵诸州之镇兵也一乡兵选自戸籍或土民应募所在团结训练以为防守之兵也一藩兵塞下内属诸部落团结以为藩篱之兵也一募兵召募之制起于府衞之废盖籍天下良民以讨有罪三代之兵与府衞是也　熙宁七年分置将副在泾原者十一在环庆者八在秦鳯者五在西河者九而四路又有汉番弓箭手各附诸将分元丰六年熙河路经畧制置李宪言本路番汉杂为一军嗜好言语不同部分不便请并九军为五合汉弓箭手自为一军番兵自为一军从之　庆厯元年韩琦上言请于鄜庆渭三州各更益兵三万人　二年诏刺陜西秦鳯路义勇为保捷军是年冬复置经畧安抚招讨使总四路军置府泾州益屯兵三万元符二年始城防州以葭芦砦为晋宁军
　　金太祖即位始命以三百戸为谋克谋克十为猛安与万戸千戸制畧同外有汉军大定时所置有事则佥取于民无事或以放免镇防军诸军中取以更代在西北边则有分番屯戍军及永屯军驱军之别边舗军守河南陜西边界者诸路効节军章宗所置掌司弓手者河南陜西弩手军宣宗兴定二年选募二千人为一军赐号威勇
　　元太宗七年佥陜西五路人匠充军每二十人出军一名　至元二年八月陜西五路行省言新佥军七千人若发民戸恐致扰乱今巩昌已有旧军三千诸路军二千余二千人亦不必发民户当以便宜起补从之　十三年命布色岱呼必赉巴图尔二人为都元帅领防古军二千人河西军一千人守鄂端城　十七年发炮卒千人入甘州备战守　中统八年二月以州沙州鹰房三百人充军　十六年九月诏河西未佥军之官及富强戸有物力者佥军六百人大徳元年陜西平章事图鲁卜领总帅府军三千人収捕西番回诏留总率军百人及阶州旧军图沙玛军各二百人守阶州余军还元翼　十一年四月诏以礼店军还属吐蕃宣慰司
　　明置都指挥以领衞所置总兵叅将游击守备以司攻守又理以宪臣监以御史抚以都宪统以总制各卫官军分番教阅置屯遣戍大率五千六百人为一衞一千一百二十人为一千戸所一百二十人为一百戸所每百戸所设总旗二人小旗一人管领钤束大小相维以成队伍其内地乡兵则各州县巡捕之官嵗时教阅以防守城池备遏盗贼者也
　　陜西都司领　庆阳衞　平凉衞　固原衞　靖虏衞　巩昌衞　秦州衞　岷州衞　临洮衞　兰州衞　河州衞　洮州衞　宁夏衞　宁夏前衞　宁夏左屯衞　宁夏右屯衞　宁夏中衞　宁夏后衞金州守御千户所　文县守御千戸所　灵州守
　　御千戸所
　　陜西行都司领　甘州左衞　甘州右衞　甘州中衞　甘州前衞　甘州后衞　甘州羣牧所　兰州衞　西宁衞　庄浪衞　镇番衞　永昌衞　山丹衞　凉州衞　髙台守御千户所　镇夷守御千戸所　古浪守御千户所
　　固原镇　固原在宁夏之南成化以前套烽未炽独靖虏一面备边平固安防之区号为无事自治中火筛入掠后遂当冲始即州治为镇以固靖甘兰四衞之设总督总兵叅游等官总兵原驻省城移镇于此者也
　　总督陜西三边军务【一员】固原兵备【一员】洮岷兵备【一员】延安兵备【一员】临巩兵备【一员】巩昌兵备【一员】靖虏兵粮道【一员】镇守陜西总兵官【一员】分守洮岷副总兵【一员】河州叅将【一员】兰州叅将【一员】靖虏叅将【一员】阶文西固叅将【一员】游击固原东路【一员】固原西路【一员】总督左营【一员】总督右营【一员】守备固原【一员】岷州【一员】环庆【一员】西固城【一员】文县【一员】永安堡【一员】旧洮州【一员】坐营中军官【二员】
　　城堡八百八十五座战敌等台八百二十座防城堡墩敌角台四千一十座
　　兵马原额官军一十二万六千九百一十九员名饷原额屯粮料本色三十二万四千六百二十二石四斗二升三合屯草二十二万九千七百五束宁夏镇　明初置宁夏等五衞西北据贺兰山东南带黄河内有汉唐二渠险固饶沃河东三百里皆设备递年修治墙堑正徳间有外边嘉靖以来増筑内边而清水兴武花马池定边各营尤称要害云巡抚宁夏地方赞理军务【一员】宁夏管粮道【一员】兵粮道【一员】
　　镇守征西将军总兵官【一员】协守副总兵【一员】分守东路右叅将【一员】西路左叅将【一员】灵州左叅将【一员】北路平虏
　　城叅将　　　　　　　　【员】游击镇城【一员】兴武营【一员】广武营【一员】守备玉泉营【一员】石空寺【一员】横城堡【一员】坐营中军官【二员】都司管理镇城【一员】水利屯田【一员】
　　城堡营堡城九十四座闗城六座敌台三十五座墩台五百三十四座闗隘三十三座
　　兵马原额马步官军七万一千六百九十三员名饷原额屯粮料一十万七千四百九十七石草一百六十八万七千四百七十四束
　　甘肃镇　甘肃即汉河西四郡地明初下河西弃敦煌画嘉峪闗为界由庄浪迤南三百余里为湟中地今置西宁衞由凉州迤北二百余里为姑臧地今置镇番衞又设甘州等五衞于张掖肃州衞于酒泉兰州衞于金城皆屯兵拒守全镇之地几二千里惟一线通道西遮南蔽北扞称孤悬重镇云
　　巡抚甘肃等处赞理军务【一员】甘肃兵备【一员】西宁兵备【一员】庄浪兵备【一员】
　　镇守平羗将军总兵官【一员】协守甘州左副总兵【一员】分守凉州右副总兵【一员】庄浪左叅将【一员】肃州右叅将【一员】西宁叅将【一员】镇番叅将【一员】芦塘叅将【一员】游击庄浪【一员】碾伯【一员】松山【一员】巡抚标下【一员】坐营中军官【一员】守备红水堡【一员】山丹衞【一员】红城子堡【一员】镇羌堡【一员】宁逺堡【一员】平川堡【一员】嘉峪关【一员】古浪【一员】巴暖三川【一员】北川【一员】镇夷【一员】阿坝堡【一员】领班都司甘州头班【一员】次班【一员】凉州头班【一员】次班【一员】
　　城堡城垣堡塞四百九十五座关隘一百四处兵马原额官军九万一千五百七十一员名
　　饷原额屯粮料六十万三千一百八十八石四斗二升屯草五十四万九千七百三束






　　甘肃通志巻十四
　　钦定四库全书
　　甘肃通志巻十五
　　水利
　　浍时濬土多沃壤川源既涤畆尽膏腴相其流泉度其原隰因地之宜顺水之性修复渠堰节宣蓄泄俾灌溉有资农事首务志水利
　　临洮府
　　洮河渠　新渠在狄道县北六十里雍正三年新开灌新店子田一百顷北流二十里至古城儿灌田二百顷又北安家河李家湾水沟灵石寺八哈斯一带俱开渠灌溉
　　三岔河　在狄道县西北十里自河州界流至野门口灌田百余顷
　　栁林沟水　在狄道县北四十里由七十里至好水沟入洮河灌地一顷余
　　牛头沟水　在狄道县北六十里至朱家沟灌田三十顷
　　唐古泉　在狄道县南二十五里由清水渠至番城灌田二百余顷
　　阿干河　在兰州西南四十里源出马衔山自分水岭分为二南流金县为浩亹水北流兰州经阿干峪为阿干河由龙尾山麓分一渠灌州东南北田园并入城内由古山麓分一渠灌州西田园
　　五泉水　在兰州南臯兰山下有泉五眼泉流成溪至南园灌田二十余顷
　　黄峪沟水　在兰州西七里　笋罗沟在州西南六里　大小金沟在州西二十里　东栁沟在州东三十里　西栁沟在州西五十里以上五水俱资灌溉共计三百余顷
　　万眼泉　在州东北三十里沿河诸山岩间涌泉甚多可资灌溉
　　黄河水　在兰州城北横流东西两滩为翻车导引
　　灌田自州人段续始
　　大峡河　在金县西南源出马衔山至马家沟分流夹城南曰浩亹北曰神济两河可灌田一十余顷
　　龛峪河　在金县南十五里北入浩亹河可灌田三顷余
　　官沟水　在金县南分马家沟水由长川入城可灌田园
　　新添沟水　在金县南分马家沟水灌大峡口田地大夏河　在河州南
　　国朝康熙六年郡人自西古城引大夏水至十里屯三十里开渠灌田无数年久废壊康熙四十三年监督同知郭朝佐知州王全臣重修并引水入城居民利便
　　洪水河　在河州南颇资灌溉
　　老鸦山口水　在河州西自土门闗口至九眼泉有古渠明成化癸卯守备康永设具编次人户轮流
　　灌溉开坝百五十里灌田千顷田间水道周流不息民咸利焉年乆湮废隆庆四年叅将张翼知州聂守中开渠防通上下百十里两岸共植木二千本后渠坝冲壊万厯壬寅知州陈文焯新开长渠自焦家坝入九眼泉三十里灌溉如故
　　漫湾水渠　在河州西南明永乐间都督刘钊创开知州陈文焯重修灌田百余顷
　　巩昌府
　　渭水　在陇西县北宋熙寜八年秦鳯提防郑民宪自通远军熟羊砦导渭河至军溉田引流入城分东西南北四池以资汲取又有头渠在县西十五里引渭水至下中川浇圃转磨二渠在县西教塲西引渭水至下川浇圃转磨三渠在县西三里岳家墩引渭水至城东角浇圃转磨上下四十里皆引渭灌溉下流仍入渭
　　永利渠　在县西三十里明万防间开引科羊河水入府城以资汲取为民永利
　　粟水　在县东南由南门引入城以给民用
　　西河　在安定县西南六十五里源出甸子川东北流绕城西又东防于东河东河味苦亦曰苦水西河味甘亦曰甘水二水交流东西二十里南北三十里其间通渠流水以资灌溉物产繁甚寔为民利
　　得罗川　在安定县西南二十里土脉肥饶灌田千畆
　　甜水河　在通渭县七里引流入城歳久湮塞明嘉靖中筑堤数十丈复引入城由西北出灌溉取汲至今民頼其利
　　锦鸡峡水　在通渭县西二十里可资灌溉
　　龙尾沟水　在通渭县南十里可以溉田
　　华川　在通渭县西八十里四围平坦草茂水清明置安定苑于此为牧圉之所苑马寺
　　漳河　在漳县南自三岔引水通渠灌田三十里壤泉　在防寜县北四十二里又有红栁泉在防寜县北二百里皆可灌溉
　　米家峡河　在防寜县南六十里□岔河在县南松树岔河在县东三十里响河在县东一百里四水味甘居民资以灌汲
　　通济渠　在伏羗县西一十里自延泉铺引渭水穿城至东川复入于渭东西灌地四十余里又于城内修官磨一轮官民便之
　　陆田渠　在伏羌县西二十里引渭水至邑北安元川灌地二十余里以上二渠俱明知县王珣剏开
　　广济渠　在伏羗县西中川十五里引水至邑南黄羊堡灌地二十余里
　　惠民渠　在伏羗县西引朱圉河至邑东石人川灌地三十余里明知县王从善开
　　寜远县东路红峪沟旧水渠灌田二里　庙峪沟水渠灌田三里　野南沟旧水渠灌田三里　新渠一道灌田三里　乐善河渠灌田十五里　龙泉堡水泉渠灌田三里　渭水旧渠灌田五里　防石川大佛峡旧渠灌田三里　防石川新渠灌田二十里　屈家桥渭水新渠灌田五里　木林峡新山水渠灌田二里　髙桥铺渭水新渠灌田二十里　蓼川铺河新水渠灌田五里
　　按县志寜远县东路旧有十三渠今县东南川渭水通渠自城东北祭祀坛入渠经庙峪河滩陈家门红沟邓家川等处至髙桥铺共灌二十里濶三二里不等是旧志十三渠所称红峪庙峪渭水屈家髙桥五渠寔止一渠也或当时随地开濬其后引而通之耳
　　寜远县西路脱篆川渠灌田五里　大人沟渠灌田五里　遮阳口渠灌田五里　鲁寺观渠灌田六里　湫子坪泉渠磨渠灌田五里　盘谷川渠灌田五里　硖龙坪山水渠灌田五里　纳泥古迹山水小渠灌田五里　磨石峪古迹山水小渠灌田五里　鸳鸯铺旧唐渠灌田五里　广吴铺渠灌田三里　山丹铺渠灌田十里　坡仑沟山渠灌田二里　杜家马鬃河新水渠灌田五十里右寜逺县西路十四渠按县志明万厯间知县邹浩东路开五渠西路开二渠余失考
　　桃花峡水　在寜远县北五里见资灌溉
　　古流泉水　一在寜远县东一里山畔石中泻出为泻泉一在县西南百歩平地涌出为涌泉俱引流北注渭水资民灌汲
　　九龙泉　在西和县西北居民引以灌溉　官泉去县百歩许亦资灌汲之用
　　黄河　在靖远县城北一里沿河上下多制水车开渠引水以资灌溉
　　黄河堰　在靖逺县北唐刺史安敬忠筑以捍河流小水　在靖远县达喇齐堡西南五里屈吴山麓溉田十余顷
　　瓦窑水　在靖远县达喇齐堡南三里引渠资灌西泉　在靖远县达喇齐堡西一里注则为湖引则灌田
　　东泉　在靖逺县达喇齐堡东二里其泉清冽灌田数十顷出各种果花草
　　杨稍儿水　在靖逺县东二十五里山涧泉数十引灌园圃又南三里朶儿泉引灌果又东五里泖孩泉又东十里磨合泉众泉合流引灌园林茂盛又东北三十里房家沟泉朱家泉俱防渠引流资灌田圃
　　红栁泉　在靖逺县北三十里资灌溉
　　陡城水　在靖逺县北七十里一名万马泉谓可以饮万马不竭也泉水引灌田百余顷
　　西川水　在岷州西防渠灌西川地三十里
　　叠藏河　在岷州东引渠灌近城东南川地及教塲地
　　三眼泉　在西固城北三里石厓孔中涌出近城俱赖此灌溉
　　平凉府
　　泾河　在平凉县城西二支合流至城西北一里源出笄头山下隂防为中内外三渠阳亦一渠东西二十里分流溉田
　　浚谷水　在平凉县东郭源出小谷谷髙数丈县南诸山泉流滙焉自西而东三十里北流入泾东西溉田各里许山水暴涨则盈溢为患
　　岨谷水　在平凉县东二里东南山泉所滙流八里入泾亦可溉田自此以东南北山谷之水咸入泾民以利灌汲多负水以居
　　利民渠　在平凉县城东五里即清水河明成化末防为利民渠东逹十里铺越大坌河至白水凢南来水咸滙之以溉民田又东入泾州界志云利民渠引泾水连亘二百里至泾州东分渠六十二道灌田三千余顷
　　暖泉　在平凉县城北郭即古栁湖泉东流过万竹园溉地三里许
　　横河　在平凉县西五十里又有胡卢河本名蔚茹水在府城西南以上二水皆可资灌溉
　　汭水渠　在崇信县北一里唐李元谅防渠引汭水莳荷畜鱼民享其利今渠尚存
　　新栁滩　在崇信县西北一里汭水之滨其水自髙而下可引为渠顺治中知县武全文开陂塘防水渠教民种稻上自铜城下迄于家湾四十余里稻畦相望
　　四峪水　在崇信县南县志赤城南三十里有龙峪西南八十里有神峪又十里有九峪又新窑二水之交曰对峪四峪之水滙而成川可资灌溉
　　汭水　源出华亭县东南北二源防于仙姑山东麓地峻流驶居民治为轮磨明嘉靖三十四年知县王官取仙姑东麓之石遏汭半流使东为渠在县西北引汭水穴城而入经县治东放之学宫为泮水注东郊灌溉民田谓之恵民渠
　　武村水　在华亭县南十里防底水俱在华亭县北三十里北河在县北一里以上诸水可资灌溉
　　甜水河　在固原州红古城西二十里味甘可饮便于灌溉居民引以种稻
　　朝那湫　有二一在固原州东十五里土人谓之东海一在固原州西三十里土人谓之西海二水合流明正徳十年以城中井水咸苦导自西门入城环流内外以资汲溉公私便之
　　南川　一在固原州东六十里曰大南川一在州东南五十里曰小南川又干川在固原州东南一百六十里三水俱可资灌溉
　　百泉沟　在泾州西三十五里泉眼百余溢窦而出下流入泾四时不竭民资灌溉
　　按泾汭二水至泾州合流但滩髙流驶不能引以为利民间所资以溉田者乃在陂泽源泉其清渠旧有六十四道溉田三千余顷
　　蒲川水　在灵台县南泾汭下流山溪多泉可资灌溉
　　后沟河　在灵台县东北水味清甘一邑汲饮兴陇渠　在静寜州西明成化间知州祝祥于东郊引上硖水防渠为水轮以资利用万厯间州判杨守约又分开数渠州郊水轮凡十许余流灌溉圃自城东绕城西入河长堤一带后故道久湮康熙五十四年知州黄廷钰于仁当垂家二川各开渠筑坝尽引河水入渠蓄泄防濬由城西绕南又十里许逹于河名曰兴陇渠灌田数百顷
　　暖水河　干硙川俱在静寜州东激磨不冻旁溉田圃民咸利之
　　涌泉　在静寜州南冬夏不涸灌溉园以资民用官泉　在隆徳县城内治东儒学南二十歩深丈余水甘四时不涸居民资汲
　　小水泉　在隆徳县城内儒学西居民资以灌溉
　　庆阳府
　　东河水　在安化县城东又西河水在城西自环河流入迳城下合下马汀防于东河南流至合水县滙马莲河又南流入寜州北坌河东又黒水河在安化县西一百二十里以上诸州可资灌溉
　　华池水　在合水县东北一百里又有玉梅川在合水县东七十里又有北川在合水县东一里防于建水西南入马莲河以上诸水可资灌溉
　　环江　在环县西一里又安塞川在环县东四十里又合道川在县西八十里七里沟在县东七里又甜水沟鸳鸯沟佛堂沟俱在县西可资灌溉
　　真寜河　在真寜县南十里又小河在县东马槽沟在县北俱可灌汲
　　马莲河　在寜州西二里又九龙川在州东一百二十里流入马莲河又大小延川在州东以上诸水可资灌溉
　　甘州府
　　千金渠　在张掖县西引羗谷水溉田
　　甘泉　在张掖县城南门内北流出城引以转硙红沙渠灌田一十三顷　仁夀渠灌田一十七顷回回坝渠灌田一十七顷　老人渠灌田二十五顷　以上诸渠俱引泉水　义徳渠灌田三十八顷　无虞渠灌田一十三顷　童子寺渠东渠灌田四十八顷　西渠灌田三十四顷　黒城东渠灌田八十一顷　西山渠灌田二十六顷　独泉渠灌田六十九顷　红崖坝上坝灌田五十二顷下坝灌田三十四顷　东泉渠灌田三十余顷以上俱在张掖县东
　　阳化西渠灌田四十三顷　阳化东渠灌田三十余顷　宣政渠灌田二百三十顷　大慕化西渠灌田六十顷　大慕化东渠灌田八十顷　小慕化上坝灌田二十顷　小慕化下坝灌田二十七顷马蹄渠灌田四十顷　虎剌孩西渠灌田二百四十畆　虎剌孩东渠灌田一百顷　以上诸渠俱引山水　洞子渠灌田二十三顷　鹿沟渠灌田一十四顷　以上二渠俱洪水河流　卓家渠灌四一百五顷　古浪渠灌田三百九十二顷　小满渠灌田三百五十余顷　大满渠灌田八百五十顷　马子渠灌田二百十余顷　洞子渠灌田五百余顷　以上俱黒河水　洪水头渠灌田一百七十五顷　二渠灌田八十二顷　三渠灌田一百三十顷　四渠灌田一百二十顷　五渠灌田六十三顷　六渠灌田一百六十顷　梁园堡新渠灌田一十八顷　以上俱在张掖县南
　　官渠灌田二百二十八顷　沙子渠灌田五百八十二顷　小沙子渠灌田三百九十顷　龙首渠灌田四百余顷　二坝河西渠灌田八十顷　三坝屯田渠灌田六十顷　四坝旧站渠灌田四十五顷　迓剌渠灌田五十畆　西洞渠灌田二十五顷　磁窑渠灌田七顷　小彩竹渠灌田一十三顷　白集渠灌田三十顷　巴乞儿祁渠灌田八十顷　宿嵬渠灌田二十顷　永济渠灌田一百一十一顷　铺家渠灌田三十二顷　大葫芦湾渠灌田三十二顷　小葫芦湾渠灌田一十顷塔儿渠灌田一十三顷　徳安渠灌田一十五顷早兀剌渠灌田三十九顷　五眼泉渠灌田二十顷　九眼泉渠灌田一十七顷　鸭子渠灌田七十六顷　委的渠灌田七十顷　野猪渠灌田一十六顷　抚彜渠灌田一百顷　寜西渠灌田二十六顷　灭烈渠灌田一百二十五顷　下沤波渠灌田六十七顷　名麦渠灌田八十一顷　倪家渠灌田三十顷上沤波渠灌田二百二十六顷　以上俱在张掖县西
　　城北渠灌田一百七十三顷　阿薛古渠灌田一百五十顷　昔剌坝上坝灌田五十七顷　下坝灌田四十顷　板桥渠灌田四十六顷　七十二戸渠灌田五十顷　以上俱在张掖县北
　　草湖泉　在张掖县西南张掖河两岸多生芦苇每年收草百余万束可以饲马
　　南草湖渠　在山丹县南一里周九里灌田四百余顷
　　西草湖　在山丹县西十里周七里中皆芦苇分灌民田
　　暖泉渠　在山丹县东南四十五里平地涌泉二穴沍寒不冻溉田百七十顷
　　洪水河坝渠灌田七十六顷　二坝渠灌田一十六顷　三坝渠灌田一十八顷　四坝渠灌田七顷无虞山口渠灌田一十九顷　红崖子渠灌田十顷　寺沟渠灌田三十七顷　童子寺东渠灌田三十四顷　童子寺西坝灌田九十五顷　大黄山坝灌田九十顷　独泉渠灌田二十七顷　木沟渠灌田五十七顷　白石崖渠灌田三十九顷以上俱在山丹县南
　　凉州府
　　金塔寺河坝渠　在武威县南五十里水源由天梯山金塔寺山口流出自城西南分流延六十余里分左右两派共一十五坝引以灌田八百余顷
　　杂木口涧坝渠　在武威县南五十里由天梯卯藏山杂木寺口流出自城南五十里流入沙河延七十里共九坝一沟分引灌田一千五百余顷
　　大七渠　在县南与杂木渠同口共十七沟二寨一坝分引灌田
　　永昌渠　在武威县西七十里由天梯白岭山西把截口流出入于土弥干川自城西南五十里流入昌隆铺分为六坝灌田一千四百余顷
　　懐安渠　在武威县西与永昌渠同口共四堡一寨五坝分引灌田　河南坝沙河堡水源出永昌山分使永昌县蹇占口山水
　　黄羊川坝渠　在武威县东南一百七十里由黄羊山张义堡口流出入于黄羊川延流大河驿东凡四十五里分七坝分引灌田四百八十余顷沙沟水源出黒水脑引以灌田　防塔所下五坝水源出古浪山分使古浪县山水灌田
　　按武威水利区分六渠山泉不一其泉水坝每渠之末不过数沟每沟各有泉脑各有沟道定以昼夜日时循环灌溉但潦则水溢旱则水弱借力于山水者居多其山水皆发源于天山泄尾于沙河沙河为众水防归天山乃羣山总名凉地早寒壑多宿氷岩皆积雪山中深险之处虽盛夏亦寒而山之上下有原泉常混混不竭其泉源由天梯山南把截口而出者为金塔寺渠由杂木山口而出者为杂木口渠为大七渠由白岭山口而出者为永昌渠为懐安渠由黄羊山口而出者为黄羊川渠以地气而论望其冬月多雪则雪积而水源裕春日多晴则冻解而水流行夏秋多雨则雪消而水势长倘雨泽愆期其渠顿涸故俗传官斯土者嵗以天山之祭祷为先务焉
　　蹇占口渠　在永昌县东三十里亦名涧水源出雪山东北流经蹇占山口共分九坝三沟流灌民田
　　水磨川渠　在永昌县西南二十里发源鸾鸟山之平羗脑儿都山口防考来河暖泉东北流入水磨川东共分六坝冬夏不竭转磨溉田其利甚溥
　　暖泉坝城西三十里独为一渠
　　牧羊川渠　在永昌县北三十里自金川发源入水磨川绕流城北共分四坝流灌民田
　　大河口渠　在永昌县西南水源甚远共灌五坝必頼冬月雪盛至夏冻消水盈旱则势弱流竭土人谓西五坝为山水田
　　五颗树渠　在永昌县东北计灌十堡四坝与武威接壤旧为沃土
　　大河　在镇番县东南二十五里其源有二一为石羊河发源于凉州城西北清水河滩之尾海藏寺一为洪水河发源于凉州城东北髙沟塞头墩营东邉外由五墩斜入邉内至蔡旗堡河口入石羊河总防为大河自重兴黒山堡乱山窝新沟为上坝下至头坝大二坝更名小二坝四坝为下坝俱于此河分水灌田　蔡旗堡野猪湾上下皆分灌于永昌之乌牛坝
　　板槽坝　在古浪县西北二里暖泉坝在县东北五里俱引城西髙崖泉水分流灌田
　　大河上头坝　在古浪县东北三十里北三十里为三坝又北四十里为四坝西三十里为西坝西北二十五里为包垉坝北三十里为五坝俱引河水开渠灌田
　　土门暖泉坝　在古浪县土门城南十里引流暖泉水转磨灌田　头坝二坝东沟二坝西沟新河坝俱自古浪河县北分渠绕七十里引以灌田
　　大靖教塲坝　在古浪县大靖城南源自湖滩泉出引以灌田　大河坝长岭坝山泉坝俱发源于不毛山后由酸茨河北流百里至靖城南二十里硖门下始分河引以灌田
　　髙崖泉　在古浪县西二里水自崖下涌出流于西南可用转磨灌田
　　庄浪河　在平番县西门外发源于乌稍岭由镇羗河脑流入河西渠八一渠流二里溉田四顷二渠流十二里溉田四十一顷三渠流十二里溉田二十五顷四渠流十里溉田三十五顷五渠流八里溉田二十二顷六渠流七里溉田三十二顷七渠流十五里溉田十七顷八渠流十里溉田六十七顷河东渠九一渠流五里溉田十一顷二渠流二十里溉田四十三顷三渠流十五里溉田二十二顷四渠流十五里溉田二十三顷五渠流十五里溉田四十顷六渠流二十里溉田三十顷七渠流二十里溉田五十二顷八渠流十里溉田十二顷九渠流十里溉田二顷
　　大通渠　在县西一百二十里大通堡引大通河水河西一渠行二十五里溉田三十五顷河东一渠行七里溉田七十七顷二渠行三十里溉田二十顷三渠行五十里溉田十一顷
　　岔口渠　在县西北七十里岔口堡引庄浪河水西山二渠一渠行十里溉田四顷一渠行三里溉田一顷东山三渠一渠行九里溉田八顷一渠行七里溉田七顷一渠行五里溉田五顷
　　武胜堡渠　在县西北三十里一渠自西石嘴大河引水行五里溉田五顷二渠自小川儿河源内引水溉田七顷
　　苦水堡河东渠　引庄河水城北渠三道城南渠二道共溉田七十七顷
　　寜夏府
　　惠农渠　在寜夏县叶升堡东南雍正四年
　　皇上轸念寜夏边陲查汉托防地方汉唐二渠余波所不
　　及遂为荒野
　　特命侍郎通智单畴书相度土宜形势以黄流自青铜硖口而下分流至此足溉数万顷之田于陶家嘴南花家湾为进水口开大渠三百里建进水正闸一曰惠农闸建退水闸三曰永防曰通曰万全设永永固暗洞二以通上下交流设彚归暗洞一
　　以接汉渠余水正口加帮石囤头闸造石桥建尾闸以蓄泄之累石节以巩固之大渠口以东俱引灌大渠水其西岸不能归暗洞之小退水特留獾洞放之大渠絶无涨漫之患任春叶升二堡为徃来孔道于正闸覆造桥房沿渠之桥二十有二西河之桥十六行旅徃来赖以普济其枝渠四逹长七八里以至三四十里者百余道均作陡口飞槽二万余顷良田无不霑足于渠之东筑长堤三百二十余里以障黄流泛溢于渠之西防通西河旧淤三百五十余里以泻汉唐两渠诸湖减水各闸渠堤两岸夹植垂杨盘根可固湃防取材可供嵗修至于东北隅一带地广土沃改六羊河为渠百余里以佐大渠所不及建县城二一在田州塔南为新渠县一在省嵬城西为寳丰县设官吏建学校置营汛移市口于石嘴以便汉夷建城堡于山后以资守御防
　　皇上特颁帑金数十万两为物料工匠之用招徕耕种之资向之旷土今为乐郊亿兆欢呼趋附辟田园葺庐舍勤耕凿
　　钦锡嘉名曰惠农渠诚万民世享之业也
　　汉延渠　一名汉渠在寜朔县东南引黄河水入渠绕城自东而北流十二里至汉坝堡设石闸四空正闸外又设退水石闸三道水小则闭各闸使水皆入渠水大则开闸以泄之渠长二百三十里经寜朔寜夏东界而北溉田三千八百九十余顷合惠农渠明寜夏道汪文辉修葺
　　国朝顺治十五年廵抚黄图安重修康四十年河西道
　　鞠宸咨补修雍正九年重修
　　夏人呼堤坝为湃黄河自出青铜峡以来有支流五道汉延渠横截第五道之支流渠口筑湃曰石子湃乃截流之湃河水泛涨时内外波涛势险此湃最要又有蒋淮湃王岘湃俱汉渠迎水湃并同
　　石子渠底开暗洞三一在魏信堡一在张政堡一在王澄堡溉田之余水归于各湖湖满则溢故设洞以泄之明同知王三钖甃张政堡洞以石康熙五十一年同知王全臣重修各洞皆甃以石　汉渠东岸支渠水磨三水渠任春果子渠五道渠大营后渠小营后渠大小边渠大小髙渠南毛渠北毛渠中渠别渠王家渠果园渠胡家渠共十四道西岸支渠小南渠新渠舒渠囬渠小髙渠吴家渠沙渠小营渠防渠四渠四号渠庙儿渠六号小营渠翟家渠共十四道两支渠陡口共计三百六十九道每年四月开水必自下而上浇灌田畆官为分俵诸渠同
　　唐来渠　一名唐渠在寜朔县西据汉延渠之上三十里黄河出青铜峡东北流渠口即于峡之尽处开凿引水绕城自西而北行二十里至唐坝堡设闸六空【西四空为唐渠东二空为贴渠】旧皆以木为之明汪文辉始易以石驾桥构宇其上至今为利正闸外亦设退水石闸三道渠长三百二十里经寜朔寜夏平罗县界溉田四千八百余顷零明汪文辉廵抚李虞防修葺闸口
　　国朝康熙四十八年同知王全臣于倒流河増建退水闸
　　雍正九年重修
　　唐来之贴渠与唐渠同口异闸溉唐渠东岸地之最髙者至郭家寺分二稍一至陈俊堡长四十里一至蒋鼎堡长五十里贴渠素被河水浸囓昔人筑张贵湃以防之嵗费修理康熙四十七年都司王应龙于河水从入处筑湃曰马关嵯水遂不入张贵湃可以不修　唐来东岸支渠丁王渠芦叶渠罗家渠五道渠大新渠大沙渠红花渠引水渠塔渠亦的小新渠撒延渠张亮营后渠言刚渠新北髙渠王家渠共十五道西岸支渠杜家渠他他渠吴渠良田渠曹家渠于良杨召渠阿里八字渠
　　掠米渠满达喇渠罗哥渠即里白塔渠大小髙渠髙荣果子渠陈家渠闸渠张林渠屠家渠共十七道两支渠陡口共四百三十六道　又明永乐间总兵何福以寜夏城中地鹻水咸于西北正南开窦凿小渠二道引唐渠水入城又于东南开窦凿小渠一道引红花渠水入城以资灌溉汲饮
　　大清渠　在寜夏府汉唐二渠之间其渠距汉渠口五里引黄河水北流七里至陈俊堡设石闸二空即名大清闸闸外设退水闸三道又于大清闸后建过水笕一道以木为之横架渠上以渡贴渠之水渠长七十五里余经寜朔寜夏二县界溉田一千一百二十余顷零合唐来渠康熙四十八年同知王全臣创开并于本渠宋澄堡大清堡底建暗洞雍正九年重修　东岸支渠魏家渠鸭子渠长行渠台埧渠王渠大小边渠董渠召名髙渠红庙渠西岸支渠地八渠姜家渠曹家渠罗家渠蒋家渠李家渠
　　河忠堡渠　在寜夏县东南去灵州五里渠　受汉延渠之水顺治初因黄河冲囓灵州乃于西岸挑沟以泄其势后竟成河而河忠堡遂在河中矣有小渠二沿长十余里溉田三十余顷系堡民所自开每嵗春工官为董率之
　　汉书太初三年夏四月遣光禄勲徐自为筑五原塞列城西北至卢朐后遂名为光禄塞则寜之光禄渠应属自为所开濬又后汉书西羗传顺帝永建四年尚书仆射虞诩奏复朔方西河上郡廼使谒者郭璜激河浚渠为屯田省内郡费亿计则寜夏之渠应是东汉郭璜复浚者也唐渠意亦即汉故渠而复修之者　唐书李聼节度灵盐境内有故光禄渠废久聼复开决以溉田是聼所开亦汉故渠也又吐鲁番传载马重英防灵州塞汉御史尚书光禄渠则三渠皆为汉渠无疑　又后魏刁雍为薄骨律镇将请自富平西三十里有艾山凿以通河作渠溉田按富平即寜夏城今城西三十里有废渠疑即艾渠也又唐书吐蕃防灵州郭子仪败之七级渠宋刘昌祚围夏城夏人决黄河七级渠以灌营元和志言千金陂在灵武县北四十二里汉渠在县南五十里从汉渠北流四十里始为千金陂旧志谓虞郭濬于东汉李杨濬于唐宋则史有可考者　又按唐汉二渠其来久逺朔方志谓肇自董文用郭守敬所开导授民者非也董郭皆元人其时二渠湮塞二人者因旧迹加之防濬耳
　　清塞渠　在平罗县五墩左右受唐来渠水长六十七里溉田一千八百余畆东西两岸共支渠陡口二十二道康熙五十三年同知王全臣千总李朴创开
　　羙利渠　在中卫县引黄河水入渠旧自石龙口尾达胜金闗曰蜘蛛渠明嘉靖间改濬易名沿长一百二十里溉田七百三十顷康熙四十年副将袁钤开坝叠埂四十五年西路同知髙士铎鸠工加凿渠口砌石成湃水乃通利
　　贴渠　在中卫县即中所渠也改筑渠口设减水坝二道埂一道沿长七十里溉田五百余顷
　　北渠　在中卫县镇靖堡沿长五十里溉田一百四十余顷
　　新北渠　在中卫县镇罗堡旧皆荒滩土人穿渠引黄河水自堡东北至胜金闗沿长三十里溉田一百顷
　　胜水渠　在中卫县胜金闗下沿长五十里溉石空寺堡中分支渠溉永兴堡又张义堡旧渠坍壊亦接用此渠之水三堡共溉田三百余顷
　　顺水渠　在中卫县枣园堡沿长七十里溉田二百六十顷
　　常永渠　在中卫县鐡筒堡沿长三十里溉田四十九顷
　　石灰渠　在中卫县广武堡自鐡甬碾盘滩起至五塘沟止长五十七里溉田一百二十七顷　以上七渠俱在河北
　　七星渠　在中卫县黄河南沿长百余里溉新寜安威武鸣沙三堡田五百余顷中卫诸渠羙利之外惟此最大由来久逺工费视他渠亦倍同知髙士铎添石渠口创流恩盐池二闸萧家沟冯春沟暗洞二道渠始流通不受山水冲淤
　　栁青渠　在中卫县旧寜安堡地宜枸杞资渠灌溉羚羊夹渠　在中卫县宣和堡长四十余里溉田二百余顷康熙十五年创开
　　羚羊店渠　在中卫县永康堡渠逼山趾常有山水冲决之患康熙四十七年同知髙士铎设暗洞一道渠始不淤
　　羚羊角渠　在中卫县常罗堡渠旧溉田七十三顷通畸渠　在中卫县张恩堡渠长三十里溉田七十八顷　以上各渠俱在河南
　　秦渠　在灵州一曰秦家渠相传创始于秦引黄河水南入渠口设闸二空曰秦闸沿长一百五十里溉田一千三百顷零渠尾泄水者曰黒渠闸前此每嵗修筑徒应故事康熙【缺】　　年叅将李山重修以石甃底长百余丈嵗省夫役木植不可胜数
　　汉渠　在灵州一曰汉伯渠相传创始于汉其渠口即在秦渠上流青铜峡之麓沿长八十里溉田一千三百顷入渠口亦设闸二空曰汉闸秦汉两闸明初始易木以石其后河势日下二渠常苦无水康熙四十五年中路同知祖良正改建两闸其底较深六尺防濬渠之上下深亦如之又增长両渠之迎水湃水乃足用　先是汉伯渠苦无出泄腴田皆成巨浸明河东道张九徳创开芦洞长十三丈五尺髙广各三尺五寸自秦渠北岸抵窑桥防沟三十里泄水入河复故田数百顷嵗久淤损其秦渠东岸一带二十余里每受山水之害渰没田房康熙五十二年同知祝兆鼎重修
　　光禄渠　在灵州东汉开久废唐李聼为灵州长史引渠溉田千顷以省转饷
　　薄骨律渠　在灵州南六十里溉田千余顷七级渠　在灵州南溉地千顷唐吐蕃防灵州郭子仪败之于七级渠
　　特进渠　在灵州西唐长庆四年开溉田六百顷昌润渠　在新渠县东四十里雍正四年
　　钦命侍郎通智单畴书经营查汉托防地方开大渠以资灌溉筑长堤以障狂澜引黄河支流六羊河水入渠培湃岸之倾圮濬河流之淤塞渠口建正闸一曰昌润闸外设退水闸曰清安以泻水内设退水闸曰清畅以分水使不至于涨溢分列支渠二十余道复设逼水闸三曰永惠永润永屏以束水使其仍由故道以入于河设桥于渠上以通耕牧徃来栽栁于渠旁资其根力以固湃岸大渠以东易畜牧为桑麻者三百余里
　　钦定名曰昌润渠渠之两旁良田万顷比戸千家为万年
　　之乐利云
　　西河　在寳丰县西三十里惠农汉唐诸渠并湖水由此入黄河
　　西寜府
　　伯顔川渠　在西寜县西六十里即西川河分渠有九共灌田五百四十七顷余
　　车卜鲁川渠　在西寜县西北九十里即北川河分渠有十共灌田五百七十七顷余
　　那孩川渠　在西寜县南即南川河分渠有五共灌田二百八十四顷余
　　广牧川渠　在西寜县北八十里一名沙塘川一名东川分渠有四共灌田一百五十顷余
　　乞荅真渠　在西寜县东南二十里灌田四十五顷余
　　哈剌只沟渠　在西寜县东五十里灌田六十二顷余
　　大河渠　在西寜县东北九十里灌田一十二顷余季彦才沟渠　在西寜县东南五十里灌田五十四顷余
　　观音堂沟渠　在西寜县东北十里分渠有二共灌田一百三十八顷余
　　红崖子沟渠　在西寜县东七十里灌田七十二顷余
　　把藏沟渠　在西寜县东八十里灌田六十九顷壤吃塔沟渠　在西寜县东南一百里灌田五十二顷
　　西蕃沟渠　在西寜县东一百三十里灌田五十三顷
　　撒都儿沟渠　在西寜县东北一百二十里灌田五十九顷
　　河北渠　在碾伯县北西寜河自硖口流入县境东至下川口开渠灌田共一十六道　上水磨沟渠一道灌硖口堡及硖湾田畆　楪儿沟渠一道灌旱庄羊圏上沟田畆　大河渠二道灌旱庄羊圏杏园儿下沟田畆　西弩木沟渠一道灌本沟及达子湾田畆　胜番沟河西渠二道灌本沟及大小古城在城田畆　大河渠一道灌大小古城河湾田畆　胜番沟东渠二道灌本沟及水磨营田畆　土官沟渠一道灌本沟田畆　羊官沟渠一道灌本沟及羊官石嘴二堡上沟田畆　大河渠一道灌羊官石嘴段铺司下沟田畆　东弩木沟渠一道灌本沟及髙庙长乐二堡田畆　下水磨沟渠一道灌本沟及旱地湾老鸦堡上沟田畆大河渠一道灌老鸦及硖波湾田畆
　　河南渠　在碾伯县南开渠灌田共一十四道　髙店沟渠一道灌本沟及髙店堡上沟田畆　大河渠一道灌髙店下沟田畆　硖闗大河渠一道灌玛哈喇铺深沟河湾田畆　马哈剌沟渠一道灌玛哈喇铺深沟堡上沟田畆　峰堆沟渠一道灌本沟及七里堡田畆　大河渠三道灌七里小店二堡田畆　防都沟西渠一道灌本沟岗子营及小店堡番粮田畆　防都沟东渠一道灌本沟及汤官营田畆　防塔沟渠一道灌本沟及防塔营一带田畆　大河渠一道灌防塔营下沟河湾田畆　虎狼沟渠一道灌本沟及洪水店田畆　大河渠一道灌阿峦堡上下沟田畆
　　山南堡渠　在碾伯县东南古鄯城一带共渠八道米列沟渠一道灌路家堡李二堡及本沟田畆巴州沟渠一道灌本沟上川口下川口等堡田畆柴沟河渠一道灌本沟及古鄯原田畆　暖川上渠一道灌本沟田畆　暖川下渠一道灌本沟及下川口田畆　三川渠一道灌本沟田畆　钮尔都沟渠一道灌本沟田畆
　　东硖川渠　在大通卫城南灌阿李二堡田畆硖门堡渠　在大通卫城南灌硖门新张等堡田畆
　　直秦州
　　赤峪水　在秦州西灌天水湖旁田
　　借河　在秦州南防渠通流灌附郭一带田
　　渭水　在秦州北旧有军民二渠灌三阳川田地颇广但民渠岸常被水冲易致坍损须时加修筑军渠上流易壅时须防濬
　　束龙峪水　在秦安县北一十里居民引以沃田安硙
　　湫科平水泉　在秦安县东北六十里其泉沸出可资灌汲
　　可泉　在秦安县南七里可灌城南田圃
　　泉河　在徽县南六十里宋开以通漕运
　　嘉陵江　在两当县南三十里　矾水在县南七里红崖河在县东二十里　香泉在县北一里　灵应泉在县南七里　以上诸水俱可资灌溉
　　直阶州
　　紫水　在阶州东七十里　北峪河在州西二里西水河在州西三十里　以上三水俱资灌溉
　　东河水　在成县东可资灌溉
　　西园渠　在文县南溉田百余顷　又县南有雪夜碧云复古清波三闗等渠皆资灌沃
　　甘棠渠　在文县西二十里引水入城灌田千顷相近又有东谷渠亦资灌利
　　流春渠　在文县西灌田百顷
　　瀑布水　在文县东明知县范文彦凿渠引水民用浇溉百里頼之
　　直肃州
　　黄草埧　在肃州西南十五里由南山讨来河流入自州西南龙口起讫于东北水磨渠延六十余里又沙子埧在黄草南去州城西南三十余里讫于头果园东延七十余里又兎儿埧在州西南文殊山口延二十余里东北入水磨渠又有老君埧石家埧葡萄渠中渠河北沙子埧安逺寨老鹳窝栁树榆林等埧下古城新埧俱引讨来河水分灌民田
　　红水埧　在肃州南二十五里水由南山发源经夏盛流延一百余里灌田极多其北有花儿埧延十五里南有新渠又分东洞子埧西洞子埧延十里俱在红水河起凿石为洞引水渐上直透岸顶分流而下大为民利
　　丰乐川埧　在肃州东南水由南山丰乐川口下分河东等四埧河西等六埧皆引丰乐川水溉清水金佛寺红寺河清等堡田
　　观音山埧　在肃州东南水由观音山口下分红山新埧灌金佛寺红山堡田
　　暖泉埧　在肃州东三十里乃乱石堆北湖中有滚锅泉水流成渠灌小泉儿暖泉堡诸田
　　鉢和寺埧　在肃州西北四十里灌新城堡田通济渠　在肃州东南接沙子第三埧四埧地界地尽水尾其流常竭明嘉靖三十五年另开山水埧一道以济二埧水利之不及近城之田得复成沃壤故名曰通济渠
　　九眼泉　在肃州西嘉峪山下可灌民田　镇志肃州渠埧不一分流引派埧口甚多要其所本皆頼讨来河红水河丰乐川三水耳虽有湖泉鲜济耕稼
　　纳凌渠长三十里丰稔渠长六十里站家渠长五十里俱在高台县城南又有永丰渠堰冶渠河西三埧等渠俱引泉水分灌民田
　　千人埧渠　在髙台县西南又有橙槽河东三埧河西二埧暖泉古城毛家埧等渠红山渠在县西北俱引山泉水分灌民田
　　定寜渠长三十五里新开渠长二十里乐善渠长二十五里六埧渠长十里俱在髙台县北
　　黒河分渠　在髙台县西北有鸭子渠由张掖西黒河流入又红城等三埧至九埧渠沙碗十三埧渠镇夷官渠三埧四埧红山上下二埧临河杨家泉等渠俱引黒河水分灌民田
　　按髙台水利頼黒河灌溉而黒河之源起于甘州城南鸡山之下遇暑水发平时常涸惟有甘州甘泉庙水流至北门外并湖水泉水合流以至髙台但甘州渠口百十余道广种稻田以致上流邀截争水讦讼近年每至五六月闭上流渠口七日以济髙台禾苖永为定例
　　安西靖逆
　　蘓頼河　在安西卫北三里由栁沟卫西北流入分为三总渠　屯田渠东自安家窝铺起至西南三十里井子止计长九十里　回民渠东自安家窝铺对面起西南至州营泛堡止计长六十里余丁渠东自郭家窝铺起西至西树窝止计长三十五里　以上安西卫三总渠其浇秄种七千余石
　　四道沟　在栁沟卫南山昌马河北流至下龙王庙五里开渠口流入四道沟分东西二渠灌溉田畆
　　蘓頼河　发源南山昌马河由靖逆经栁沟入安西卫界借以溉田
　　党河　在沙州卫西南流入分为五总渠　通裕渠长二十里枝渠六道浇秄种一千一百一十六石普利渠长二十三里分东西两岔枝渠十九道浇秄种三千一百一十四石　永丰渠长三十二里枝渠三十二道浇秄种五千一百二十四石　庆余渠长十七里枝渠十道浇秄种一千一百四十石　大有渠长四十二里枝渠十八道浇秄种三千九百三十六石
　　按沙州旧有东大渠西大渠西小渠三道多流沙淤塞蓄水无多今复加开濬其东渠一道更名永丰西渠一道更名普利西小渠一道更名通裕而西小渠引水甚逺又相度地势新开中渠一道名庆余西中渠一道名大有共为五总渠足敷灌溉
　　井泉　在沙州卫西有党河民间日用汲取远难至冬氷冻即涸乃于居民聚居之处计四十户为一井合计井泉六十有一民甚便之
　　昌马河　在靖逆卫西南一百二十里自南山口流出引向东北去城三十里分东中西西邉四渠以资灌溉
　　头道渠　二道渠　三道渠　四道渠俱在赤金所康熙五十六年开濬其源出草地诸泉支流成河挨流入渠灌田六十余顷














　　甘肃通志巻十五
<史部,地理类,都会郡县之属,甘肃通志>
　　钦定四库全书
　　甘肃通志巻十六
　　驿递
　　置邮传命逺近冲僻刍粟工饩皆有定制甘属边塞孔道凡政令下行职贡上达使车驿骑络绎奔驰有驿有所滥应则乏怠弛则废司邮政者宜知慎重志驿递
　　甘肃驿递钱粮总数
　　额设驿马三千二百二十匹马夫二千一百五十八名所牛四百四十四只所夫一千二百二十六名岁支工料等银一十一万六千九百二十四两四分三厘九毫五丝九纎六尘一六漠本色粮一万三百四十四石料六千九百七十六石六斗草二十九万九千七百四十束
　　甘肃布政司
　　一东路兰州兰泉驿并兰泉所【兰州管理　东至定逺驿西至沙井驿南至摩
　　云驿从此驿分】
　　马六十匹夫三十五名牛二十二只夫二十二名岁支工料外备支直等银二千三百五十一两六钱
　　五十里至金县定远驿并定远所【金县管理　南至金县从此驿分】马四十五匹夫二十八名牛一十五只夫一十五名歳支工料外备支直等银一千七百七十四两四钱
　　六十里至清水驿并清水所【驿丞管理】
　　马四十五匹夫二十八名牛一十五只夫一十五名歳支工料外备支直等银一千七百七十四两四钱
　　六十里至巩昌府安定县属秤钩驿并秤钩所【驿丞管理】马四十五匹夫二十八名所夫三十名歳支工料外备支直等银一千六百六十六两四钱
　　六十里至安定县延夀驿并安定好地二所【安定县管理南至通安驿从此驿分】
　　马四十五匹夫二十八名所夫四十名嵗支工料外备支直等银一千七百七十四两四钱
　　六十里至西巩驿并西巩所【驿丞管理】
　　马四十五匹马夫二十八名所夫三十名嵗支工料外备支直等银一千六百六十六两四钱
　　六十里至会寜县保寜驿并防寜翟家二所【防寜县管理东至青家驿西至西巩驿北至干沟驿南至通渭县从此驿分】
　　马四十五匹马夫二十八名所夫六十名嵗支工料外备支直等银一千九百九十两四钱
　　九十里至青家驿并青家所【驿丞管理】
　　马四十五匹马夫二十八名所夫三十名嵗支工料外备支直等银一千六百六十六两四钱
　　九十里至平凉府静寜州泾阳驿并静寜髙家二所【静寜州管理　南至庄浪县从此驿分】
　　马四十五匹马夫二十八名所夫六十名嵗支工料外备支直等银一千九百九十两四钱
　　九十里至隆徳县隆城驿并隆徳神林二所【隆徳县管理】马四十五匹马夫二十八名所夫六十名嵗支工料外备支直等银一千九百九十两四钱
　　五十里至华亭县瓦亭驿并瓦亭所【驿丞管理　南至本县北至固原州以至寜夏从此驿分】
　　马四十五匹马夫二十八名所夫三十名嵗支工料外备支直等银一千六百六十六两四钱
　　九十里至平凉县髙平驿并平凉安国郿现花家四所【平凉县管理】
　　马四十五匹马夫二十八名所夫一百二十名嵗支工料外备支直等银二千六百三十八两四钱
　　七十里至镇原县白水驿【驿丞管理　北至本县南至崇信县从此驿分】马四十五匹夫二十八名嵗支工料外备支直等银一千三百四十二两四钱
　　七十里至泾州安定驿泾州髙家二所【泾州管理南至灵台县从此驿分】
　　马四十五匹马夫二十八名所夫六十名嵗支工料外备支乂直等银一千九百九十两四钱
　　五十里至瓦云驿【驿丞管理】
　　马四十五匹夫二十八名嵗支工料外备支直等银一千三百四十二两四钱
　　五十里至西安府长武县宜禄驿止【北至庆阳府寜州政平驿从此驿分】
　　八十里至庆阳府寜州政平驿【寜州管理】
　　马四匹夫二名嵗支工料外备等银一百三两六钱
　　六十里至彭原驿【寜州管理】
　　马四匹夫二名嵗支工料外备等银一百三两六钱
　　九十里至真寜县【本县管理】
　　夫二名嵗支工食银二十一两六钱
　　九十里至合水县华池驿【合水县管理】
　　马四匹夫二名嵗支工料外备等银一百三两六钱
　　六十里至安化县化驿【安化县管理】
　　马一十一匹夫八名嵗支工料外备等银三百一十四两四钱
　　一百二十里至环县额设无
　　一泾州迤南
　　一百里至灵台县【本县管理】
　　马四匹夫二名嵗支工料外备等银一百三两六钱
　　一白水驿迤北
　　九十里至镇原县额设无
　　一白水驿迤南
　　五十里至崇信县【本县管理】
　　夫二名嵗支工食银二十一两六钱
　　一瓦亭驿迤南
　　一百八十里至华亭县额设无
　　一瓦亭驿迤北
　　八十里至固原州【由固原迤北至渠口驿渠口驿迤东至寜夏驿路俱见后】一静寜州迤南
　　九十里至庄浪县【本县管理】
　　夫二名嵗支工食银二十一两六钱
　　一防寜县迤北
　　九十里至干沟驿并干沟所【防寜县管理】
　　马四匹夫二名所夫六名嵗支工料外备等银一百六十八两四钱
　　九十里至郭城驿并郭城所【防寜县管理】
　　马四匹夫二名所夫六名嵗支工料外备等银一百六十八两四钱
　　一定远驿迤南
　　四十里至金县额设无
　　一西路兰州兰泉驿起
　　四十里至沙井驿并沙井所【驿丞管理】
　　马四十五匹夫三十二名牛一十五只夫一十五名嵗支工料外备站价等银四百五十三两一钱八分四厘五毫本色粮二百八十二石本色料五百九十四石本色草五千四百束
　　七十里至庄浪属苦水驿并苦水所【驿丞管理】马四十五匹夫三十二名牛一十五只夫一十五名嵗支工料外备站价等银四百五十三两一钱八分四厘五毫本色粮二百八十二石本色料五百九十四石本色草五千四百束
　　五十里至红城驿并红城所【驿丞管理】
　　马四十五匹夫三十二名牛一十五只夫一十五名嵗支工料外备站价等银四百五十三两一钱八分四厘五毫本色粮二百八十二石本色料五百九十四石本色草五千四百束
　　四十里至南大通驿并南大通所【庄浪管理】马四十五匹夫三十二名牛一十五只夫一十五名嵗支工料外备站价等银四百五十三两一钱八分四厘五毫本色粮二百八十二石本色料五百九十四石本色草五千四百束
　　三十里至庄浪防平番县在城驿并在城所【平番县管理】马六十匹夫三十九名牛一十五只夫一十五名嵗支工料外备站价等银二千三百七十六两一钱八分四厘五毫本色粮三百二十四石本色料一百八石本色草五千四百束
　　三十里至武胜驿并武胜所【驿丞管理】
　　马三十二匹夫二十六名牛九只夫九名嵗支工料外备站价等银三百三十一两七钱三分一厘二毫本色粮二百一十石本色料四百一十石四斗本色草二万六千二百八十束
　　三十里至岔口驿并岔口所【驿丞管理】
　　马三十二匹夫二十六名牛九只夫九名嵗支工料外备站价等银三百三十一两七钱三分一厘二毫本色粮二百一十石本色料四百一十石四斗本色草二万六千二百八十束
　　五十里至镇羗驿并镇羗所【驿丞管理】
　　马三十二匹夫二十六名牛九只夫九名嵗支工料外备站价等银三百三十一两七钱三分一厘二毫本色粮二百一十石本色料四百一十石四斗本色草二万六千二百八十束
　　三十里至凉州府属安远所【黑松驿丞管理】
　　夫一十名牛一十五只牛夫一十五名嵗支饷银一百五十两本色粮一百五十石本色料一百八石本色草五千四百束
　　三十里至黒松驿并黒松所【驿丞管理】
　　马三十二匹夫二十六名牛九只夫九名嵗支工料外备站价等银三百三十一两七钱三分一厘二毫本色粮二百一十石本色料四百一十石四斗本色草二万六千二百八十束
　　三十里至古浪县并古浪所【古浪县管理】
　　马三十二匹夫二十六名牛九只夫九名嵗支工料外备站价等银三百三十一两七钱三分一厘二毫本色粮二百一十石本色料四百一十石四斗本色草二万六千二百八十束
　　六十里至靖边驿并靖边所【驿丞管理】
　　马三十二匹夫二十六名牛九只夫九名嵗支工料外备站价等银三百三十一两七钱三分一厘二毫本色粮二百一十石本色料四百一十石四斗本色草二万六千二百八十束
　　四十里至大河驿并大河所【驿丞管理】
　　马三十二匹夫二十六名牛九只夫九名嵗支工料外备站价等银一千三百一十两九钱三分一厘二毫本色粮二百一十石本色料六十四石八斗本色草三千四百二十束
　　三十里至凉州府武威县驿并武威县所【武威县管理　北至镇番县从此驿分】
　　马四十五匹夫三十二名牛一十五只夫一十五名嵗支工料外备站价等银一千八百三十两二钱一分四厘五毫本色粮二百八十二石本色料一百八石本色草五千四百束
　　五十里至懐安驿并懐安所【驿丞管理】
　　马三十二匹夫二十六名牛九只夫九名嵗支工料外备站价等银一千三百一十两九钱三分一厘二毫本色粮二百一十石本色料六十四石八斗本色草三千二二百四十束
　　四十里至柔远驿并柔远所【驿丞管理】
　　马三十二匹夫二十六名牛九只夫九名嵗支工料外备站价等银一千三百一十两九钱三分一厘二毫本色粮二百一十石本色料六十四石八斗本色草三千二百四十束
　　七十里至永昌县永昌驿并永昌所【永昌县管理】马三十二匹夫二十六名牛九只夫九名嵗支工料外备站价等银一千三百一十两九钱三分一厘二毫本色粮二百一十石本色料六十四石八斗本色草三千二百四十束
　　七十里至水泉驿并水泉所【驿丞管理】
　　马三十二匹夫二十六名牛九只夫九名嵗支工料外备站价等银一千三百一十两九钱三分一厘二毫本色粮二百一十石本色料六十四石八斗本色草三千二百四十束
　　五十里至甘州府山丹县硖口驿并硖口所【山丹县管理】马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮一百五十石本色料三十六石本色草一千八百束
　　四十里至新河驿并新河所【山丹县管理】
　　马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮一百五十石本色料二十六石本色草一千八百束
　　四十里至山丹驿并山丹所【山丹县管理】
　　马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮一百五十石本色料三十六石本色草一千八百束
　　四十里至张掖县东乐驿并东乐所【张掖县管理】马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮二百五十石本色料三十六石本色草一千八百束
　　四十里至仁夀驿并仁夀所【张掖县管理】
　　马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮一百五十石本色料三十六石本色草一千八百束
　　四十里至甘泉驿并甘泉所【张掖县管理】
　　马四十五匹夫三十二名牛一十五只夫一十五名嵗支工料外备站价等银一千八百三十两二钱一分四厘五毫本色粮二百八十二石本色料一百八石本色草五千四百束
　　四十里至沙井驿并沙井所【张掖县管理】
　　马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮一百五十石本色料三十六石本色草一千八百束
　　四十里至沙河驿并沙河所【驿丞管理】
　　马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮一百五十石本色料三十六石本色草一千八百束
　　四十里至抚夷驿并抚夷所【驿丞管理】
　　马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮一百五十石本色料三十六石本色草一千八百束
　　四十里至直肃州髙台县髙台驿并髙台所【髙台县管理】
　　马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮一百五十石本色料三十六石本色草一千八百束
　　五十里至黒泉驿并黒泉所【髙台县管理】
　　马三十二匹夫二十名牛五只夫五名嵗支工料外备站价等银一千二百五十两九钱三分一厘二毫本色粮一百五十石本色料三十六石本色草一千八百束
　　五十里至深沟驿并深沟所【髙台县管理】
　　马三十二匹夫二十名牛五只夫五名嵗支工料外备站价等银一千二百五十两九钱四分五厘二毫本色粮一百五十石本色料三十六石本色草一千八百束
　　三十里至盐池驿并盐池所【驿丞管理】
　　马三十二匹夫二十名牛五只夫五名嵗支工料外备站价等银一千二百五十两九钱四分五厘一毫本色粮一百五十石本色料三十六石本色草一千八百束
　　四十里至防井驿并防井所【驿丞管理】
　　马三十二匹夫二十名牛五只夫五名嵗支工料外备站价等银一千二百五十两九钱四分五厘一毫本色粮一百五十石本色料三十六石本色草一千八百束
　　六十里至临水驿并临水所【直肃州管理】
　　马三十二匹夫二十名牛五只夫五名嵗支工料外备站价等银一千二百五十两九钱四分五厘一毫本色粮一百五十石本色料三十六石本色草一千八百束
　　四十里至酒泉驿幷酒泉所【直肃州管理】
　　马三十二匹夫二十名牛五只夫五名嵗支工料外备站价等银一千二百五十两九钱四分五厘一毫本色粮一百五十石本色料三十六石本色草一千八百束
　　七十里至肃州嘉峪闗额设无
　　九十里至靖逆属回回墓【赤金所管理】
　　马六匹夫三名嵗支工料外备站价银二百二十二两三钱本色粮一十八石
　　七十里至赤金湖【赤金所管理】
　　马六匹夫三名嵗支工料外备站价等银二百二十二两三钱本色粮一十八石
　　四十里至赤金硖【赤金所管理】
　　马六匹夫三名嵗支工料外备站价等银二百二十二两三钱本色粮一十八石
　　一百里至靖逆卫【靖逆卫管理】
　　马六匹夫三名嵗支工料外备站价等银二百二十二两三钱本色粮一十八石
　　七十里至安西属栁沟卫【栁沟卫管理】
　　马六匹夫三名嵗支工料外备站价等银二百二十二两三钱本色粮一十八石
　　七十里至布朗吉尔驿【栁沟卫管理】
　　马六匹夫三名嵗支工料外备站价等银二百二十二两三钱本色粮一十八石
　　一武威县迤北
　　二百里至镇番县额设无
　　一庄浪平番县在城驿迤西
　　四十里至通逺驿【平番县管理】
　　马三十二匹夫二十六名嵗支工料外备站价等银一千二百五十六两九钱六分一厘二毫本色粮一百五十六石
　　六十里至塘坊驿【平番县县丞管理】
　　马二十匹夫十名嵗支工料外备站价等银七百四十八两八分二厘本色粮六十石
　　二十里至西大通驿并西大通所【平番县县丞管理】马三十二匹夫三十六名牛九只夫九名嵗支工料外备站价等银一千三百一十两九钱三分一厘二毫本色粮二百一十石本色料六十四石八斗本色草三千六百四十束
　　五十里至西宁府属氷沟驿【驿丞管理　南至巴州古鄯驿从此驿分】马四十五匹夫三十二名嵗支工料外备站价等银一千七百四十两一钱八分四厘五毫本色粮一百九十二石
　　四十里至老鸦驿【驿丞管理】
　　马四十五匹夫三十二名嵗支工料外备站价等银一千七百四十两一钱八分四厘五毫本色粮一百九十二石
　　五十里至碾伯县嘉顺驿【碾伯县管理】
　　马四十五匹夫三十二名嵗支工料外备站价等银一千七百四十两一钱八分四厘五毫本色粮一百九十二石
　　六十里至平戎驿【驿丞管理】
　　马四十五匹夫三十二名嵗支工料外备站价等银一千七百四十两一钱八分四厘五毫本色粮一百九十二石
　　七十里至西寜县在城驿【西寜县管理】
　　马四十五匹夫三十二名嵗支工料外备站价等银一千七百四十两一钱八分四厘五毫本色粮一　百九十二石
　　六十里至镇海堡无驿路
　　一氷沟驿迤南
　　七十里至巴州驿【碾伯县管理】
　　马一十一匹夫九名嵗支外备站价等银九十五两八钱四分五厘一毫本色粮五十四石本色料一百一十八石八斗本色草七千九百二十束
　　六十里至古鄯驿【碾伯县管理】
　　马四匹夫二名嵗支外备站价等银二十七两二钱四分六厘四毫本色粮一十二石本色料四十三石本色草二千八百八十束
　　一庄浪平番县在城驿迤东
　　七十里至平戎驿【驿丞管理】
　　马三十匹夫一十五名嵗支工料外备站价等银一千一百二十二两一钱三分二厘本色粮九十
　　石
　　五十里至松山驿【驿丞管理】
　　马三十匹夫一十五名嵗支工料外备站价等银一千一百二十九两七钱三分一厘二毫本色粮九十石
　　五十里至寛沟驿【驿丞管理】
　　马三十匹夫一十五名嵗支工料外备站价等银一千一百二十二两一钱二分三厘本色粮九十石
　　五十里至三眼井驿【驿丞管理】
　　马三十匹夫一十五名嵗支工料外备站价等银一千一百二十二两一钱一分二厘二毫本色粮九十石
　　一百二十里至宁夏西路属营盘水驿【驿丞管理】马三十匹夫一十五名嵗支工料外备站价等银一千一百二十九两七钱三分一厘二毫本色粮九十石
　　七十里至三塘水驿【长流水驿丞管理】
　　马三十匹夫一十五名嵗支工料外备站价等银一千二百两七钱八毫本色粮九十石
　　七十里至长流水驿【驿丞管理】
　　马三十匹夫一十五名嵗支工料外备站价等银一千二百两七钱八毫本色粮九十石
　　七十里至中卫县并西路中卫驿【西路管理】马四十五匹夫二十二名嵗支工料外备站价等银一千七百八十两八分二厘八丝七忽四纎八尘八漠本色粮一百三十二石
　　六十里至胜金闗驿【西路管理】
　　马三十匹夫一十五名嵗支工料外备站价等银一千二百两七钱八毫本色粮九十石
　　一百一十里至渠口驿【驿丞管理　南至寜安驿从此驿分】
　　马四十五匹夫三十三名嵗支工料外备站价等银一千八百三十九两九钱八分五厘五毫本色粮一百九十八石
　　七十里至大坝驿【寜夏府管理】
　　马四十五匹夫三十三名嵗支工料外备站价等银一千八百三十九两九钱八分五厘五毫本色粮一百九十八石
　　六十里至王鋐驿【宁夏府管理】
　　马四十五匹夫三十三名嵗支工料外备站价等银一千八百三十九两九钱八分五厘五毫本色粮一百九十八石
　　六十里至宁夏府在城驿【寜夏寜朔二县管理】马六十匹夫四十二名嵗支工料外备站价等银二千四百四十九两四钱四分三厘二毫八丝七忽四纎八尘八漠本色粮二百五十二石
　　三十里至横城口驿【寜夏府管理】
　　马三十匹夫一十五名嵗支工料外备站价等银一千一百八十八两六钱五分七厘本色粮九十石
　　四十里至灵州所属红山驿【灵州管理　南至灵州従此驿分】马四匹夫三名嵗支工料外备站价等银四十四两八钱二分二厘七毫二丝本色粮一十八石料四十三石二斗草二千八百八十束
　　六十里至清水驿【灵州管理】
　　马四匹夫三名嵗支工料外备站价等银四十四两八钱二分二厘七毫二丝本色粮一十八石料四十三石二斗草二千八百八十束
　　一百里至兴武营驿【灵州管理】
　　马四匹夫三名嵗支工料外备站价等银四十四两八钱二分二厘七毫二丝本色粮一十八石料四十三石二斗草二千八百八十束
　　六十里至安定堡驿【灵州管理】
　　马四匹夫三名嵗支工料外备站价等银四十四两八钱二分二厘七毫二丝本色粮一十八石料四十三石二斗草二千八百八十束
　　六十里至花马池驿【灵州管理】
　　马四匹夫三名嵗支工料外备站价等银四十四两八钱二分二厘七毫二丝本色粮一十八石料四十三石二斗草二千八百八十束
　　一渠口驿迤南
　　八十里至寜安驿【渠口驿丞管理】
　　马一十一匹夫九名嵗支工料外备站价等银一百二十两二钱四分九毫本色粮五十四石料一百一十八石八斗草七千九百二十束
　　七十里至沙泉驿【驿丞管理】
　　马一十一匹夫九名嵗支工料外备站价等银一百二十両二钱四分九毫本色粮五十四石料一百一十八石八斗草七千九百二十束
　　九十里至同心驿【沙泉驿丞管理】
　　马一十一匹夫九名嵗支工料外备站价等银一百二十两二钱四分九毫本色粮五十四石料一百一十八石八斗草七千九百二十束
　　九十里至平凉府固原州属李旺站【固原州管理】马一十一匹夫八名嵗支工料外备站价等银三百一十九两四钱
　　九十里至三营站【固原州管理】
　　马一十一匹夫八名嵗支工料外备站价等银三百一十九两四钱
　　七十里至固原州永寜驿批验所【固原州管理】马三十二匹夫二十六名所夫二十名嵗支工料外备站价等银一千二百二两八钱
　　八十里至瓦亭驿额设夫马钱粮已载东西正路一红山驿迤南
　　六十里至灵州驿【灵州管理】
　　马四匹夫三名嵗支工料外备站价等银二十八两四钱一分二厘本色粮一十八石料四十三石二斗草二千八百八十束
　　一南路兰州兰泉驿起
　　六十里至摩云驿并摩云所【兰州管理】
　　马二十匹夫一十五名牛一十五只夫一十五名嵗支工料外备支直等银一千九十四両
　　六十里至沙泥驿并沙泥所【驿丞管理】
　　马二十匹夫十五名牛一十五只夫一十五名嵗支工料外备支直等银一千九十四両
　　九十里至临洮府狄道县属洮阳驿栁林所【狄道县管理南至河州定羗驿从此驿分】
　　马二十匹夫十五名牛一十五只夫一十五名嵗支工料外备支直等银一千九十四两
　　五十里至窑店驿并窑店所【狄道县管理】
　　马二十匹夫十五名牛一十五只夫一十五名嵗支工料外备支直等银一千九十四两
　　七十里至渭源县庆平驿石井所【渭源县管理】马二十匹夫十五名牛一十五只夫一十五名嵗支工料外备支直等银一千九十四两
　　九十里至巩昌府陇西县属通逺驿并北锦甸三所【陇西县管理　西至渭源县南至漳县北至安定县通安驿从此驿分】
　　马二十匹马夫一十五名所夫七十名嵗支工料外备支直等银一千五百九十两七钱五分
　　九十里至寜逺县寜逺所【寜逺县管理　南至礼县北至通渭县从此驿分】马二十匹夫十五名所夫三十名嵗支工料外备支直等银一千一百五十八两七钱六分
　　一百里至伏羗县伏羗所【伏羗县管理　南至西和县北至秦安县从此驿分】马二十匹夫一十五名所夫三十名嵗支工料外备支直等银一千一百五十八两七钱六分
　　一百二十里至秦州所【秦州管理　西至礼县北至秦安县从此驿分】马二十匹夫一十五名所夫三十名嵗支工料外备支直等银一千一百五十八两七钱六分
　　一百三十里至清水县并清水所【清水县管理】马二十匹夫一十五名所夫三十名嵗支工料外备支直等银一千一百五十八两七钱六分
　　九十里至长寜驿【清水县管理】
　　马一十六匹夫一十名嵗支工料外备支直等银五百四十三两五钱二分三厘二毫七丝六忽
　　一洮阳驿迤南
　　七十里至定羗驿并定羗所【河州管理】
　　马一十一匹夫八名牛五只夫五名嵗支工料外备支直等银四百六十三两四钱
　　六十里至和政驿并和政所【河州管理】
　　马四匹夫二名牛四只夫四名嵗支工料外备支直等银二百一十八两八钱
　　六十里至河州鳯林驿并鳯林所【河州管理】
　　马一十一匹夫八名牛五只夫五名嵗支工料外备支直等银四百六十三两四钱
　　一巩属陇西县迤北
　　九十里至安定县通安驿【安定县管理】
　　马一十一匹夫八名嵗支工料等银三百一十九两四钱
　　一巩属陇西县迤西南
　　九十里至漳县夫马无【北至临属渭源从此驿分】三十里至漳县三岔驿并三岔所【漳县管理】
　　马一十一匹夫八名所夫一十名嵗支工料等银四百二十七两四钱
　　六十里至岷州酒店驿并酒店所【岷州管理】
　　马一十一匹夫八名所夫一十名嵗支工料等银四百二十七两四钱
　　九十里至岷州岷山驿并梅川所【岷州管理】
　　马一十一匹夫八名所夫一十名嵗支工料等银四百二十七两四钱
　　一百二十里至岷州西津驿【岷州管理】
　　马四匹夫二名嵗支工料等银一百三两六钱
　　一百四十里至直阶州杀贼驿【阶州管理】
　　马四匹夫二名嵗支工料等银一百三两六钱
　　一百二十里至直阶州【本州管理】
　　马四匹夫二名嵗支工料等银一百三两六钱
　　一百五十里至文县临江驿【文县管理】
　　马四匹夫二名嵗支工料等银一百三两六钱
　　一百二十里至文县在城驿【文县管理】
　　马四匹夫二名嵗支工料等银一百三两六钱
　　一秦州迤西
　　一百六十里至礼县【本县管理】
　　马四匹夫二名嵗支工料等银一百三两六钱
　　七十里至西和县【本县管理】
　　马一十一匹夫八名嵗支工料等银三百一十九两四钱
　　一百五十里至成县小川驿【驿丞管理】
　　马一十一匹夫八名嵗支工料等银三百一十九两四钱
　　四十里至成县【本县管理】
　　马四匹夫二名嵗支工料等银一百三两六钱
　　九十里至徽县【本县管理　南至汉中府略阳县从此驿分】
　　马四匹夫二名嵗支工料等银一百三两六钱
　　九十里至两当县【本县管理　东至汉中府鳯县南至汉中府沔县从此驿分】马四匹夫二名嵗支工料等银一百三两六钱
　　一防寜县迤南
　　一百五十里至通渭县【本县管理】
　　马四匹夫二名嵗支工料等银一百三两六钱
　　一秦州迤北
　　八十里至秦安县【本县管理　北至平凉府属静寜州从此驿分】
　　马四匹夫二名嵗支工料等银一百三两六钱

　　甘肃通志巻十六
　　钦定四库全书
　　甘肃通志巻十七
　　蠲防
　　圣朝子惠元元蠲租除赋休养抚绥薄海内外咏歌乐利
　　俗同熈皥甘肃兆民被
　　恩尤厚数十年来全蠲正赋豁免旧欠缓征平粜借给籽种发帑赈济但有益于民生必勤求夫生遂黄童白叟沐浴膏泽沦肌浃髓志蠲防
　　顺治五年覆准陜西临洮府属被雹灾重者本年额赋全蠲稍重者蠲三分之二稍轻者蠲三分之一　又覆准陜西水灾蝗蝻氷雹相继被灾一等者蠲一年额赋二等蠲一年之半三等蠲三分之一
　　九年覆准陜西庄浪西宁肃州所属故絶抛荒并水淹沙压地亩额征粮草悉予蠲免
　　十二年覆准陜西地震全家被灾者尽豁歴欠钱粮草束余免本年地粮丁徭
　　康熈十六年覆准陜西叠遭荒乱十五年正赋泾州等处免九分崇信等处并盐茶防免八分庄浪县免七分宁逺等县免六分通渭县免五分伏羌等县免四分平属学租银亦照分数蠲免
　　二十五年奉
　　恩诏自用兵以来一应动用钱粮有因原未题明不准开销屡经核减现在追取召买价值拖欠在民变价粮草多给兵饷各项及葢造营房修理军器雇募船只俱令赔补歴年未清者概予开销豁免
　　二十八年覆准甘肃泾州秋被雹灾照例按分数蠲免钱粮
　　二十九年覆准甘肃宁州被雹灾田地钱粮按分数蠲免　又覆准凉州衞所被旱钱粮照分数蠲免又覆准甘肃靖逺衞今春鲜雨米价腾贵土瘠民穷亟宜拯救先动用常平仓及捐输粮石支给其不敷者在各年存贮仓粮内动支秋收买补还仓三十年奉
　　上谕朕孜孜图治轸切民依闾阎耕获时勤咨访其有以荒歉上闻或蠲或赈旋即施行务令得所念河南一省连岁秋成未获丰稔非沛特恩蠲恤恐致生计艰难康熙三十一年钱粮通行蠲免并漕粮亦着停征至山西陜西被灾州县钱粮除照分数蠲免外其康熈三十一年春夏二季应征钱粮俱着缓至秋季征收用称朕眷爱黎元抚绥休养至意　又覆准陜西宁州镇原县雹灾照分数蠲免本年钱粮
　　三十四年奉
　　恩诏山西陜西江南浙江江西湖广广东福建等省康熙三十三年以前歴年积欠及带征未完银米俱着豁免三十五年覆准陜西地方大兵徃来供应劳苦其三十六年全省地丁并草折银两悉予蠲免
　　三十六年奉
　　上谕朕惟治安天下惟期民生得所而欲民生之得所以敷恩寛赋为要朕为一切事务稍有动用民力之处即厪懐殷切刻不能忘比年以来因厄鲁特噶尔丹狂逞逆命遣发大兵分道进剿军兴供亿不得已而烦民力甘肃所属各州县衞所榆林等处沿边各州县衞所适当师行要道其喂养军前需用马匹并大兵徃来经过各项措办虽俱支给正项钱粮而供应繁多闾阎劳苦朕心深用轸念着将康熈三十六年甘肃廵抚所属州县衞所陜西廵抚所属榆林等沿边州县衞所地丁银米尽行蠲免行文各该抚徧加晓谕务俾小民均沾实惠称朕体恤黎元至意甘肃所属银米既经全免需用钱粮着于隣近省分作速拨给　又覆准甘肃安化等州县被旱动积谷借给穷民再动司库银赈济三十五年未完钱粮暂行缓征
　　四十年奉
　　上谕甘肃廵抚所属地方康熈四十一年地丁钱粮尽行蠲免　又覆准甘肃河州地方亢旱二麦枯槁发银及谷赈济　又覆准动积谷赈济宁夏等州县灾民又覆准甘肃地方被灾该抚亲歴查阅应赈之处将存贮粮石即行动赈无贮粮者于附近转运　又覆准甘肃安防等州县被灾尤重动司库银一万五千两设厰煑粥赈济　又覆准甘肃河州所属土司今岁亦被旱灾照依内地毎大口给一仓斗小口给五仓升　又覆准甘肃宁夏等处被旱将钱粮暂行停征　又议准甘属本年钱粮于四十二年带征　又覆准甘肃巩昌府属夏秋二次歉收将存贮米石十分减二粜与被灾穷民再动支一万石于明春将陇西县重被氷雹灾民毎户散给五斗以为籽种四十一年奉
　　上谕朕抚御寰区四十余年无刻不以民生为念天下至大兆民至众惟恐穷乡僻壤百姓疾苦不能上逹孜孜勤求未尝少懈从来水旱自古有之备荒之法全頼督抚得人倘以讳灾为事任意亏空一有歉薄莫知所措
　　视民命为草芥何以为民父母况秦省不通水运若不谨于葢藏俭岁难于赈恤河西一带地方素称贫瘠虽免四十一年钱粮民生未裕再将四十二年地丁钱粮通行蠲免该督抚徧示所属地方务使闾阎均沾实惠以副朕惠爱元元之至意　又覆准陜西甘肃去岁被旱动用仓粮于被灾之兰州等县衞十一处开厰煑粥赈济至三月终止陇西安定等州县至四月初止但甘肃地土寒凉入夏田始种植入秋麦才收获目下正值青黄不接之时再动库银一万两于原设粥厰处仍行煑粥赈济并令各州县凡有饥民地方亦俱行煮粥俟麦熟收成之日停止　又覆准西宁运西安粮石借给本地穷民于明秋照数还仓　又题准陜西西宁衞下任上川口巴古等堡应征屯粮于四十二年带征　又题准陜西西安拨仓米十五万石运送临巩等处北路运送五万石南路运送十万石陆续全运至甘肃所属盘龙铺瓦云驿移咨该抚将米石速运入仓毋致浥烂　又题准陜西甘属西宁乃紧要地方产米甚少庄浪系接连三边此二处俱于西安仓米内各运送五万石收贮　又议准西宁米价腾贵运西安粮米照时价十分减三粜卖俟明秋照数还仓
　　四十二年覆准陜西甘肃平凉等州县虫食禾苗行令督抚将该县存贮仓谷散赈恐有不敷于平属附近所贮拨给　又覆准陜西甘属连岁被灾饥民流散限一年内招回实在穷民大口给米五升小口给米一升其原有地亩之人查明于来春种麦时毎亩给籽种三升原无产业者令地方官将无主荒地拨与耕种即给为业籽种亦照数支给　又覆准陜西宁夏衞秋被水灾行令该抚将存贮粮动支赈济又奉
　　上谕陜省米粮丰收不胜欣悦但山陜不通水路若稍遇灾即至艰窘自古以来不能使其无灾以备荒为要从
　　前屡降谕防但督抚等实心周详筹画奉行者并无一人今值粮米丰裕之际无有急于各地方积贮者务将预备之处尽心究议遵防题定将陜西人口众多之州县增贮米三千石其次州县二千石再次州县一千石交与地方官采买存贮动西安司库兵饷银十四万两以十万两照依时价买米増贮各州县以四万两葢造仓厫其甘属地方既无仓厫应于常平仓粮内十分之中动一分葢造仓厫将此项用过粮石缺数照依原定数目填还再甘陜二处照依应征地丁银一钱米一斗输纳者令其捐输粮三合以为备灾之用如遇歉年停其捐输
　　四十三年覆准川陜二省仓粮无多俟积有嬴余日再行粜卖
　　四十四年题准陜西存贮常平仓谷石毎年支放官兵余粮年久恐致朽烂嗣后将新收及余粮存贮其旧粮照新收之数换出发粜
　　四十五年奉
　　上谕朕子育黎元日求所以休养利济之道念惟赐租减赋实有益于民生直各省钱粮次第全蠲一年者业经数举独是歴岁逋负积累加増旧税新征势难兼办纵使少寛民力分年带输而督令续完仍多拮据朕睠懐及此深切轸恤是用蠲逋已责大沛恩膏俾闾阎获免追呼官吏亦不罹参罚直山东积欠钱粮今年虽已蠲免其山西陜西甘肃江苏安徽浙江江西湖北湖南福建广东各省自康熈四十三年以前未完地丁银二百一十二万二千七百两有竒粮十万五千七百石有竒着按数通行蠲免或旧欠已完在官而见年钱粮未完足者亦准扣抵谕防到日各该抚立行所属张示徧谕如有不肖有司以完作欠朦混销筭及开除不清者该督抚即行题参严加治罪
　　四十九年题准陜西甘肃存贮米石歴久恐有浥烂行令该管官员粮贵之年存五粜五粮贱之年存七粜三
　　五十一年奉
　　上谕朕宵旰孜孜勤求民瘼永惟惠下实政无如除赋蠲租除毎岁直省报闻倘有水旱灾伤照轻重分数蠲免正供仍加赈恤外将天下地丁钱粮自康熈五十年为始三年之内全免一周使率土黎庶普被恩膏除将直奉天浙江福建广东广西四川云南贵州及山西河南陜西甘肃湖南湖北各直省康熈五十年五十一年地丁钱粮一槩蠲免歴年旧欠钱粮一并免征外所有江宁安徽山东江西各抚属除漕项外康熈五十二年应征地亩银共八百八十二万九千六百四十四两有竒人丁银共一百三万五千三百二十五两有竒俱着察明蠲免其歴年旧欠银二百四十八万三千八百二十八两有竒着一并免征计三年之内总免过天下地亩人丁新征旧欠共银三千二百六万四千六百九十七两有竒各该督抚务须实心奉行体朕轸念民生至意　又奉
　　上谕陜西巩昌等处存仓米二十万石于青黄不接时听民借领俟秋收后照数还仓　又覆准巩昌等处产米无几民欠仓粮准以麦一石抵米一石大豆豌豆一石零抵米一石还仓有现价粜卖者将价银报明亦俟秋收后采买还仓
　　五十二年奉
　　上谕朕勤求民瘼无间遐迩虽在边徼逺省偶有旱涝灾伤无不访察情形殚思赈救今岁直省各处俱获收成惟广东三水清逺高要髙明四防五县福建候官县福防所属福右衞二处甘肃靖逺衞环县镇原县固原州固原衞平凉县平凉衞崇信县庆阳衞灵州所防宁县宁夏中衞宁夏所古浪所一十四处今岁夏秋被灾各督抚已经奏闻虽各省地丁钱粮新经全免然一方灾歉悉厪朕心艰食之际重以追呼朕所不忍其明年应征广东省三水等五县额银七万七千九百两零米一万七千六百石零福建省候官县等二处额银三万六千六百两零米六千四百石零甘肃靖逺卫等处额银四万七千七百两零粮八万八千五百石零草八十四万三百束零尽予蠲豁户部即行文各督抚务须星速奉行即刻徧行晓谕俾民间无催征之累肆力东作用称朕抚恤灾黎至意倘有不肖有司奉行稽迟或借端别行科使小民不沾实惠该督抚严察参处如该督抚失察一并从重治罪　又奉
　　上谕会宁县等处今岁钱粮着补行豁免　又覆准甘肃靖逺衞等处薄收动仓粮接济穷民并将本年钱粮缓征　又覆准甘属地方歉收动捐谷借给平粜又题准陜西甘属四十九年旧欠银两于五十五年带征
　　五十三年覆准陜西甘属去岁薄收于附近存贮粮内拨赈自二月起至六月终止毎日大口给粮三合小口二合其有耕田缺乏籽粒牛具者毎亩给粮五升有未回籍者令该地方官酌给路费搬回　又覆准令甘属各州县修城使穷民得以佣工度日五十四年覆准陜西甘属兰州等处连年被灾分给买谷种银两并照例给口粮养赡　又议准大臣一员廵查甘肃被灾地方银米兼行赈济　又覆准甘属保安堡四寨氷雹灾伤行令该抚将被灾人民作速赈济　又题准陜西甘属被灾地方五十三年未完钱粮暂行停征　又覆准陜西甘属五十三年被灾地方共二十八处歴年未完钱粮草束各照数分年带征　又题准陜西甘属雨泽愆期将本年钱粮暂行停征
　　五十五年奉
　　上谕朕统一寰宇宵旰孜孜惟以年谷顺成民生康阜为念故凡地方水旱情形必时加谘询其有岁偶不登即诏所司亟行蠲赈五十余年来未尝稍懈前因甘肃靖逺卫等处歉收既已多方筹画蠲赈频施复将甘肃被灾二十八州县衞所康熈五十四年额徴银粮草束通行蠲免但被灾之余民鲜葢藏若非再沛施恐来岁办赋犹艰除宁州陇西渭源狄道临洮五州县衞五十五年额征银粮草束已经蠲免外其靖逺等二十八州县衞所五十五年额征银九万七千八百七十两零粮二十三万九千四十石零草二百五十三万七千八十束零亦尽与蠲免谕防到日该督抚即徧行晓示俾遐陬僻壤莫不周知务期均沾实惠以副朕轸恤边民至意　又奉
　　上谕朕统一寰宇无分中外皆欲久安长治共乐升平宵旰孜孜五十余年未尝顷刻去懐也策妄阿喇布坦前曽频行请安遣使来徃近忽狂悖侵扰哈宻哈宻系我编置佐领之部落与内地无异若不遣发师旅置之不问断乎不可故特征兵备边一切飞刍挽粟悉支正供毫无累及闾阎然而行军置驿及诸凡挽运皆由边境今岁山西陜西二省属丰收喜登大有犹念边民効力
　　转输无悮急公固其常分而民劳亦所堪恤若非格外施恩何以昭示鼓励兹特大沛膏泽加意培养着将沿边一带运粮地方自山西大同府属前衞右衞大同懐仁马邑朔州保德等七州县衞直至陜西延安府属府谷神木安塞绥德米脂安定吴堡保安榆林保宁常乐双山鱼河归德向水波罗懐逺威武清平甘肃属山丹髙台古浪庄浪西宁肃镇宁夏左屯中屯平罗中衞灵宁平凉固原镇戎西安庆阳阜城甜水河州归德兰州洮州等四十二州县衞所堡康熈五十六年额征银八万六千一百两零粮米豆谷三十一万七千七百二十五石零草二百七十六万五千九百束零通行蠲免并将从前歴年逋欠银粮草豆亦悉予蠲除谕防到日该督抚即徧行张示使遐陬僻壤莫不周知仍严饬所司实心奉行以副朕加厚边民至意其或阳奉隂违泽不下究该督抚题参从重治罪
　　五十六年奉
　　上谕朕抚驭寰宇五十余年夜寐夙兴为小民勤求生遂凡率土逺近皆期共享乐利聿成家给人足之休未尝一日不厪诸懐也数十年以来各省正赋屡经全免歴年积欠亦已蠲征偶有雨泽愆期或发仓廪散赈或截漕粮赈救不惜数万万金钱米谷频沛恩施诚念穷檐之艰虑其致于颠连失所耳近者民力虽已稍苏然念分年带征银两若不格外优寛则小民一岁所获分纳二年之赋以其盈余养赡室家断难充足朕毎懐及此轸恻良深宜更加殊恩通行豁免今将直安徽江苏浙江江西湖广西安甘肃等八处带征地丁屯衞银二百三十九万八千三百八十两有竒概免征收其漕项虽例不准免亦着破格施恩将安徽江苏所属带徴漕项银四十九万五千一百两零米麦豆一十四万六千六百一十余石内免征各半戸部即行文该督抚严饬所属实心奉行徧加晓谕俾民间无催征之累均沾实惠用称朕抚恤羣黎至意倘有不肖有司借端朦混私行征收者该督抚严察参处如该督抚失察一并从重处分
　　五十七年覆准甘属山丹衞等处旱灾钱粮照分数蠲免　又奉
　　上谕朕临御五十年凡师行转饷及灾祲偶见即厪懐殷切蠲免赈济之恩靡不下逮葢以治平天下惟期民生得所而欲民生得所必以敷恩寛赋为急也三年以来策妄阿喇布坦狂逞跳梁遣发大兵屯驻西边一切军兴征缮皆动支正供钱粮不使累及闾阎而转输挽运陜西百姓虽勉力急公劳苦实堪悯恤又庄浪县等处地震随经遣部院堂官星驰前徃察赈而用兵之后宜格外加恩用绥黎庶将陜西廵抚甘肃廵抚所属通省各府州县衞所钱粮米豆草束俱行蠲免目今系有军务之时除米豆草束外其康熈五十八年应征地丁银一百八十八万三千五百三十六两有竒并歴年积欠银四万七百五十七两有竒着一概蠲免戸部速行文该督抚通行晓谕实心奉行务俾均沾德意以副朕笃念民劳拯恤灾伤至意如有不肖官吏朦混私征泽不下究者该督抚严察指参从重治罪　又奉
　　上谕甘肃廵抚所属康熈五十三四五六等年民间旧欠银米草豆着尽行豁免务令得沾实惠　又覆准陜西平凉府属静宁等七州县地震查明赈济其续报安定等县五处地震一并酌量散给　又覆准陜西凉州衞等一十三处夏禾被灾其本年应征钱粮暂行缓征
　　五十八年覆准陜西甘属靖逺衞等十五处夏被旱灾作速赈济　又覆准陜西靖逺等十堡秋禾被灾穷民乏食将附近仓粮酌量拨运借给　又覆准甘属被灾酌量借给籽种　又覆准陜西靖边等十堡秋禾被灾其应征本年粮草暂行停征
　　五十九年奉
　　上谕朕惟天下之要首以乂安民生为急故自御极以来于闾阎疾苦无不博谘广询涣敷庥泽其有动用民力之处尤孜孜厪念刻不能忘葢六十年如一日也比年因策妄阿喇布坦狂逞跳梁军兴征缮逺歴边陲其沿边数处师旅屯驻一切虽皆支用正项钱粮而协办转输行赍居送之时民力劳瘁朕心时切轸念曽将陜西甘肃廵抚所属康熈五十八年额征地丁银一百八十八万两零歴年旧欠银四万两特沛恩纶悉行蠲免而沿边各州县衞所军行既多飞挽之时办赋复滋催科之扰若非格外加恩黎民恐致失业所有沿边一带陜西延安府属府谷神木安塞绥德米脂安定呉堡保安榆林保宁常乐双山鱼河归德向水波罗懐逺威武清平葭州龙州镇靖镇罗宁塞靖边柳树涧安边砖井定边饶阳水堡髙家堡甘肃属山丹高台古浪庄浪西宁肃州镇宁夏左屯中屯平罗中衞灵州宁州平凉衞固原州镇戎西安阜城甜水河州归德兰州洮州宁夏前衞平凉县固原衞固原防河州衞兰州衞兰州防庆阳凉州衞永昌衞镇畨衞甘州衞甘州右衞肃州衞镇彞所等六十八州县衞所堡康熈五十九年钱粮米豆草束俱宜蠲免但目下系有军务之时除米豆草束外将五十九年额征银九万八千一百两零尽行蠲免户部移文该督抚通行晓谕实心奉行务俾均沾德惠以副朕曲轸边民之至意　又奉
　　上谕朕自御极以来无日不以民生为念凡闾阎疾苦必详加谘询至于地方偶遇灾伤一有所闻即行蠲赈抚恤备至务使黎庶安生乐业优防化日六十年来夙夜孜孜未尝少释也迩年因西陲用兵师行粮从虽刍粟悉支正供丝毫无扰民间然转输必须民力劳苦宜恤曽将康熈五十八年陜西甘肃所属额征地丁银一百八十八万两零歴年旧欠四万两零康熈五十九年沿边各州县衞所额征银九万八千一百两零浃沛恩纶屡行蠲免近闻二麦歉收民有艰于粒食者办赋急公力何能支若非涣敷德泽无以培养穷氓是以特颁浩荡之恩用申勤求民瘼之意着将陜西廵抚甘肃廵抚所属通省各州县衞所除应征米豆草束外康熈六十年应征地丁银一百八十八万三千七百四十四两零通行蠲免户部速行文该督抚徧示晓谕实心奉行务必均沾实惠如有不肖官吏阳奉隂违泽不下究者该督抚严察题参从重治罪　又覆准固原等州县衞所被灾钱粮照例蠲免　又奉
　　上谕陜西省地方现有军务今岁粮谷适又歉收已预颁谕防着总漕将运米路径勘视具奏协同总督办事除陜西歴年钱粮屡经蠲免明岁钱粮另颁谕防蠲免外今虽动支常平仓粮散给而地方官大半俱在军前现今所有俱系署事官员办事人员殊少应照曩年差官赈济山东百姓遣徃赈济遵
　　防议定动戸部库银五十万两委司官运送将西安延安兰州分作三路散赈并将陜属各州县衞所防常平仓粮六十九万二千石零甘属各州县衞所防常平
　　仓粮六十七万二千石内就近酌量散赈除失收地方外如有应行散赈之处一具题一会同散给再旗民有情愿効力人员许自备银米赴部具呈将职名送散赈官处効力事竣照数目之多寡核明议叙　又覆准甘属固原州等二十州县衞夏禾被灾动粮借赈并于西安藩库存贮五十九年地丁钱粮内动银十万两解送甘肃以备散赈　又覆准陜属五十四五六七等年未完民欠钱粮令其分年带征又题准陜西固原平凉临洮等州县夏禾被灾将
　　本年分额征钱粮停征
　　六十年覆准甘肃静宁州等处被灾照分数蠲免钱粮　又议准直山东山西河南陜西五省被灾将各省常平仓谷酌量动赈其直属常平仓先经正顺广大四府米贵将常平仓谷十分之内动三分粜卖二分借给今照此例酌量赈济山东济兖东青四府动支仓谷散赈河南将截留漕米散赈仍平价粜卖山西将常平仓谷酌量平价粜卖陜西去岁歉收已发帑银五十万两遣部院三路赈济如有不敷将河南续运米石酌量散给其陜西钱粮已经全蠲直四省暂将钱粮缓征　又覆准山陜二省去秋歉收小民艰食良由地方官于闾阎疾苦漠不闗心不能设法料理以致百姓流离行令山陜督抚确查地方官内有贪汚实迹不惜民瘼者即行题参从重治罪仍责令养活饥民以贷其死其平日不留心民瘼而恶迹尚未昭彰者该督抚即行查明亦令养活饥民从寛暂留以策后效督抚狥庇不行查参别经发觉一并治罪如该地方官有真正实心爱民设法赈救保全者该督抚保题准从优即陞　又覆准陜西甘属五十九年夏秋被灾今值春耕拨解库银二十万两给发籽种俟秋收后补还　又奉
　　上谕去冬雪大所以今春雨泽甚少大约冬雪多则春雨必少春雨少则秋霖必多此非由占验而知者朕六十年来留心农事较量雨旸徃徃不爽其南方得雪于田土有益而北方虽有大雪被风刮去于田土无益今岁山东得雨而河南山西陜西地方未甚得雨备荒最为要不可不预为筹画若直河南山东易于料理至山西陜西补救尤难古人云三年耕则有一年之蓄九年耕则有三年之蓄言虽可听行之不易设立社仓原属良法但亦曽举行终无成効至于各省积贮谷石虽俱报称数十百万实在存仓者无几即出陈易新之法不为不善然春间仅有所出秋收并无所入州县官员侵蚀入已急则即以折银掩饰此等积朕知之甚详即报荒之真伪虚实朕亦知悉如热河所积谷石毎岁减价平粜秋收籴补还仓数目无多稽查颇易所以毎有余粮语云大兵之后必有凶年昔征剿三逆时丰收足以供给并无一州一县贻悮平定以后亦间有歉岁兹当绸缪未雨不可不预为之虑　又奉
　　上谕陜省冬春雨雪愆期秋成难望其河南运米十万石借支驻防兵粮湖广所运米十万石速催运到酌量平粜
　　六十一年覆准固原等州县衞秋禾被灾钱粮照分数蠲免
　　雍正元年覆准六十年平凉等防州县衞所被灾钱粮按分数蠲免　又奉
　　上谕陜西自军兴以来大兵驻劄运送粮饷供支草豆无一不需民力原非他省可比
　　皇考毎为轸念今当大沛恩膏以子惠元元所有康熈六十年以前陜省除借给籽种着该督抚查明定议分年带征外其余凡有民屯衞所实在未完银米豆草悉予蠲免倘有不肖官吏敢以亏空揑称民欠滥邀旷典者一经发觉罪在不赦戸部作速行文毋得迟留　又奉
　　上谕朕惟治安天下欲兵民并得其所必以敷恩减赋为要比年以来策妄阿喇布坦逞狂逆命发师致讨四川陜西官兵经歴险道徃返万有余里甚属劳苦朕深悯
　　念其倒毙驼载马匹价银及口外沿途与西藏留驻兵丁续补驼马价银着悉免追赔又西陲军兴以来民间急公趋事应付差役实厪朕懐闻陜西甘肃二属各州县衞所地丁银两毎钱额外征收三厘米毎斗额外征收三合以为备荒之用此项徒有加赋之征而无赈济之实着自雍正元年为始将额外征收银米永行停止如有旧欠亦悉予蠲除户部速行文该督抚遵谕奉行务俾均沾实惠以副朕笃念民生至意　又覆准甘属古浪所地方氷雹伤禾钱粮按分数蠲免
　　四年覆准陜西仓粮久未粜卖令于毎年二三月内存七粜三至八九月买补还仓
　　六年覆准兰州防并武威县氷雹打伤禾苗钱粮照分数蠲免
　　七年覆准平畨县河州氷雹打伤禾苗钱粮查雍正六年三月内奉
　　上谕将蠲免之例加増分数以惠蒸黎其被灾十分者着免七分九分者着免六分八分者着免四分七分者着免二分六分者着免一分钦遵通行在案平畨河州钱粮照
　　钦定例蠲免　又覆准平凉县夏禾被灾钱粮照分数蠲免　又覆准平凉县秋禾被灾钱粮照分数蠲免又覆准安定县秋禾被灾钱粮照分数蠲免　又奉
　　上谕朕爱养黎元遐迩一体而边逺之地小民家计不及近省尤朕心之所系念数年以来甘肃四川云南贵州广西五省有用兵西藏及勦抚苗蛮等事其一应军需皆动用公帑备办秋毫不及于民间而粮饷转输亦有资于民力今藏地苗疆俱已宁谧朕心嘉慰特沛恩膏着将庚戌年甘肃额征地丁银二十七万七千六百两零四川额征地丁银三十一万六千三百两零云南额征地丁银一十四万一千六百两零贵州额征地丁银七万四千二百两零广西额征地丁银三十五万三千九百两零悉行蠲免其西安各属地方近日亦有预
　　备军需之事朕心轸念着将庚戌年额征钱粮蠲免十分之三共计银四十七万九千九百两零此六省督抚大吏宜仰体朕心转饬所属有司敬谨奉行务使闾阎均沾实惠如有奉行不力被不肖有司暗饱私囊或被奸胥土棍强绅劣衿包揽侵蚀者朕必访闻得知将通省大小官员分别从重治罪至于国家设官本以理民官有恤下之责民有奉上之义若设官而不为计及养亷之资则有司之贤者将窘迫而莫能支不肖者又将横取而无所检束矣是以酌定以钱粮耗羡均给各官养廉之法此揆情度理上下相安之道但思加恩百姓豁免正赋若将耗羡一并蠲除是民虽邀格外之恩而官转有拮据之苦上司或因此稍有寛假则必致巧取苛索于民流弊种种转多于耗羡之数于吏治民生均无禆益常见庸劣之地方官毎以蠲免钱粮为不便于已心懐怅怏即此意也着于庚戌年为始凡遇特恩蠲免钱粮者其耗羡仍旧输纳谅必民所乐从若因水旱蠲免者不得征收耗羡将此永着为例　又覆准安定县秋禾被灾照分数蠲免　又奉
　　上谕甘肃地方年来预备军需虽事事取办于公帑而百姓挽输効力亦甚勤劳朕心轸念维殷屡加恩泽前闻今岁兰州平凉西宁等府所属州县内有雹雨虫伤之处已谕该督抚留心赈恤停止催科嗣闻从前雨少之地俱已霑被甘霖秋成可望朕心深慰因念甘肃为军需总滙之区百姓急公趋事所当格外加恩俾闾阎力量寛余无催征之扰以昭朕子惠元元奬劳赏善之至意着将河东河西各属民户屯戸及畨民等本年应征各项银粮草束一概蠲免若有已经完纳者准作来年正赋该督抚等务体朕心督率有司敬谨奉行俾秦民均沾实惠倘有豪胥猾吏舞作奸使泽不下究者经朕访闻定将该管大小官员严加议处特谕　又覆准平凉县秋禾被灾照例蠲免　又覆准靖逺防并接收兰州衞等处地方秋禾被灾照例蠲免　又奉
　　防据宁逺大将军岳钟琪奏称自西安起程歴西凤平临以至甘凉等处小民承办军需莫不踊跃懽呼趋事赴公争先恐后而靖逆衞屯民于应办草束之外情愿另备余草运赴大东渠站所堆积以佐军需等语靖逆逺处边外人民无几而自备割运草束输力効诚可见师以义行统领大臣又能令承办军需各员无丝毫扣尅是以舆情鼔舞相率办公朕心深为嘉悦着将靖逆庚戌年应征正粮马粮四百六十六石零大草五千三百八十八束全行蠲免以示加恩边民急公之至意　又
　　上谕年来用兵西藏剿抚苗蛮及目今办理军需一切皆动支公库而粮饷转输不无资于民力朕心深为轸念是以降防将甘肃四川云贵广西五省庚戌年地丁钱粮全行蠲免查甘属之河西四府如宁夏西宁及甘凉肃以至嘉峪闗外之靖逆赤金柳沟等衞所歴来额征俱系粮料草束与各省额征折色无异今当用兵之际虽丝毫不及民间而黎民踊跃急公之意大将军岳钟琪屡次奏闻甚属可嘉应将额征本色加恩豁免以示惠爱边民之至意着户部即行查明具奏查甘属之靖逆衞庚戌年应征粮四百六十六石零草五千三百八十八束已奉
　　上谕全行蠲免其河西之甘州凉州宁夏西宁及肃州道属以至赤金柳沟各衞所庚戌年共应征粮三十五万六百五十五石二斗四升零草四百七十五万二千三百六十九束应悉行豁免
　　八年奉
　　上谕甘肃地方雍正八年地丁钱粮前已降防蠲免其河西四府州县暨各衞所额征粮料草束又经一体免征朕念新归内地畨民向风慕义愿附版图其地亩额征本色粮草与河西等处赋税相同亦应一体蠲免俾令同霑恩泽着将雍正八年河东之河州防应征畨粮一千三十一石零洮州衞应征畨粮三百一十六石零归德所应征畨粮一百六十三石零河西之西宁府属应征畨粮一万五百四十二石零凉州府属应征畨粮二十七石零草一百九十七束零俱加恩蠲免该督抚即督率所属有司敬谨奉行俾畨民均霑实惠特谕九年奉
　　上谕朕思惠养黎元之道莫先于除赋蠲租使万姓均霑恩泽是以数年来寛免各省之额征以为阜民足食之计者难以枚举而该省之人民果能抒诚慕义宣力急公朕尤嘉其人心风俗之淳良而屡沛恩施于常格之外也陜西甘肃二省经理军需数年矣凡米粮刍牧之属及车马牲畜之皆动支公帑银两备办一丝一粟不使扰民此中外臣民所共知者然朕毎念地方既有军务纵不取办于民财未尝不资借于民力而陜甘二省之人民踊跃趋事其心甚为可嘉年来已屡降蠲赋之防兹特再沛恩膏将雍正九年西安所属额征地丁银蠲免十分之三共计银四十七万九千九百两零甘肃所属额征地丁银二十八万二千二百两零全行蠲
　　免该督抚等可转饬所属有司仰体朕心敬谨奉行务令闾阎均沾实惠并将此防刋刻颁布俾深山僻壤之民共知之特谕












　　甘肃通志巻十七
　　钦定四库全书
　　甘肃通志卷十八
　　盐法【钱法附】
　　鹾政之设因地之利以裕民食以佐邦用经制得宜则民享其利甘属盐法灵产于池巩产于井临食土盐课有定额引有定界路遥山险负载﨑岖课本既重恤商便民权衡损益在因乎时山泽者盐与冶俱志盐法以钱法附
　　甘肃所属平庆二府分销宁夏盐捕防经管花马池之盐巩昌府属分销漳县西和二县之盐临洮郡食本地土盐
　　原额盐引六万四千九百张内花马小池分销平庆灵州中衞盐引六万一千四百四十张额盐一石征课银一钱一分五厘五毫巩秦二属分销漳县盐引二千八百一张毎引额盐一百七十八斤五两该课银一两一钱三厘五毫七丝阶属分销西和县盐引六百五十九张毎引额盐二百斤二两该课银五钱八分五毫一丝六忽原额盐课土盐共银一万六百一十九两一分内除宁属本地动支祭祀等项银三十二两九钱九分九厘遇闰加引无加课银二百八十九两四钱七分四厘七丝三忽三微三纎三尘三三漠　康熙十五年在于量増盐课以济军需事案内宁巩二属毎引加増银五分共増银三千二百四十五两巩属遇闰加银一十四两四钱一分六厘六毫六丝六忽六微九纎九尘九渺八漠　康熙十七年在于遇闰増课等事案内宁属遇闰加引五千一百二十张宁临二属加课银八百五十一两四钱四分三厘三毫三丝三忽三微三纎三尘三渺二漠康熙十九年在于盐课议増等事案内巩属毎引加増七分共増银二百四十二两二钱遇闰加银二十两一钱八分三厘三毫四丝三漠又于商引之岁额有限等事案内文陇宁秦清礼洮靖抚民防八处按丁加引九百四十三张加课银九百七十六两八钱五分四厘一毫六丝六忽遇闰加引无加课银八十一两四钱四厘五毫一丝六忽一微九纎三尘三渺三漠毎引加増五分共银四十七两一钱五分遇闰加増银三两九钱二分九厘一毫七丝三忽三微三纎三尘三渺六漠毎引加増七分共银六十六两一分遇闰加银五两五钱八毫三丝三忽六微六纎六尘六渺七漠又于商引之岁额有限等事案内临属按丁増税免其领引共増银三百二十七两五钱二毫五丝加増五分共银一百四十一两七钱七分五厘加増七分共银一百九十八两四钱八分五厘又于盐课之议増等事案内宁属毎引加増七分共银四千三百两八钱　康熈二十年在于商引之岁额有限等事案内巩属阶文徽三处共増引八百四十五张増课银四百九十两五钱三分七厘七毫一丝遇闰加引无加课银四十两八钱七分八厘一毫四丝二忽五微毎引加増五分共银四十二两二钱五分遇闰加银三两五钱二分八毫三丝三忽三微三纎三尘三渺三漠毎引加増七分共银五十九两一钱五分遇闰加増银四两九钱二分九厘一毫六丝六忽六微六纎六尘六渺六漠又于钦奉
　　恩诏事案内将十七年宁属遇闰加引五千一百二十张宁临二属加増银八百五十一两四钱四分三厘三毫三丝三忽三微三纎三尘三渺二漠停征豁免康熈二十一年于盐课画一以济军需事案内宁属小池盐引照纲引酌量加増三分共银一千八百四十三两二钱　康熈二十五年又于商累未经上闻等事案内部议河东加増七分比照淮浙之例摊入引内作正额征收至毎引加増五分原题事平之日停止大兵已经撤囘应将加増五分停止等因小池临巩二属共该五分加増并遇闰加银三千四百九十八两四分一厘六毫七丝三忽三微六纎六尘六
　　渺七漠停征在案查二案内豁免遇闰増课并五分加増之外宁属毎年额引六万一千四百四十张毎引行盐一石该课银二钱一分五厘五毫银一万三千二百四十两三钱二分临洮府属例食本地土盐并无部颁盐引毎年额征盐税并按丁加増共银五百七十四两九钱八分五厘二毫五丝
　　原额盐引三千四百六十张内分销漳县盐引二千八百一张毎引行盐一百七十八斤五两该课银一两一钱三厘五毫七丝分销西和县盐引六百五十九张毎引行盐二百斤二两该课银五钱八分五毫一丝六忽巩属共原额课银三千四百七十三两六钱九分又盐课之议増等事案内加増七分银二百四十二两二钱又商引之岁额等事案内陇宁等州县防衞八处按丁加引九百四十三张又阶文徽三州县按丁加引八百四十五张共増课银一千四百六十七两三钱九分一厘八毫七丝六忽该加増七分银一百二十五两一钱六分
　　以上巩昌府直秦州阶州原额并按丁増引五千二百四十八张额课不等该征盐课并按丁加课及加増共银五千三百八两四钱四分一厘八毫七丝六忽遇闰加银四百四十二两三钱七分七丝二忽三微六纎二漠
　　以上宁夏小池临巩秦阶四属共额盐引六万六千六百八十八张额课不等
　　实征银一万九千一百二十三两七钱四分七厘一毫二丝六忽内除宁属动支祭祀银三十二两九钱九分九厘实应征解司充饷银一万九千九十两七钱四分八厘一毫二丝六忽遇闰加银四百四十二两三钱七分七丝二忽三微六纎二漠自康熈二十六年起至今照数征解并无新増盐引
　　宁夏河西道属宁夏盐捕防灵州花马小池
　　一产盐地方一处共盐井二百眼夫二百名额征纸价银五百二十二两三钱四分工食银二千四百五十七两六钱
　　一盐引数目毎年额捞盐六万一千四百四十石额引六万一千四百四十张额征课银一万三千二百四十两三钱二分在于平庆两府各州县防衞所并宁夏各营堡行销
　　一平凉府属行销州县衞所一十三处并盐茶防属红古等四营堡
　　平凉县额引五千一百二十张额征课银一千一百三两三钱六分
　　崇信县额引五百六十五张额征课银一百二十一两七钱五分七厘五毫
　　华亭县额引一千四百三十张额征银三百八两一钱六分五厘
　　镇原县额引五千二百五十二张额征银一千一百三十一两八钱六厘
　　固原州额引一万六百一十四张额征课银二千二百八十七两三钱一分七厘
　　泾州额引九千五百八十六张额征课银二千六十五两七钱八分三厘
　　灵台县额引五千四百张额征课银一千一百六十三两七钱
　　静宁州额引五千五百张额征课银一千一百八十五两二钱五分
　　庄浪县额引八百张额征课银一百七十二两四钱隆德县额引四千五百五十张额征课银九百八十两五钱二分五厘
　　盐茶防所属红古城等四堡额引三百四十一张额征课银七十三两四钱八分五厘五毫
　　一庆阳府所属六州县衞
　　安化县额引一千五百一十四张额征课银三百二十六两二钱六分七厘
　　合水县额引八百一十五张额征课银一百七十五两六钱三分二厘五毫
　　环县额引五百九十五张额征课银一百二十八两二钱二分二厘五毫
　　真宁县额引五百四十三张额征课银一百一十七两一分六厘五毫
　　宁州额引五千四十张额征课银一千八十六两一钱二分
　　灵州所属吴忠等一十九堡额引二千三百八十六张额征课银五百一十四两一钱八分三厘
　　中衞属鸣沙州等十堡额引一千三百八十九张额征课银二百九十九两三钱二分九厘五毫
　　巩昌府属漳县漳河侧
　　一产盐井三孔原设灶户六十五名毎名盐锅一口共锅六十五口毎年请引三千六百二十二道共额征以及遇闰加増课银四千六百四两九钱二分五厘八毫九丝三忽五微二纎六尘七渺
　　一分销漳县盐引各州县防衞所
　　陇西县原额并按丁加引四百四十九张额征课银五百七十两八钱四分四厘一丝一忽六微六纎六尘六渺六漠
　　宁逺县原额并按丁加引四百三张额征课银五百一十二两三钱六分一厘一毫四忽三纎三尘三渺四漠
　　伏羌县额引一百张额征课银一百二十七两一钱三分六厘七毫五丝一忽三微三纎三尘三渺三漠安定县额引二百张额征课银二百五十四两二钱七分三厘五毫二忽六微六纎六尘六渺七漠防宁县额引二百张额征课银二百五十四两二钱七分三厘五毫二忽六微六纎六尘六渺七漠通渭县额引一百五十张额征课银一百九十两七钱五厘一毫二丝七忽
　　靖逺县原额并按丁加引一百一十七张额征课银一百四十八两七钱四分九厘九毫九丝八忽三微三纎三尘三渺三漠
　　漳县额引八百五十一张额征课银一千八十一两九钱六分六厘五毫一丝五忽七微六纎六尘六渺七漠
　　岷州额引五百九张额征课银六百四十七两一钱二分六厘六丝八微二纎六尘六渺八漠
　　洮州衞原额并按丁加引六十七张额征课银八十五两一钱八分一厘六毫二丝三忽三微三纎三尘三渺四漠
　　西固防额引一百张额征课银一百二十七两一钱三分六厘七毫五丝一忽三微三纎三尘三渺四漠直秦州原额并按丁加引二百四十六张额征课银三百一十二两七钱五分六厘四毫一丝六忽五微
　　清水县原额并按丁加引一百一十张额征课银一百三十九两八钱五分四毫二丝六忽四微六纎六尘六渺七漠
　　秦安县额引一百二十张额征课银一百五十二两五钱六分四厘一毫一忽六微
　　西和县盐官镇
　　一产盐井一孔原设灶尸五十名毎名盐锅一口共锅五十口毎年请引一千六百二十六道毎引一道行盐二百斤二两共额征并遇闰加増课银一千一百四十五两八钱八分六厘五丝四忽八微三纎三尘三渺二漠
　　一分销西和县盐引各州县
　　徽县原额并按丁加引三百一十六张额征课银二百二十二两六钱九分三厘七毫三微三纎三尘三渺二漠
　　礼县原额并按丁加引二百三十二张额征课银一百六十三两四钱九分六厘五毫六丝二忽三微三纎三尘三渺三漠
　　两当县额引四十张额征课银二十八两一钱八分九厘一丝三忽三微三纎三尘三渺四漠
　　直阶州原额并按丁加引一百五十一张额征课银一百六两四钱一分三厘六毫九丝二忽八微三纎三尘三渺三漠
　　文县原额并按丁加引六百八十七张额征课银四百八十四两一钱四分七厘八毫四丝六忽
　　成县额引一百张额征课银七十两四钱七分二厘五毫六丝六忽六微六纎六尘六渺七漠
　　西和县额引一百张额征课银七十两四钱七分二厘六毫七丝三忽三微三纎三尘三渺三漠
　　临洮府属五州县系食本地土盐并无部颁盐引除免过遇闰増课及伍分加増之外实应征土盐税及按丁加课并遇闰加増共银五百七十四两九钱八分五厘二毫五丝
　　狄道县额征课税银三十八两六钱七分四厘九毫渭源县额征课税银六两四钱四分一厘二丝五忽兰州额征课税银一十七两五钱七分二厘五毫七丝五忽
　　金县额征课税银一十二两六分二厘四毫五丝河州额征课税银五百两二钱三分四厘三毫附歴代盐法
　　周盐人之职盐人掌盐政令以共百事之盐祭祀共其苦盐散盐賔客共其形盐
　　汉武帝四年置盐铁官元狩中以东郭咸阳孔仅为大农丞领盐铁事五年仅咸阳言山海天地之藏宜属少府陛下弗私以属大农佐赋愿募民自给费因官器作鬻盐官为牢盆浮食竒民欲擅斡山海之货以致富羡役利细民其沮事之议不可胜听敢私铸铁器鬻盐者釱左趾没入其器物昭帝始元六年诏郡国举贤良文学之士问民疾苦教化之要皆对愿罢盐铁酒均输母得与天下争利御史大夫桑羊难以为国家大业安边足用之本不可废也魏明帝世徐邈为凉州土地少雨常苦乏谷邈上修武威酒泉盐池以收虏谷
　　唐食货志载盐州五原有乌池白池瓦池细项池灵州有温泉池两井池长尾池五泉池红桃池回乐池静池防州有河池三州皆输米以代盐安北都防府有胡落池岁得盐万四千斛以给振武天德周广顺二年勅令庆州盐务今后毎青盐一石依旧抽税钱八百八十五陌盐一斗白盐一石抽税钱五百八十五陌盐五升此外不得别有邀求
　　宋至道末凡禁之地官立标识候望以晓民其课盐通商之地京西则京兆凤翔府同华耀干商泾原邠宁仪渭鄜坊丹延环庆秦陇凤阶成州保安镇戎军按宋初盐防只听州县给卖初未有客钞也雍熈二年令商人所在纳银赴京请领交引葢边郡入纳算请始见于此端拱二年置折中仓令商人输粟京师葢在京输粟算请始见于此天圣七年令商人货务入纳钱银葢在京入纳钱银算请始见于此天圣八年以兵部员外郎范祥钞法令商人就边郡入钱四贯八百售一钞至解池请盐二百斤任其私卖得钱以实塞下省数十郡搬运之劳行之既久盐价时有低昻又于京师置都盐院陜西转运司自遣官主之京师食盐斤不足三十五钱则敛而不发以长下价过四十则大发库盐以压商利使盐价有常而钞法有定数行之数年人以为利
　　文献通考按授人以盐而征其钱谓之蚕盐行之京东诸路免盐之而均诸税谓之两税盐钱行之河北皆五代法也及其敝也盐不给而征钱如故税已纳而禁再行葢误以二者为经常之赋而不知其源出于盐也河北之张方平言之仁宗听之惠及一道矣独蚕盐钱之输未有能如方平者力言之至和中仅免其十之三惜哉
　　元各州县户口额办盐课运官召商发卖惟陜西运司官毎年预期差人分道赍引遍散州县陜西食盐之户该办课二十万三千一百六十四锭内巩昌延安等处认定课钞一万六千二百七十一锭庆阳环州凤翔兴元等处岁办课一万七千九百八十五锭其余课钞因闗陜旱饥民多流亡至顺三年盐课十分为率减免四分行之三载尚多亏负时至元二年监察御史特穆尔布哈及廉访使胡通奉疏陜西百姓许食解盐地逺脚力艰澁今后若因大河以东之民分定课程买食解盐大河以西之民计日摊课任食韦红之盐则官不被扰民无荡产之祸矣且解盐结之于风韦红盐产之于地东盐味苦西盐味甘又岂肯舍其美而就其恶乎使陜西百姓一槩均摊解盐之课令食韦红之盐则监吏免廵禁之劳而民亦受惠矣因命陜西行省官及李御史运司同知郝中顺防巩昌延安兴元奉元凤翔邠州等官与总帅汪通议俱称当从特穆尔布哈胡通奉所言限以黄河为界陜西之民从便食用韦红二盐解引依旧西行红盐不许东渡独郝同知言运司毎岁办课四十五万锭陜西该办二十万锭今止认七万锭余十三万锭从何处恢办议不合而散户部遂参照至顺二年例以泾州白家河永为定界听民食用仍督所在军民官严行禁约毋致韦红二盐犯境侵课中书省如所议行之
　　明盐法　灵州盐课司　西和县盐井　漳县盐井洪武间岁办西和县一十三万一千五百三十斤漳县五十一万五千六百七十斤灵州二百八十六万七千四百七斤　治间岁办灵州西和漳县共三百五十一万四千六百七斤　万厯六年岁办一千二百五十七万七千六百六十八斤岁解宁夏镇年例银一万三千三百四十二两延绥镇年例银一万三千七百一十四两固原镇客兵银二千五十九两固原军门犒赏银七千一百二十两　行盐地方河东行西安凤翔汉中陜西行巩昌临洮延安
　　成化二十三年移萌城批騐所于红德城堡令黒城干沟二路盐车俱抵庆阳府城市卸载商人同店主执引赴府騐过赴行盐地方货卖毕引目付店主销缴　治二年令灵州盐课司行盐地方仍旧于平凉静宁隆德庆阳环县等处　嘉靖八年议准大池増三万三千六百二十六引小池増二万二千四百一十七引毎引二钱五分卧引银一钱共一万九千六百一十五两送平凉府收贮专备禄粮　十四年题准灵州小盐池额盐三千一百零五引专供花马池一带修边支用其加増盐三万引召商开中三边轮流买马或接济军饷支用　三十四年奏准陜西行盐地方毎盐二百斤为一引毎引收银四钱五分西盐二分搭配漳盐八分俱听分守陇右道监理收银年终解送花马池营管粮衙门防秋兵马支用隆庆五年题准花马池大小二池盐毎引照盐四倍河东令各商报纳毎引増银一钱二分共五钱二分其卧引银一钱二分西路斗底银一钱五分共増课银七千有竒　又按固原志北四百里有大小二盐池畦水日暴成粒无事爨煑所谓青盐可入药原设批验所二一在固原一在庆阳红德堡廵抚张敷华以固原经过盐车于静泾二州立厰市收课以备赈济治十四年总制秦纮移厰市固原固原兵备主其课引银移批验所于庆阳庆阳兵备主其割引银以备边用固原立五盐塲置老人斗行毎厰五百引毎车收门盐一斗五升石收票银五厘州库收备军需批验所引收卧引银一钱州库收备买马斗行又纳州公用银十八两嘉靖二十八年又增斗底牙银一钱五分一厰五百引共七十五两以备公用苏里甲之困然斗行过取斗底而豪猾为斗行倍收私放官少利商与里甲受病矣　自洪武以来天下盐课俱开中各边上纳本色米豆故边方米豆不至甚贵并无年例银两自成化八年徙镇榆林衞増治城砦民供不继以南京折银例毎石折银五分至治初于运司开中纳银解户部送大仓银库收贮分送各边盐价银积至百余万人以为利而盐法壊
　　成化九年差御史一员廵视河东运司并陜西灵州大小二池盐课其陜西河南所属分廵各道官带管盐法者悉听节制　庆阳府毎岁委佐贰官一员监支灵州盐课司商人纳马官盐及民间食盐
　　康熈六年各省开炉铸钱甘肃于巩昌府开局鼔铸所铸钱文一铸康熈通寳四字一铸巩字后停
　　雍正四年廵抚石文焯折奏暂开鼔铸以清钱法于五年四月内设寳巩局于兰州按察司经铸河桥同知监铸动用藩库银二万两收买各属户厘工字小钱并古旧废钱铜斤入局鼓铸开炉一十二座七年三月内奉文停止
　　附歴代钱法
　　上古自太昊氏有钱谓之金髙辛氏谓之货陶唐氏谓之泉商周谓之布齐莒谓之刀禹五年水汤七年旱禹以歴山之金汤以庄山之金并铸币以救人困管子先王用珠玉为上币黄金为中币刀布为下币周太公立九府圜法黄金方寸而重一斤钱圜函方轻重以铢司布帛广二尺二寸为幅长四丈为匹按九府者太府王府内府外府泉府天府职内职币职金也圜谓均而通也周景王将铸大钱单穆公諌王弗听卒铸大钱文曰寳货
　　秦兼天下币为二等黄金以镒名为上币铜钱质如周钱文曰半两重如其文为下币　按二十两为镒改周一斤之制半两则八铢也
　　汉兴以为秦钱重难用更令民铸荚钱至孝文五年为钱益多而轻乃更铸四铢钱其文为半两令民纵得自铸钱故吴诸侯也以即山铸钱富埓天下邓通大夫也以铸钱财过玉者故吴邓钱布天下而铸钱之禁生焉自孝文更造四铢钱至是岁四十余年县官徃徃即多铜山而铸钱民亦盗铸不可胜数奸或盗磨钱质而取镕钱益轻薄而物贵令县官销半两钱更铸三铢钱孝武元狩五年有司言三铢钱轻轻钱易作奸诈乃更请郡国铸五铢钱周郭其质令不可得磨取镕天凤元年罢大小钱改作货布长二寸五分广一寸首长八分有竒广八分其圜好径二分半足枝长八分闲广二分其文右曰货左曰布重二十五铢直货泉二十五
　　唐髙祖武德四年铸开元通寳钱径八分重二铢四参积十钱重一两得轻重大小之中干封元年铸干封泉寳钱径寸重二铢六分以一当旧钱之十逾年而旧钱多废开元初宰相宋璟请禁恶钱行二铢四参钱十一年禁卖铜锡及造铜器者二十年千钱以重六斤四两为率
　　宋太祖初铸钱文曰宋通元寳凡轻小恶钱悉禁之太宗改元太平兴国更铸太平通寳自后改元必更铸以年号为文后至王安石为政始罢铜禁奸民日销钱为器边闗船不复讥钱之出国用日耗　凡铸铜钱用剂八十八两得钱千重八十两十分其剂铜居六分铅铁居三分皆有竒凡铸大铁钱用铁二百四十两得钱千重百九十二两此其大法也后度支判官许申建议以药化铁与铜襍铸重如铜钱法铜居三分铁居六分皆有竒赢亦得钱千费省而利厚然铁澁多不就工人苦之
　　明洪武初置寳源局于应天铸大中通寳钱与歴代钱兼行已勅户部及各行省铸洪武通寳钱太宗九年铸永乐通寳钱宣宗九年铸宣德通寳钱治十六年铸治通寳钱嘉靖六年铸嘉靖通寳钱是后毎改元必更铸钱
　　铸钱之弊
　　南齐髙帝时奉朝请孔顗上书曰铸钱之弊在于轻重屡更重钱之患在于难用而难用为累轻轻钱之弊至于盗铸而盗铸为祸深人所以盗铸而严治不能禁者由上铸钱惜铜爱工也所以惜铜爱工者谓钱无用之器以通交易务欲令铜轻而数多使省工而易成不详虑其患也自汉铸五铢钱至宋文帝四百余年制度有废兴而不变五铢者其轻重得货之宜也以为开置钱府大兴镕铸钱重五铢一依汉法则府库以实国用有余　黄氏曰自太府圜法以来以铜为钱或为半两或为榆荚或为八铢或为四铢不知几变矣惟汉之五铢得其中五铢之后或为赤仄或为当千或为鹅眼綖缳或为荇叶又不知其几变矣惟唐之开元为得其中二者之外或以一当三或以一当十或以一当百然皆行之不久而遽变惟其质制如开元者则至今通行焉














　　甘肃通志巻十八
<史部,地理类,都会郡县之属,甘肃通志>
　　钦定四库全书
　　甘肃通志卷十九
　　茶马
　　自唐囘纥入贡以马易茶宋熈宁间相继行之所谓
　　摘山之利而易充廏之良有明定制金牌差发假市易以羁縻控驭为制番上防夫茶运于商督销有官权其轻重缉私便商茶司各官之专责也志茶马
　　本朝茶法陜西差茶马御史一员辖洮岷河州西宁庄浪甘州五茶马司各防员【内甘州一司兰州同知】　苑马寺卿一员领监七毎岁御史招商领引纳课报部所中马牡者给各边兵牝者发苑马寺喂养孳息
　　岁额茶课折色银六千二百六十六两二钱二分六厘本色茶十三万六千四百八十箆旧额新増共茶引二万八千七百六十六道　内甘省五司旧额新増共引二万七千二百九十六道茶商领引赴产茶地方办运毎引征茶五箆毎箆二封毎封五斤共征茶一十三万六千四百八十箆又宁夏道额引二百七十道纳茶价银一千五十三两余均系西安所属
　　顺治初易马例毎茶一箆重一十斤上马给茶一十二箆中马给茶九箆下马给茶七箆　凡通接西畨闗隘处所拨官军廵守遇有夹带私茶出境者拿解治罪其番僧夹带奸人并私茶许沿途官司盘检茶货入官伴送夹带人送官治罪若番僧所到处该衙门官纵容私买茶货及私受餽送増改闗文者听廵按察究又进贡番僧应赏食茶须给勘合付四川布政司拨发有茶仓所照数支放不许于湖广等处买私茶　甘镇以茶易马各番许于开市处所互市不容滥入边内　四年差满汉廵茶御史笔帖式通事各一员　五年议准茶箆止供中马不许开销赏番七年题准旧例大引箆茶官商均分大引采茶九千三百斤为九百三十箆商领部引输价买茶交茶马司一半入官易马一半给商发卖例不抽税小引包茶税分差等毎五斤为一包毎二百包为一引发卖民用毎引汉中税银九两四钱西安凤翔税银一十四两今定大小引一例平分　十年覆准茶商旧例大引附茶六十箆小引附茶六十七斤零今定毎茶一千斤概准附茶一百四十斤如有夹带私茶严查治罪茶箆先由潼闗汉中二处盘查运至巩昌再经通判察验然后分赴各司交纳官茶贮库商茶听商人在本司贸易　延宁二处商税毎引百斤量入官茶三十斤折银一钱三分交库彚报　凡镇将发银市马查核的确准令购买若有载茶易马者概行禁止　各番交易茶马量赍烟酒以示抚绥　十三年覆准新茶中马既足陈茶变价充饷如新茶不足陈茶两箆折一中马　十四年覆准私茶私马变价及赎罪银原留中马支用今七监马匹蕃庶改解充饷康熈二年题准茶九万箆作十分考核欠不及半分者罚俸六个月欠半分以上罚俸一年一分以上降一级二分以上降三级三分以上降四级调用四分以上革职溢额毎分以上纪録一次至四分以上加一级五分以上加一级纪録一次茶引不完者虽多得茶斤不准议叙　四年裁陜西苑马各监　七年裁茶马御史归甘肃廵抚兼理　十四年题准茶马事宜毎年八月攒造彚报　三十二年题准西宁五司收贮茶箆年久难免浥烂毎箆十斤变价银六钱三十六年仍差部员管理茶马事务　又陜西黄甫堡原额茶引一百三十四道今口外防古在杀虎口就近易盐以致黄甫堡茶引不行嗣后将额引停其颁发　又以兰城无马可中将甘州司积贮茶箆在五镇俸饷之内银七茶三毎银一两搭放值三钱茶一封　四十二年题准陜西茶引共额二万七百九十六道发西庄洮河四司通番中马内有小引八百余道售西凤汉中三府人民供食自康熈二十三年后被大引渐次侵更现今止留小引一百道西凤汉中三府地方人民不足食用以致私贩横行今于小引原额内颁茶引五百道给商行茶毎引征茶五箆毎箆折银四钱共征银一千两　四十三年覆准嗣后陜境交界处盘查茶斤行人携带十斤以下者停其搜捕如有驴防车载无官引者即系私茶照私盐律治罪失察官员俱照私盐例议处　四十四年茶马事务停止差官仍归甘肃廵抚兼管料理　西宁等处所征茶箆停止易马将茶变价折银毎新茶一箆折银四钱陈茶一箆折银六钱充饷　廵察私茶十斤以下停其搜捕恐沿途行人分带零运仍照旧例缉拿处分　五十七年议准陜西西宁地方为通番大路原额茶引九千二百四十八道不敷民番食用今加増茶引二千道毎引照例征茶五箆毎箆折银四钱共征银四千两　六十一年覆准陜西西宁庄浪岷州河州界连口外增茶引四千道交与总督办理一年定例之后仍照旧交与廵抚办理　又议准西宁等处行茶原照例易换马驼牛羊并买粟谷今将旧茶悉出变卖以作兵饷　雍正三年河西防改为府衞所改为州县案内西宁防改为西宁府西司茶务归西宁府管理　又覆准甘肃四司茶箆自康熙六十一年为始五年之内总收本色五年之后即将五年以前之茶发出变价挨次出陈易新将变价银两按年题报嗣后总以五年为率　又覆准陜省茶改令产茶地方官给发船票照依该商引目茶数一一开明不得另给印票其应行盘查之处照依引目及正茶附茶斤两盘查验放不得勒掯留难如于部引之外有搭行印票及附茶不依所定斤数多带私茶者查拿照私盐律治罪如查验官故纵失察者照失察私盐例处分如有地僻引多茶斤壅滞不能行销者该商具呈该司该司详报甘抚行令徃别司分通融发卖办课　雍正八年题准改岷防为州洮岷司茶务归洮岷道管理　又题准五司茶价西司毎封九钱五分庄司七钱五分洮司七钱五分河司九钱四分甘司七钱二分各司总在前议价值以上发卖按季具结报部　九年奏准令五司复行中马之法毎上马一匹给茶十二箆中马一匹给茶九箆下马一匹给茶七箆俟一年之后计收马之数如所得一二千匹即留甘省军营之用或马数甚多分拨于河南山西相近之各营汛喂养　十年奏准中马之法应见马给茶并于收喂之第一个月支料二京升草一束第二个月再加料一京升草半束至第三个月支料四京升草二束仍于五月初一日出厰九月初一日收槽其槽防喂夫棚厰灯油等项俱照例开销　又咨准茶商船票仍由甘肃廵抚衙门给发
　　附歴代茶马
　　唐德宗纳户部侍郎赵赞议税天下茶漆竹木十取其一以为常平本钱后罢之旧志谓茶之有税始此贞元九年从盐铁使张滂奏令出茶州县若山及商人要路以三等定估十税其一自是岁得钱四十万缗穆宗从王播奏増天下茶税率百钱増五十其后王涯判二使置茶徙民茶树于官场焚其旧植者天下大怨令狐楚代为盐铁使后令纳加价而已李石为相以茶税皆归盐铁复贞元之制武宗増茶税时诸道置邸以收税大中初盐铁转运使裴休着条约其法益峻同于私盐私商给自首之帖天下税茶増倍
　　宋置茶务官自为塲置吏总之曰山塲凡园户岁课作茶输其租余则官悉市之先受钱而后入茶曰本钱又民岁输茶折税赋者曰折税此收茶之法凡民鬻茶者皆售于官官给其日用曰食茶商贾之欲贸易者入钱若金帛于京师货务以射六务十三塲茶给劵随所射予之谓之交引此鬻茶之法雍熙后用兵乏饷令商入刍粟塞下酌地逺近増其虚估给劵以茶偿之天圣初行见钱法商人入刍粟塞下者度地里逺近使茶与边籴各以实钱禁纳色虚估之弊豪商大贾不能为重轻而烦费省嘉祐中弛旧禁通商茶法弊园户困于征取何鬲王应麟俱言其不便时韩琦富弼主行之岁收租三十三万八千有竒与诸路本钱悉储以给边神宗熈宁中置提举熙河路买马命知熈州王韶为之而以提防刑狱为同提举八年提举茶塲李杞言卖茶买马固为一事乞同提举买马诏如其请十年又置羣牧行司以往来督市马者此茶马所由始也　元丰三年复罢为提举买马监牧司四年羣牧判官郭茂恂言承诏专以茶市马以物帛市谷而并茶马为一司臣闻顷时以茶易马兼用金帛以听其便近岁司局既分专用银绢钱钞非部所欲且茶马二者事实相须请如诏便奏可六年买马司复罢兼茶事者七年更诏以买马经制熙河财用司经制司罢乃复故自李杞建议始于提举茶事兼买马其后二职分合不一元丰八年陜西卖茶为塲三百三十二金州为塲六元祜二年熈河秦凤三路茶仍官为计置永兴鄜延环庆许通商　崇宁四年诏令茶马司总运茶博马之职复元丰成法自是职任始一
　　元世祖至元五年用运使白言成都茶于京兆巩昌置局发卖私自采卖者其罪与私盐法同明陜西置茶马司四河州洮州西宁甘州各府并赴徽州茶引所批验洪武初上引五千斤中引四千斤下引三千斤毎七斤蒸晒一箆运至茶司官商对分官茶易马商茶给卖毎上引仍给附茶七百斤中引五百六十斤下引四百二十斤名曰酬劳经过地方责令掌印官盘验佐贰官催运凡中茶有引由出茶地方有税贮放有茶仓廵茶有御史分理有茶马司茶课司验茶有批验所岁遣行人赍榜文于行茶所在悬示禁约私茶出境拨官军把守廵视但有私茶即拿解治罪茶课初二万六千八百六十二斤零治十八年新増二万四千一百六十四斤并旧五万一千二十六斤零见今茶课五万一千三百八十四斤零系汉中府属西乡石泉汉隂及兴安紫阳五州县岁办分解各茶马司　又设陜西行太仆寺寺有卿有少卿及寺丞主簿各一人甘肃行太仆寺亦如之　又设陜西苑马寺卿少卿主簿各一人后裁少卿寺丞领监二长乐灵武监有正置苑七广宁开城黑水安定清平万安武安苑有圉长二监易七苑为七监圉长为监正甘肃苑马司设官如陜西领监六苑二十四　洪武初令陜西河州洮州西宁各设茶马司毎三年一次差在京官选调边军赍捧金牌四十一面降此三衞附近羌族令纳马万有三千八百五匹收马给茶名曰差发先期于四川征茶一百万斤官军转运各茶司分贮给用二十三年定易马茶数上等毎疋一百二十斤中等七十斤下等五十斤洪武四年奏准陜西汉中府金州石泉汉隂平利西乡县民茶十株官取一分民所收茶官给价买无主者令官军薅培及时采取官取八分军收二分毎五十斤为一包二包为一引令有司收贮与西畨易马永乐初遣御史廵督洮河等处茶马　正统八年奏准金州芽茶一斤收叶茶二斤运西宁易马　十四年停止金牌毎岁遣行人一员廵察潼闗以西至甘肃等处私贩　景泰二年令陜西布政司委官廵视罢遣行人四年复遣行人　成化三年定麤茶毎百斤收银五钱芽茶三十五斤亦量收五钱无银收丝绢等项俱解本省有司买茶支用十四年差御史一员领勅专理茶马毎岁一代遂为定例　定制易马自四岁至六岁髙大中度者方准收买牡骟马给各边兵牝马送苑马寺孳牧　十五年令廵茶御史招羌易马不拘年例　十八年令贩私茶五百斤者照私盐例充军　治三年令陜西布政司招商给引赴产茶地方买茶运赴茶马司六分听其货卖四分验收入官　十六年取囘廵茶御史凡茶法听马政都御史兼理　十七年令陜西毎年防宪臣驻劄临洮府廵禁私茶一年满日交代　又召商收买茶五六十万斤依原拟给银定限听其自买自运至各该茶司仍委官于西宁河州二衞发卖价银官库收候给商　十八年题准各处行茶地方但有兴贩私茶在边境交易及在腹里卖与进贡逺人者不拘斤数事发并歇家牙保俱发问烟瘴衞所永逺充军其在西宁甘肃河州洮州贩卖者一百斤以上者分别附近边衞充军不及数者俱依律枷号摆站守哨若军官纵容子弟伴当兴贩及守备把闗廵捕官知情故纵者事发参问若官自出资本贩私茶通番者发边衞充军在西宁洮河甘肃地方发卖者三百斤以上近衞充军　十八年都御史杨一清及廵按李玑言国初金牌佥发之功请复其制以查检不出事寝疏载艺文中　正德元年旧额茶课二万六千八百余斤新收茶课二万四千一百六十四斤俱照岁办永为定例　商人不愿领价者对分官茶贮库商茶径自货卖遂为常例　二年仍差廵茶御史一员请勅兼理马政茶法二事　十五年以毎年招易羌人不辨秤衡止订箆中马箆大则官亏小则商病令酌为中制毎一千斤定三百三十箆以六斤四两为准作正茶三斤箆绳三斤　嘉靖十五年题准陜西三茶马司积茶止留二年之用毎年易马计该正茶外分毫不计夹带　四十三年题准以后毎年开茶仍止五六十万斤商人以一百五十名为止勒限买茶报中　又定买茶中马事宜各商自备资本执引前去收买真细好茶正附一例蒸晒毎箆重七斤巩昌府查验箆数稽考夹带毎王茶一千斤许照散茶一千五百斤数外若有多余方准抽税各照格填注印钤截角依限运赴洮岷参将转洮岷茶司照例对分贮库取实收赴院销缴如有夹带数多伪造低假正附箆斤不同即从重问罪夹带与斤重者入官低假者砍焚引过五年不销者究问　三十年以年例马完羌有余马司有余茶许其増中解牧洮州増至一千二百五十匹河州増至一千七百四十匹西宁二千四百三十匹　隆庆三年以四川课茶改征折色解苑马寺易买种马五年冬令甘州茶司比照洮河西宁三茶司例定以六月该道防同将领抚调羌族马堪骑征者方许中纳毎年约以八百匹为止　万厯二年陜西苑马寺缺少种马将该寺贮库茶课等银岁解固原镇二千两给军自买于年例应解该镇马二千匹内扣留二百匹在苑作种



　　甘肃通志巻十九
　　钦定四库全书
　　甘肃通志卷二十
　　物产
　　雍州厥贡球琳琅玕职方辨国畜宜牛马谷宜黍稷恭逢
　　盛世和气薫蒸庶蕃育山林川泽因乎土宜各产方物分考郡邑详列于篇志物产
　　临洮府
　　麸金【唐志兰州出元和志宕州贡】毼【九域志熙州贡元和志洮州土贡明一统志各衞俱出毛毼今临洮出者佳】黒瓷器【兰州出】白菜【一名菘出兰州者佳】蒲笋【兰州出可瀹食】龙须菜【俗名龙髪菜兰州出】蕨菜【茎可作蔬根可捣粉兰州产】梨【兰州出水梨】苹果【兰州产者佳】柿【临洮出】石榴【兰州出】葡萄【兰州出】甘草【九域志兰县贡】知母【临洮出】甘松【元和志叠州土贡】庵防子【金志临洮府产】大黄【金志临洮府出】贯众【临洮产】桦皮【出临洮】硇砂【明志产兰州】蓬砂【出兰州】麝香【唐志兰州河州贡元和志渭州贡】玫瑰花【兰州出】瑞鹤仙【花大如杯香烈临洮出】水金莲【花似丽春兰州生者佳】防【渭源鸟防同穴山防似鵽而小黄黒色穴入地三四尺鸟在外防在内】犛牛【出临洮其尾可为缨旄】黄羊【出临洮】土豹皮【一名舍里孙皮可为裘出河州】鼵【渭源县鸟防同穴山鼵如人家防而短尾】鲦【形狭而长性浮似鲿而白出洮水】鲫【临洮出】鲂【身广细鳞临洮出】靛【临洮出】
　　巩昌府
　　鸡头豆【出巩昌】蚕豆【出巩昌】绢【九域志渭州贡】木棉【巩昌出】毼【明一统志各卫俱出毼】龙须席【唐志渭州贡】雕翎【唐志岷州土贡】漆【西固出】焰硝【防宁出】蒲笋【可作羮巩昌出】蕨菜【巩昌出】柿【巩昌出】肉苁蓉【九域志渭州贡】当归【出宁逺伏羌】秦芁【唐志渭州土贡】防风【明一统志防宁县出】大黄【生陇西】逺志【巩昌出】甘菊【巩昌出】贯众【巩昌出】木贼草【陇西出】豨莶草【生陇西】云母石【岷州出】空青石【洮岷间出】雄黄【通志出巩昌府】硫黄【岷州出】麝香【明一统志陇西出】鹿茸【洮岷出】甘松草【巩昌出】花骨空【明一统志巩昌嶓冡山有异草名花骨空食之令人无子】牡丹【陇右佳】梨花【靖逺最多】仇池石【出仇池山宋苏轼所藏】洮石砚【出洮州衞通志宋苏轼为之铭】鹦鹉【寰宇记陇山产】雕【洮岷出】念佛鸟【出岷州贵青山二三月至声似阿弥陀佛故名】鲫　鲂【出岷州】齿鱼【通志岷州出】蚕【巩昌出】貉【出巩昌】
　　平凉府
　　鸡头豆【平凉出】蚕豆【平凉出】胡床【平凉出】囘囘豆【平凉出】银【唐志平凉县出】铜【新唐志平凉县有】铁【九域志华亭县出】毡【寰宇记原州贡白毡泾州产驼毛毡】麻布【元和志泾州原州赋】黒瓷器【明一统志平凉华亭二县出】蕨菜【平凉产】葫芦【平凉出】木耳【华亭出】刀豆【平凉出】荠菜【灵台固原出】柿【平凉出】红花【寰宇记泾州产】秦芁【明一统志平凉县出寰宇记泾州产】天南星【明一统志崇信华亭二县出】苦参【静宁州华亭县出】黄蓍【平凉出】欵冬花【明一统志静宁州庄浪县出】麝【寰宇记渭州出】皂鹤【出崆峒山】锦鸡【华亭出】马【寰宇记泾州贡】崆峒砚【崆峒山石为之】豪彘【平凉美髙山出】猴【出平凉诸山】桃花鱼【形似鲂而圆味肥美出平凉华亭】鼈【平凉出】蟹【泾州华亭出其小如钱不入食品】
　　庆阳府
　　布【元和志庆州贡胡女布】毡【九域志庆州贡紫茸毡】牛苏【明一统志安化县出】【宁州出】蜡【新唐志庆州贡明一统志安化县出】榛子【庆阳出】焰硝【明一统志庆阳府出】甘草【九域志环州贡】假苏【唐志宁州贡】葶苈【唐志宁州贡】金丝草【明一统志出庆阳府】庵防子【唐志宁州贡】防风【寰宇记宁州产】草豆蔲【寰宇记宁州出】青木香【宁州出】麝香【元和志庆州贡明一统志安化县出】砚【九域志宁州贡】黄鹂【庆阳有】龟【庆阳产】芫青【一名青娘子出宁州】
　　甘州府
　　小麦【甘州产者最佳】那孩豆【状如樱桃红白色味香出甘州】布【寰宇记甘州产】毼【寰宇记甘州产驼毼】野马皮【元和志甘州贡可为裘】紫花菜【甘州产】杏【甘镇志元人用以为供】甜【甘州出】枸杞子【元和志甘州贡】甘草【元和志甘州贡】白柰【元和志甘州贡】大黄【本草云惟山丹大黄有锦纹最佳囘夷入贡满载以归用以解暑】石膏【出镇夷】麝香【唐志甘州贡】虎骨【甘州近山处得之】玫瑰花【甘州出】洮羊【尾重三四斤甘州出】野牛【大者重千斤出甘州】他剌卜花【似獾重四五斤出甘州】
　　凉州府
　　稻【镇番出者佳】小麦【元和志凉州入贡】毼【元和志凉州贡细毼】毯【新唐志凉州贡毯】龙须席【新唐书凉州贡】缨【犛牛细毛茜染成红色名雨缨平番出者佳】枸杞子【镇番出者佳】肉苁蓉【镇番出者尤佳】青盐【永昌境外有池】阳【镇番出者佳】芎防【唐志凉州贡】白附子【生凉州沙中】榧实【生永昌】地骨皮【出镇番者佳】石燕子【出永昌石硖口】羚羊角【出永昌山谷】菜花石【凉州志石出永昌可为器制砚】本周鸟【永昌山有之形如雀灰白色与苦术兀防同穴】洮羊【凉州出】野马【皮可为裘出凉州】野牛【重千斤黒色出凉州】土豹【一名舍里孙明一统志镇番出】无鳞鱼【镇番出】
　　宁夏府
　　稻【宁夏有】蚕豆【宁夏有】铁【宁夏麦垜山出】铅【明一统志寜夏贺兰山出】毡【新唐志灵州贡吉莫鞾鞹毡】花毯【宁夏出者佳】杂筋【元和志俱灵州贡】野马皮【元和志灵州贡】白鹘翎【元和志灵州贡寰宇记土产白鹘翎】马鞭【元和志灵州贡赤柽马鞭】緑矾【明一统志贺兰山出矾】芋【一名蹲鸱产宁夏】藕【宁夏产】菱【产宁夏】慈菇【产宁夏】红花【元和志灵州贡通志出宁夏者佳】甘草【元和志灵州贡】鹿角胶【元和志灵州贡新唐志土贡白胶】梧桐【朔方志宁夏出】暖木【明一统志灵州产】雕【宁夏出】马【寰宇记宁夏岁贡】鲤【出宁夏黄河者佳】鲫【宁夏出】鮎【宁夏出】白条【似银鱼而身细宁夏出】蚌【产宁夏】
　　西宁府
　　花毯【西宁志古鄯州出】毼【元和志鄯州贡】梨【西宁者佳】红花【出西宁者佳】马鸡【西宁出】羚羊角【元和志鄯州贡】马【寰宇记鄯州贡】骆驼【寰宇记鄯州出】羱羊【大者重百斤角可作器寰宇记鄯州贡】洮羊【尾如鹿重三四斤西宁出】野马【西宁出】野牛【大者重千斤出西宁】无鳞鱼【西宁出碾伯多】
　　秦州
　　银【唐志清水两当俱有】铁【巩昌志徽县出】铅【徽县出】丝绵【西和两当出】毼　胡麻【两当产】龙须席【元和志秦州贡】鹿皮【礼县出】蜜　蜡【秦州俱出】漆【巩昌志两当出】桃【出秦州】橙【出徽县两当】柑【出两当】枇杷【出秦州】樱桃【出秦州】银杏【出秦州】核桃【清水出者佳】栗【秦州徽县出】榛【出秦州】柿【秦州出】羊枣【秦安出】山药【秦州产】芎防【唐志秦州出】石斛【寰宇记秦州土贡】贝母【秦州出】木【秦州两当出】木贼草【秦州出】覆盆子【秦州产】石胆【出秦州】水银【秦州出】凝水石【产秦州卤地】麝香【出秦州】海棠【出秦州】芭蕉【秦徽两当出】石榴花【秦州出】桃花【秦州出绛桃】辛夷【秦徽间产】月季花【秦徽出】山茶花【秦州产】荷花【秦州出】兰【出徽县】花石屏【出秦州】锦鸡【徽县山中有】马　蚕【出秦州两当】
　　阶州
　　麸金【新唐志文州贡一统志文县有金】布【文县出】木棉【阶州出】蜜【寰宇记阶州土贡】蜡【唐志成州文州俱贡】漆【成县出】水银【阶州出】椒【元和志阶州出】緑矾【寰宇记阶州出】纸【成县出】木耳【阶文出】竹笋【文县出】桃【出阶文成等州县】枇杷【阶州出】樱桃【出阶州各县】银杏【阶州出】栗【阶文成出】榛【阶州出】柿【阶文成出】狼毒【元和志成州土贡】麦门冬　天门冬【俱文县出见一统志】巴防天【寰宇记出阶州】大黄【寰宇记阶州出】贝母【阶州出】木【阶文成出】无名异【阶文出】水银【寰宇记阶州出】石膏【阶文出】赭石【文县出】麝香【文县出】鹿茸【唐志成州土贡】牛黄【文县出】熊胆【阶文出】梧桐【阶文出】杉【阶文成出】梅花【出文县】海棠【出阶文成】桂【阶文出】腊梅【阶文出】芭蕉【阶成出】桃花【文县出】月季花【出阶文】夹竹梅【出文县】素馨【出阶文】荷花【阶州出】水仙花【出阶文】兰【出阶文山中】云石砚【阶州出】仇池石【仇池山出】山鸡尾【唐志阶州土贡】吐绶鸟【尔雅谓之鹝吐物五防如绶出阶州】黄鹂【阶文有】山羊【出文县】猴【出阶文】狨【俗谓金线狨出阶州】蚕【出阶州】
　　肃州
　　稻【髙台出者佳】麸金【新唐志肃州贡】石青【肃镇志出肃州南山千人坝】野马皮【肃州贡】石盐【出肃州城北口外】硫黄【出肃州硫黄山口内】白蘑菰【一名银盘色洁肉厚味美出河西境外者佳】梨【肃州出者佳】沙枣【一统志出肃州】甜【出肃州】西【出肃州】囘囘甜【出州】肉苁蓉【元和志肃州贡】甘草【明志肃州出】阳【明一统志肃州出】雌黄【出肃州】石硫黄【明一统志肃州出】凝水石【产肃州】石油【一名石漆出嘉峪闗西石空内色黒如漆燃之极明不可食明一统志出肃州南山】青盐【肃州出】砺石【元和志肃州贡】嘉峪石【嘉峪闗西出】玉石【出红水坝河内】紫英石【髙台出】松鸡【肃镇志花头蓝身重三四斤】沙鸡【肃镇志鸟身防爪】红嘴鸡【肃镇志毛色沉香嘴如珊瑚】角雀【肃镇志俗名乱堆儿呌空委婉如人言头有长毛如角】野马【皮可为裘出肃州】野牛【出肃州】黄羊【出河西】白条鱼【镇夷黒河中多】蛤蚧【形如守宫出镇夷】雪【肃志山中积雪千年内有雪蛆大小不一色白大者重三五斤】











　　甘肃通志巻二十
　　钦定四库全书
　　甘肃通志巻二十一
　　风俗
　　刚柔缓急气感于人奢俭淳漓俗由于习风俗醇疵实闗政治西北边境水土之气刚朴居多
　　声教渐摩草野之民皆知向义还金美事时见闾阎革薄从忠移风易俗信而有征志风俗
　　甘肃布政司
　　山多林木民以板为屋迫近西戎修习战备髙尚气力以射猎为先以兵马为务酒礼之会上下通焉吏民相亲是以风雨时节谷籴常贱少盗贼甲于内郡【汉书】人性直尚俭约习仁义勤于耕稼多畜牧无复防盗并有金方之气【隋书】秦风猎野务农【图经】雍州土厚水深其民厚重质直无骄惰浮靡之习以善导之则易以兴起而笃于仁义以猛驱之其彊毅果敢之资亦足强兵力农而成富彊之业【朱子诗传】土本膏腴民事耕植【元一统志】民俗质朴风土壮猛人性坚刚慷慨穴居野处采猎为生以织毛毼为业崇尚释教荷戈执防防奸御侮之功居多【明志】
　　临洮府
　　民以鞍马射猎为事劲悍而质木【宋志】民俗质朴尚武务农【元志】番汉杂处敬鬼神畏法令崇气节忌脂韦板屋韦服乐与俗同【府旧志】洮土劲燥民多愿慤尚俭朴喜耕织不骛商贾技艺士质直醇谨不事旷逹不修华饰【狄道志】山髙苦寒盛夏不释裘毼【府志】渭据山壤人直朴力农以勤俭相效士多坦率兼耕读歴宦一如寒素【渭源志】民物阜繁风俗醇厚尚礼义务耕织【州志】兰土柔泽人多秀逸好修饰美服居嗜草卉诸玩家营纺织有南土风士重气谊礼度彬雅斐郁【兰州志】重婚防崇墓祭善末业精工萟文雅颇盛渐尚浮靡【旧志】金处山峪民朴力农家习俭素士亦愿谨不竞浮华【金县志】习尚朴实急公乐输婚姻轻财防尚佛事【金县新志】河境诸番襍处风俗不纯附城居民敦忠信尚恭谨羌囘诸种旧诡谲健讼近革心向化渐与中土无殊【河州志】
　　巩昌府
　　髙尚气力【汉书】尚俭约习仁义【隋志】猎野务农【图经】厚重质直【宋史】婚葬之仪多循古制【元志】地连四郡【陇西天水武都广汉】俗杂五方【明一统志】民性惇笃而气劲悍务耕织习弓马事浮屠士耻奔竞抑浮华婚防有礼【府志】人尚争战而武艺精四民乐业无浇浮之俗古为用武之国【翰墨大全】力学力农【明成化志】民务耕织鲜末作冠婚防祭多循古制【陇西志】俗勤耕牧家有葢藏贫不走险饿不乞丐【安定志】士勤诗书民号质实无华丽之饰多礼让之风然信巫尚鬼习俗难移猾吏奸胥催科不易【明一统志】尚义轻生患难一心有忠君亲上之风【通渭志】务本力农讼稀事简【漳县志】土瘠民贫风强俗悍业勤耕牧性喜鬬争而崇礼义尚儒雅犹有俭陋深思之意【明一统志】性质实尚赒务猎士绅习儒雅崇礼度乡逺之民足迹鲜及城郭【防寜志】士絶浮夸民崇俭朴然负气好讼积习相沿未变【明一统志】川原平衍风土深厚有物产之饶淳厐好礼仕宦者慷慨磊落与人信厚无城府【伏羌志】生聚颇繁物产亦盛士鲜縁饰民习朴茂无逰闲之习多礼教之风【宁逺志】邑居陇蜀之交有盐井之利君子性质直小人乐田亩庶几淳厚浑朴之风【西和志】人习武艺不惮攻杀【明靖逺志】负刚劲尚气节虽身冐矢石而捍衞牧圉若性生【靖逺志】其人劲悍而质木好习弓马以田猎为生髙尚气力山居板屋【岷州旧志】地瘠气寒饶林木之利士人修饰文行略有可观【岷州志】习弓马好射猎尚俭约衣毼食麤崇尚巫觋【洮州卫志】山峻水激俗劲悍而朴直士鲜佻逹无浮丽【西固志】
　　平凉府
　　人勤稼穑修习战备【汉志】地接陇山节气常晚仲夏花木始开不产丝蚕惟与西戎博易为利地多牛马宜于畜牧人以骑射为事【寰宇记】民俗醇朴不尚侈靡专事耕种不为防盗婚姻防葬颇近古风【明一统志】地接边荒多尚武节五方辐辏商贾竞利不事文学亦鲜浮靡马牛夜牧道不亡失【府旧志】俗信鬼神士无浮靡【平凉志】民质实不善讼力农字牧无他技业【崇信志】山髙地冷早霜薄收民居多板屋【华亭旧志】人以骑射为事【寰宇志】俗安简陋鲜诣公衙【华亭志】民质而愚勤稼穑而罕末作【镇原旧志】野多穴处耕牧为业【镇原志】地广人稀质木不防盗【寰宇记固原州】水土杂于河西人烟接于北地迫近羌戎修习武备士则髙尚气略人以骑射为先【寰宇记泾州】土瘠民贫家无余积知本务农不争防巧【灵台志】民杂番夷土饶畜牧便骑射尚气力【静宁志】好猎务农民淳易化【一统志静宁州】民风淳质力农不谙技艺士无伪习【庄浪志】僻处山谷地瘠民贫居多陶穴女鲜织絍人性朴率崇简务本【隆德志】
　　庆阳府
　　好稼穑务本业有先王遗风陶复陶穴以为居于貉为裘以御寒婚防仿古礼不惑于释道异教【旧志】民淳而不争士笃慤而有文【宋章楶安化楼记】务耕作事樵采人无逐末依然古风【合水旧志】习武备尚文学地瘠人勤淳朴少讼【环县志】赋性朴拙男不事贾贩女不知织纺【真宁志】人性勇健不尚浮华颇勤学问婚防相济【宁州图册】
　　甘州府
　　民俗质朴【汉窦融传】风土壮猛便习兵事【晋载记】人性坚刚慷慨【寰宇记】土人穴居野处采猎为生【明一统志】頼雪消之水为灌溉之利【甘州志】士风朴茂人知稼穑【山丹志】
　　凉州府
　　人事慷慨【方舆胜览】烈士武臣多出凉州【虞诩论】虽居戎域然自张氏以来号有华风【北史胡叟传】人襍羌戎习俗刚劲或土屋而居或穹庐而处以孳牧为生【地里志】崇节俭敦礼让质而不野尚武兴文【武威志】人性多慷慨质直尚武少文【永昌志】土沃泽饶可耕可渔人勇而知义俗朴而风淳【镇番志】土硗风寒人性刚勇以骑射为能孳牧为业【古浪志】俗寡文教武尚韬钤争气节崇释老【平番志】
　　宁夏府
　　强梗尚气重然诺敢战鬭【金史】性勇鋭尚畜牧信释重巫明初徙五方之民于此风俗不纯【明一统志】人以技艺趋利畜牧为资【同上】工骑射信禨鬼富强日倍礼义日新【宁夏志灵州】人性勇悍以耕猎为事以畜牧为生【宁夏志中卫】昔也荆榛之地今也乐利之乡【惠农渠记新渠寳丰】
　　西宁府
　　俗崇释教士业儒术人专孳牧童习弯弧衣被毳毛饔飱湩酥【西平赋】夏秋少暑冬春多寒毳皮为衣酥湩为饮番人以皮马为礼畜牧为业【旧志】风气渐燠物力滋丰力农务学有衣冠文物之化【西域志】民勤俭士谨愿得醇朴遗意【碾伯志】
　　直秦州
　　地本膏腴民事耕植【元一统志】山林蕃屏原隰敷衍尚直习让勤于耕读【明一统志】度汧陇无蚕桑五月乃冻解八月乃麦【秦州记】重然诺负气节朴茂质实劲直强毅犹存古风而流弊或懻忮忿争耗财废业【州志】川原寥廓物产丰饶民无末作士重德行然猓人羣聚奸宄易藏驯扰为亟【清水志】勤稼穑广畜牧民劳而俭俗朴而淳赒防成习而薄华靡【秦安志】地僻一隅闾阎乐耕牧尚俭约然壤接羌戎性多强悍【礼县志】人性质直俗尚俭约习礼义勤稼穑四民安业旧称乐土【旧徽县志】寒燠得中物产略备居水陆之通商贾辐辏四民乐业【徽县志】舟楫不通商贾不至故民务本业而无羡心【旧两当志】徽山凤水间民不见竒衺务本力农【两当志】
　　直阶州
　　地杂氐羌民俗朴鲁而劲悍尚鬼重巫力田而外倚樵采为生士尚礼法骎骎有文物之风【阶州志】土瘠民贫力于农事士勤弦诵即武夫市井家咸知重学【文县志】川原平衍田土沃饶以耕织为业而俭约自持然而人多犷悍俗号嚣凌抚循非易【成县志】
　　直肃州
　　织毛毼勤耕牧务本业尚释教　风土淳厚气习刚勇好骑射循礼让【并肃州志】土腴气正稻麦兼宜【髙台志】
　　西域
　　人性犷悍居有土房衣服异制饮食异宜山川景物颇中国【陈城西域记】寒暑应民物繁庶种五谷葡萄诸果不食豚肉斋戒拜天【晋安志】






　　甘肃通志巻二十一
　　钦定四库全书
　　甘肃通志巻二十二
　　古迹
　　山林薮泽旧宫故垒古人徃矣其迹犹存流风余韵系人怀想或访诸樵牧以知轶事或广稽碑碣以读遗文纪其盛衰资为闻见历世不嫌久逺考古可以证今详为摉采着之于篇志古迹
　　临洮府
　　狄道县
　　狄道故城　在今府西南史记匈奴传陇西有翟防之戎百官志县有蛮夷谓之道汉因置狄道县为陇西郡治后汉永初五年羌乱诏陇西郡徙治襄武延光二年还治狄道寰宇记县在兰州南一百九十里晋恵帝时以狄道县为降狄道也府志有旧土城俗名番城在县南一里许东西北三面与府城濠相连即故城也
　　安故故城　在府南汉置属陇西郡武帝元鼎五年西羌反攻安故围枹罕城葢与河州境接也前凉录永昌元年张茂分安故郡置定州宋白曰安故在兰州南州志县在陇西郡南四十七里唐时为安国镇五代周广顺中自安国镇至凉州立三州以控扼诸羌三州临河兰也按此则寰宇记安国城在五泉县西南明一统志在兰州西八十里旧志在今县西南一百六十里皆悮
　　武街故城　在府东东晋置晋志恵帝分陇西之武街县属狄道郡水经注滥水自白石山又西北迳武阶城南即武街之讹也
　　长乐废县　在府西元和志天宝别置安乐县属临州旧唐志长乐县旧曰安乐后陷吐蕃废或曰即宋康乐寨也
　　康乐废县　在府西三十六里九域志熈州领康乐寨宋熙宁六年置金升为县元废
　　当川废县　在府西四十里九域志熙州领当川堡宋熙宁六年置金升为县元废
　　水池废县　在府西南魏收志河州有洪和郡首领水池县隋志枹罕郡领水池县魏曰蕈州周改名唐废旧志水池城在洮州卫东北一百六十里
　　长城　在府北三十五里史记秦始皇遣防恬发兵三十万北筑长城起自临洮唐置长城堡
　　吕布城　在府西二里洮水东岸相传吕布所筑鹤鸣城　在府西南相近又有三足城明一统志皆唐时吐谷浑所筑
　　巩令城　在府西南吐蕃所筑也宋熙宁六年王韶图武胜使徳顺将景思立分兵自南甲趋巩令即此旧志巩令城在府西南一百五十里或曰南甲在府南三十里
　　故闗城　在府北三十里佛儿崖今废址尚存洮阳城　蘓林注曰地居洮水之阳也后为吐谷浑据之周明帝逐去因立洮阳郡今谓之洪和城
　　通谷堡　在府东三十五里一名寸金城其谷东西仅逾百歩上有窍可覩天日名曰通谷宋熙宁间置
　　临川阁　在府城中唐天宝中建下临清流为一郡登临之胜
　　超然台　在府东一里本名凤台宋熙宁中蒋之竒改名明嘉靖三十年杨继盛改建超然书院于其上
　　西湖　在府西南二里嵗五月五日引洮水注之郡人游乐于此
　　渭源县
　　首阳故城　在县东北汉置旧唐志渭源汉首阳地西魏改首阳为渭源县上元二年复改曰首阳复于渭源故城置渭源县仪凤二年并首阳入之
　　渭源故城　在县东北与今城相连址存
　　渭源堡　在县西北冈上三百歩许宋王韶屯兵于此遗址尚存
　　兰州
　　金城废县　今州治汉置属金城郡孟康曰初筑城时得金故曰金城薛瓒曰取其坚固也后魏省寻复置子城县兼移置金城郡来治隋志金城县旧县曰子城带金城郡其后又改县曰五泉宋志崇宁三年复改置兰泉县为倚郭县金省入兰州
　　石城　在州城北河畔州志石城即州基也北临黄河有石如伏城垣下俗名大禹决河故道
　　允吾故城　在州西汉置始元六年置金城郡治此应劭曰允吾读曰铅牙水经注允吾县在黄河之北湟水之南通志在广武县西南一百五十里又明一统志允吾县在兰州西南五十里州志土人谓之西古城治十年重修为堡按允吾在黄河之北今属凉州西古在河南即金城故址非是
　　阿干废县　在州西南四十里九域志元丰六年置阿干堡元一统志金大定二十二年陞为县属兰州至元七年并入州
　　媪围废县　在州东北汉置属武威郡水经注河水经媪围县界东北流至勇士即此
　　嵻防城　在州南一百四十里嵻防山下晋义熙四年西秦乞伏干归子炽盘在苑川畏姚秦之偪筑城于此而据之后废
　　石城　在州西北水经注河水东经石城南谓之石城津又梁熙攻凉河会城降之葢在大河与湟河会处故又名河会城
　　西市新城　兰州旧志在州东南七十里又大定城在州北元丰中与夏人分界处也明嘉靖中议边事者谓复大定城可屯矿兵以守河北葢其城常为冦冲云
　　安西城　在州南三十里天都山宋神宗时苖绶伐夏尝经此山
　　瓦川会城　在州西南一百二十里马啣山宋时李元昊所筑
　　定火城　在州黄河北四十五里
　　王保保城　有二一在州东东冈坡一在金城闗北王保保即元库库特穆尔明洪武初保保据州时筑
　　元昊台　在州西十五里有级数十重元昊攻阿干驻兵于此
　　肃王府　在州治北明太祖第十四子洪武中封肃王三十一年自甘州移国于此
　　马亭　在州西北十五里汉武帝闻大宛有天马遣李广利伐之遣使马于此故名
　　望河楼　在州西北二里傍黄河岸唐岑参有诗后代名人徃徃题咏
　　铁冶　在榆谷元一统志去州五十里先代民冶故址今迹尚存
　　金县
　　龛谷废县　在县南二十里本宋之龛谷寨元祐七年废绍圣四年复修为堡金升为县正大三年河州陷河西因以龛谷为金州治所元至元七年并县入州明洪武初改州为金县在兰州东九十里
　　定逺废县　在县西北三十里宋志定逺城旧名李诺坪种谊知兰州时所筑金升为县元废为镇今为定逺驿
　　勇士废县　在县东北汉置属天水郡旧志在靖逺卫西南二百里
　　苑川城　在县东北水经注苑川水北迳牧师苑故汉牧苑之地羌豪迷吾等万余人到襄武首阳平襄至勇士抄苑马焚烧驿亭即此处有东西二苑城相去七十里元和志苑城在五泉县时未置今县也元一统志在兰州西悮
　　平地城　明一统志在县北四十里唐戍兵所筑又有三角城在县东十里亦唐戍兵所筑又东古城在县东二十里亦唐时筑
　　一条城　在县东北一百里宋狄青巡边所筑本名龙沟堡明万厯二十五年兵备张栋疏请改建为一条城
　　河州
　　枹罕故城　今州治汉置县属金城郡应劭曰故罕羌侯邑也后汉改属陇西郡晋张轨分属晋兴郡咸康元年分晋兴郡置河州寰宇记州东南至狄道县一百四十八里后陷吐蕃废九域志宋熙宁六年收复置河州以唐枹罕县地置枹罕县九年省绍兴初陷于金金志贞元二年复置县为州治元又省府志枹罕废县在县西又有东古城在州东二里乃唐旧城西古城在县西二十里相传宋时筑北古城在州北一里乃元城
　　大夏古城　在州东南汉置属陇西郡晋初县废恵帝时张轨复置改属晋兴张骏又置大夏郡后魏复为县属金城郡隋属枹罕郡唐属河州元和志县西北至州七十里宋废又寰宇记大夏城西二十里有金剑城一名金栁城前凉曽置金剑县于此
　　白石废县　在州西南汉置属金城郡后汉改属陇西郡晋初省十三州志曰白石县在狄道西北二百八十五里
　　鳯林废县　在州西南本白石县地晋恵帝时张轨分置永固县晋志轨置晋兴郡领县有永固是也后入吐谷浑废唐改置鳯林县属河州元和志东北至州八十里
　　临津废县　在州西北一百二十里晋志张轨置晋兴郡领县有临津是也后魏省水经注河水东迳临津城北白土城南为缘河津渡之处
　　武城废县　在州东晋时凉张氏置十六国春秋咸康元年张轨分武城郡属河州
　　宁河废县　在州南六十里九域志熙宁七年置宁河寨宋志本吐蕃所置香子城也崇宁四年升寨为县明初废后改和政驿
　　定羌故城　在州东南一百里即吐蕃所置阿诺城宋熙宁七年王韶克河州破阿诺木藏城改名定羌城元升为县后废
　　安乡故城　在州东北五十里临河吐蕃所置城桥闗宋置安乡闗属河州元升为县后废
　　浇河废郡　在州西古西羌所居相传赵充国所筑水经注河水东经浇河故城北有二城东西角倚东古城在州东二里遗址尚存近由塔寺乃唐旧城西古城在州西三十里墙垣犹存乃宋城北古城州北一里号番城乃元城东北去西平二百二十里宋少帝时拜阿豺为浇河公即此城也元和志秃髪乌孤以西平河南地为浇河郡后周建徳五年于今州理南东达化县界浇河故城置廓州取廓清之义详西宁志
　　米川废县　在州西唐置唐志米川本汉枹罕县地贞观五年于此置米州及米川县十年废属河州永徽末移于河北属廓州此城遂废又见西宁府
　　废积石州　在州西元和志积石军在廓州西南一百五十里仪鳯二年置西临大涧北枕黄河即隋浇河郡所理宋庆厯后属西夏其后入吐蕃名溪哥城金升为州明初废今为积石闗出闗即属境外
　　怀羌废县　在州西南宋置金升为县属积石州金志县西至生羌界八十里
　　龙支城　在州北一百四十里后魏名北金城隋属枹罕郡宋为宗哥城
　　平夷城　在州西南元和志平夷守捉在州西南四十里开元三年郭知运置
　　盐泉城　在州西开元二十六年陇右节度使杜希望发鄯州兵夺吐蕃河桥于河左筑盐泉城置镇西军在州西一百八十里又元和志有天成军在州西八十里开元三年哥舒翰于索磨川置又有振武军在天成军西百余里天宝十三年哥舒翰攻吐蕃雕窠城置又有耀武军在廓州南二百里黒峡川亦天宝间置宋元符初俱废为砦
　　循化城　旧志在州西一百三十五里西至生羌界一百里宋志循化城旧名一公城崇宁二年收复改名金属积石州元废
　　大通城　在州西北宋志旧名达南城崇宁二年收复改名金属积石州元废
　　来羌城　在州西北三十里宋志崇宁三年王厚收复金属积石州元废
　　讲米城　在州西南一百里本番族所置宋志洮西安抚使收复河南一公错凿当标撒东迎讲米六城寻弃之崇宁二年再收复金废
　　历精城　在州西南宋史唃厮罗三妻乔氏有色居历精城府志州西南有乔家闗当以乔氏得名城当在其地
　　踏白城　在州西北吐蕃所置宋熙宁八年王韶解河州之围复还熙州绕踏白城后烧贼庐帐木征来降城在宁川驿
　　景古城　在州东南一百三十里金志狄道县有景骨城即此骨古声相近而讹也
　　黄沙戍　在州西新唐志达化县东有黄沙戍河州衞　在州治西
　　巩昌府
　　陇西县
　　古渭砦　九域志皇祐四年以渭州地置古渭砦熙宁五年以砦建通逺军崇宁三年升军为州治
　　防道城　元和志陇西县西至渭州五十里本汉防道县秦孝公元年西斩戎之防主汉置县属天水郡后汉属汉阳郡灵帝分置南安郡治焉晋志南安郡置防道县宋志作桓道隋改武阳县又改陇西后陷吐蕃县废
　　襄武城　在县东五里汉置县属陇西郡三国魏为陇西郡治蜀汉延熙十六年姜维围魏襄武不克晋陇西郡治此隋为渭州治唐因之宝应后没于吐蕃县废宋巩州移今治城周九里有竒环城有濠称为险固
　　中陶城　在县东北晋志南安郡领中陶县魏眞君八年并入新兴隋志陇西旧有内陶即中陶也
　　长城　在县北境一百里乌龙沟北山有遗迹蓦山越涧若龙蜿蜒其土独黒俗名长城岭西起临洮经府北东至辽东延袤万里
　　宻艾亭　在县东北汉志防道县有骑都尉治宻艾亭
　　赤亭　在县西三十里羌酋姚弋仲之故居弋仲之先世居其地晋永嘉中东徙榆睂部内从之者数万后降晋
　　首阳城　在县西五十里鸟鼠山汉书渭水自首阳东至京兆船司空入河旧志载县西七十里为首阳山夷齐避周采薇处旧有清圣庙二贤冢明万厯中复建庙立碑置田崇祀
　　云下田　在县北舆地纪胜云陇西有耕天村其田曰云下田又古谚云郎枢女枢十马九驹安阳大角十牛九犊谓其地宜于畜牧也
　　六泉　在县东南五里西秦乞伏国仁率骑兵袭鲜卑三部于六泉即此
　　五谿聚　陇西记襄武有五谿杨盛分羌为五部错居谿傍每谿为五聚故名
　　玉浆泉　在县西四十里有山俗呼为髙武陇其山絶壁千寻由来乏水后周武帝时豆卢勣为渭州刺史有惠政马迹所践忽飞泉涌出又有白鸟翔山防前乳子而后去民为谣曰我有丹阳山出玉浆济我人民神鸟来翔因呼其泉为玉浆
　　三岔堡　在县西北二十五里宋熙宁中置
　　武城故城　在县西六十里武城川宋章楶筑读书堂　在县治东唐李翺建宋重建今废
　　威逺楼　在县东一里东北坊宋建今废见方舆胜览
　　烽火台　在城东五里明洪武二年平羌将军冯胜取巩昌驻兵于此
　　熟羊城　在县西北四十里宋皇祐初筑为砦金贞祐中筑亦为砦郡志为首阳镇俗呼讹
　　安定县
　　安西古城　在县北三十里宋志旧名汝遮堡绍圣三年经畧章楶进筑金初置安西县元至元三年并入定西州
　　定西故城　在县南元丰四年置定西城在通逺军北一百二十里五年改定西城为定逺军七年夏人围定西城熙河将秦贵拒却之元徙州治安西县此城遂废
　　通西故城　在县南四十里本宋巩州之通西砦元丰六年以兰州通西寨属通逺军金初置通西县属巩州贞祐四年属定西州元省入州今陇西安定俱有通西里宋西市贸马之所
　　通渭县
　　安逺古城　在县北六十里宋天禧二年置安逺寨今为安逺镇
　　甘谷城　在县东五十里宋熙宁初曹玮置城于此为戍守处金于此置甘谷县属秦州元废入通渭县
　　甘泉城　在县东北九十五里宋元丰中置城于此为戍守要地
　　鸡川城　在县东南七十五里宋治平四年置砦金为县元省入秦安
　　秦嘉村　在县西八十里渭城里嘉为郡掾其妻徐淑归宁于家有赠答诗
　　漳县
　　鄣县故城　在县西南五里本故道侯尉治后汉县之又有城在故城峪元置县于此后圮于水
　　盐川城　即今治宋置寨金为镇元初并入陇西至元中置县
　　会宁县
　　西宁故城　在县东三十五里宋经畧章楶所筑三城相连俗呼连城金为县贞祐四年升为州元初弃新会州移于此至元七年并入州
　　祖厉故城　在县北一百八十里因祖厉水而名又为乌兰县今郭城驿
　　粟州故城　在县东北五十里
　　通安故城　在县东北七十里本金通安寨
　　武举故城　在县北一百五十里黄川山麓本古驿城通甘肃路
　　古城　在县南十五里相传隗嚣所筑或云王莽时建今废
　　保川故城　在县北五十里
　　敷川故城　在县南三十里
　　伏羌县
　　冀县故城　在县南三十歩今遗址尚存秦本纪武公十年伐邽冀戎初县之汉置冀县王莽末天水谣曰出呉门望缇羣呉门冀郭门缇羣山名也后魏名当亭周为黄唐为伏州
　　盐泉故城　在县西二十里唐于伏羌废城置盐泉县贞观元年改曰夷賔三年并入伏羌县即今盐泉铺
　　永宁故城　在县西四十里即羌之大落门谷宋雍熙中知州温仲舒发兵取之置永宁砦崇宁三年为县金为寨元省
　　平襄故城　在县西北近渭汉置为天水郡治后魏县省旧志云即盐泉
　　宁逺县
　　新兴废县　在县西南后汉中平五年析置新兴县属南安郡隋废
　　广呉故城　在县西二十五里广呉水绕其下宋置砦
　　落门聚　在县西十里即今落门镇汉建武十年来歙又攻降隗纯三国时姜维攻狄道至洛门引还唐广徳以后吐蕃得其地置兵守之洛门即落门
　　避暑城　在县东三十里亦名平定府相传为隗嚣避暑处
　　西和县
　　白石镇　在今县西北三里宋绍兴时陜西尽陷于金宣抚呉玠移岷州治于长道县之白石镇据南山建城熙河偏将闗师古率兵驻本州之白石镇外控强敌内为全蜀保障州遂侨治于此十二年金人请和以岷犯金太祖嫌名改为西和州以淮西有和州故加西字明洪武初始移今治
　　始昌故城　在县北晋置属天水郡晋地道记曰始昌县故西县城也
　　水南故城　在县北真君二年置魏收志南秦州有天水郡真君七年置治水南县又领平泉平原二县后周省入长道县
　　汉源废县　在县北唐置以近西汉水为名宝应中没于蕃后废
　　盐官城　在县东北九十里盐井水与岸齐味与海盐同
　　石堡城　寰宇记长道县南十八里上有石城髙一百丈中有石井深一丈四时湛然饮之不竭
　　诸葛军垒　在县西北七十里之长道镇汉水绕其下中突起一小山若台武侯伐魏驻兵处
　　祁山军　在县北祁山南三里有诸葛故垒垒之左右犹有丰草葢忠武侯所植也
　　酂公营　在县西北武徳元年行军元帅鄼国公窦轨讨薛举余党营于此
　　临洮旧治　唐宣宗时筑以去洮逺改建洮水之上今遗址存
　　靖逺县
　　会宁废县　在县东北西魏置会宁县属髙平郡周废隋开皇十六年复置县大业七年分置西突厥部落于此后为李轨所灭唐武徳二年平李轨置西宁州贞观八年以此州仓储殷实改为粟州又为会州广徳后陷吐蕃宋雍熙二年李继迁破之焚城郭而去崇宁三年置敷川县金置保川县明年州陷迁治新会州城明正统二年复修废城置卫即今县治
　　祖厉故城　在县西南一百三十里汉置县属安定郡祖厉【音嗟赖】城一名马城
　　鹯阴故城　在县北汉置鹯阴县属安定郡后汉属武威郡
　　乌兰故城　在县西南百四十里后周置乌兰闗唐武徳末置乌兰县后县废
　　麦田城　在县东北
　　会川城　在县西南百里元符二年建筑元一统志金会州陷于河西侨治西南一百里会川城名新会州元初又迁西宁
　　徳威城　在县西南本名清水河宋政和六年童贯遣秦鳯将刘仲武出会州至清水河筑城屯守而还赐名徳威城属秦鳯路西至黄河四里
　　新泉城　在县南四十里唐大足初郭元振置新泉军初属朔方天宝中属河西节度使宋为新泉砦金废
　　怀戎堡　在县东宋崇宁二年筑
　　静胜堡　在县西南旧名接应堡宋政和六年赐名达喇苏故城　在北七十里明设巡检司成化间改移
　　黄河堰　在北城外唐刺史安敬忠筑
　　砥柱石　在城北五里黄河中峭壁耸峙屹立中流方正如削俗名独石明少卿邢昆田刻中流砥柱四字于石上
　　岷州
　　长城　在州西元和志秦始皇三十四年使防恬筑长城起临洮至辽东首起溢乐县西二十里
　　索西城　在城东南九十里一名赤水城亦曰临洮东城汉明帝时烧当羌反遣将军马防校尉耿恭击平之乃筑此城
　　龙城废县　在州东北魏置临洮郡及龙城县周废祐川废县　在州东南七十里本西魏同和郡地隋以前置基城县唐为祐川县属岷州后废
　　和政废县　在州东北三十二里本后周洮城郡保定元年改同和县又改和政县宋废遗址尚存
　　当夷废县　在州西周置唐省县入溢乐其城本吐谷浑所筑
　　宕昌城　在州南一百五十里后魏书宕昌羌其先葢三苖之裔世为豪帅其地自仇池以西席水以南东西千里南北八百里地多山阜世修职贡后周髙祖灭之以其地置宕州宋熙宁六年拔宕岷二州置宕昌寨属岷州运蜀茶市马于此后为金人所据
　　良恭废县　在州东南一百一十里隋置唐属宕昌郡宋为镇属岷州元废
　　废铁州　在州西北九十五里吐蕃鬼章宜结所居宋熙宁中州守种谊破鬼章于此
　　麴城　在州东南蜀姜维率众依麴山筑二城使牙门将茍安守之
　　梅川古城　在州东北三十里今尚存
　　分叠城　华严城　俱在州西南二城唐徳宗幸奉天时沦于番又有龛谷莲花喇荅宗哥四城并没于番
　　洮州卫
　　洪和故城　今衞治后魏置郡后入吐谷浑郡废隋为美相县地唐贞观四年移洮州于此
　　洮州故城　在衞西南七十里即今旧洮堡晋惠帝置洮阳县于此周为临潭
　　安西故府　在临潭县东四十里周总管博陵公贺兰祥讨吐谷浑筑此城因置博陵郡隋为县唐省入临潭又置安西府
　　迷和城　在卫东或曰即吐谷浑之迷和城寰宇记有鸣鹤城即此城之讹又有三足城镇念城皆吐谷浑所筑
　　神防军　在卫西八十里磨禅川天宝十三载置洮源故县　在卫西南周置旭州隋改洮源唐武徳八年废
　　古叠州　在卫西南一百八十里周建徳六年始置叠州大业中州废属洮州唐治合川县东南至扶州三百四十里西至吐蕃界九十里其地风景融和产稻多果木与松茂相隣领合川乐川叠川三县又置安伏和同二县处党项寻省叠乐二县后陷吐蕃州县俱废
　　废芳州　在衞西南即古甘松地周武成中于三交口筑城置甘松防后改为芳州以地多甘松芳草为名领恒香深泉二郡唐置甘松府上元二年州陷吐蕃废
　　沓中　在衞西南羌中即沙漒之地姜维退屯沓中种麦于其地
　　漒川城　晋太元中乞伏国仁置漒川郡其地西接黄沙亦谓沙漒在卫西南
　　西平故里　在卫西七十里唐西平忠武王李晟生处李氏世以武功显晟以备羌居临潭因家焉西固城
　　羌道废县　在城西汉置县属陇西郡后汉改属武都郡晋省魏收志石门县有羌道城即此
　　平凉府
　　平凉县
　　泾阳故城　在府西四十里史记秦灵公居泾阳汉置县魏收志鹑阴县有泾阳城又陇东郡领泾阳县后汉罢晋后复西魏以后仍废而泾阳遂移于渭北
　　平凉故城　在府西北东晋时苻秦置郡地形志泾州领平凉郡治鹑阴县有平凉城旧唐志云平凉县旧治阳晋川开元五年移治古塞城元和志县西北至原州一百六十里本汉泾阳县地后魏为长城郡长城县地周建徳元年割泾州平凉郡于今理置平凉县属长城郡隋开皇三年属原州开元五年移泾水南贞元七年又移旧县南坂上即今县通典平凉汉朝那县地五代志平凉故属泾州唐末权于县置渭州而县废唐清泰三年以故平凉县之安国耀武两镇置平凉县府志五代置平凉县今府城西三十五里安国镇西古城是也金始移今治盖古耀武镇地西去安国故城三十里
　　朝那故城　在府西北汉地理志县属安定郡后汉及晋因之后魏末移置今灵台县界此城遂废括地志朝那故城在百泉县西北七十里元和志在县西四十五里胡三省曰汉朝那城在原州花石川是也明一统志汉朝那城在府东南悮
　　乌氏废县　在府西北史记泾北有乌氏之戎地理志乌氏县属安定郡郡国志作乌支晋魏时徙治泾州界故县废胡氏通鉴注故城在弹筝峡口
　　百泉废县　在府西北八十里隋置属平凉郡唐仍属原州元和志县西至原州九十里后魏孝明帝于今县西南阳晋川置黄石县隋改为百泉武徳八年移今所通典百泉汉朝那县地旧志百泉故城本姚秦之时黄石固赫连夏置长城防军于此后魏因置长城郡五代初县废
　　鹑阴废县在府西南九十里汉置县在今靖逺县境后魏移置于此地形志平凉郡治鹑阴是也后周并入平凉县
　　潘原废县　在府东四十里汉置阴盘县在今长武县界后魏移置于此兼置平原郡隋志开皇初郡废县属安定郡旧唐志隋阴盘县天宝元年改曰潘原其废县在良原县界新唐志潘原县后省为彰信堡贞元十一年复置属泾州中和四年移武州来治周显徳五年废新武州以县属渭州元初并入平凉县
　　靖夏城　在府境宋史政和六年夏人大举攻泾原靖夏城城陷屠之而去宋志是年赐泾原路席苇平新城名曰靖夏未详属何州军
　　我罗城　在府北晋义熙五年赫连勃勃攻秦勅竒堡黄石固我罗城皆拔之旧志黄石即百泉废县我罗城在黄石东勅竒堡亦在府北又晋太元十四年苻登攻安定羌于宻造堡克之旧志在府西南
　　聚粮坪　在府境汉马伏波征隗嚣屯粮于此会盟坛　寰宇记在府西北五里唐贞元三年筑浑瑊与吐蕃会盟处新志在天坛山西
　　六盘砦　在府西七十里唐时吐蕃入冦陷没宣宗朝收复宋咸平中知渭州曹玮置砦戍守
　　白草军　唐志白草军在蔚茹水之西至徳中曽没吐蕃后收复
　　新砦　地名小卢闗宋开宝中置改今名
　　定川砦　西控六盘山一带宋太平兴国中置勤武堂　在府西北五里宋知渭州蔡挺建五日一训兵于此偏伍钲鼓之法甚备储劲卒于行间遇用竒则别为一队甲兵整习常若防至
　　栁湖避暑阁　在府北三十里宋蔡挺建栁数千株绿阴成林湖光可掬夏月人多避暑于此旁又有栁亭
　　会景亭　在崆峒山又有参云亭宋游师雄云此去陟参云危栈愈踧踖会景亦可喜周顾忘倦斁
　　水乐台　在府北郡人能为水戏宋太守王素建此台观之
　　韩王府　在府城定北门内太祖第二十子宪王松洪武二十四年封开原传子恭王宣徳间迁国于此
　　崇信县
　　崇信故城　即今县治唐书贞元中陇右节度使李元谅筑城屯军名曰崇信九域志在渭州东南八十五里
　　铜城　在县西地形志安定县有铜城即此宋志庆厯四年陜西漕臣张奎采仪州黄铜置博济监盖在此明一统志城在县西四十里废潘原县铜城山以此为名旧志黄巢之乱土人筑以御防北枕髙山南面平原踞汭水峡口故趾尚存今南移二里许为中原堡
　　赤城　在县南五十里府志相传秦始皇田猎至此筑城驻跸以土赤故名今为新安堡又廏城在县南一里唐李元谅筑以畜马
　　九宫城　在县东十里北山之麓初欲建城于此筑九堵而罢故又曰九工
　　华亭县
　　仪州故城　与县城相连西抵华尖山麓东瞻仪山后魏普泰初筑城置镇以扼蕃戍之路唐为神防军地后唐同光中改置义州周置华亭县于州郭宋太平兴国间避讳改仪州熙宁中州废
　　化平故城　在县西北一百二十里宋置本名安化属仪州西北至番界十里寻改属渭州金大定七年改为化平元并化平入华亭
　　都卢城　在县西都卢山下武王伐啇不期而会者八百国誓师牧野有曰卢人传曰卢彭在西北是为卢国古城
　　屯城　在县东唐李元谅屯兵拒吐蕃时所筑也地近崇信县界
　　瓦亭砦　在县西北八十里金佛峡内控陇山一带即古萧闗也后汉隗嚣使牛邯守瓦亭山唐肃宗幸灵武牧马于此
　　大震门　旧号大震门宋庆厯中改制胜闗管沿山小砦五十五防熙宁七年改制胜闗为安化县废旧县为镇
　　皇甫山居　在县西黄家山山连华尖下有九龙池相传为皇甫氏别业今池废九曲址存
　　朝阳楼　在县东四十里
　　镇原县
　　临泾故城　在县西二里汉县晋安定郡治唐属泾州唐书大厯九年吐蕃冦临泾元并入镇原州按县本古临泾地歴代诸志可考唐置行原州宋为原州明一统志谓即隋唐原州遂谓即古高平
　　县悮甚
　　彭阳故城　在县东八十里汉县以在彭水之阳也属安定郡后魏属原州后置云州唐置丰义县宋复曰彭阳元昊入冦种世衡将景泰遇于彭阳城依山为阵
　　安武废县　在县南汉置属安定郡后汉省后魏复置属西北地郡元和志临泾县兼有汉安武安定彭阳抚夷四县之地旧志安武故城在府东北
　　抚夷废县　在县北汉置属安定郡后汉省后魏复置属陇东郡隋省
　　安定故城　在县东南汉置属安定郡后汉省后魏复置移于南界即今泾州也元和志安定故城在临泾县
　　保定城　在县南唐贞元七年泾原节度使刘昌筑保定城捍青石岭十年又请于临泾界保定城置阴盘县又武亭城在县南六十里
　　西城屯　在县东南九十里唐兴元初李晟复西京朱泚自泾州北走至彭原西城屯其将梁庭芬等杀之趋泾州降
　　佛空坪堡　古县也宋庆厯中修捍北边
　　栁泉镇　在县西北七十里旧名鹁鸽泉宋庆厯置西即熟户明珠灭臧康奴等族北绥宁砦
　　回中宫　秦时建汉武帝元封四年行幸雍通回中道遂出萧闗应劭云回中在安定平髙有险阻秦置回中宫于此
　　凌云阁　在县东玉山巅下临万仞常有云气书台　在县北潜夫山金大定间因书台旧址建思潜亭
　　固原州
　　髙平故城　即今州治汉置汉志武帝元鼎三年置安定郡治髙平地形志新平郡有髙平县又云大延二年置髙平镇正光五年改置原州并置郡县治髙平城隋志平凉郡治平髙县魏髙平县后改为平髙元和志原州治平髙县本汉髙平县九域志镇戎军至道元年以故平髙县地置有髙平砦庆厯三年置尝建州在军北宋志髙平领髙平砦元改置开城府明成化四年讨平满四陞固原所为卫治十五年总督秦纮开阃固原请于固原卫城设州遂为重镇
　　开城废县　在州西南四十里宋为开逺堡元至元十年皇子安西王分治秦蜀遂立开城府仍视上都号为上路至治三年降为州治开城县明废州为县成化三年县省入州
　　三水故县　在州北汉置三水县属安定郡属国都尉治有盐官晋废今于城东北有故城城北有三泉疑即盐官也后魏改置于今邠州界非故县也
　　他楼废县　在州北旧唐志贞观六年置缘州领突厥降户寄治平髙县界他楼城神龙元年移于地犍县元和志隋有他楼县寰宇记本汉髙平地水经注太娄故城太娄即他楼之讹
　　防闗废县　在州北唐神龙三年废他楼立萧闗大中五年以县置武州宋志萧闗砦崇宁四年建筑大观二年以砦怀徳军金废旧志以为在镇原西北通志以为在华亭西北即瓦亭驿俱悮
　　西川废县　在州境三国魏郭淮传正始中凉州休屠降使居安定之髙平其后因置西川都尉傅元传泰始四年疏请置一郡于髙平因西川都尉募民充之晋志安定郡有西川县盖即故都尉置县也后废后魏时有西川侯彭文晖盖亦即封于此
　　东山废县　在州东南四十里九域志镇戎军有东山砦咸平二年置金陞为县属镇戎州元初改属镇原州后并入镇原至元十年安西王封守西土立开城路改为广安县十五年陞为州仍开城路明初废今为东山砦
　　三川废县　在州西北三十里九域志天圣八年置三川砦属镇戎军今陞县属镇戎州元并入镇原州
　　西安故城　在州西北二百十里宋志元符二年以南侔会新城建金志皇统六年以西安州沿边地赐夏国
　　废怀徳军　在州东北一百五十里即细腰葫芦硖城通韦州灵夏诸防其路两山相夹最为要害宋范仲淹请筑细腰葫芦诸砦绍圣四年章楶请城葫芦河川据形势以逼夏人赐名平夏城大观二年改怀徳军増置将兵于西安镇戎互为声援应接靖康间军废
　　豫望城　在州北二百二十里宋时与西夏分界防即今平虏所明治十七年总督秦纮言固原迤北地名豫望城骒子川狮子川石峡口及宁夏之韦州延袤千里可垦田土无虑数十万顷请筑屯堡议耕种
　　长城　在州西北十里有遗址纲目秦灭义渠筑长城以拒敌即此
　　石城堡　在州西北一百五里四壁削立山顶平旷四围石墙髙二丈中有石井五各濶丈余以贮水惟一路可登地甚险窄明天顺中土达满四据此以叛其旁青山洞及彗箒山皆贼巢也后遂毁其险隘今为废城
　　红城子　在州北七十里秦长城外亦曰黒城子明官兵讨满四由此
　　鄂尔多　在故开城西北安西王夏秋避暑居之巨础尚存
　　立马城在州东一百四十里有遗址又阳武城在州东南一百里圆城儿砖城儿俱在白马城东未详建置天圣寨在州东北八十里宋置元废定川寨在州西北二十五里宋置金省平安寨在开城东一百二十里
　　唐监牧　在州东南唐书天宝末太子自奉天至平凉阅牧马得数万匹元和志监牧在原州贞观中自京师东赤岸泽移马牧于秦渭二州之北会州之南兰州狄道县之西置监牧使以掌其事仍以原州刺史为都监牧使以管四使天宝中诸使共有五十监监牧地东西六百里南北四百里见在马三十一万九千三百八十七匹州志羣牧监旧址在开城东南三里
　　朝那湫　旧设祠祀朝那神湫濶四十里渟水不流冬夏不増减战国时秦人诅楚投文于此按志朝那湫有二一在州东十五里一在州东北三十里土人谓之东西海泉眼
　　泾州
　　安定故城　在州北汉县在今镇原界后汉省东晋复置为安定郡治元和志后魏神防三年置泾州因水为名隋大业末金城贼帅薛举侵扰豳泾武徳元年太宗西讨会举死其子仁杲遂复改安定郡为泾州治保定县本安定至徳中恶安禄山更名保定金又改泾川县明省入州徙治泾南之皇甫家店即今州治
　　爰得废县　在州东南汉置属安定郡后汉省后魏复置属新平郡后周省
　　当原城　在州西北后魏孝昌初万俟丑奴冦泾州置营州西北七十里当原城崔延伯讨之兵败还保泾州是也
　　折墌城　在州东北十五里西魏泾州刺史乙弗贵所筑隋末薛举屯据于此举死仁杲复窃据武徳元年讨平之明一统志薛举城即折墌城
　　共邑　在州北五里诗大雅宻人不恭侵阮徂共郑氏曰共阮国地名今共池是也武王时为畿内诸侯居泾之阳
　　平亭　在州东五里后魏永安三年万俟丑奴走还安定置栅于平亭即此
　　黄河堰　在州城北唐刺史安敬忠筑以捍河流旁多斥堠路入安西张籍诗云道旁双古堠犹记向安西即指此
　　盐仓　在州西唐大厯八年泾原节度使马璘与吐蕃战防时运盐储此以供军故名
　　薄落亭　在州界一名瓦亭唐肃宗幸灵武牧马于瓦亭川即此
　　长武砦　在州东七十里宋范仲淹奏差宋良等部领畨汉军马徃泾州长武砦把隘有龙马寺在内相传宋太祖微时遇僧守严异其骨相阴使画工图于寺壁今犹糢糊可辨按长武砦即邠州长武县原属泾州故址故及之
　　王母宫　在州西三里回中山下临泾水汉武帝时西王母乘五色云降因立祠后改为宫宋陶谷有记
　　皇甫头　在州西北二十里即皇甫和所居防有皇甫嵩读书台
　　振履堆　在州境故老相传夸父逐日振履于此阜上
　　灵台县
　　鹑觚故城　在县东北汉置袁山崧书汉末以鹑觚置新平郡晋仍属安定郡地形志赵平郡治鹑觚县唐属泾州天宝初改灵台周地图记云鹑觚县者秦使太子扶苏及防恬筑长城见此地原高水浅因欲筑城遂以觚爵奠祭乃有鹑鸟飞升觚上以为灵异因以名县石赵建武十年改为赵平郡后魏大统中自故城移今所即今灵台治
　　灵台故城　在县东南五十里隋志大业初分鹑觚置灵台县二年废义宁二年复置属麟游郡唐省入麟游
　　阴宻故城　在县西五十里古宻国文王伐之为周地左传宻须之鼓与其大辂文所以大搜也史记周共王游于泾上宻康公从秦置阴宻县白起迁于此汉志安定郡领阴宻县杜预曰宻须姞姓国在阴宻隋省入鹑觚唐贞元间武康郡王李元谅筑之即今百里镇
　　朝那故城　在县西北九十里后魏大统元年自原州百泉县朝那城徙治于此县志今居民贸易于此为东朝那市
　　良原废县　在县西北九十里隋大业元年置唐属泾州李元谅传贞元四年为陇右节度使移镇良原开美田数十里嵗入菽粟数十万斛自是常以神防军分屯于此谓之良原镇元并入灵台
　　西屯镇　在县西三十里郭子仪遣将白元光破吐蕃时屯兵防
　　灵台　相传周文王所作按文王灵台在今鄠县今县东北有台山或取此为名
　　泾台　在县东三十里保岩山之巅可望百余里云雾生于足下
　　料马台　即阴宻城之西山壁立千寻极巅濶平数顷古木流泉时为揽胜者所栖止相传李元谅曽料马其上因名
　　读书台在县东北五里晋皇甫谧读书防
　　牛仙客故宅　在县治西唐中和间建为胜果寺牛僧孺别墅　在县南离山之北后改为至定寺内有银杏一株相传为牛氏所植
　　静宁州
　　徳顺废军　在州东宋置九域志庆厯三年以渭州陇干城置通考徳顺军汉畨互市之地在六盘山外元省
　　阿阳故城　在州南汉置县属天水郡晋省后魏复置隋省章怀太子曰阿阳故城在陇城西北即此又寰宇记河阳城以在河之西北因名
　　陇干废县　在州东宋志徳顺军治陇干县以外底堡置宋祥符中知渭州曹玮筑城戍兵守之尝曰异时泾渭有警此必争之地庆厯间经畧使韩琦请建为军
　　水洛故城　在州东一百里水经注水洛水迳水洛城又犊奴川水迳水洛亭南宋范仲淹曰朝那之西秦亭之东有水洛城郑戬曰水洛城西占陇坻通秦川徃来之路陇之二水环城西流绕带渭河川平土沃广数百里又有水轮铅铜之利庆厯三年刘沪宻使城主铎斯那内附戬即遣沪筑之以捍西夏金升为水洛县元并入陇干
　　威戎故城　在州西南四十里宋志徳顺军领威戎堡金升为县后废
　　治平故城　在州南八十里九域志徳顺军领治平砦治平四年置金升为县元并入陇干
　　登髙台　在州治东宋建于城最髙防以为瞭望之所
　　庄浪县
　　通边废县　在县东七十里九域志徳顺军有通边砦庆厯八年置金升为县后废元改庄浪州明降为县册説通遍堡盖通边之讹
　　静边故城　在县西九域志徳顺军领静边寨天禧二年置金志通边县领静边寨旧为县元废
　　莲花城　在县西南一百里即莲花堡见闗梁望夫石　在县北三里相传有妇望夫不至化石于此
　　隆徳县
　　隆徳故城　在县西北九十里宋砦也九域志天禧元年置羊牧隆城庆厯三年改隆徳砦雍大记地名邪没陇川畨语讹为羊牧隆城金升为县
　　长城　在县西北六十里秦所筑
　　红土城　在县西北四十里宋金时戍守防
　　月支道　在县境汉时以居月支降者
　　牛营砦　在县北四十里相传汉时牛邯军此故名静边砦　在县境宋曹玮所筑
　　祭旗坡　在县南六十里宋曹玮祃于此
　　庆阳府
　　安化县
　　不窋城　括地志在化县南三里元和志在州治东南三里府志云即今府治
　　郁郅故城　史记夏后氏衰后稷子不窋自窜于戎狄之间又秦恵王伐义渠取郁郅汉置县后汉废杜氏通典郡城今名尉李城
　　合水故城　今县治本汉郁郅城后汉迄晋不立州县后魏及周以为镇防隋开皇十六年置合水县在马岭白马二水口因以为名唐武徳二年改为合川后改为安化县宋因之元并县入府明初复置府志有庆州城在今府城北门外周围八里东北高十余丈西南高六丈又田家城在庆州城北门外周四里高二丈四尺未详建置
　　同川废县　在县西八十里本汉郁郅县地隋义宁二年分彭原县西南十五里三泉置三泉县唐武徳元年改为同川因同川城为名宋干徳二年并入安化府志今为同川里
　　延庆废县　在县东北元和志庆州领延庆县南至州四十里本汉郁郅县地后魏置朔州隋为合水县地武徳六年分置白马县天宝元年改名延庆寰宇记延庆县本汉郁郅县之栁谷城周显徳二年并入安化府志延庆废县在府东北三十里后魏尝置延庆县寻省入安化唐复置未知所据
　　归徳废县　在县东北汉志北地郡领归徳县后废隋志化郡领归徳县西魏置恒州周州废唐县废
　　洛源废县　元和志县东南至庆州二百七十五里本汉归徳县地隋大业初改为洛源县因洛水所出为名后废唐复置宋废为堡
　　怀安废县　在县东一百六十里居近党项蕃落唐开元中检逃户所置故以怀安为名宋废为怀安镇又旧唐志有芳池州都督府寄在庆州怀安县界管小州十曰静獯玉濮林尹位长宝宁并党项野利氏种落至徳后废
　　彭原废县　在县西南八十里本汉彭阳县地后魏破赫连定于此置彭阳县隋改曰彭原因彭池原为名唐于此置彭州元省
　　富平故城　在县西南汉为北地郡治永和六年徙冯翊县废魏收志西北地郡领富平县后废寰宇记富平故在乐蟠县西八十里彭原县界
　　参防废县　在县西北汉置定安郡有参防县主骑都尉治后汉属北地郡至晋废
　　安化废州　在县境旧唐志安化州都督府管小州七曰永利州威州旭州莫州西沧州儒州琮州又安定州都督府管小州七曰党州桥州乌州西戎州野利州米州还州二府俱寄在庆州界新唐志安定后更名宜定又静边州都督府贞观中置后侨治庆州境皆天宝后废
　　定边故城　在县北三百里宋元符初筑后改为军又置定边县为附郭金为定边寨属环州皇统六年以定边军地赐夏人明时有官军及巡检司守御
　　周槃城　旧志在县南一百二十里即后魏赵平郡东槃县后周改曰周槃寻废
　　大顺城在县西北一百五十里宋范仲淹知庆州以西北马铺砦当后桥川口在敌腹中欲城之度贼必来争宻遣子纯祐先据其地引兵随之至则版筑皆具旬日而成即大顺城也大顺既城而白豹金汤皆不敢犯环庆冦盗渐少赐名大顺
　　白豹城　在县东七十里宋初属西夏地界范仲淹建议取之筑此城东接安疆寨西接东谷寨南接柔逺寨北接胜羌堡后属定边军金志庆阳府有白豹城元废府志大顺城北四十里为白豹城
　　镇安城　在县东北接延安府界宋政和六年筑又有骆驼城在县东北一百里周围二里髙二丈即宋绥逺砦也
　　业乐城　在县东北八十里宋范仲淹因蕃部内附故筑此城以容之周围二里许
　　第二将城　在县东北一百二十里周围七里髙一丈五尺宋时筑相传第二将驻师防
　　天固堡　府志在县西南八十里寰宇记在彭原废县南甚险固
　　雪泥堡　美泥堡　在县东北一百五十里俱宋范仲淹所筑
　　槐安东西谷砦　东谷砦在县东北一百七十里道通安塞川至今称为老砦西谷砦在县西北一百八十里道通环县俱宋范仲淹所筑
　　安疆砦　在县西北宋志本西人礓诈砦元丰五年收复赐名元祐四年给赐夏人绍圣四年修复后属定边军
　　横山砦　在县北宋志地名西擦元符元年建筑赐名府志横山砦在县北一百里其北即绥逺砦又宁羌砦地本萌门三岔元符元年筑赐名威边砦离横山砦三十五里俱废
　　通塞堡　在县北宋元符元年筑又胜羌堡麦川堡威宁堡俱政和六年筑赐名又怀威堡在威宁堡北府志怀逺砦在府城东北二百里即古怀威堡
　　九阳堡　在县西北宋志有九阳通化观化鸡觜神堂五堡俱属定边军金废
　　绥逺砦　在县境本骆驼巷宋元符二年筑赐名车箱峡路　在县北自槐安西北入通幕川经静边镇香栢砦取车箱峡路过庆州旧蕃戎地北入盐川约五百里此路山原川谷中行不甚艰险宋初懐安至盐川蕃部并内附至道中五路出师丁罕从此路进军至盐川其时静边白豹金汤复桥等镇并为夏境各置堡寨乃范文正公经畧时修筑以备之
　　公刘庄　在县北三十里有腴田数畆号天子掌人莫敢垦
　　牛圏　去府城百里四围沙碛惟圏所潴水人马足饮章楶尝置毒药于此夏人入冦饮者多死
　　昼闲堂　在县治南唐髙祖留守化时建有太宗御书石刻
　　范仲淹宅　在县治东仲淹为环庆安抚时所居今为庆储库
　　安化楼　在府治内宋知州章楶建有记
　　视事堂　在府城内宋范纯仁帅庆阳时建
　　江汉堂　在府廨内本安抚使宅范仲淹建其子纯粹后知庆州于廨内立是堂晁补之为记
　　鵞池　在县治南二百三十八歩宋庆厯中经畧安抚使施昌言重修明洪武间指挥孟侃宣武复浚
　　柔逺亭　在府城西宋建于柔逺砦山顶可以凭髙望逺
　　合水县
　　蟠交故城　今县治唐置以城临大小乐蟠二水交口因以为名
　　畧畔道故城　在乐蟠废县东北四十里汉地理志畧畔道属北地郡后魏大统间置蔚州于此顔师古曰有畧畔山在庆州界土俗讹曰洛盘
　　华池废县　在县东北一百二十里本汉归徳县地更始封岑彭于此后魏置县后废唐初复置又于县置林州宋省为镇明设巡检司
　　乐蟠故城　在县西南七十里隋置元和志义宁元年析合水置乐蟠县取乐蟠城为名延绥志乐蟠城宋金以来废为金柜镇
　　唐列代碑　在县东一百里金明昌中薛王十三世孙李大中刻唐髙祖至昭宣二十一像于上
　　郭子仪碑　在县东南一百二十里子仪十一世孙讷刻其墓志并铁券于墓上
　　环县
　　长城　在县北三里秦将防恬所筑
　　方渠废县　在县南七十里汉置北地郡领方渠县后汉废唐书贞元十三年以方渠当吐蕃要路命邠宁帅杨朝晟城之五代初废为镇属灵州改置通逺县为环州治宋天圣元年又曰方渠宋志环州有方渠砦元省通逺县入州明一统志方渠废县即宋砦也
　　马岭废县　在县南一百三十里汉北地郡治马岭县后汉徙北地郡治富平而马岭县废后魏为朔州地隋大业元年分合水县于此置马岭县五代时废宋范仲淹重筑为镇周三百七十五歩金因之元废明成化间巡抚马文升复为修筑居民御冦便之
　　安塞废县　在县西四十里汉置县后废为镇唐复置五代晋省入通逺县宋天禧中筑为砦北控西界九星原路
　　环州故城　在城北一里即旧环州城后周置会州隋改为环州唐咸亨中置安乐州大中间改威州明始为环县以环江流经城西委曲环抱故取名焉
　　木波城　在县南四十五里唐为木波堡宁州刺史杨朝晟城盐州屯兵于此五代时为木波镇属宁州周割属通逺军城周三里八十歩宋范仲淹筑咸平中重修元废明成化间巡抚马文升修筑
　　合道城　在县西南七十里其水自开城县来入环江以二水合流故名宋金皆为镇元废
　　安边城　在县西北地名徐家台宋崇宁五年筑赐名金为安边砦元废旧志城在县西北一百二十里明置安边所
　　兴平城　在县西北地名灰家嘴宋元符元年筑金为兴平堡元废
　　细腰城　在县西其北有二川交通西界宋庆厯五年范仲淹议筑此城以断其路命知州种世衡董其事昼夜兴筑城成自环州改原州即此城矣
　　乌仑城　在县北三十里周一里三十歩东至蕃界西接永和北接肃逺界宋范仲淹经畧时置砦属通逺县屯兵控乌仑一带咸平中重修明初亦设兵防卫
　　肃逺城　在县北四十里宋史咸平六年赐环州大落漧州新砦曰肃逺其城亦范仲淹筑咸平中重修
　　洪徳城　在县北六十里宋置砦熙宁中章楶折可适破夏人于洪徳城即此册説红徳城西北去灵州恵安堡一百八十里即洪徳之讹今城内设官兵驻防
　　平逺砦故城　在县北七十里东控大砚川入灵武路宋天禧中筑
　　团堡砦　在县西北五十里宋天禧中筑今有团堡里又有安化砦在县东七十里
　　阿原堡　在县东北一百里又朱台堡罗沟堡在阿原堡北四十里俱宋政和三年建筑赐名
　　曲子城　在县南九十里又有灵祐城在县南一百五十里皆明永乐初征西将军何福筑
　　恵丁堡　在县东北九十里又麝香堡在恵丁堡西三十里俱宋时建筑
　　徐家窰砦　在县北一百三里葫芦河川上寛平可容数百人前代乡民尝避兵于此今更名徐家台
　　木堡　在县东北一百四十里旁有木原明正徳四年敌入花马池总兵马昂与其酋亦孛来战于木山诸防斩获颇众
　　归徳堡　在县北宋志环州有归徳堡又有定戎堡通归堡流井堡俱应在今县界金志惟有木归徳兴平三堡元亦废又有定边砦在三店十沟宋天圣中置
　　永和砦　西控大砚川北接夏人界宋天禧中置灵武台　在县东北三里旧属灵武郡寰宇记庆州有灵武城在马岭北即此今相传唐肃宗即位防
　　览胜楼　在县西宋建于环江之湄高峻爽垲观兵亭　在县东六里宋种世衡建古教场也通逺亭　在县东七里宋建为宦游迎送之地红城儿　在县北九十里明成化八年重修
　　真宁县
　　长城　在县东六十里亦秦将防恬所筑俗谓之防恬城
　　阳周故城　在县北三十五里一统志秦汉阳周本属上郡自后魏重置始属赵兴郡即今真寜唐宋诸志皆以真宁为即古阳周然以地界考之真宁在子午山西其东北为中部县乃汉翟道县属左冯翊又北为汉直路县属北地郡又东北至鄜州始为汉上郡境阳周既属上郡不应跨两郡越重山而在真宁界也据水经注古阳周在走马水北应在今延安府安定县北界真宁之阳周乃后魏侨置非故县也桥山黄帝陵皆当入延安府相传在真宁县误
　　秦故道　在县东元和志在襄乐县东八十里子午山始皇自九原抵云阳即此道也县志在今县东九十里雕岭上俗名圣人道详见宁州子午山
　　罗川故县　本汉阳周县地后魏于此置泥阳恵渉二防军后复置阳周县隋开皇十八年改为罗川以罗川水出罗山故名唐天宝元年改为真宁新唐志时于县获真人像二十七因改名寰宇记唐开元二十三年唐明皇梦羣仙现于罗底乃诏访焉于彭原罗川县东王村堡底家在有一老人引使者至洞口见一白兔入穴遂掘得二十七仙并玉石之像各题姓名得道去防并老人亦一仙之数以应二十八宿仍于本县置观曰通圣别塑真容改县为真宁
　　要册灵湫　在县东六十里显圣庙后即桥山之尾也周一百八十歩禽鱼不游萍藻不生水澄碧绿旱则不干涝则不溢旁有龙祠唐开元中建碑刻甚多兵革之后存毁殆半
　　下马汀　在县北三十里水滨地旷行者多憩息焉故名下马汀
　　宁州
　　定安废县　今州治后魏置县取定俗安人为义唐置宁州治定安县五代及宋皆因之元省入州
　　泥阳故城　在县东南五十里地理志县属北地郡应劭曰县在泥水之阳后汉末寄治冯翊此城遂废州志有泥阳里即此
　　义渠故城　在州西北春秋时为义渠国秦起兵灭之始置北地上郡汉置义渠道属北地郡西魏始置宁州府志有公刘邑在州治西一里许周之先公刘居此谓之北豳春秋时为义渠即此元和志夏时公刘邑地也后为义渠国地秦为北地郡地
　　大□故城　在州东南汉志大□县属北地郡顔师古曰□古要字金志真宁县有要闗镇或以为即古大□旧志镇属宁州乆废
　　定平废县　在州南六十里唐置属宁州元和志县北至州七十里自汉至晋并泥阳县地后魏至周并为定安县地唐武徳二年析置定平县新唐志定平县尝属邠州寰宇记周显徳五年还属宁州宋又邠州元志至元七年并入宁州
　　襄乐废县　在州东北六十里本汉襄洛县属上郡在今延安府界后魏徙置于此改为襄乐大统十六年置燕州因筑此城皆后周废唐属宁州金志仍属宁州元志至元七年并入宁州明设巡检司州志旧县在州东北燕原下今为襄乐镇
　　独乐故城　在州东南汉置县属上郡在今延安府界后魏移置于此属赵兴郡后汉晋罢后复寻废
　　安定故城　本名定安金大定七年更名旁有洛水九陵水城在州南六十里政平里明设政平驿并递运所
　　石鼓坪　在州东六十里襄乐原有石如鼓击之有声其地腴可田
　　黄龙亭　旧名高冈亭后汉建武中曹鳯为北地太守政化尤异黄龙应于九里谷之高冈亭角长三尺大十围稍至十余丈天子嘉之赐帛百疋加秩中二千石
　　交城镇　金天徳二年置又枣社镇大昌镇俱金皇统间置
　　李思齐城　在州南一里元将李思齐屯兵之防安定阁　在州西五十里对安定砦分竒挹秀如画障然见方舆胜览岩色浓如黛石可鑴砚宋张舜民有诗咏之
　　六君子堂　在州西宋建旧碑毁废名氏不存明洪武初知州林善以隋元谐梁毗唐李勣狄仁杰宋孔道辅李允则六人皆有徳于宁州者乃重建堂祀焉临海詹鼎作记
　　九龙池　在州东南十里相传唐狄仁杰为刺史时人有卖剑牛者议价间卖者忽失所在仁杰怪之次日有九小儿拥水泛涨将没州仁杰使人驰牛而徃斩小儿俱化龙形水遂消州遂保全因此名池
　　梁公堕泪碑　狄仁杰为宁州刺史能抚戎夏郡人纪之碑及迁豫州会越王乱缘坐七百余人籍没者五千口仁杰宻表奏贷流罪人于九原郡道出宁州父老迎而劳之曰我狄使君活汝耶相携哭于碑下三日而去
　　甘州府
　　张掖县
　　觻得故城　汉书元狩二年霍去病出陇西渉钧耆济居延遂臻小月支攻祁连山扬武乎觻得地理志张掖郡故昆邪王地太初元年开治觻得县孟康曰觻音鹿按汉书觻作鱳又作轹徳
　　临泽故城　在府西北汉置昭武县属张掖郡晋志张掖郡领临泽县本汉昭武避景帝讳改名后魏废
　　金泽废县　在府南十六国春秋晋建元元年张骏田于建西防石县改防石为金泽县吕光麟嘉元年张掖金泽县有麟见光以为已瑞改元
　　临松故城　在府南魏收志临松郡领安平和平二县隋志张掖有临松县周废寰宇记后魏太和中置临松郡在临松山下吐蕃賛普即其郡异称也
　　西安废郡　在府东南十六国春秋段业神玺二年徙治张掖遂筑西安城以臧莫孩为太守寻为吕纂所败沮渠防逊永安元年为西安太守起兵攻张掖杀业而代之后魏郡废
　　祁连废县　在洪水堡南三十里晋志永和中张祚置汉阳县以守牧地张元靓改为祁连郡魏书李宝父翻为祁连晋昌二郡太守寻废唐开元十六年金吾将军杜宾客破吐蕃于祁连城下即故城也胡氏鉴注城在祁连山旁故名
　　张掖故郡　汉置后魏于张掖郡分置西凉州寻改甘州以西南有甘浚山故名
　　居延故城　括地志在张掖东北一千五百三十里汉置武帝纪元狩二年霍去病出北地二千余里过居延太初三年路博徳筑居延泽上天汉二年李陵出居延至浚稽山地理志居延县属张掖郡为都尉治郡国志张掖居延属国故郡都尉安帝时别领居延一县建安末立为西海郡新唐志张掖河西出合黎山硖口旁河东壖屈曲东北行千里有宁冦军军东北有居延海元志有亦集乃路在甘州北一千五百里城东北有大泽西北俱接砂碛乃汉西海郡居延故城夏国尝立威福军太祖二十一年内附至元二十三年立总管府明洪武初冯胜拔肃州进至扫林山亦集乃路即此
　　千秋城　万嵗城　二城皆光武时窦融所筑怀城县　十六国春秋沮渠防逊元始八年太史令张衍曰今嵗临泽县西当有破兵防逊遂西诱李歆败之于怀城歆退走追至临泽斩之后魏废
　　蓼泉城　在府西北九十里祁连山北有建康军军西北二十里有蓼泉守捉城
　　苕藋　在府东十六国春秋秃髪傉檀嘉平四年伐北凉五道俱进至番和苕藋掠五千余户而还沮渠防逊元始二年西入苕藋遣兵袭卑和乌啼二部五年祀金山西至苕藋复袭卑和一统志谓苕藋在金山之西旧志谓在番和界误
　　均石　在府东十六国春秋秃髪傉檀昌六年伐沮渠防逊于张掖入自西陜防逊来拒战于均石傉檀败绩乃率骑运谷以给西郡复为防逊所败胡氏鉴注均石在张掖之东西陜之西葢西郡界
　　三门闗　在府东十六国春秋吕光龙飞四年遣子绍纂讨段业于张掖及南凉救至引还绍欲从三门闗挟山而东纂曰挟山示弱取败之道不如结阵冲之绍乃引军而南业案兵不动
　　留花门山堡　新唐志宁冦军北三百里有花门山堡又东北千里至囘鹘牙帐
　　山丹县
　　删丹故城　今县治汉置属张掖郡以删丹山为名元志甘肃行省有山丹县本删丹县元至元六年阿济格行山丹城事删讹为山
　　日勒故城　在县东南汉置属张掖郡郡国志献帝分置西郡治日勒县志云自姑臧西北出张掖度大岭而西西郡当其要岭谓删丹岭也十六国春秋防逊永安八年败秃髪傉檀于均石进攻西郡太守杨统于日勒拔之隋志删丹有西郡永宁县西魏郡废改县为弱水周省入删丹
　　屋兰废县　在县西北汉置属张掖郡后魏省氐池废县　在县西南汉置属张掖郡晋省后复置十六国春秋秃髪傉檀昌五年伐防逊次于氐池防逊婴城固守芟其禾苗至赤泉而还胡氏鉴注氐池故城在张掖县界
　　仙提废县　在县东晋志西郡又领仙提万嵗兰池三县旧唐志晋分删丹置仙提万嵗临松三县炀帝并入删丹新志有仙堤铺在县东十里盖以故县为名
　　金山废县　在山丹县西南十六国春秋沮渠防逊永安十年以从伯罗仇子成都为金山太守盖以近金山故名后魏省隋志删丹有周置金山县寻废












　　甘肃通志巻二十二
<史部,地理类,都会郡县之属,甘肃通志>
　　钦定四库全书
　　甘肃通志巻二十三
　　古迹
　　凉州府
　　武威县
　　姑臧故城今府治汉置武威郡治十六国春秋光熙元年张轨大城姑臧南北七里东西三里以地有龙形故名卧龙城咸康元年张骏于姑臧城南筑城起谦光殿四面各起一殿依四时而居之又有间豫堂前有间豫池水经注姑臧城武威郡及凉州治也本浑邪所筑张氏增筑四城相去各千歩并旧城为五街衢相通开二十二门王隐晋书曰姑臧县因姑臧山为名亦故盖臧城语讹为姑臧焉其城不方有头尾两翅名为鸟城又城内有沮渠防逊所造七级木浮图故名七级城一统志姑臧有永昌城在今衞东北三十里元永昌路治此
　　休屠故城在县北汉书元狩二年霍去病出陇西得休屠王祭天金人又大宛传太初三年置居延休屠以衞酒泉地理志武威郡领休屠县魏收志又襄武县有休屠城水经注武始泽东北流迳马城东即休屠故城也元和志休屠城在姑臧县北六十里寰宇记县有祖厉城一名马城又有鹯隂城俗名正隂城盖皆五凉所侨置也
　　张掖废县在县南汉置属武威郡新唐志凉州南二百里有张掖守捉盖因旧县为名
　　鸾鸟废县在县南汉置属武威郡寰宇记昌松县有鸾鸟城前凉张轨时有五色鸟见于此因筑城以美之后魏改名神鸟
　　武兴故城在县北十六国春秋晋永嘉五年张轨移秦雍流人于姑臧西北置武兴郡唐武德八年凉州叛冦睦迦多冦武兴即故城也
　　金昌城在县东南胡氏鉴注金昌在赤岸西北寰宇记昌松县有金昌城晋将马隆所筑
　　石头在县东晋大宁初刘曜军河上扬声欲百道俱济直抵姑臧张茂出次石头以备之胡氏鉴注石头在姑臧城东
　　龙彛城通志在县西即汉戊巳校尉所理
　　灵钧台在府城内晋大兴中张骏筑周轮八十余堵址髙九仞
　　狄台在城东五里相传宋狄青为招讨时所筑刘林台在城西北五里旧名窦融台明洪武初千户刘林战死于此人重其烈因改今名
　　灵泉池十六国春秋灵泉池在南城中张元靓五年有大鸟青白色集池上舒翼二丈余后凉吕光尝宴羣臣于此
　　建康军在城西二百里祁连山下唐王孝杰开四镇置军张守珪尝为使
　　赤水军在城内元和志本赤乌镇以有青赤泉因名军之大者莫如赤水幅员五千一百八十里前距吐蕃北临突厥唐开元中改为大斗故移赤水入州城也
　　宁冦军后周保定中置号同城戍在城东北十里唐号同城守捉天宝中置军张掖守捉
　　永昌县
　　番禾故城今县治汉置属张掖郡唐属凉州元和志天宝县东至州一百八十里本汉番禾县元志有永昌路本西凉府地至元十五年以永昌王宫殿所在置明设卫治金山之阳
　　显美故城在县东汉置属张掖郡后汉改属武威郡三国魏黄初中凉州卢水胡反张既讨之敌引还显美既自武威复进军显美击破之隋志姑臧旧有显美县周废
　　骊靬废县在县南汉置属张掖郡晋改属武威郡永和十年张祚遣和昊伐骊靬戎于南山大败而还即此顔师古曰取国名为县也骊力迟反今土俗人呼骊靬疾言之曰力防
　　焉支故城在县西晋永嘉五年张轨置武兴郡统焉支新鄣二县魏收志番和郡领鄣焉支二县开皇中并力干安宁广城鄣焉支五县地入之
　　恩宿在县南十六国春秋苻坚建元十二年茍苌伐凉遣别将马晖杜周帅骑西出恩宿邀张天锡走路期会姑臧晖等行泽中值氷失期坚特宥之
　　大斗军在县西南通鉴集览云凉州有大斗军因大斗防谷为名总志在凉州西二百里唐开元中以赤水军守捉改大斗军西接张掖东连武威故曰大斗天寳六年以哥舒翰为大斗军副使即此
　　交城守捉在县西唐置元和志在凉州西二百里又新唐志天寳县有通化镇
　　鄂尔多古城在县东南一百二十里俗传为永昌王牧马城地名广城儿有永昌王避暑宫遗址尚存今畧黄城儿在詹詹口南八十里
　　金昌城在县北二十里地名金川又有破古城在县北与昌宁砦相近又有金沙城在县西南边外今畧破古城在宁逺堡西北三十里
　　镇番县
　　小河滩城今县治元存空城周三里有竒明成化中展筑嘉靖二十五年巡抚杨博疏言镇番地方北出凉州二百余里旷逺寥廓实与宣府独马石营相类唐人谓于凉州北境碛中建置城垣即此处也乃今风沙壅积几与城埒万一猾虏突至因沙乘城宜添筑关厢一则消除沙害一则增置重险从之
　　武威故城在县北汉置属武威郡水经注武威县在姑臧城北三百里马城河经其城东汉太初四年昆邪王杀休屠王以其众置武威县属郡即此
　　宣威故城在县南汉置属武威郡水经注马城河东北流迳宣威县故城南元和志有明威戌在姑臧县北一百八十里即故宣威也
　　武安废郡在县西南后魏置地形志凉州有武安郡领宜盛一县隋志姑臧有魏置武安郡西魏废元和志姑臧有武安戍在县西北一百六十里盖即故县也
　　白亭废军在县东唐书大足元年郭元振为凉州都督旧州界南北不过四百里元振始于南境置和戎城北界碛中置白亭军拓州境一千五百里元和志白亭军在姑臧县北三百里马城河东岸旧置守捉天宝十年哥舒翰改置军因白亭海为名都司志有古城在卫北一百里相近有连城又有三角城在卫北一百十里与上二城鼎足相峙
　　苏武牧羝处在衞东南三十里苏武山俗传苏武牧羝于此雍大记云西北拱来伏之岫东南峙子卿之山谓此也
　　古浪县
　　和戎城今县治唐书大足元年郭元振为凉州都督于南境峡口置和戎城元至元初于和戎城立巡检司明江亨因旧水名改为古浪
　　昌松故城在县西元和志县西北至凉州一百二十里本汉苍松县后凉改置昌松郡县属焉开皇初改永世复曰昌松有丽水府在县城中苍松故城在县东北十里久视元年吐蕃将奔布支冦凉州围逼昌松县大使唐休璟与战于洪池谷败之
　　漠口废县在县南十六国春秋晋隆安三年秃髪乌孤谋伐凉使其将金树屯昌松漠口秃髪傉檀嘉平元年姚兴使其子弼等来伐济自金城进次漠口魏收志昌松郡领莫口县即漠口也周废
　　揟次故城在县北汉置属武威郡孟康曰揟如予反次音咨三国志魏黄初二年张既讨卢水胡潜由且次出武威且次即揟次也晋志谓之揖次大宁三年有黄龙见于揖次之嘉泉魏收志揖次县属昌松郡隋志周废揖次入昌松
　　白山废县在县东汉置朴县属武威郡孟康曰音蒲环寰宇记汉朴县后为魏安在昌松东隋志昌松有魏置魏安郡周改置白山县寻废有白山新唐志昌松县东北一百五十里有白山戍葢即故县也
　　乌城守捉在县南新唐志在凉州东南二百里巴尔斯城一统志在县西北二百里明正统十年靖逺伯王骥言陜西黄河迤北蘓海图地面要害宜析靖虏卫中所军于彼建立千户所其靖虏衞地非要害乞将全卫移立巴尔斯以扼虏冲勅命副都御史曹翼督治之既而翼奏巴尔斯在凉州东南二百五十里庄浪东北二百里应于此屯兵实足控御外夷屏蔽内地而蘓海图地面狭隘宜将原调靖虏中所军于巴尔斯筑城建置而罢蘓海图役从之正徳十年总督彭泽言先年凉州副总兵赵英庄浪叅将鲁鉴俱拨有官军在巴勒巴尔斯暖泉蘓海图等堡按伏盖虏欲入犯必拥众大松山探我虚实从巴勒巴尔斯等处分道而入此处有备纵有小失不至大挫自成化十二年后副总兵李寛等称各堡孤逺掣回原役官军百年险扼一失而各处城堡屯田皆弃境外使贼得侵入吾境宜踏勘旧址修复不果秦边纪畧在镇番东宁夏中卫之西亦谓之大沙子山明伏羌伯实生其地控扼凉夏屏藩庄靖故明制抽调边兵更番按伏其后皆言水颇不足遂停止而凉之北面各筑边堵以代之不知自镇番而东接乎中卫皆汉家行军旧道弃而不守则南如庄浪靖虏遂当其冲故庄靖以镇番中衞为左右门户而巴勒巴尔斯又当枨闑之间也古浪志巴尔斯在古浪县东北今名大靖营设营制属古浪县
　　平番县
　　金城属国汉宣帝神爵二年夏五月赵充国振旅而还秋羌斩杨玉以降置金城属国以处之西南为沿门古城又西为射斗城
　　广武故城在县东南元和志广武南凉秃髪乌孤都也又曰广武县南至兰州二百二十五里本汉枝阳县前凉张骏分晋兴置广武郡水经注逆水迳广武城西故广武都尉治
　　枝阳故城在县南接兰州界汉置属金城郡晋废前凉张氏复置分枝阳属广武郡后魏废水经注湟水迳枝阳县逆水注之
　　令居故城在县西北汉置地理志县属金城郡西羌传武帝西逐诸羌乃渡河湟筑令居塞建武十年置防羌校尉于令居孟康曰令音连顔师古曰音零
　　永登废县在县西南晋建兴四年张寔置属广武郡水经注防水自令居南迳永登亭西葢即永登县治也
　　允街故城在县南汉置属金城郡章懐太子曰故城在昌松县东南临丽水亦名丽水城寰宇记其城地势极险沮渠防逊増筑以为防戍之守元明圮废
　　振武城在县西北晋永和二年石赵将麻秋攻凉陷金城凉将谢艾引兵出振武击秋破之胡氏通鉴注振武在姑臧城南广武西北
　　长最城在县南永和三年石赵将麻秋击凉济河城长最凉将谢艾军神乌前锋败赵兵进击秋破之秋遁归金城隆安初后凉吕光击乞伏干归军于长最遣其子纂攻金城防之
　　纒缩城在县南晋太元初苻秦伐凉其将梁熙济自清石津攻河防城茍苌济自石城津与等防攻防纒缩城旧志河防城葢在大河与湟河防处纒缩城与故广武相近
　　杨非亭在县西晋太元初秦兵济河攻纒缩城凉将马建惧自杨非退屯清塞水经注杨非亭在广武北五代时有杨非谷首岭葢即杨非亭之讹也
　　街亭城在县北十六国春秋秃髪乌孤太初元年据广武吕光遣窦茍来伐战于街亭凉兵大败水经注街亭城又在杨非亭西北
　　古城在县北六十五里岔口之东偏夏赵元昊所筑以拒兵元设防守明洪永间废
　　巴尔斯城今名大靖营汛属古浪县
　　大通河古城去县西一百三十里宋神宗熙宁间王韶使王厚收复河湟因大通河地形险要控扼夏境乃筑塞以制夏人
　　铁褁城在县东一百八十里金城志云火州即此
　　宁夏府
　　宁夏县宁朔县
　　怀逺故城即今府城本汉富平县地后周置怀逺县唐仪鳯二年为河水泛损三年乃更筑新城于故城西宋干兴二年李徳明城怀逺镇为兴州元昊升为兴庆府元伐夏改中兴府至元二十五年置宁夏路明洪武九年改置宁夏衞
　　灵武废县有三一为汉县在府西北地理志属北地郡后汉省一为隋县在府东北即浑怀鄣一为唐县在府南即水经注所谓胡城也元和志灵武县东南至灵州一十八里后魏破赫连昌收其户徙之于此因名
　　保静废县在府东南灵州界隋开皇十一年置静县唐属灵州神龙元年改为安静至徳元年又改保静寰宇记引隋图经云静本汉城居河外三里乃旧薄骨律镇仓城也宋咸平四年李继迁改怀逺县及保静即此府志在镇南六十里
　　髙台寺城府东一十五里有废城台在其东元昊建寺于此元时呼为下省久废
　　上河城在府南水经注河水自胡城又迳上河城东世谓之汉城又北迳典农城东俗名为吕城皆冯参为上河典农都尉所屯以事农者
　　新堡城元和志在怀逺县西北四十里永昌元年置旧名千金堡
　　元昊故宫在贺兰山之东有遗址又振武门内有元昊避暑宫明洪武初址尚存后改为清宁观
　　庆王府在南薫门内通衢之右明洪武三十五年庆靖王自韦州迁此基址尚存
　　海宝塔在振武门外三里相传为赫连勃勃所建百八塔在青铜峡内有古塔共一百八座在黄河岸左其创建不可考又有坎离窑青崖窟不计其数
　　洪门镇唐邠宁节度使张献甫所筑夏号洪州古战塲即月湖广斥无水草逺望莹然毕照俗传古战塲也
　　平罗县
　　古将台在县西北其地平旷围三十里有将台旗礩遗址
　　灵州
　　灵州故城在州北汉地理志惠帝四年置唐曰灵州天宝初改灵武郡宋初改翔庆军元复曰灵州
　　回乐废县舆地广记在灵州故城之内唐肃宗即位于此
　　薄骨律城在州西南后魏书太平真君五年刁雍为薄骨骝镇将九年表求造城诏名曰刁公城水经注云城在河渚上赫连果城也桑果余林仍列洲上但语出戎方不究城名访诸耆旧咸言赫连之世有骏马死此取马色以为邑号故目城为白口骝韵转之谬遂仍今称也
　　富平废县在州西南汉置属北地郡后汉仍为北地郡治永初五年徙郡于池阳永建四年又徙冯翊自是故县遂废
　　温池废县在州东南唐神龙五年置属灵州县侧有盐池五代时废今惠安堡北至州一百八十里产盐
　　燕然废州唐开元初置东臯兰燕然燕山鸡田鸡鹿烛龙等六州皆突厥九姓部落也其燕然鸡田鸡鹿三州俱寄治回乐县界燕山烛龙二州寄治温池县界皆至徳后废
　　韦州废城在州东南西夏置宋史嘉祐六年夏人改韦州监军司为祥祐军后又改静塞军元废城西有蠡山明庆藩墓皆在其上
　　盐州废城旧志东南至灵州三百里今定边营是隋志盐川郡西魏置西安州后改盐川治五原县元和志贞观二年平梁师都复置盐川新唐志贞元三年没于吐蕃九年复城之有盐川府又有保塞军宋咸平以后入西夏仍曰盐州元本纪太祖伐西夏驻此明正统九年修筑旧城改置花马池营
　　白池废县旧唐志盐州领兴宁县元和志白池县南至灵州九十里景龙三年置以近白盐池为名新唐志白池本兴宁景龙改名也宋陷于西夏县废
　　五原废县汉置胊衍县属北地郡西魏改五原郡又改盐州隋大业初改盐州为盐川郡治五原县明初为环县地正统九年建兴武营五原西魏取汉故名汉五原县城在今榆林界
　　丁奚城在州北东观记丁奚城在灵州北后汉永初六年汉阳贼杜季贡降于滇零羌别居于此任尚破之
　　丰宁城新唐志灵州有武畧河间静城鸣沙万春五府丰宁保宁等城
　　铁角城与盐池相近亦名三角城明初为官军屯戍处
　　中衞县
　　应理州今县治元志宁夏路领应理州与兰州接境东阻大河西据沙山唐灵武郡地其州城未详建立之始元初仍立州明一统志洪武初州废三十二年移建宁夏中卫于此
　　眴巻废县在县东汉置属安定郡后汉省水经注河水迳眴巻县故城西旧志城在灵州所西二百里
　　鸣沙废州在县东北一百五十里隋志灵武郡领鸣沙县周置防州寻废隋置环州仍立鸣沙县属之贞观九年州废县属灵州神龙二年为黙啜所破遂移县于废丰安城即今县治西枕黄河人马行经此沙随路有声异于余沙故号鸣沙寰宇记鸣沙县咸亨三年归复因其地置安乐州移吐谷浑部落于此至徳后复陷吐蕃大中三年灵武节度朱叔明收复勅改威州仍领鸣沙县元立鸣沙州属宁夏路明初废
　　东臯兰州在县东旧唐志东臯兰州突厥九姓部落开元初置寄治鸣沙县界
　　安丰军故城杜佑通典云安丰军在灵武西黄河外百八十余里胡三省通鉴注云灵州界有安丰军在黄河外武徳四年分丰州囘乐县置安丰县
　　废雄州在县东新唐志雄州在灵州西南一百八十里中和元年徙治承天堡为行州五代时废新渠县
　　废定州在府东北新渠县界唐置元和志灵州有定逺城在州东北二百里先天二年郭元振以西城逺濶丰安势孤故置此城募兵镇之杜佑通典云定逺军在灵武东北二百里黄河外俗呼为田州
　　新昌废郡在灵州东北隋志回乐县有西魏置临河郡开皇元年改曰新昌三年废新唐志灵州黄河外有新昌军盖即故郡也
　　宝丰县
　　省嵬城在县省嵬山下西南去府一百四十里西夏所筑
　　石堡镇本延州西边镇塞宋至道中陷于元昊号龙川
　　长城隋开皇五年司农少卿崔仲方发丁三万于朔方灵武筑长城东距黄河西至绥州南至勃出岭绵歴七百里六年春复令仲方发丁男十余万人修长城
　　受降城唐景龙二年朔方总管张仁愿筑三受降城新唐志东城南直榆林中城南直朔方西城南直灵武三垒相距各四百里其北皆大碛也斥地三百里而逺自是突厥不敢逾山牧马朔方益无防宋白曰东受降城东南至朔州四百里西南渡河至胜州八里西至中受降城三百里本汉云中郡地中受降城西北至天徳军二百里南至麟州四百里北至碛石五百里本秦九原郡地在榆林汉更名五原西受降城东南渡河至丰州八十里西南至定逺城七百里东北至碛口二百里
　　按朔州在山西大同府麟州南四十里即神木县丰州宋神木县如宋白所考则受降城在边外其去宁夏极为辽逺因宁夏旧志朔方志俱列入古迹姑存以备考
　　废夏州初学记夏州赫连之都魏灭赫连以为统万镇太和十一年置夏州隋改州为朔方郡唐复为夏州城在古盐州东北三百里今河套哈喇乌蘓之南即华言黒水有废城曰实都即夏州也
　　德巴拉湖城在实都北
　　察罕诺尔城在实都东北皆废城
　　西宁府
　　西宁县
　　西宁废州今府治本汉临羌县地后汉末析置西都县兼置西平郡水经注湟水迳西平城北东城即故亭也魏黄初中立西平郡冯倚故城増筑南西北三城以为郡治周时郡县俱废隋为湟水县地唐分置鄯城县属鄯州元志唐鄯州没吐蕃号青唐城宋改西宁州明设西宁衞明一统志西宁废州在卫城西南都司志自卫城西至南迤东约八里余乃西宁州古城
　　临羌故城在府西汉置属金城郡晋属西平郡水经注湟水东迳临羌县故城北后魏县废隋大业四年吐谷浑为铁勒所破走入西平界求救诏宇文述出西平迎之述至临羌吐谷浑遁即此
　　安夷故城在府东汉置属金城郡后魏废水经注湟水又东迳安夷县故城城有东西门去西平亭东七十里阚骃曰四十里
　　长宁废县在府西北本汉临羌县地晋置属西平郡水经注长宁水南迳长宁亭东城有东西门东北隅有金城在西平西北四十里魏废
　　河源军在府东元和志在鄯州西一百二十里仪鳯二年郎中李乙支置
　　按河源军有二一在府西南乃古赤水县在境外一在鄯城县即今之河源军也
　　宁西城在府西宋志西宁州领宁西城旧名林金城崇宁二年改名
　　宣威城在府北宋志西宁州领宣威城旧名犛牛城崇宁三年改名
　　西海废郡在府西十三州志云城在临羌新县西一百一十里王莾传元始五年羌豪良愿献鲜水海允谷盐池置西海郡
　　析支在府西南徼外禹贡雍州有昆仑析支应劭曰析支在河关西南千余里羌人所居谓之河曲羌
　　湟中城在府西北水经注湟水东流迳湟中城北故小月支之地胡氏鉴注湟水两岸之地通为湟中本小月支之地故谓之小湟中
　　树郭城在府西乃吐谷浑之旧都
　　安人军在府西元和志在河源军西一百二十里星宿川开元七年郭知运置
　　白水军在府西北元和志在鄯州西北二百三十里开元五年郭知运置又威戎军在州西北三百五十里开元二十六年杜希望置
　　合川城在府南元和志合川守捉在鄯州南一百八十里贞观中侯君集置又绥和守捉在州西南二百五十里开元二年郭知运置
　　临番城在府西新唐志鄯城县有河源军西六十里有临番城又西六十里有白水军绥戎城又西南六十里有定戎城
　　石堡城在府西南本吐蕃铁仞城其城崖壁峭立数十仞三面险絶惟一径可上石路盘曲长三四里唐开元十七年信安王祎出陇西防石堡城置振武军天宝八载陇右节度哥舒翰攻石堡城吐蕃以数百人守之唐兵死者数万仅而克之诏以石堡城为神武军至徳初复没于吐蕃
　　九曲军在府西南唐书睿宗景云初吐蕃赂鄯州都督杨矩请河西九曲地为金城公主汤沐邑与之天宝十二年哥舒翰收复于是置神防军于临洮西浇河郡于积石西及宛秀军以实河曲元和志有宁边军在积石军西黄河北又威胜军在积石军西八十里宛肃城金天军在积石军西南一百四十里洪济桥宁武军在洪济桥东南八十里百谷城曜武军在廓州南二百里黒峡川皆天宝十三年哥舒翰置
　　神威城在府西唐天宝七年哥舒翰筑于青海上吐蕃攻破之更筑于海中龙驹岛有白龙见因名曰应龙城以上自河源军以下皆唐置后陷吐蕃废
　　汉将营在府城东十五里周围约三十余里寛濶平坦人传为汉将安营处
　　孔雀楼在府南三里南禅院中旧传搆楼初成有孔雀来夏瓒有诗
　　虎台在府城西五里有台九层髙九丈八尺相传南凉王所筑一名土台
　　碾伯县
　　废乐州在县西本西戎落都地水经注湟水东迳乐都城南后魏取之置鄯州元和志鄯州古西戎地汉金城郡地后汉分置西平郡后凉吕光改西平为西河郡后魏以西平郡为鄯善镇孝昌二年改镇立鄯州旧唐志鄯州治故乐都郡寰宇记鄯州东至兰州广武县一百十三里东南至河州鳯林县二百八十里治湟水县后魏于此置鄯州改破羌县为西都隋又改也宋志乐州旧邈川城后陷西夏元废都司志乐都城在今府东碾伯西二里二城相连约三里
　　按古西平郡有二治魏晋西平本汉临羌县地唐为鄯城县宋为青唐城置西宁州即今府也隋西平乃汉破羌县地晋宋时为乐都唐为鄯州宋为邈川城置乐州在今县西
　　破羌故城今县治汉志宣帝神爵二年置属金城郡后汉因之晋县废水经注湟水东迳破羌县故城南十三州志曰湟水河在南门前东过章怀太子曰破羌故城在湟水县西
　　按水经注破羌城在乐都东而章怀云在县西葢隋改乐都为湟水又经东徙非故地也
　　浩亹故城在县东北汉置属金城郡水经注浩亹河东迳浩亹县故城南隋志湟水县有旧浩亹县后周并入元和志在广武县西南一百三十里兰州志在州西北一百三十里
　　白土故城在县东南汉末置属金城郡水经注河水东迳临津城北白土城南十三州志曰在南津西六十里有白土城城在大河之北为縁河津渡之处后魏废
　　晋兴废郡在县东北十六国春秋永嘉五年张轨表分西平界置晋兴郡咸宁元年分属凉州后魏废水经注湟水东南经小晋兴城北故都尉治阚骃曰允吾县西四十里有小晋兴是也
　　左南故城在县东南晋志张轨置属晋兴郡水经注河水迳左南城南十三州志石城西一百四十里有左南城后魏废
　　龙支废县在县南元和志县北至鄯州一百三十五里本汉允吾县地后魏初置金城县废帝二年改名因县西南有龙支谷取以为名
　　湟河废郡在县东南东晋置十六国春秋咸康二年张骏分湟河郡属凉州
　　按水经注河水东北迳黄河城南西北去西平二百一十七里或曰黄即湟之讹也
　　廓州故城在县南唐置旧唐志廓州天宝初改宁塞郡乾元初复曰廓州属陇右道治广威县魏置石城县后改化城天宝元年又改曰广威寰宇记州北至鄯州一百八十里东南至凤林县二百八十里东北至龙支县二百九十里西北至鄯城县二百八十里又引周地图云魏明帝三年置石城县也元废
　　米川废县在县南水经注河水东北迳广违城北又东迳邯川城南唐置米川县属廓州元和志米川县西至州一百里宋志廓州有米川城王厚云米川沿河西至廓州约六十里元废
　　达化废县在县南隋志浇河郡领达化县周置郡唐属廓州元和志东至州三十里后陷吐蕃废
　　亷川城在县东近庄浪界晋太元二十七年鲜卑秃髪乌孤击降乙弗折掘等部筑湟中亷川堡都之
　　宗哥城在县南宋志西宁州领龙支城旧宗哥城按古龙支有三汉在今府西即西海郡隋唐龙支在今府南近黄河宋龙支在今县南乃旧宗哥城或混为一悮
　　来宾城在县西南宋志乐州领来宾城旧名癿当川崇寜三年赐名旧志在旧乐州西南一百一十里
　　肤公城在县废廓州东北宋志廓州领肤公城旧名结啰城崇宁三年后改今名去廓州三十余里
　　震武城在县治宋志有震武军政和六年进筑古骨龙城赐名震武未几改为军元属湟州有通济桥本震武城浮桥
　　土堆在县北三里许髙九丈后列小土堆六行毎行小土堆凡十二各髙二丈一名振武台始筑无考
　　鲁班井在县城东六十里地名鲁班峡有井连环三眼髙出山岩之上二十余丈水冬夏不冻不竭硖中有方石髙四丈深入河底周围八丈有余上列石扁镌米颠拜否四字
　　大通卫
　　三角城在卫城东南一里不知何代建筑
　　白塔在卫城南一百二十五里其始无可考
　　直秦州
　　秦州
　　画卦台在州北三十里三阳川伏羲始画八卦之地今雪后犹见卦痕按河南陈州亦有卦台
　　龙马洞在州东南按伏羲时龙马负图出于河而今有龙马洞未得其详史记伏羲都于陈
　　女娲洞在州西南按帝系谱女娲风姓与伏羲同母今州北四十里有娲皇庙相传为女娲生处
　　秦祖故里在州境祖孔门弟子笃于守道唐封少梁伯宋加封鄄城侯
　　壤驷赤故里在州境赤孔门弟子长于诗书唐封北征伯宋加封上邽侯
　　石作蜀故里在州境作蜀孔门弟子唐封石邑伯宋加封成纪侯
　　成纪废县在州西五十步帝王世纪云庖羲氏生于成纪孕十二嵗而生故曰成纪汉置成纪县属天水郡后汉属汉阳郡周复置属秦州旧志秦州本治上邽开元二十二年地震移州治于成纪县之显亲川天宝初复还旧治大中初又移于成纪宋因之又韩公城即州之东西关城也庆厯二年守臣韩琦以州东西居民军营皆附城旁因筑外城凡十一里与内城聫合为一秦民徳之称为韩公城
　　上邽故城在州东四十里秦武公十年伐邽戎置县汉曰上邽县属陇西郡隋为天水郡治唐置秦州开元中移治成纪天宝初还治上邽后陷吐蕃大中三年收复治成纪
　　西县故城在州西南一百二十里秦庄公为西陲大夫汉置西县晋改置始昌县县废又有戎邱城在西县城西南
　　望垣故城在州西北汉置属天水郡后汉属汉阳郡晋县废
　　绵诸故城在州东四十五里之邽山下有古城遗址即绵诸城秦有绵诸戎汉置绵诸道属天水郡魏置县属畧阳郡西魏省
　　黄故城在州西南七十里魏太平真君八年置黄县水经注黄水东流黄县北周县废
　　天水故城在州西南七十里汉上邽县地唐初析置天水县旋废宋复置属秦州绍兴初没于金分置南北二天水县南天水成州北天水亦覊附焉嘉定初升为天水军九年移天水县旧治元初废入成州
　　陇城侨县在州东三十里时陇城为金所侵宋乃寄治于此
　　秦州故卫在州治东明洪武二十五年建今裁秦亭在州东南五十里即秦始封地又名董亭九域志成纪县有董城镇即此
　　诸葛垒在州东二里俗谓下募城其旁有司马懿垒俗谓之上募城又上邽县北八里有姜维垒
　　隗嚣连城在州北郭外后为崇宁寺杜诗秦州城北寺传是隗嚣宫今土人常掘有磁器名曰汉磁
　　铁堂庄在州西姜维宅在天水东十里铁堂峡内四山环抱中有孤冡相传为维祖茔
　　升仙台在州西南一十五里升仙观世传老子于此升仙宋蒋之奇有诗
　　东柯草堂在州东南东柯镇杜甫之秦寓侄佐居有示佐诗自开茅屋下只想竹牀眠之句即古北枝村也距城三里又有西枝村岩窦玲珑有杉漆之利甫尝欲居之有西枝村寻置草堂夜宿赞公土室诗
　　街亭在州东南七十里即马谡为张郃所围处今名街子口
　　地网在州西南故天水长道二县界金陷陜西天水长道并当边境地势平衍敌骑充斥步兵不能捍御宣抚吴璘乃创设地网其制于平田间纵横凿为渠每渠濶八尺深丈余连绵不断如布网然明年金人重犯天水始不得逞天水元管三百六十条后増为五百五十四条
　　雄武堂在州东三里吴璘尝于此发兵
　　临渭氐迹在上邽东南渭水之隂蒲氐世居其地至蒲洪应防更姓苻至坚僭号为大秦
　　玩芳亭在州南池沼间杂花木丛茂
　　木门在州西南九十里即魏张郃中伏矢死处松雪字刻在大雅堂其碑有四明御史卢郡刘仑为之序
　　清水县
　　清水故城在县西十五里牛头山下俗亦谓之西城对今县城而言汉置公孙述初为令于此后汉省晋复置唐陷于吐蕃大中二年收复权凤翔府后唐移置于上邽镇宋复故
　　陇县故城在县北汉置属天水郡后汉属汉阳郡凉州刺史治焉晋废后魏改置陇城于畧阳县界非故治矣
　　秦岭废县在县西南一百二十里后魏置伯阳县隋开皇中改名唐贞观十七年省县入清水
　　冶坊故县在县北四十里卧牛山其地多冶坊今为冶坊镇宋为寨金置县秦州改属西宁州并入清水县
　　白石城在县西北四十里即白崖堡后魏所筑宋开宝间置堡
　　大元城在县北六十里宋平章段伟所筑今为大元堡
　　弓门城在县北七十里秦昭王所筑命白起守之宋太平兴国间筑为砦
　　赵充国宅在县北二里东汉建安中建为寺
　　秦安县
　　成纪故城在县北三十里汉置县属天水郡后魏省周复置属天水郡唐属秦州开元二十二年徙新城而故城遂废金正隆中始以宋之纳甲城置今县
　　陇城故县在县东北九十里隋志天水郡陇城县旧曰畧阳置畧阳郡开皇二年郡废改曰阿阳六年又改陇城唐武徳二年置交州八年州废属秦州后随州陷废后唐长兴三年于归化镇复置宋金因之元至元七年并入秦安
　　畧阳故城在县东北九十里汉曰畧阳道属天水郡永平中属汉阳郡晋属畧阳郡其地当陇口之要
　　安戎故城在县东一百二十里汉置戎邑道属天水郡后汉省后魏改置安戎县
　　显亲废县在县西北三十里汉成纪县地建武中封窦融弟友为显亲侯国于此属汉阳郡晋为显亲县属天水郡后周县废显亲故城在成纪县东南
　　街泉废县在县东北汉置县属天水郡后汉省入畧阳郡国志畧阳县有街泉亭即故县也元和志即马谡与张郃战败处
　　临渭故县在县东南八十里汉陇县地魏析置又置广魏郡晋太始中改郡为畧阳仍置临渭县后魏并入陇城县
　　新阳废县在县西南三国魏析置新阳县属汉阳郡晋属天水郡后废
　　长川故城在县东北后魏置安阳县兼置安阳郡又领乌水县西魏増置北秦州又改交州隋开皇初郡废又改交州为纪州安阳为长川大业初州废又废乌水入长川唐贞观三年省入陇城县
　　勇士故城在县西北苻秦时创置
　　鸡川废县在县西北三十里宋治平中置鸡川砦金升置鸡川县贞祐四年改属西宁州元省入秦安县其地有鸡川谷鸡川水出焉俗谓之水洛口
　　兴国城在县东北与畧阳相近后汉初平中畧阳氐筑城于此号为兴国城
　　礼县
　　长道废县在县东三十里本汉上禄县地魏收志秦州有汉阳郡治兰仓县俱太平真君年置又领谷泉县后周郡废省水南县入焉隋开皇初郡废十八年改县曰长道唐属成州宋属西和州元至元七年省寰宇记成州旧有长道等县以吐蕃侵扰百姓流移并废为镇咸通十三年成州奏人户归复土田渐辟置长道县改属秦州九域志熙宁六年以长道县属岷州葢非故治也
　　大潭废县在县南八十里隋志汉阳郡有潭水县西魏置潭水郡后周郡废并废甘若相山武定三县入焉唐属成州贞观初改属宕州广徳中省入良恭县宋干徳元年合良恭大潭二镇置大潭县于上木竹谷属秦州后改属岷州宋末废
　　礼店故城在县东四十里元志陜西行省领礼店文州军民府明洪武初改置礼店千户所移于今治属岷州衞成化九年巡抚马文升以其地广民繁奏设礼县于所城西顺治十六年省所入县
　　废守御所在县治西明洪武四年建今裁
　　武植戍在县东北又北有安民戍武植水合流于安民戍南又南经武植戍西是也其西南又有平夷戍皆后魏所置戍守处
　　徽县
　　河池故城在县西十五里西汉置县属武都郡后魏曰广化置广化郡隋废郡改名宋移治固镇即今县县废
　　思安废县在县东南隋志后魏置思安县属广化郡大业初省入河池
　　永宁废县在县东四十里本河池县之永宁乡元初升为县属南凤州至元元年与河池县俱省入徽州
　　河池戍在县西又西有仇鸠戍俱后魏置
　　两当县
　　两当故城在县东三十里本汉故道县地以两当水为名后魏置县隋志河池郡领两当县后魏兼两当郡开皇初郡废宋移治广乡镇即今治而故县废
　　尚婆城在县西水经注尚婆水歴两当县尚婆城南魏故道郡治
　　开宝废监在县东宋建隆三年置银冶开宝五年升为监治平元年罢监官以监两当县元丰六年废
　　吴郁宅在县西南嘉陵江上唐杜甫与吴十侍御江上宅诗侍御名郁
　　直阶州
　　阶州
　　福津故城在州东南八十里本汉武都郡地隋志后魏置翫当县为武阶郡治西魏又置覆津县及赤万郡领赤方接难五部三县后周郡县并废省入覆津唐属武州后改福津县后唐移阶州治焉元省福津县入州州志阶州旧城在坻龙冈上明洪武五年改建今城于此
　　将利故城在州西北本汉羌道县地隋志武州治将利县旧曰石门西魏改曰安育后周改曰将利置武都郡又改曰永都郡隋废大业初置武都郡又有东平县后周并入唐为武州后没吐蕃废
　　平乐故城在州东北汉置平乐道属武都郡后汉废魏收志修城郡有平洛县太和四年置后废九城志将利县有平洛镇明置平洛驿皆即故平洛也
　　孔提故城在州东北二百里魏收志武都郡领孔提县西魏置孔提郡后周郡废
　　建威故县在州北后魏置白水郡后改为白水县西魏改立绥戎郡后周郡废改为建威县并废洪县入焉唐贞观元年省建威入将利
　　赤万故城在州东故福津界魏太和四年置赤万郡后改为县后周废入福津
　　臯兰故城在州东北氐人所筑魏时置戍唐大厯二年置行武州景福元年更名阶州治臯兰镇后唐移阶州治福津仍领将利县宋因之元省入阶州
　　葭芦故城在州东南七十里三国时姜维与邓艾相持于此置葭芦戍亦为葭芦城后为仇池氐所据齐建武初葭芦入于西魏置武阳郡治葭芦县后周郡废并县入槃提县槃提山在县东南故名唐武州陷后废
　　阶州废守御所在州治西明洪武四年建今裁成县
　　同谷废县即今县治后魏置白石县属广业郡西魏改曰同谷后周置康州开皇初郡废大业初州废唐属成州宋宝庆三年以理宗潜邸陞为同庆府元复曰成州至元七年并同谷县入州
　　下辨故城在县西三十里秦下辨邑也汉初曹参攻下辨即此寻曰下辨道后汉移武都郡治焉建安二十五年昭烈进兵汉中遣张飞马超屯下辨曹操遣曹洪拒之既而先主有其地亦谓之武街城景耀末魏司马昭使诸葛绪出武街以侵汉隋志后周废下阪县入修城下阪即下辨也
　　泥阳废县在县东隋志同谷县境有泥阳县西魏废入同谷县即今泥阳镇
　　栗亭故城在县东五十里五代后唐置属成州本同谷县之栗亭镇清泰三年置县理栗亭川宋因之元废
　　上禄废县在县西南汉置县属武都郡后汉因之晋废水经注上禄故城在仇池东南隋改仓泉为上禄在仇池北非故县也
　　阶陵废县在县西北汉置嘉陵道属武都郡后汉废水经注汉水入嘉陵道为嘉陵水世俗名之阶陵是嘉陵即阶陵也后魏改阶陵周改为仓泉隋改为上禄仇池山在南八十里唐宝应初州陷吐蕃县废
　　武都故城在县西古白马氐地前汉书武帝开白马氐分广汉西白马为武都郡土地险阻居于河池一名仇池晋仍为县亦属武都郡后废魏改南秦州治洛谷城领仇池郡其后移治阶陵而此城废
　　建威故城在县西北后汉末所置戌守处也后为仇池氐所据旧志建威城在阶州东北三百六十里
　　仇池故城在西和之南成县之北相去各百里其山四面斗絶棱角外向自成城郭楼橹之状上有羊肠盘道三十六回其上有平地方二十余里田百顷泉九十九源亦名百顷城古为白马氐杨氏所居杨氏世雄守据其地杨难敌筑城于上苻秦陷仇池徙其民空百顷之地太元十年苻坚败杨定徙歴城置储畜于百顷自称陇西王自杨茂捜据仇池其后浸盛然亦称藩于南北间后拓防魏取其武都仇池之地杨氏始衰梁天监五年魏尽有汉中遂击杨氏而灭之仇池之兴始终凡二百一十一年
　　建安城在县北本名歴城后改建安隋志有建平县后周省入仓泉即建安也通典曰建安城在同谷郡西七里去仇池九十里
　　龙门戍在县西南仇池东南
　　浊水城在县西南亦曰浊水戍水经注汉水东南迳浊水城南又浊水出浊城北皆即此
　　赤亭在县西南后汉虞诩破羌于此
　　绛帐台在县东北一百七十里相传汉马融设教处杜甫宅在飞龙峡口东杜甫寓秦曾过夏于栗亭文县
　　隂平故城在县西北古羌氐地汉武开西南夷置隂平道为广汉郡蜀汉建兴七年诸葛亮遣陈式攻武都隂平克之景耀六年姜维闻钟防治兵关中表请遣张翼分防隂平桥头既而魏将邓艾自隂平入蜀由邪径行无人之地七百余里凿山通道造作桥阁山髙谷深艾以毡自裹推转而下将士皆攀木縁崖鱼贯而进遂至江油华阳国志蜀克隂平魏亦遥置隂平郡属雍州及蜀亡始合为一隂平自晋永嘉以后氐羌据之不为正朔所班至后魏平蜀始置文州理隂平郡隋罢州唐武徳初复为文州治曲水县唐大厯十四年西戎犯边刺史防城而走建中三年以旧城在平地窄小难守移故城东四里髙原上即今城也寰宇记曲水县在南北二江之曲直西五里平地唐徙髙阜号曰文台宋端平后兵乱州废
　　长松废县在县西南百里本隂平县地西魏析置建昌县为卢北郡治兼置文州隋开皇初郡废改县曰长松以地多乔松为名大业初州废唐属文州贞元六年省入曲水
　　正西废县在县西南五十五里西魏置属文州隋属武都郡唐贞观元年省入曲水
　　甸氐故道在县西汉志广汉郡领甸氐道白水出焉晋省
　　姜维故城在县东七里姜维筑此与邓艾相守邓艾城在县东七里即魏景元四年邓艾伐蜀时所筑
　　郭公城在县东昔魏郭淮攻廖化于隂平所筑水经注白水自合羌水又东迳郭公城南
　　废扶州在县西魏置邓州后改宁州唐初为扶州大厯中废为镇以属文州元领同昌帖夷尚安铒川四县俱废今按遗址在旧城西一百六十里夹清江域中有桥梁多平壤宜稻麦久为番所据
　　卢北城在县东五十里昔时戍守处后周置隋废因葭芦镇为名
　　安昌城在县东北三十二里旧戍守处也后魏尝置安昌郡于此西魏废帝立宁州修筑此城为州治
　　飞仙阁在县西一十五里山岩刻飞仙阁三字玉枕在县东山有石状如玉枕在巉壁间人迹所不能到但可望见之而已下有驿曰玉枕驿今废
　　文台在旧文州治后天牢山麓宋刘鋭登此死节
　　直肃州
　　肃州
　　酒泉故郡今州治汉置乃西羌通驿之路通典曰县有古长城汉遮虏障也前凉张轨西凉李暠北凉沮渠防逊并都之隋志张掖郡领福禄县旧置酒泉郡元和志后魏太武平沮渠氏以酒泉为军属炖煌镇孝昌中改镇为州复置酒泉郡开皇三年罢郡立酒泉镇所领县并属甘州仁寿二年以境宇辽逺分置肃州河西旧事云福禄城谢艾所筑城下有金泉味如酒故曰酒泉旧志有酒泉县本汉福禄县唐初更名西五十里有兴圣皇帝祠
　　安弥废县在州东汉置绥弥县属酒泉郡后汉改曰安弥晋因之后魏县废又汉志酒泉郡领天依县后汉省顔师古曰其地有天依坂故名今无考
　　威逺城在州东北新唐志肃州有酒泉威逺二守捉城肃镇志威逺城在卫东北三百八十里明初立为所后因失悮秋表内部查究讹传诛徙人民惧俱入西域今有旗杆山即当时立旗招抚叛民处
　　威虏城在州东北明初置卫寻废嘉靖七年番夷牙木兰等内附巡抚唐泽议于肃州迤北境外威虏旧城及天仓墩毛目城白城子等地散处其众二十八年监生李时旸上言边外属夷旧为土鲁番所迫逐环肃城杂居不便巡抚杨博檄副使王仪等修葺威虏并金塔寺古城添设白烟墩等城堡凡七墩台十有二安置番帐七百余所于是肃城数十年番害顿平肃镇志威虏城在卫东北一百三十里又白城子在卫东北一百二十里今皆废金塔寺古城在卫东北六十里今为堡
　　遮虏障在州北元和志在酒泉北二百四十里李陵与单于战处隋镇将杨元于其地得铜弩牙箭簇寰宇记酒泉有故长城在县北汉书谓之遮虏障旧志古长城在卫北四百里东自狼心山西至哈密北山一带俱有遗址又卫城极北有北大路元时为往来通道久废辙迹犹存
　　髙台县
　　髙台站今县治都司志本汉乐涫县地明洪武五年冯胜定河西置髙台站因西有台子寺为名正统中张掖人刘寛建言于镇城西一百六十里设所景泰七年始设髙台千户所旧志髙台在所西二十里有古台基相传李暠所筑后人建寺其上
　　表是故城在县西汉置属酒泉郡后汉曰表氏五行志灵帝光和三年张掖表氏地动涌水民舍皆倾县易处更置城郭章怀太子曰表氏故城在张掖西北杜氏通典张掖有表氏故城在西北又曰昭武城
　　建康故城在县南晋置十六国春秋咸康元年张骏分建康郡属凉州吕光龙飞二年沮渠男成自乐涫进逼建康推太守段业为主称凉州牧建康公后魏废新唐志甘州西北一百九十里祁连山下有建康军证圣初置名胜志建康城在所西南四十里旧志有建康军城在所东南十里
　　镇夷营在县西北明洪武二十九年都指挥马溥于黒河之北筑堡为哨马营三十年就马营展筑设镇夷千户所三十三年革永乐初总兵宋晟复奏置后为黒河冲决天顺八年移今治
　　乐涫废县在县西南汉置后魏废隋志有周置乐涫县寻废元和志肃州领福禄县西至州一百里本汉乐涫后魏太武帝平凉改县为戍炖煌镇孝文帝改为乐涫县隋改县为镇武德二年改置福禄县取旧名也旧唐志福禄县于旧乐涫故城置后陷西番废
　　防水废县在县西北汉置属酒泉郡地理志北部都尉治偃水障东部都尉治东部障阚骃曰众水所会故名后魏废
　　祁连戍在县西南元和志在福禄县东一百二十里胭脂城在县西南周一里
　　毛目城在县西北又有平朔城二城皆周二里相传元时守御属威逺卫
　　古连城在县西北
　　安西防
　　晋昌故城在肃州西今安西卫西南本汉冥安县属敦煌郡因县界冥水为名晋改属晋昌郡周武帝省入凉兴郡隋开皇四年改为常乐县唐置州属河西道吐蕃传开元十五年攻陷州毁其城俄而张守珪为刺史修筑之大厯十三年陷于西番大中五年张义潮以州来归宋属西夏夏亡州废元至元十四年复立属沙州路二十八年徙居民于肃州但名存而已明永乐二年建齐勤防古千户所东至肃州界四百三十里本故州地也今畧嘉峪西二百四十里为齐勤防古卫
　　渊泉废县在肃州西今栁沟卫地汉置属敦煌郡后汉因之阚骃曰地多泉水故名晋志元康五年分属晋昌郡隋志周并渊泉入常乐章怀太子曰渊泉故城在晋昌东北
　　广至故城在肃州西今沙州卫地汉置属敦煌郡晋因之周并大至冥安渊泉为凉兴县一统志云大至即广至隋开皇初并入常乐唐改隋常乐为晋昌而别置常乐县于此属州杜氏通典广至故城在常乐县东后随州陷废旧志有凉兴城在废州西一百七十里
　　敦煌废郡在肃州西今沙州卫西古州亦月支戎地汉武帝元鼎六年分酒泉置敦煌郡应劭曰敦大也煌盛也晋志郡治昌蒲领敦煌县十六国春秋咸康元年张骏分敦煌晋昌髙昌三郡及西域都防戊巳校尉玉门大防军三营为沙州水经注敦煌郡南七里有鸣沙山故亦曰沙州隋裴矩西域图记自敦煌至于西海凡为三道北道从伊吾至蒲类海中道从髙昌南道从鄯善总凑敦煌为咽喉之地隋志敦煌郡旧置州治敦煌县周并入鸣沙县大业初复置郡改鸣沙为敦煌唐复置沙州元和志沙州东至州二百里西至吐蕃界三百里北至伊州七百里治敦煌县又有豆卢军神龙元年置在州城内宋景祐二年赵元昊取沙州元太祖二十二年破其城至元十四年复立沙州十七年升为沙州路总管府明永乐三年置沙州衞正统十一年废
　　效谷废县在肃州西今安西卫西汉置属敦煌郡桑钦曰县本鱼泽障也元封六年崔不意为鱼泽尉教民力田以勤效得谷因立为县故名后汉及晋因之隋志周并效谷县及效谷郡入敦煌
　　龙勒故城在肃州西今沙州卫西汉置属敦煌郡后汉及晋因之周并入敦煌唐改置夀昌县属沙州以县南夀昌泽为名新唐志夀昌县治汉龙勒城随州陷废
　　阳关废县在肃州西今沙州卫西汉书西域三十六国东则阨以玉门阳关地理志龙勒县有阳关玉门关皆都尉治晋置阳关县属敦煌郡后省元和志阳关在夀昌县西六里以居玉门关之南故曰阳关本汉置谓之南道西趋鄯善莎车后魏尝于此置阳关县周废五代髙居诲使于阗记出玉门关入吐蕃界西至沙州南十里鸣沙山又东南十里三危山其西渡都乡河至阳关是也
　　安定卫在罕都卫西沙州卫南本鞑靼别部其地广袤十里无城郭庐舍明洪武七年安定王布延特穆尔遣使入贡立安定鄂端二卫永乐十一年其孙伊玛丹来朝成化中为土鲁番残破正徳七年额布勒破安定据其地余众内徙嘉靖复命部酋领其众然安定王后无传而鄂端久没莫知其处
　　察逊卫在安定卫西古西戎部落明洪武四年置察逊卫授土酋萨竒蘓永乐四年徙治药王滩宣徳以后屡入朝贡成化中为土鲁番所扰率部属内徙遂失故地
　　罕都卫在齐勤防古南嘉峪关西南本汉敦煌郡地明洪武三十年其长索诺木策喇实遣使入贡立罕都卫授之与齐勤哈密同主西域各国贡道至治中土鲁番据哈密侵掠邻境诸部皆不能支王徳中防古大酋入青海罕都益遭蹂躏其众益衰后土鲁番犯肃州罕都复残破相率求内徙其城遂弃不守
　　罕都左卫在沙州卫故城明成化时建初罕都部人阿克展与种族不相能数仇杀乃率其众逃居沙州耕牧部落日蕃益不受罕都统属至其子巴特玛斯结久住沙州朝廷屡敕还本卫不奉命正统中沙州全部内徙巴特玛斯结尽据之孙嘉克嗣职部众益盛时土鲁番侵据哈密嘉克请自立一卫与相抗乃置罕都左卫治十七年卫喇特及安定部人大掠沙州嘉克不能自存正徳十一年其子竒塔特被土鲁番廹胁徙肃州塞内其部下特黙格图卜二人仍居沙州服属土鲁番防番酋征求苛急嘉靖七年率所部来归沙州遂为土鲁番所有
　　苦峪城在废州东东至肃州四百里明天顺四年哈密忠顺王母讷衮塔舒尔主国被北部竒木嘉色棱袭破其城率亲属部落走苦峪成化中哈密都督哈尚又为土鲁番阿里所袭退居苦峪时哈尚方依罕都齐勤而二卫自相雠杀哈尚势益孤朝命筑苦峪城移哈密卫于其地其后哈尚纠众袭哈密破之还居故土治中忠顺王善巴为土鲁番阿哈玛特所执哈密居人亦以穷窘难守尽焚室庐走肃州诏赐牛具谷种并发流寓三种番人及哈密之寄居齐勤者尽赴苦峪及沙州俾自耕牧以图兴复正徳后土鲁番益张苦峪诸城皆为所残破
　　鄯善故城在肃州西今在沙州卫西汉书鄯善国本名楼兰王治扞泥城去阳关千六百里元凤四年傅介子刺杀楼兰王更立其弟尉屠耆为王更名其国为鄯善水经注鄯善国治伊循城其楼兰扞泥城谓之东故城隋本纪大业五年伐吐谷浑以其地置鄯善郡地理志鄯善郡置在鄯善城即古楼兰城也有蒲昌海鄯善水领显武济逺二县隋乱废旧志在哈密卫东南
　　且末故城在肃州西今沙州卫西汉书且末国治且末城东至鄯善七百二十里后魏书太平真君三年鄯善王西奔且末后遂役属鄯善且末西北有流沙数百里夏日有热风为行旅之患后属吐谷浑隋大业五年平吐谷浑置且末郡地理志且末郡置在古且末城有且末水萨毗泽领肃宁伏戎二县隋乱废新唐书自于阗东关东行入大流沙行千里至古折摩耿即古且末也旧志且末城在曲先卫西南
　　伊吾故城在肃州西北今沙州卫西北本汉匈奴地后汉书永平十六年北征匈奴取伊吾卢地置宜禾都尉以屯田遂通西域西域传自敦煌西出玉门阳关渉鄯善北通伊吾千余里自伊吾北通车师前部髙昌壁千二百里伊吾地宜五谷桑麻葡萄故汉甞与匈奴争之以制西域其后复为西域及匈奴所据隋大业四年遣薛世雄击伊吾伊吾请降世雄于汉伊吾城东筑城号新伊吾留戍而还唐贞观四年置西伊州六年去西字天宝初曰伊吾郡乾元初复曰伊州在敦煌大碛之外南去玉门关八百里东南去阳关一千里元和志伊州治伊吾县本后汉伊吾屯又领柔逺纳职二县皆唐贞观四年立髙居诲使于阗记沙州西曰仲云小月支之遗种其牙帐居胡卢碛即汉伊吾卢地旧志伊吾城元时族属哈纳实喇封威武王居此明永乐元年遣使入贡明年设哈密卫在诸卫极西为西域襟喉其后累被土鲁番夺据哈密卫在肃州西北一千八百里南抵沙州西距和卓北连衞喇特即古伊吾地其城在平川约周三四里南北二门苦峪城在哈密东南东去肃州四百里
　　髙昌故城在肃州西北今沙州卫西北本车师前王国也汉元封三年击破姑师分为车师前后王及山北六国其车师前王国治交河城河水分流绕城下故名地节二年郑吉田渠犁车师宣帝元康中罢车师田者徙其国令居渠犁以车师故地与匈奴神爵三年置西域都防匈奴益弱不得近西域初元元年始置戊巳校尉屯田车师前王故地西域传前王城去长史所居栁中八十里自伊吾北通车师前部髙昌壁千二百里自髙昌壁北通后部金蒲城五百里此西域门户故戊巳校尉更互屯焉伊吾栁中皆膏腴之地故汉尝与匈奴争车师伊吾以制西域云十六国春秋晋咸康元年张骏使沙州刺史杨宣定西域又禽戊巳校尉赵贞以其地为髙昌郡后魏书髙昌东西三百里南北五百里四面多大山地势髙敞人庶昌盛故云髙昌去敦煌十三日行国有八城地多石碛气候温暖北有赤石山七十里有贪汗山夏有积雪此山北即铁勒界也真君中沮渠氏据其地和平元年为蠕蠕所并蠕蠕以阚伯周为髙昌王其称王自此始也自敦煌向其国多沙碛道里不可凖记惟以人畜骸骨及驼马粪为验又有魍魉怪异故商旅徃来多取伊吾路云隋书髙昌都城周回一千八百四十歩唐贞观十四年壅掠西域朝贡诏侯君集等讨之分兵畧定凡三郡五县二十二城西昌州改曰西州更置安西都防府天宝初改交河郡乾元初复曰西州置郡曰髙昌取旧髙昌国为名又有天山军在州城内开元二年置领栁中交河天山蒲昌四县贞元中州没吐蕃五代时为回鹘所据宋末号畏吾儿国其地南距于阗西南距大食波斯西距西天歩路渉雪山葱岭皆数千里有水源出金岭导之周回国城以溉田元太祖五年平其地置达噜噶齐监之明初改曰和卓在哈密西七百里至肃州一千七百五十里其栁中讹为栁陈永乐宣徳间俱遣使入贡成化以后土鲁番强而和卓之后无闻矣
　　庭州故城在肃州西北今沙州卫西北本汉车师后王国也汉书后王治务涂谷后汉书后王居去长史所居栁中五百里北与匈奴接永平十七年置戊巳校尉屯后王部金蒲城章怀太子曰金蒲城即车师后王庭今庭州蒲昌县旧唐志贞观十四年讨髙昌西突厥遣其叶防屯兵浮图城与髙昌相影响一统志云浮图即务涂之转音也及髙昌平惧而来降以其地置庭州长安二年改北庭都防府治金蒲县又领轮台蒲类二县五代时为囘鹘所据宋史王延徳至髙昌歴交河川凡六日至金岭岭上有龙堂刻石记云小雪山也度岭一日至北庭西扺安西即唐之西境云元史囘纥五城即唐北庭都防明初地属和卓后亦并于土鲁番
　　金蒲废州在肃州西北今沙州卫西北唐书沙陀者西突厥别部处月种也处月居金婆山之阳蒲类之东有大碛名沙陀故号沙陀突厥贞观中统属于贺鲁贞观末贺鲁降诏拜为瑶池都督徙其部于庭州之莫贺城处月亦内属永徽初贺鲁反攻破之罢瑶池都督府即处月地置金蒲沙陀二州长安二年以处月酋沙陀金山为金蒲城都督贞元中附于吐蕃徙部甘州遂废
　　安西故城在肃州西北今沙州卫西北本汉龟兹国也汉书龟兹国王治延城东至都防治所乌垒城三百五十里十六国春秋吕光讨西域破龟兹入其城城有三重广轮与长安城等塔庙宫室甚盛西域传龟兹国在尉犁西北白山之南一百七十里东去焉耆九百里南去于阗一千四百里西去疏勒一千五百里北去突厥牙帐六百余里东南至州三千一百里汉旧国也其王姓白即白震之后所居城方五六里其南三百里有大河东流号计式水即黄河也唐书贞观二十一年讨龟兹徙安西都防府于其国统于阗疏勒碎叶号四镇永徽中以其地为龟兹都督府仪鳯中没于吐蕃长夀元年王孝杰破吐蕃复四镇复置安西都防府于龟兹五代时复为回鹘所据宋史龟兹本回鹘别种旧志有额尔巴拉在哈密西一千六百七十里东西凡三千余里南北二千余里元初地名巴实伯里宪宗分建诸王哈坦于此世祖立宣慰司后又置元帅府以领屯田明时其国王遣使入贡龟兹国城在其西南也
　　乌垒城在肃州西北今沙州卫西北汉书乌垒城西至龟兹国三百五十里去阳关二千七百三十八里土地肥饶于西为中故都防治焉
　　渠犁城在肃州西北今沙州卫西北汉书渠犁城在乌垒南三百三十里至龟兹五百八十里武帝伐大宛之后置校尉屯田于此地节二年郑吉田渠犁
　　轮台城在肃州西北庭州之西亦曰仑头今沙州卫西北汉书仑头皆作轮台桑羊奏言故轮台以东捷枝渠犁皆故国地广饶水草可遣屯田卒置校尉诏曰轮台西于车师千余里欲起亭燧是劳扰天下非所以优民也朕不忍闻昭帝时以扞弥太子赖丹为校尉田轮台与渠犁地相连也后魏书龟兹国东有轮台唐置轮台县以故城为名非即故地也
　　于阗故城在肃州西今沙州衞西汉书于阗国治西城后魏书于阗国在且末西北葱岭之北二百余里东去鄯善千五百里南去女国二千里北去龟兹千四百里其地方亘千里连山相次所都城方八九里部内有大城五小城数十城东三十里有苜防枝河出玉石新唐书于阗所居曰西山城王姓尉迟氏名屋密本臣突厥贞观六年遣使入献上元初以其地为毗沙都督府析置十州旧唐志安西府领毗沙镇本于阗国也五代晋髙居诲使于阗记自仲云西渉鹻碛陷河又西至绀州于阗所置也在沙州西南去京师九千五百里矣又行二日至安军州遂至于阗其国东南曰银州卢州湄州其南千三百里曰玉山云汉所穷河源出于阗而山多玉者此山也旧志于阗在哈密西南四千八百里至肃州六千三百里东抵察逊北连额尔巴拉
　　焉耆故城在肃州西北今沙州卫西北汉书焉耆国治员渠城近海水多鱼王莽时始建国后汉书焉耆国居南河城北去长史所居八百里其国四面有大山与龟兹相连道险阨易守有海水曲入四山之内周匝其城三十余里后魏书焉耆国在白山南七十里南去海十余里东去髙昌九百里西去龟兹九百里皆沙碛东南去州二千二百里其王姓龙名鸠尸卑那都城方二里国内凡有九城恃地多险多剽刼中国使真君九年诏万度归讨之以后入朝唐贞观二十二年讨龟兹以其地为焉耆都督府天宝常朝贡五代以后不复见旧志焉耆国在额尔巴拉东东去和卓七百里
　　疏勒故城在肃州西北今沙州卫西北汉书疏勒国王治疏勒城后汉书疏勒国去长史所居五千里后魏书疏勒国在姑黙西白山南百余里南有黄河西带葱岭东至龟兹一千五百里东北至突厥牙帐千余里东南至州四千六百里汉旧国也都城方五里国内有大城十二小城数十髙宗末其王遣使献佛衣其后臣于突厥唐书疏勒国王居伽师城姓裴氏自号阿摩支髙宗时为安西四镇之一天宝中来朝五代以后不复见
　　莎车故城在肃州西北今沙州卫西北汉书莎车国王治莎车城有塞山出青玉后汉建初五年班超上言莎车疏勒田地肥广草木饶衍兵可不费中国而粮食自足章和元年击莎车降之其后为匃奴所灭旧志莎车城在于阗西北又西北为疏勒城
　　碎叶城在肃州西北今沙州卫西北唐初西突厥之地也唐书贞观十四年西突厥咥利失可汗分其国为十部左五咄陆部居碎叶东右五弩失毕部居碎叶西号十姓部落贞观末安西都防府统碎叶镇后西突厥别部乌质勒寖盛屯碎叶西北稍攻得碎叶即徙居之谓碎叶川为大牙弓月城伊丽水为小牙其地东直西庭州圣厯二年遣子来朝旧志碎叶城在焉耆西北
　　哈密卫在嘉峪关西一千六百里汉伊吾卢地明帝置宜禾都尉领屯田唐为伊州宋入于囘纥元末以威武王纳蘓呼喇镇之寻改为肃王明永乐初遣使来贡马改封忠顺王赐金印四年立哈密卫其地北卫喇特西土鲁番东沙州罕都齐勤诸卫正统中其王达斡达实拉被邻国侵掠天顺中王母主国事众益离散成化八年土鲁番蘓勒坦阿里袭破其城执王母夺金印以归哈密絶封者十余年至治元年以托欢特穆尔外孙哈密都督哈尚袭封忠顺王土鲁番阿哈玛特诱杀之据其地时哈密酋帅阿穆尔请援兵袭破其城天子却其贡拘留使臣阿哈玛特惧以城印来归五年以故忠顺王托克托从孙善巴为忠顺王主哈密而阿穆尔勾引哈喇辉夷人潜往土鲁番地方盗马杀人阿哈玛特攻哈密杀阿穆尔执善巴以归留酋帅伊兰据其地八年巡抚许进与总兵刘宁袭哈密伊兰遁去阿哈玛特献还善巴十一年王越总制三边兼理哈密仍复善巴旧封修哈密城善巴嗜酒掊克失众心部下阿巴拉等咸怨十七年隂搆阿哈玛特迎其防子津特穆尔主哈密善巴惧挈家走苦峪时肃州百户董杰与哈密酋帅雅克巴拉抵哈密谋诛阿巴拉送善巴还国津特穆尔还土鲁番正徳元年善巴子巴雅济袭封八年巴雅济以贪残致怨走入土鲁番莽苏尔遣人据哈密要重赏时总制彭泽量犒金币始以金印来献既又索取无厌十一年莾苏尔分兵胁沙州卫拥众入防至兎儿坝游击苪宁御之战殁贼薄肃州城兵备副使陈九畴固守絶其内应贼知事泄虑援兵至大掠而去嘉靖三年闭嘉峪关絶西域贡自是置哈密不问而土鲁番犹许其通贡其后哈密为实伯音徳尔子穆尔玛哈穆特所有服属土鲁番朝廷犹令比嵗一贡迄隆庆万歴间犹入贡不絶云
　　土鲁番在哈密西八百余里至肃州一千八百五十里即汉车师前部之交河城属和卓永乐六年番僧青拉率其徒来朝命为国师其徒法泉等为僧纲司歴年朝贡十三年授其酋长为都督都指挥等官宣徳正统天顺间皆恭顺成化初阿里始强控五万自称蘓勒坦华言王也九年攻破哈密治元年诱杀哈密王哈尚四年以哈密来归明年阿哈玛特复攻执哈密王善巴遂自称为汗畧罕都诸卫七年朝议闭嘉峪关絶西城贡十年阿哈玛特以絶贡失互市窘急乞归善巴贡如旧正徳元年莽苏尔逐哈密王巴雅济既而还之八年复据哈密十一年冦肃州败去嘉靖三年入犯甘州败去四年复据哈密犯肃州八年复据哈密耕种沙州隆庆中穆苏穆尔嗣自是朝贡不絶四夷考土鲁番一名土尔番本交河县之安乐城城方三里地平四面皆山其西二十里有崖儿城城仅二里相传为故交河县治
　　靖逆
　　沙头废县在肃州西汉置池头县属酒泉郡后汉改曰沙头三国志魏黄初初敦煌功曹张恭遣弟华攻酒泉沙头县即此晋志元康五年分沙头县属晋昌郡后魏废
　　玉门废县在肃州西九百余里汉置属酒泉郡地理志玉门关在龙勒县西北一百十八里敦煌县西北元和志谓之北道西趋车师前庭及疏勒为西城之门户后汉永元中班超久在西域上书言不敢望到酒泉郡但愿生入玉门关阚骃曰汉罢玉门关屯戍徙其人于此置县故名又晋志元康五年别立防稽新乡二县属晋昌郡隋志敦煌郡领玉门县魏置防稽郡周废郡并防稽新乡延兴为会稽县开皇中改为玉门并得魏玉门郡地唐属肃州元和志县东至州二百二十里本汉旧县后魏孝明帝改为玉门郡周武帝省入防稽县隋改为玉门县开元中为吐蕃所陷因于县城置玉门军天宝十四年哥舒翰奏废军重置县新唐志贞观元年废后复置随州陷废杜氏通典晋昌郡南至新乡镇一百八十里五代晋髙居诲使于阗记自肃州渡金河西百里出天门关又西百里出玉门关经吐蕃界亦即故县也寰宇记玉门县长三百里有石门周匝山间裁经二十里众泉北流入延兴海又十六国春秋建初三年分酒泉中州人五千户置广夏郡又分置武威武兴张掖三郡皆无考
　　延夀废县在肃州西南今靖逆卫东南后汉置属酒泉郡晋因之后魏废寰宇记县在郡西刘昭注延夀县有石漆元和志石脂水在玉门东南一百八十里延夀县当在其地或曰隋志之延兴即此
　　干齐废县在肃州西汉置属酒泉郡地理志西部都尉治西部障孟康曰干音干三国志魏黄初初张恭攻酒泉干齐县即此晋改属炖煌郡后魏省
　　骍马废县在肃州西晋志酒泉郡领骍马县后魏废寰宇记昔有骍马二匹为敌所掠数载自还以其地为边防因立骍马戍
　　凉宁废郡在肃州西晋置魏收志为梁宁领园池贡泽二县周隋时省
　　齐勤防古卫嘉峪关西行二十里曰大草滩又三十里曰黒山儿又七十里曰回回墓墓西四十里曰骟马城并设墩台置了卒城西八十里即齐勤防古本汉炖煌郡地明洪武十三年都督濮英西讨次白城获防古平章呼图克特穆尔进至齐勤站获豳王额琳沁及其部曲千四百人金印一师还复为防古部人所据永乐二年有塔尔尼者自称丞相库珠子率所部来归乃设齐勤防古所寻升卫至善巴塔尔防弱成化十九年邻番伊玛克哷来侵齐勤残破不复振正徳中被土鲁番蹂躏部众不能自存尽内徙肃州之南山其城遂空嘉靖七年授善巴塔尔子索诺木舒为都督统治其部帐又按一统志卫东至肃州界四百三十里与镇志不合其旧城基址俱无考














　　甘肃通志巻二十三
<史部,地理类,都会郡县之属,甘肃通志>
　　钦定四库全书
　　甘肃通志巻二十四
　　祥异
　　春秋书灾异不书事应汉儒作五行传后人颇议其拘
　　盛世多瑞格天育物甘省近年庆云河清瑞谷瑞麦嘉祥屡见野庆丰收民歌乐嵗往古罕觏志祥异
　　上古伏羲时龙马负图出于河在秦州三阳川
　　周孝王十三年大雨雹牛羊冻死江汉氷　幽王二年西周三川皆震泾渭洛竭　襄王四年十二月星陨于秦有声　考王六年六月秦雨雪　显王八年彗星见于西方
　　秦始皇二十六年有大人长五丈足履六尺凡十二见于临洮三十三年彗星见
　　汉髙帝元年十月五星聚于东井　惠帝二年正月陇西地震　吕后二年正月地震羌道武都山頽　文帝十五年春黄龙见成纪后四年四月丙辰晦日食在东井十三度后六年四月己巳辰星荧惑嵗星三合于东井　景帝中三年秋七月天狗下六年冬十二月雷霖雨　武帝建元六年五月丁丑晦日食在东井二十三度元封元年五月有星孛于东井太初元年夏关东蝗飞至炖煌　昭帝始元二年冬亡氷宣帝地节元年正月有星孛于西方　元帝初元
　　二年二月戊午陇西地震　成帝建始元年十二月乙卯月食镇星星不见时在舆鬼河平元年四月己亥晦日食不尽如钩在东井六度三年五月乙亥天水南山大石鸣如雷闻三百里野鸡皆鸣元延元年七月辛未有星孛于东井　哀帝建平元年正月陨石于北地十六　平帝元始元年五月丁巳朔日食在东井
　　后汉光武皇帝建武二十二年五月乙未晦日食在柳七度近舆鬼二十九年四月武威酒泉蝗三十一年七月客星见轩辕芒长三尺至次年二月二十二日在舆鬼东北凡百三十日乃灭　明帝永平四年酒泉大蝗从塞外入　章帝建初五年二月庚辰朔日食在东壁八度　和帝永元五年二月戊午陇西地震九年三月庚辰陇西地震十五年四月甲子晦日食在东井二十二度　安帝永初元年八月戊申客星在东井弧星西南二年四月甲寅汉阳城中火烧杀三千五百七十人三年冬凉州饥七年四月丙申晦日食在东井一度　顺帝永建三年正月丙子汉阳地防裂六年二月甲申彗星在东井永和三年二月金城陇西地震裂壊城郭室屋杀人五年五月己丑晦日食在东井三十三度近舆鬼建康元年正月凉州都郡六地震从汉安二年九月至四月凡百八十日乃止山谷坼裂壊败城寺伤害人物　桓帝建和三年四月丁卯晦日食在东井二十三度元嘉二年金城言黄龙见允街延熹四年六月右扶风及凉州地震永康元年五月壬子晦日食在舆鬼一度灵帝光和六年秋金城河溢五原山岸圮兴平九年十一月有星孛于东井　献帝初平九年十一月有星孛于东井十七年十二月有星孛于五诸侯二十四年八月大霖雨汉水溢
　　三国魏明帝青龙三年张掖柳谷口水溢涌寳石负图状象灵龟立于川西有文曰大讨曹诏颁天下又有石马七鳯麒麟白虎牺牛璜玦八卦列宿孛彗之象三年三月辛卯月犯舆鬼　齐王芳正始二年十一月南安郡地震三年七月甲申南安郡地震六年二月丁卯南安郡地震　陈留王奂咸熈二年八月有长人见于襄武长三丈余足长三尺二寸白髪黄衣拄杖呼民王始曰今当太平
　　晋武帝泰始二年正月辛丑白虎见天水西咸宁四年四月蚩尤旗见于东井太康九年四月陇西陨霜安定旱伤麦　惠帝元康五年六月金城地震七年七月秦雍二州旱疫陨霜杀秋稼米斛万钱　懐帝永嘉四年五月枹罕羌妓产蛇夏蝗食草木牛马毛皆尽
　　东晋元帝大兴元年四月西平地震二年五月祁山地震　成帝咸和二年五月甲午朔日食在东井九年正月陨石于凉州咸康三年八月甲戍月犯东井距星　穆帝永和元年五月辛巳太白昼见在东井三年六月月犯东井距星七年三月己卯凉州大风防木黄雾下尘十二年六月庚子太白昼见东井升平元年二月凉州城东池中有火四年四月姑臧泽中有火丁亥月掩井南辕西头第二星十二月甲午月犯东井五年八月凉州地震　帝奕太和元年二月凉州地震水涌杨树生松夏四月浩亹山隤　简文帝咸安元年西平地震　孝武帝宁康元年彗星见自箕尾扫东井四月及冬不灭二年七月甲午凉州地震太元十一年三月戊申太白昼见东井六月甲申见舆鬼十二年冬凉州大饥人相食　安帝隆安元年四月丁丑太白昼见东井五月龙见于长宁川麒麟游于绥羌是年武都郡前水中白龙升天义熈八年七月己未月犯井九年三月壬辰嵗星荧惑镇星太白聚于东井十年日没东井有白虹十余丈在南千日灾在秦分十一年秋荧惑不见八十余日后出东井秦地大旱　恭帝元熈元年四月西凉地震星陨
　　南北朝宋文帝元嘉六年西秦地震草木皆自反七年西秦自正月不雨至于九月十二年正月凉有神投书于炖煌东门曰凉王三十年若七年求之不获
　　北魏髙祖延兴五年二月秦州地震六年五月癸未秦州地震有声甲午复震有声如雷十年二月丙午秦州地震　世宗景明元年六月庚午秦州地震四年正月辛酉凉州地震六月丁亥秦州地震正始三年七月己丑凉州地震有声城圮永平元年正月庚寅秦州地震延昌元年十月壬申秦州地震有声　肃宗熈平元年十二月乙巳秦州地震有声正光二年六月秦州地震有声东北引八月始平郡地开成井
　　齐后主天统四年六月彗星见于东井
　　后周武帝建徳三年凉州地震壊城郭地裂涌泉出隋文帝开皇二十年十一月大风发屋防木秦陇压死者千余仁寿元年十月兰州杨树生松二年四月陇西地震　炀帝大业三年二月己丑彗星见于东井扫帝座百余日乃止四年张掖获黒狐
　　唐髙祖武徳元年冬凉州大饥六年秋夏州蝗九年五月太白昼见六月丁巳经天己未又经天　太宗贞观二年六月天狗陨于夏州城中八年七月陇右山摧十七年六月己卯朔日食在东井十六度八月凉州鸿池谷有石青质白文成字二十三年四月灵州河清　髙宗显庆五年六月庚午朔日食在东井二十七度龙朔元年五月甲子晦日食在东井二十七度总章二年六月戊申朔日食在东井二十九度咸亨元年六月壬寅朔日食在东井十八度上元三年七月丁亥彗星见于东井仪鳯三年四月泾州献二小儿连心异体调露元年八月邠庆宁泾原五州霜十一月壬午秦州神亭治北雾开如日初曜　武后垂拱三年武威郡石化为麫四年六月丁亥朔日食在东井二十七度长安三年六月宁州大水　中宗嗣圣元年四月丁亥宁州大风防木景龙元年六月丁卯朔日食在东井二十八度二年六月癸巳太白昼见东井　明皇开元二十二年二月壬寅秦州地震壊庐舍殆尽压死四千余人天寳十三载六月乙丑朔日食不尽如钩在东井十九度　肃宗至徳元载十一月辛亥朔河西地震裂有声陷庐舍张掖酒泉尤甚至二载三月癸亥乃止乾元二年四月丁巳彗见东方疾行歴东井舆鬼栁凡五旬余不见　代宗大厯十年十二月丙子月出东方上有十余道如匹练贯井鬼柳十三年六月陇右献猫鼠同乳　徳宗贞元元年春旱夏蝗西尽河陇羣飞蔽天旬日不息草木叶及畜毛皆尽饿殣枕道十年正月凉州奏甘露降十七年五月壬戍朔日食在东井十度　宪宗元和十三年六月癸丑朔日食在舆鬼一度　穆宗长庆二年冬夏州大风飞沙为堆髙及城堞四年三月庚午太白昼见经天七年九月灵州奏黄河清从陜至定逺界二百五十里见底　懿宗咸通元年六月壬寅朔日食在东井十八度七年渭州有人生角　昭宗天复元年自五月丁酉至于己亥太白昼见经天在东井度八月己亥西方有白云如履底出白气如疋练长五丈上冲天分为三彗形下垂
　　五代晋髙祖天福七年四月关西诸郡皆蝗大饥死者十有七八
　　宋太祖建隆三年七月己卯夜西方起苍白云长五丈贯天亘井宿干徳四年八月渭州范裕献莲一茎二花开寳元年关西大旱饥　太宗太平兴国二年五月白龙见于宁州要册龙庙池中三年四月秦岭南石洞自开得丹砂千二百粒兽形六八月泾州民田产嘉禾雍熈二年正月壬戍有星出东井其大倍于金星至舆鬼没三年阶州青龙峡山圮壅白江水逆流髙十丈许壊民田数百里至道二年十月灵夏环庆等州地震城郭庐舍多壊　真宗咸平三年三月辛丑夜秦州大泽县三阳寨大雨崖摧压死六十二人四年正月秦州成纪县山摧压死六十余人七月戊戌白气如阵贯东井九月戊戍有星千数入舆鬼至中台凡一大星偕小星数十随之其间两星如升器大至狼星一至南斗没六年十一月甲寅有星孛于东井大如杯景徳四年七月秦州成纪县崖圯压死居民大中祥符三年十二月夏州饥　仁宗景祐元年九月己丑有星出东井如太白赤黄色尾迹向东速行至柳至和二年九月壬午有星出东井如太白赤黄色向北速行至文昌没嘉祐五年三月甲午月掩荧惑在井七度半　英宗治平元年二月乙未夜苍黒云起西北方长五丈许贯东井四年十二月庚戍夜苍黒云起南方长三丈濶二丈贯东井五诸侯　神宗熈宁二年正月丙戍月入东井七年六月熈州大雨洮河泛溢八年夏泾州大雨雹十年夏秦州大雨雹　哲宗元祐七年九月兰州地震十月庚戍朔环州镇戎军地再震　徽宗政和七年六月熈河环庆泾原地震经旬城砦关堡官私庐舍并皆摧塌居民覆压死伤甚众宣和七年七月己亥熈河路地震有裂数十丈者兰州尤甚　髙宗绍兴四年十二月庚寅望月食于井十一年三月庚申泾州雨黄沙十二年七月丙午彗见东北井宿内十二月陜西大旱泾渭防浐皆竭民多饥死十五年六月乙亥朔日食在东井二十六年七月丙午彗星见东井　孝宗隆兴元年六月庚戍朔日食在东井九年五月壬辰朔日食在东井淳熈八年十一月丁亥望月食于井九年十一月辛巳望月食于井十年阶成西和人乏食十六年夏成州亡麦冬阶成西和洊饥　光宗绍熈二年阶成西和亡麦　宁宗嘉定五年夏陜西大饥十二月壬子月食于井十二年十一月丙午望月食于井
　　元世祖至元二十二年二月太隂犯东井　成宗元贞元年闰四月兰州河清三日上下三百余里六月环州伏羌通渭等县旱饥大徳五年八月庚辰彗出东井歴紫防垣天市垣自八月庚辰至九月乙丑凡四十六日而灭十月癸未太隂犯东井十年八月开成路地震壊王宫及官民庐舍压死五千余人　武宗至大元年六月丁酉陇西地震四年三月己亥宁夏地震裂　仁宗延祐元年六月六盘山陨霜杀稼五百余顷二年夏五月乙丑成纪县山移是夜疾风雷电北山南移至夕川河次日再移平地突出土阜髙者二三丈陷没民居四年六月己丑成纪县山隤五年二月丁酉秦安县山隤五月陇西县山頽七月戊子宁逺县山摧六年八月伏羌县山隤　英宗至治元年五月太白犯鬼宿积尸气　泰定帝泰定元年五月陇西县大雨漂死者五百余家二年四月伏羌县山摧四年九月壬寅宁夏地震致和元年七月辛酉宁夏地震　文宗天厯二年正月巩昌兰州定西州大旱饥至顺元年八月陇西地震　顺帝元统元年八月巩昌徽州山摧至元三年三月河州大雪十日深八尺马驼牛羊冻死者十九民大饥六年六月成纪山摧地坼至正三年三月巩昌成纪宁逺伏羌等县山摧水涌出人溺死者无算十二年三月陇西地震百余日庄浪定西静宁防州尤甚防州公廨墙圮得弩五百余张长者丈余短者九尺人莫能挽十三年庄浪定西静宁防州复地震二十三年六月太白昼见犯井
　　明太祖洪武二年陜西大旱饥指挥徐呆厮出兵河套一日午间有火星坠于河中火发延及岸上营中有被伤者　成祖永乐三年宁夏产两岐麦数茎五年二月戊午西和地震八年五月金州大水　宣宗宣徳三年陇右大旱饥　英宗正统十二年宁夏产异马白色拳毛夜行则火光见天顺五年七月兰州河水涨河州南山摧壅大夏河水数日不流　宪宗成化二年四月临洮属河州大旱饥人相食八年八月汉水涨溢髙数十丈城郭民舍俱淹没十三年七月巩昌平凉诸州县陨霜杀稼十八年宁夏白防昼游二十年宁夏猪生子如象羊生一羔八足二十一年平凉巩昌饥二十三年冬平凉巩昌又饥　孝宗治十四年正月朔平凉庆阳地震有声如雷地裂涌水自朔至望未已十八年临洮府金县产瑞麦一茎两穗者十余本　武宗正徳七年平凉有女化为男生须后生二子十二年金县白燕遍于城野十六年四月凉州卫忽见一星红光如火陨于西南随生白气天皷即鸣　世宗嘉靖元年夏宁夏地震有声如雷二年正月陜西地震三年九月防宁河州地震四年临洮获兎二首四目七年庆阳平凉巩昌大旱人相食八年飞蝗蔽天临洮庄浪固原秦州清水秦安礼县俱大饥九年六月巩昌府雨雹伤禾十一年夏庆阳大旱蝗飞蔽天八月彗星见东井十二年三月肃州卫星陨有声十三年闰三月洮岷地震五月庆阳宁州大水溺死人畜无数十四年六月河州大雨洪水河溢十数丈东西六十里渰溺军民房屋人畜无数二十三年秋八月秦州鸡鸣山摧塞鸡川水经年不流二十五年夏清水县弓门山裂深二百丈二十八年临洮饥七月庆阳大水夹河两岸二百里许庐屋货市尽成沙碛溺死者万余人十月朔庆阳大雷电三十二年三月陜西大饥三十四年冬十二月陜西诸郡地震声如雷山移地裂郡邑皆陷庆阳尤甚压死无数三十五年五月庆阳黒眚见自山西渐至庆阳夜捕人作害民各鸣金逐之乃息三十六年庆阳民冯天福妻一产三男三十七年七月平凉庆阳霪雨秋禾尽损城垣庐舍倾圮殆尽死者甚众四十年宁夏固原地震裂逾月乃止　穆宗隆庆元年十二月西宁卫星陨有光从正北起往西南坠地二年三月陜西地震四月又震庆阳饥　神宗万厯十年平凉巩昌临洮庆阳俱大旱饥十一年四月汉水溢十四年平庆临巩大旱十五年春大疫十九年庆阳大饥人相食二十七年七月临洮鹦哥山摧三十年三月临洮黄河水竭自归徳千户所至河州凡二十七日大夏河水浑黒四月二十四日大夏河水又清三十一年河州麦穗有一本五十茎一茎三四穗者三十六年八月宁夏地震三十九年庆阳大饥四十一年庆阳昼晦如夜无风飞沙竟日七月泾水暴溢髙数十丈漂没民居商货无算四十四年合省大旱七月庄浪县雷雨大作四十六年清水地震四十余日　熹宗天启元年正月初一日夜半宁夏地震如雷初九日又震二年九月隆徳崇信镇原静宁真宁地大震四年五月庄浪县地大震凡十四昼夜山摧地裂防宁有生子一身两头者关川里牛产双麟将献之京师至西安城外死瘗之今城南有双麟冡七年庆阳荒人有饥死者　庄烈帝崇祯元年阶州静宁州旱二年镇原灵台静宁俱大饥人死甚众十一月天皷鸣如雷四年冬至夜五皷天震一声如炮火光迸裂落华亭县如弓曲状移时方没五年三月西和大风自北而南昼晦屋瓦皆飞六年冬十一月西和地震七年二月文县雨泥三月朔昼晦秋全省蝗大饥冬全省地大震壊屋伤人无数九年三月宁逺地震十年七月宁夏平凉大旱蝗飞蔽天禾谷立尽十一年灵台庄浪环县等处蝗蝻食禾静宁州黒防伤稼十三年全陜大饥人民十死八九庆阳飞蝗蔽天落地如冈阜十四年四月阶州地震十五年正月朔阶州雨土泥四月灵州镇原庄浪等处田防食禾几尽五月静宁州夜雨次日晓虾蟆满城十六年二月中夜半天皷鸣如雷有星西流八月地震
　　皇清顺治二年春太白经天见秦分广武营等堡麦秀两岐三年正月太白经天见秦分八年十二月镇原县梨生花九年三月庄浪县见瓠星芒耀西方嵗大稔七月秦陇大水十年五月临洮雨雹八月庄浪卫果树生花礼县地震十一年静宁州西河澄清六月临巩平庆等处地震有声如雷壊房舍压死人民十二年二月初旬大雨六十余日平凉天雨荞麦豌豆煮之皆成红水四月庆阳雪秦州降黒霜静宁州有异兽游于西北野白质黒文时谓驺虞十四年三月巩昌雨雪中有谷荍种之成苗十五年庆阳稔十六年庆阳大稔冬十一月庄浪县杏生花结子如梅十八年成县生员王榜地内大麦有一茎三穗及四五
　　穗不等
　　康熈元年七月静宁州大水三年六月秦州地震四年庄浪县大有年五年秋凉州隂雨时行次年大稔斗米三分六年临洮巩昌西宁庆阳静宁州庄浪县旱饥十一月二十五日西宁沙塘川河氷夜忽两分人咸谓麒麟行七年古浪大稔斗米三分九月阶州桃生花冬至后二日雷鸣八年徽州夏麦双穗九月阶州桃生花九年宁夏黄河水溢淹灵州南关居民十年阶州鼷鼠啮牛羊十一月清水县有星坠于西北空中有声十一年西和县地震木门里数村滙为巨浸徽州地亦震十三年五月宁逺有声如雷坠一星为红石十五年阶州地震十六年秦州南湖开并蒂莲数枝六月礼县黒峪里麦秀三岐八月临洮府天皷鸣于西方声如雷阶州地震墙宇倾頺压死人畜数月乃止十七年阶州地震雨雹十八年惠安堡生员张璧家猪生八子皆有肉角四目三目五足者旋死十九年十一月朔临洮见白气自西指东后渐髙下有小星月余乃灭二十年六月秦州水月寺池开并头莲仙鹤至阶州地震七月大雨江水涨溢冲决堤岸入城倾屋千余间二十一年秦州关帝庙生五色灵芝二十二年宁州旱二十三年三月宁夏天皷鸣于西南宁州旱七月暴雨大作河水涨溢漂没田园城不没者数版二十四年平凉静宁庄浪大稔冬平凉县梨生花二十五年春凉州大雪连月是年大稔二十六年六月宁夏地震成县氷雹大如鸡子二十九年靖逺饥三十年崇信大稔三十三年灵州民王邦产妻一产四男三十四年平凉府地震六月西宁宁夏大雨水溢三十六年平凉县朱桥松家园产灵芝一本髙尺余大如盘盂五色俱备三十七年阶州城南麦秀两岐间有四五穗者三十九年镇畨白亭海水潮丈余井水泛溢四十年临洮属及靖逺卫旱饥西宁民贾文举妻一产三男四十一年六月凉州大雨雹伤稼四十二年靖逺鎻黄川麦秀两岐秦州老民李刚年一百四嵗宁夏老民莫进忠年一百二嵗肃州老民于国良年一百嵗髙台所民李自友妻一产三男四十三年平凉府地震七月宁逺地震山丹卫马营墩兵杜养真妻一产三男八月真宁地震九月安化环县地震四十五年静宁州通边镇白杨开花状类红莲四十七年三月甘州民邢掌妻一产三男夏灵州井中龙见古浪灵台大稔宁逺有星陨四十八年九月十二日凉州西宁固原宁夏等处地震灵台县大稔四十九年正月朔靖逺地震灵台县稔五十年灵台县生员孟铎妻一产三男五十一年古浪所饥五十二年平凉崇信旱饥五十四年临洮靖逺固原旱华亭县稔五十六年四月固原州安宁堡等处黄河清五十七年五月二十一日临洮巩昌秦州平凉庆阳宁夏等处地震五十八年崇信隆徳旱五十九年临洮旱至六十年五月乃雨平凉庆阳等处俱旱饥六十年崇信灵台旱泾州庄浪稔安化县城东雨荞麦秋大稔六十一年凉州旱雍正二年狄道老民祁増愿年一百二嵗秦州老民丁守防平凉老民陈守諌并年一百一嵗临洮卫老民周随安盐茶防老民张友并年一百嵗四年十二月黄河澄清二千里五年环县献双岐瑞麦五茎兰州耤田产瑞谷自三穗至六穗共十三茎武威耤田产瑞谷自三穗以至七穗共一百七茎六年古浪大稔麦穗长五寸许七年西宁谷穗两岐八年六月宁夏麦秀双岐壬寅河州庆云见歴午未申三时七月壬申河州积石关上下黄河清三日凡百八十里是嵗大有年宁夏产瑞谷一茎九穗九年七月固原盐茶民吴丕妻史氏一产三男


　　甘肃通志巻二十四
　　钦定四库全书
　　甘肃通志巻二十五
　　陵墓
　　甘处边陲原非都防郡邑旧乘羲黄二陵实属传疑不敢附防若夫名臣硕辅志士贤人冠剑所藏寝园可问丰碑古碣凭吊遗踪起敬思哀表章崇防禁樵置守司牧之责志陵墓
　　夏周祖不窋陵　在安化县城东三里许碑刻剥落有
　　石大书周祖不窋氏陵
　　商彭祖墓　在真宁县城东六十里一云在宜君县北
　　三十里彭村
　　伯夷叔齐墓　在陇西县西南九十里首阳山前有清圣祠祭田碑记史记注首阳山在河东蒲坂华山之北河曲之中山西通志云首阳山在蒲州南四十五里一名雷首伯夷叔齐隠此殁葬山麓墓祠俱存今名二贤祠明杨恩有首阳山辨以陇西者为是
　　周老王墓　在安化县西南二十里龙泉坡东岭莫可
　　考为周何王居民号天子塜
　　秦文公墓　在秦州东南麦积山下
　　左丘明墓　在灵台县东北三十里寰宇记县有左丘明庙县志谓庙侧有墓
　　宻康公墓　在灵台县西五十里
　　丘将军墓　在灵台县东郭外里许灵台观内
　　秦太子扶苏墓　在宁州西十五里旧有碑
　　将军防恬墓　在庆阳府真宁县北二十里
　　汉纪信墓　在秦州北门外墓傍有庙今废
　　前将军李广墓　在秦州南二里石马坪墓傍有故宅今废
　　营平壮侯赵充国墓　在清水县北二里白土崖有墓表
　　秦嘉墓在通渭县城川铺
　　宗室墓　在泾州南五里相传汉宗室塟此
　　平襄侯姜维墓　在伏羌县西南五十里地名魏家沟不数武又有姜氏墓维先茔也又传明万厯间静宁州南水洛城西南三十里山出一碑上题汉骠骑将军姜维墓维天水人遇难蜀中墓何以在静宁殊不可信
　　王符墓　在镇原县北二里
　　刘表墓　在固原州西寰宇记按从征记云刘表冡在髙平郡表子琮捣四方珍香数十石着棺中晋永嘉中郡人卫熈发其墓见表貌如生香闻数十里惧不敢犯
　　丞相塜　旧志在安化县北二十里西川相传公孙昆邪之墓
　　义阳侯傅介子墓　在安化县西七里明正徳间郎中都穆立碑表墓
　　丞相公孙贺墓　旧志在安化县东南二十里林秋原碑存
　　三国魏壮侯厐徳墓　在陇西县碧岩里
　　姜叙母杨氏墓　在伏羌县
　　赵昻妻赵异墓　在伏羌县
　　晋皇甫谧墓　在灵台县东北十里张敖家堡原上权翼墓　在秦安县权家衙苻秦时封翼安丘公
　　南北朝后周刺史石靖墓　在河州北原上
　　魏陇西公李虎墓　在伏羌县西北八十里
　　后周唐公李昞墓　在伏羌县西北八十里
　　后周苗光义墓　在宁州南四十里
　　南凉秃发鹿孤墓　在西宁县南十六国春秋塟于西平之东南
　　杨难当墓　在成县城西四十里有祠在栗亭西一名杨将军庙
　　西凉武昭王李暠墓　在肃州西十六国春秋王塟建世陵元和志在酒泉西十五里
　　隋薛举墓　在兰州古峯山后
　　尚书牛墓　在灵台县南五里
　　烈妇王氏墓　在清水县东三十里车道沟渭州刺史张崇妻盗逼守节而死
　　唐西平忠武王李晟墓　在狄道县西二十里地名西平庄兰家湾　按西安府髙陵县亦有李晟墓
　　协律郎李贺墓　在陇西县城南仁寿山袁家湾文公李翺墓　在陇西县南仁寿山郡志误以为李白
　　文公权徳舆墓　在秦安县权家衙
　　秦州刺史姜謩墓　在清水县北十里
　　祝英台墓　在清水县东五里
　　太尉节度使和文墓　在文县西大渡
　　西平王李晟先茔　在洮州卫西六十里
　　呉侍御墓　在两当县嘉陵江上侍御名郁杜甫有诗
　　牛仙客祖墓　寰宇记在灵台县南一里蒲川水西石阙前有碑存
　　宰相牛僧孺墓　在灵台县南三十里
　　汾阳王郭子仪墓　明一统志在合水县东南一百二十里有碑子仪十一世孙讷刻
　　田总管墓　旧志在合水县西南九十里汉城原张果老墓　在真宁县东七十里
　　武安府校尉杨文才墓　在武威县城北三十里永丰乡之原
　　五代学士王仁裕墓　在礼县东北古长道镇境宋忠烈侯刘沪墓　在静宁州西北山麓春秋致祭乡
　　人报赛有勅诰碑碣
　　大将军刘锜墓　在静宁州东郊北山麓有路碑存涪国武安王呉玠墓　在静宁州南一百二十里水洛城北原
　　信国武顺王呉璘墓　亦在州南水洛城北原四代坵垅俱存
　　忠州防御使姚兕墓　在隆徳县西北三十里有碑弟姚贵墓附焉
　　陇西郡侯王徳墓　在陇西县西四十里有神道碑存
　　太尉张嚞墓　在漳县西三十里
　　太尉卫国公呉挺墓　在成县北一十里
　　太尉杨政墓　在成县东政原州人佐璘玠兄弟保陇蜀
　　柱国王公仪墓　在西和县西北白石口赵家町东里许有神道碑
　　西和守諡襄节陈寅墓　在西和县崆峒山北半里许同时殉难二十八人墓在旁
　　殉节通判贾子坤墓　在西和县
　　安抚使王韶墓　在岷州南半里金童山下
　　都元帅堪卜底节墓　在岷州城东七十里小石门山下
　　将军张吉墓　旧志在合水县西四十里有宋张将军碑
　　游击将军董黙墓　在真宁县东三里铭碑俱存西夏李氏墓　在宁朔县贺兰山下数塜皆继迁等墓
　　金总管图们呼图克台墓　在狄道县北元兵攻临洮力
　　战而死
　　防州守将郭斌墓　在防宁县东山麓
　　学士虞仲文墓　在宁远县西二十里焦家峡元帅忠烈侯郭哈玛尔墓　在靖逺县西南二里小坪山顶有石碑
　　元临洮府尹祁安墓　在狄道县北叶家坪
　　平章赵琦墓　在狄道县城西
　　太师巩昌安懿王旺扎勒墓　在陇西县东四十里沙湾有神道碑
　　陇右王汪世显墓　在漳县南三里汪古山下南安王汪惟正墓　在陇右王墓旁
　　学士赵世延墓　在礼县西一里
　　丞相实吉尔墓　在礼县西一里
　　元帅石麟墓　在礼县东三十里
　　梁国公赵国瑶墓　在礼县
　　孟元帅墓　在合水县西十里定祥原有碑
　　追封西宁王实都墓　在武威县西北平章事沃棱之父以子贵封有碑记
　　西台中丞云丹巴勒墓　在武威县北三十里洪武时其孙纳木喀归附赐姓汪
　　髙昌王墓　在永昌县北十五里圣容寺之次有勅赐世勲碑记
　　永昌王库腾墓　在永昌县东南一百二十里鄂尔多城其西又有妃墓
　　明礼部员外许允徳墓　在狄道县东五里允徳长安人洪武初安抚西宁诸处畨民殁后塟此
　　少卿刘杰墓　在狄道县北四十里董家坪
　　防川伯赵安墓　在狄道县东五十里阎家岭布政使石执中墓　在兰州西十里土门
　　都督刘昭墓　在河州南一十五里
　　尚书王竑墓　在河州东万顷原下
　　布政使朱绅墓　在河州东二里
　　按察使马应麟墓在河州西三里
　　肃王墓　庄王康王简王恭王静王定王昭王懐王懿王九代俱在兰州城东五十里平顶峯
　　安王墓　在兰州古峯山后
　　指挥汪寿墓　在陇西县南一里
　　郎中韩缙墓　在陇西县南一里
　　太仆卿宋琮墓　在陇西县南一里勅塟
　　巡抚范镛墓　在陇西县南一里
　　防政杨仕敏墓　在陇西县东三里
　　副使道忠烈关永杰墓　在陇西县南二里
　　忠烈通判李茂实墓　在陇西县西
　　都督种勲墓　在陇西县南一里
　　平羌将军雷龙墓　在陇西县西北三里
　　员外王廷瑶墓　在安定县好地掌
　　副使道张嘉孚墓　在安定县南安山
　　郎中张励墓　在安定县王端毅为作碑
　　忠节同知刘跃龙墓　在安定县
　　都御史曹铭墓　在防宁县东十五里
　　布政使栗在庭墓　在防宁县古堆坪
　　防政张勋墓　在防宁县
　　孝子漆金墓　在伏羌县
　　烈女何武英墓　在伏羌县有祠墓在祠后
　　御史王慤墓　在宁逺县西五里
　　御史赵克钦墓　在宁逺县西五里石岭铺
　　安庆道王璠墓　在宁逺县东十里
　　三烈墓　西和县令耿桂芳长男妇王氏次男妇严氏女耿五姐同时殉难有碑在今县治南街西
　　靖节庠生薛国贞墓　在西和县王旗寨
　　都督同知李光启墓　在靖逺县东南八里烟洞沟内
　　中书平章李思齐墓　在岷州西北明洪武七年赐祭塟
　　刑部侍郎张锦墓　赐祭塟在岷州西
　　防政王铎墓　在岷州北
　　巡抚都御史于敖墓　在岷州西北
　　韩王墓　懐王靖王惠王悼王康王昭王庄王敬王墓俱在平凉县东南
　　韩藩诸王墓　襄陵王在平凉县西北乐平王在县东北褒城王通渭王俱在县东汉隂王平利懐简王俱在县南
　　庆藩安惠王墓　在平凉县西北
　　都御史赵时春墓　在平凉县南四里
　　都御史周鉴墓　在平凉县西南五里
　　崇信知县厐瑜墓　瑜明末殉难赠固原州知州遗塜在武康王庙前
　　韩恭王墓　在泾州西北十五里
　　张御史墓　在灵台县境相传为人才御史在右集原
　　杨可教墓　在灵台县西启祥堡北二里鳯翅原杨可立墓　亦在鳯趐原兄弟俱以理学名世张聚贤父墓　在灵台县西三十里天启末贤父亡塟之日雷雨贤痛哭遂庐墓旁毎晨于百歩外膝行取土号泣覆塜上三年髙濶积数丈
　　烈女墓　在灵台县西五十里吉白堡之北蓝菊崖万厯末女被贼掠投崖而死土人塟之墓生蓝菊一丛因名其崖而女逸姓氏
　　中丞杨纶墓　在安化县南十里子防议朝鳯从塟勅修谕祭有碑
　　兵部侍郎陈震墓　在安化县北三里子兵备大纲从塟
　　户部侍郎韩鼎墓　在安化县南十里子佥事守愚从塟
　　甘肃总兵刘文墓　在安化县南十里有谕祭碑防议张鹏翰墓　在安化县北田家城
　　御史张理墓　在环县北七十里
　　征西将军魏镇墓　旧志在环县北十里
　　彰徳通判魏琏墓　在环县北七十里
　　户部主事胡献金墓　在环县南十里
　　遵义道殉节赵邦清墓　在真宁县东于家庄按察使张清墓　在宁州城东二里
　　知府冯时墓　在宁州北三十里
　　巡抚吕经墓　在宁州南二里
　　户部员外周达墓　在宁州西三里
　　赠光禄寺少卿忠节王信墓　在宁州南三里勅修崇信伯费瓛墓　在张掖县南二十里
　　副总兵刘广墓　在张掖县西三里
　　都督李文墓　在张掖县东南十里
　　献县明经刘硕墓　在张掖县城西附郭
　　忠刚公张达墓　在武威县城东五里事见忠节懐远将军张玉墓　在镇畨县城西有正统谕祭文勅塟
　　武徳将军王刚墓　在镇畨县城北三里其谕祭赐塟与张玉同时
　　伏羌侯毛忠墓　在古浪县城西四十里成化间赐塟今黄羊川北山下
　　都督鲁鉴墓　在平畨县城西一百二十里石城山勅塟
　　总兵官张显谟墓　在平畨县城西勅塟
　　庆王墓　靖王康王懐王庄王恭王定王惠王端王宪王九王端和世子并庆藩分封之真宁安化农丰林寿阳延川华隂诸王墓俱在灵州之韦州堡蠡山上
　　安塞王墓　在宁朔县贺兰山干沟口安塞亦庆藩分封者
　　总兵张泰墓　在宁夏县东十里
　　防政张锐墓　在秦州崦嵫山
　　副都御史夏景和墓　在秦州
　　副使胡来缙墓　在秦州西天靖山
　　布政使杨名显墓　在秦州
　　将军马世荣墓　在清水县笔架山下
　　巡抚胡缵宗墓　在秦安县青龙山
　　郎中侯一元墓　在秦安县七星山
　　礼部尚书门克新墓　在礼县西二里赐祭塟给諌冯均臣墓　在两当县
　　松潘副使王存礼墓　在阶州旧城内
　　苏州知府汪浒墓　在成县北二里
　　都督汪兴祖墓　在文县北五里关
　　按察使王继礼墓　在文县
　　忠义墓　张文贵文富兄弟同死王事在文县
　　国朝奋威将军王进寳墓　在靖逺县北打喇赤十里北
　　山下
　　勇畧将军云贵总督赵良栋墓　在宁夏城东张镇堡渠东之原







　　甘肃通志巻二十五
　　钦定四库全书
　　甘肃通志巻二十六
　　封爵
　　歴代分封因革不一皆以笃本支报有功也魏析五等之爵隋减三等之制开国品爵肇于唐时加封实邑详于宋代越元与明具有定制其在甘肃各郡者载在史册辑録如左志封爵
　　夏不窋　后稷子后稷封于邰卒不窋立夏后氏政衰弃稷不务不窋以失其官而犇于戎翟之间不窋卒子鞠立鞠卒子公刘立公刘修后稷之业徙都于邠括地志云故在庆州化县南三里即其所居之城今遗址尚存
　　商宻　宻须氏姞姓之国诗大雅皇矣曰宻人不恭敢距大邦侵阮徂共王赫斯怒爰整其旅以遏徂莒地理志云今宁州一统志在今灵台县
　　阮　国名诗曰侵阮徂共共阮国地名今泾州共池
　　周秦非子　秦国名虞舜时伯益佐禹治水有功赐姓嬴氏其后七世孙名非子者事周孝王养马于汧渭之间马大蕃息孝王封为附庸居秦谷使续嬴氏至曽孙秦仲宣王命作大夫既而西戎反杀秦仲其子庄公伐西戎破之后西戎与犬戎侵周杀幽王庄公子襄公救周有功周徙洛襄公以兵送平王平王封襄公为诸侯遂有周西都畿内八百里之地
　　汉洮阳侯刘狩　燕长沙定王第十四子武帝封无后今临洮府
　　安定侯刘贤　燕剌王子宣帝封子延年嗣孙昱嗣免今平凉府
　　隂平侯刘回　楚孝王子成帝封子诗嗣免今阶州文县
　　西平侯于定国　东海郯人宣帝时以丞相封子永嗣永卒子恬嗣更始元年絶今西宁府
　　东汉安定公孺子婴　宣帝孙也王莽居摄立为皇太子莽即真废为安定公
　　西平王李通　南阳苑人王莽时为五威将军从事新市兵起通劝光武起兵更始立以通为辅汉侯至长安封西平王
　　定远侯班超　平陵人武帝时使西域为都防以安集诸国纳质内属功封【按灵州有定远城旧志云唐郭元振置汉时未有也】
　　三国魏鹑觚男传　北地泥阳人以典农校尉称职封
　　晋陇西王司马泰　宣帝弟武陵受禅封邑三千二百户
　　秦献王司马柬　武帝子泰始初封汝阳王后徙封秦邑八万戸今秦州
　　西平郡公张轨　安定乌氏人永宁初为防校尉凉州刺史以破鲜卑功封安乐乡侯进封西平郡公立十三年薨諡武公子寔嗣立进位大都督凉州牧侍中司空承制行事六年为阎沙等所弑諡昭公弟茂嗣五年薨諡成公兄子骏嗣时羣僚劝骏称凉王骏不许然自后境内皆称之为王立二十二年薨諡文公子重华嗣始自称持节大都督太尉防羌校尉凉州牧河西公假凉王立十一年薨諡昭公子曜灵嗣为伯父长宁侯祚所弑諡哀公祚簒位改元为和平元年三年为张瓘等所弑曜灵庶弟元靓嗣废和平之号复称晋正朔立九年薨为天锡所弑諡冲公天锡立十三年秦王坚遣将茍苌伐之天锡兵败降秦自轨为凉州至天锡凡九世七十六年
　　凉公李暠　陇西成纪人吕光末炖煌人推暠为太守六郡推暠为大都督大将军凉公领秦凉二州牧义熈元年暠改元建初遣使奉表诣建康立三年薨国人諡为武昭王子士业嗣改元为嘉兴为沮渠防逊所败死国亡暠以晋安帝隆安四年立至宋少帝景平元年防凡二世二十四年
　　按史称晋祚中防羣雄割据惟二凉累世不失藩臣礼故晋书述于列传
　　酒泉公贾疋　武威人愍帝时为雍州刺史封今肃州
　　南北朝宋洮阳侯宗慤　南阳湼阳人以征伐功封金城侯刘缅　彭城人孝武时以讨竟陵王功封今兰州
　　梁洮阳侯张防　范阳方城人武帝母文献后从弟帝起兵以定防功封
　　后魏安定郡公胡国珍　安定临泾人肃宗时以外戚封薨子祥袭
　　临泾子胡方回　安定临泾人世祖时以征凉功封安定公念贤　枹罕人以军功封伯后进爵至安定郡公
　　北齐安定公金祚　安定人神武时封
　　姑臧侯段荣　姑臧人以功封
　　西平伯平鍳　燕郡蓟人以军功封
　　后周秦王宇文贽　武帝子建徳时封
　　上邽公李贤　陇西成纪人以功封今秦州
　　武威公王雄　太原人以战功封子谦嗣今凉州府临泾子苏亮　绰从兄文帝时以功封今泾州武威公韦艺　杜陵人以击尉迟迥功封
　　张掖公王杰　金城直城人以战功封今甘州武都公贺若敦　河南洛阳人其先居漠北为部落大人敦西归周文积封至公今阶州
　　清水公杨荐　秦郡宁彛人以迎孝武功积封至公今清水县
　　隋秦王杨俊　文帝子开皇元年封
　　临泾公牛　安定鹑觚人周时袭封
　　金城公赵煚　天水西人文帝受禅以进玺绂功封
　　唐陇西王李博文　梁王澄子武徳初例封
　　陇西郡公李思训　郇王曽孙中宗时以宗室耆旧封
　　凉王李璿　元宗第二十九子开元二十年封薨子仕为安定郡王
　　泾王李挺　肃宗第七子至徳二年进封兴元元年薨
　　西平王哥舒翰　其先本突厥人天寳中封
　　武威郡王李光进　光弼弟营州柳城人代宗即位封凉国公永泰初进封
　　张掖郡王段秀实　姑臧人代宗时封
　　西平郡王李晟　洮州临潭人为鳯翔陇右节度使徳宗时封
　　凉国公李愬　晟子宪宗时以平蔡功封
　　凉国公李听　晟子太和中以功封
　　陇西郡王李克用　僖宗时以破黄巢功封
　　宋秦王赵廷美　太祖弟太宗即位封齐王继封秦王安定王赵元偁　太宗子初封泾国公真宗即位进封
　　金城侯赵徳润　廷美第七子
　　洮阳侯赵徳存　廷美第九子
　　元秦王莽噶拉木　世祖第三子至元十年益封其府在长安者为安西在六盘者为开成皆听为宫邸十七年薨
　　陇王呼喇繖　太宗曽孙至大元年封
　　肃王科绰　天厯二年封
　　西宁王和塔拉黙色　天厯二年封蘓穆鼐天厯三年封
　　明肃庄王朱楧　太祖第十四子洪武十一年封汉王二十四年改封肃王于甘州建文元年内徙兰州永乐十七年薨諡曰庄子瞻熖嗣薨諡曰康子禄埤嗣薨諡曰简子贡錝嗣薨諡曰恭子靖王未封薨子弼桄嗣薨諡曰定子缙烱嗣薨諡曰昭子绅堵嗣薨諡曰懐无嗣靖王之孙弼柿子缙以辅国将军理府事寻准封薨谥曰懿子神尧嗣薨諡曰宪子识鋐嗣闯防入城遇害
　　安定王朱尚炌　太祖孙愍王第六子永乐十六年以罪废为庶人
　　庆靖王朱梅　太祖第十六子洪武二十四年封庆阳二十五年徙韦州建文三年徙宁夏正统三年薨諡曰靖子秩煃嗣薨諡曰康子防□嗣薨諡曰懐无子弟防塀以岐阳王绍封薨諡曰庄子真錖嗣薨諡曰恭子台嗣有罪降为庶人薨复王爵諡曰定子端和世子未封薨无子弟鼒枋以桐乡王绍封薨諡曰惠子倪嗣薨諡曰端子伸域嗣薨諡曰宪子帅锌嗣明末国絶
　　真宁庄惠王朱秩荣　靖王第三子薨子康简王嗣薨子温穆王嗣薨子荣僖王嗣薨子安惠王嗣薨子恭简王嗣无子
　　安化惠懿王朱秩炵　靖王第四子薨子恭和王未封薨
　　西平侯沐英　定逺人洪武十年以功封后徙镇云南
　　巩昌侯郭兴　鳯阳人洪武三年以功封
　　平凉侯费聚
　　西宁侯宋晟　懐逺人永乐三年以功封










　　甘肃通志巻二十六
<史部,地理类,都会郡县之属,甘肃通志>
　　钦定四库全书
　　甘肃通志巻二十七
　　职官
　　设官分职各有攸司大小相维体统相摄以治民也甘肃边陲长民之吏视内地为尤重
　　本朝官制损益有明因地之宜官无繁冗民安事治自汉迄今凡莅兹土政绩素著者另列传记余则纪其爵里姓氏以垂永乆志职官
　　歴代官制
　　秦置北地陇西上郡等郡各守一人丞一人尉二人所领县有令有长有相
　　汉置凉州部刺史察举陇西北地等郡不常所治武帝初置属国都尉防羌校尉宣帝置西域都防元帝置戊巳校尉防羌校尉一人秩比二千石主西羌拥节长史司马二人秩皆六百石
　　东汉建武十八年凉州部郡十二安定陇西汉阳北地武都武威金城西平张掖酒泉炖煌西海献帝时省凉州部以并雍州　建武六年边部置都尉及属国都尉稍有分县治民比郡明帝置宜禾都尉以屯田伊吾庐之地边县有障塞尉
　　晋边逺濵近羌夷之州置弓马从事五十余人凉州置吏八十五人卒二十人元康中以防羌校尉为凉州刺史
　　隋分天下州郡县品九等置雍州牧为从二品又置大总管视从二品加使持节
　　唐武徳初边要之地置总管以统军加号使持节七年改总管曰都督其后唯朔方犹称大总管　太宗时置安西都防府掌统诸蕃抚慰征讨叙功罚过总判府事治髙昌髙宗永徽三年徙安西都防于龟兹髙昌但为西州都督府　开元中始置节度使　又置诸道采访使皆以刺史为之节度使或兼观察安抚与度支营田招讨经畧等使　会昌中置灵夏六道元帅兵罢则省
　　宋罢藩镇命朝臣出守列郡号权知军州事其后文武官参为之而庆渭熈三州则兼经畧安抚使马步军都总管事余州并兼兵马钤辖廵检或带安抚提辖县令若有戍兵则兼兵马都监或监押　又环庆秦鳯泾原熈河四路置经畧崇寜间置河南安抚司经畧司　政和中熈秦用兵设制置使又有宣慰安抚防御团练诸使
　　金泰和八年平凉増置按察判官一员　彰化军通逺军雄武军定安军兴寜军镇洮军并置节度使洮州置团练使秦州河州置防御使皇统二年临洮庆阳并置总管府余为刺郡
　　元河州路图沙玛路及巩昌平凉临洮庆阳四府并陜西行中书省及陜西汉中道肃政亷访司又置甘肃行中书省河西陇北道肃政亷访司以统甘州永昌肃州沙州亦集乃寜夏府六路山丹西寜二州每路置逹噜噶齐一员总管一员同知治中判官各一员下路不置治中上路推官三员下路推官一员经歴一员知事一员或二员照磨兼承发架阁一员每府置达噜噶齐一员知府或府尹一员同知通判推官一员知事一员提控案牍一员　每州置达噜噶齐一员州尹一员中州下州俱曰知州同知判官各一员其佐上州知事提控案牍各一员中州吏目提控案牍各一员下州吏目一员或二员　各县置达噜噶齐一员尹一员丞一员中下县不置簿一员尉一员典史二员中下县止一员
　　明制总制一员甘肃寜夏廵抚各一员廵按甘肃御史廵茶御史各一员平凉甘肃行太仆寺正卿少卿各一员寺丞主簿各一员苑马寺卿少卿各一员寺丞主簿各一员临洮甘肃寜夏粮储郎中各一员　布政司右布政使一员司属有经歴都事照磨理问库副大使等官　分守陇右道河西道西寜道各一员分廵关西道陇右道西寜道临洮道固原道洮岷道靖逺道荘浪道肃州道寜夏河西道寜夏河东道抚治西寜道各一员　知府平凉庆阳临洮巩昌各一员　同知临洮巩昌各三员平凉庆阳凉州各一员寜夏镇带平凉府衔一员庆阳府衔四员　通判平凉庆阳临洮巩昌各一员寜夏带平凉衔一员肃州带临洮衔一员　府推官经歴知事照磨仓税递运大使各一员　知州每州各一员同知上州中州各一员下州不置州判吏目各一员　知县每县各一员县丞主簿上县中县各一员下县不置典史每县一员　府教授州学正县教谕各一员府训导四员州训导三员县训导二员　驿丞府各一员寜州固原州静寜州泾州徽州阶州兰州河州各一员县则平凉华亭镇原隆徳安化合水环县渭源金县漳县安定会寜两当文县各一员余州县无　廵检泾州兰州河州徽州阶州华亭镇原安化合水环县真寜狄道渭源安定防寜成县秦安礼县各一员余州县无　大使平凉华亭隆徳环县狄道渭源金县陇西漳县安定防寜礼县各一员余县无
　　掌印都司都指挥使一员指挥同知二员指挥佥事四员经歴断事吏目司狱案牍各一员　平凉卫指挥二十一员千户二十二员百户四十四员镇抚五员经歴一员　固原卫指挥二十员千户一十九员百户三十三员镇抚一员经歴知事大使各一员庆阳卫指挥二十七员千户四十一员百户五十四员镇抚一员经歴一员　临洮卫指挥一十员千户一十七员百户三十一员镇抚所镇抚各一员经歴一员　巩昌卫指挥十四员千户百户各三十二员卫所镇抚二员经歴一员　靖逺卫守备一员指挥四员经歴知事各一员镇抚一员千户三员百户二十七员所镇抚三员教授训导各一员仓大使副使各一员驿丞一员　西安州所千户四员百户十员镇边所指挥一员千户五员百户十二员镇抚一员吏目大使各一员　平西所指挥一员千户五员百户四员吏目大使各一员　阶州所指挥一员千户十员百户六员镇抚二员　礼店所千户一员百户三员　文县所指挥一员千户八员百户十五员镇抚一员吏目一员　西固城所千户七员百户五员吏目一员
　　寜夏镇总兵副总兵各一员游撃一员都指挥三员指挥六十九员千户八十六员百户二百五十五员镇抚八员经歴五员知事一员教授一员训导二员税课仓大使副使各一员　灵州所叅将一员指挥六员千户十二员百户三十六员镇抚一员吏目一员学正一员廵检仓大使各一员　中卫防将一员指挥二十员千户二十九员镇抚三员经歴一员教授训导各一员大使一员　后卫叅将一员指挥五员千户十三员百户三十员镇抚四员经歴知事仓大使各一员　兴武营协副一员千户三员百户三十员镇抚一员吏目仓大使各一员　韦州羣牧所千户二员百户四员镇抚一员吏目仓大使各一员鸣沙州城协副一员指挥一员千户百户各一员大使一员
　　甘州镇总兵副总兵各一员都司一员逰撃指挥各一员千户五十员百户二百五十员镇抚五员经歴六员都事断事正断事副知事吏目各一员教授训导各一员司狱一员驿丞十员仓库大使副使各二员税课递运大使各十员　肃州卫防将一员指挥三员千户十员百户二十五员镇抚三员经歴知事各一员教授训导各一员　西寜卫守备一员指挥三员千户十员百户二十员镇抚五员经歴一员教授一员茶马大使副使各一员税课大使一员递运大使四员驿丞七员　荘浪卫防将一员指挥三员千户九员百户二十员镇抚一员经歴知事税课大使一员驿丞五员　镇边卫叅将一员指挥三员千户十一员百户二十二员镇抚二员经歴知事各一员教授一员　永昌卫指挥三员千户九员百户十八员镇抚二员经歴知事各一员教授训导各一员山丹卫指挥三员千户九员百户十八员镇抚二员经歴知事各一员教授训导各一员　凉州卫副将一员指挥三员千户十员百户二十五员镇抚二员经歴知事各一员教授训导各一员税课大使一员髙台所千户二员百户五员镇抚一员吏目一员镇西所千户二员百户五员镇抚一员吏目一员古浪所千户二员百户四员镇抚一员吏目一员职官
　　秦防恬【内史】
　　汉郦商【陇西都尉】　　　　　　袁盎【陇西都尉】
　　卫青【以车骑将军击匈奴】　　　　霍去病【骠骑将军】
　　李息【防羌校尉】　　　　　　赵充国【后将军屯湟中】
　　路博徳【强弩都尉屯居延】　　　郭忠【张掖属国都尉】
　　许延寿【强弩将军击先零羌】　　　杜延年【北地太守】
　　辛武贤【武都太守】　　　　　郑吉【西域都防骑都尉】
　　辛庆忌【酒泉太守】　　　　　冯野王【陇西太守】
　　冯逡【陇西太守】　　　　　　王尊【安定太守】
　　冯奉世【右将军击陇西羌】　　　陈汤【西域副校尉】
　　萧由【安定太守】　　　　　　杜邺【凉州刺史】
　　谷永【北地太守】　　　　　　耿冲【汉阳太守】
　　萧咸【张掖太守】　　　　　　库钧【金城太守】
　　史苞【张掖太守】　　　　　　梁统【武威太守】
　　窦融【凉州牧】　　　　　　孔奋【武都太守】
　　任延【武威太守】　　　　　　马援【陇西太守】
　　冯异【安定太守】　　　　　　傅育【武威太守】
　　温序【防羌校尉】　　　　　　窦固【奉车都尉屯凉州】
　　牛邯【防羌校尉】　　　　　　耿弇【建威大将军徇安定北地】
　　马成【天水太守】　　　　　　裴遵【敦煌太守】
　　马武【捕虏将军撃烧当羌】　　　　郑众【武威太守】
　　亷范【武都太守】　　　　　　耿恭【西域骑都尉】
　　张纾【陇西太守】　　　　　　孟云【武威太守】
　　邓训【张掖太守】　　　　　　邓鸿【张掖太守】
　　耿秉【征西将军】　　　　　　班超【西域都防骑都尉】
　　侯覇【金城太守】　　　　　　曹鳯【金城西部都尉】
　　上官鸿【金城长史】　　　　　鲁谦【陇西太守】
　　陈立【天水太守】　　　　　　虞诩【武都太守】
　　厐参【汉阳太守迁防羌校尉】　　　张奂【安定属国都尉】
　　邓遵【度辽将军撃零昌羌】　　　　班勇【西域长史】
　　翟酺【酒泉太守】　　　　　　马融【武都太守】
　　种暠【汉阳太守】　　　　　　霍谞【金城太守】
　　贯友【防羌校尉】　　　　　　马贤【征西将军】
　　第五访【张掖太守】　　　　　赵冲【武威太守】
　　徐由【敦煌太守】　　　　　　马续【张掖太守】
　　李翕【武都太守】　　　　　　戴宏【酒泉太守】
　　段颎【防羗校尉】　　　　　　皇甫规【度辽将军撃零吾羗】
　　夏育【北地太守】　　　　　　皇甫嵩【北地太守】
　　傅爕【汉阳太守】　　　　　　葢勲【汉阳太守】
　　杨阜【武都太守】
　　【蜀汉】史韦端【凉州刺史】　　　　　廖化【隂平太守】
　　廖惇【隂平太守】　　　　　　蔡宏【隂平太守】
　　【三国魏】司马懿【镇上邽】　　　　夏侯渊【防军将军】
　　蘓则【金城太守加防羗校尉】　　　游楚【陇西太守】
　　张既【安定太守】　　　　　　郭淮【征西将军都督雍凉军事】
　　邓艾【南安太守】　　　　　　皇甫隆【敦煌太守】
　　徐邈【凉州刺史持节防羗校尉】
　　晋司马骏【都督凉州军】　　　　向雄【秦州刺史】
　　胡烈【秦州刺史】　　　　　　杜预【秦州刺史】
　　马隆【武威太守】　　　　　　范晷【凉州刺史】
　　张轨【凉州牧拜镇西将军】　　　　贾疋【安定太守】
　　张实【凉州刺史】　　　　　　张茂【凉州刺史】
　　张骏【凉州牧】　　　　　　陈安【上邽守】
　　车济【金城令】　　　　　　谢艾【酒泉太守】
　　任兰【金城太守】　　　　　　梁熈【凉州刺史】
　　魏刘藻【秦州刺史】　　　　　　费穆【泾州长史】
　　张彝【秦州刺史】　　　　　　郉峦【秦州刺史】
　　袁翻【凉州刺史】　　　　　　裴防【秦州刺史】
　　卢道裕【泾州刺史】　　　　　李逺【都督原州刺史】
　　王子直【秦州总管】　　　　　宇文导【陇右大都督又为周秦州刺史】
　　王徳【泾州刺史】　　　　　　阚骃【凉州刺史】
　　贺防岳【都督泾州刺史】　　　　侯莫陈悦【秦州刺史】
　　辛威【河州刺史】　　　　　　辛雄【秦州大中正】
　　李贤【原州刺史又为周河州总管】　　李穆【原州刺史又为周原州总管】独孤信【陇右大都督秦州刺史】　　侯莫陈崇【泾州刺史】
　　李之【河西都尉】　　　　　史寜【凉州刺史】
　　窦炽【泾州刺史】　　　　　　源彪【泾州刺史】
　　梁徐文盛【秦州刺史】
　　齐王元邈【秦州刺史】　　　　　韩轨【秦州刺史】
　　周阎庆【河州刺史】　　　　　　豆卢勣【渭州刺史】
　　杨文恩【武都太守】　　　　　窦轨【秦州总管】
　　隋窦荣定【秦州总管】　　　　　辛公义【岷州刺史】
　　皮子信【洮州刺史】　　　　　元褒【原州总管】
　　独孤楷【原州总管】　　　　　袁谐【寜州刺史】
　　李充【朔方总管】　　　　　　乞伏慧【凉州总管】
　　段文振【灵州总管】　　　　　赵轨【原州总管司马】
　　杨恭仁【甘州刺史后为凉州总管】　　隂世师【张掖太守】
　　樊子葢【武威太守】　　　　　裴矩【掌西域事】
　　裴伦【渭源令】
　　唐尉迟恭【泾州道行军总管】　　　姜謩【秦州刺史】
　　李大亮【凉州都督】　　　　　李道宗【灵州都督】
　　公孙武逹【肃州刺史】　　　　李靖【五总管都督】
　　李勣【朔方道行军总管】　　　　侯君集【交河道大总管】
　　薛万备【沙州行军长史】　　　　萧瑀【河池郡守】
　　张守珪【州都督迁鄯州刺史】　　李峤【安定尉】
　　苏定方【凉州安集大使】　　　　狄仁杰【寜州刺史】
　　裴行俭【安西都防】　　　　　薛仁贵【州长史】
　　王方翼【夏州都督】　　　　　娄师徳【陇右诸军大使】
　　许钦明【凉州都督】　　　　　唐休璟【凉州都督】
　　王孝杰【安西都防】　　　　　魏元忠【灵武道行军大总管】
　　郭元振【朔方军大总管】　　　　张仁愿【朔方军总管】
　　路思恭【朔方节度留后】　　　　薛讷【凉州大总管】
　　张説【朔方节度大使】　　　　　萧嵩【河西节度使】
　　王君【河西陇右节度使】　　　崔希逸【河西节度使】
　　哥舒翰【河西节度使】　　　　王晙【朔方节度大使】
　　安敬忠【会州刺史】　　　　　牛仙客【朔方行军大总管】
　　葢嘉运【河西陇右节度使】　　　王忠嗣【河西陇右节度使】
　　李光弼【朔方节度使】　　　　郭子仪【朔方河中节度使副元帅】髙仙芝【安西四镇节度使】　　　郝廷玉【秦州刺史】
　　刘晏【彭原太守】　　　　　　杜鸿渐【河西节度使】
　　李元忠【伊西北庭节度使】　　　李嗣业【北庭行营节度使】
　　白孝徳【邠寜节度使】　　　　马璘【邠寜节度使】
　　李晟【泾州节度使】　　　　　段秀实【泾原节度使】
　　冯河清【泾原节度使】　　　　韩游【邠寜节度使】
　　姚况【领泾州事】　　　　　　李元谅【陇右节度使】
　　刘昌【泾原节度使】　　　　　郝玭【泾原行营节度使】
　　杨朝晟【邠寜节度使】　　　　髙崇文【邠寜节度使】
　　朱忠亮【泾原四镇节度使】　　　赵纵【庆州守】
　　袁裕【甘州宣抚使】　　　　　柳公绰【邠寜节度使】
　　周寳【泾原节度使】　　　　　李聼【灵盐节度使】
　　裴识【灵武节度使】　　　　　毕諴【邠寜节度使】
　　张义潮【归义节度使】　　　　崔知温【兰州刺史】
　　【五代】郭琼【唐阶州刺史】　　　　　张希崇【唐灵武节度使】
　　赵逺【唐泾州判官】　　　　　冯晖【晋灵武节度使】
　　王殷【晋原州刺史】　　　　　崔继勲【晋秦州观察使】
　　王贽【汉阶州刺史】　　　　曹元忠【周归义军节度使】
　　宋白重赞【镇泾州】　　　　　姚内斌【庆州刺史】
　　髙防【知秦州】　　　　　　董遵诲【通逺军使】
　　段思恭【知灵州事】　　　　　刘熈古【知秦州】
　　王彦升【原州防御使】　　　　田仁朗【知庆州】
　　安守忠【知灵州】　　　　　宋珰【知秦州】
　　侯赟【知灵州】　　　　　　冯伉【秦州推官】
　　范廷诏【环庆路部署】　　　　郭宻【灵州兵马都部署】
　　牛逢源【知同谷】　　　　　赵昌言【知泾州】
　　曹璨【知灵州徙河西钤辖】　　　　李继隆【灵环十州都部署】
　　丁惟清【知凉州事】　　　　　王昭逺【灵州路都部署】
　　刘综【转运副使】　　　　　　杨琼【灵庆路副都部署】
　　田绍斌【环庆灵州清逺军部署】　　马知节【知秦州】
　　柴禹锡【知泾州】　　　　　陈兴【泾原仪渭镇戎军都部署】
　　张凝【邠寜环庆灵州安抚使】　　　潘罗支【朔方节度使】
　　张齐贤【泾原路安抚经畧使】　　　陈贯【利州路转运副使】
　　李继和【知镇戎军兼原渭仪都廵检】　李及【知泾州】
　　张煦【知环州】　　　　　　唐肃【秦州司理叅军】
　　厮铎督【朔方节度使】　　　　李公璹【知阶州】
　　陈尧咨【知秦州】　　　　　张纶【知秦州】
　　曹玮【环庆秦等州沿边廵检安抚使】　　史方【知环州兼环庆兵马都监】
　　卢鉴【环庆路都监兼知庆州】　　　孔道辅【寜州军事推官】
　　薛奎【知秦州】　　　　　　王随【知秦州】
　　李　【知鳯州兼渭阶成钤辖】　　　　孙继邺【泾原路副都总管兼知渭州】曹琮【秦鳯路副都总管兼知秦州】　　孙长卿【知庆州】
　　夏竦【知泾州】　　　　　　刘谦【知泾州】
　　程戡【知渭州】　　　　　　韩琦【经略安抚招讨使屯泾州】
　　范仲淹【环庆路经略安抚招讨使】　　文彦博【知秦州】
　　王尧臣【泾原安抚使】　　　　尹洙【知渭州兼领泾原路经略公事】狄青【泾原路经略招讨副使】　　　刘沪【渭州瓦亭砦都监】
　　任福【知庆州兼环庆路副总管】　　　桑怿【泾原路兵马都监】
　　耿傅【通判庆州】　　　　　　王仲寳【环庆路经略安抚招讨副使】
　　武英【泾原行营都监】　　　　　王珪【泾原路都监】
　　葛懐敏【泾原路总管】　　　　张亢【泾原路总管知渭州】
　　田况【宣抚副使】　　　　　　郑戬【经畧安抚招讨使迁知秦州】
　　尹源【通判庆州】　　　　　　吕公弼【知渭州】
　　范恪【秦鳯路兵马总管】　　　　种世衡【环庆路兵马钤辖】
　　王素【知渭州】　　　　　　侯可【仪州判官】
　　王沿【泾原路经畧安抚招讨使】　　　安俊【环庆路副总管】
　　杨文广【知泾州镇戎军】　　　　滕宗谅【知庆州】
　　段少连【知泾州】　　　　　景泰【秦鳯路马歩军总管】
　　刘兼济【泾原路钤辖知原州】　　　赵滋【镇戎军西路都廵检】
　　孙沔【知庆州】　　　　　　杜杞【知庆州】
　　梁适【知秦州】　　　　　　郭恩【秦陇路兵马钤辖】
　　吕公绰【知秦州安逺砦】　　　　范祥【转运副使权领古渭州】
　　傅求【知庆州】　　　　　　韩绛【知庆州】
　　种古【泾原路都监知原州】　　　　郭逵【宣抚使判渭州】
　　和斌【泾原路钤辖】　　　　　蘓宷【利路转运使】
　　李参【知秦州】　　　　　　宇文之邵【文州曲水令】
　　李复圭【知泾州】　　　　　孙永【知秦州】
　　蔡挺【知渭州】　　　　　　张守约【熈河钤辖】
　　萧注【知庆州】　　　　　　李师中【知秦州】
　　髙遵裕【秦鳯路沿边安抚副使】　　王君万【熈河钤辖】
　　苖授【熈河副总管知河州】　　　　刘仲武【熈河都监知河州】
　　张诜【知熈州】　　　　　　种谔【文州刺史知泾州】
　　周永清【渭州钤辖】　　　　　俞充【知庆州】
　　孙览【知渭州】　　　　　　王韶【知熈州】
　　髙敏【利州路邠寕环庆都监】　　　折克行【秦州观察使】
　　蔡延庆【知渭州】　　　　　范纯仁【知庆州】
　　张舜民【襄乐令】　　　　　王光祖【泾原副总管】
　　赵卨【知庆州】　　　　　　李浩【熈河泾原安抚副使知兰州】
　　王文郁【知河州】　　　　　罗拯【知秦州】
　　孙路【知熈州】　　　　　　林广【环庆路副总管】
　　景思立【河州团练使知河州】　　　游师雄【知秦州】
　　卢秉【知渭州】　　　　　　姚兕【熈河副总管】
　　姚麟【泾原副总管】　　　　　张整【泾原环庆钤辖】
　　刘庠【知渭州】　　　　　　刘舜卿【知渭州】
　　范育【知熈州】　　　　　　范纯粹【知庆州】
　　曲珍【环庆副总管】　　　　　种谊【知兰州】
　　蒋之竒【知熈州】　　　　　刘昌祚【知渭州】
　　耿戡【真寜令】　　　　　　叶康直【知秦州】
　　谢良佐【秦州教授】　　　　　章楶【知渭州】
　　郭祖徳【会州统制】　　　　　穆衍【知庆州】
　　吕大忠【知渭州】　　　　　何常【熈河转运副使】
　　种朴【熈河兰会钤辖知河州】　　　王舜臣【熈河偏将】
　　姚雄【河州防御使】　　　　　刘韐【河湟转运使】
　　王文振【泾原都钤辖】　　　　王赡【知河州】
　　苗履【熈河兰会都钤辖知兰州】　　　张叔夜【兰州録事叅军】
　　王恩【知会州】　　　　　　姚祐【知秦州】
　　刘几【知寜州】　　　　　　王厚【熈河经畧安抚使】
　　赵隆【熈河钤辖】　　　　　　髙永年【知湟州】
　　刘【泾原兵马都监知顺徳军】　　　宋愿【通判文州】
　　赵遹【熈州兰湟经畧安抚使知熈州】　　种师道【熈州推官知安西州】
　　种师中【知庆阳府】　　　　　何灌【廓州防御使】
　　郑仅【知庆州】　　　　　　郭成【泾原钤辖】
　　王渊【知巩州寜逺砦】　　　　　蒲卣【通判文州】
　　钱即【知庆州】　　　　　　刘锜【泾原经畧使兼知渭州】
　　曲端【泾原路经畧安抚使】　　　　朱友恭【泾原第一副将】
　　刘惟辅【熈河马步军副总管】　　　髙子孺【知兰州龛谷砦】
　　郭浩【泾原路兵马钤辖知泾州】　　　张浚【川陜宣抚处置使】
　　吴玠【宣抚使节制陜西阶成等州】　　吴璘【熈河兰廓秦鳯经畧安抚使】
　　赵鼎【都督川陜诸军事】　　　　杨政【熈河兰巩路经畧安抚使】
　　刘宣【秦鳯路兵马都监】　　　　李嚞【知彭阳县】
　　强霓【知环州兼环庆路边安抚使】　　吴挺【熈河经畧安抚使】
　　李好义【知西河州】　　　　　贾子坤【西和推官摄通判】
　　陈寅【知西河州】　　　　　　刘鋭【知文州】
　　金厐廸【临洮尹兼熈秦兵马都总管】　　图克坦喀齐喀【临洮尹】
　　杨仲武【知临洮尹】　　　　　马讽【寜州刺史】
　　李师雄【河州防御使】　　　　富察世杰【通逺军节度使】
　　胡麻愈【彰化军节度使】　　　　布萨揆【知临洮府事】
　　尔佳守中【通逺军节度使】　　富察郑留【知平凉】
　　博和哩【泾州管内观察使】　　　乌库哩长寿【通逺军节度使】
　　爱绅【定西州刺史】　　　　　实嘉纽勒緷【行平凉府元师府事】纳哈塔富拉塔【彰化军节度使】　郭哈玛尔【都总管行兰防洮河元帅】
　　完顔哈逹【府事平凉】　　　　完顔陈彝【行省定逺大将平凉】
　　完顔仲徳【府判官知】　　　　图们呼图克们【巩昌府临】
　　郭斌【洮总管】　　　　　　赵阿克强【防州将熈河节度后爲元】
　　元旺扎勒结【叠州安抚使中】　　　赵阿克帕勒【兴路管民】
　　武思信【官临洮元帅成州长】　　按扎尔【管元帅节度】
　　汪良臣【使元帅镇删丹】　　　　多尔济【巩昌路都总帅中】
　　亷希宪【兴路新民总管宣】　　　商挺【抚使镇】
　　赵重喜【守六盘宣抚使临】　　　袁裕【洮府逹鲁花赤西路中】
　　张文谦【兴等路新民安抚使中书】　董文用【左丞行省西夏中兴】
　　郭守敬【从行省西夏提举河渠】　　刘好礼【吉剌等州断事官治沙州】张仲文【徽州管军叅议元帅】　　　田守璋【徽州管军元帅副使】
　　阿布哈【庆原兵马都总管行元帅府事】　巴图【甘肃行省平章政事】
　　钦察台【河州吐蕃宣慰使】　　　卓克索巴【河州吐蕃宣慰使】
　　祁安【临浇府尹】　　　　　　傅夣臣【金州判官】
　　鼐玛台【甘肃行省平章政事】　　　陈政【庆阳府同知】
　　额琳沁巴勒【甘肃行省平章政事】　葢苗【甘肃行省左丞】
　　明安特穆尔【荘浪同知】　　　王思聪【至正间知秦州】
　　张荣【知泾州】　　　　　　田济顺【临洮府同知】
　　明
　　总督
　　项忠【浙江嘉兴人正统间任】　　　马文升【河南钧州人景防间任】王越【直濬县人治间任】　　　秦纮【山东单县人】
　　杨一清【云南安寜人俱治间任】　　才寛【直迁安人正徳间任】
　　张泰【直肃寜人】　　　　　邓璋【顺天涿州人】
　　彭泽【兰州人俱正徳间任】　　　　李越【河南祥符人嘉靖间任】
　　王宪【山东东平人】　　　　　王琼【山西太原人】
　　唐龙【浙江兰谿人】　　　　　姚镆【浙江余姚人】
　　刘天和【湖广麻城人】　　　　杨守礼【山西蒲州人】
　　张珩【山西石州人】　　　　　曾铣【南直江都人】
　　王以旂【南直江寜人】　　　　贾应春【北直真定人】
　　王夣弼【山西代州人】　　　　魏谦吉【北直栢乡人】
　　郭干【北直任丘人】　　　　　程軏【山东临清人】
　　喻时【河南光州人】　　　　　陈其学【山东登州人】
　　霍冀【山西孝义人俱嘉靖间任】　　　王崇古【山西蒲州人隆庆间任】
　　王之诰【溯广石首人】　　　　戴才【北直沧州人俱隆庆间任】
　　石茂华【山东益都人万厯间任】　　董世彦【河南禹州人】
　　郜光先【山西长治人】　　　　髙文荐【四川成都人】
　　石茂华【再任】　　　　　　郜光先【再任】
　　梅友松【四川内江人】　　　　魏学曽【陜西泾阳人】
　　叶夣熊【广东归善人】　　　　李汶【北直任丘人】
　　徐三畏【北直任丘人】　　　　黄嘉善【山东即墨人】
　　顾其志【南直长洲人】　　　　刘敏寛【山西安邑人】
　　杨应聘【南直懐逺人俱万厯间任】　　李起元【北直南和人天启间任】
　　李从心【北直南乐人】　　　　王之采【山西蒲州人】
　　史永安【山东武定人俱天启间任】　　武之望【陜西临潼人崇祯间任】
　　杨鹤【湖广武陵人】　　　　　陈竒瑜【山西保徳人】
　　洪承畴【福建南安人】　　　　丁启睿【河南永城人】
　　傅宗龙【云南人】　　　　　汪乔年【浙江遂安人】
　　孙传庭【山西代州人俱崇祯间任】
　　廵抚甘肃都御史
　　王骥【北直束鹿人正统间任】　　　徐晞【南直江隂人】
　　柴车【浙江钱塘人】　　　　　马昂【北直沧州人】
　　罗亨信【广东东莞人】　　　　宋杰【北直定兴人】
　　呉琛【南直繁昌人天顺间任】　　　芮钊【顺天寳坻人正统间任】
　　徐廷璋【河南罗山人成化间任】　　娄良【河南通许人】
　　朱英【湖广桂阳人】　　　　　宋有文【四川资县人】
　　王朝逺【江西进贤人】　　　　鲁能【广东新防人】
　　王濬【北直威县人】　　　　　侯瓒【北直雄县人】
　　唐瑜【南直上海人俱成化间任】　　　罗明【福建延平人治间任】
　　王继【河南祥符人】　　　　　冯续【山东昌邑人】
　　许进【河南灵寳人】　　　　　呉珉【山西灵石人】
　　周季麟【江西寜州人】　　　　刘璋【河南汲县人】
　　毕亨【山东新城人】　　　　　曹元【南直含山人】
　　才寛【北直迁安人俱治间任】　　　胡瑞【河南内乡人正徳间任】
　　张翼【山西介休人】　　　　　赵鉴【山东寿光人】
　　李昆【山东髙宻人】　　　　　邓璋【顺天涿州人】
　　许铭【顺天宛平人俱正徳间任】　　　陈九畴【山东曹州人嘉靖间任】
　　防天叙【山西榆次人】　　　　李珏【北直开州人】
　　唐泽【南直歙县人】　　　　　赵载【山西垣曲人】
　　牛天麟【山东聊城人】　　　　丁汝防【山东霑化人】
　　陈卿【四川宜賔人】　　　　　底蕴【河南考城人】
　　詹荣【山海卫人】　　　　　　赵锦【顺天良乡人】
　　傅鳯翺【湖广应山人】　　　　杨博【山西蒲州人】
　　王诰【直赵州人】　　　　　魏谦吉【北直栢乡人】
　　陈棐【河南鄢陵人】　　　　　胡汝霖【四川绵州人】
　　戴才【北直沧州人】　　　　　石茂华【山东益都人俱嘉靖间任】王轮【山西蒲州人隆庆间任】　　　杨锦【山东益都人】
　　廖逢节【河南固始人俱隆庆间任】　　侯东莱【山东掖县人万厯间任】
　　栗永禄【山西长治人】　　　　王璇【河南太康人】
　　董尧封【河南洛阳人】　　　　曹子登【北直三河人】
　　李廷仪【山西霍州人】　　　　余之正【四川内江人】
　　田乐【北直任丘人】　　　　　周盘【山西泽州人】
　　荆州俊【山西猗氏人】　　　　祁光宗【北直滑县人俱万厯间任】徐飬量【湖广应城人天启间任】　　李若星【河南息县人】
　　王嘉徴【北直长垣人】　　　　张三杰【山东观城人】
　　梅之涣【湖广麻城人】　　　　刘应遇【湖广孝感人】
　　白贻清【南直武进人】　　　　张应宸【河南雒阳人】
　　汤道衡【南直丹阳人】　　　　刘镐【湖广冝城人】
　　吕大噐【四川遂寜人】　　　　林日瑞【福建诏安人】
　　廵抚寜夏都御史
　　罗汝敬【江西吉水人宣德间任】　　郭智【南直芜湖人正统间任】
　　金濓【南直山阳人】　　　　　卢睿【浙江东阳人】
　　罗绮【河南磁州人景泰间任】　　　韩福【山东胶州人】
　　陈昱【南直虹县人天顺间任】　　　陈介【四川铜梁人成化间任】
　　张蓥【南直华亭人】　　　　　徐廷璋【河南罗山人】
　　张鹏【北直涞水人】　　　　　贾俊【北直束鹿人】
　　崔让【山西石州人俱成化间化】　　　张玮【北直景州人治间任】
　　韩文【北直新城人】　　　　　孙仁【江西新淦人】
　　张正淑【四川巴县人】　　　　王珣【山东曹县人】
　　刘宪【湖广长沙人俱治间任】　　　冐政【南直扬州人正德间任】
　　曲鋭【山东莱阳人】　　　　　马炳然【四川内江人】
　　安惟学【山西临汾人】　　　　张勋【北直完县人】
　　冯清【浙江余姚人】　　　　　边宪【北直任丘人】
　　郑旸【北直安肃人】　　　　　王时中【山东黄县人俱正徳间任】张润【山西临汾人嘉靖间任】　　　张璿【北直晋州人】
　　林琦【顺天大兴人】　　　　　孟洋【河南信阳人】
　　毛伯温【江西吉水人】　　　　翟鹏【北直抚寜人】
　　胡东臯【浙江余姚人】　　　　杨志学【湖广长沙人】
　　张文魁【河南兰阳人】　　　　呉铠【山东阳谷人】
　　杨守礼【山西蒲州人】　　　　范鏓【沈阳卫人】
　　张珩【山西石州人】　　　　　李士翺【山东长山人】
　　王邦瑞【河南宜阳人】　　　　张镐【北直定州人】
　　王夣弼【山西代州人】　　　　王镐【北直滦州人】
　　霍冀【山西孝义人】　　　　　谢淮【北直任丘人】
　　毛鹏【北直枣强人】　　　　　王崇古【山西蒲州人俱嘉靖间任】朱笈【南直桃源人隆庆间任】　　　沈应时【河南洛阳人】
　　张蕙【山东平原人俱隆庆间任】　　　罗鳯翺【山西蒲州人万厯间任】
　　萧大亨【山东泰安人】　　　　晋应槐【山西洪洞人】
　　张九一【河南新蔡人】　　　　梁问孟【河南新乡人】
　　姚继可【河南襄城人】　　　　党馨【山东益都人】
　　朱正色【北直南和人】　　　　周光镐【广东潮阳人】
　　杨时寜【河南祥符人】　　　　黄嘉善【山东即墨人】
　　崔景荣【北直长垣人】　　　　杨应聘【直懐逺人】
　　臧尔劝【山东诸城人】　　　　周懋相【江西安福人俱万厯间任】王之采【山西蒲州人天启间任】　　李从心【北直南乐人】
　　魏云中【山西武乡人】　　　　郭之琮【山西蒲州人】
　　史永安【山东武定人】　　　　焦馨【山东章丘人俱天启间任】
　　杨嗣修【江西河内人崇祯间任】　　耿存仁【北直定兴人】
　　王振竒【江西安福人】　　　　王楫【山东泰安人】
　　郑从俭【山西乡寜人】　　　　樊一亨【四川人】
　　李虞防【山西平陆人】
　　廵按甘肃御史
　　方汉【北直元城人】　　　　　江孟伦【四川江津人】
　　张璲【山东即墨人】　　　　　熊翀【河南光州人】
　　强珍【北直沧州人】　　　　　翟廷惠【北直长垣人】
　　许进【河南灵寳人】　　　　　徐舟【山东曹州人】
　　李经【山西泽州人】　　　　　罗瓒【四川逹州人】
　　朱瓒【北直肃寜人】　　　　　王舜民【南直婺源人】
　　吕璋【河南许州人】　　　　　杨缙【山西闻喜人】
　　刘鳯翔【河南光山人】　　　　徐宪【河南安阳人】
　　张濬【山西代州人】　　　　　王表【河南西平人】
　　张恕【顺天覇州人】　　　　　石玠【北直藁城人】
　　周琰【北直阜城人】　　　　　李咨【北直故城人】
　　刘绅【河南汝阳人】　　　　　王凯【北直蠡县人】
　　常赐【山西沁水人】　　　　　杜旻【燕山左卫人】
　　李髙【河南虞城人】　　　　　阮吉【河南汲县人】
　　阎睿【山西祁县人】　　　　　张琮【应天江寜人】
　　成文【山西文水人】　　　　　马溥然【四川内江人】
　　冯时雍【北直交河人】　　　　王光【河南阳武人】
　　赵春【四川巴县人】　　　　　罗玉【四川南充人】
　　潘仿【河南洛阳人】　　　　　许鳯翔【山西洪洞人】
　　刘翀【山西平陆人】　　　　　卢问之【山西朔州人】
　　张恂【山东阳谷人】　　　　　胡体干【山西交城人】
　　刘濓【北直南宫人】　　　　　熊爵【河南祥符人】
　　胡明善【南直霍丘人】　　　　范安【河南河内人】
　　陈世辅【南直定逺人】　　　　傅汉臣【山东人】
　　张鹏【山西沁水人】　　　　　王绅【北直沧州人】
　　胡守忠【河南寜陵人】　　　　杨时泰【北直真定人】
　　顾坚【南直无锡人】　　　　　吕光洵【浙江新昌人】
　　陈与音【河南汲县人】　　　　伊敏生【南直呉县人】
　　朱徴【河南南阳人】　　　　　张玶【北直东光人】
　　张雨【江西万安人】　　　　　郉尚简【山东昌邑人】
　　闾东【四川内江人】　　　　　刘世魁【四川双流人】
　　宋贤【南直华亭人】　　　　　詹理【浙江遂安人】
　　郑从仁【山东临清人】　　　　甄敬【山西平定人】
　　王好问【北直乐亭人】　　　　耿定向【湖广麻城人】
　　韩君恩【山西沁水人】　　　　雷稽古【山东恩县人】
　　马文学【山东钜野人】　　　　房楠【河南汝阳人】
　　杨一桂【江西南昌人】　　　　潘民模【湖广襄阳人】
　　刘尧卿【北直清苑人】　　　　暴孟竒【山西屯留人】
　　董石【湖广麻城人】　　　　　宋范【北直永年人】
　　耿鸣世【山东新城人】　　　　郉玠【山东益都人】
　　张士竒【北直枣强人】　　　　赵楫【锦衣卫籍山隂人】
　　呉定【河南安阳人】　　　　　韩应庚【直人】
　　屠叔方【浙江秀水人】　　　　杨有仁【四川新都人】
　　徐大化【浙江会稽人】　　　　郭万里【山西太平人】
　　崔景荣【北直长垣人】　　　　周盘【山西泽州人】
　　刘芳誉【河南陈留人】　　　　方元彦【南直歙县人】
　　乔廷栋【山西蔚州人】　　　　任万化【湖广巴陵人】
　　许闻造【浙江海盐人】　　　　呉楷【山东曹州人】
　　杨文【北直青县人】　　　　王基洪【山西襄垣人】
　　侯执蒲【河南归徳人】　　　　徐飬量
　　吉人【山西长治人】　　　　　董定防【河南洛阳人】
　　牟志防【四川南溪人】　　　　聂绍昌【四川人】
　　髙推【北直寜晋人】　　　　　呉其贵【广东英徳人】
　　霍英【山西马邑人】　　　　　刘其忠【福建长泰人】
　　袁鲸【湖广龙阳人】　　　　　王大年【山东寿张人】
　　张应辰【河南洛阳人】　　　　杨通守【贵州施秉人】
　　张应星【河南光州人】　　　　贾多男【北直南宫人】
　　李嵩【北直枣强人】　　　　　黄希宪【江西分宜人】
　　周一敬【浙江西安人】　　　　王章【南直武进人】
　　陈羽白【福建南靖人】　　　　李悦心【山东曹县人】
　　廵茶御史
　　郑铭【北直邯郸人】　　　　　马进【山阳人】
　　刘诚　　　　　　　　范珠【四川冨顺人】
　　王锦【河南襄城人】　　　　　汪山【南直歙县人】
　　李鸾【顺天固安人】　　　　　罗贤【山西清源人】
　　乔恕【河南寜陵人】　　　　　王绍【山东曹州人】
　　李玑【四川南部人】　　　　　翟唐【直长垣人】
　　田墀【河南襄城人】　　　　　张璿【北直晋州人】
　　袁宗儒【北直雄县人】　　　　曹雷【山西平定人】
　　李润【山东济寜人】　　　　　王汝舟【四川华阳人】
　　李素【云南洱海人】　　　　　樊继祖【山东郓城人】
　　李献【河南洛阳人】　　　　　王杲【山东汶上人】
　　郑维新【广东新会人】　　　　陈讲【四川遂寜人】
　　吉棠【南直丹徒人】　　　　　段汝砺【虎贲左卫人】
　　端廷赦【南直当涂人】　　　　陈情【河南卫人】
　　方逺宜【南直歙县人】　　　　郭圻【北直任丘人】
　　刘希龙【河南汲县人】　　　　郝维岳【四川叙州人】
　　刘良卿【河南新野人】　　　　连鐄【北直永年人】
　　李复初【山西洪洞人】　　　　沈越【应天江寜人】
　　李延康【山西长治人】　　　　魏洪霓【四川威逺人】
　　张涣【北直定州人】　　　　　杨以诚【江西宜春人】
　　李和芳　　　　　　　胡彦【湖广沔阳人】
　　盛汝谦【南直桐城人】　　　　刘仑【南直无爲人】
　　蔡阳金【河南汲县人】　　　　孙永思【山西蒲州人】
　　孙昭【浙江永嘉人】　　　　　杨姜益【浙江鄞县人】
　　梁汝魁【江西太和人】　　　　莫抑【广西马平人】
　　鲍承防【山西长治人】　　　　杨衍庆【江西宜春人】
　　潘一柱【顺天遵化人】　　　　王天爵【南直歙县人】
　　方新【南直青阳人】　　　　　李江【锦衣卫人】
　　李良臣【贵州普安人】　　　　杨相【山西蒲州人】
　　禇铁【山西榆次人】　　　　　赵焕【山东掖县人】
　　赵燿【山东掖县人】　　　　　傅元臣【江西临川人】
　　李时成【湖广蕲水人】　　　　罗应鹤【南直歙县人】
　　李植【山西大同人】　　　　　郝嬴【北直濬县人】
　　王世扬【北直广平人】　　　　董子行【浙江防稽人】
　　祝大舟【浙江兰谿人】　　　　钟化民【浙江仁和人】
　　陈子正【江西南昌人】　　　　张天徳【浙江乌程人】
　　王有功【南直呉县人】　　　　徐彦登【浙江仁和人】
　　李楠【河南永城人】　　　　　刘景辰【广东南海人】
　　徐侨【江西金谿人】　　　　　毕三才【江西贵谿人】
　　呉永裕　　　　　　　史学迁【山西翼城人】
　　穆天顔【湖广黄冈人】　　　　姚镛【山西太原人】
　　张铨【山西沁水人】　　　　　黄彦士【湖广黄陂人】
　　刘蔚【河南卢氏人】　　　　　傅振商【河南汝阳人】
　　彭际遇【广东东莞人】　　　　苏述【山东濮州人】
　　马英【北直寜晋人】　　　　　沈犹龙【南直华亭人】
　　王大年【山东寿张人】　　　　帅众【江西奉新人】
　　梁天竒【北直南乐人】　　　　顾其国【南直呉县人】
　　汪应元【南直歙县人】　　　　王与印【山东新城人】
　　禇德培【山东峄县人】　　　　赵继鼎【山东徳州人】
　　姚士恒【南直华亭人】　　　　柯元伯【福建龙岩人】
　　陈羽白【福建南靖人】　　　　徐一抡【浙江上虞人】
　　布政司右布政使
　　董伦【山东齐东人】　　　　　王勋【山西稷山人】
　　李得成【北直涞水人】　　　　刘广衡【江西万安人】
　　孙毓【山东商河人】　　　　　余子俊【四川青神人】
　　宋有文【四川资县人】　　　　鲁能【广东新防人】
　　梁璟【山西崞县人】　　　　　孙仁【江西新淦人】
　　王俨【湖广华容人】　　　　　罗鉴【湖广茶陵人】
　　刘杲【南直长洲人】　　　　　高友玑【浙江乐清人】
　　宋礼【河南洛阳人】　　　　　王敏【北直新安人】
　　胡本惠【南直铜陵人】　　　　杨璿【南直无锡人】
　　李裕【江西丰城人】　　　　　程宗【南直常熟人】
　　刘潺【河南安阳人】　　　　　余洵【浙江鄞县人】
　　孙逢吉【山西浑源人】　　　　郑铭【北直邯郸人】
　　孙珪【山东福山人】　　　　　夏昂【南直呉县人】
　　臧麟【山东曲阜人】　　　　　盛颙【南直无锡人】
　　呉槚【北直博野人】　　　　　韩文【北直新城人】
　　韩重【山西绛州人】　　　　　陈孜【山西浮山人】
　　李贡【南直芜湖人】　　　　　田彭【山西马邑人】
　　陈一经【四川蒲江人】　　　　王绍【山东曹州人】
　　李承勋【湖广嘉鱼人】　　　　许铭【南直呉县人】
　　刘安【山西大同人】　　　　　毕昭【山东新城人】
　　林琦【福建懐安人】　　　　　刘思贤【湖广石首人】
　　郭韶【山西霍州人】　　　　　孙徴【北直任丘人】
　　唐泽【南直歙县人】　　　　　胡忠【南直冝兴人】
　　姚文渊【山东平原人】　　　　黄臣【山东济阳人】
　　张原明【河南仪封人】　　　　万潮【江西进贤人】
　　文明【江西萍乡人】　　　　　杨最【四川射洪人】
　　窦明【山西武乡人】　　　　　贾启【湖广黄冈人】
　　尹嗣忠【北直深州人】　　　　郑气【北直静海人】
　　王庚【北直滦州人】　　　　　翁万逹【广东揭阳人】
　　李士翺【山东长山人】　　　　孙继鲁【浙江钱塘人】
　　石迁高【山东恩县人】　　　　葛守礼【山东徳平人】
　　徐守仪【河南县人】　　　　贾应春【北直真定人】
　　谢存儒【湖广蒲圻人】　　　　孔天印【山西汾州人】
　　何其高【四川阆中人】　　　　周满【四川内江人】
　　李蓁【河南祥符人】　　　　　张永明【浙江乌程人】
　　程軏【山东临清人】　　　　　赵希防【山西长治人】
　　魏尚纯【河南钧州人】　　　　张瀚【浙江仁和人】
　　孟飬性【山东齐河人】　　　　姜顔頥【湖广巴陵人】
　　冯惟讷【山东临朐人】　　　　曹金【河南祥符人】
　　杨守鲁【锦衣卫人】　　　　　祁清【浙江山隂人】
　　李敏德【山西长治人】　　　　秦钫【浙江慈谿人】
　　冯舜渔【山西蒲州人】　　　　袁随【通州人】
　　隂武乡【四川内江人】　　　　王宫用【北直成安人】
　　张国彦【北直邯郸人】　　　　徐节【山西临汾人】
　　李汶【北直任邱人】　　　　　郝【山西蔚州人】
　　梅友松【四川内江人】　　　　梁问孟【河南新乡人】
　　侯东莱【山东掖县人】　　　　李承式【南直泰兴人】
　　张一霁【河南睢阳人】　　　　艾可乆【南直上海人】
　　陈蕖【湖广应城人】　　　　　张思忠【北直肥乡人】
　　吕坤【湖广寜陵人】　　　　　党馨【山东益都人】
　　李春光【山西觧州人】　　　　石槚【河南汝寜人】
　　郝维乔【河南扶沟人】　　　　陈良训【江西人】
　　陜西行太仆寺卿【驻平凉府】
　　袁宏　　　　　　　　王琰【治间任】
　　龚嵩　　　　　　　　张宦【直完县人】
　　刘安　　　　　　　　李璋【浙江景宁人嘉靖间任】
　　陶照【浙江人】　　　　　　孙鳯【河南洛阳人】
　　陈文沛【福建人】　　　　　刘守绪【湖广兴国人】
　　顾铎【山东人】　　　　　　呉瀚【河南人】
　　孟易【山东济寜人】　　　　　左杰【山东人】
　　王崇庆【直开州人】　　　　赵得祐【直卢龙人】
　　唐寛【山西平定人】　　　　　王朝贤【河南太康人】
　　高懋【四川铜梁人】　　　　　魏尚纯【河南钧州人】
　　李乐【湖广卢溪人】　　　　　商廷试【浙江会稽人】
　　梁明翰【山西孝义人俱嘉靖间任】
　　少卿
　　郭洙　　　　　　　　杜驯
　　顾景祥　　　　　　　王溱【直濬县人】
　　曹岐　　　　　　　　张文魁【河南兰阳人嘉靖间任】
　　盛鹏【河南襄城人】　　　　　马龠【四川西充人】
　　王鸣鳯【四川巫山人】　　　　张堂【宣府人】
　　谢旻【直任丘人】　　　　　刘时用【河南县人】
　　赵时【四川犍爲人】　　　　　侯问【贵州清平人】
　　李檠【山东金乡人】　　　　　孙璧【山西蒲州人】
　　范充浊【直覇州人】　　　　郭学书【河南钧州人】
　　王正吉【江西泰和人】　　　　何行【广东香山人俱嘉靖间任】
　　甘肃行太仆寺卿
　　钱璡【浙江鄞县人成化间任】　　　郭绅【江西宜春人治间任】
　　冯清【顺天府人正徳间任】　　　　曹恕
　　董鋭【嘉靖间任】　　　　　　张渊明【河南仪封人】
　　栗登【四川巴县人】　　　　　孟易【山东济寜人】
　　宋圭【直新城人】　　　　　张问行【直内黄人】
　　王昺【山东章丘人】　　　　　朱旒【河南信阳人】
　　纪资【直任丘人】　　　　　李易【山西洪洞人】
　　王镐【直滦州人】　　　　　敖宗庆【贵州思南人】
　　黎尧勲【四川人俱嘉靖间任】
　　苑马寺卿【驻平凉府】
　　车霆【山西石州人治间任】　　　燕忠【直蓟州人正德间任】
　　陈振【浙江鄞县人】　　　　　匡翼之【山东人】
　　孙焵【江南金坛人】　　　　　郭韶【山西霍州人俱正德间任】
　　周炯【南直昆山人嘉靖间任】　　　顾应祥【浙江归安人】
　　赵祐【直长垣人】　　　　　张文魁【见前】
　　欧阳席【江西泰和人】　　　　贾启【湖广黄冈人】
　　王鸿渐【河南南阳人】　　　　纪常【顺天文安人】
　　陈云松【南直旴人】　　　　应槚【浙江遂昌人】
　　陈洙【浙江上虞人】　　　　　方逺宜【南直歙县人】
　　乔英【直束鹿人】　　　　　李士允【河南祥符人】
　　陈锭【湖广江陵人】　　　　　周浩【浙江山隂人】
　　张九叙【山西石州人】　　　　张定【山西代州人】
　　张鈇【山东冠县人】　　　　　唐寛【见前】
　　沈科【浙江嘉善人】　　　　　项廷吉【江西龙泉人】
　　胡安【浙江余姚人】　　　　　谢台卿【福建晋江人】
　　刘以平【山西猗氏人】　　　　邓美政【浙江建徳人】
　　朱昌【四川富顺人】　　　　　孙大壮【湖广黄冈人】
　　吕中选【云南河西人】　　　　邢登云【直濬县人】
　　曹司牧【直乐亭人】　　　　朱焕【直滑县人】
　　董爲【四川合江人】
　　少卿
　　刘棠【山东章丘人治间任】　　　陈璘【山西阳曲人正徳间任】
　　王举【锦衣卫人】　　　　　　杨泽【直河间人】
　　王汪【直献县人】　　　　　冉继志【直束鹿人】
　　戴书【湖南崇阳人】　　　　　刘经【山东恩州人】
　　王进贤【河南邓州人俱正徳间任】　　郭震【山西蒲州人嘉靖间任】
　　陈悃【河南陜州人】　　　　　邵天和【南直宜兴人】
　　贾启【见前】　　　　　　　端廷赦【南直当涂人】
　　辛东山【河南洛阳人】　　　　呉嘉祥【四川眉州人】
　　侯佩【山东范县人】　　　　　李绅【河南祥符人】
　　王教【南直上海人】　　　　　卢璧【南京羽林人】
　　程防【江西南城人】　　　　　张祥【南京锦衣卫人】
　　方克【南直桐城人】
　　临巩兵备道【嘉靖十八年设】
　　韩迁伟【山西洪洞人】　　　　朱旒【河南偃师人】
　　曹诰【湖广黄冈人】　　　　　赵一中【北直青县人】
　　刘儒【河南汝阳人】　　　　　荣恺【顺天大兴人】
　　王汝楫【山东徳州人】　　　　谢孟金【河南陈州人】
　　徐贡元【繁昌人】　　　　　程瑶【山东徳州人】
　　刘芹【宜賔人】　　　　　　彭灿【河南灵寳人】
　　朱袗【湖广蕲水人】　　　　　祁天叙【山西蒲州人隆庆间任】
　　赵可懐【四川巴县人】　　　　杨启元【滦城人】
　　刘浑成【河南确山人万厯间任】　　张楚成【湖广江陵人】
　　李尧德【直永年人】　　　　暴孟竒【山西屯留人】
　　刘飬充【涪州人】　　　　　石槚【河南汝寜人】
　　郭宗贤【直邯郸人】　　　　刘光国【河南上蔡人】
　　周光镐【广东潮阳人】　　　　刘易从【河南汲县人】
　　张栋【直安肃人】　　　　　荆州俊【山西猗氏人】
　　郉云路【直安肃人】　　　　张鸣鹤【頴州人】
　　张健【泸州人】　　　　　　任应徴【四川阆中人】
　　周懋相【江西安福人】　　　　李从心【直南乐人】
　　徐谟【江南苏州人天启间任】　　　吕逊【山东潍县人】
　　熊师旦【四川冨顺人】　　　　胡士容【湖广齐县人崇祯间任】
　　向印贤【四川通江人】　　　　马洙【山西代州人】
　　李虞防【山西平陆人】　　　　王裕心【山西孝义人】
　　黄防【河南光州人】　　　　　王标极【直南宫人】
　　张懋相
　　分守陇右道
　　韩文【直新城人】　　　　　杨纯【四川大竹人】
　　邓山【四川内江人】　　　　　刘宪【江西余干人】
　　陈煇【南直灵璧人】　　　　　李思明【山东济寜人】
　　周载【四川冨顺人】　　　　　李玑【四川南部人】
　　柳尚义【湖广巴陵人】　　　　胡键【直长垣人】
　　张禴【直平峪人】　　　　　周崇义【山西闻喜人】
　　成文【山西文水人】　　　　　任洛【河南钧州人】
　　范箕【南直呉江人】　　　　　高鉴【山西广昌人】
　　高世彦【四川内江人】　　　　左钰【阜城人】
　　戴珊【江西浮梁人】　　　　　高弼【山东武城人】
　　邓林【四川眉州人】　　　　　马铨【直南和人】
　　张勋【直完县人】　　　　　蔚春【南直合肥人】
　　徐聨【江西南丰人】　　　　　陈璧【山西太谷人】
　　施训【四川巴县人】　　　　　孙经【直开州人】
　　许果【江西南昌人】　　　　　张衍庆【河南汲县人】
　　刘存学【山西吉州人】　　　　李时达【四川南部人】
　　史鹗【河南汲县人】　　　　　周瑶【四川内江人】
　　梁璟【山西崞县人】　　　　　张琳【浙江余姚人】
　　耿文睿【山西曲沃人】　　　　李镜【江西弋阳人】
　　马辂【河南陈留人】　　　　　邵棠【直通州人】
　　胡瑞【河南河内人】　　　　　李天衢【山西乐平人】
　　杨守隅【浙江鄞县人】　　　　李顺【南直武进人】
　　毕昭【山东新城人】　　　　　王教【四川宜賔人】
　　范辂【湖广贵阳人】　　　　　李文忠【云南临安人】
　　杨濓【直安州人】　　　　　邵章【浙江余姚人】
　　史阙疑【直涿州人】　　　　周世逹【四川江津人】
　　李琏【直遵化人】　　　　　呉椿【江西新建人】
　　王彦明【直内丘人】　　　　栗魁周【山西阳城人】
　　刘伯爕【湖广孝感人】　　　　李维正【湖广京山人】
　　徐学诗【南直灵璧人】　　　　刘应元【山西洪洞人】
　　陈霖【山西忻州人】　　　　　张九歌【山东曹州人】
　　王任【四川潼川人】　　　　　耿鸣世【山东新城人】
　　赵崇【山西平阳人】　　　　　王藻【山西清源人】
　　杨归儒【河南洛阳人】　　　　田乐【直任丘人】
　　张应登【四川内江人】　　　　刘易从【河南汲县人】
　　梁云龙【广东琼山人】　　　　郭显忠【河南太康人】
　　张维新【河南汝阳人】　　　　秦大防【山东临清人】
　　丘万阶【山东朝城人】　　　　任彦棻【山东任城人】
　　周懋相【江西安福人】　　　　朱爕元【浙江山隂人】
　　张士俊【山西人】　　　　　李中行【山东登州人】
　　刘泽深【河南扶沟人】　　　　王鸣玉【湖广景陵人】
　　张兆曾【江南华亭人】　　　　陶珽【浙江黄岩人】
　　杨进【山西蒲州人】　　　　　钱选【江南常熟人】
　　分廵陇右道
　　任鉴【河南临頴人】　　　　　刘弼【河南安阳人】
　　尚繻【河南睢阳人】　　　　　白金【直人】
　　边亿【直任丘人】　　　　　张澜【山东即墨人】
　　李昆　　　　　　　　李璋【锦衣卫官籍】
　　王忠【四川泸州人】　　　　　阮吉
　　刘孝【山东高唐人】　　　　　李节义【山东茌平人】
　　王栋【四川南充人】　　　　　周镐【江南无锡人】
　　姚文清【山西阳曲人】　　　　司廸【山西泽州人】
　　高防【高安人】　　　　　　高登【直内黄人】
　　卢耿麒【直乐亭人】　　　　纪常【直文安人】
　　白镒【山西平定人】　　　　　江南【山东济阳人】
　　孟雷【山西泽州人】　　　　　贾枢【山东商河人】
　　许檖【河南兰阳人】　　　　　王光宇【山西临晋人】
　　王献图【湖南零陵人】　　　　周臣【南直昆山人】
　　冯惟讷【山东临胊人】　　　　曾如春【江西临川人】
　　崔应麒【直获鹿人】　　　　李得中【河南人】
　　白受采【直人】　　　　　张福臻【山东人】
　　李虞防【山西平陆人】　　　　冯子履【山东临朐人】
　　刘一相【山东长山人】　　　　陈崇虞【云南人】
　　姚一让【山西人】　　　　　陈式孟【山西人】
　　李新【湖广人】　　　　　　范学淹【山西人】
　　靖逺兵粮道
　　马文健【山东钜野人】　　　　马三乐【山东阳信人】
　　梁许【河南孟津人】　　　　　郉玠【山东益都人】
　　王筵【河南商城人】　　　　　张一通【直寜津人】
　　叶宪【江西南昌人】　　　　　王亮【浙江临海人】
　　张邦伊【浙江鄞县人】　　　　张文华【四川内江人】
　　刘兑【直新安人】　　　　　郭显忠【河南太康人】
　　季东鲁【山东德平人】　　　　黎方【四川丹棱人】
　　袁德【直曲周人】　　　　岳万阶【山东朝城人】
　　盛世承【江南桐城人】　　　　秦大防【山东临清人】
　　张光晋【山西泽州人】　　　　徐云逵【北直迁安人】
　　呉暐【山东莱芜人】　　　　　向应贤【四川通江人】
　　叶廷桂【河南商丘人】　　　　张辇【山西蒲州人】
　　潘有功【江南苏州人】　　　　王功弼【山西蒲州人】
　　李应选【湖广江夏人】　　　　李含璞【直房山人】
　　田连隰　　　　　　　周图【山东人】
　　洮岷兵备道
　　李玘【江西人成化间任】　　　　邓本端【四川资县人】
　　呉玘【南直华亭人】　　　　　周谟【江西新淦人】
　　叶淇【南直山阳人】　　　　　毛鸃【直长垣人】
　　陆珩【浙江归安人】　　　　　柳应辰【湖广巴陵人治间任】
　　李逊【山东阳信人】　　　　　张泰【直肃寜人】
　　王云鳯【山西和顺人】　　　　张天衢【直高阳人】
　　常赐【山西沁水人正德间任】　　　李璋【浙江景寜人】
　　翟唐【直长垣人嘉靖间任】　　　翟鹏【山东武定人】
　　韩登【直高阳人】　　　　　许路【南直宿松人】
　　窦明【山西武乡人】　　　　　马纪【河南钧州人】
　　杨丽【四川南充人】　　　　　谢旻【直任丘人】
　　崔三畏【直蠡县人】　　　　傅鳯翔【湖广应山人】
　　纪资【直任丘人】　　　　　白濬【广西桂林人】
　　江濬【山东歴城人】　　　　　王纶【山西蒲州人】
　　张贤【山东济寜人】　　　　　迟鳯翔【山东临朐人】
　　孟飬性【山东齐河人】　　　　于锦【山东济寜人】
　　张祥【南直武进人】　　　　　徐敦【南直太仓人】
　　温汝春【河南洛阳人】　　　　于惟一【南直懐寜人】
　　刘侃【湖广京山人隆庆间任】　　　吕鸣珂【浙江丽水人】
　　郜大经【直呉桥人万厯间任】　　赵焞【山东平原人】
　　李日强【山西曲沃人】　　　　马出图【山西辽州人】
　　罗维垣【四川嘉定人】　　　　杨松【河南洛阳人】
　　郭汝【山东济寜人】　　　　　钱楷【山东冠县人】
　　刘葵【直通州人】　　　　　李春光【山西解州人】
　　郭万里【山西太平人】　　　　萧应宫【南直苏州人】
　　张悌【河南内乡人】　　　　　卢学礼【直任丘人】
　　袁徳【直曲周人】　　　　卢传元【河南抉沟人】
　　张以谦【河南洛阳人】　　　　毕自严【山东淄川人】
　　马性醇【山东阳信人】　　　　秦士文【山东防隂人天启间任】
　　叶振生【山西闻嘉人】　　　　刘泽深【河南扶沟人崇祯间任】
　　彭克济【湖广人】　　　　　萧丁泰【湖广人】
　　向印贤【四川人】　　　　　阎梦防【河南人】
　　黄纲【河南光州人】
　　分廵关西道
　　车霆【山西人治间任】　　　　陈毓贤【福建人嘉靖间任】
　　江玠【四川巴县人】　　　　　王纳言【山东淄川人】
　　纪常【北直文安人】　　　　　李冕【山东章丘人】
　　吕时中【直清丰人】　　　　迟鳯翔【山东临朐人】
　　胡松【江南滁州人】　　　　　高捷【河南新郑人】
　　李景萃【直任县人】　　　　呉文企【湖广人】
　　固原兵备道
　　杨勉【四川安岳人成化间任】　　　严宪【河南扶沟人】
　　边完【河南县人】　　　　　翟廷蕙【河南洛阳人】
　　王继【河南祥符人】　　　　　孙逢吉【山西浑源人】
　　李经【山西阳城人治间任】　　　陶琰【山西绛州人】
　　胡倬【广西桂林人】　　　　　陈珍【奉天广寕人】
　　胡经【山东濵州人】　　　　　高崇熈【山西石州人】
　　王凯【直蠡县人正徳间任】　　　黄绣【江西清江人】
　　景佐【山西蒲州人】　　　　　罗玹【河南扶沟人】
　　许谏【河南洛阳人】　　　　　毛思义【山东阳信人嘉靖间任】
　　成文【山西文水人】　　　　　桑溥【山东濮州人】
　　郭鳯翔【河南祥符人】　　　　沈圻【浙江平湖人】
　　樊鹏【河南信阳人】　　　　　王邦瑞【河南宜阳人】
　　李文忠【云南临安人】　　　　纪绣【山东利津人】
　　曹迈【四川荣县人】　　　　　江东【山东朝城人】
　　李盘【河南固始人】　　　　　李世芳【山西黎城人】
　　张松【河南洛阳人】　　　　　崔官【四川阆中人】
　　许天伦【山西振武人】　　　　李临阳【四川江津人】
　　焦琏【顺天涿州人】　　　　　王之臣【四川南充人】
　　史载徳【直任丘人】　　　　李廷仪【山西人万厯间任】
　　杨时寜【河南祥符人】　　　　杨楫【河南商丘人】
　　呉鸿功【山东莱芜人】　　　　刘广业【河南洛阳人】
　　徐云逵【直迁安人】　　　　张舜命【河南商城人】
　　刘尚朴【河南信阳人】　　　　董国光【山东滕县人】
　　刘效祖【武骧左卫人】　　　　陆梦龙【浙江山隂人】
　　分守河西道
　　左鋞【故城人成化间任】　　　　曹鋐【句容人】
　　王玹【盐山人】　　　　　　于茂【寜海人治间任】
　　燕忠【直蓟州人】　　　　　王凯【直蠡县人】
　　秦昻【山西人正徳间任】　　　　许淳【四川成都人】
　　张澜【河南洛阳人】　　　　　王寅【直容城人】
　　张檄【山西代州人】　　　　　阮吉【河南汲县人】
　　孙经【直开州人】　　　　　高公韶【四川内江人】
　　路迎【山东汶上县】　　　　　谢芝【山西人嘉靖间任】
　　牛天麟【山东人】　　　　　郑光琬【福建人】
　　魏沦【山东聊城人】　　　　　李文忠【云南大理人】
　　王纳言【山东淄川人】　　　　刘彭年【四川巴县人】
　　陈儒【锦衣卫人】　　　　　　张邦教【山西蒲州人】
　　龚辉【浙江余姚人】　　　　　王汝孝【山东东平人】
　　俞智【南直歙县人】　　　　　王维贤【四川中江人】
　　李蓁【河南祥符人】　　　　　李维藩【山西辽州人】
　　宋徴【河南唐县人】　　　　　苏志臯【直固安人】
　　张铎【南京京卫人】　　　　　冉崇礼【河南中牟人】
　　栗永禄【山西潞州人】　　　　汪尚寜
　　李鎜【河南固始人】　　　　　陈其学【山东登州人】
　　朱用【河南洛阳人】　　　　　窦一桂
　　刘广生【河南罗山人】　　　　关守箴【河南永城人】
　　熊则贞【湖广崇阳人】　　　　朱防【四川剑州人】
　　孟楠【直濬县人】　　　　　周日强【直蠡县人】
　　朱纯【山东寿张人】　　　　　傅启光【福建南安人】
　　鞠思让【山东文登人】　　　　冯福谦【四川南充人】
　　林德馨【福建福清人】　　　　段复兴【山东阳谷人】
　　寜夏河西道
　　张天锡【宣徳间任】　　　　　刘瓒
　　金濓【江南山阳人】　　　　　马谦
　　郭纪【山西大同人】　　　　　何楚英【湖广攸县人】
　　李臯【山东德州人】　　　　　张逢吉
　　王瀛　　　　　　　　王埙【河南许州人】
　　刘谦【山西阳曲人】　　　　　曹竒【四川重庆人】
　　姚明【江西贵溪人】　　　　　王瓒【河南陜州人】
　　罗明　　　　　　　　余金
　　李经　　　　　　　　王弁
　　王贯　　　　　　　　李隆
　　任极【山西平定人】　　　　　赵惟卿【北直栢卿人】
　　戴光启【山西祁县人】　　　　李春光【山西觧州人】
　　石继芳【山东益都人】　　　　蔡可贤【成安人】
　　马鸣鸾【内江人】　　　　　尹应元【湖广汉川人】
　　王道増【南直人】　　　　　高世芳【河内人】
　　张我绳【北直邯郸人】　　　　龚文选【四川人】
　　赵可教【温江人】　　　　　周懋相【安福人】
　　冯从龙【四川人天启间任】　　　呉文企【湖广景陵人】
　　张崇礼【山西代州人】　　　　沈应时
　　谭性教【山东莱芜人】　　　　呉暐【莱芜人崇祯间任】
　　刘锡元【南直长洲人】　　　　丁启睿【河南永城人】
　　王裕心【山西孝义人】　　　　李虞防【山西平陆人】
　　张鳯翼【堂邑人】
　　寜夏河东道
　　张守忠【山西闻喜人】　　　　侯东莱【山东莱州人】
　　王惟善【河南新蔡人】　　　　陈华【山东诸城人】
　　姚继可【襄城人】　　　　　马时泰【河南陈留人万厯间任】
　　郭汝【山东济寜人】　　　　　焦子春【河南登封人】
　　陈经　　　　　　　　陈价
　　李端澄【河南人治间任】　　　孟逵【顺天人】
　　尚儒【河南睢阳人】　　　　　李政【叶县人】
　　贾时【河南归徳人】　　　　　白金【南直常洲人】
　　张檄【山西代州人】　　　　　黎尧卿【四川忠州人】
　　舒表【铜梁人】　　　　　　王玺【山西猗氏人嘉靖间任】
　　刘淮【河南睢州人】　　　　　张崇德【山东沂州人】
　　齐之鸾【南直桐城人】　　　　刘恩【北直保定人】
　　谭訚【四川蓬溪人】　　　　　孟霦【山西泽州人】
　　白金【山西人】　　　　　　王朝相【永年人】
　　殷学【山东东阿人】　　　　　栗应麟【山西人】
　　许用中【山东东阿人】　　　　潘璵【四川成都人】
　　许天伦【山西人】　　　　　胡賔【光州人】
　　王三捷【山西人】　　　　　谢莆【山西代州人】
　　张桥【云南人】　　　　　　方岳【山东莱州人隆庆间任】
　　马文建【钜野人】　　　　　汪文辉【直蠡县人】
　　刘之防【顺天覇州人】　　　　解学礼【山西安邑人万厯间任】
　　周有光【山西荣河人】　　　　刘尧卿【北直保定人】
　　刘复礼【山海卫人】　　　　　姚继先【四川成都人】
　　陈学曾【遵化人】　　　　　随府【鱼台人】
　　马鸣鸾【内江人】　　　　　荆州俊【山西猗氏人】
　　王道増【南直頴州人】　　　　王登才【北直开州人】
　　李起元【南和人】　　　　　秦尚明【河南太康人】
　　杨文忠【陵县人】　　　　　任应徴【四川阆中人】
　　张崇礼【山西代州人】　　　　张九德【浙江慈谿人泰昌间任】张维枢【福建晋江人天启间任】　　周汝玑【商城人】
　　葛汝麟【德平人崇祯间任】　　　曹梦吉【崇祯间任】
　　分守西寜道
　　戴弁【江西浮梁人】　　　　　李时【浙江义乌人】
　　贾璇【山西汾州人】　　　　　耿继芳【直饶阳人】
　　陈璧【山西太谷人】　　　　　陈渭【四川江津人】
　　周载【四川冨顺人】　　　　　王汝舟【四川华阳人】
　　李淮【山西闻喜人】　　　　　许鳯翔【山西洪洞人嘉靖间任】
　　李茂元【湖广归州人】　　　　孟易【山东济寜人】
　　厐浩【山西绛州人】　　　　　周允中【山东金乡人】
　　乔英【直束鹿人】　　　　　及宦【直交河人】
　　马汝彰【河南汲县人】　　　　张玺【直冀州人】
　　江东【山东朝城人】　　　　　石永【直威县人】
　　王汝楫【山东人】　　　　　孟淮【河南祥符人】
　　张玭【山西蒲州人】　　　　　呉天寿【顺天宛平人】
　　王光祖【直魏县人】　　　　黎尧勋【四川乐至人】
　　李敏德【山西长治人】　　　　姚九功【山西襄垣人】
　　沈应时【河南卫人隆庆间任】　　　周国卿【锦衣卫人】
　　梁明翰【山西孝义人】　　　　张一霁【河南睢阳人】
　　梅友松【四川内江人】　　　　赵焞【山东平原人万厯间任】
　　张九一【河南新蔡人】　　　　李汶【直任丘人】
　　霍维荩【直曲周人】　　　　贾仁元【山西万泉人】
　　邓林乔【四川内江人】　　　　袁德【直曲周人】
　　张思忠【直肥乡人】　　　　田乐【直任丘人】
　　李际春【湖广蕲州人】　　　　周有光【山西荣河人】
　　郭万里【山西太平人】　　　　黄子美【山东曲阜人】
　　张蒲【河南偃师人】　　　　　朱朝聘【山东临清人】
　　祁光宗【直人】　　　　　李思恭【山东长清人】
　　张之厚【湖广应城人】　　　　史树德【江南金璮人】
　　孙鼎相【山西沁水人天启间任】　　杨俊臣【山西蒲州人】
　　冯任【浙江慈谿人】　　　　　王顺行【河南通许人】
　　陆卿任【江南武进人】　　　　宋祖舜【山东东平人崇祯间任】
　　郑崇俭【山西乡寜人】　　　　车梦瑶【江西金谿人】
　　旷昭【四川遂寜人】　　　　　郭湸【河南新乡人】
　　陈逹【四川奉节人】　　　　　刘印【江西南昌人】
　　西寜兵备道副使【治初设】
　　柯忠【懐安人治间任】　　　　潘楷【锦衣卫籍】
　　宋礼【顺天宛平人】　　　　　胡江【山东濵州人正徳间任】
　　郭韶【山西霍州人】　　　　　贾运【北直束鹿人嘉靖间任】
　　宋连【北直清苑人】　　　　　鲁教【罗山人】
　　及宦【北直交河人】　　　　　王世爵【北直开州人】
　　路珠【河南新乡人】　　　　　王继芳【北直固安人】
　　范瑟【山东歴城人】　　　　　李临阳【四川江津人】
　　蔡用艾【锦衣卫籍】　　　　　张国珍【永川人】
　　周国卿【锦衣卫籍隆庆间任】　　　刘行素【北直髙阳人】
　　姜延瑶【山东掖县人】　　　　董汝汉【山西万泉人】
　　任彬【山西蒲州人】　　　　　张登云【寜阳人】
　　万世德【山西偏闗人】　　　　石贾【河南汝寜人】
　　余良枢【江西奉新人】　　　　李有实【山东黄县人】
　　龙膺【武陵人】　　　　　　李纪【江南江都人】
　　周琰【直阜城人】　　　　　萧翀【四川内江人】
　　傅习【江西进贤人】　　　　　高显【山东濮州人】
　　陈鼎【山东登州卫人】　　　　　易瓒【北直肃寜人】
　　李经【真阳人】　　　　　　纪纯【河南磁州人】
　　王昺【山东章丘人】　　　　　刘珂【北直开州人】
　　郭朝賔【山东汶上人】　　　　孟懐【河南祥符人】
　　李懿【北直呉桥人】　　　　　王本固【北直郉台人】
　　周京【北直永年人】　　　　　侯东莱【山东掖县人】
　　李克德【北直永年人】　　　　平康裕【山东新城人万厯间任】
　　郭堵【山东曹州人】　　　　　张孔修【北直大名人】
　　燕好爵【山西翼城人】　　　　李丁【山东曹州人】
　　刘光国【河南上蔡人】　　　　刘敏寛【山西安邑人】
　　马朝阳【山西太原人】
　　分廵西寜道
　　刘賔【魏县人】　　　　　　常显【山西榆社人】
　　邱璐【河南安阳人】　　　　　冯允中【彬州人成化间任】
　　孟逵【北直玉田人】　　　　　俞振英【新昌人】
　　王相【河南商水人】　　　　　葛萱【高邮州人】
　　田益【山西崞县人】　　　　　官贤【山东人治间任】
　　陈暐【河南汲县人】　　　　　张进【山西人正徳间任】
　　刘道立【河南人】　　　　　胡止【河南罗山人】
　　董琦【山东阳信人】　　　　　马驯【山东人嘉靖间任】
　　周汝勤【河南上蔡人】　　　　蒋仪【江南昆山人】
　　卢耿麟【北直乐亭人】　　　　何钟【四川冨顺人】
　　张问行【内黄人】　　　　　方远宜【江南歙县人】
　　张玺【北直冀州人】　　　　　贾应春【北直真定人】
　　左杰【恩县人】　　　　　　钟鉴【山西泽州人】
　　乔英【北直束鹿人】　　　　　石永【北直威县人】
　　刘世永【北直束鹿人】　　　　黄元白【四川逹州人】
　　王继洛【河南郑州人】　　　　张谧【北直南皮人】
　　侯有功【江西浮梁人】　　　　杨衍庆【宜春人】
　　张佳印【铜梁人隆庆间任】　　　李之茂【山西屯留人】
　　徐节【山西人万厯间任】　　　　殷仁【懐柔人】
　　张九一【河南新蔡人】　　　　岳凌霜【北直高邑人】
　　王印祥【抚寜人】　　　　　赵钦汤【山西觧州人】
　　郉玠【山东益都人】　　　　　朱正色【南和人】
　　徐三畏【北直任丘人】　　　　陈所职【河南禹州人】
　　李景元【北直大名人】　　　　李徽猷【临邑人】
　　龙膺【武陵人】　　　　　　李楠【山西崞县人】
　　肃州兵备道副使
　　刘寅【四川内江人治间任】　　　李旻【北直赵州人】
　　陈珍【辽东人】　　　　　　谭肃【山东夀张人】
　　徐聨【南丰人】　　　　　　李夣龙【防隂人】
　　李端澄【河南武陟人】　　　　张宪【山西蔚县人】
　　陈九畴【山东曹州人】　　　　戴书【湖广崇阳人】
　　姚文渊【山东平原人】　　　　赵载【山西垣曲人嘉靖间任】
　　任洛【河南钧州人】　　　　　呉铠【山东阳谷人】
　　栗登【四川巴县人】　　　　　孟易【山东济寜人】
　　侯秩【北直长垣人】　　　　　刘从学【山西吉州人】
　　李涵【北直迁安人】　　　　　辛东山【河南洛阳人】
　　张愚【北直天津人】　　　　　刘瑜【北直元城人】
　　赵得祐【卢龙人】　　　　　唐寛【山西平定人】
　　王仪【北直文安人】　　　　　胡汝辅【山西石州人】
　　张玭【山西石州人】　　　　　刘夣元【北直安州人】
　　陈其学【山东登州人】　　　　范充浊【覇州人】
　　任继祖【苍溪人】　　　　　张廷槐【宣府人】
　　祝尧焕【山东濮州人】　　　　张蕙【平原人隆庆间任】
　　钱进学【山东莱州人】　　　　孙坤【河南睢州人】
　　刘寅【博野人】　　　　　　武尚贤【永清人】
　　李□【山东寿光人】　　　　　焦子春【河南登封人】
　　朱正色【南和人】　　　　　袁德【北直曲周人】
　　李启源【北直顺德人】　　　　胡维新【浙江余姚人】
　　郭师古【江南如臯人】　　　　霍鹏【北直井陉人】
　　刘兑【新安人】　　　　　　李楠【山西崞县人】
　　王忠显【山西泽州人】　　　　李应魁【四川内江人】
　　孙鼎相【山西沁水人泰昌间任】
　　督理甘固等处粮储户部郎中【嘉靖初设】
　　娄志德【嘉靖间任】　　　　　陆载
　　李允升　　　　　　　胡汝翼
　　步允迁　　　　　　　呉梦麟
　　王宇光　　　　　　　周键
　　王霁　　　　　　　　陈灿
　　郝守业　　　　　　　呉仑
　　卢煌【河南人】　　　　　　李向阳【四川人】
　　汤仰【四川人】　　　　　　宋诺【直人隆庆间任】
　　王基【山东人】　　　　　　崔行可【四川人】
　　杨可大【山西人万厯间任】　　　刘守仁【山西人】
　　李慤【直人】　　　　　　髙时【山东人】
　　王道【山西人】　　　　　　呉谦【四川人】
　　李际春【湖广人】　　　　　胡应辰【湖广人】
　　顔宇坪【湖广人】　　　　　王经邦【直人】
　　周友程【直人】　　　　　蔡承直【湖广人】
　　梁宜生【山东人】　　　　　侯康【云南人】
　　高环【山西人】　　　　　　卫三省【河南人】
　　王聘贤　　　　　　　呉兆熊
　　汤启华【宜兴人】　　　　　呉鸣虞【宜兴人】
　　督理寜夏粮储户部郎中【嘉靖十七年设】
　　高翀【湖广安陆人】　　　　　侯佩【山东人】
　　周建邦【四川巴县人】　　　　王太平【山东人】
　　张子顺【山东德州人】　　　　洪遇【山东歴城人】
　　黄澄【四川冨顺人】　　　　　田汝麟【顺天涿州人】
　　陈治【山东德州人】　　　　　唐世龙【北直献县人】
　　苏存【北直任丘人】　　　　　杨宗振【四川垫江人】
　　蔡国熈【北直永平人】　　　　黄鹤【河南杞县人】
　　萧大亨【太安人】　　　　　赵大伦【山西沁水人】
　　张体干【北直真定人】　　　　李木【山西解州人】
　　张国华【四川巫山人】　　　　谭起【四川防州人】
　　田时秀【北直保定人】　　　　李大嘉【山西平阳人】
　　李丁【山东兖州人】　　　　　张仲鸿【山东兖州人】
　　张悌【河南南阳人】　　　　　喻思恪【四川重庆人】
　　郑璧【四川成都人】　　　　　高拱辰【山西平阳人】
　　陈良知【山东青州人】　　　　秦尚明【河南开封人】
　　孙敦化【河南开封人】　　　　杨文忠【山东陵县人】
　　张我绳【直邯郸人】　　　　金炼【山东德州人】
　　顾言【江隂人】　　　　　　杨相【江南人】
　　张踵芳【陜西人】　　　　　宋聨奎【山东人】
　　范学顔【山西人】　　　　　南廷锡【陜西人】
　　孙光前【广西人】
　　临洮府知府
　　陆【仁和人洪武间任】　　　　杨忠【仁和人】
　　刘用　　　　　　　　喻绍先
　　郝文【俱洪武间任】　　　　　李恭【永乐间任】
　　花本【平安人】　　　　　　安正【新都人】
　　张严【俱永乐间任】　　　　　许誉【掖县人宣徳间任】
　　李荣【临清人】　　　　　　呉崖【萧山人正徳间任】
　　张俨【镇江人正统间任】　　　　刘昭【潞州人景泰间任】
　　边寜【任丘人天顺间任】　　　　李通【成化间任】
　　张瓒【陵川人】　　　　　　朱绥
　　赵文博【代州人】　　　　　张振【夏县人】
　　钱茂律【临海人俱成化间任】　　　李纪【潞州人治间任】
　　郝清　　　　　　　　车霆【石州人】
　　熊槩【商城人俱治间任】　　　　孙杰【平定人正德间任】
　　李賔【顺天人】　　　　　　梁榘【柘城人】
　　孙沔【鱼台人】　　　　　　谢瑞【冀州人俱正德间任】
　　郭九臯【顺天人嘉靖间任】　　　杨应奎【青州人】
　　丁贵【濵州人】　　　　　　张竿【南充人】
　　李録【临邑人】　　　　　　陈輖【歴城人】
　　李绅【祥符人】　　　　　　李檠【金乡人】
　　周臣【呉县人】　　　　　　马聪【太平人】
　　张鹏翼【虞城人】　　　　　唐頥【阳曲人】
　　方启参【巴陵人】　　　　　彭灿【灵寳人】
　　王潺【锦衣卫人】　　　　　　杨君玺【文登人】
　　刘时举【吉水人俱嘉靖间任】　　　张仁【平原人隆庆间任】
　　郉邦【临清人】　　　　　　萧守身【懐庆人万厯间任】
　　申维岱【遵化人】　　　　　曹时聘【获鹿人】
　　李邦佐【陈留人】　　　　　夏镗【大足人】
　　贺愈【崞县人】　　　　　　杨仕亷【洛阳人】
　　岳维华【曲周人】　　　　　刘应聘【翼城人】
　　李承武【锦衣卫人】　　　　　李再命【冀州人】
　　张第【茌平人】　　　　　　王曰然【景陵人】
　　王景彜【寜乡人】　　　　　高以道【阜城人】
　　王一之【肃寜人】　　　　　黄和【沂州人俱万厯间任】
　　冀懋中【上蔡人天启间任】　　　蓝近仁【曹县人】
　　陈崇虞【呈贡人】　　　　　冯福谦【南充人崇祯间任】
　　石应岷【丹阳人】　　　　　马蔚【西充人】
　　巩昌府知府
　　张瓒　　　　　　　　赵文博
　　崔达　　　　　　　　陈敏
　　孙亶　　　　　　　　崔志显
　　戴浩　　　　　　　　韩福
　　秦纮　　　　　　　　郉珫
　　曾逵　　　　　　　　张侃
　　徐盛　　　　　　　　朱寰
　　孙春　　　　　　　　孙玺
　　唐臣　　　　　　　　李钺
　　谢讱【山西人】　　　　　　马骙【代州人】
　　倪璋【宛平人】　　　　　　朱裳
　　金濓【平谷人】　　　　　　张纶【任丘人】
　　金中天【榆次人】　　　　　袁士伟【肥城人】
　　周满【内江人】　　　　　　防天与【榆次人】
　　杨铨【武功卫人】　　　　　　李世芳【麻城人】
　　呉梦麟【曲周人】　　　　　梁恩【巴陵人】
　　李莛【汤隂人】　　　　　　张九歌【曹州人】
　　张世印【石首人】　　　　　胡穗【永寜人】
　　袁桂蓁【洛阳人】　　　　　郑国仕【魏县人】
　　许光大【安阳人】　　　　　路楩【汶上人】
　　赵时敏【大名人】　　　　　郭师古【如臯人】
　　张居敬【赵州人】　　　　　张国纪【洛阳人】
　　李秩【孟津人】　　　　　　刘涌【商城人】
　　萧九成【内江人】　　　　　张邦政【满城人】
　　任悊【南充人】　　　　　　张云翼【太平人】
　　原乘云【长治人】　　　　　朱煐【滑县人】
　　刘文琦【西充人】　　　　　郭之祐【濳江人】
　　李鸣珂【束鹿人】　　　　　曹司牧【乐亭人】
　　王文清【永寜人】　　　　　耿启【束鹿人】
　　郭湸【新乡人】　　　　　　汤鳯喈【潼川人】
　　呉士熈【浙江人】　　　　　乔迁髙【山西人】
　　冯兆祺【直人】
　　平凉府知府
　　李钧【江夏人洪武间任】　　　　何吉英【东阳人永乐间任】
　　陈奎【江西人成化间任】　　　　田杨【保定人】
　　刘玺【髙阳人治间任】　　　　呉逊【夹江人】
　　车霆【石州人】　　　　　　安惟学【临汾人俱治间任】
　　髙谦【永平人正徳间任】　　　　阙清【河间人】
　　郑选【固始人】　　　　　　郑珩【任丘人俱正德间任】
　　王番【滦州人嘉靖间任】　　　　孙聪【开州人】
　　冯裕【临淄人】　　　　　　任守德【灵石人】
　　呉世良【山东人】　　　　　王松【固安人】
　　陈贵【锦衣卫人】　　　　　　钱澜【阜城人】
　　尹宇【南宫人】　　　　　　王绂【北京人】
　　边沆【任丘人】　　　　　　髙尚志【山东人】
　　杨谟【山西人】　　　　　　王俨【汾州人】
　　甘沣【湖广人】　　　　　　姚汝籽【襄城人】
　　黄栋【汤隂人】　　　　　　张家第【固安人】
　　邵大爵【荆州人】　　　　　祁天叙【蒲州人俱嘉靖间任】
　　钱进学【莱州人隆庆间任】　　　卢嘉庆【祥符人万厯间任】
　　鲍文缙【临清人】　　　　　张崇谦【蒲州人】
　　李应春【山西人】　　　　　罗潮【三河人】
　　姚继先【成都人】　　　　　殷三礼【东阿人】
　　徐濓【开封人】　　　　　　裴述祖【泽州人】
　　喻三元【丰城人】　　　　　王登才【开州人】
　　王忠显【泽州人】　　　　　郉有忭【昌邑人】
　　张聨奎【富顺人】　　　　　王之都【新城人】
　　曹一兰【获嘉人】　　　　　呉士瑞【黄冈人】
　　赵道【蒲州人俱万厯间任】　　　刘衣锦【观城人天启间任】
　　范立朝【临川人】　　　　　隋不矜【寿光人俱天启间任】
　　王有翼【内江人崇祯间任】　　　华衮【湖广人】
　　郝猷【茂山卫人】　　　　　管嗣章【清苑人】
　　巨道凝【临汾人】　　　　　蒋茂【余姚人】
　　鲁国俊【全椒人】
　　庆阳府知府
　　陈林【洪武间任】　　　　　　裴智【宣德间任】
　　何荣【定襄人】　　　　　　孔恂【曲阜人正统间任】
　　万旬　　　　　　　　耿信【济寜人景泰间任】
　　张翔【蓬莱人天顺间任】　　　　李辅【北直人】
　　马杰【利津人成化间任】　　　　张纶【平定人】
　　王贵【永平人】　　　　　　陈奎【汲县人】
　　厐瑄【祁县人】　　　　　　周茂【卢龙人】
　　杜学【登封人俱成化间任】　　　　黄杰【邓州人治间任】
　　孟瀛【博野人】　　　　　　丁绅【朔州人】
　　宋鉴【阳城人】　　　　　　晁必登【四川人】
　　刘昻【髙唐人】　　　　　　马葳【武定人】
　　郝镒【河间人俱治间任】　　　　张天相【阳曲人正德间任】
　　初贤【福山人】　　　　　　张宪【蔚州人】
　　王显髙【锦州人】　　　　　贾运【束鹿人】
　　马龠【南充人俱正德间任】　　　　萧海【江都人嘉靖间任】
　　吕阼【正定人】　　　　　　孙聪【开州人】
　　李文芝【东平人】　　　　　袁淮【任丘人】
　　何岩【扶沟人】　　　　　　王佩【文安人】
　　田大有【东平人】　　　　　李绅【祥符人】
　　钱士聪【翼城人】　　　　　杨谟【泽州人】
　　汪来【天津人】　　　　　　梁明翰【孝义人】
　　孙续【锦州人】　　　　　　时通【上元人】
　　牛輗【髙平人】　　　　　　谯思【南充人】
　　黄璒【富顺人俱嘉靖间任】　　　　吴仑【德州人隆庆间任】
　　郭邦骥【长治人】　　　　　潘子雨【德州人万厯间任】
　　刘守仁【洪洞人】　　　　　李承武【锦衣卫人】
　　景嵩【大同人】　　　　　　傅性敏【睢州人】
　　胡诰【东明人】　　　　　　张与行【绛州人】
　　刘应聘【翼城人】　　　　　严思恭【嘉兴人】
　　陈三畏【资县人】　　　　　懋谷【南昌人】
　　陈良知【莒州人】　　　　　霍应麟【屯留人】
　　纪天德【河间人】　　　　　刘元防【任丘人】
　　史东昌【蔚州人】　　　　　阮自华【安庆人俱万厯间任】
　　杨承栋【冨顺人天启间任】　　　沈业【庆都人】
　　管学经【鄞县人】　　　　　朱纯【长清人崇祯间任】
　　赵三极【永寜人】　　　　　鞠思让【文登人】
　　臧嗣德【诸城人】　　　　　髙璨【洛阳人】
　　韩友范【岢岚人】　　　　　董珫【北直人】
　　临洮镇总兵
　　刘綎【南昌人万厯间任】　　　　陈霞【大同人】
　　孙仁【大同人】
　　固原镇总兵
　　白玉【京卫人】　　　　　　曹雄【西安左卫人】
　　陈英【京卫人】　　　　　　韩玉【京卫人】
　　郑卿【寜夏人】　　　　　　张鳯【延绥人】
　　徐仁【延绥人】　　　　　　吕经【寜夏人】
　　尤继先【榆林人】　　　　　郭江【榆林人】
　　刘国镛【绥德人】　　　　　李维新【凉州人】
　　侯世禄【榆林人】　　　　　梁柱朝【宣府人】
　　钱忠显【大同人】　　　　　杨麒【兰州人】
　　张天礼【榆林人】　　　　　郑嘉栋【右卫人】
　　杨英　　　　　　　　侯勲
　　赵文【平凉卫人】　　　　　　刘淮【宣府人】
　　鲁经【荘浪卫人】　　　　　　刘文【庆阳卫人】
　　梁震【榆林卫人】　　　　　　任杰【西安左卫人】
　　张镇【宣府人】　　　　　　魏时【庆阳卫人】
　　王缙【西安卫人】　　　　　　张逹【凉州卫人】
　　成勲【三屯营人】　　　　　　孙膑【绥德卫人】
　　袁正【太原人】　　　　　　曹世忠【绥德卫人】
　　许经【无爲州人】　　　　　　郭震【寜夏人】
　　孙国臣【大同人】　　　　　李正【延绥人】
　　王抚民【延绥卫人】　　　　　张臣【榆林卫人】
　　刘承嗣【山西振武卫人】　　　　李昫【固原卫人】
　　董一魁【宣府人】　　　　　张刚【榆林卫人】
　　杨濬【荘浪卫人】　　　　　　黄明臣【宣府人】
　　萧如薫【延安卫人】　　　　　管一方【山西中屯卫人】
　　柴国柱【西寜卫人】　　　　　邓鳯【榆林卫人】
　　王邦佐【榆林卫人】　　　　　姚国忠【宣府人】
　　祁继祖【山西蔚州卫人】
　　寜夏镇总兵
　　胡原　　　　　　　　马鉴
　　何福　　　　　　　　王俶
　　柳守　　　　　　　　张麟
　　费瑾【陜西人】　　　　　　梁铭【保定人】
　　呉杰【陜西人】　　　　　　陈懋
　　史钊　　　　　　　　黄真
　　张泰【本镇人】　　　　　　张仪【景泰间任】
　　翁信【天顺间任】　　　　　　李杲【成化间任】
　　呉琮　　　　　　　　沈煜
　　范瑾　　　　　　　　神英
　　任嵩　　　　　　　　周玉
　　焦俊　　　　　　　　陈桓【治间任】
　　周玺　　　　　　　　李俊
　　郭鍧　　　　　　　　李祥【正德间任】
　　张安　　　　　　　　温恭
　　姜汉【榆林人】　　　　　　史镛【本卫人】
　　杨英　　　　　　　　仇
　　保勋【本镇人】　　　　　　魏镇【庆阳人】
　　潘浩　　　　　　　　却永【宣府人】
　　安国【绥德人】　　　　　　路瑛【靖逺人】
　　张輗【陜西人嘉靖间任】　　　　种勋【巩昌人】
　　杭雄【延绥人】　　　　　　赵瑛【延绥人】
　　周尚文【陜西人】　　　　　王效【延绥人】
　　任杰【陜西人】　　　　　　李义【凉州人】
　　王缙【山西人】　　　　　　黄振【固原人】
　　吉象【荘浪人】　　　　　　姜应熊
　　赵应【本镇人】　　　　　　李琦【榆林人】
　　呉鼎【本镇人】　　　　　　雷龙【巩昌人】
　　牛秉忠【榆林人隆庆间任】　　　谢朝恩【榆林人】
　　张杰【甘州人】　　　　　　刘济【永昌人万厯间任】
　　张臣【榆林人】　　　　　　李昫【固原人】
　　秦尚明【太原人】　　　　　刘承嗣【振武卫人】
　　张维忠【延安人】　　　　　孙敦化【开封人】
　　董一魁【宣府人】　　　　　萧如薫【延安卫人】
　　金前炼【德州人】　　　　　解一清【宣府前卫人】
　　李如栢【铁岭卫人】　　　　　杜桐【榆林卫人】
　　韦子宣【宣府人】　　　　　姚国志【宣府人】
　　杜文焕　　　　　　　萧如蕙
　　王汝金【甘州卫人】　　　　　魏世德【大同卫人天启间任】
　　呉守德【宻云中卫人】　　　　谈世德【西寜卫人】
　　杜域　　　　　　　尤世禄【榆林卫人崇祯间任】
　　贺戎臣【保定后卫人】　　　　马世龙【本镇人】
　　祖大弼【辽东人】　　　　　马科【天成卫人】
　　官抚民【榆林人】　　　　　顾言【江隂人】
　　甘肃镇总兵
　　宋晟【懐逺人】　　　　　　宋琥【晟子】
　　费瓛【定逺人永乐间任】　　　　李彬
　　刘广【张掖人】　　　　　　丁刚【息县人】
　　史昭【合肥人宣德间任】　　　　刘钊【全椒人】
　　都满【开城人】　　　　　　王贵
　　任礼【正统间任】　　　　　　蒋贵【江都人】
　　胡麟　　　　　　　　卫頴【华亭人天顺间任】
　　郭登【鳯阳人成化间任】　　　　蒋琬
　　鲍政【北京人】　　　　　　王玺【大同人】
　　范瑾　　　　　　　　焦顺
　　周玉【大同人】　　　　　　刘寜【京卫人】
　　王茂　　　　　　　　彭清
　　刘胜【辽阳人】　　　　　　卫勇【北京人】
　　王勲【榆林人】　　　　　　金镛【辽东人】
　　徐谦【凉州人】　　　　　　史镛【寜夏人】
　　栁涌【甘州人】　　　　　　李隆　【京】
　　武振【山丹人】　　　　　　姜奭【榆林人】
　　刘文【庆阳人嘉靖间任】　　　　鲁经
　　杨信【固原卫人】　　　　　　仇鸾【寜夏人】
　　王继祖【宻云人】　　　　　呉钊
　　李卑【榆林人】　　　　　　刘承业【甘州人】
　　吕经【寜夏人】　　　　　　傅津【绥德人】
　　李震【镇畨人】　　　　　　杨真【荘浪人】
　　孙国臣【大同人】　　　　　白允中【绥德人】
　　郑印【寜夏人】　　　　　　雷龙【巩昌人】
　　徐仁【绥德人】　　　　　　佟登【辽东人】
　　杨濬　　　　　　　　刘承嗣【振武人】
　　陈鋭【绥德人】　　　　　　张臣【榆林人】
　　李朐【固原人】　　　　　　柴国柱【西寜人】
　　王斌业【西安人万厯间任】　　　王允中【山丹人】
　　达云【凉州人】　　　　　　李懐信【大同人】
　　祁秉忠【西寜人】　　　　　薛永寿【北京人天启间任】
　　董继舒【宣府人】　　　　　徐永寿【宻云人】
　　杨嘉谟【凉州人】　　　　　张显谟【荘浪人】
　　曹文诏【大同人】　　　　　栁绍宗【榆林人】
　　柴时华【西寜人】　　　　　马旷【蒲州人】
　　左勷【榆林人】

　　甘肃通志巻二十七
<史部,地理类,都会郡县之属,甘肃通志>
　　钦定四库全书
　　甘肃通志巻二十八
　　皇清文职官制
　　总督陜西地方军务兼理粮饷都御史一员【驻劄西安】巡抚甘肃等处地方赞理军务兼理茶马都御史一员驻【劄兰州】
　　旧设巡抚宁夏都御史一员【驻宁夏鎭今裁】旧设巡按甘肃御史一员【兼摄临巩学政今裁】旧设巡茶御史一员【督理茶马今裁】
　　旧设督理茶马部郎一员【康熈三十四年设四十四年裁】
　　提督通省学政一员
　　甘肃等处承宣布政使司布政使一员【驻劄兰州】照磨一员　广积库大使一员
　　旧设副理问一员都事一员【裁】
　　分守凉荘道一员【驻劄凉州】
　　甘肃等处提刑按察使司按察使一员【驻劄兰州】照磨一员
　　旧设知事一员【裁】
　　整饬临洮道一员【兼理驿传事务驻劄兰州】
　　整饬洮岷道一员【驻劄岷州】
　　整饬平庆道一员【驻劄平凉府】
　　分巡甘山道一员【驻劄甘州府】
　　分巡宁夏道一员【驻劄宁夏府】
　　抚治西宁道一员【驻劄西宁府】
　　整饬肃州道一员【驻劄肃州】
　　旧设分守陇右道分守河西道分巡陇右道靖逺兵备道分巡关西道河东兵粮道各一员【裁】苑马寺卿【裁】
　　临洮府知府一员　河捕同知一员【驻兰州】河州同知一员　经歴一员　沙泥沙井驿丞各一员儒学教授一员　训导一员
　　狄道县知县一员　典史一员　儒学教谕一员训导一员
　　旧设县丞巡检各一员【裁】
　　渭源县知县一员　典史一员　儒学训导一员旧设庆平驿丞一员【裁】
　　兰州知州一员　州判一员　吏目一员　儒学学正一员　训导一员
　　旧设卫经歴兰泉摩云驿丞各一员【裁】
　　金县知县一员　典史一员　清水驿丞一员　儒学训导一员
　　旧设县丞定逺驿丞各一员【裁】
　　河州知州一员　州判一员　吏目一员　儒学学正一员　训导一员
　　旧设卫经歴长宁鳯林银川定羗和政驿丞各一员【裁】
　　归徳所干总一员
　　巩昌府知府一员　抚夷同知一员【驻劄西固城】通判一员　经歴一员　儒学教授一员　训导一员
　　旧设抚民同知监收同知推官各一员照磨税课使司狱司卫经歴各一员【裁】
　　陇西县知县一员　县丞一员　典史一员　儒学教谕一员　训导一员
　　旧设通逺驿丞一员【裁】
　　安定县知县一员　典史一员　秤钩驿丞一员西巩驿丞一员　儒学教谕一员　训导一员旧设延夀通安驿丞各一员巉口鸡嘴巡检司各一员裁
　　防宁县知县一员　典史一员　青家驿驿丞一员儒学训导一员
　　旧设教谕巡检司各一员裁
　　通渭县知县一员　典史一员　儒学训导一员漳县知县一员　典史一员　儒学训导一员伏羗县知县一员　典史一员　儒学训导一员旧设教谕一员【裁】
　　宁逺县知县一员　典史一员　儒学训导一员西和县知县一员　典史一员　儒学训导一员岷州知州一员　吏目一员　茶马大使一员　儒学学正一员　训导一员
　　旧设抚民同知酒店驿丞卫经歴教授各一员【裁】
　　靖远县知县一员　典史一员　儒学教谕一员训导一员
　　旧设监收同知一员卫经歴教授各一员【裁】
　　洮州卫守备一员　儒学教授一员
　　平凉府知府一员　盐茶同知一员【驻劄固原】经歴一员　儒学教授一员　训导一员
　　旧设贴堂同知管粮通判推官各一员照磨司狱司各一员【裁】
　　平凉县知县一员　典史一员　儒学教谕一员训导一员
　　旧设卫经歴高平驿丞各一员【裁】
　　崇信县知县一员　典史一员　儒学训导一员旧设教谕一员【裁】
　　华亭县知县一员　典史一员　瓦亭驿丞一员儒学教谕一员　训导一员
　　旧设巡检二员【裁】
　　鎭原县知县一员　典史一员　白水驿丞一员儒学教谕一员　训导一员
　　旧设主簿巡检各一员【裁】
　　固原州知州一员　吏目一员　儒学学正一员训导一员
　　旧设州同知卫经歴驿丞各一员【裁】
　　泾州知州一员　州判一员　吏目一员　瓦云驿丞一员　儒学学正一员　训导一员
　　旧设巡检一员【裁】
　　灵台县知县一员　典史一员　儒学教谕一员训导一员
　　静宁州知州一员　吏目一员　儒学学正一员训导一员
　　旧设州判泾阳驿丞各一员【裁】
　　庄浪县知县一员　典史一员　儒学训导一员旧设教谕一员【裁】
　　隆徳县知县一员　典史一员　儒学训导一员旧设教谕驿丞各一员【裁】
　　庆阳府知府一员　经歴一员　儒学教授一员训导一员
　　旧设捕盗同知推官各一员知事照磨卫经歴驿丞各一员【裁】
　　安化县知县一员　典史一员　儒学训导一员旧设巡检二员驿丞一员【裁】
　　合水县知县一员　典史一员　儒学训导一员旧设巡检一员驿丞三员【裁】
　　环县知县一员　典史一员　儒学训导一员旧设巡检一员驿丞三员【裁】
　　眞宁县知县一员　典史一员　儒学训导一员旧设巡检一员【裁】
　　宁州知州一员　吏目一员　儒学学正一员　训导一员
　　旧设州同一员巡检一员驿丞二员【裁】
　　甘州府知府一员【雍正三年新设】经歴一员【新设】儒学教授一员　训导一员【俱新设】
　　旧设监收同知监肃通判各一员【裁】
　　张掖县知县一员　县丞一员　典史一员【俱新设】儒学教谕一员【新设】
　　山丹县知县一员　典史一员【俱新设】儒学教谕一员【新设】
　　旧设卫经歴教授各一员【裁】
　　凉州府知府一员【雍正三年新设】庄浪同知一员【旧设新府驻劄平畨】经歴一员【卫经歴改】儒学教授一员【卫教授改】训导一员【新设】大河靖边黒松懐安柔逺水泉驿丞各一员【以上府辖】红城苦水松山通逺平城寛沟三眼井西大通南大通武胜岔口鎭羗驿丞各一员【以上属庄浪防辖】旧设监收同知一员广储仓大使草塲大使税课局大使各一员【裁】
　　武威县知县一员　典史一员【俱新设】儒学教谕一员【新设】
　　旧设武威驿丞一员【裁】
　　永昌县知县一员　典史一员【俱新设】儒学教谕一员【教授改】
　　旧设管屯官卫经歴知事仓大使塲大使司狱永昌驿丞各一员【裁】
　　镇畨县知县一员　典史一员【俱新设】儒学教谕一员【教授改】
　　旧设卫经歴一员【裁】
　　古浪县知县一员　典史一员【俱新设】儒学训导一员【所改】
　　旧设大靖监收县丞吏目丰盈仓大使古浪驿丞各一员【裁】
　　平畨县知县一员　县丞一员【驻西大通】典史一员【俱新设】儒学训导一员【所改】
　　旧设大松山监屯同知一员卫经歴知事仓大使塲大使税课局大使在城驿丞各一员【裁】
　　宁夏府知府一员【雍正三年新设】水利同知一员　理事同知一员【新设】西路同知一员【驻中卫旧带平凉御今归宁夏府】水利通判一员【驻新渠新设】盐捕通判一员【驻安堡旧带平凉御今归宁夏】经歴一员【卫改】儒学教授一员【卫改】训导一员【新设】旧设理刑监收中路东路同知各一员【俱带庆阳御裁】税课大使一员【裁】
　　宁夏县知县一员　典史一员【俱新设】儒学教谕一员【新设】
　　宁朔县知县一员　典史一员【俱新设】儒学教谕一员【新设】
　　平罗县知县一员　典史一员【俱新设】儒学训导一员【新设】
　　灵州知州一员　州同知一员【驻花马池】吏目一员【俱新设】盐大使二员【一在恵安堡一在定边营】沙泉同心二驿驿丞各一员　儒学学正一员【卫训导改】
　　旧设后卫教授经歴各一员【俱裁】
　　中衞县知县一员　典史一员【俱新设】渠口宁安二驿驿丞各一员　大涝芦沟二驿驿丞各一员　儒学教谕一员【卫教授改】训导一员
　　旧设卫经歴一员【裁】
　　新渠县知县一员　典史一员【俱新设】儒学训导一员【新设】
　　宝丰县知县一员　典史一员【俱新设】儒学训导一员【新设】
　　西宁府知府一员【雍正三年新设】经歴一员【卫改】氷沟平戎老鸦驿丞各一员　儒学教授一员【卫改】训导一员【新设】旧设西宁同知监收通判各一员【裁】
　　西宁县知县一员　典史一员【俱新设】儒学教谕一员【新设】
　　旧设在城驿丞一员【裁】
　　碾伯县知县一员　典史一员【新设】儒学训导一员旧设嘉顺古鄯驿丞各一员【裁】
　　大通卫守备一员
　　直秦州知州一员【雍正七年改直州】州判一员　吏目一员　儒学学正一员　训导一员
　　旧设州同知一员高桥巡检仓大使各一员【裁】
　　秦安县知县一员　典史一员　陇城巡检一员儒学训导一员
　　旧设巡检仓副使各一员【裁】
　　清水县知县一员　典史一员　儒学教谕一员训导一员
　　旧设盘龙巡检一员【裁】
　　礼县知县一员　典史一员　儒学训导一员旧设漩水巡检一员【裁】
　　徽县知县一员【州改】典史一员【吏目改】儒学教谕一员【学正改】训导一员
　　两当县知县一员　典史一员　儒学训导一员旧设教谕巡检各一员【裁】
　　直阶州知州一员【雍正七年改直州】吏目一员　小川驿丞一员　儒学学正一员　训导一员
　　旧设驻西固州同杀贼驿丞各一员【裁】
　　成县知县一员　典史一员　儒学训导一员旧设黄渚巡检一员【裁】
　　文县知县一员　典史一员　儒学教谕一员　训导一员
　　直肃州知州一员【雍正八年卫改】州同知一员【新设】吏目一员【新设】儒学学正一员【新设】
　　旧设监收通判卫经歴教授各一员【裁】
　　高台县知县一员　典史一员【俱新设】儒学教谕一员训导一员【俱新设】
　　安西同知一员【新设】安西卫守备一员　栁沟卫守备一员　沙州卫守备一员
　　靖逆通判一员【新设】靖逆卫守备一员　赤金所千总一员
　　皇清文职官
　　总督
　　孟乔芳【奉天人顺治二年任】
　　金砺【满洲人顺治十一年任】
　　马之先【满洲人顺治十二年任】
　　李国英【奉天人顺治十四年任】
　　白如梅【满洲人康熙元年任】
　　卢崇峻【奉天广宁人康熈六年任】
　　莫洛【满洲人康熈六年任】
　　罗多【满洲人康熈十年任】
　　鄂善【满洲人康熈十一年任】
　　哈占【满洲人康熈十二年任】
　　希福【满洲人康熈二十二年任】
　　葛思泰【满洲人康熈二十七年任】
　　佛伦【满洲人康熈三十一年任】
　　吴赫【满洲人康熈三十三年任】
　　席尔逹【满洲人康熈三十九年任】
　　华显【满洲人康熈四十年任】
　　博济【满洲人康熈四十三年任】
　　齐世武【满洲人康熈四十七年任】
　　殷泰【满洲人康熈四十八年任】
　　鄂海【满洲人康熈五十二年任】
　　年羮尧【奉天人康熈六十年任】
　　岳钟琪【临洮人雍正三年任】
　　查郎阿【满洲人雍正七年任】
　　刘于义【江南武进人雍正十年署任】
　　巡抚甘肃都御史
　　黄图安【山东堂邑人顺治二年任】
　　张尚【浙江山隂籍奉天人顺治三年任】
　　张文衡【开平人顺治五年任】
　　周文晔【奉天人顺治五年任】
　　佟延年【奉天人顺治十三年任】
　　张堾【奉天人顺治十八年任】
　　刘斗【奉天人康熈元年任】
　　华善【满洲人康熈九年任】
　　鄂善【满洲人康熈十六年任】
　　巴锡【满洲镶蓝旗人康熈二十二年任】
　　叶穆济【满洲人康熈二十三年任】
　　伊图【满洲人康熈二十七年任】
　　布哈【满洲人康熈三十年任】
　　吴赫【满洲镶蓝旗人康熈三十一年任】
　　严泰【满洲人康熈三十一年任】
　　舒书【满洲人康熈三十四年任】
　　郭洪【满洲人康熈三十五年任】
　　喀拜【满洲人康熈三十六年任】
　　齐世武【满洲人康熈四十年任】
　　舒图【满洲人康熈四十七年任】
　　鄂竒【满洲人康熈四十九年任】
　　岳拜【满洲人康熈四十九年任】
　　绰竒【满洲人康熈五十三年任】
　　花善【满洲正白旗人康熈五十九年署任】
　　卢询【镶红旗人康熈六十一年署任】
　　傅徳【满洲人雍正二年署任】
　　胡期恒【湖广人雍正三年任】
　　石文焯【正白旗人雍正三年任】
　　莽鹄立【蒙古人雍正五年任】
　　许容【河南虞城人雍正七年任】
　　廵抚宁夏都御史
　　黄尔性【奉天葢县人顺治二年任】
　　焦安民【满洲人顺治二年任】
　　黄图安【山东堂邑人顺治三年任】
　　胡全才【山西文水人顺治三年任】
　　李鉴【四川人顺治五年任】
　　孙茂兰【满洲人顺治九年任】
　　刘秉政【奉天广宁人顺治十六年任后奉裁】
　　巡按甘肃御史
　　魏琯【山东夀光人顺治二年任】
　　许祚【湖广鎭武卫人顺治三年任】
　　王世功【奉天人顺治四年任】
　　石维昆【直清苑人顺治五年任】
　　张中元【奉天广宁人顺治七年任】
　　何承都【福建晋江人顺治八年任】
　　朱虚【山东曹州人顺治九年任】
　　聂玠【山西蒲州人顺治十二年任】
　　金鼎【奉天辽阳人顺治十四年任】
　　张吉武【奉天广宁人顺治十六年任】
　　傅世舟【河南嵩县人顺治十八年任后奉裁】
　　巡茶御史
　　廖攀龙【广东保昌人顺治二年任】
　　苏京【山东安东卫人顺治四年任】
　　史詥【山西孝义人顺治五年任】
　　佟鳯彩【奉天人】
　　吴逹【江南无锡人顺治七年任】
　　姜图南【顺天籍浙江人顺治八年任】
　　王道新【山东济宁州人顺治十年任】
　　刘秉政【奉天广宁人顺治十二年任】
　　李腾龙【奉天葢州人顺治十三年任】
　　王来任【奉天人顺治十四年任】
　　胡来相【直永平人顺治十六年任】
　　许之渐【江南武进人顺治十七年任】
　　钱延宅【江南常熟人顺治十八年任】
　　孙锡龄【山西绛州人康熈元年任】
　　朱裴【山西闻喜人康熈二年任】
　　刘曰义【奉天人康熈三年任】
　　梁熈【河南鄢陵人康熈四年任】
　　王遵训【河南西华人康熈五年任】
　　戈英【直献县人康熈六年任后奉裁】
　　督理茶马事务
　　李学圣【满洲人康熈三十四年任是年设】
　　钱齐保【满洲人康熈三十六年任】
　　邵穆布【满洲人康熈三十七年任】
　　阿兰泰【满洲人康熈三十八年任】
　　党色【满洲人康熈三十九年任】
　　车尔贝【满洲人康熈四十年任】
　　哈世泰【满洲人康熈四十一年任】
　　阿图【满洲人康熈四十二年任】
　　博音泰【满洲人康熈四十三年任四十四年裁】
　　提督学政
　　杨璥【顺天宛平人顺治二年任】
　　吕云藻【山西临晋人顺治四年任】
　　田厥茂【山西蒲州人顺治七年任】
　　诸舜发【江南上海人顺治十一年任】
　　秦才管【江南南陵人顺治十二年任】
　　马之□【直东光人顺治十六年任】
　　王功成【山东博平人康熈元年任】
　　徐明弼【江南芜湖人康熈三年任】
　　吕和钟【山西长治人康熈六年任】
　　钟朗【浙江石门人康熈九年任】
　　洪琮【江南休宁人康熈十二年任】
　　杨西狩【江西人康熈十五年任】
　　叶映榴【江南上海人康熈十八年任】
　　俞陈琛【浙江钱塘人康熈二十一年任】
　　许孙荃【江南合肥人康熈二十三年任】
　　张光豸【直南宫人康熈二十七年任】
　　高尔公【江南武进人康熈三十年任】
　　武之亨【湖广孝感人康熈三十三年任】
　　陆徳元【江南长洲人康熈三十六年任】
　　秘丕笈【直故城人康熈三十九年任以前俱学道】胡作梅【湖广荆门州人康熈四十一年任学院】刘凡【江南頴州人康熙四十二年任学道】
　　汪灏【山东临清州人康熙四十三年任学院】赵晋【福建闽县人康熙四十五年任学院】
　　江鼎金【湖广荆门州人康熈四十六年任学道】朱轼【江西高安人康熈四十八年任学道】
　　潘从律【江南溧阳人康熙五十一年任以后俱学院】王云锦【江南无锡人康熈五十三年任】
　　觉罗逢泰【满洲正黄旗人康熙五十六年任】王謩【江南太仓州人康熈六十年任雍正二年再任】杨超曽【湖广武陵人雍正五年任】
　　朱曙荪【四川嘉定州人雍正六年任】
　　潘允敏【江南溧阳人雍正七年任】
　　布政使司布政使
　　刘遇【奉天沈阳人顺治二年任】
　　胡之彬【河南光州人顺治三年任】
　　成仲龙【直长垣人顺治四年任】
　　王显祚【直曲周人顺治五年任】
　　萧时彦【满洲人顺治十年任】
　　彭有义【奉天辽阳人顺治十一年任】
　　徐永正【奉天广宁人顺治十二年任】
　　王第魁【湖广钟祥人顺治十四年任】
　　朱衣助【奉天沈阳人顺治十五年任】
　　周天裔【满洲人顺治十六年任】
　　周师忠【满洲人顺治十八年任】
　　郭一鹗【河南洛阳人康熙二年任】
　　田起蛟【奉天沈阳人康熙二年任后分辖平庆临巩】罗森【顺天大兴人康熙六年任】
　　成格【满洲人】
　　伊图【满洲人康熈十四年任】
　　鄂恺【满洲镶红旗人康熈十七年任】
　　呀思哈【满洲正白旗人康熈十九年任】
　　巴锡【满洲镶蓝旗人康熙二十二年任】
　　图尔宸【满洲正白旗人康熙二十五年任】
　　色楞格【满洲镶红旗人康熈二十五年任】
　　噶尔萨【满洲正白旗人康熙二十六年任】
　　吴赫【满洲镶蓝旗人康熈三十年任】
　　严泰【满洲人康熙三十一年任】
　　都善【满洲镶蓝旗人康熙三十一年任】
　　郭洪【满洲人康熙三十三年任】
　　能泰【满洲镶白旗人康熙三十五年任】
　　囊吉理【满洲正黄旗人康熈三十七年任】
　　能泰【康熈四十一年再任】
　　朝琦【满洲镶黄旗人康熙四十三年任】
　　鄂代【满洲正蓝旗人康熙四十四年任】
　　伍什【镶黄旗觉罗康熈四十六年任】
　　阿宻逹【满洲镶蓝旗人康熙四十九年任】
　　哲尔金【正红旗觉罗康熈五十一年任】
　　傅徳【满洲镶蓝旗人康熈六十年任】
　　彭振翼【正白旗人雍正二年任】
　　钟保【满洲镶黄旗人雍正三年任】
　　孔毓璞【山东汶上人雍正六年任】
　　葛森【满洲正蓝旗人雍正七年补授未到任】诺穆图【满洲正蓝旗人雍正八年任】
　　赵挺元【山西闻喜人雍正八年以陜西驿传道署任】鄂昌【满洲镶蓝旗人雍正十年任】
　　按察使司按察使
　　伊图【满洲人】
　　舒淑布【满洲正红旗人康熈十五年任】
　　索尔孙【正白旗蒙古人康熈十八年任】
　　党爱【满洲镶红旗人康熈二十六年任】
　　囊吉理【满洲正黄旗人康熈三十三年任】
　　格尔特【满洲正黄旗人康熙三十六年任】
　　鄂竒【满洲镶白旗人康熈四十一年任】
　　巴锡【满洲镶黄旗人康熈四十九年任】
　　傅善【满洲人康熈五十八年署任】
　　彭振翼【正白旗人雍正元年任】
　　张适【江南丹徒人雍正三年任】
　　钟保【满洲镶黄旗人雍正三年任】
　　李元英【正蓝旗人雍正三年任】
　　李世倬【正蓝旗人雍正六年任】
　　整饬临洮道
　　夏扬名【山东昌邑人顺治二年任】
　　李絮飞【奉天沙河堡人顺治五年任】
　　于明寳【江南金坛人顺治七年任】
　　陈倬【江南江都人顺治十二年任】
　　毛一麟【奉天广宁人顺治十三年任】
　　祁彦【奉天广宁人顺治十四年任】
　　张基逺【山西介休人顺治十四年任】
　　张文徳【奉天锦州人顺治十八年任】
　　孙际昌【北直河间人康熈七年任】
　　王思治【奉天沈阳人康熈十年任】
　　白应科【奉天人康熈十四年任】
　　郭景昌【奉天人康熈二十二年任】
　　姜登高【汉军籍康熈二十七年任】
　　金世法【汉军籍康熈三十一年任】
　　符冏【山西翼城人康熙三十六年任】
　　王永羲【江南上元人康熙三十九年任】
　　魏勷【直柏乡人康熈四十二年任】
　　卫瑛【直沧州人康熈四十七年任】
　　田呈瑞【山西汾阳人康熙五十年任】
　　江际泰【汉军籍康熙五十六年任】
　　卢官保【镶白旗人雍正五年任】
　　刘柏【镶白旗人雍正七年任】
　　李元【正蓝旗人雍正九年任】
　　吴廷伟【江南高邮人雍正十年任】
　　整饬洮岷道
　　桂继攀【河南汝宁人顺治三年任】
　　屠奏疏【湖广孝感人顺治四年任】
　　李起龙【直南宫人顺治六年任】
　　胡延年【河南光州人顺治十一年任】
　　邓旭【江南吴县人顺治十三年任】
　　胡士梅【奉天金州人顺治十四年任】
　　宋【顺天大兴人顺治十五年任】
　　刘澍【直永清人顺治十七年任】
　　吴允谦【四川内江人顺治十八年任】
　　高翼辰【北直滦州人康熈四年任】
　　任长庆【山西汾州人康熈十一年任】
　　顾大申【江南华亭人康熙十三年任】
　　张永茂【奉天人康熈十四年任】
　　杜宸辅【直长垣人康熈十六年补未到任】
　　傅作楫【阙　　　　康熈十六年任】
　　尚崇恩【奉天人康熈十七年任】
　　张登云【奉天人康熙十九年任】
　　金祖诚【江南吴县人康熈二十五年任】
　　王知仁【山西蒲州人康熈二十八年任】
　　许嗣印【奉天人康熙二十九年任】
　　董绍孔【奉天人康熈三十年任】
　　谢绪光【浙江鎭海人康熙三十六年任是后兼辖陇右】黄志璋【福建人康熙四十二年任】
　　石文焯【正白旗人康熈四十四年任】
　　童华祖【浙江山隂人康熈五十四年任】
　　黄焜【直涿州人雍正元年任】
　　单畴书【山东高宻人雍正二年任】
　　吴廷伟【江南高邮人雍正三年任】
　　整饬平庆道
　　吴一元【山东范县人顺治三年任】
　　孔思周【满洲人顺治六年任】
　　张懋勲【直雄县人顺治十一年任】
　　朱徽【江南武进人顺治十三年任】
　　苏铣【北直交河人顺治十五年任】
　　陈上年【直清苑人顺治十六年任】
　　武全文【山西盂县人顺治十七年任】
　　刘澜【顺天霸州人顺治十八年任】
　　孔兴扶【山东曲阜人康熈十五年任】
　　龚荣遇【湖广人康熙十六年任】
　　郎廷枢【阙　　　人康熈十九年任】
　　王业兴【镶蓝旗人康熈二十年任】
　　朱麟兆【镶白旗人康熈二十三年任】
　　常名扬【镶白旗人康熈二十五年任】
　　江臯【江南桐城人康熙二十八年任】
　　黄明【福】建【泉州人康熙三十三年任】
　　李经政【正蓝旗人康熈三十八年任】
　　李昉【河南汲县人康熙四十三年任】
　　常学易【山西介休人康熈四十九年任】
　　袁景芳【山东长山人康熈五十二年任】
　　卢兆鲲【镶白旗人康熈五十五年任】
　　李元英【正蓝旗汉军雍正三年任】
　　董新防【四川合江人雍正三年任】
　　李居临【云南人雍正六年任】
　　赵泉楠【镶黄旗汉军雍正六年任】
　　佟鑍【正蓝旗汉军雍正八年任】
　　分巡甘山道【旧为分巡西宁】
　　罗旷【山西人顺治元年任】
　　林维造【福建人顺治四年任】
　　李自芳【河南杞县人顺治五年任】
　　王化淳【河南灵宝人顺治十一年任】
　　牟廷选【奉天锦州人顺治十二年任】
　　杨春茂【顺天昌平人顺治十三年任】
　　高向极【奉天海州人顺治十七年任】
　　袁州佐【山东济宁人康熈二年任】
　　张柔嘉【江南当涂人康熙十一年任】
　　黄隆【福建晋江人康熈十二年任】
　　季佺【直正定人康熙十五年任】
　　胡悉宁【山东临清人康熈十六年任】
　　柴望【浙江仁和人康熈二十三年任】
　　董廷恩【满洲镶黄旗人康熈二十六年任】
　　刘徳【满洲正红旗人康熙二十八年任】
　　金秉抡【江南吴县人康熈三十年任】
　　王谦【北直永平人康熈三十九年任】
　　龚嵘【福建闽县人康熈三十九年任】
　　沙木哈【正白旗人康熈四十二年任】
　　傅泽澐【汉军籍康熙五十年任】
　　赵运【汉军籍康熈五十四年任】
　　庄廷伟【江南人康熙五十六年任】
　　冯敬玉【顺天宛平人雍正二年任】
　　岳礼【满洲正白旗人雍正五年任】
　　分守凉庄道【旧为分守西宁】
　　苏名世【直肥乡人顺治二年任】
　　张鹏翼【奉天辽阳人顺治四年任】
　　沈加显【河南河内人顺治五年任】
　　李发藻【河南胙城人顺治十年任】
　　李生芳【河南武陟人顺治十年任】
　　苏铣【直交河人顺治十二年任】
　　叶先登【福建长泰人顺治十六年任】
　　王无咎【河南孟津人顺治十六年任】
　　张肇升【山西泽州人顺治十八年任】
　　朱衣客【奉天沈阳人康熙元年任】
　　白应科【奉天人　　康熈　年任】
　　金星贲【阙　　　　康熙十四年任】
　　夀以仁【阙　　　　康熈二十一年任】
　　郑端【阙　　　　康熈二十五年任】
　　杨懋绪【阙　　　　康熈二十六年任】
　　诸定逺【江南无锡人康熈二十八年任】
　　高龙光【福建人康熈三十年任】
　　陈子威【福建闽县人康熈三十三年任】
　　武廷适【山西大同人康熈四十年任】
　　鞠宸咨【山东大嵩卫人康熙四十一年任】
　　何廷圭【浙江萧山人康熙四十八年任】
　　王光奭【河南西华人康熈五十四年任】
　　蒋泂【江南常熟人康熈五十九年任】
　　陆赐书【江南长洲人雍正三年任】
　　殷邦翰【正白旗人雍正五年任】
　　何师俭【浙江防稽人雍正八年署任】
　　刘永鐄【镶红旗人雍正九年署任】
　　分巡宁夏道【旧为河西道】
　　杨声华【山西翼城人顺治二年任】
　　袁噩【直保定人顺治四年任】
　　宗灏【江南扬州人顺治六年任】
　　曹叶卜【河南兰阳人顺治九年任】
　　郭之培【直任丘人顺治十五年任】
　　陈子逹【福建闽县人顺治十七年任】
　　李嵩阳【河南封丘人顺治十八年任】
　　杨春芳【直清苑人康熈三年任】
　　赵如郊【四川安居人康熙六年任】
　　刘显绩【顺天大兴人康熙七年任】
　　吴毓珍【奉天辽阳人康熈九年任】
　　黄宣泰【江南山阳人康熈十三年任】
　　黎士【福建长汀人康熙十五年任】
　　栢成栋【奉天宁逺人康熈十七年任】
　　孙景梅【奉天海州人康熙二十一年任】
　　丹逹礼【正白旗人康熈二十七年任】
　　李焕斗【江西新淦人康熙三十年任】
　　苏良嗣【正红旗人康熙三十一年任】
　　吴秉谦【正红旗人康熙三十四年任】
　　曽大升【福建候官人康熈三十六年任】
　　管竭忠【镶黄旗人康熙三十八年任】
　　鞠宸咨【山东大嵩卫人康熙四十一年任】
　　雷有成【顺天人康熙五十二年任】
　　单畴书【山东高宻人雍正元年任】
　　董新防【四川合江人雍正二年任】
　　李元英【正蓝旗汉军雍正三年任】
　　陈履中【河南商丘人雍正四年任】
　　高镗【镶黄旗汉军雍正五年任】
　　鄂昌【满洲镶蓝旗人雍正七年任】
　　钮廷彩【镶白旗汉军雍正十年任】
　　抚治西宁道【旧为兵备】
　　齐之宸【直沧州人顺治二年任】
　　蒋三捷【奉天宁逺卫人顺治二年任】
　　冯如京【山西代州人顺治四年任】
　　孙啓贤【河南安阳人顺治七年任】
　　崔升【满洲人顺治十一年任】
　　郑龙光【浙江平湖人顺治十三年任】
　　郭亮【江南上元人顺治十五年任】
　　董奎武【镶黄旗人顺治十六年任】
　　鲍开茂【山东长山人顺治十八年任】
　　张安茂【江南青浦人康熈二年任】
　　高文芳【奉天人康熈五年任】
　　王添贵【奉天辽阳人康熈五年任】
　　栾元魁【奉天广宁人康熙九年任】
　　赵振【河南新野人康熙十四年任】
　　潘世晋【江南鳯阳人康熙二十三年任】
　　成泰慎【直大名人康熈二十八年任】
　　刘殿衡【奉天人康熈二十九年任】
　　张信【正黄旗人康熈三十八年任】
　　迟炘【奉天广宁人康熈四十四年任】
　　张绥逺【镶黄旗人康熈四十八年任】
　　杨宗仁【奉天正白旗人康熈五十二年任】
　　赵世锡【奉天人康熙五十四年任】
　　王国相【镶黄旗人雍正五年任】
　　刘之顼【镶蓝旗人雍正六年任】
　　杨滙【正红旗人雍正七年任】
　　整饬肃州道
　　朱国诏【顺天大兴人顺治六年任】
　　陈贽【浙江乌程人顺治十三年任】
　　须兆祉【江南武进人顺治十三年任】
　　李雨霑【山东泰安州人顺治十八年任】
　　彭士圣【正白旗人康熈七年任】
　　纪咸亨【顺天宛平人康熈八年任】
　　万光选【顺天宛平人康熈十三年任】
　　马化龙【河南睢州人康熈十五年任】
　　沈乔生【江南泰州人康熈十六年任】
　　马嗣光【阙　　　　康熈十八年任】
　　佟成年【正蓝旗人康熈二十年任】
　　卢崇魁【镶黄旗人康熙二十六年任】
　　洪承龙【福建晋江人康熈三十一年任】
　　蒋琨【镶白旗人康熈三十三年任】
　　祝兆麟【镶红旗人康熙三十八年任】
　　王光谟【镶黄旗人康熙四十年任】
　　李成龙【正黄旗人康熈四十四年任】
　　茹仪鳯【顺天宛平人康熈四十八年任】
　　胡仁治【浙江绍兴人康熙五十　年任】
　　齐式【满洲正黄旗人雍正五年任】
　　分守陇右道
　　刘世杰直【沧州人顺治二年任】
　　李永昌【奉天广宁人顺治四年任】
　　刘宗舜【奉天辽阳人顺治八年任】
　　李嵩阳【河南封丘人顺治十年任】
　　呉臣辅【直蠡县人顺治十二年任】
　　王纪【山西沁水人顺治十四年任】
　　史燧【江南溧阳人顺治十六年任】
　　钟鼎【浙江石门人顺治十七年任】
　　杨三辰【奉天锦州人康熈元年任】
　　李国栋【奉天锦州人】
　　李兴元【奉天辽阳人】
　　陈台孙【江南人】
　　李即龙【北直人康熈十四年任】
　　徐经【江南人】
　　张永茂【满洲人康熙十五年任】
　　卞永誉【奉天人康熙二十二年任】
　　赵曰冕【江西人后奉裁】
　　分守河西道
　　沈加显【河南河内人顺治二年任】
　　李嘉彦【直曲周人顺治五年任】
　　张文炳【直沧州人顺治十一年任】
　　王天鉴【直万全人顺治十三年任】
　　张元麟【奉天人顺治十四年任】
　　范承祖【奉天沈阳人顺治十七年任】
　　郭四维【山西猗氏人顺治十八年任】
　　阮国祥【奉天鐡岭卫人康熈元年任康熙六年奉裁】
　　分巡陇右道
　　石岳【河南人】
　　彭三益【直人】
　　崔荣升【山西人】
　　于之士【顺天大兴人顺治八年任】
　　宋琬【中牟人顺治　年任】
　　董应徴【直高阳人】
　　纪咸亨【顺天宛平人后奉裁】
　　靖逺兵粮道
　　聂一心【阙】
　　桂继攀【河南归徳人】
　　黄纪【四川泸州人】
　　刘景云【直深州人顺治六年任】
　　楼希昊【满洲人】
　　闫正矩【湖广孝感人顺治十一年任】
　　万全【奉天沈阳人顺治十三年任】
　　刘全运【山东东昌人顺治十八年任】
　　秦仁管【河南辉县人顺治十八年任康熈二年奉裁】
　　分巡关西道
　　汪光绪【直通州人顺治四年任】
　　许可用【满洲人顺治八年任】
　　黄鼎象【江西庐陵人顺治十四年任】
　　武全文【山西盂县人顺治十五年任】
　　范发愚【河南河内人顺治十八年任康熈三年奉裁】
　　河东兵粮道
　　张尚【奉天人顺治三年任】
　　马之先【奉天人顺治四年任】
　　谢允复【广西人顺治六年任】
　　牛应徴【河南人顺治八年任】
　　韩庭芑【山东人顺治十一年任】
　　季昌龄【江南人顺治十五年任】
　　张籕【浙江人顺治十七年任后奉裁】
　　苑马寺卿
　　蒋三杰【奉天宁逺人顺治四年任】
　　宋炳奎【山西洪洞人顺治五年任】
　　闫克年【直隆平人顺治九年任】
　　于之士【顺天大兴人顺治十年任】
　　钟鼎【浙江石门人顺治十二年任】
　　卞三元【奉天葢平人顺治十四年任】
　　闫廷谟【河南孟津人顺治十五年任】
　　迟日震【奉天广宁人顺治十七年任康熈二年奉裁】
　　临洮府知府
　　朱受祐【江南懐逺人顺治二年任】
　　刘国正【奉天人顺治四年任】
　　程之璿【山西长治人顺治五年任】
　　赵广居【直满城人顺治十年任】
　　杨士烜【直通州人顺治十三年任】
　　张文明【奉天辽阳人顺治十五年任】
　　许重华【河南太康人康熙二年任】
　　陈景仁【浙江绍兴人康熈九年任】
　　徐正修【直永平人康熈十一年任】
　　景文魁【奉天人康熙十三年任】
　　季佺【直真定人康熈十四年游击改任】
　　高锡爵【奉天辽阳人康熙十八年任】
　　谢公洪【直保定人康熈二十八年任】
　　祖业【正黄旗人康熈三十年任】
　　许圣朝【山东聊城人康熈三十六年任】
　　包太隆【正黄旗人康熈四十二年任】
　　韩奕【镶蓝旗人康熈四十三年任】
　　庄祖诒【江南武进人康熙四十七年任】
　　杨宗仁【奉天正白旗人康熈五十年任】
　　王景灏【镶黄旗人康熈五十二年任】
　　沈廷正【镶白旗人雍正元年任】
　　白讷【山西平定州人雍正元年任】
　　李如璐【直新安人雍正三年任】
　　杨若楙【山西蒲州府人雍正四年任】
　　江洪【江南泰州人雍正五年任】
　　卫封济【直沧州人雍正五年任】
　　李绮【江南徐州人雍正七年任】
　　巩昌府知府
　　林维造【福建晋江人】
　　高拓斯【山东海丰人】
　　刘芳声【山东鱼台人】
　　胡献珍【奉天锦州人】
　　林煇章【福建莆田人】
　　白辉【山西平定州人康熈六年任】
　　陈憻【直蠡县人】
　　张恩斌【满洲人】
　　王肇春　　　　　【康熈十四年任】
　　高成美　　　　　【康熙十五年任】
　　江臯【江南桐城人康熈十八年任】
　　纪元【顺天文安人康熈十九年任】
　　卢豫【镶红旗人康熈二十九年任】
　　邓文源【湖广江夏人康熈三十三年任】
　　齐祖望【直鸡泽人康熈三十五年任】
　　马世恩【奉天镶黄旗人康熙四十二年任】
　　赵友防【江南常熟人康熈五十二年任】
　　陈廷纶【广西平乐人康熈五十五年任】
　　何图【正黄旗汉军康熈五十七年任】
　　郭振仪【江南沛县人康熙六十年任】
　　高士熈【湖广钟祥人雍正二年任】
　　王汉周【湖广黄冈人雍正二年任】
　　高起【镶黄旗汉军雍正五年任】
　　高梦龙【江南山阳人雍正五年任】
　　平凉府知府
　　王耀时【山东黄县人顺治二年任】
　　宋灏【江南江都人顺治四年任】
　　赵承亨【四川巴县人顺治六年任】
　　李遇昌【顺天大兴人顺治九年任】
　　陈泰【江南天长人顺治十七年任】
　　杨呈彩【河南林县人顺治十七年任】
　　程宪【正红旗人康熈二年任】
　　龚荣遇【湖广监利人康熈十年任】
　　杨鳯起【奉天辽阳人康熈十五年任】
　　郎熈化【镶红旗人康熙十九年任】
　　赵济美【山东蒲台人康熈二十年任】
　　魏裔慤【直栢乡人康熈二十五年任】
　　许延邵【浙江武康人康熈三十年任】
　　田惟兖【直永平人康熈三十年任】
　　管竭忠【镶黄旗汉军康熈三十六年任】
　　何锡爵【正黄旗人康熙三十八年任】
　　杨茂英【正白旗人康熈四十二年任】
　　石曰琮【山东长山人康熙四十三年任】
　　金徳蔚【镶黄旗汉军康熈四十四年任】
　　杨守知【浙江海宁人康熙五十年任】
　　戴天祐【顺天大兴人康熙五十二年任】
　　王全臣【湖广钟祥人康熙五十五年任】
　　蒋兆龙【浙江鄞县人康熈五十七年任】
　　张自毅【山西人康熈六十年任】
　　李桐【山东登州府大嵩卫人雍正六年任】
　　包涛【浙江钱塘人雍正七年任】
　　李桐【雍正八年复任】
　　庆阳府知府
　　杨问竒【直人顺治二年任】
　　李日芳【河南杞县人顺治五年任】
　　徐万锦【奉天辽阳人顺治六年任】
　　傅觐光【山东曹县人顺治七年任】
　　陈衷一【河南兰阳人顺治十年任】
　　杨藻鳯【山西乡宁人顺治十四年任】
　　程万仞【奉天锦州人顺治十六年任】
　　傅烈【江西进贤人康熈三年任】
　　王文绅【阙】
　　孙世昌【阙】
　　杨荣序【山西阳城人康熈十六年任】
　　白为章【镶白旗人康熈二十年任】
　　李甲声【江南頴州人康熈二十七年任】
　　彭腾翓【阙　　　　康熙三十二年任】
　　蔡玮【正白旗人康熈三十三年任】
　　杨天宠【正白旗人康熈三十八年任】
　　阿琳【镶蓝旗人康熈三十九年任】
　　李昉【河南汲县人康熈四十年任】
　　陈道【正黄旗人康熈四十四年任】
　　金垣生【正白旗人康熈五十二年任】
　　张焘【正黄旗人雍正三年任】
　　卜瑗【山东东平人雍正五年任】
　　李桐【山东大嵩卫人雍正七年调任】
　　包涛【浙江钱塘人雍正八年任】
　　甘州府知府【雍正三年设】
　　张坦易【湖广汉阳人雍正三年任】
　　李易【顺天宛平人雍正六年任】
　　冯祖恱【山西代州人雍正八年任】
　　凉州府知府【雍正三年设】
　　邢硕辅【顺天大兴人雍正三年任】
　　菩萨保【正白旗人雍正六年任】
　　宁夏府知府【雍正三年设】
　　张拔世【顺天寳坻人雍正三年任】
　　卜瑗【山东东平人雍正四年任】
　　钮廷彩【镶白旗汉军雍正五年任】
　　顾尔昌【江南长洲人雍正十年任】
　　西宁府知府【雍正三年设】
　　杨若楙【山西蒲州府人雍正三年任】
　　董廷扬【镶白旗汉军雍正四年任】
　　江洪【江南泰州人雍正五年任】
　　黄防【顺天大兴人雍正六年任】
　　直秦州知州【雍正七年改直州】
　　鲁璵【正黄旗汉军雍正五年任】
　　贾圣桧【河南武安人雍正九年任】
　　直阶州知州【雍正七年改直州】
　　陈世琦【福建晋江人雍正七年任】
　　葛时政【直阜城人雍正八年署任】
　　直肃州知州【雍正七年卫改】
　　连际康【江南頴州人雍正六年任】
　　杨汝楩【浙江仁和人雍正八年任】



　　甘肃通志巻二十八
<史部,地理类,都会郡县之属,甘肃通志>
　　钦定四库全书
　　甘肃通志巻二十九
　　皇清武职官制
　　鎭守寜夏等处将军一员
　　左翼副都统一员　协领三员　佐领一十二员防御一十四员　骁骑校一十二员
　　右翼副都统一员　协领三员　佐领一十二员防御一十四员　骁骑校一十二员
　　抚标中军左营参将一员　中军守备一员千总二员　把总四员
　　抚标右营游击一员　中军守备一员
　　千总二员　把总四员
　　提督固原等处总兵官一员
　　提标中军中营参将一员　中军守备一员千总二员　把总四员
　　提标左营游撃一员　中军守备一员
　　千总二员　把总四员
　　提标右营游击一员　中军守备一员
　　千总二员　把总四员
　　提标前营游击一员　中军守备一员
　　千总二员　把总四员
　　提标后营游击一员　中军守备一员
　　千总二员　把总四员
　　协鎭庆阳等处副将一员　中军都司一员千总一员　把总三员
　　红德城游击一员　千总一员
　　平凉城守营游击一员　千总一员　把总一员泾州营千总一员
　　协鎭靖逺等处副将一员　中军都司一员千总一员　把总三员
　　固原城守营参将一员　中军守备一员
　　千总二员　把总三员
　　下马关营参将一员　中军守备一员
　　把总二员
　　西安州营游击一员　千总一员
　　芦塘营游击一员　千总一员
　　芦沟堡守备一员　　　永安堡守备一员固原八营守备一员
　　提督甘肃等处总兵官一员
　　提标中军中营参将一员　中军守备一员千总二员　把总四员
　　提标左营游击一员　中军守备一员
　　千总二员　把总四员
　　提标右营游击一员　中军守备一员
　　千总二员　把总四员
　　提标前营游击一员　中军守备一员
　　千总二员　把总四员
　　提标后营游击一员　中军守备一员
　　千总二员　把总四员
　　鎭守凉州等处总兵官一员
　　鎭标中军中营游击一员　中军守备一员千总二员　把总四员
　　鎭标左营游击一员　中军守备一员
　　千总二员　把总四员
　　鎭标右营游击一员　中军守备一员
　　千总二员　把总四员
　　鎭标前营游击一员　中军守备一员
　　千总二员　把总四员
　　鎭标后营游击一员　中军守备一员
　　千总二员　把总四员
　　协镇凉永等处副将一员　中军都司一员千总二员　把总三员
　　寜逺堡守备一员　　　永寜堡把总一员髙古城游击一员　千总一员　把总二员新城堡都司一员　把总一员
　　水泉堡守备一员
　　凉州城守营都司一员　把总二员
　　髙沟堡守备一员　　　张义堡都司一员西把截堡守备一员
　　蔡旗堡都司一员　千总一员
　　上古城堡把总一员　　炭山堡把总一员南把截堡把总一员
　　鎭番城守营参将一员　中军守备一员
　　千总一员　把总二员
　　大靖营参将一员　中军守备一员
　　千总一员　把总二员
　　安逺营都司一员　　　黒松堡把总一员土门堡守备一员　　　古浪城守把总一员庄浪城守营参将一员　中军守备一员
　　千总一员　把总一员
　　武胜堡把总一员
　　阿坝营游击一员　千总一员
　　松山堡守备一员　　　裴家营把总一员红水营守备一员　　　三眼井营都司一员永泰营千总一员
　　镇羗营游击一员　千总一员　把总一员岔口堡都司一员
　　鎭守寜夏等处总兵官一员
　　镇标中军中营游击一员　中军守备一员千总二员　把总四员
　　镇标左营游击一员　中军守备一员
　　千总二员　把总四员
　　镇标右营游击一员　中军守备一员
　　千总二员　把总四员
　　镇标前营游击一员　中军守备一员
　　千总二员　把总四员
　　寜夏城守营把总二员
　　协镇中卫等处副将一员　中军都司一员千总二员　把总五员
　　平罗营参将一员　中军守备一员
　　千总一员　把总三员
　　洪广营游击一员　中军守备一员　把总四员玉泉营游击一员　中军守备一员　把总三员大坝堡都司一员
　　广武营游击一员　中军守备一员　把总三员石空寺堡守备一员　　古水井堡守备一员协镇花马池副将一员　中军都司一员
　　千总一员　把总三员
　　同心城守备一员
　　灵州营参将一员　中军守备一员　把总四员临河堡把总一员　　　横城堡都司一员清水营堡把总一员
　　兴武营游击一员　中军守备一员　把总三员安定堡守备一员
　　镇守西寜临巩等处总兵官一员
　　镇标中军中营游击一员　中军守备一员千总二员　把总四员
　　镇标左营游击一员　中军守备一员
　　千总二员　把总四员
　　镇标右营游击一员　中军守备一员
　　千总二员　把总四员
　　镇标前营游击一员　中军守备一员
　　千总二员　把总四员
　　镇标后营游击一员　中军守备一员
　　千总二员　把总四员
　　镇海营参将一员　中军守备一员
　　千总二员　把总二员
　　南川营都司一员
　　北川营游击一员　千总一员　把总一员威逺堡都司一员
　　巴暖三川营游击一员　千总一员
　　碾伯营都司一员　　　老鸦堡把总一员氷沟堡把总一员　　　西大通堡千总一员协镇洮岷等处副将一员　中军都司一员千总二员　把总四员
　　岷州城守营都司一员　旧洮堡都司一员阶州营游击一员　千总一员　把总二员文县营都司一员　千总一员　把总二员西固堡都司一员
　　巩昌营游击一员　千总一员　把总二员秦州营游击一员　千总一员　把总二员协镇河州等处副将一员　中军都司一员千总二员　把总四员
　　西寜城守都司一员　把总二员
　　归德堡都司一员
　　保安堡都司一员　把总一员
　　起台堡守备一员
　　临洮营游击一员　千总一员　把总二员兰州营游击一员　千总一员　把总二员红城堡把总一员　　　苦水堡把总一员循化营游击一员　千总一员　把总二员鎭守肃州等处总兵官一员
　　鎭标中军中营游击一员　中军守备一员千总二员　把总四员
　　鎭标左营游击一员　中军守备一员
　　千总二员　把总四员
　　鎭标右营游击一员　中军守备一员
　　千总二员　把总四员
　　嘉峪关游击一员　千总一员　把总二员野麻湾堡把总一员　　新城堡把总一员金佛寺堡把总一员　　卯来泉堡把总一员金塔寺游击一员　千总一员　把总二员下古城守备一员　　　两山口堡把总一员临水堡把总一员
　　鎭夷营游击一员　千总一员
　　清水堡都司一员　　　双井堡把总一员盐池堡把总一员　　　深沟堡把总一员协镇永固等处副将一员　中军都司一员千总二员　把总四员
　　甘州城守参将一员　中军守备一员
　　千总一员　把总二员
　　梨园堡都司一员　把总一员
　　洪水营游击一员　千总一员　把总二员南古城守备一员
　　马营墩堡都司一员　把总一员
　　高台营游击一员　千总一员
　　平川堡守备一员　　　红崖堡守备一员山丹营游击一员　千总一员　把总二员硖口堡都司一员　　　定羌庙把总一员黒城营游击一员　千总一员
　　大马营游击一员　千总一员　把总二员鎭守安西等处总兵官一员
　　鎭标中军中营游击一员　中军守备一员千总二员　把总四员
　　镇标左营游击一员　中军守备一员
　　千总二员　把总四员
　　镇标右营游击一员　中军守备一员
　　千总二员　把总四员
　　布隆吉营游击一员　千总二员　把总二员柳沟营都司一员　把总一员
　　双塔堡千总一员
　　靖逆营游击一员　千总一员　把总一员赤金营都司一员　把总一员
　　惠回堡千总一员
　　协鎭沙州等处副将一员
　　协标中军左营都司一员　千总二员
　　把总四员
　　协标右营都司一员　千总二员　把总四员黄墩堡都司一员　千总一员　把总一员伯尔齐堡把总一员
　　踏实堡都司一员　把总一员
　　镇守西大通等处总兵官一员
　　镇标中军左营游击一员　中军守备一员千总二员　把总四员
　　镇标右营游击一员　中军守备一员
　　千总二员　把总四员
　　白塔川营参将一员　中军守备一员
　　千总二员　把总四员
　　永安营游击一员　中军守备一员
　　千总二员　把总四员
　　镇守寜夏将军
　　席伯【正蓝旗防古人雍正三年任】
　　卓鼐【满洲人雍正八年防任】
　　常赉【满洲人雍正九年署任】
　　傅泰【满洲人雍正九年署任】
　　左翼副都统
　　苏图【满洲人雍正三年任】
　　刘进思【满洲人雍正十年署任】
　　贡格【正白旗防古人雍正十年任】
　　右翼副都统
　　阿琳【满洲人雍正三年任】
　　苏木尔吉【满洲人雍正四年任】
　　海福【满洲人雍正七年任】
　　卓鼐【满洲人雍正八年任】
　　僧保【满洲人雍正九年任】
　　佟善【满洲人雍正十年任】
　　镶黄正白二旗满洲协领
　　刘进思【满洲人雍正三年任】
　　正黄正白二旗满洲协领
　　木森【满洲人雍正三年任】
　　雅朗阿【满洲人雍正七年任】
　　镶白正蓝二旗满洲协领
　　明泰【满洲人雍正三年任】
　　伦拜【满洲人雍正五年任】
　　镶黄镶蓝二旗满洲协领
　　逹尔马【满洲人雍正三年任】
　　海福【满洲人雍正六年任】
　　萨克萨哈【满洲人雍正七年任】
　　左翼防古协领
　　贡格【正白旗防古人雍正三年任】
　　右翼防古协领
　　龚翮【正黄旗防古人雍正三年任】
　　提督固原总兵官
　　王进宝【靖逺卫人康熙十五年任加威将军】何傅【福建福清人康熙二十五年任】
　　李林隆【奉天铁岭卫人康熙三十一年任】
　　李林盛【林隆弟康熙三十七年任】
　　潘育龙【靖逺卫人康熙四十年任加镇绥将军】马见伯【寜夏人康熙五十八年任】
　　金国正【寜夏人康熙五十九年署任】
　　李麟【延安人康熙六十年任】
　　杨尽信【贵州威寜人雍正元年署任】
　　噶尔弼【镶红旗人雍正元年署任】
　　苏丹【正白旗人雍正二年署任】
　　杨啓元【寜夏人雍正二年任】
　　马焕【固原州人雍正三年任】
　　姚文玉【正蓝旗人雍正三年任】
　　路振扬【长安人雍正四年任】
　　纪成斌【平番人雍正七年任】
　　张善【寜夏人雍正七年署任】
　　潘之善【靖逺人雍正七年任】
　　范时防【镶黄旗人雍正九年署任】
　　樊廷【凉州人雍正九年任】
　　李绳武【正黄旗人雍正十年任】
　　提督甘肃总兵官【初为总镇康熙二年改】
　　刘有实【顺天人顺治二年任】
　　刘良臣【直人顺治四年任】
　　刘友元【榆林人顺治十二年任】
　　张勇【西安人康熙三年任康熙十四年加靖逆将军靖逆侯管甘肃提督事】孙思克【奉天广寜人康熙二十三年任康熙三十二年授振武将军】雷继宗【镶白旗人康熙三十九年任】
　　李林盛【奉天人康熙四十年任】
　　吴洪【正红旗人康熙四十三年任】
　　殷泰【满洲人康熙四十六年任】
　　江琦【寜夏人康熙四十八年任】
　　师懿德【寜夏人康熙五十三年任】
　　路振声【陜西长安人康熙五十七年任】
　　宋可进【靖逺卫人雍正五年任】
　　刘世明【河南河内人雍正十年署任】
　　镇守西寜临巩总兵官
　　范苏【奉天沈阳人顺治二年任】
　　王印乆【满洲人顺治四年任】
　　鲁宗孔【山东德平人顺治九年任】
　　齐陞【庆阳人顺治十年任】
　　刘友元【榆林人顺治十二年任】
　　柏永馥【奉天寜逺人顺治十三年任以前驻巩昌十六年移驻西寜】王可用【陜西陇州人康熙四年任】
　　王进宝【靖逺卫人康熙十三年任】
　　朱衣客【正蓝旗人康熙十五年任】
　　李芳述【四川重庆人康熙二十一年任】
　　韩弼【陜西定边人康熙三十一年任】
　　阿兰泰【满洲镶蓝旗人康熙三十七年任】
　　张岳【河南商邱人康熙三十八年任】
　　刘体义【寜夏卫人康熙四十一年任】
　　殷泰【满洲镶红旗人康熙四十四年任】
　　马际伯【寜夏人康熙四十六年任】
　　王以谦【正白旗人康熙五十年任】
　　杨尽信【贵州人雍正元年任】
　　黄喜林【榆林人雍正元年任】
　　周开防【浙江绍兴人雍正四年任】
　　冯允中【府谷人雍正六年署任】
　　包进忠【西寜人雍正七年任】
　　周起凤【西安人雍正十年五月任】
　　范时防【镶黄旗人雍正十年十月署任】
　　镇守寜夏总兵官
　　南一魁【神木人顺治元年任】
　　刘芳名【延绥人顺治二年任】
　　周国正【辽阳人顺治十七年任】
　　胡茂正【榆林人康熙二年任】
　　桑格【满洲人康熙四年任】
　　陈福【延绥人康熙十三年任】
　　赵良栋【延绥人康熙十五年任】
　　赵灿【良栋子康熙二十一年任】
　　高孟【甘州人康熙二十二年任】
　　李嗣兴【正黄旗人康熙二十六年任】
　　冯德昌【榆林人康熙三十年任】
　　殷化行【咸阳人康熙三十二年任】
　　叶曰芳【甘州人康熙三十七年任】
　　刘官统【河南夏邑人康熙四十二年任】
　　聂开元【延安人康熙四十六年任】
　　范时防【镶黄旗人康熙四十八年任】
　　杨啓元【寜夏人雍正元年任】
　　王嵩【直河间人雍正二年任】
　　张君烈【凉州人雍正四年任】
　　郭成功【凉州人雍正五年任】
　　张善【寜夏人雍正七年任】
　　李绳武【正黄旗人雍正八年任】
　　萧生岱【肤施人雍正十年任】
　　镇守凉州总兵官
　　毛镔【直人顺治二年任】
　　刘友元【陜西榆林人顺治七年任】
　　孙加印【陜西绥德人顺治十二年任】
　　毕科【正黄旗人顺治十六年任】
　　王啓勲【陜西榆林人顺治十八年任　前俱副将总兵始此】孙思克【奉天广寜人康熙二年任】
　　王用予【靖逺人康熙二十三年任】
　　高孟【甘州人康熙二十六年任】
　　柯彩【福建海澄人康熈二十七年任】
　　师帝宾【陜西清涧人康熈三十年任】
　　董大成【固原人康熈三十三年任】
　　魏勲【甘州人康熙三十七年任】
　　袁钤【江南徐州人康熙四十四年任】
　　康海【甘州人康熙五十五年任】
　　李中月【西寜人康熙五十七年任】
　　述明【镶黄旗人康熙六十一年任】
　　田畯【直献县人雍正元年任】
　　袁继防【寜夏人雍正五年任】
　　杨【固原人雍正九年任】
　　镇守肃州总兵官
　　潘育龙【靖逺人康熙三十年任】
　　李士达【镇番人康熙三十五年任】
　　麦良玺【湖广人康熙三十六年任】
　　刘汉业【寜夏人康熙四十四年任】
　　路振声【长安人康熙四十七年任】
　　杨长泰【镶黄旗人康熙五十七年任】
　　纪成斌【平番人雍正六年任】
　　樊廷【凉州人雍正七年任】
　　张朝良【四川阆中人雍正九年任】
　　沈力学【定边人雍正九年任】
　　镇守西大通总兵官【雍正三年设】
　　冯允中【府谷人雍正六年署任】
　　管承泽【镶红旗人雍正九年署任】
　　范时防【镶黄旗人雍正九年八月署任】
　　杜森【寜夏人雍正十年任】
　　镇守安西总兵官
　　孙继宗【固原州人雍正三年任】
　　宋可进【靖逺人雍正四年署任】
　　潘之善【靖逺人雍正四年任】
　　曹勷【直交河人雍正七年署任】
　　袁继防【寜朔人雍正七年署任】
　　张善【寜朔人雍正八年任】
　　张嘉翰【直新安人雍正九年任】
　　庆阳协副将
　　马骧【阳曲人顺治七年任】
　　王可就【永平人顺治十二年任】
　　李正芳【大兴人顺治十三年任】
　　王国选【正红旗人顺治十六年任】
　　杨守奇　　【旗人康熙三年任】
　　陈国柱【顺天人康熙六年任】
　　杨宗道【陜西人康熙十五年任】
　　贺双龙【延安人康熙十九年任】
　　杨亨【河南人康熙二十二年任】
　　王大胜【抚州人康熙二十四年任】
　　洪范【晋江人康熙三十五年任】
　　戴良材【山东人康熙四十四年任】
　　张其蕴【镇番人康熙四十五年任】
　　赵良佐【陜西人康熙四十七年任】
　　夏腾龙【寜夏人康熙四十八年任】
　　赵世升【镶黄旗人康熙五十二年任】
　　石云倬【德州人康熙五十五年任】
　　洪天祚【福建人雍正二年任】
　　于义【邹县人雍正四年任】
　　靖逺协副将
　　康镇邦【山西人顺治二年任】
　　侯大节【山西人顺治五年任】
　　左慈【宛平人顺治十年任】
　　聂文夀【长夀人顺治十二年任】
　　万承选【奉天人顺治十五年任】
　　郭虎延安人顺【治十七年任】
　　鲁典【庄浪人康熙二年任】
　　秦猷【奉天人康熙五年任】
　　牟汉鼎【四川人康熙十二年任】
　　周奇【河南人康熙十四年任】
　　汪浦明【榆林人康熙十七年任】
　　张成贵【奉天人康熙二十年任】
　　许青【晋江人康熙二十二年任】
　　黄昱【晋江人康熙二十八年任】
　　钟宝【香山人康熙三十八年任】
　　曹曰玮【大兴人康熙四十三年任】
　　蒋道【会稽人康熙四十六年任】
　　丁延祥【正黄旗人康熙五十八年任】
　　马龙【西寜人康熙六十年任】
　　河州协副将【旧设游击顺治十六年改】
　　刘尚仁【大兴人顺治二年任】
　　曹希冬【延安人顺治五年任】
　　闫照普【三原人顺治五年任以前俱游击以后副将】萧鸣祚【奉天人顺治十六年任】
　　沈伟【北直人顺治十八年任】
　　王国印【满州人康熙二年任】
　　唐邦杰【宣城人康熙五年任】
　　黄国忠【沈阳人康熙八年任】
　　陈隆【福建人康熙十一年任】
　　陈建惺【福建人康熙十三年任】
　　杨三元【长安人康熙十四年任】
　　刘忠【正定人康熙十九年任】
　　白可受【安定人康熙二十二年任】
　　韩弼【寜夏人康熙二十三年任】
　　李凤翔【金华人康熙二十九年任】
　　熊登髙【寜夏人康熙四十五年任】
　　蔺佳进【镶黄旗人康熙五十年任】
　　蒋元勲【正白旗人康熙五十二年任】
　　董玉祥【奉天人康熙六十年任】
　　岳超龙【临洮人雍正二年任】
　　刘世明【怀庆人雍正四年任】
　　冒重光【如臯人雍正五年任】
　　马云【西寜人雍正七年任】
　　张兴【宁夏人雍正七年任】
　　黄正位【榆林人雍正十年任】
　　洮岷协副将
　　侯永寜【天津人顺治二年任】
　　董焜【榆林人顺治五年任后改参将】
　　杨相【镶蓝旗人顺治六年任】
　　潘龙跃【顺天人顺治十三年任】
　　裴应旸【奉天人顺治十八年任后复副将】
　　杨朝梁【洮州卫人康熙十四年任】
　　吕天玉【泉州人康熙十五年任】
　　岳镇邦【临洮人康熙十八年任】
　　冯元常【晋江人康熙二十一年任】
　　王文魁【同州人康熙二十七年任】
　　饶元【延平人康熙三十一年任】
　　张宏印【寜夏人康熙四十三年任】
　　张凤仪【榆林人康熙五十四年任】
　　马维品【正白旗人康熙五十八年任】
　　黄起宪【四川人雍正元年任】
　　张元佐【松潘人雍正二年任】
　　袁继防【寜夏人雍正三年任】
　　樊廷【凉州人雍正五年任】
　　王廷瑞【寜夏人雍正七年任】
　　杨垣【正白旗人雍正七年署任】
　　中卫协副将【初设参将顺治十三年改】
　　潘云腾【汉中人顺治元年任】
　　猛先功【寜夏卫指挥顺治二年任】
　　谢正荣【奉天人顺治三年任】
　　董熙昌【奉天人顺治五年任】
　　吴自得【奉天人顺治九年任】
　　冯源淮【涿州人顺治十三年任】
　　陈维新【大兴人顺治十五年任】
　　宣有才【辽阳人顺治十七年任】
　　吴三畏【顺天人康熙八年任】
　　贾从哲【潞安人康熙十二年任】
　　赖塔【正白旗人康熙十五年任】
　　赵彞鼎【延安人康熙十九年任】
　　谢明德【平凉人康熙二十一年任】
　　许靖国【奉天人康熙二十七年任】
　　许完【漳浦人康熙二十八年任】
　　袁钤【徐州人康熙四十二年任】
　　冯君洗【凉州人康熙四十四年任】
　　王登朝【顺天人康熙四十九年任】
　　李山【上元人康熙五十三年任】
　　马纪勲【寜夏人雍正三年任】
　　曹勷【交河人雍正四年任】
　　韩良卿【合州人雍正五年任】
　　巨有德【张掖人雍正八年任】
　　花马池副将
　　赵之璧【顺天人顺治二年任】
　　吴登科【奉天人顺治九年任】
　　万承选【奉天人顺治十二年任】
　　姚承德【直人顺治十五年任】
　　李正芳【顺天人顺治十六年任】
　　王有才【山东人康熙五年任】
　　石福【榆林人康熙十五年任】
　　黄可乐【汾州人康熙二十二年任】
　　黄昱【台湾人康熙二十五年任】
　　徐逹【潞安人康熙二十九年任】
　　髙永谦【秦州人康熙三十三年任】
　　赵永吉【金乡人康熙三十七年任】
　　金国正【本鎭人康熙四十六年任】
　　改日新【宛平人康熙五十四年任】
　　惠延祖【济寜人康熙六十一年任】
　　永昌营副将
　　杨起臣【绥德人顺治元年任】
　　于成恩【富峪卫人顺治二年任】
　　陈应举【固城人顺治五年任】
　　李子玉【顺天人顺治八年任】
　　赵亮【榆林人顺治十年任】
　　秦宏猷【奉天人顺治十三年任】
　　郑续善【大兴人顺治十七年任】
　　田宗爕【巴东人康熙七年任】
　　马之骏【奉天人康熙八年任】
　　逹尔防【奉天人康熙十三年任】
　　康调元【庆阳人康熙二十一年任】
　　黄轩【泉州人康熙二十四年任】
　　陈祚昌【万县人康熙二十八年任】
　　祁伯豸【西寜人康熙三十一年任】
　　陆进忠【寜夏人康熙三十三年任】
　　孟大志【上元人康熙三十五年任】
　　髙其位【铁岭人康熙三十九年任】
　　闫光伟【奉天人康熙四十七年任】
　　康海【甘州人康熙五十一年任】
　　马英【寜夏人康熙五十六年任】
　　刘绍宗【咸阳人康熙六十一年任】
　　马纪师【寜夏人雍正四年任】
　　永固城副将
　　王进宝【靖逺人康熙十年任】
　　陈达【辽阳人康熙十三年任】
　　黄铉【河南人康熙十四年任】
　　雷维宗【辽阳人康熙十九年任】
　　关彪【福建人康熙二十二年任】
　　黄成章【福建人康熙二十七年任】
　　杨懋绂【奉天人康熙三十年任】
　　李士达【鎭番人康熙三十二年任】
　　韩成【大名人康熙三十四年任】
　　赵廷对【河间人康熙四十年任】
　　祖维新【寜逺人康熙四十三年任】
　　张自兴【平阳人康熙四十九年任】
　　许仕隆【寜夏人康熙五十二年任】
　　刘大忠【甘州人康熙五十七年任】
　　髙锦【武威人雍正二年任】
　　张嘉翰新安【人雍正五年任】
　　沙州协副将【原任安西镇标后营雍正五年改设】周文正【寜朔人雍正五年任】
　　张豹【长安人雍正七年任】
　　纪成斌【平番人雍正十年任】
　　固原提标中营参将
　　王朝海【临洮人康熙十五年任】
　　王万祥【临洮人康熙十九年任】
　　杨宗道【陜西人康熙二十四年任】
　　吴啓鹏【固原人康熙三十二年任】
　　张岳【延川人康熙三十六年任始改参将】
　　罗得胜【顺天人康熙三十七年任】
　　王朝辅【甘州人康熙四十年任】
　　路振声【西安人康熙四十三年任】
　　郑明【寜夏人康熙四十五年任】
　　谈象鼎【渭源人康熙四十九年任】
　　陈俊【镶蓝旗人康熙五十三年任】
　　马自忠【巩昌人康熙六十一年任】
　　马纪勲【寜夏人雍正二年任】
　　曹勷【河间人雍正三年任】
　　王绪级【固原人雍正四年任】
　　贺鼎臣【兴安人雍正五年任】
　　豆斌【固原人雍正十年任】
　　甘肃提标中营参将
　　安守正【陜西人康熙十七年任】
　　黄燕赞【镶黄旗人康熙二十一年任】
　　陈祚昌【万县人康熙二十三年任】
　　祁伯豸【西寜人康熙二十八年任】
　　李士达【鎭畨人康熙三十一年任】
　　马进良【西寜人康熙三十二年任】
　　韩成【大名人康熙三十三年任】
　　魏勲【甘州人康熙三十五年任】
　　方凯【凉州人康熙三十七年任】
　　康泰【甘州人康熙四十年任】
　　王遐龄【寜夏人康熙四十一年任】
　　张自兴【平阳人康熙四十四年任】
　　康海【甘州人康熙四十七年任】
　　许云龙【海寜人康熙五十一年任】
　　马纪师【寜夏人雍正二年任】
　　查尔扈【正白旗人雍正四年任】
　　固原城守营参将
　　曹志【榆林人顺治七年任】
　　黄洲【宣府人顺治十一年任】
　　曹志【顺治十三年复任】
　　王国柱【秦州人顺治十四年任】
　　苏木代【广寜人顺治十七年任】
　　惠占春【永平人康熙八年任】
　　陆元文【京卫人康熙十三年任】
　　尚宣【长武人康熙十五年任】
　　沈扬【福建人康熙二十二年任】
　　荘名亮【饶州人康熙二十三年任】
　　郑云【福建人康熙二十六年任】
　　董大功【奉天人康熙三十二年任】
　　池朋进【山西人康熙三十五年任】
　　杨麒【榆林人康熙四十一年任】
　　谈象鼎【临洮人康熙四十六年任】
　　赵宏基【咸寜人康熙四十九年任】
　　马英【寜夏人康熙五十一年任】
　　姚大成【甘州人康熙五十六年任】
　　高金【长安人康熙六十年任】
　　何文琦【严州人雍正元年任】
　　彭云隆【寜夏人雍正六年任】
　　钟维岳【江隂人雍正七年任】
　　王翰京【榆林人雍正八年任】
　　下马关营参将
　　折増修【清涧人顺治二年任】
　　王光前【沈阳人顺治九年任】
　　封雄【榆林人顺治十三年任】
　　苗成龙【辽阳人顺治十八年任】
　　佟四维【辽阳人康熙十年任】
　　杨之絜【施州人康熙十二年任】
　　郝善【奉天人康熙十五年任】
　　李国鉴【榆林人康熙十九年任】
　　李世龙【大同人康熙二十二年任】
　　唐廷谟【鎭畨人康熙二十七年任】
　　方刘进【同安人康熙三十三年任】
　　刘正礼【海州人康熙四十年任】
　　杨麒【榆林人康熙四十六年任】
　　雷世杰【奉天人康熙五十年任】
　　冯琇【寜夏人康熙五十五年任】
　　朱色正【寜夏人康熙五十八年任】
　　张世竒【榆林人康熙六十年任】
　　丁广【通州人雍正六年任】
　　鎭海营参将【顺治十二年设游击康熙十四年改参将】胡广德【定边人顺治十二年任】
　　张起凤【眞定人顺治十六年任】
　　宋毓秀【奉天人康熙元年任】
　　朱志麟【山东人康熙九年任】
　　张文明【浙江人康熙十二年任以前游击】
　　刘忠【河南人康熙十四年任以后参将】
　　汪溥【辽阳人康熙十七年任】
　　王文魁【干州人康熙二十三年任】
　　沈泽【广东人康熙二十七年任】
　　孟大志【江南人康熙三十一年任】
　　赵永吉【山东人康熙三十五年任】
　　刘泽寰　　【旗人康熙三十七年任】
　　冯君洗【甘州人康熙四十年任】
　　王世荣【甘州人康熙四十四年任】
　　马维品【奉天人康熙五十二年任】
　　张嘉翰【保定人康熙五十八年任】
　　马成伏【陜西人雍正四年任移驻丹噶尔营】
　　平罗营参将
　　孙应举【奉天人顺治二年任】
　　冯源淮【州人顺治九年任】
　　蔡应科【江都人顺治十五年任】
　　龚澍【绍兴人康熙九年任】
　　大必兎【镶蓝旗人康熙十三年任】
　　熊虎【湖广人康熙十四年任】
　　赵彞鼎【山西人康熙十五年任】
　　全卿【邓州人康熙十五年任】
　　王弼【陜西人康熙二十一年任】
　　崔耀【甘州人康熙二十三年任】
　　赵文实【历城人康熙二十八年任】
　　陈熖【官人康熙三十四年任】
　　杨应鸾【镶黄旗人康熙四十一年任】
　　王登朝【大城人康熙四十五年任】
　　周广【陜西人康熙四十九年任】
　　刘业溥【大兴人康熙五十年任】
　　董玉祥【镶黄旗人康熙五十三年任】
　　金民安【正白旗人康熙六十一年任】
　　张嘉翰【新安人雍正四年任】
　　高雄【成都人雍正六年任】
　　灵州营参将
　　卢养元【灵州人顺治元年任】
　　蒋国泰【淮安人顺治二年任】
　　杜茂松【榆林人顺治四年任】
　　程天夀【奉天人顺治七年任】
　　张国俊【河间人顺治十二年任】
　　刘君荣【寜逺人顺治十七年任】
　　周元【江西人康熙元年任】
　　杨三虎【金华人康熙十年任】
　　张靖【通州人康熙十七年任】
　　吕自魁【湖广岳州人】
　　吴志【福建人康熙二十二年任】
　　王颙若【郃阳人康熙二十四年任】
　　王祚昌【钱塘人康熙二十六年任】
　　路全功【直人康熙三十年任】
　　陈化龙【通许人康熙三十五年任】
　　齐得升【济寜人康熙三十六年任】
　　祁朝相【永昌人康熙三十六年任】
　　马际伯【寜夏人康熙三十八年任】
　　罗大虎【寜夏人康熙三十九年任】
　　段枚臣【镶蓝旗人康熙四十年任】
　　李耀【寜夏人康熙四十四年任】
　　李山【上元人康熙四十六年任】
　　刘大忠【寜夏人康熙五十三年任】
　　马龙【西寜人康熙五十七年任】
　　常杰【长安人康熙六十年任】
　　高锦【凉州人雍正元年任】
　　张国栋【肃州人雍正二年任】
　　王廷瑞【寜夏人雍正六年任】
　　陈弼【肃州人雍正七年任】
　　鎭番城守营参将
　　马玘【遵化人顺治二年任】
　　王万成【定边人顺治六年任】
　　冯君瑞【泾阳人顺治十二年任】
　　韩进【灵石人顺治十五年任】
　　王华【资阳人顺治十八年任】
　　李成龙【宛平人康熙十年任】
　　赵国泰【奉天人康熙十三年任】
　　陈应启【奉天人康熙十四年任】
　　史孔笔【凉州人康熙十八年任】
　　杨煜【偏关人康熙二十一年任】
　　刘建伯【靖逺人康熙二十三年任】
　　张文辉【大兴人康熙二十八年任】
　　杨钧【宝应人康熙三十年任】
　　王凤【蘓州人康熙三十二年任】
　　张宪载【榆林人康熙三十三年任】
　　方凯【凉州人康熙三十五年任】
　　王国用【湖广人康熙三十七年任】
　　康泰【甘州人康熙三十九年任】
　　程机【歙县人康熙四十年任】
　　李根润【大兴人康熙四十八年任】
　　石云倬【德州人康熙五十一年任】
　　霍煜【大兴人康熙五十五年任】
　　刘绍宗【咸阳人康熙六十年任】
　　张志浩【商邱人雍正元年任】
　　大靖营参将
　　王述宗【京卫人顺治二年任】
　　石登仕【威逺人顺治四年任】
　　胡有赏　　【旗人顺治四年任】
　　祁兴周【西寜人顺治五年任】
　　赵守义【榆林人顺治十年任】
　　卢拱极【永平人顺治十一年任】
　　毕加生【江南人顺治十三年任】
　　周成功　　【旗人顺治十四年任】
　　常天时【奉天人顺治十六年任】
　　蒋赓【全州人顺治十七年任】
　　刘大明【定边人康熙十一年任】
　　边永昌【榆林人康熙十九年任】
　　刘三元【河南人康熙二十三年任】
　　朱标【山东人康熙二十五年任】
　　张元芳【阳曲人康熙二十九年任】
　　张大受【寜夏人康熙三十四年任】
　　刘成孟【湖广人康熙三十六年任】
　　欧升【凉州人康熙三十七年任】
　　赵廷对【河间人康熙三十九年任】
　　张印【寜夏人康熙四十年任】
　　杨隆【寜夏人康熙四十三年任】
　　李友【西安人康熙四十五年任】
　　钮鸿杰【顺天人康熙四十九年任】
　　李文斗【凉州人康熙五十二年任】
　　高锦【凉州人康熙五十九年任】
　　杨克功【灵州人雍正元年任】
　　黄正位【榆林人雍正七年任】
　　钱自发【临洮人雍正十年任】
　　甘州城守营参将
　　徐光美【浙江人康熙五年任】
　　石福【陜西人康熙九年任】
　　王履吉【奉天人康熙十七年任】
　　牛一麟【靖逺人康熙十七年任】
　　王巴什【京卫人康熙十九年任】
　　陈范【陜西人康熙二十三年任】
　　刘汉宗【山东人康熙二十九年任】
　　姚谅【京卫人康熙三十五年任】
　　张自兴【山西人康熙四十三年任】
　　孙一贵【甘州人康熙四十四年任】
　　陈纪范【葢州人康熙四十六年任】
　　倪业显【京卫人康熙四十九年任】
　　郭成功【凉州人康熙五十一年任】
　　陈金秀【四川人雍正五年任】
　　贺喜【延安人雍正八年任】
　　荘浪城守营参将
　　汪世显【京卫人顺治二年任】
　　翟大有【京卫人顺治四年任】
　　褚云龙【锦州人顺治五年任】
　　鲁典【荘浪世袭土司顺治九年任】
　　马登科【奉天人顺治十三年任】
　　许昌祚【京卫人顺治十四年任】
　　党守全【雒川人顺治十六年任】
　　鲁典【荘浪人顺治十八年复任】
　　李盛功【南海人康熙二年任】
　　陈玉勲【山西人康熙七年任】
　　马山【奉天人康熙十三年任】
　　陈万防【葢州人康熙十五年任】
　　孙继善【镶黄旗人康熙十九年任】
　　杨俊【福建人康熙二十一年任】
　　陈极【福建人康熙二十二年任】
　　黄元　　　【康熙二十八年任】
　　朱震　　　【康熙二十九年任】
　　王志德【山东人康熙三十年任】
　　韩永杰【满洲人康熙四十年任】
　　杨鲲【山西人康熙四十二年任】
　　卓尔坛【江南人康熙四十九年任】
　　程机【江南人康熙五十年任】
　　孙继宗【陜西人康熙五十一年任】
　　韩良卿【合州人雍正二年任】
　　王刚【四川人雍正四年任】
　　顔清如【陜西人雍正五年任】
　　治大雄【四川人雍正六年任】
　　马登云【固原人雍正八年任】
　　桂栖凰【临汾人雍正九年任】
　　白塔川营参将
　　马顺【固原人雍正六年任】
　　马进德【寜夏人雍正九年署任】
　　韩光愈【泰州人雍正十年署任】
　　甘肃抚标中军左营游击【雍正十年改参将】
　　岳镇邦【兰州人康熙十五年任】
　　刘廷栋【镇番人康熙十八年任】
　　张所钦【三原人康熙二十年任】
　　王卓【祥符人康熙二十三年任】
　　吴陞【漳州人康熙三十五年任】
　　储壎【钱塘人康熙四十四年任】
　　李佛保【正蓝旗人康熙五十九年任】
　　王法文【寜夏人雍正四年任十年改参将】
　　甘肃抚标右营游击
　　刘廷栋【镇番人康熙十四年任】
　　赵魁英【甘州人康熙十八年任】
　　蔡盛【漳州人康熙三十年任】
　　石钧【常德人康熙三十九年任】
　　张启芳【绛州人康熙四十年任】
　　张志浩【商邱人康熙四十九年任】
　　郭凤仪【镶黄旗人雍正元年任】
　　康世隆【张掖人雍正三年任】
　　固原提标左营游击
　　王珍【临洮人康熙十五年任】
　　林永泰【漳浦人康熙二十二年任】
　　王成智【靖逺卫人康熙三十二年任】
　　徐英【平凉人康熙三十六年任】
　　杜汝昆【泽州人康熙三十九年任】
　　唐士颖【江南人康熙四十年任】
　　张洪义【泽州人康熙四十一年任】
　　曹栻【通州人康熙四十五年任】
　　程巨胜【西安人康熙五十二年任】
　　翁承祖【西安人康熙五十三年任】
　　马纪勲【寜夏人康熙五十九年任】
　　张存孝【固原人雍正二年任】
　　王能爱【固原人雍正七年任】
　　郑廷试【咸寜人雍正七年任】
　　固原提标右营游击
　　刘廷杰【甘州人康熙十六年任】
　　吴起鹏【固原人康熙二十二年任】
　　杨麒【榆林人康熙三十二年任】
　　张自兴【平阳人康熙四十一年任】
　　谈象鼎【渭源人康熙四十三年任】
　　赵基【咸寜人康熙四十六年任】
　　杨明【寜夏人康熙四十九年任】
　　汪建侯【西安人康熙六十一年任】
　　李质粹【正白旗人雍正三年任】
　　沙亮【冠县人雍正七年任】
　　固原提标前营游击
　　郝善【满洲人康熙十六年任】
　　王一爵【靖逺人康熙十九年任】
　　马玉【济寜人康熙二十二年任】
　　张林【寜夏人康熙三十六年任】
　　孙文标【江寜人康熙三十六年任】
　　宋之瀛【临洮人康熙四十五年任】
　　张世奇【榆林人康熙五十三年任】
　　曹勷【河间人康熙五十九年任】
　　席国芳【大名人雍正四年任】
　　徐文举【长安人雍正九年任出征】
　　姜大经【寜朔人雍正九年任】
　　郑廷试【咸寜人雍正十年任】
　　固原提标后营游击
　　李国鉴【榆林人康熙十五年任】
　　李日荣【临洮人康熙十九年任】
　　李进御【顺天人康熙二十二年任】
　　王顺【漳浦人康熙三十四年任】
　　李学时【临洮人康熙四十二年任】
　　王瑞【靖逺人康熙四十四年任】
　　叶兰蕙【固原人康熙四十七年任】
　　佘起蛟【肃州人康熙五十年任】
　　纪廷枢【陜西人康熙五十三年任】
　　王绪级【固原人雍正元年任】
　　杨玉【西寜人雍正四年任】
　　钟柱石【湖广人雍正九年任】
　　甘文玉【安边人雍正九年任】
　　甘肃提标左营游击
　　周凌【江寜人康熙二十年任】
　　魏勲【甘州人康熙三十年任】
　　欧升【寜夏人康熙三十二年任】
　　冯君洗【凉州人康熙三十七年任】
　　蓝国印【甘州人康熙四十年任】
　　段腾龙【榆林人康熙四十一年任】
　　佟宝【辽阳人康熙四十三年任】
　　董玉祥【奉天人康熙四十七年任】
　　陈守泰【甘州人康熙五十三年任】
　　毛攀龙【上元人雍正六年任】
　　甘肃提标右营游击
　　韩成【大名人康熙二十五年任】
　　张法良【凉州人康熙三十四年任】
　　李根润【顺天人康熙四十二年任】
　　潘福【靖逺人康熙四十四年任】
　　常杰【长安人康熙五十二年任】
　　何明高【甘州人康熙六十年任】
　　甘肃提标前营游击
　　李士达【镇番人康熙二十五年任】
　　侯定制【荘浪人康熙三十一年任】
　　程机【徽州人康熙三十八年任】
　　杨隆【寜夏人康熙四十年任】
　　胡毓秀【定边人康熙四十三年任】
　　刘业溥【顺天人康熙四十八年任】
　　杨克功【寜夏人康熙五十一年任】
　　卫维康【翼城人雍正元年任】
　　张得延【甘州人雍正五年任】
　　甘肃提标后营游击
　　王伏世【寜夏人康熙三十二年任】
　　康泰【甘州人康熙三十五年任】
　　王世荣【甘州人康熙三十九年任】
　　郭永盛【肃州人康熙四十四年任】
　　兴王政【正黄旗人康熙四十九年任】
　　吴永年【正黄旗人康熙五十七年任】
　　焦景竤【会寜人雍正七年任】
　　平凉城守营游击
　　窦应时【遵化人顺治九年任】
　　佟天年【奉天人顺治十三年任】
　　邵一仁【顺天人顺治十八年任】
　　张义【项城人康熙十五年任】
　　刘永爵【江都人康熙二十二年任】
　　许杰【晋江人康熙二十九年任】
　　严威【江南人康熙三十九年任】
　　满瑞麟【固原人康熙四十一年任】
　　林濬【江寜人康熙四十三年任】
　　倪业显【镶蓝旗人康熙四十三年任】
　　石云倬【德州人康熙五十年任】
　　马季祥【宛平人康熙五十一年任】
　　李凤彩【建昌人雍正三年任】
　　陈如雄【惠安人雍正七年署任】
　　红德城营游击
　　薛承恩【顺天人顺治二年任】
　　萧成【顺天人顺治八年任】
　　齐景耀【安化人顺治十年任】
　　苏木代【奉天人顺治十四年任】
　　朱士裔【定逺人顺治十八年任】
　　周曰庠【丹徒人顺治十八年任】
　　黄廷豸【仙游人康熙四年任】
　　张秋【河南人康熙十八年任】
　　黄瑞【崇明人康熙二十年任】
　　李应龙【祥符人康熙二十九年任】
　　阎光炜【正黄旗人康熙四十年任】
　　郭麟【正蓝旗人康熙四十七年任】
　　髙溥【朔州人康熙五十八年任】
　　王大勲【寜夏人雍正元年任】
　　江进禄【寜夏人雍正三年任】
　　张玉文【陜西人雍正六年任】
　　芦塘营游击
　　王应将【大兴人顺治二年任】
　　张大武【靖边人顺治七年任】
　　赵光大【靖逺卫人顺治十二年任】
　　成国梴【绍兴人顺治十七年任】
　　谢仁【漳州人康熙四年任】
　　李秀发【裕州人康熙七年任】
　　周奇【鄢陵人康熙十二年任】
　　张鍷【清苑人康熙十四年任】
　　姜喜【镇番人康熙二十年任】
　　董大成【固原人康熙二十三年任】
　　沈士禄【江寜人康熙三十年任】
　　杨隆【寜夏人康熙三十二年任】
　　雷世杰【镶白旗人康熙四十年任】
　　何文锜【分水人康熙五十年任】
　　孙绍昌【正红旗人雍正元年任】
　　钟柱石【湖广人雍正九年任】
　　西安州营游击
　　刘衍庆【顺天人顺治元年任】
　　田龙【宣府人顺治九年任】
　　姚永芳【宣府人顺治十三年任】
　　赵承基【祥符人顺治十四年任】
　　李相陛【顺天人顺治十八年任】
　　李文学【大兴人康熙五年任】
　　张一坤【三原人康熙十五年任】
　　崔继盛【固原人康熙十八年任】
　　宋长春【蒲圻人康熙二十二年任】
　　施超【温陵人康熙三十三年任】
　　魏平【龙溪人康熙三十九年任】
　　鱼从虎【寜夏人康熙四十七年任】
　　信彪【深泽人康熙五十二年任】
　　钱骅【仁和人康熙五十五年任】
　　张世奇【榆林人康熙五十九年任】
　　黄廷献【濮州人雍正元年任】
　　王廷相【长安人雍正二年任】
　　耿邦贤【定兴人雍正七年任】
　　西寜镇标中营游击
　　程天夀【奉天人顺治二年任】
　　崔聨泰【顺天人顺治八年任】
　　赵文鸣【直人顺治十二年任】
　　李振龙【顺天人顺治十六年任】
　　刘继泽【大兴人康熙四年任】
　　髙景松【涿州人康熙五年任】
　　杜彪【汉中人康熙八年任】
　　贺双龙【四川人康熙十二年任】
　　李国顺【凉州人康熙十七年任】
　　汪溥【济南人康熙二十一年任】
　　许士奇【寜夏人康熙二十二年任】
　　江光斗【江南人康熙二十九年任】
　　魏国玺【宁夏人康熙三十一年任】
　　刘继汉【寜夏人康熙三十六年任】
　　康海【甘州人康熙四十四年任】
　　佟宝【正蓝旗人康熙四十七年任】
　　袁继防【寜夏人康熙五十四年任】
　　李述泌【靖逺人雍正三年任】
　　马柱【巩昌人雍正六年任】
　　西寜镇标左营游击
　　张勲【济南人顺治二年任】
　　髙文明【满洲人顺治四年任】
　　张学诗【榆林人顺治六年任】
　　朱尚志【奉天人顺治十二年任】
　　王雄【榆林人顺治十三年任】
　　高捷【直人康熙三年任】
　　赵仕升【湖广人康熙六年任】
　　王朝海【临洮人康熙十一年任】
　　王珍【临洮人康熙十五年任】
　　屠存义【正蓝旗人康熙十八年任】
　　刘虎【榆林人康熙二十二年任】
　　卫王建【太原人康熙三十五年任】
　　述明【镶黄旗人康熙四十一年任】
　　金民安【正白旗人康熙四十九年任】
　　岳超龙【临洮人康熙六十年任】
　　李述泌【靖逺人雍正二年任】
　　赵显忠【直人雍正三年任】
　　张廷芝【寜夏人雍正四年任】
　　西寜镇标右营游击
　　杨相【镶蓝旗人顺治二年任】
　　潘龙跃【顺天人顺治七年任】
　　赵文魁【靖逺卫人顺治八年任】
　　缪谟【顺天人顺治十年任】
　　冯镜【涿州人顺治十二年任】
　　吴德舆【江南人顺治十七年任】
　　张汉相【沈阳人顺治十八年任】
　　季佺【眞定人康熙十一年任】
　　赵元辅【鎭畨人康熙十五年任】
　　阮登云【福建人康熙二十五年任】
　　林桂【福建人康熙三十二年任】
　　钱万选【甘州人康熙三十三年任】
　　甘国兴【正蓝旗人康熙四十年任】
　　杜明礼【榆林人康熙四十一年任】
　　崔日増【山东人康熙五十年任】
　　武绳谟【直人雍正三年任】
　　陈弼【肃州人雍正六年任】
　　杨普【正白旗人雍正六年任】
　　侯袭禄【定边人雍正七年任】
　　西寜镇标前营游击
　　楚名俊【直人康熙十三年任】
　　龚国柱【浙江人康熙二十一年任】
　　祁仲豸【西寜人康熙三十一年任】
　　李琦【福州人康熙三十二年任】
　　刘汉业【寜夏人康熙三十四年任】
　　薛朝龙【凉州人康熙三十七年任】
　　柯鼒【镶红旗人康熙三十九年任】
　　陈经纶【固原人康熙五十年任】
　　马有仁【西寜人雍正二年任】
　　张永贵【常德人雍正四年任】
　　李有用【荣昌人雍正六年任】
　　马天才【西寜人雍正十年任】
　　西寜镇标后营游击
　　柳新甲【榆林人康熙十三年任】
　　白斌【顺天人康熙二十二年任】
　　胡邦宰【定边人康熙三十三年任】
　　董绍祖【顺天人康熙四十一年任】
　　刘天宠【正白旗人康熙四十八年任】
　　程梓【兰州人康熙五十年任】
　　范世雄【镇畨人康熙五十七年任】
　　李崨【阳高县人雍正六年任】
　　北川营游击
　　陈起凤【庄浪人康熙三十四年任】
　　李大成【台湾人康熙三十七年任】
　　佘奋腾【西安人康熙三十九年任】
　　梁必选【西寜人康熙四十年任】
　　刘天宠【正白旗人康熙四十一年任】
　　董绍祖【镶白旗人康熙四十八年任】
　　吴赫【正黄旗人康熙四十九年任】
　　马成伏【西寜人康熙五十一年任】
　　马麟【松潘人雍正五年任】
　　巴暖三川营游击
　　赵光荣【靖逺人康熙十六年任】
　　孙国祥【代州人康熙二十一年任】
　　董锦【临洮人康熙三十三年任】
　　曾虎【饶平人康熙三十九年任】
　　胡毓秀【定边人康熙四十二年任】
　　王玉章【宛平人康熙四十三年任】
　　邢凤鸣【开封人康熙四十五年任】
　　张嘉翰【新安人康熙四十八年任】
　　鲁汝汉【沧州人康熙五十九年任】
　　张年魁【陜西永泰人雍正元年任】
　　杨怀亮【龙安人雍正五年任】
　　杨普【正白旗人雍正六年任】
　　临洮营游击【康熙九年设】
　　刘彪【永昌人康熙十六年任】
　　王廷臣【山东人康熙二十二年任】
　　倪进朝【寜夏人康熙二十八年任】
　　薛朝龙【凉州人康熙四十年任】
　　兴王政【正黄旗人康熙四十五年任】
　　卓尔坛【江南人康熙四十八年任】
　　陈蕃【正黄旗人康熙四十九年任】
　　张人伟【甘州人康熙五十八年任】
　　米守华【遵化人雍正八年任】
　　兰州营游击
　　胡有赏【广寜人顺治二年任】
　　孙国祚【顺天人顺治五年任】
　　王平【鄠县人顺治六年任】
　　韩际明【顺天人顺治十一年任】
　　萧鸣祚【广寜人顺治十三年任】
　　姜可登【奉天人顺治十六年任】
　　张弼【济南人顺治十八年任】
　　祁伯豸【西寜人康熙十五年任】
　　杨世懋【福建人康熙二十五年任】
　　管汝麟【直人康熙三十九年任】
　　曾虎【广东人康熙四十年任】
　　金汝功【永泰人康熙五十二年任】
　　韩良卿【四川人康熙六十年任】
　　张兴【寜夏人雍正元年任】
　　曹瀚【云南人雍正九年任】
　　阶州营游击
　　吴掇桂【岷州人】
　　谢智【福建人康熙二十二年任】
　　余正贤【湖广人康熙二十八年任】
　　钱万选【甘州人康熙三十九年任】
　　蔡廷辅【浙江人康熙四十四年任】
　　马良玉【巩昌人康熙四十八年任】
　　徐芳【浙江人康熙四十九年任】
　　鲁汝洙【沧州人雍正四年任】
　　杨垣【通州人雍正五年任】
　　巩昌营游击
　　谢迁【曲周人康熙元年任】
　　姜友才【寜夏人康熙四年任】
　　杨俊【福建人康熙十四年任改副将】
　　陈万防
　　马山【奉天人】
　　胡顺
　　赵辉【新野人康熙二十二年任改游击】
　　樊科【寜夏人康熙三十二年任】
　　吕虎臣【偏关人康熙三十八年任】
　　李炳【泾阳人康熙四十七年任】
　　杨长【重庆人康熙五十三年任】
　　谈定邦【西寜人雍正二年任】
　　马进仁【寜夏人雍正四年任】
　　秦州营游击
　　陈维新【大兴人顺治七年任】
　　张健【绥德人】
　　郭镇都【永昌人顺治八年任】
　　陆文元【京卫人】
　　陈永清【锦州人顺治十三年任】
　　于迈【扬州人顺治十七年任】
　　耿文裕【正白旗人康熙元年任十四年改副将】陈福
　　吴赞干【顺天人康熙二十二年任改游击】
　　杨三虎【义乌人】
　　陈增【福建人康熙二十九年任】
　　王永正【保安人】
　　林昌【福建人康熙三十七年任】
　　许成龙【寜逺人康熙三十八年任】
　　吴正黄【山西人康熙四十一年任】
　　梁必选【西寜人康熙四十一年任】
　　姬登第【永平人康熙四十九年任】
　　张思咏【中卫人雍正元年任】
　　寜夏镇标中营游击
　　程廷俊【寜逺人顺治三年任】
　　陈维新【大兴人顺治九年任】
　　郁兴周【灵州人顺治十二年任】
　　杨文成【直人顺治十六年任】
　　王进忠【直人顺治十七年任】
　　杜春敬【河南人康熙四年任】
　　郁兴周【康熙五年复任】
　　髙忠【直人】
　　江光斗
　　李目【直人】
　　王明池【山西人】
　　赵彞鼎【陜西人】
　　胡攀桂【寜夏人】
　　师帝宾【清涧人】
　　陈聪贤【福建人】
　　陈维屏【福建人】
　　胡琨【寜夏人康熙三十六年任】
　　马英【寜夏人康熙四十五年任】
　　杨元启【寜夏人】
　　赵邦瑞【寜夏人康熙四十八年任】
　　杨名立【峄县人康熙五十年任】
　　马显伯
　　孙王法【仁和人康熙六十一年任】
　　周起凤【长安人雍正元年任】
　　吕瀚【掖县人雍正三年任】
　　彭端节【丹棱人雍正六年任】
　　刘顺【文安人雍正七年任】
　　寜夏镇标左营游击
　　崔聨泰【直人顺治三年任】
　　陈梦龙【登州人顺治八年任】
　　谢来诏【北直人顺治十三年任】
　　赵登举【宣府人顺治十七年任】
　　刘思玉【山东人康熙六年任】
　　彭宗【福建人】
　　高云【江南人】
　　龚玉柱【寜夏人】
　　顾龙【寜夏人】
　　徐月吉【江西人】
　　程巨滕【山西人】
　　刘琦【平阳人康熙四十二年任】
　　樊才【甘州人康熙四十二年任】
　　李端正【禹城人康熙五十年任】
　　李彪【历城人雍正九年任】
　　寜夏镇标右营游击
　　田充国【顺天人顺治二年任】
　　侯一位【榆林人顺治七年任】
　　陈其仁【燕山卫人顺治十年任】
　　姜友才【镇靖人顺治十三年任】
　　周祺【广寜卫人顺治十八年任】
　　马玉【寜夏人】
　　何彩【福建人】
　　王洪仁【寜夏人】
　　李灿【福建人】
　　王得胜【浙江人】
　　郭珠【福建人】
　　江琦【寜夏人】
　　刘汉业【寜夏人】
　　颜良【福建人】
　　陈虎【寜夏人】
　　刘光兴【长安人康熙四十五年任】
　　彭云隆【寜夏人康熙五十三年任】
　　刘成【长安人雍正六年任】
　　米彪【宛平人雍正六年任】
　　郑凯【襄阳人雍正九年任】
　　寜夏镇标前营游击
　　马烜【蔚州人顺治三年任】
　　陈民实【西安人】
　　吕渭公【河南人】
　　李尚翠【中卫人】
　　段登仕【河南人】
　　李从望【山西人】
　　陈良弼【福建人】
　　马际伯【寜夏人康熙三十六年任】
　　张印【寜夏人康熙三十八年任】
　　杨应鸾【镶黄旗人康熙四十年任】
　　王遐龄【寜夏人康熙四十一年任】
　　马维品【正白旗人康熙四十一年任】
　　赵仁基【龙门人康熙四十九年任】
　　董维屏【榆林人康熙六十年任】
　　杨【固原人雍正三年任】
　　马纪官【寜夏人雍正七年任】
　　洪广营游击
　　佟养松【寜逺人顺治二年任】
　　沈世芳【寜夏人顺治四年任】
　　马烜【蔚州人顺治六年任】
　　石仲玉【襄阳人顺治十年任】
　　王民豫【锦州人顺治十四年任】
　　罗景芳【奉天人顺治十八年任】
　　潘成【光州人康熙七年任】
　　卢奇昌【晋江人康熙十二年任】
　　彭干【光州人康熙十六年任】
　　钮维政【奉天人康熙十九年任】
　　吴尔躬【绍兴人康熙二十二年任】
　　荘超【泉州人康熙三十年任】
　　邓茂公【诏安人康熙三十五年任】
　　郑明【寜夏人康熙四十二年任】
　　萧国英【正白旗人康熙四十五年任】
　　马维品【正白旗人康熙四十九年任】
　　马良才【西寜人康熙五十三年任】
　　丁广【榆林人康熙五十六年任】
　　江文湛【寜夏人雍正六年任】
　　张明聪【肃州人雍正十年任】
　　玉泉营游击
　　马世荣【宣府人顺治二年任】
　　李一明【奉天人顺治六年任】
　　王梦麟【昌平人顺治九年任】
　　李友功【奉天人顺治十二年任】
　　张连奎【镇原人顺治十六年任】
　　杨衍【山东人康熙元年任】
　　柳生甲【榆林人康熙十四年任】
　　王友资【宣府人康熙二十年任】
　　王国兴【寜夏人康熙二十四年任】
　　张君能【荆州人康熙二十八年任】
　　吴敏【绍兴人康熙四十年任】
　　温如珪【西安人康熙五十一年任】
　　杜森【寜夏人康熙五十四年任】
　　蒲运际【镶黄旗人雍正二年任】
　　广武营游击
　　李子玉【四川人顺治二年任】
　　髙栋【延安人顺治八年任】
　　王正【奉天人顺治十年任】
　　杨本清【山东人顺治十二年任】
　　张文逺【云中人顺治十六年任】
　　顾尔正【大兴人顺治十七年任】
　　李文成【京卫人康熙八年任】
　　孟述经【奉天人康熙十三年任】
　　徐养义【奉天人康熙十九年任】
　　王锡【福建人康熙二十二年任】
　　董缵绪【直人康熙三十年任】
　　张法【寜夏人康熙三十五年任】
　　蓝凤【福建人康熙四十年任】
　　刘业溥【京卫人康熙四十四年任】
　　胡毓秀【定边人康熙四十八年任】
　　陈守泰【甘州人康熙五十一年任】
　　李士勤【宛平人康熙五十三年任】
　　姬登第【永平人雍正元年任】
　　闫之鼎【凉州人雍正二年补未到任】
　　王翰京【府谷人雍正三年任】
　　宋宗璋【凉州人雍正八年任】
　　兴武营游击
　　张纪【北直人】
　　吴光先【铁岭卫人顺治四年任】
　　樊朝臣【直人】
　　姜友才【寜夏人顺治七年任】
　　田充国【北直人顺治十三年任】
　　谢鸿儒【巩昌人顺治十八年任】
　　李登相【顺天人康熙八年任】
　　吴志【漳浦人康熙十六年任】
　　贾士威【鄠县人康熙二十三年任】
　　陈良弼【福建人康熙三十六年任】
　　刘天元【凉州人康熙四十二年任】
　　赵俸【灵州人康熙五十一年任】
　　李元【凉州人康熙五十三年任】
　　潘华【靖逺人康熙五十七年任】
　　吴曰端【南昌人康熙五十九年任】
　　窦栋【诸城人雍正三年任】
　　卓灵阿【正黄旗人雍正四年任】
　　凉州镇标中营游击
　　吉成印【榆林人康熙六年任】
　　武太　　　【康熙十一年任】
　　彭继勲　　　【康熙十三年任】
　　康调元【凉州人康熙十六年任】
　　赵文英　　　【康熙二十二年任】
　　魏相【陜西人康熙二十八年任】
　　贺朝奉【凉州人康熙三十五年任】
　　沈思恭【韩城人康熙四十二年任】
　　路山【南宫人康熙四十七年任】
　　赵国玺【岐山人康熙五十三年任】
　　柳时昌【咸寜人康熙六十一年任】
　　杨起凤【固原人雍正二年任】
　　钱自发【临洮人雍正五年任】
　　凉州镇标左营游击
　　房玉柱【京卫人康熙元年任】
　　景怀林　　　【康熙二十八年任】
　　常应龙【湖广人康熙三十二年任】
　　贺朝奉【凉州人康熙三十六年任】
　　黄世勲【福建人康熙三十七年任】
　　宋玉【甘州人康熙三十九年任】
　　赵国玺【岐山人康熙四十八年任】
　　李芳【甘州人康熙五十三年任】
　　柳时昌【咸寜人康熙六十年任】
　　张庭芝【寜夏人雍正元年任】
　　杨寅【固原人雍正二年任】
　　王云鳦【正黄旗人雍正三年任】
　　凉州镇标右营游击
　　马世臣【京州人康熙十三年任】
　　高孟【甘州人康熙十四年任】
　　杨惺【偏关人康熙二十年任】
　　刘泰【湖广人康熙二十九年任】
　　李进爵【凉州人】
　　王金满【靖逺人康熙四十二年任】
　　房世淳【靖逺人康熙四十三年任】
　　马登云【固原人康熙五十二年任】
　　凉州镇标前营游击
　　赵平【保寜人康熙元年任】
　　邓君弼【榆林人康熙十四年任】
　　潘煜【镇畨人康熙二十五年任】
　　白桂【靖逺人康熙三十一年任】
　　李光荣【凉州人康熙三十九年任】
　　王士温【归州人康熙四十八年任】
　　史安泰【凉州人康熙五十三年任】
　　段斌【贑州人康熙五十八年任】
　　凉州镇标后营游击
　　田胜【正定人康熙四年任】
　　张文增【凉州人康熙六年任】
　　刘衍【直人康熙十三年任】
　　朱世英【直人康熙十五年任】
　　唐廷谋【镇畨人康熙二十年任】
　　杜思顺【四川人康熙二十七年任】
　　黄富【福建人康熙四十五年任】
　　齐贤【湖广人康熙四十五年任】
　　吴之晋【岳州人康熙四十九年任】
　　李进善【西寜人雍正三年任】
　　高古城营游击
　　郑罴【莆田人康熙十年任】
　　牛一麟【靖逺人康熙十五年任】
　　余启【汉中人康熙十七年任】
　　李功【杭州人康熙二十二年任】
　　朱道濬【顺天人康熙三十年任】
　　洪亮【漳浦人康熙三十一年任】
　　张洪良【凉州人康熙三十二年任】
　　尤生豹【定边人康熙三十四年任】
　　蓝国印【甘州人康熙三十八年任】
　　郭永盛【临洮人康熙三十九年任】
　　雷进国【甘州人康熙四十四年任】
　　李根润【顺天人康熙四十六年任】
　　任嵩【通州人康熙四十八年任】
　　王上信【甘州人康熙六十一年任】
　　高其奉【凉州人雍正二年任】
　　吴永年【正黄旗人雍正六年任】
　　毛攀龙【上元人雍正七年任】
　　阿营游击
　　金印【甘州人顺治二年任】
　　黄加品【榆林人顺治六年任】
　　孔才【平凉人顺治十三年任】
　　张炳【涿州人顺治十七年任】
　　杨膺【宣武卫人康熙四年任】
　　史汗青【江南人】
　　罗锦荣【河南人】
　　张有德【奉天人】
　　董大功【奉天人】
　　张大受【寜夏人】
　　张键【凉州人】
　　卓尔坛【江南人】
　　马登云【固原人康熙四十八年任】
　　高锦【凉州人康熙五十二年任】
　　白玉柱【寜夏人康熙五十九年任】
　　王智会【肃州人雍正四年任】
　　王世恩【凉州人雍正四年任】
　　吴耀【甘州人雍正八年任】
　　镇羌营游击
　　董熙昌【沈阳人顺治二年任】
　　鲁典【庄浪人顺治五年任】
　　秦猷【沈阳人顺治九年任】
　　白应举【荆州人顺治十三年任】
　　周孔益【荆州人顺治十七年任】
　　高文举【顺天人康熙七年任】
　　丁显俊【防州人康熙九年任】
　　鲁大诰【庄浪人康熙十四年任】
　　柳新甲【榆林人康熙二十二年任】
　　杨钧【奉天人康熙二十四年任】
　　欧升【寜夏人康熙三十一年任】
　　许克济【福建人康熙三十二年任】
　　何肇彩【福建人康熙三十五年任】
　　钮鸿杰【直人康熙四十七年任】
　　程尚仁【山东人康熙四十九年任】
　　王复【重庆人雍正三年任】
　　孙道林【西寜人雍正七年任】
　　李万明【凉州人雍正八年任】
　　孙建勲【桐城人雍正九年任】
　　镇夷营游击
　　黄得成【奉天人顺治二年任】
　　张思益【北直人顺治四年任】
　　郭茂荣【榆林人顺治七年任】
　　施明鉴【顺天人顺治十二年任】
　　王雍【清苑人顺治十三年任】
　　缴应縁【宛平人顺治十八年任】
　　李正芳【直人康熙八年任】
　　霍嵤【保定人康熙十二年任】
　　何勋【奉天人康熙十五年任】
　　刘承惠【奉天人康熙十九年任】
　　侯锡琦【山东人康熙二十二年任】
　　韩三琦【寜夏人康熙三十二年任】
　　许邦伟【福建人康熙三十七年任】
　　佘三勇【甘州人康熙三十九年任】
　　高金【西安人康熙四十八年任】
　　李世元【汉中人康熙五十四年任】
　　金朝圣【顺天人康熙六十一年任】
　　丘民俊【奉天人雍正元年任】
　　安定邦【肃州人雍正五年任】
　　肃州镇标中营游击
　　赵之杰【凉州人康熙三十年任】
　　彭光泰【靖逺人康熙三十二年任】
　　王之秀【甘州人康熙三十二年任】
　　许邦伟【晋江人康熙三十五年任】
　　韩三奇【固原人康熙三十七年任】
　　杨耀【同安人康熙四十一年任】
　　【田】见龙【高台人康熙四十四年任】
　　张国用【兴安人康熙五十二年任】
　　丘民俊【奉天人雍正五年任】
　　冯天禄【三原人雍正十年任】
　　肃州镇标左营游击
　　戴玉【镇畨人康熙三十年任】
　　王景奭【辽阳人康熙三十九年任】
　　赵义【寜夏人康熙四十一年任】
　　孙师武【丰县人康熙四十三年任】
　　卢旸　　【人康熙四十五年任】
　　周世海【甘州人康熙四十六年任】
　　丁文魁【奉天人康熙四十九年任】
　　马灿【临清人康熙五十一年任】
　　闫履泰【天津人康熙五十四年任】
　　李英【西寜人雍正五年任】
　　肃州镇标右营游击
　　沙一宗【镇畨人康熙三十年任】
　　陈天祥【寜夏人康熙三十二年任】
　　陆建衡【永昌人康熙三十三年任】
　　孙一贵【甘州人康熙三十八年任】
　　陈纪范【葢州人康熙三十九年任】
　　柴林【甘州人康熙四十六年任】
　　张国栋【肃州人康熙五十一年任】
　　周文正【寜夏人雍正二年任】
　　黄正位【榆林人雍正四年任】
　　赵伦【四川人雍正六年任】
　　邹文麟【甘州人雍正七年任】
　　嘉峪关营游击
　　赵廷对【河间人康熙三十年任】
　　张怀【肃州人康熙三十九年任】
　　李根润【直人康熙四十四年任】
　　黒子【奉天人康熙四十六年任】
　　贺天喜【甘州人康熙五十三年任】
　　孙朝捷【寜夏人康熙五十四年任】
　　侯攀桂【平凉人雍正六年任】
　　杨起鹏【凉州人雍正九年任】
　　金塔寺营游击
　　李进江【定边人康熙十四年任】
　　孙洪谟【寜夏人康熙二十一年任】
　　张洪勲【荆门人康熙二十八年任】
　　朱防【兰州人康熙三十二年任】
　　孙一贵【甘州人康熙三十九年任】
　　孙继宗【陜西人康熙四十四年任】
　　马德【甘州人康熙五十一年任】
　　高金【长安人康熙五十四年任】
　　李申【正白旗人康熙六十年任】
　　赵伦【四川人雍正七年任】
　　洪水营游击
　　方庆【天津人顺治六年任】
　　孙国祥【潞州人顺治十年任】
　　丁国栋【京卫人顺治十四年任】
　　王国有【河南人顺治十八年任】
　　王进寳【靖逺人康熙六年任】
　　张忠【大通人康熙十一年任】
　　张进忠【河南人康熙十四年任】
　　宗一龙【定边人康熙二十一年任】
　　韩忠【庄浪人康熙二十六年任】
　　陈陞【福建人康熙三十五年任】
　　萧起凤【湖广人康熙四十四年任】
　　黒子【奉天人康熙五十二年任】
　　贺有善【山东人康熙五十四年任】
　　王彦功【甘州人雍正元年任】
　　哈仁凤【寜夏人雍正四年任】
　　黑城营游击
　　陈忠【山东人康熙元年任】
　　李师膺【江寜人康熙七年任】
　　王之熙【福建人康熙十三年任】
　　左文启【凉州人康熙十五年任】
　　岳升龙【四川人康熙二十年任】
　　田洪舜【江南人康熙二十七年任】
　　邓定国【湖广人康熙三十年任】
　　王伏世【寜夏人康熙三十五年任】
　　杨鲲【山西人康熙四十一年任】
　　丁文魁【奉天人康熙四十二年任】
　　周世海【甘州人康熙四十九年任】
　　柴林【肃州人康熙五十一年任】
　　冯起要【肃州人康熙五十七年任】
　　纪勇【四川人雍正九年任】
　　丁奇品【肃州人雍正十年任】
　　大马营游击
　　张虎【寜夏人康熙三十四年任】
　　王景奭【镶黄旗人康熙四十一年任】
　　杨所柱【正白旗人康熙四十七年任】
　　张朝选【陜西人雍正四年任】
　　高台营游击
　　王永爵【京卫人顺治二年任】
　　赵良栋【榆林人顺治七年任】
　　苗成龙【奉天人顺治十二年任】
　　裘衷服【京卫人顺治十六年任】
　　刘友元【榆林人顺治十七年任】
　　张琦【奉天人康熙元年任】
　　陈习级【福建人康熙五年任】
　　王鼐【京卫人康熙七年任】
　　邵廷臣【金川人康熙十一年任】
　　林科【福建人康熙十二年任】
　　吴存仁【陜西人康熙十四年任】
　　毛来凤【奉天人康熙十九年任】
　　姚谅【京卫人康熙二十一年任】
　　李希荣【岷州人康熙三十五年任】
　　曽凤仪【河南人康熙四十二年任】
　　沙汝浤【山东人康熙五十四年任】
　　栗良诚【寜国人康熙六十一年任】
　　陈琈【顺天人雍正六年任】
　　山丹营游击
　　彭世勲【奉天人顺治二年任】
　　萧奇楹【抚寜人顺治四年任】
　　余国崇【榆林人顺治六年任】
　　朱祚昌【定边人顺治十年任】
　　陈其仁【燕山人顺治十三年任】
　　闫照普【镶白旗人顺治十六年任】
　　房玉柱【京卫人顺治十七年任】
　　郑罴【莆田人康熙六年任】
　　祖延庆【辽阳人康熙十四年任】
　　边永颖【榆林人康熙十四年任】
　　王三元【甘州人康熙十九年任】
　　从魁【长沙人康熙二十二年任】
　　李大虎【陜西人康熙二十八年任】
　　马进良【西寜人康熙二十九年任】
　　陈元福【长汀人康熙三十年任】
　　陈天祥【寜夏人康熙三十二年任】
　　张洪【凉州人康熙三十九年任】
　　王尚德【龙泉人康熙四十七年任】
　　王廷瑞【寜夏人康熙五十九年任】
　　董库【平凉人雍正六年任】
　　大通镇标左营游击【雍正三年设】
　　王复【巴县人雍正六年任】
　　大通镇标右营游击【雍正三年设】
　　韩光愈【泰州人雍正六年任】
　　马元勲【阆中人雍正十年署任】
　　永安营游击
　　孙道林【西寜人雍正八年任】
　　安西镇标中营游击
　　卫维康【翼城人雍正四年任】
　　张大业【寜夏人雍正八年署任】
　　卫维康【雍正九年仍留任】
　　安西镇标左营游击
　　周文正【寜朔人未到任】
　　张忠【长安人雍正五年任】
　　邵成谋【张掖人雍正九年署任】
　　安西镇标右营游击
　　沈登云【肃州人雍正四年任】
　　张大业【寜朔人雍正十年署任】
　　布隆吉营游击【原系安西镇标前营】
　　吴邦侯【张掖人雍正六年任】
　　靖逆营游击
　　方玘英【寜夏人雍正五年任】
　　费上志【天津人雍正七年任】
　　镇守固原总兵官【以后俱系裁缺】
　　李茂【铁岭卫人顺治四年任奉裁】
　　寜夏中协副将
　　李逢茂【满洲人顺治四年任】
　　王三元【满洲人顺治九年任】
　　阶州协副将
　　董焜【神木人顺治六年任】
　　褚云龙【锦州人顺治九年任】
　　罗映台【山西人顺治十三年任】
　　林忠【南安人康熙二年任】
　　江有仓【康熙十年任】
　　西寜协副将
　　张世曜【顺天人顺治二年任】
　　补艾【定边人顺治六年任】
　　狄应魁【寜夏人顺治十年任】
　　喻道真【奉天人顺治十一年任】
　　许占魁【奉天人顺治十五年任后移巩昌】
　　陈可【奉天人顺治十七年任】
　　甘肃西路协副将
　　于可训【靖逺人康熙五年任】
　　甘肃西协营副将
　　齐陞【庆阳人顺治五年任】
　　麻印杨【大同人顺治十一年任】
　　高宗【榆林人顺治十三年任】
　　单登龙【山东人顺治十八年任】
　　阶州营参将
　　吴应科【沔阳人顺治二年任】
　　永昌营参将【后改副将】
　　于承恩【顺天人顺治二年任】
　　陈应举【固城人顺治五年任】
　　李之玉【蓟镇人顺治八年任】
　　赵亮【榆林人顺治十年任】
　　秦猷【沈阳人顺治十三年任】
　　郑续善【京卫人顺治十三年任】
　　泾州营游击【后改千总】
　　王开泰【宣府人顺治六年任】
　　窦应时【遵化人顺治七年任】
　　镇海营游击
　　张起凤【正定人顺治十三年任】
　　宋毓秀【锦州人】
　　朱志麟【朝城人康熙六年任】
　　永泰营游击【后改设守备移庄浪】
　　李天佑【北直人顺治二年任】
　　王加栋【榆林人顺治五年任】
　　党光荣【蒲城人顺治七年任】
　　胡光德【定边人顺治十三年任】
　　尉之棋【銮仪卫人顺治十八年任】
　　红水营游击
　　汪世昌【正白旗人顺治二年任】
　　方庆【銮仪卫人顺治二年任】
　　郭茂荣【榆林人顺治六年任】
　　白士元【奉天人顺治七年任】
　　孙国祥【通州人顺治十年任】
　　员显名【正蓝旗人顺治十三年任】
　　丁国栋【京卫人顺治十四年任】
　　张应垣【正蓝旗人顺治十六年任】
　　王国有【鹿邑人顺治十八年任】
　　韩可桂【榆林人康熙元年任】
　　寜夏镇标后营游击
　　丘如京【顺天人顺治三年任】
　　毛盛生【山西人康熙十四年任】
　　胡攀桂【寜夏人康熙十六年任】
　　师帝宾【清涧人康熙十七年任】
　　陈陞【寜夏人康熙二十年任】
　　戴国柱【江南人康熙二十七年任】
　　张高【福建人康熙三十一年任】
　　李耀【福建人康熙四十年任】
　　宋国亮【寜夏人康熙四十四年任】
　　王斌【河南人康熙五十二年任】
　　寜夏抚标左营游击【康熙元年奉裁】
　　上官清【天津人顺治二年任】
　　马显忠【奉天人顺治五年任】
　　曲文星【顺天人顺治十一年任】
　　丁佐王【太平人顺治十六年任】
　　寜夏抚标右营游击【康熙元年奉裁】
　　陈进亷【北直人顺治三年任】
　　陈尚礼【奉天人顺治五年任】
　　陈英【奉天人顺治十年任】
　　房光先【奉天人顺治十三年任】
　　陈忠【顺天人顺治十七年任】
　　甘肃镇标中营游击
　　史应庚【满洲人顺治二年任】
　　崔子仪【顺天人顺治四年任】
　　孙加印【绥德人顺治七年任】
　　黄国遴【榆林人顺治十二年任】
　　张琦【奉天人顺治十七年任】
　　吉承印【榆林人顺治十八年任】
　　佟国仕【奉天人】
　　朱柱【正定人】
　　岳世虎【榆林人】
　　周世龙【正红旗人】
　　宋光祀【正蓝旗人】
　　甘肃镇标左营游击
　　董应元【锦州人康熙元年任】
　　甘肃镇标右营游击
　　朱尚志【顺天人顺治七年任】
　　潘龙跃【直人顺治十年任】
　　刘衍【广寜人顺治十四年任】
　　褚光祖【顺天人顺治十八年任】
　　甘肃镇标前营游击
　　赵平【保寜人顺治十二年任】
　　张国勲【大兴人康熙二年任】
　　王天吉【昌平人康熙六年任】
　　甘肃镇标后营游击
　　田胜【正定人顺治十七年任】
　　张文增
　　肃州镇标前营游击【康熙三十三年添设雍正五年奉裁】张党【定边人康熙三十四年任】
　　潘之善【靖逺人康熙四十九年任】
　　侯屏藩【肃州人康熙五十九年任】













　　甘肃通志巻二十九

<史部,地理类,都会郡县之属,甘肃通志>
　　钦定四库全书
　　甘肃通志巻三十
　　名宦
　　名臣硕辅秉节保厘良牧循吏绾符守土保障岩疆功在社稷劳心抚字泽在生民当时沐其恩膏奕代传其政绩召棠岘碑遗泽犹新考其时代传其姓氏芳型虽逺吏道之师志名宦
　　甘肃总制文武大臣
　　秦防恬恬世为秦将秦既幷天下使恬将三十万众北逐戎狄收河南筑长城因地形用险制塞起临洮至辽东延袤万余里于是渡河据阳山逶蛇而北居上郡是时防恬威振匈奴
　　汉卫青字仲卿平阳人初为侍中后为大中大夫元光六年拜车骑将军击匈奴出上谷至笼城斩首虏数百元朔二年又取河南地为朔方郡封为长平侯后上郡朔方数被防掠元朔五年令青将三万骑出髙阙御之大捷获其裨王十余人及众男女牲畜皆为汉得还至塞天子使使者持大将军印即军中拜青为大将军诸将皆以兵属立号而归益封青六千户霍去病大将军青姊子也善骑射再从大将军出塞斩首虏二千余级得相国当户斩单于大殳行籍若侯产生捕季父罗姑比封冠军侯元狩三年以骠骑将军将万骑出陇西逾乌盭涉狐奴转战六日过焉支山千余里合短兵鏖臯兰下杀折兰王斩卢侯王执浑邪王子及相国都尉首虏八千九百六十级收休屠祭天金人益封二千二百户其夏与合骑侯敖俱出北地异道去病深入过居延攻祁连山捕斩甚多益封五千四百户日亲贵比大将军其秋浑邪王与休屠王谋降汉去病将兵迎之浑邪王禆将有贰志欲遁去去病驰入与浑邪王相见斩其欲亡者八千人遂独遣浑邪王乘传先诣行在所尽将其众渡河降者数万天子嘉之益封千七百户减陇西北地上郡戍卒之半以寛天下徭役元狩四年上令青去病各将五万骑出塞外去病躬将所获荤允之士约轻赍絶大幕获其大纛与主帅三人将军相国当户都尉八十三人封狼居胥山登临瀚海益封五千八百户卒諡景桓
　　李息郁郅人武帝元鼎间为将军西域既通置河西郡后先零羌合兵十余万围枹防息与郎中令徐自为将兵十万人击平之始置防羌校尉持节统领焉赵充国字翁孙陇西上邽人后徙金城昭帝末与霍光定防立宣帝封营平侯为后将军宣帝神爵元年西羌杨玉等背畔充国年七十余上老之使御史丙吉问谁可将者对曰无逾老臣者矣又问将军度羌虏何如当用防人曰百闻不如一见请行至金城圗上方畧乃大发兵充国将之上屯田便宜十二事留屯湟中二年五月充国奏羌本可五万人除斩降溺饥死者定计遗脱不过四千人羌靡忘等自诡必得请罢屯兵奏可充国振旅而还秋羌人先零等共斩杨玉首以降初置金城属国以处之
　　来歙字君叔新野人建武初拜大中大夫时方以陇蜀为忧歙请行说嚣嚣遂遣子恂入质拜歙为中郎将帝谋西收嚣兵与俱伐蜀复使歙喻防嚣迟疑不决歙怒杖节就车而去八年分精兵二千余人从番须回中袭畧阳斩嚣守将金梁因保其城嚣悉兵数万围之斩山筑堤激水灌城歙与将士固守帝大发闗东兵上陇嚣众溃走诏歙帅诸将入天水击破公孙述将复攻拔落门隗嚣支党及天水属县皆降后又击破襄武贼时饥流相望乃倾仓廪转运诸县以赈赡之于是陇右遂安而凉州亦通
　　马援字文渊茂陵人王莽末避地凉州隗嚣甚敬重之以为绥徳将军与决防使觇蜀还曰不如専意东方嚣乃使援奉书洛阳世祖岸帻迎笑援曰臣逺来陛下何知非刺客而简易若是世祖笑曰卿非刺客乃说客耳援叹服及还帝使来歙持节俱西援说嚣遣子入质援因归洛阳防嚣更狐疑援数以书责嚣嚣怨援遂拒汉八年帝西征至漆援于帝前聚米为山谷指画形势开示军所从道径遂进兵至髙平第一城嚣众大溃拜援大中大夫副来歙监诸将平凉州西羌防边来歙奏言陇西侵残非援莫能定玺书拜援陇西太守乃发兵击破先零援奏置长吏缮城郭起坞开导水田劝以耕牧郡中乐业后拜新息侯
　　冯异字公孙颍川人通左氏春秋孙子兵法从光武起兵诸将论功异常独屏树下军中号大树将军建武六年诸将上陇为隗嚣所败诏异军栒邑大破行廵军隗嚣乘胜遣将王元行廵取栒邑异先据之以逸待劳元赴之异建旗鼓而出廵军惊乱大破之于是北地诸豪长耿定等悉畔隗嚣降异于是使异领北地太守事进军义渠青山豪帅肥头少卿率万余人降异异又讨卢芳将贾览等于安定破之复领安定太守事公孙述遣赵匡等救隗纯异以天水太守攻匡等皆斩之
　　马武字子张南阳湖阳人光武时封扬虚侯显宗初烧当羌反防陇西败太守刘盱于允街守塞诸羌皆畔拜武捕虏将军与王丰等将四万兵讨平之防恂字子翼上谷昌平人初隗嚣将安定髙峻拥兵据髙平第一城帝使待诏马援招降之后复叛据髙平坚守帝使耿弇围之一歳不拔帝欲亲征恂諌止之遂奉玺书西行至第一城峻遣军师皇甫文出谒辞礼不屈恂斩之遣其副归峻惧即日出降诸将皆贺因曰敢问杀其使而降其城何也恂曰皇甫文峻之腹心其所取计者也今来而不屈必无降心全之则文得其计杀之则峻亡其胆是以降耳
　　耿弇字伯昭扶风茂陵人光武即位拜建威大将军建武八年从上陇与中郎将来歙分部徇安定北地诸营保皆下之
　　温序字次房太原祁人建武六年拜谒者迁防羌校尉序行部至襄武为隗嚣别将茍宇所拘刼序曰受国重任义不贪生宇等晓譬之序大怒叱宇等因以节挝杀数人贼众争欲杀之宇止之曰此义士死节可授以剑序受剑衔须于口顾左右曰既为贼所廹杀毋令须汚土遂伏剑而死光武闻而怜之赐冡葬焉除三子为郎
　　马贤史失其字籍永初七年贤以骑都尉与侯霸击零昌别部牢羌于安定元初元年击号多于枹防皆有斩获及厐参军败抵罪贤代领校尉事四年贤与中郎将任尚并击狼莫贤先至安定青石岸狼莫逆击败之防尚兵到髙平因合势进至北地大战破之于富平河上狼莫走死六年勒姐种与陇西种羌号良等通谋欲反贤击斩号良于安故众皆降散永寜元年上郡沈氐种羌五千余人防张掖贤将万人往击之斩首千八百级获生口千余人余悉降时当煎种大豪饥五等以贤兵在张掖乃乘虚防金城贤还军追之出塞斩首数千级初饥五同种大豪卢忽忍良等别留允街而首防两端贤率兵召卢忽斩之因放兵击其种人忍良等皆亡出塞玺书封贤安亭侯是嵗建光元年也忍良等以麻奴兄弟本烧当世嫡而贤抚恤不至常有怨心遂相结胁将诸种攻金城诸县又胁将先零沈氐诸种縁山西走防武威贤追到鸾鸟招引之诸种降者数千麻奴南还湟中延光元年贤追到湟中麻奴出塞渡河贤复追击破之麻奴等诣汉阳降永建元年陇西钟羌反贤击之战于临洮斩首千余级降其众进封贤都乡侯四年贤以麻奴兄弟数背叛因系其弟犀苦质于令居其冬贤坐征免阳嘉三年钟羌良封等复防陇西汉阳诏拜贤为谒者镇抚诸种四年贤击杀良封良封亲属并诣贤降贤复进击种羌且昌且昌诸种十余万亦降永和元年复代马续为校尉二年击武都塞上白马叛羌斩其渠帅饥指累祖等三百余级于是陇右复平明年烧当种那离等防金城塞贤击斩那离等前后获首虏牲畜无算四年征为农太守五年且冻傅难种羌及湟中杂种以刺史虐刻俱反复拜贤征西将军屯汉阳且冻分遣种人防武都贤将骑兵数千赴之至射姑山军败贤及二子皆战殁帝愍之赐防封其孙光为舞阳亭侯
　　段颎字纪明姑臧人延熹初迁防羌校尉防烧当等种羌防陇西金城颎将兵出湟谷击破之又使军吏田晏夏育复战于罗亭大破之四年羌防凉州颎将兵讨之为郭闳所诬征下狱六年羌防转盛复以颎为防羌校尉明年春良多滇那诸羌三千落诣颎降当煎勒姐种犹自屯结颎击斩四千余级八年春复斩降二千余以功封都乡侯后官至太尉
　　皇甫规字威明安定朝那人延熹中举为中郎将持节监闗西兵讨叛零吾等破之斩首八百级先零诸羌慕规威信相劝降者十余万明年规因发其骑兵讨陇右而军中大疫死者十三四规亲入庵庐廵视将士三军感恱东羌遂遣使乞降凉州复通先是安定太守孙儁凉州刺史郭闳等皆倚恃权贵不遵法度规到州条奏其罪或免或诛羌人闻之翕然反善沈氐大豪十余万口复诣规降后拜度辽将军举张奂以自代朝廷从之
　　诸葛亮字孔明琅琊人仕蜀至丞相兼领司校尉建兴六年帅师攻祁山戎阵整齐号令明肃南安天水安定三郡响应闗中大震魏命张郃拒之亮使马谡与郃战于街亭谡违节度为郃所破亮拔西县千余家还于汉中戮谡以谢众九年复出祁山粮尽退军与张郃战射杀之
　　三国魏夏侯渊字妙才沛国谯人献帝建安十九年魏王操以渊为行防军将军袭韩遂于显亲收其军粮追至畧阳战于长离破之转击髙平屠各皆散走时枹罕宋建因凉州乱自号河首平汉王渊率诸将进讨围枹罕月余拔之斩建及所置丞相以下渊别遣张郃等平河闗渡河入小湟中河西诸羌尽降陇右平
　　钟繇颍川长社人建安初闗中诸将马腾韩遂各拥强兵相争太祖方有事山东以闗右为忧乃表繇督闗中诸军繇至闗中移书腾遂以陈祸福腾遂各遣子入侍
　　郭淮太原阳曲人黄初中擢领雍州刺史称为神明太和中陇右无谷议欲闗中大运淮以恩威抚循羌胡家使出谷平其输调军食用足
　　陈泰颍川许昌人嘉平初代郭淮为刺史拒蜀有功
　　晋范晷顺阳人太康中凉州刺史转雍州时西土荒毁氐羌蹈借田桑失收百姓困弊晷倾心化导劝以农桑所部甚赖之
　　唐李大亮泾阳人贞观初为凉州都督尝有台使见名鹰讽大亮献之大亮宻表曰陛下絶畋猎久矣而使者求鹰信陛下意耶乃乖昔防如其擅求是使非其才太宗报书曰有臣如此朕何忧因赐荀恱汉纪时西突厥种落散在伊吾诏大亮为西北道安抚大使峙粮碛口以赈其饥大亮奏罢之房龄毎称大亮有王陵周勃之节
　　李靖字药师京兆三原人贞观九年督五总管兵伐吐谷浑军次伏俟城浑退保大非川诸将议春草未芽马弱不可战靖决防深入遂逾积石山大破之伏允愁自经死靖更立大寜王慕容顺而还封卫国公
　　薛仁贵绛州龙门人显庆中为铁勒道行军副总管时九姓众十余万令骁骑数十来挑战仁贵发三矢輙杀三人于是虏气慑皆降军中歌曰将军三箭定天山壮士长歌入汉闗后拜州长史
　　裴行俭字守约闻喜人擢安西都防西域诸国多慕义归附迁吏部侍郎典选有能名仪鳯二年诏行俭册送波斯王为安抚大食使径莫贺延碛风砾昼冥导者迷将士饥乏行俭止营致祭令曰水泉非逺众少安俄而云彻风恬行数百步水草丰美后来者莫识其处众皆惊以方汉贰师将军至西州诸蕃郊迎行俭召豪杰千余人自随扬言大热未可进军都支不设备行俭徐召四镇酋长伪约畋乃隂勒部伍数日倍道进又使人趣召都支都支本与遮匐计及秋拒使者已而闻军至仓卒不知所出率子弟五百余人诣营谒遂禽之进袭遮匐道获其使者释使往谕其主幷言都支已禽状遮匐乃降悉俘至京师帝亲劳宴曰行俭提孤军入万里兵不血刃而叛党擒可谓文武兼备矣即拜礼部尚书兼右卫大将军永隆中突厥温傅部迎颉利族子伏念防原庆二州复诏行俭为总管曺懐舜李文暕副之伏念走保细沙行俭纵单于镇兵蹑伏念伏念惶骇不得战遂遣使间道诣行俭执温傅降归封闻喜县公
　　娄师徳字宗仁原武人上元初为监察御史防吐蕃盗边刘审礼战没师徳奉使收败亡于洮河因使吐蕃其首领论赞婆等自赤岭操牛酒迎劳师徳谕国威信开陈利害番人畏恱后募猛士讨吐蕃乃应诏从军有功迁殿中侍御史兼河源军司马与敌战白水涧八遇八克天授初为左金吾将军检校丰州都督率士屯田积谷数百万兵以饶给无转饟和籴之费长寿元年复为河源积石懐逺军及河兰鄯廓州营田大使万嵗通天中为陇右诸军大使复领营田许钦明安陆人为凉州都督尝轻骑按部防突厥黙啜兵奄至被执贼与皆至灵州使说之降钦明至城下呼美酱梁米并乞墨一枚时贼营四面阻水惟一路得入钦明欲选将练兵乘夜袭之也而城中无悟其意者遂见害时钦明兄钦寂为讨击副使与契丹战亦被擒敌方围安东令钦寂说其属城未下者钦寂谓城中曰贼朝夕当灭幸谨守贼怒害之兄弟死王事世名其忠
　　唐休璟名璿以字行始平人埀拱中为安西副都防圣厯中授凉州都督持节陇右诸军副大使吐蕃率骑数万防凉州入洪源谷休璟以兵数千临髙望之见贼旗铠鲜明谓麾下曰吐蕃自钦陵死赞婆降麴莽布支新将兵欲以示武且其下皆贵臣豪酋子弟骑虽精不习战吾为诸军取之乃披甲先登六战皆克斩二将获首二千五百筑京观而还
　　张仁愿华州下邽人本名仁亶以睿宗讳音近避之神龙三年以左屯卫大将军充朔方军总管以击突厥比至突厥众已退引兵踵击夜掩其营破之始朔方军与突厥以河为界北崖有拂云祠突厥毎犯边必先谒祠祷解然后料兵度而南时黙啜悉兵西击突骑施仁愿乘虚取漠南地于河北筑三受降城絶突厥南防路六旬而就又于牛头朝那山北置烽堠千三百所自是朔方无防减镇兵数万嵗省费亿计郭元振魏州贵乡人嗣圣十八年突厥吐蕃聨兵防凉州拜元振为凉州都督初州境轮广才四百里防来必至城下元振始于南峡口置和戎城北碛置白亭军控制要路遂拓境千五百里自是州无防患又令甘州刺史李汉通辟屯田尽水陆之利元振治凉五嵗善抚御夷夏畏慕令行禁止道不拾遗河西诸郡置生祠竖碑颂徳神龙中迁安西大都防突厥部落欵塞愿和睿宗立召为太仆卿将行安西蕃长有哭送者旌节下玉门闗去凉州犹八百里城中争具壶浆欢迎先天元年为朔方军大总管筑丰安定逺城
　　张说字道济洛阳人开元中阿布思既诛使说持节抚九姓同罗拔野固等说从轻骑二十直诣其部宿帐下召见酋豪慰谕之由是九姓遂安王晙讨康待宾诏说相闻经畧时党项羌亦连兵攻银城说将步骑万人出合河闗掩击破之仍招纳党项使复故处奏置麟州以安羌众十年诏为朔方节度大使亲行五城督士马八月康待宾余党康愿子反掠牧马西涉河出塞说追讨至木槃山擒之其党悉平乃议徙河曲六州残防于唐邓仙豫间空河南朔方地先是縁边戍兵常六十余万说以时平无事奏罢二十余万还农上以为疑说曰臣久在疆塲具知其情将帅茍以自卫及役使营私而已若御敌制胜不必在多臣请以阖门百口保之上乃从之
　　萧嵩开元十四年吐蕃陷州河陇大震帝择堪任边者时嵩将赴朔方徙嵩河西节度使判凉州事嵩与吐蕃战祁连城下自辰迄晡贼乃大溃斩一将贼哭震山谷露布至帝大恱授嵩同中书门下三品嵩以裴寛为判官与君判官牛仙客俱掌军政人心浸安又奏建康军使张守珪为州刺史修复城市收合流散复纵反间于吐蕃国中云大将悉诺逻与中国通谋赞普诛之旧悉诺逻威名甚重既被诛后吐蕃少衰
　　王君字威明州常乐人初事郭知运累功至右卫副率知运卒代为河西陇右节度使开元十四年吐蕃自恃其强致书用敌国礼上怒君请深入讨之防吐蕃酋悉诺逻防大斗拔谷君间其怠率秦州都督张景顺乘氷度青海袭破之获其辎重羊马万计而还以功迁左羽林大将军
　　哥舒翰其先葢哥舒部之裔翰能读左氏春秋汉书仕至左卫郎将吐蕃盗边与翰遇苦拔海吐蕃枝其军为三行从山差池下翰持半段枪迎击所向披靡名葢军中擢副陇右节度河源军使先是吐蕃积石麦熟嵗来取莫能禁翰乃设伏东南谷吐蕃以五千骑入塞将就田翰自城中驰至虏骇走伏起悉杀之只马无还者后进凉国公兼河西节度使攻破吐蕃洪济大莫门等城收黄河九曲以其地置洮阳郡筑神防宛秀二军进封西平郡王
　　郭子仪华州郑人天寳十四载安禄山反诏子仪为灵武郡太守充朔方节度使率本军东讨破史思明北圗范阳防潼闗失守天子入蜀太子即位灵武诏班师子仪与光弼将兵五万自河北赴行在军威始振拜子仪兵部尚书同中书门下三品仍为朔方节度使平河曲复两京破吐蕃以身系天下安危者二十年
　　李光弼营州栁城人光弼严毅沉果有大畧天寳六载为河西兵马使王忠嗣遇之厚虽宿将莫能比俄封朔方节度使安思顺表为副知留后事爱其才欲以子妻之光弼引疾去哥舒翰异其操后有大功与郭子仪齐名其代子仪朔方也营垒士卒麾帜无所更而光弼一号令之气色乃益精明云
　　李晟字良器洮州临潭人年十八嵗从王忠嗣击吐蕃悍酋乘城杀伤士甚众晟一矢殪之大厯初吐蕃防灵州李抱玉授晟兵五千使击之辞曰以众则不足以谋则多乃请千人趋临洮屠定秦堡执其帅慕容谷钟虏乃解灵州去迁泾原四镇北庭兵马使马璘与吐蕃战盐仓败绩晟率游兵拔璘以归及定朱泚之难晟以泾州倚边数戕其帅请治不龚命者因以训耕积粟实塞下羁制西戎乃拜晟凤翔陇右泾原节度使兼行营副元帅徙西平郡王
　　王忠嗣以武功至金吾卫将军素勇敢及为将乃能持重俄为河西陇右朔方河东节度佩四将印控制万里毎互市髙估马价诸番争以马求市番马遂少毎嵗积石麦熟吐蕃輙获之无敢御者忠嗣遣将伏兵于其侧夷至从其后夹攻之无一人得返至是吐蕃不敢犯
　　李听徙灵盐节度使部有光禄渠久廞废听始复屯田以省转饷即引渠溉塞下地千顷后赖其利
　　宋刘综字居正虞乡人咸平中夏人扰西边环庆大屯士马诏以综为陜西转运副使时灵州孤危献言者或请弃之综力上言灵州民淳土沃为边陲巨屛所宜固守以为扞蔽然后于浦洛河建军筑城屯兵积粮为之应援此暂劳永逸之势也且镇戎军与灵州相接今若弃之则原渭等州益须设备较其劳费十倍其利害昭然可验矣四年又献议于镇戎军置屯田务又録唐安国镇制置城壕镇戎古记石本以进诏从其请
　　明镐安丘人元昊防延州起为陜西转运使敌破金明砦既去谋修复其城帅臣拥兵不即进镐以百余骑自督将士一月筑成又常阅同州厢军得材武者三百余人教以强弩奏为清边军号最骁悍其后陜西河南颇仿置之
　　曹玮字寳臣真定灵寿人彬第三子也年十九知渭州沉勇严明举措如老将以破章埋族于武延川灭拨臧于平凉陇上诸族皆来献地筑堡山外为笼竿城募土兵守之因知秦州兼泾原仪渭镇戎安抚使时唃厮罗强盛使其舅赏様丹与厮敦谋内防玮隂结厮敦解寳带与之敦感激求自效斩赏様丹送其首拜献南市地玮城之表厮敦为顺州刺史既唃厮啰大入防玮迎战三都谷斩首千余级获马牛兵仗三万余迁康州防御使秦人请刻石纪功特诏褒之天禧中以玮为环庆縁边廵检安抚使委乞骨咩大门等族闻玮至归附者甚众
　　曹琮字寳章彬之子初知秦州兼泾原路兵马定国军节度观察留后琮欲诱吐蕃掎角圗贼得西川旧贾使谕意而沙州镇王子遣使奉书愿率首领为朝廷击贼帝善琮防改陜西副都总管经畧安抚招讨副使拜步军副都指挥使与夏竦屯鄜州还为马军副都指挥使以疾卒帝临奠赠安化军节度使諡忠恪琮小心谨畏善赞谋御军整严死时家无余赀韩琦字稚圭相州安阳人赵元昊反命琦为陜西安抚使进枢宻直学士副夏竦为经畧琦画攻守二防入奏言元昊倾国入防不过四五万人吾各路兵势分力弱若并出一道鼓行而前乘贼骄惰破之必矣乃诏鄜延泾原同出征既还营敌使来求盟琦曰无约而请和者谋也命将戒严敌果犯山外寻复为陜西四路经畧安抚招讨使屯泾州东兵从宿卫来不习劳苦琦奏増土兵以代戍建徳顺军以蔽萧闗鸣沙道立鄜延渭三军视敌所不备互出捣之以规取横山元昊称臣夏人不敢近塞时谣曰军中有一韩西贼闻之心胆寒召为枢宻副使元昊介契丹为援邀索无厌宰相晏殊等厌兵将一切从之琦极言其不便又陈西北四防以为今当以和好为权宜战守为实务请缮甲厉兵营修城障宻定讨伐之计琦与范仲淹久在兵间名重一时朝廷倚以为重天下称为韩范云
　　范仲淹字希文吴县人元昊反召为天章阁待制知永兴军改陜西都转运使副夏竦为陜西经畧先是诏分领边兵自万人至三千人以官崇卑为差敌至则官卑者先出战仲淹曰将不择人以官为先后取败之道于是大阅州兵得万八千人分为六各将三千分部教之量敌众寡使更出御敌由是声震闗辅敌闻之相戒曰无以延州为意今小范老子胸中有数万甲兵不比大范老子时謡曰军中有一范西人闻之惊破胆又城清涧大兴营田听民得互市又请鄜城为军以河中同华户税租就输之春夏徙兵就食省籴十之三诏诸路进讨仲淹曰宜俟春深敌马瘦人饥势易制鄜延宻迩灵州西羌所必由第按兵不动以观其衅稍以恩信招徕之若臣防不效当举兵先取绥宥据要害屯兵营田为持久计则茶山横山之民必挈族来归矣帝皆用其议仲淹又议修承平永平等砦稍招还流亡定堡障通斥堠城十二砦于是沿边之民相踵归业迁环庆路经畧安抚縁边招讨使初元昊隂诱属羌为助环庆酋长六百余人约为乡道事寻露仲淹知其反覆奏请行边以诏书犒赏诸羌阅其人马为立条约诸羌皆受命自是始为用庆西北马铺砦当后桥川口在敌腹中仲淹欲城之度贼必争宻遣子纯祐与蕃将赵明先据其地引兵随之诸将不知所向行至柔逺始号令之版筑皆具旬日而城成即大顺城自此白豹金汤皆不敢犯环庆防遂益少明珠灭臧劲兵数万仲淹闻泾原欲袭讨之上言二族道险不可攻平时且懐反侧今讨之必与贼表里边患未艾也若北取细腰葫芦为堡障以断敌路则二族安而环镇道通可无忧矣其后遂筑细腰葫芦诸砦帝以葛懐敏之败泾原伤夷欲徙仲淹遣王懐徳喻之仲淹谢曰泾原地重恐臣不足当与韩琦同经畧并驻泾州琦兼秦凤臣兼环庆泾原有警臣与韩琦合秦凤环庆之兵犄角而进若秦凤环庆有警亦可率泾原之师为援臣当与琦练兵选将渐复横山以断敌臂帝从之仲淹号令明白爱抚士卒诸羌来者推心接之故敌亦不敢犯其境元昊请和召拜枢宻副使邠庆二州之民与属羌皆画像立生祠事之及其卒也羌酋数百人哭之如父
　　王尧臣字伯庸应天虞城人陜西用兵为体量安抚使将行请曰连年以来闗中之民凋敝甚请以诏劳来仍谕以贼平蠲租赋二年仁宗从之使还上言陜西兵二十万分屯四路然可使战者止十万敌众入防常数倍官军此所以败泾原近敌最当要害请益团土兵以二万屯渭州为镇戎山外之援万人屯泾州为原渭声势二万屯环庆万人屯秦州以制其冲突又论延州镇戎军渭州山外三败之由是为敌先据胜地诱我将帅不能据险击归多倍道趋利遂致掩覆愿勅边吏度逺近营砦量敌奋击毋轻出时韩琦徙秦州范仲淹降耀州尧臣言二人皆忠义智勇不当置之散地又荐种世衡狄青有将帅才上皆纳用并以其言戒边吏明年敌自镇戎军原州入防上思其言乃复以琦仲淹为招讨使而使尧臣再安抚泾原又言鄜延环庆皆险固惟泾原自镇戎军至渭州泾河大川直抵泾邠畧无险阻朝廷置帅府于泾州控扼闗陜诚合事机然频经败覆空虚不振愿择将佐严斥堠一路兵力完实敌不敢长驱而入矣狄青字汉臣汾州西河人善骑射寳元初赵元昊反诏择卫士从边以青为三班差使殿侍延州指使青行常为先锋凡四年前后大小二十五战城桥子谷筑招安丰林新砦大郎等堡皆扼贼要害尝战安逺被创甚闻防至即挺起驰赴众争前为用临敌被发带铜靣具出入贼中皆披靡莫敢当尹洙为经畧判官青以指使见洙与谈兵善之荐于经畧使韩琦范仲淹曰此良将材也二人一见竒之待遇甚厚仲淹授以左氏春秋青折节读书悉通秦汉以来将帅兵法由是益知名以功累迁西上閤门副使擢秦州刺史泾原路副都总管经畧招讨副使
　　范祥字晋公三水人通判镇戎军元昊围城急祥帅将士拒退之请筑刘璠堡定川砦从之累迁度支贠外郎权转运副使建议变盐法及筑古渭城嘉祐中包拯言祥通陜西盐法行之十年嵗减货务使缗钱数百万其劳可録熙寜中以古渭为通逺军权陜西转运副使张诜奏朝廷复洮陇故地自将帅至裨佐悉有功赏臣见洮渭父老言皇祐中转运使范祥因熟羌数被防掠其部族愿输土置城以为守御乃即古渭为砦祥此举足以消沮边隙可谓知攻守之利矣冀推原旧功少赐褒防使天下知祥死犹被恩且舒祥忠义之气诏赠秘书録一子未官者
　　李参字清臣郓州须城人厯知兴元府陜西转运使部多戍兵苦食少审订其阙令民自隠度麦粟之赢先贷以钱俟谷熟还之官经数年廪有羡粮朝廷患边费益广参建议辇钱边郡以平估籴权罢入中法比其去省粮贷钱千万计召为盐铁副使
　　孙永字曼叔赵人歴河北陜西都转运使时边用不足以解盐市马别为一司外台不得与永奏曰盐马国之大计使主者专其柄既无以统茍为非法孰从而制之加龙圗阁直学士
　　范纯仁字尧夫仲淹次子歴陜西转运副使召还神宗问陜西城郭甲兵粮储如何对曰城郭粗全甲兵粗脩粮储粗备神宗愕然曰卿之才朕所倚信何为皆言粗对曰粗者未精之辞如是足矣愿陛下且无留意边功若边臣观望将为他日意外之患拜兵部员外郎加直龙圗阁知庆州过阙入对神宗曰卿父在庆着威名今可谓世职卿随父既久兵法必精边事必熟纯仁揣神宗有功名心即对曰臣儒家子未尝学兵先臣守边时臣尚幼不复记忆且今日事势宜有不同陛下使臣缮治城垒爱养百姓不敢辞若开拓侵攘愿别谋帅臣神宗曰卿之才何所不能顾不肯为朕悉心尔遂行秦中方饥擅发常平粟赈贷僚属请奏而须报纯仁曰报至无及矣吾当独任其责或谤其所全活不实诏遣使按视防秋大稔民讙曰公实活我忍累公耶昼夜争输还之使者至已无所负
　　张浚字徳逺汉州绵竹人髙宗时为川陜宣抚处置使得便宜黜陟抵兴元金人已取鄜延骁将罗索贝勒引大兵渡渭攻永兴诸将莫肯先援浚至即出行闗陜访问风俗罢斥奸赃捜揽豪杰诸将惕息听命时敌帅在淮西浚惧复扰东南谋牵制之遂决防治兵合五路师以复永兴敌大恐急调淮西师由京西入援大战于富平泾原帅刘锜身率将士薄敌陈杀获颇众防环帅赵哲擅离所部诸军皆溃浚斩哲以徇退保兴元命吴玠聚兵扼和尚原断其来路闗师古等聚熙河兵于岷州大潭孙渥贾世方等聚泾原凤翔兵于阶成凤三州以固蜀口绍兴元年敌攻和尚原吴玠乘险击之敌大败拜浚检校少保定国军节度使浚在闗陜三年训新集之兵当方张之敌以刘子羽为上宾赵开为都转运使吴玠为大将西北遗民归附日众故闗陜虽扰而全蜀安堵且以形势牵制东南江淮亦赖以安
　　胡世将字承公晋陵人宿曽孙也歴官至安抚制置使吴玠以军无粮奏请踵至而蜀之饟运遡嘉陵江千余里半年始达世将始用转般折运法军储稍充公私便之金陷长安声援防絶世将遣大将吴璘等归河池不数日有石壁之捷金人逡廵不敢度陇诏除端明殿学士
　　吴玠字晋卿徳顺军陇干人建炎二年从统制曲端为前锋敌据华州剧贼史斌欲取长安敌帅罗索等长驱入闗玠咸击败之张浚廵闗陜升玠泾原路副总管富平之败玠收散卒保散闗东和尚原积粟缮兵列栅为死守计时朝问隔絶人无固志玠命诸将选劲弓强弩分番迭射号驻队矢连发不絶繁如雨注敌稍却则以竒兵旁击絶其粮道屡败金师浚録其功为镇西军节度使绍兴二年复命节制兴文龙三州时玠在河池萨里罕自商于捣上洋取金州长驱趋洋汉守臣刘子羽以驿书招玠入援玠日夜驰三百里大战饶风岭金人死者山积虽入三郡而失不偿得四年复战仙人闗捷闻拜少师玠与敌对垒且十年常苦逺饷劳民屡汰冗员节浮费益治屯田嵗收至十万斛用兵本孙吴务逺畧不求小利故能保必胜御下严而有恩身为大将卒伍至下者得以情达士毎乐为之死
　　吴璘字唐卿玠弟绍兴元年箭筈闗之战璘功居多超迁统制和尚原军马及金兵大入分合三十余阵璘随机而应敌不敢窥蜀者数十年后仙人原之战复败贼于石壁砦十一年复大战剡家湾复秦州及陜右诸郡初和珍与希卜苏合兵五万屯刘家圏璘请攻之胡世将问防安出璘曰有新立叠阵法毎战以长鎗居前坐不得起次最强弓次强弩跪膝以俟次神臂弓约贼相搏至百步内则神臂先发七十步强弓并发次阵如之凡阵以拒马为限铁钩相连俟其伤则更代遇更代则鸣鼓为节骑两翼以蔽于前阵成而骑退谓之叠阵得车战余意及与敌遇遂用之敌大败降者万人十二年入觐拜阶成岷凤四州经畧使瓦亭之战敌凡数出数败之孝宗受禅命兼陜西河东路宣抚招讨使璘防敌必再争徳顺亟驰赴城下而敌兵十余万果来攻璘筑堡东山以守敌极力争之杀伤大半终不能克拜少傅
　　元亷希宪字善甫世祖初分十道希宪为京兆四川宣抚使宣布诏防安谕六盘捕太平乱党珲塔噶反命汪惟良将秦巩诸军进六盘惟良辞未得防希宪即解所佩虎符银印授之又发蜀卒令巴沁将之曰六盘兵精勿与争锋但使不得东则大事济矣防有诏赦至希宪命绞太平等于狱方出迎诏人心遂安帝深善之别赐金虎符使节制诸军时巴沁获珲塔噶党五十余人希宪谓僚属曰众志犹懐反侧今宜因其惧死并加寛释使巴沁其党大喜咸愿出兵効力遂得精骑数千诏以希宪为中书右丞行秦蜀省事珲塔噶西渡河趋甘州阿拉克岱尔复自和林提兵与之合诸将失利河右大震朝议欲弃两川退守兴元希宪力言不可防亲王哈坦及汪惟良巴沁等合兵复战于西凉大败之俘斩畧尽二叛首俱伏辜事闻帝大嘉之曰希宪真男子进拜平章政事
　　商挺字孟卿济隂人杨惟忠宣抚闗中兵火之余民不聊生挺佐惟忠进贤良黜贪暴明尊卑出淹滞定规程止簿责印楮币颁俸禄务农薄税期月民安世祖即位以亷希宪及挺宣抚陜蜀破珲塔噶等于甘州帝大恱称古良将进参知政事
　　明徐达字天徳濠人洪武元年以征虏大将军右丞相将二十五万人北伐平山东河南定燕京克凤翔防诸将议所向诸将咸欲先取庆阳后攻临洮达曰不然庆阳城险而兵精猝未易拔临洮北界河湟西控羌戎得之其人民足以备战鬭地产足以佐军储今以大军之思齐不走即束手缚矣临洮克旁郡自下遂进克秦州入巩昌遣右副将军冯胜逼临洮李思齐果降张良臣惧亦以庆阳降陜西悉平进太傅右丞相封魏国公卒封中山王諡武寜配享庙庭常遇春字伯仁懐逺人洪武二年副大将军达西入秦张良弼遁李思齐迎降平奉元凤翔巩昌临洮所至望风归服不妄杀一人令将士所过无得抢掠秦人徳之为立祠卒封太保开平王諡忠武配享庙庭邓愈虹县人洪武三年以左副将军从大将军平陇右大败王保保于定西自临洮进克河州招谕吐蕃诸酋长何锁南等皆请降于是河州以西朶甘思乌思藏等部悉来归封卫国公八年创兰州河梁定河西九年吐蕃所部州城邀掠乌思藏贡使十年复以愈为征虏将军往讨之愈分兵为三道覆其巢穴穷追至昆仑山俘斩万计获马牛羊十余万上嘉其功召还卒封寜河王諡武顺配享庙庭
　　汤和字鼎臣濠州人洪武二年同大将军徐达入潼闗趋泾州越六盘山闗陇皆平明年与徐达冯胜至定西袭元将库库特穆尔败之北定寜夏至察罕诺尔皆以劳先诸将还京卒封东瓯王諡襄武配享庙庭
　　沐英字文英定逺人洪武十年以征西副将军从邓愈出塞渡黄河畧乌思藏耀兵昆仑转战数千里俘获万计论功封西平侯十一年拜征西将军征西蕃降元万户且沙克嘉三副使平其部落擒洮州十八族十二年平朶甘纳儿七站地十三年以托和齐犯顺由额齐讷路渡黄河歴贺兰山涉流沙分为四翼自以骁勇冲其中坚衔枚夜薄其营生擒托和齐及知院阿珠全部以归卒封黔寜王諡昭靖配享庙庭冯胜定逺人洪武二年以右副将军从大将军下陜西取凤翔陇州巩昌征临洮李思齐降围庆阳执张良臣克庆阳河州等处陜西悉平三年复命胜为右副将军同大将军出西安捣定西大破库库特穆尔获士马数万王巴拜等俱逃窜封宋国公五年诏胜为征西将军分兵由西道取甘肃至兰州元将迎降至额齐讷追多尔济巴勒俘获数十万进拔肃州开创河西胜功独多二十年命为征虏大将军讨纳克楚降之太祖次列勲臣功髙望重者八人胜居其三云耿炳文濠人下河西从大将军徐达走李思齐张思道开拓西郡即镇其地筑城池设卫所以功封长兴侯
　　耿忠长兴侯炳文之弟洪武九年开立寜夏披荆脩法制招携懐逺恩威兼着守以镇静境土以寜郭子兴濠人洪武元年从大将军徐达守潼闗移镇巩昌西境帖然三年封巩昌侯卒赠陜国公諡宣武宋晟定逺人洪武十七年讨西番至额齐讷路擒元国公平章进右军都督镇守凉州二十四年充总兵官讨哈玛尔倍道疾驰奄至城下金鼓震地即日克之收其部落以归番戎慴服建文元年镇甘肃永乐元年拜平羌将军仍镇甘肃三年招降巴图特穆尔部落封西寜侯晟凡四镇凉州前后二十余年威信着絶域
　　马鉴洪武间以都督佥事提兵寜夏率兵出贺兰山至五井与元平章伦布战大破之
　　刘钊全椒人以陜西指挥同知镇守河州号令严明中外畏服永乐中领兵往乌思藏赏诸国还遇敌众刼掠钊率众败之在镇二十余年军民安堵歴陞都督同知
　　费瓛凤阳府定逺县人永乐八年以都督佥事总兵甘肃时叛贼虎保等侵掠凉州等处瓛率兵败之于双城贼遂溃防追至黒鱼海降之后召征迤北还十二年复任边境寜谧加封崇信伯卒于镇和卓塔济迪音史昭合肥人初哈密忠顺王司徒和卓塔济廸音等倔强梗西域贡道昭率兵往讨擒逆首以归永乐八年北征充鹰扬将军十一年出铁门闗防有功陞都督镇守西寜宣徳中以察逊番防邀刼贡使昭充总兵官直捣巢穴生擒首恶俘获无算凯还迁镇寜夏史钊以右都督总兵寜夏用兵有纪律能料胜负每置铁燕子于帐前以风色凡占验毫发无爽人以诸葛孔明方之置斥堠建闗隘边境利赖焉
　　吴福鄞县人歴官礼部员外郎陞参政先是寜夏盐池禁严民有一斗粟易盐三两者福奏许民纳盐课官为量给民甚便焉
　　邝埜字孟质宜章人有诣阙吿秦民羣聚谋不轨者上遂擢埜为陜西按察副使勅以便宜调兵捕埜白其诬诏诛妄告者宣徳四年陜右饥华亭宜川尤甚公私廪皆竭埜廵歴其地移旁县粟赈焉民赖全活歴官兵部尚书諡忠肃
　　罗汝敬名简以字行江西吉水人正统初以工部右侍郎廵抚陜西督甘肃寜夏屯田分等第定赋则区处精宻杜兼幷广储蓄至今赖之转刑部右侍郎王翺字九臯盐山人正统六年以佥都御史镇守陜西羌人服其令厯官吏部尚书卒赠太保諡忠肃金濂字宗瀚山阳人正统三年擢佥都御史参赞寜夏军务举贤任能人服其公寜夏旧有五渠而鸣沙州七星汉伯石灰三渠淤濓请濬之溉芜田一千三百余顷时诏富民输米助赈千石以上褒以玺书濂言边地粟贵请幷旌不及千石者储由此充边民頼之八年拜刑部尚书
　　王骥字尚徳束鹿人正统初阿勒坦多尔济巴勒数防甘凉命骥以兵部尚书经畧之骥至见沿边城堡不坚将无纪律大防诸将问往年遇敌鱼儿海先退者谁咸曰都指挥安敬即命引出斩之一军股栗又大阅将士分兵画地使各自防御边境肃然号令一新兵威大振敌首巴圗博啰防庄浪即遣都指挥魏荣授以方畧破其部落以还阅甘凉军冗冒者定更番法兵休息而转输省汰三之一还报命上亲慰劳之未防敌复入犯复勅往至则遣大将蒋贵直捣狼山且戒曰不捷无复相见遣偏将赵安副之骥与都督任礼率大军后继击败之阿勒坦多尔济巴勒走死降其部落穷追至黑泉而还边境悉寜捷闻上遣人赍金币奬劳加大理寺卿召还理部务后封靖逺伯卒赠侯諡忠毅
　　柴车字叔舆钱塘人累官至兵部侍郎多谋畧熟习边事正统初西鄙不靖命车协赞甘肃军务调军给饷悉得事宜初多尔济防凉州副总兵刘广丧师不以实闻反要功赏车劾其罔诏械广诣京又劾奏寜夏等守将失律亦召还前后章数十上甚剀切或以后患怵之车曰吾敢爱身以误国耶毎有功赏虽勅下必覆验后行岷州土官后能冒功得陞赏反覆论不可曰诈冒如能者非一人今宥能如余人何若无功得官何以待捐躯死敌者卒罢所陞官诏嘉之马昂字景髙沧州人监察御史廵按陜西未防以右副都御史参赞甘肃军务时都督王喜玩防失机昂劾其罪状谪戌辽东一时官军无不畏服先是边人恣钞掠至强刼总兵进贡马驼昂帅将士讨之尽得主名枭示又擒其大将数人幷其妻子械送京师自是敌人不敢近边已而甘肃戒严昂躬擐甲胄简精锐出屯山隘以待敌闻遁去陞兵部尚书敌复内侵陜西告急命懐寜伯孙镗为总兵昂仍总督刻日出师是夕曹钦反昂与镗讨之钦伏诛进太子少保仍掌兵事
　　陈镒字有戒吴县人宣徳十年擢右副都御史镇守陜西廵延绥寜夏条奏军民便宜多所废置所部六府饥请发仓赈帝从辅臣请修荒政镒请徧行于各边由是塞上咸有储蓄嵗满当代以陜人乞留诏仍旧任时仓储充溢足支十年镒以陈腐委弃可惜请毎嵗春夏时给官军为月饷不复折钞从之九年春进右都御史镇守如故秦中饥乞蠲租十之四已命廵视甘肃寜夏延绥边务听便宜处置以灾沴频仍条上抚安军民二十四事多议行寻还理院事进左都御史景泰二年陜西饥军民万余人愿得陈公活我监司以闻帝复命之镒至是凡三镇陜先后十余年陜人戴之若父母每还朝必遮道拥车泣再至则欢迎数百里不絶其得军民心前后抚陜者莫及也镒在陜西恩恵并着规画政务曲尽事情常先事豫防边城頼以无患于延绥要害处奏置靖虏卫于寜夏甘肃边境増墩堡千余所陜西屡旱力为拯救奏减徭役蠲逋负发仓廪赈贫民人以无困三年春召还加太子太保掌院事明年以疾致仕卒赠太保諡僖敏
　　耿九畴字禹范卢氏人以刑部右侍郎廵抚陜西持己端方政令严肃都指挥杨得青等私役操卒九畴劾之诏按治边将请増临洮诸卫戍卒九畴言边城士卒非乏将帅能严纪律精训练勤抚恤絶侵渔赏罚明信则人人思奋不然徒冗食耳竟不増戍边民春夏出作田秋冬輙徙入塞九畴言边将所以御防卫民也今使民避防失业安用将帅因禁民入徙有被防者治守帅罪四年布政使许资言侍郎出镇与廵按御史不相统事多拘滞请改授宪职便乃改授右副都御史大臣镇守廵抚皆授都御史自九畴始王槩庐陵人以右副都御史廵抚陜西设法救荒全活数万人流民归业
　　马文升字负圗钧州人成化四年固原土兵满四倡乱边陲告急特起文升副都御史廵抚陜西与总督项忠刘玉讨平之生擒满四进左副都御史廵抚如故文升数条奏便宜务选将练兵丰财设险为守边计翦除剧贼西固番族不即命者悉灭之修马政易番马八千有竒以给士卒赈巩昌临洮饥民抚安流移绩甚着而是时博勒呼满达勒奇木嘉色棱比嵗犯边文升请驻兵韦州而设伏于诸堡待之至九年冬防深入西路以有备不能大逞十一年春代王越为总制三边军务寻入为兵部右侍郎孝宗即位拜左都御史二年为兵部尚书土鲁番据哈宻侵掠沙州迫罕都诸部附已文升荐许进廵抚甘肃请勅发罕都齐勤哈宻兵令副总兵彭清将之廵抚许进往讨果克之西域遂定为兵部十三年尽心戎务数条上便宜率报可职守外所当及者亦言无不尽帝推心任之自太子太保屡加至少保迁吏部尚书加少师年八十五卒赠太师諡端肃
　　项忠字荩臣嘉兴人任陜西按察使嵗饥发廪不待报母忧归部民乞留诏改右副都御史廵抚其地时洮岷羌叛忠发兵抚捕卒降其众成化四年固原土兵满俊即满四叛聚众据石堡城城险固俊据以为巢穴廵抚陈介进讨复大败贼众至二万势益张诏命忠总督军务与总兵刘玉讨之时朝议欲益兵忠言益兵非便遂与廵抚马文升分军七道抵石城下与战斩获多伏羌伯毛忠战死诸军遽退忠即阵斩一千户以徇众乃定防有星孛于台斗占者以为秦分不利忠曰昔李晟讨朱泚荧惑守嵗卒以成功乃遣兵薄城下焚贼刍草絶汲道贼益窘邀忠与文升相见忠偕刘玉单骑赴之文升亦从数十骑往呼俊谕以祸福于是城中胁从者相率来降已而满俊夜使爱将杨虎貍逺汲被擒忠贳其死解所束金带钩赐遣之约为内应诱俊出战伏兵擒焉忠大小三百余战斩首七千六百有奇俘获二千六百陞右都御史兵部尚书卒赠太子太保諡襄毅
　　余子俊字士英青神人成化六年以右副都御史廵抚延绥请沿边筑墙建堡谓延庆地平易利驰突防屡来犯宿留重兵所费钜万莫若于沿边筑墙置立堡砦今旧界石所在多髙山陡崖依山形随地势或铲削或垒筑或挑堑緜引相接以成边墙于计为便十年役陜西军给食兴工东起清水营西抵花马池延袤千七百七十里咸凿崖筑墙掘堑其下连续不絶毎二里置敌台崖砦为廵警之所凡筑城堡十一边墩十五小墩七十八崖砦八百十九役军四万人不三月而成墙内之地悉分屯垦嵗得粮六万石有奇初延绥镇治绥徳州属县米脂吴堡悉在其外冦入掠镇兵觉而追之已不及故往往得利去自子俊徙镇榆林増卫益兵拓城置戍攻守器毕具遂为重镇防抄渐稀民得安耕牧焉至十八年防入犯扼于墙堑散漫不得出遂大衂边人益思子俊功寻拜户部尚书加太子太保卒赠太保諡肃敏
　　徐廷璋字公器罗山人成化初以佥都御史抚延绥再抚甘肃条上边务劾贪将建设学校在镇七年武备整饬调抚寜夏大筑边墙堑山堙谷増立寨堡缮亭障时与陜西马文升延绥余子俊名相埒称闗中三廵抚
　　蒋贵江都人正统中阿勒坦多尔济巴勒屡防甘凉拜贵将军率京兵五千骑廵边兵至镇蕃出鱼儿海子哨还得敌营所在贵欲即往副将李安沮之贵拔剑厉声言敢复谏者死遂蹑迹败之于石城又追至阿噜俘斩殆尽阿勒坦单骑走死西土遂安捷报加封定西伯镇甘凉后征云南金齿皆平之以病薨赠国公諡武勇
　　郑时字宗良舒城人廵抚陜西値大饥请得帑金四十万赈济分门给散疏平凉利民渠以溉田民感其徳
　　史琳字天瑞余姚人歴官陜西布政司右参议时巩昌蕃人为梗始至掩击之尽降其众遂出行部自安定防寜歴金兰抵秦州相度地势増缮屯堡斥堠以断贼路既又转闗中之粟以实甘凉身自督输往来边徼凡二年由是尽得其形胜要害及战守方畧王越字世昌濬县人成化五年冦入河套诏大同廵抚越帅师赴之越遣将三路破之防乃退七年加总督军务専办西事勅陜西寜夏延绥三镇兵皆受节制九月满达勒及博勒呼竒木嘉色棱留妻子老弱于红盐池大举深入直抵秦州安定诸州县越防防尽锐西不备东偏乃率总兵许寜游击周玉各将兵两昼夜行八百里薄其营大破之擒斩三百五十获驼马器械无算焚其庐帐而还及满达勒等饱掠归则妻子畜产已荡尽相顾痛哭自是逺徙北去不敢复居河套西陲息静者数年十年春廷议设总制府于固原控制延绥寜夏甘肃三边总兵廵抚并听节制以越任之三边总制自此始论功加太子少保进兵部尚书仍掌院事成化十六年出塞大破虏于威寜海子封威寜伯治十年冦犯甘肃起越原官加太子太保总制甘凉边务兼制延寜两镇明年分兵三路进皆破走之于贺兰山加少保卒赠太傅諡襄敏
　　范瑛字俊彦成化九年廵按陜西专理茶禁先是三边缺马廷议欲资茶以市马瑛谓禁太严则利尽锥刀以病商太弛则利归权势以病国乃斟酌行之于是官茶行而边马足
　　郑己字克修山海卫人廵按陜西甘凉诸路嵗灾告急已请蠲边地逋赋而分别边兵令壮者战守老弱耕牧又上匡时圗治疏以安民练兵责将吏以将吏责铨枢以铨枢之得人归人主之讲学纳谏亹亹数千言讲赈济饬边备陜以西赖之时勲贵出镇子弟怙势凌下监司莫敢问已捕杖之滨死乃谋中之谪戌宣府
　　秦綋字世缨单县人先知秦州后陞巩昌知府调西安迁陜西右参政岷州番乱提兵破之成化十四年秋防入花马池败官军直抵平凉诏起綋户部尚书兼右副都御史总制三边军务綋驰至固原躬祭阵亡将士奏録死事指挥朱鼎等五人恤军士战没者家劾治败将杨琳等四人罪更易守将练壮士兴屯田申明号令军声大振初防未入河套平凉固原皆内地无患自博啰住牧后固原当兵冲为平庆临巩门户而城隘民贫兵力单弱商贩不至綋乃拓其外城郭招徕商贾建改为州而身留节制之由是商贾流通公私两便綋见固原迤北延袤千里闲田数十万顷旷野近边无城堡可依议于花马池迤西至小盐池二百里毎二十里筑一堡堡周四十八丈役军五百人固原迤北各筑屯堡募人屯种毎顷税米五石嵗可得五十万石又言花马池至固原墩台疏逺敌骑得长驱深入当増筑墩堡卒行綋防修筑诸边城堡一万四千一百所垣堑三千七百余里固原屹为重镇敌人不敢窥伺又以意作战车名全胜车诏颁其式于诸边在事三年四镇晏然前后经畧西陲者莫及十七年召还视部事以年老乞致仕卒赠少保諡襄毅
　　许进字季升灵寳人除御史按甘肃有声治七年以佥都御史廵抚甘肃时土鲁番阿哈玛特攻陷哈宻执忠顺王善巴去使部酋据其城久不复进与都督刘寜軰出调诸部为声援冒雪夜进遂破其众余敌入城登台自保进谕而降之复得哈宻城获善巴妻女或欲尽屠之进不可乃止録功陞副都御史廵抚陜西未防阿哈玛特上书谢罪以善巴及金印来归西域遂定官至兵部尚书赠太子太保諡襄毅
　　杨一清字应寜云南安寜人父景以化州同知致仕携之居巴陵少举竒童弱冠登进士父防卜葬丹徒遂家焉授中书舍人久之迁陜西提学副使在陜八年治十五年擢左副都御史督理陜西马政太祖着令以蜀茶易番马资军中用久而寝弛奸人多挟私茶阑出为利番马不时至一清乃请重行太仆苑马之官严私通禁尽笼茶利于官以服致诸番番马大集屯牧政修军用渐足李东阳刘大夏皆材之防防大入花马池命一清廵抚陜西仍督马政甫受事防已退乃选精卒教演之创平虏红古二城以援固原筑垣濒河以捍靖虏劾罢贪庸总兵郑宏裁镇守中官冗费正徳初防数万抵固原一清轻骑昼夜行抵总兵曹雄军张疑兵胁防夜发火礟防疑大兵至遁出塞一清以延绥寜夏甘肃有警不相援患无所统摄请遣大臣兼领之即命一清总制三边军务进右都御史一清遂建议修边其畧曰陜西各边延绥据险寜夏甘肃扼河山惟花马池至灵州地寛衍城堡复疎防毁墙入则固原庆阳平凉巩昌皆受患臣久官陜西颇谙形势防动称数万往来倐忽未至征兵多扰费既至召援輙后时欲战则彼不来持久则师坐老防边之防大要有四修濬墙堑以固边防増设卫所以壮边兵经理灵夏以安内附整饬韦州以遏外侵当务之急莫先于此今河套即周朔方唐张仁愿筑三受降城置烽堠突厥不敢逾山牧马宜増筑边防延绥至横城三百里设墩台九百座铲削险崖峻阜连接寜夏东路花马池帝可其议发帑筑墙刘瑾憾一清不附已遂引疾归安化王寘鐇反起一清提督军务西讨未至故部将仇钺已捕执之召还拜户部尚书加少保进武英殿大学士请归世宗即位廷臣交荐改兵部尚书总制三边一清三为总制部曲皆踊跃喜旌旗壁垒色为一新召为吏部尚书进左柱国华葢殿大学士卒赠太保諡文襄
　　罗明字时昭福建延平人治初廵抚甘肃奏罢贡献以息横敛夺势家所擅草湖以还军士均水利清兵马蠲逋负于学校风俗尤为加意増贡额选秀民躬教之革丁祭循用俗乐讲求古乐舞器而演习之河西文风于是大振
　　仇寜夏人为寜夏前卫指挥寘鐇反诈称病卧贼党周昂来视伏卒杀之集壮士驰诣寘鐇第缚之贼众遂大溃论功封咸寜伯禄千石复拜平贼将军督三屯营进咸寜侯
　　顔颐寿湖广人正徳间以大理寺少卿差查延庆诸务时刘瑾立法查粮各边卫屯田欲有増益及查军欲三丁抽一为正军又以官银散给军民毎银四钱责运边粮一石毎二分五厘责纳边草一束赋重法严人不堪命颐寿不肯阿徇一切以寛大处之边民受其徳泽因忤瑾意撤回百姓感恩攀送遥望车尘拜祝
　　李字防甫祥符人嘉靖元年以兵部侍郎出总制陜西三边军务发内帑银四十万给军需钺长军旅料敌多中初至固原防入犯时援兵未集乃下令大开诸营门昼夜不闭敌疑有备不敢逼乃礟击之防引去以其间増筑墩堡谨烽堠广储蓄选壮勇为备未防防复深入平凉泾州放兵大掠宻令游击时陈周尚文等分伏要害遏其归路军遂大捷斩首百八十级获牛羊万计诸将入贺曰敌既失利必束犯延绥檄诸将设伏待防防果如延绥伏发邀击之斩首百余级或请以捷闻曰偶胜耳恶足为功镇廵奏捷玺书嘉之进右都御史
　　王琼字徳华太原人嘉靖七年起兵部尚书兼右都御史督陜西三边军务时土鲁番据哈宻数扰肃州廷议闭闗絶贡已四年至是其将雅穆拉率众求内属沙州番人特黙格等亦率众入附番来防者屡败乃献还哈宻求通贡琼奏乞抚纳通贡西域复定八年北防入犯庄浪灵州琼统兵三万按行塞下抵花马池防徙帐逺遁九年洮岷畨人掠巩昌命将击之斩首三百五十余级抚降七十余族又置下马闗门接修边墙一百八十余里起甜水堡至兰州因地形势挑壕堑八百余里据险以守琼在边戎备甚饬土鲁番率十国奉贡西北边经嵗少烽警及是诸番荡平西陲益靖甘肃军民恐琼去番防复侵相率乞留帝嘉之优诏奬加太子太保十年冬召拜吏部尚书明年卒赠太师諡恭襄其督三边人以比杨一清云唐龙字虞佐兰谿人以监察御史陞陜西提学副使歴吏部左右侍郎陜西方大饥济农拥众入据河套谙达亦出没边徼特陞龙兵部尚书总制三边军务兼理赈济龙奏行捄荒十四事时济农居套中谙达亦自丰州入套为患龙用总兵官梁震王効等分左右夹击破之济农自将入营花马池龙督所部官兵迎战大败之时王効败敌于兴武营梁震败敌于干沟二旬三捷屡被奬赉召为刑部尚书龙于三边四镇山川地形险扼厯歴如指诸掌为圗置座隅坐而筹之咸中机要动必有功在边四年朝廷倚重焉杨志学长沙人以右副都御史廵抚寜夏奏改税粮以苏民困创筑威逺平逺靖逺三堡以遏防路民皆徳之
　　张文魁字元甫河南兰阳人嘉靖七年以右副都御史廵抚寜夏添置平逺迤北黄河战用扼敌人潜度刼掠之患既去人懐思之
　　杨守礼字秉节蒲州人嘉靖初以右副都御史廵抚寜夏防犯固原败之以功陞兵部尚书总督三边军务凡二嵗最有功加太子少保
　　刘天和字养和麻城人嘉靖初以右佥都御史督甘肃屯政请以肃州丁壮及山陜流民于近边耕牧奏当兴革者十事屯政悉举改抚陜西请撤镇守中官帝从之洮岷番四十二族不顺命天和讨诛之十五年改总制三边军务仿前督秦纮制只轮车练诸边将士济农防凉州庄浪屡遣将败之防入黑河墩遇伏大败入蒺藜川又破之进左都御史济农犯河西御却之进兵部尚书又筑干沟干涧三百里十八年敌陷花马池塞斩失守指挥二人敌侵固原东出干沟令任杰等诸将袭其后捕斩二百余级论功加太子太保兵部尚书天和年老乞休卒赠少保諡庄襄防天叙字子惇榆次人嘉靖三年以右佥都御史廵抚甘肃以银的教射赏中者回贼犯山丹命将截杀斩其魁帅及余党三十六人西域贡狮子犀牛西狗天叙请却之边人爱戴进右副都御史廵抚陜西防犯固原调度截杀有功闗中饥奏蠲租税大发银盐赈济又奏罢织造内官民赖以安厯兵部右侍郎卒贫不能殓
　　杨博字惟约蒲州人任职方郎中大学士翟銮廵九边以博自随所过山川形势土俗好恶士卒多寡强弱皆疏记之至肃州属番数百遮道邀赏銮虑来者益众不能给博请銮盛仪卫集诸番辕门数以天子宰相至不悉众逺迎将防以属吏诸番罗拜请罪乃稍赉其先至者余皆惧不复来銮还荐博可属大事济农谙达嵗盗边尚书张瓒一切倚办博帝或中夜降手诏博随事条答悉称防嘉靖二十五年超拜右佥都御史廵抚甘肃大兴屯利请募民垦田永不征租又以暇修筑肃州榆树泉及甘州平川境外大芦泉诸处防台凿龙首诸渠初罕都属番避土鲁番乱迁肃州境上时与居民戕杀博为筑金墖白城七堡召其长令率属徙居之诸番徙七百余帐总兵官王继祖却防永昌镇羌参将蔡勲等战镇番山丹三告捷斩首百四十余级进博右副都御史
　　陈九畴字禹学曹州人正徳十一年兵备肃州値土鲁番苏勒坦称兵拥万骑入防嘉峪闗游击芮寜败死城中寄住回人扎卜戬及实伯音徳尔等将谋内应九畴先事觇察悉捕戮之躬擐甲胄随机战守克保孤城后实伯音徳尔子穆尔玛哈穆特赴京诬奏九畴被逮下狱时权阉用事而奸囘舍音和者又贿通禁闼遂落职为民嘉靖初诏捕舍音和珊诛死起九畴陜西按察使寻陞右佥都御史廵抚甘肃当地方变乱后极力镇抚民用安辑二年亲率兵援总兵官武振于凉州与防迎战大捷三年苏勒坦莽苏尔复拥众入防主将员缺九畴率裨将御于嘉峪闗觇贼有捣虚意乃率数骑从间道疾趋甘州贼果掩至闻九畴先已入城相顾错愕寄住奸回间谍等欲为贼应诡请御敌不许随按验得实捕斩之贼计穷分掠红水黒城等堡又尾击之始遁甘州无虞比屋尸祝之曽铣字子重江都人嘉靖二十五年以副都御史总督陜西三边军务防大入延庆境铣率兵数千遣将捣防巢防始遁捷闻赉银币时套冦牧近塞居民不敢樵采间以轻骑入掠铣复率诸军驱之逺徙诏増铣俸一级赐银币有加铣感帝知遇圗所报称念防居河套久为中国患上疏请复河套条八议以进欲西自定边营东至黄甫川一千五百里筑边墙御防请帑金数十万铣又条上方畧十八事并下廷议廷议套必不可复遣官逮铣严嵩令仇鸾诬铣尅饷钜万赂当途法司当铣交结近侍律弃市铣长于用兵嵗除夜命诸将出不得已丙夜被甲行果遇防击败之问何以知曰以乌鹊非时噪也皆大服既死家无余赀隆庆初科道颂寃赠兵部尚书諡襄愍万厯中勅陜西建祠
　　王以旂字士招江寜人累官兵部尚书先是陜西总督曽铣倡议复套业奉命集议俄防出逮铣即命以旂代之陛辞驰入闗亟罢郡县军需停造器具又严盗马之罚禁刼营之弊虽仓卒建牙而能推布腹心哈宻熟番久留甘肃患之乃召谕诸番为缮室授田示之生计仍约朔望族首得入闗为市诸番感喻稽首听命逺徙嗣后敌入山丹波罗堡及庄浪髙家堡皆督师败之计连年破敌及番人出没境上者屡多战功夺获诸器无算修完延庆等处城堡墩台及兰州边墙二百余里进阶光禄大夫太子太保卒于固原诸镇军民为罢市赠少保諡襄敏
　　毛伯温字汝厉吉水人厯官都察院右佥都御史廵抚寜夏首罢衙前标军三百人归营诸弁无敢以兵司自卫检屯田没于河者蠲其军租夏地早寒禾黍未实而霜陨祷于神仲冬始霜嵗大熟
　　范鏓字平甫沈阳卫人以右副都御史廵抚寜夏刚断明察清查侵盗虚出粮料一十二万余石草五十余万束裁革冒功陞赏旗甲时方无事政务弛废一朝振刷边境肃然
　　王崇古字学甫蒲州人嘉靖四十三年以右佥都御史廵抚寜夏遣将吴鼎有清水营之捷招降敌三百余人边功甚着进兵部右侍郎总督三边二嵗中敌三薄城遣大将董一奎赵竒等寻遣雷龙等出长城二百里至白城防流贼郭孟震钞掠秦晋势张甚崇古檄两省兵平之进右副都御史
　　汪文辉字都山婺源人以副使兵备寜夏寜夏屯田濒河易圮无影诸田赋重督严丁耗役剧辉虚心咨访斟酌损益探本成书且与豁免于是逃者复疲者苏民始有更生之乐又周廵所部以闸口嵗费不赀欲易以石土人难之辉程工量力通计所费三千两较毎嵗闸口支费仅多三分之一乃慨然曰吾所爱千金及半月之劳不为百年计遂决计行之至定盐法决寃狱筹兵劝农通商课士皆经国长虑
　　石永字寿卿威县人歴陞陜西副使驻甘州询旧水田濬泉五十余灌田八百余顷居民争复业陞右参政廵视凉州土田乃募民垦辟导泉灌溉后皆为沃壤
　　霍冀字尧封孝义人廵抚寜夏徧歴山川究其利害修内外诸闗镇城雉堞及逺迩堡寨各路斥堠脩演武塲射圃及兵车厰火器库疏治河渠牐堰招抚流移寛赋役新学宫建书院革差遣繁扰禁吏胥需索稽狡卒影射罪积年奸慝查赎锾以助工奬义士以厉俗威行化洽陞户部右侍郎
　　戴才字子需沧州人嘉靖四十年以佥都御史廵抚甘肃简兵将足储备敌入輙创去红栁林鎗竿岭之捷甘镇向未有也以其间垦荒田兴水利建学明教百废振举抚甘五年晋副都御史廵抚陜西寻陞总督凡三莅陜熟悉利弊举劾咸当其人裴家川腴地万顷民苦敌不得田作才相度地形筑墙建堡奏请专官营田秦陇间屹然巨镇
　　王世扬字孝甫广平人以御史按视茶马値嵗祲蠲赎锾二千金复疏请茶课二千金赈之甘肃故以蕃为蔽蕃与狄閧世扬卵翼约束烽燧顿消嵗増马四百七十匹省椿朋银五千有竒迁大理卿仍兼御史阅视延绥世扬故谙九塞诡谰咸为次第阅实马如初市否者闭闗其大赏转赏勒如初额无侵士储糈他所施设皆百年桑土至计最后条十事上嘉纳之下所司覆着为令
　　郑洛字禹秀安肃人兵部尚书万厯十八年经畧陜西延寜甘肃边务诸番往来率取道甘肃谙达迎佛建寺于青海奏赐名仰华留别部博勒呼守之齐哩克赴仰华博勒呼部卒阑入西寜副总兵李奎醉斫之遂噪射奎死进围旧洮州副总兵李聨芳败殁入临洮河州总兵刘承嗣失利游击李芳等皆死诏洛经畧七镇以兵部员外梁云龙佥事万世徳随军赞画洛至甘肃与云龙入西寜控扼青海齐哩克还所掠人口输罪请归洛陈收番有大利防齐哩克北归乞复贡市于是招抚一百六十五族部落五万八千余口给赏筑堡随便安挿自是番依中国为屛蔽我借番人为耳目分拨隘口哨探敌情毎得预闻洛首议禁借路以伐奸谋焚夷寺以絶祸本乃养士秣马集粮治器又多方揺撼散其党后李汶田乐收两川之功皆本洛谋加少保仍召理戎政
　　魏学曽泾阳人万厯十九年起兵部尚书兼右副都御史总制三边学曽立朝敷政直亮清正有古大臣风巴拜之乱董师平夏在事三时贼灭城全皆本其谋为萋菲所中以去廷臣交颂其功公论不冺麻贵大同人万厯二十年巴拜之乱以贵协镇寜夏时分五队攻城贵以游兵防应巴拜自北门出战欲逃勾套部贵率参将马孔英先登赴敌逐之入城套部塔沁自花马池西沙湃入贵侦击于石沟又与总兵李如松夹击套部于张亮堡追至贺兰山以所斩级举示贼贼始夺气城破贼平
　　李如松巴拜之变命如松总寜夏兵与御史梅国正统辽左宣大兵至时套部数阑入援巴拜如松遣裨将李寜等驰赴黄硖口击之以劲卒千余身往防应至张亮堡遇贼搏战自夘至巳敌锐甚如松剑斩缩朒二人防李如樟麻贵亦至张左右翼夹击之乃却追至贺兰破南闗贼犹墐门断堑以守承恩既杀其党刘东旸许朝等悬首城上求抚如松先登围巴拜家贼自缢斩其首贼平捷奏以如松为第一擢左都督
　　张铨字宇衡山西沁水人万厯中廵视陜西茶马防属番肆掠铨立参起衅边将整肃金牌纳马之法又条奏马政四议为通变苑马之计筹边造士卓有善政绳奸斥佞直声振天下后殉难諡忠烈
　　张九徳字咸仲慈谿人以按察副使为河东兵备时辽左川贵多调边兵方遣行悍丁金白张威等杀领兵官焚掠而前徳至固原闻变星驰进大书前导曰戍士逺役诚可念即有所需何不以请轻犯国宪幸吾未受事可开一面如悔罪速投戈以明无叛志众环跪叩头请死哭声震山谷徳慰遣归营宻擒渠魁寘之法寜镇以安时熊廷弼得便宜调发有伪充经畧使者勒取马价甚倨曰道逺恐疲折价至近闗买马为便徳命简故牒印文小异遂伏罪复创设商学以便商贾子弟肄业灵州濒河嵗费数千金以御河天启二年河大决居民议他徙徳相度水势建石堤嵗省工役无算秦家渠常苦涸汉白渠常苦涨三农失业徳筑长湃以防秦别开芦口以泄汉计疏渠道三十里复芜田数百顷嵗额増数千石时号张公堤为政先事绸缪临机制变声色不动而指挥若神履任六年以卓异擢廵抚都御史去先是灵州有祠祀杨一清王琼及九徳去任镇人思其功貌其像而三之更其额曰三贤
　　李汶字次谿任丘人万厯二十三年继郑洛为总督初洛请招番已有效汶踵行之遂有南川之捷获头目巴圗尔恰后以兵备刘敏寛分揷白旗招回番族且请曰各番窘约告讨买卖葢求以毡皮牛羊易我米麫此亦于我有利宜订期定物各于就近城堡换易资生其非时禁物仍宜严禁且各番素服于北一旦归来一不得意纵兵讐抢不为保防必复外向凡有北警宜收其老小人畜于近堡令其精兵外御我且救援彼欲筑堡安居者亦为择便久住永为保防之计边方赖之
　　田乐任丘人万厯初凉永兵道郑洛既还朝永防刼掠番人与其党潜居海上计圗复逞乃命乐廵抚甘肃乐选将治戎防诸将议方畧乐曰青近窥甘泉永逼穴湟中首尾牵制我兵青恃强无备今出不意势可必克青既克而永可擒也遂潜师捣青青单骑走于是为三伏待永宻与西寜道刘敏寛授计参将达云分布既定永谓九月九日汉儿游赏必不设备乃率众佯呼求欵伏其千余骑于后欲俟既合而发达云率精甲短兵直接镇海游击合诸番殱其后番兵拉巴勒击其左隆卜申中击其右永死于番兵者无算余落皆夜徙海西羊牛家帐多为番获诸番被刼者相率而归乐曰永虽创和硕独完宰桑纳喇等全部犹盛非诸将所能办也自率中坚所过简其精锐晨夜赴西寜而纳喇巴勒在前宰桑和硕后继连络数十里已攻拉巴勒寨乐曰贼以忿来本欲致死于我而先圗孤番诱我也乃间语拉巴勒曰若能坚守十日我必破贼拉巴勒急遂合于贼诸将讙焉乐曰拉巴勒非心背我者也已约彼绐贼贼气锐必直前薄我我攻其外拉巴勒应于内破之必矣乃合诸军营于康纒沟贼方围堡矢下如雨达云等更代以应之自辰至申永死伤环垒忿甚以骁悍犯西寜兵终不能入乐度其将走乃令间道设伏亲与刘敏寛按中道谕拉巴勒收精壮截击永遂逸宰桑和硕之骁勇两捷殱之殆尽又阅兵边疆修筑阿坝松山平城等堡设将弁以防边境乃寜叙功封松山伯廕一子世袭锦衣百户达云凉州人西寜副总兵时总督李汶抚诸番云安揷招致未期年收获西寜甘州番万一千余人每出军云与宻议指授方畧南川之战云衷甲入阵手刃黠魁斩获六百八十余级西川之战诸部幷力致死廵抚田乐合诸营令云统之营于康纒沟敌围康纒沟堡以诱云麾众四靣齐攻矢下如雨云鼔众分鎗炮弓弩更番应之从辰至申百余合敌人马死伤无数复以骁悍重铠长鎗钩杆犯西寜兵终不得入敌始去方两军相接礟石如雷烟焰弥漫独片云五色葢罩云营上时敌有拥坐纛者云亲提神炮击伤之敌众乃散将士咸呼神助云
　　傅宗龙云南人两拜蓟镇督师为政纲纪分明赏罚信决再晋大司马转授三秦总督出闗贼大战于河南寳丰力竭而死
　　曹文诏大同人以战功推陜西临洮总兵扫靖边氛平可天飞殄铁角城八年流防高应祥张献忠等率众数十万破陇扶凤翔属县文诏同孙守法协力击破之生擒高应祥献俘京师防秦贼复炽庆寜告急文诏孤军赴之遇于真寜和尚原贼驱民荷戈而鬬贼内铁衣杂农樵文诏不忍概加诛战时稍开一面众逸不可止铁衣农樵围文诏文诏矢尽援兵不至大呼格杀百余防而死天下惜之至今原上有曹大将军战死处大勒于石
　　皇清孟乔芳号心亭奉天人顺治二年总督陜西军务节制文武安抚地方陜西三边四镇八府文武官民俱就招抚三秦士民帖然安堵除逆贼贺珍胡向宸孙守法马徳等招降余防平定汉中兴安州郡五年逆回米剌印等反叛攻陷河州兰州临洮等州县进至巩昌乔芳选将调兵擒逆回米剌印等恢复临洮兰州洮州等城平定地方时山西乱作复移兵征收复蒲州解州运城河西逆回丁国楝等叛据肃州乔芳遣将征宻授方畧攻克肃州擒贼首丁国栋黒二等阵斩火者哈只等恢复城池诛逆抚顺师行到处民皆安堵大小数百战皆躬自督阵将士奋勇每战必克又请豁八府一州积年荒粮招抚流移
　　民皆复业清厘驿弊裁革冗役请令守兵兴屯以足兵食规取全蜀粮饷不増而士马饱腾知人善任所用将佐张勇赵良栋等统兵征所向成功镇全秦十年兵民感戴以老乞休加少保兼太子太保驰驿回京卒諡忠毅
　　刘芳名字孝五寜夏人顺治二年任寜夏镇总兵官抵任即平固原叛将武大定三年秦州逆贼贺珍王元马徳作乱芳名以计先后擒斩之四年招降香山诸防散其余党地方以安十六年加左都督领兵征海防卒于江南赠太子太保諡忠肃详人物传刘斗字耀徽奉天人廵抚甘肃先是廵抚自甘驻凉康熙五年移驻兰州自斗始为政严明纲纪肃清恩威并用清豁全省新旧荒粮民沾实恵又修学宫崇庙祀文教聿兴士庶仰戴陞福建总督
　　圗海满洲人康熙十三年以大学士出为抚逺大将军威着边疆西人懐服时王辅臣余党未平海招抚顺逆尽来归附逺近百姓安堵先是平凉一郡被辅臣荼毒尤深海抚绥安辑民乐更生建祠勒铭以志感洵功在封疆泽及生民
　　吴丹满洲人建威将军康熙十三年同大将军圗海讨王辅臣赞勷军务悉合机宜号令整严约束部卒兵临之地市不易肆与士卒同甘苦恩威并用人懐敌忾平凉既下逆党犹未尽除丹数骑入城宣布徳意开诚抚慰人皆倾心向化百姓赖以安全
　　陈福字东海本延绥人迁居寜夏康熙十三年任寜夏总兵时吴三桂反王辅臣据平凉遥应之遣伪将西陷洮兰东占花马池定边时寜夏兵先经调赴征川留者甚少人情汹汹福按剑曰吾知有朝廷封疆敢有异议者齿此剑遂整兵东向复花马池定边斩伪将朱龙陈江倪五等寜夏东路平随移师西向固原刻期至平凉防嵗暮氷雪众兵欲暂归福锐意前进不许至恵安堡兵变遇害先是福家口留川吴逆遣人持逆书伪劄结福福得书不启视即表封奏闻时贼据东路不得通福乃遣其弟寿由口外求防古引路七日至京
　　上召寿问劳仍命寿从口外归授福陜西提督加世职命未至而福已殁　赠公爵諡忠愍详人物传张勇字非熊咸寜人顺治二年授陜西督标右营游击在西安杀贼十七次后擒逆渠贺器李明义复斩王元马徳有功五年从总督孟乔芳征河西叛回身先士卒敢战先登恢复巩昌临洮兰州凉州甘肃城堡数百余处斩伪王土伦太等生擒贼首丁国栋黑承印前后斩级二万有竒擢肃州总兵官逆回定后城郭庙宇俱被残毁勇捐资补修完固各处墩台隘口凡羌番出没之所筑墙设栅控扼防守夷人不敢犯境城南黑水过硖处天雨水势泛溢捐赀数千凿石筑堤民田获稔滇逆变叛全陜震动临巩已失河西数郡人心汹惧勇统兵援行至靖边驿贼遣人投宻书勇立斩之刻期渡河复兰州后平庆诸处投诚全陜底定晋靖逆将军一等侯在边三十余年军民感戴卒諡襄庄
　　赵良栋字擎宇延绥安边堡人初任寜夏水利都司因家焉顺治初从总督孟乔芳叛回以擒伪将恢复地方功陞髙台游击调征滇黔平水西诸苗陞广罗总兵闻父防终制补任大同总兵移镇天津滇藩反平凉提督王辅臣亦叛寜夏提督陈福被害沿边扰乱
　　上简良栋安抚星驰至镇宣布
　　朝廷徳意诛首恶寛胁从逺近悉安在镇三年日练兵储饷规画已定乃疏请以劲卒五千独当一面进取川滇康熙十八年冬遂自裹行粮由八堵山进宻树闗复徽州畧阳十九年正月朔兵临白水江贼对江列营拒守江流湍涌时无舟楫良栋身先士卒跃马浮渡兵从之贼溃走追至青川大败之乘胜恢复成
　　都申严纪律纳降抚顺市肆不移授勇畧将军兵部尚书云贵总督复云南省城毫无所取授銮仪卫使卒諡襄忠详人物传
　　王进寳字显吾靖逺人顺治初从总督孟乔芳讨叛回立功授守备陞游击値西夷狂逞随提督张勇率师讨之以功陞洪水营参将既而海虏输欵乞住牧大草滩地进寳力持不可并议城单于故址遂改名永固以进寳为副将驻之番人畏威无敢饮马城窟者晋西寜总兵防逆藩吴三桂反王辅臣亦叛兰州已陷即统兵直抵黄河夜以皮囊冒险暗渡贼兵更番迎敌屡战屡捷遂拔安定复金县乘雪夜破临洮复兰州南安天水相继投诚功上晋陜西提督镇秦州南扼川逆北复通渭静寜平凉陇右既平晋奋威将军进取四川镇守巴蜀卒　赠太子太保諡忠勇详人物传
　　叶映榴字丙霞江南上海人康熙十八年任陜西提学道衡鉴公明一时人文蔚起陞湖广督粮道値夏包子乱殉节　赠工部侍郎諡忠节
　　孙思克字复斋镶白旗人康熙元年任甘肃总兵四年移驻凉州剔蠧蚀汰冗卒简将材核储饷励精振刷将士精强尝戒诸将以戢兵安民驻凉二十年民不知有兵吴逆叛陇右诸郡皆陷思克提兵征讨收复靖逺平凉削平南安天水师行之处秋毫无犯民皆安堵二十三年陞提督甘肃军务后征噶尔旦领兵出塞讨平贼众全军奏凯晋振武将军镇守河西防四十年恩威所被兵民感颂卒　赠太子太保諡忠襄
　　潘育龙字飞天靖逺人从军督标屡立战功康熙十四年値吴逆叛临巩秦兰俱陷育龙随征复泾州战庆阳寜州功多固原失利寜夏道不通贝勒命由红河川等处与贼连战七昼夜卒达寜夏见提督陈福靣达机事从抚逺大将军圗海讨叛逆王辅臣恢复平凉一带复兴安城邑从征克川滇二十七年陞肃州副将三十年陞总兵在镇八年出师败敌于半个山黒山儿湖察黑包月儿湾三家板等处凡五捷捐俸修筑边墙自野麻湾至下古城袤延一百七十里商旅安行番夷敛迹优恤军士捐赀修复嘉峪闗七层城楼内安外攘夷人畏服三十五年征噶尔旦倂粮减卒倍道抵昭磨多遇敌力战以寡敌众飞礟中右颐战益力敌大败凯旋调总天津兵四十年陞固原提督捐赀修学设义塾因米价腾贵令乡庄米止听民买兵不得购发银买粮食以赡兵米多价平兵民俱裕秦陇连山旷野俗悍便弓矢多盗凡壮勇之徒悉致幕下饬汛防定缉捕赏格盗息民安固原士马队伍器械俱甲天下四十八年晋镇绥将军卒赠太子少保諡襄勇详人物传
　　江琦字思韩江西上饶籍先世以功为寜夏卫世职琦生而英勇武艺絶伦康熙十三年吴逆叛乱从总督赵良栋征讨有功后征噶尔旦奋勇先登大获全胜论功累陞总兵调镇延绥河北四十八年擢甘肃提督建威布恩慎选举覈冗滥简士马缮军装谨斥堠兵番畏服卒之日兵民为建坊焉
　　殷化行号熙如咸阳人康熙三十二年以都督佥事任寜夏总兵三十五年五月内出口征至昭磨多地方大破厄鲁特三十六年三月复出口噶尔旦加授都督同知
　　富寜安满洲人端方正直亷介谨慎康熙五十四年以吏部尚书办理军需嗣为靖逆将军统师出塞驭兵纪律甚严而有恩塞外番夷畏威懐徳在巴里坤十余年贼人无敢近塞扰边陞大学士
　　阿尔纳满洲人任副将军持躬谨慎奉职公忠领兵出塞收复土鲁番平定青海功绩甚着兵之所至毫不扰民民皆感颂
　　甘肃通志巻三十
<史部,地理类,都会郡县之属,甘肃通志>
　　钦定四库全书
　　甘肃通志巻三十一
　　名宦
　　临洮府
　　汉冯野王字君卿元帝时迁陇西太守以治行髙入爲左冯翊
　　冯逡字子产野王弟建昭中爲陇西太守治行廉平库钧光武时爲金城太守与河西都尉窦融等政皆寛和上下相亲晏然富殖修兵马习战射明烽燧羌人犯塞诸郡相救由是羌人震服流民归之
　　张纡章帝元和时爲陇西郡太守烧当羌迷吾及弟号吾冦陇西纡将兵追获之号吾曰诚得生还必不复犯塞纡放遣之羌即解散章和初傅育爲防羌校尉击羌败死纡代爲防羌校尉迷吾冦金城纡遣将击败之迷吾乞降纡因诱执迷吾斩其首以祭育塜邓训字平叔南阳新野人禹之子章和元年代张纾爲防羌校尉迷唐欲报其父迷吾怨率兵来至塞下训乃严兵守卫羌掠无所得因解去于是发湟中兵掩击迷唐大破之又以恩信怀诸附落小种烧当豪帅皆欵塞纳质其卒也吏民诸羌爲训立祠
　　曹凤和帝永元十四年爲隃麋相时安定降羌烧何种反郡兵击灭之自是西海及大小榆谷左右无复羌患凤上言宜及此时建复西海郡县广设屯田隔塞羌人交闗之路又殖谷富边省委输之役上从之于是拜凤金城西部都尉将徙士屯龙支
　　庞参缑氏人元初元年代侯霸爲校尉以恩信招诱号多羌二年春号多羌率众七千余人诣参降霍谞字叔智魏郡邺人顺帝时举孝廉稍迁金城太守性明达笃厚能以恩信化诱殊俗甚爲羌戎所敬服
　　贯友永元五年爲防羌校尉遣译使搆离诸羌攻迷唐于大小榆谷获首虏八百余人收麦数万斛遂夹逢留大河筑城坞作大航造河桥欲以渡兵迷唐远徙依赐支河曲
　　侯霸和帝永元间爲金城太守时迷唐请降入居金城帝令居大小榆谷未几复叛霸将兵出塞至允川与迷唐战陷阵斩首羌众折伤种人瓦解降者六千余口
　　鲁谦扶风平陵人恭长子爲陇西太守有名绩上官鸿和帝永元时爲金城长史开置归义建威屯田二十七部
　　三国魏苏则字文师扶风武功人起家爲酒泉太守转安定武都所在有威名魏太祖征张鲁过其郡见则悦之使爲军导鲁破则绥定下辩诸氐徙爲金城太守是时丧乱之后吏民流散饥穷则抚循之招怀羌戎旬月流民归者数千家乃明禁令赏善诛恶教民耕种嵗大收由是归附日多文帝以则平陇西李越加防羌校尉赐爵闗内侯又发兵至河西平麴演张进黄华之乱还金城进爵都亭侯食邑三百戸征爲侍中初兴平中则避难北地客安定依富室师亮不爲礼及爲安定守亮欲逃则使人解语以礼报之游楚字仲允冯翊高陵人太和中陇西太守以恩德爲治不好刑杀诸葛亮出陇右天水南安太守各弃郡东下楚独据陇西坚守遣长史马颙出门设阵而自于城上晓谓蜀帅言卿能防陇使东兵不上一月之中则陇西不攻自服若不能虚自疲弊耳使颙鸣鼓击之蜀人乃去
　　晋车济字万度炖煌人穆帝时爲金城令后赵将麻秋陷金城济不爲屈秋必欲降之临之以兵济辞色不挠曰吾虽才非庞德而受任同之身可杀志不可移乃伏劎而死秋叹其忠节以礼塟之
　　张重华西凉王张骏子后赵石虎遣麻秋攻枹罕华遣谢艾连战败之虎叹曰吾以偏师定九州今以九州之力困于枹罕彼有人焉未可图也
　　任兰后秦时爲金城太守乞伏干归以众叛攻陷金城执兰兰厉色责干归以背恩违义干归怒而囚之兰遂不食而死
　　南北朝魏李贒成纪人魏恭帝时王师东讨朝议以西道空虚虑羌浑侵扰授贒河州总管河州旧非总管至是始置贒乃大营屯田以省运漕多设斥堠以备边警于是羌浑敛迹
　　后周豆卢勣字定东昌黎人后周武帝初渭源烧当羌因饥作乱以勣有才畧拜渭州刺史甚有惠政华戎悦服大致祥瑞鸟鼠山俗呼爲髙武陇其下渭水所出其上絶壁千寻由来乏水诸羌苦之勣马足所践忽飞泉涌出有白乌翔止防前乳子而后去又白狼见于襄武民爲之谣曰我有丹阳山出玉浆济我民生神乌来翔百姓因号其泉爲玉浆泉
　　隋段文振北海期原人髙祖时爲石河二州刺史甚有威惠迁兰州总管封龙冈县公寻以谮废炀帝卽位征爲兵部尚书从征吐谷浑文振督兵屯雪山连营三百余里合围吐谷浑于覆袁川以功进右光禄大夫
　　裴伦河东人大业末爲渭源令属薛举之乱城陷遇害
　　唐李素立贞观二十一年爲燕然都防统瀚海等六府臯兰等七州素立抚以恩信羌落怀之其率马牛爲献素立惟受杯酒余悉遣之
　　薛讷字慎言绛州龙门人仁贵子开元二年吐蕃冦临洮至兰州剽牧马诏讷摄羽林将军爲陇右防御使与王晙击之追及贼战武阶驿犄角破其众尾北至洮水又战长城堡俘斩数万悉收所掠及仗械不赀以功拜左羽林大将军
　　王晙沧州人爲陇右羣牧使开元二年吐蕃以精甲十万冦临洮屯大来谷其酋岔达延以兵踵而前晙选勇士七百人易胡服夜袭之多置鼓角于其后前军遇冦大呼后人鸣鼓角应之贼疑有伏自相鬭死者万计俄而薛讷至武阶距大来二十里夹贼而阵晙与讷会夜使士衔枚鏖突贼骇引去追至洮水又败之俘获数万
　　郭知运字逢时州晋昌人从郭防瓘破突厥有功擢右骁卫将军时吐蕃将岔达延乞力徐冦渭源盗牧马诏知运与薛讷王晙等相犄角败之进阶冠军大将军兼临洮军使封太原郡公赐赉万计徙陇右诸军节度大使鄯州都督卒赠凉州都督配享太公庙諡曰威
　　崔知温字礼仁许州鄢陵人仕爲左千牛累迁兰州刺史党项羌入侵州境兵寡众惧莫知所出知温开门不设备羌怪之不敢进俄防将军权善才率兵至大破其众善才欲穷追取之知温曰古善战勿逆奔且谿谷复深草木荒延万一有变不可悔善才曰善分降口五百赠知温辞曰我议公事图私利耶累迁尚书丞
　　宋种谊字寿翁洛阳人熙宁初从髙遵裕复洮岷又平山后羌至熙河副将使青唐董氊遣鬼章迎境上取道故爲囘枉谊固习其地里诮之曰尔谓我不知远近耶改从便道迁本路都监自兰州渡河讨贼斩首六百元祐间复以平夏人功进熙河钤辖知兰州兰与通远皆絶塞中间保障不相接腴田多弃不耕谊请城李诺平以扼冲要从之
　　王韶字子纯江州德安人熙宁元年诣阙上平戎三策以爲西夏可取帝异其言召问方畧以韶管干秦凤经畧司机宜文字因按边谕降俞龙珂率属十二万口内附五年韶引兵城渭源堡破防罗角抹水巴等族焚其庐帐而还洮西大震遂城武胜建爲镇洮军更名熙州置西河路以韶知熙州六年取河州进破诃诺木藏城穿露骨山南入洮州连拔宕岷二州叠洮羌酋皆以城附七年入朝还至兴平闻景思立败于踏白城瞎征合宗哥首领青宜结鬼章之众围河州韶驰至熙州选兵二万直趋定羌城破结河族防夏国通路瞎征穷蹙丐降俘以献韶入爲枢密副使
　　赵隆字子渐成纪人熙宁初从王韶取熙河大将姚麟出战被重创谓曰我渴欲死得水尚可活时泉近贼营隆独潜往渍衣泉中贼觉隆且鬭且行得归持衣裂水以饮麟麟乃苏讨鬼章斧其桥鬼章失援乃成擒崇寜中钤辖熙河兵将前军出邈川复鄯廓王君万秦州人熙宁五年以秦凤指挥使从王韶开边擢熙河路钤辖洮西羌叛围河州君万请于王韶以爲南撒宗城小而坚强勇所聚若并兵破之围当自解韶用其计已而果然
　　景思立普州人以防主渭州治平砦以功知德顺军策应王韶取熙州过洮筑当川堡克羌香子珂诺城遂定河州韶言其临事忠勇擢河州刺史又兼河州团练使知其州青宜结鬼章举兵袭杀伐木卒害小校七人以书抵思立词不逊思立攻之于踏白城众寡不敌兵败死之
　　苗授字受之潞州人熙宁中从王韶取镇洮爲先锋破香子城复与羌战尽得河湟地鬼章冦河州诏授往一战克撒宗论功第一遂知州事复知河州讨生羌于露骨山斩万级获冷鸡朴羌族十万七千帐内附威震洮西徙知熙州元丰中取定西降户五万城兰州遇贼数万于女遮谷登山逆战贼夜遁去授逾天都山焚南牟屯凡师行百日转鬭千里始入塞刘仲武字子文秦州成纪人熙宁中迁熙河都监复湟川徙知河州吐蕃赵怀德狼阿章众数万叛命仲武相持数日潜遣二将领千骑叩其营戒曰彼出勿与战亟还伏兵道左二将还羌果追之遇伏兵大败斩首三千级复西宁州未几怀德阿章降又羌王子臧征仆哥降徽宗召仲武劳之官其九子
　　李浩字直夫西河人元丰中爲熙河钤辖讨山后羌至合龙岭防战遣降羌乞嘊轻骑突敌帐俘其酋冷鸡朴等迁安抚洮西五路大举浩将前军复兰州徙知兰州兼熙河泾原安抚副使
　　王文郁字周卿麟州新秦人元丰中爲熙河将讨灵武文郁得羌戸万余迁钤辖夏人围兰州已夺两关门文郁募死士夜缒而下持短兵突入贼卽扫营去擢知兰州谍知夏人将大入清野以俟夏果举国趋臯兰文郁乘城御之杀伤如积围九日而解收其尸爲京观后以副都总管知河州筑安西城金城关孙路字正辅开封人元丰中通判河兰二州元祐初司马光议弃河湟邢恕谓路尝爲河兰二州判官在彼四年可问也光卽召问路挟舆地图示光曰自通远至熙州才通一径熙之北已接夏境今自北闗辟土百八十里濒大河城兰州然后可以捍蔽若捐以与敌则一道危矣光曰赖以访君不然几悮国事后徙知熙州泾原城西安诏出师牵制其势路即将众临防州遂建取青唐之策
　　王恩字泽之开封人神宗朝爲河州巡检羌夏冦兰州恩搏战城下中两矢拔去复鬭意气弥厉迁泾原将哲宗朝防秦渭延熙四路兵城西安筑临羌天都十余垒羌围平夏恩设伏要其归师果大获
　　刘舜卿字希元开封人元祐初知熙州夏人聚兵天都山连西羌鬼章青宜结先城洮州将大举入冦舜卿使姚兕部洮西领武胜兵合河州熟羌捣讲珠城遣人间道焚河桥絶西援种谊部洮东由哥龙谷宵济拜金川黎明至洮州城下一鼓克之俘鬼章并首领九人斩馘数千计迁马军都虞侯
　　游师雄字景叔京兆武功人爲仪州司戸参军歴德顺军判官元祐初迁军器监丞吐蕃冦边其酋鬼章青宜结乘间胁属羌搆夏人谋分据熙河诏遣师雄与边臣措置便宜从事旣至谍知夏人聚兵天都山前锋屯通远境吐蕃将攻河州师雄欲先发以制之力请于帅刘舜卿分兵二道姚兕将而左种谊将而右兕破六逋宗城斩首千五百级攻讲珠城防黄河飞梁青唐十万众不得渡谊破洮州擒鬼章及大首领九人斩首千七百级捷闻迁陜西转运判官夏人攻兰之质孤胜如二堡师雄上言兰州距贼一舍通远不百里非有重山复岭之阻宜自兰州李诺平东抵通远定西通渭之间建女遮纳迷结珠三栅及防耕七堡以固籓篱从之
　　蒋之竒字颖叔常州宜兴人元祐中知熙州夏人论和请画封境之竒揣其非诚务修守备谨斥堠常若敌至终之竒任夏人不敢犯塞
　　范育字巽之邠州人元祐中知熙州时议弃质孤胜如两堡育争之曰熙河以兰州爲要塞此两堡者兰州之蔽也弃之则兰州危熙河有腰膂之忧矣又请城李诺平女遮川曰此充国屯田古榆塞地也不报入爲戸部侍郎卒绍兴中采其抗论弃地及进筑之策赠宝文阁学士
　　王厚字处道韶之子少从父兵间畅习羌事官累通直郎元祐中议弃河湟上疏陈不可不听绍圣中榦当熙河公事防瞎征陇桚争国河州守将王赡与厚同献议复故地元符元年六月师出塞七月下邈川降瞎征九月次青唐陇桚出迎遂定湟鄯命厚知湟州未几湟鄯弃厚亦贬崇宁初安抚洮西以破多罗巴功进熙河经畧安抚使
　　种朴谊之子绍圣中爲熙河兰防钤辖兼知河州安抚洮西沿边公事河南蕃部叛属羌阿章率他族拒官军朴至州方二日以熙帅胡宗囘迫之使出讨遇伏首尾不相应朴力战而死事闻赠朴雄州防御使官其后十人
　　穆衍字昌叔河内人元祐初大臣议弃熙兰衍以爲兰弃则熙危熙危则关中震议遂止熙河分画未决诏衍视之还言质孤胜如据两川美田实彼我必争之地请界二垒间城李诺平以控要害及他城堡皆起亭障以通泾原明年遂城李诺平名曰定远衍迁左司郎中
　　姚雄字毅夫五原人绍圣中知熙州请城葫芦河川据形胜以逼夏方兴役时夏人以其众来乗雄部熙河兵策援斩首三千级城成赐名平夏由知防州徙河州种朴与羌战没王赡军陷敌中雄自鄯至湟四战皆捷拔出之遂筑安乡关夹河立堡以防浮梁通湟水漕运商旅负贩入湟者始络绎不絶
　　刘韐字仲偃建州崇安人绍圣中王厚镇熙州辟爲狄道令提举陜西平货司河湟兵屯多食不继韐延致酋长出金帛易粟以饷军公私便之遂爲转运使初熙河郡常贡毛褐段厚于例外增以遗朝贵韐曰勿重困百姓厚从之
　　苗履授之子元符初爲熙河兰防都钤辖知兰州受诏同王赡取青唐与姚雄合兵讨峗羌籛罗结与羌战羌宵溃明日纵兵四掠焚其族帐而还
　　张叔夜字稽仲开封人元符间任兰州录事参军州地极边恃河爲固每嵗氷合必严兵以备士不释甲者累月叔夜曰此非计也不求要地守之而使敌迫河则吾计殆矣有地曰天都者介五路间羌人入冦必先至彼防集然后议所向每一至则五路皆竦叔夜按其形势画攻取之策建爲西安州自是兰无羌患
　　种师道字彛叔徽宗时爲熙州推官寻知西安州夏人侵定边砦筑佛口城师道率师平之始至渇甚师道指山之西麓曰是当有水命工求之果得水满谷迁知渭州
　　何灌字仲原开封祥符人徽宗朝徙熙河都监改知岷州引邈川水漑田千顷湟人号广利渠徙河州提举熙河兰湟弓箭手入言汉金城湟中谷斛八钱今西宁湟廓卽其地也葺渠引水使田不病旱则人乐应募而射士之额足矣从之甫半嵗得善田二万六千顷壮士七千四百人爲他路最
　　刘惟辅泾州人建炎三年爲熙河马步军副总管金罗索引兵犯熙河经畧使张深遣惟辅将三十骑御之夜趋新店金人恃胜不虞黎明军进短兵相接杀伤甚众惟辅舞矟刺其先锋贝勒哈富洞胸坠马死已而熙河陷惟辅走匿山寺欲图恢复其亲信军诣金师降金人执惟辅诱之百方不答金人怒捽以出惟辅曰斩卽斩吾头岂汝捽也顾坐上客王睿曰国家不负汝遽降敌耶卽闭口不复言而死所部亦多不屈俱被杀事闻赠昭化军节度使立庙号忠烈髙子孺狄道人髙宗时知兰州龛谷砦金人陷熙河子孺先刅其家而后死时马步军第六将韩青间行从刘惟辅爲金人所执骂不絶口而死
　　金图克坦喀齐喀上京人临洮尹是时闗陜以西初去兵革百姓多失业喀齐喀守之以静民多还归后迁元帅杨仲武字德威保安人皇统中同知临洮尹先是羌人苦边将贪暴相率爲冦掠仲武入其营谕之曰将校侵渔汝等今已惩治并晓以祸福羌人喜悦冦掠遂息后仲武改河中羌复掠熙河诏复遣仲武比至诸酋惊喜乃折箭爲誓罗拜而去
　　伊喇成本名娄乌其先辽横帐人也大定初爲临洮尹招降乔家等族首领召拜枢密使
　　图们呼图克们字子秀贞祐三年知府事时夏人入冦围临洮图克们夜袭其垒大捷夏人遁去正大末复爲临洮总管元兵破临洮图克们被执诱之降不屈遂杀之
　　庞迪字仲由延安人天眷中爲临洮尹兼熙秦路兵马都总管时陇右大饥流民四集迪开渠灌田流民利其食居民借其力各得其所郡人立碑纪其政绩大定初复爲临洮尹
　　元田济顺泰定初爲临洮府同知兼管本府诸军奥鲁劝农事廉慎不欺吏民畏服
　　卓克索巴延祐初爲河州吐蕃宣慰使尝置田赡学养育人才
　　祁安狄道人爲临洮府尹以廉勤见称
　　赵潘狄道人爲临洮元帅嵗饥发仓廪以赈贫乏给农民种粟二千余石芜菁子百石人赖不饥郡当孔道传置旁午有司敝于供给潘以私马百匹充驿骑羊千口代民输帝闻而嘉之命行省酬其直潘曰我岂以私惠而邀公赏耶卒不受
　　傅梦臣至治二年由陜西行省宣慰使爲金州判官下车首兴学校有治绩贤声着于时
　　姚谅顺帝至元初爲兰州知州创建学校
　　明张温洪武初指挥守兰州时元将王保保以兵袭兰州奄至城下温谓将校曰彼众我寡难与爲敌且彼远来未知我虚实乘暮击之可挫其锋彼不退则固守以待援于是整兵出战保保兵稍却迟明温收兵入城敌兵围城数重温坚守保保进攻不利乃引去于光字大用南康都昌人磊落有大志洪武二年爲鹰扬卫指挥守巩昌屡败王保保军及保保攻兰州光将兵来援至马莲滩卒遇保保兵战败被执至城下使呼张将军出降光大呼曰我不幸被执公等坚守徐总兵将大兵行至矣敌怒批其颊遂遇害城中闻光言守益坚
　　韦正洪武初爲河州卫指挥使时河州新经王保保之乱城邑空虚尝奏民间转输甚劳而茶布可以易粟以茶布给军士令自相贸易庶省西民之力诏从之正日夜抚循军民河州遂爲乐土
　　刘钊直全椒人洪武末以陜西都指挥同知镇守河州号令严明蕃族畏服永乐中领兵往乌斯藏赏诸国还遇蕃贼刼掠钊率众破之在镇三十余年居民安堵歴都督同知
　　张忠字友直太康人永乐初知兰县抚良善治奸慝邑戸不及千数而递送人役月有万计忠奏军民协同递送遂减三分之二县地近黄河嵗令修造浮桥劳民费财奏行合府属县卫所同造民不爲害民间水利多爲势豪所夺忠奏归原主又将民田爲莲塘并作草场牧养奏准照民间纳粮并于空处牧养兰民永受其福
　　林宗德山东掖县人永乐初同知临洮值旱祷雨三日不食已而大雨霑足
　　廖庄字安实吉水人景泰中任大理寺卿以直谏谪河州定羌驿丞天顺元年陞刑部侍郎去之日军民不忍舍于定羌寺防碑刻像以志不忘
　　何信字文实信阳人渭源县丞初爲藩司舍人成化中关中大饥诏发漕粟万石令南阳汝宁二郡发卒万人运至闗中信言于藩司吴节曰闗中米石不过一金如令二郡卒人出金一两卽罢若役使入闗籴粟可得万石且免漕粟之苦二郡卒知役费且十倍皆踊跃从之民力不劳而闗中全活甚众及爲县丞防御史行县簿尉以下皆跣走奉舆马輙数十里信叹曰可以去矣遂弃官归
　　李进山西大同人正统中以山东都司指挥佥事守备兰州廉能有爲更多营建置哨马营于河北大岔口外筑金城东西三闗及北门外水门一瓮城一俾便于汲水且捍矢石造军器每成刀以铁铤试矢鎗以甲胄试视坚脆利钝爲赏罚又造兵车三百余乘上爲板屋前后左右爲傍牌图狻猊形于上而口眼爲孔以出火器每车神鎗十斩马炮五九龙筒一五人一车行则衣粮附载之又筑展新闗于东门外教场闗于南门外其余有益地方者罔不毕举致政还空城追送哭声震野彭泽爲之传
　　熊槪字大节商城人成化间任临洮知府地当宁夏河西之冲二镇诸务皆取办于此槪悉心经画咸中机宜
　　黄防河南人成化中初改兰县爲州知州事公署学校皆其创建事集而人不告劳
　　李纪山西潞州人治中以锦衣卫经歴陞临洮知府廉明公慎处事平恕念边民寒苦噢咻如子嵗饥捐俸以赈教士子先德行而后文艺葺城建堞延袤数十里终纪任敌不敢犯边去之日囊箧萧然百姓攀送塞途
　　李杲洪洞人治中临洮同知管兰州仓场民歌之曰官攒无鼠偷监收得李侯收支不留难军民两下安草场失火民惧杲得罪争爲偿纳其得人心如此吴璇字世美髙唐人治中知河州以边俗积玩首锄强暴治民多惠政恩威并着军民畏服
　　吉陈直人嘉靖十四年知河州清介自持请托不行时卫军强横咸正以法远近凛然当道奬云严明之政大詟豪强清苦之操不殊寒士时论以爲实录杨继盛字仲芳容城人嘉靖中以兵部员外谏马市贬狄道县典史地居临洮山中民不畏法比至翕然称神明监司有难狱輙问杨典史少暇则进诸生讲説文艺因买东山立书院居诸生卽羌人子弟咸引领受教诸生日众无所取食乃鬻乘马及夫人服装买民地二百亩资诸生给笔札又引洮水灌地地益饶邑有煤山番人制之不开仰薪二百里外乃单骑召番人谕之咸服曰杨公卽须我穹帐亦舍之况煤山也居三年吏民呼杨父诸生称闗西夫子
　　张翼庄浪人隆庆初河州参将治兵有纪律尤重民事与州守聂守中开渠灌田复于水灵寺口黄河补建折桥以便往来徧行河北大通堡一带相地设险修筑边墙威肃三军恩被百姓
　　孟孝臣山西榆次人兰州参将朴质有胆畧与士卒同甘苦万厯十八年火落赤入冦渡大夏趋宁河孝臣奉檄应援大战和政驿杀酋子枹罕长及壻拜言他卜囊又斩虏众十余级败之总兵刘承嗣与虏战于朱家山兵败游击刘子都等皆死承嗣被追且亟孝臣力救得免
　　聂守中三河人隆庆中知河州预防外患建南闗新城民称不便者十九竟力筑之后敌犯境赖以保障清丈田粮除豪猾严考课风清弊絶民至今怀思夏镗字梅原四川大足人万厯九年知临洮府是时洮虽腹里而羌距河湟不远镗虑河湟危则洮必危请于当途议蓄客兵粮三千石草四万束以备不虞后边有警大济军需人皆服其先识
　　岳维华字三峯曲周人万厯十八年知临洮府性鲠介不喜浮华政尚廉平而威足慑众时火酋入犯人心危惧维华旦暮登城调度防守抚恤士卒不辞劳瘁敌掠四境复督遣民兵相机击之城赖以全
　　皇清季之佺字子双真定人西宁镇标游击吴逆变提督张勇与总兵王进宝恢复临洮时军务孔亟以佺有
　　文武才　题授临洮知府佺招集难民流移复业调停挽运军需不悮而民不扰当地方甫定之日人皆服其综理有才兵民感颂
　　王之鲸黄冈人知金县前令王鲲化因亏空仓粮二千余石系狱逮役四十余人追比待毙之鲸到任查邑有逃亡荒地捐赀买牛种给在事各役垦种计嵗所获除完粮外卽以贮仓三年如数补足仓储充实鲲化得释归里各役免罪仍不累民又兴屯多属揑报金民苦累鲸力请蠲免嵗饥民鬻子女者代赎还之仍周以粟建社学以训邑子弟金民勒石颂之
　　巩昌府
　　汉郦商髙阳人项羽入秦立沛公爲汉王以商爲陇西都尉别将定北地上郡
　　袁盎安陵人文帝时爲郎中中郎将数直諌调爲陇西都尉仁爱士卒士卒皆争爲致死
　　种暠字景伯洛阳人由梁州刺史迁汉阳太守暠至郡化行于远近怀抚羌人禁止侵掠
　　傅燮字南容北地人爲汉阳太守善防人叛羌感恩悉来降附乃广开屯田列置四十余营时治中程球以奸利失众金城贼王国等杀球遂进围汉阳汉阳兵少粮尽燮犹固守而北地贼羌数千随贼攻郡皆夙怀燮恩共于城外叩头愿送燮归故乡里子干谏从其计燮叹曰食禄欲避难乎吾行何之吾必死国遂麾左右进兵战殁諡壮节侯
　　庞参字仲达缑氏人举孝廉爲汉阳太守郡人任棠有竒节参到先之棠不与言而示之以意参悟其防叹息而还在职抑强助弱以惠政得民元初时代侯霸爲防羌校尉以恩信招诱畔羌号多等帅众诣参降官至太尉
　　盖勲字元固敦煌人汉阳太守时人饥相食勲调谷禀之先出家粮以率众存活者千余人
　　耿种秉长子汉阳太守招降羌种三千余戸
　　桥字公祖梁国睢阳人爲汉阳太守时上邽令皇甫祯有贜罪收拷髠笞死于冀市一境皆震温序太原祁人建武六年拜谒者迁防羌校尉序行部至襄武爲隗嚻将茍宇所拘刼序曰受国重任义不背恩宇等复晓譬之序大怒叱宇等曰尔何敢逼胁汉将因以节挝杀数人贼众争欲杀之宇止之曰此义士死节可赐以劒序受劒衔须于口顾左右曰旣爲贼所迫杀毋令须汚土遂伏劒而死光武怜之赐塜塟焉除三子爲郎
　　隋辛公义狄道人开皇初除岷州刺史岷俗畏疫一人有疾合家避之病者多死公义欲变其俗凡有疾病者皆轝来安置聴事防廊悉满公义亲设一榻昼夜处其间所得秩俸尽用市药迎医疗之病者多愈召其亲戚喻之诸病家子弟慙谢而去合境之内呼爲慈母后迁并州刺史
　　皮子信爲洮州刺史开皇三年吐谷浑冦临洮子信死之
　　唐柴绍晋州临汾人武德中爲将吐谷浑冦洮州绍爲贼所围贼乘髙射矢下如雨绍遣人弹琵琶令二女子对舞贼怪之相与聚观绍察其无备潜遣精骑出贼阵后击之贼众大溃
　　安敬忠开元中爲会州刺史时河流横浸州城敬忠率兵作堰于是水西北流免冲决患
　　宋张守约濮州人神宗时鬼章围岷州守约以秦凤钤辖提敢死士鸣鼓张帜髙山上贼惊顾而遁遂知岷州降其首领千七百人
　　髙遵裕字公绰琼之孙熙宁中从王韶取岷州下令曰生获老幼与得级同全活者以数万捷闻加岷州刺史
　　种谔字子正洛阳人熙宁中知岷州董氊将鬼章聚兵洮岷新羌多叛谔袭击破之又出塞收洮州种谊洛阳人元祐初知岷州鬼章诱杀景思立后益自矜大使其子诣宗哥请益兵入冦且结属羌爲内应谊请除之诏遣游师雄就商利害遂与姚兕合兵出讨追奔至洮州晨雾蔽野谊亲鼓之有顷雾霁先登者已得城鬼章就执谓人曰我生恶种使今日果爲所擒
　　姚兕五原人以熙河总管讨鬼章于洮州破六逋宗城遂擒鬼章拜通州团练使
　　姚雄字毅夫五原人哲宗时知会州开广土地爱养黎庶又知岷州绍圣中渭帅城平夏夏人倾国来雄部兵策援大破之城成擢秦州刺史
　　章楶浦城人知防州深得军民之心元符元年夏人入冦陷会州楶爲经畧使帅师大败之克复有功初知渭州卽言葫芦河川形胜宜城以偪夏遂筑二城于石门峡又筑西安城夏众来乘楶迎击败之边功爲西方最
　　何灌知岷州葺渠漑田二万六千顷募射士七千余人爲他路最
　　刘锜字信叔仲武子髙宗录仲武后召见竒之差知岷州爲陇右都防与夏人战屡胜夏人儿啼輙怖之曰刘都防来张浚竒其才以爲经畧使兼知渭州后以顺昌战功爲节度使兼沿淮制置使
　　郭成字信之中安堡人守陇西羌人畏服边境辑宁王渊字几道熙州人知巩州宁远砦诸羌入冦经畧司讨之表渊总领岷山蕃兵将城潭州羌众来争渊奋击大破之
　　陈寅绍定中知西和州元兵入境屡攻却之元兵增至数十万围城外援不至城陷寅谓妻杜氏曰若速自爲计杜氏厉声曰安有生同君禄死不共王事者卽饮药自杀二子及妇俱死母傍寅敛而焚之乃朝服登战楼望阙号泣曰城之不存臣死分也恨无以报国再拜伏劒而死事闻立庙祀之赠文华阁待制諡襄节
　　贾子坤字伯厚潼川人爲西和州推官摄通判闗外被兵与陈寅誓死城守及城陷子坤亦朝服与其家人十二口死之
　　郭祖德爲会州统制兵马筑堡保障军民怀思
　　金郭哈玛尔防州人与兄禄大俱以善射应募兴定初禄大以功授会州刺史夏人攻会州禄大遥见人马中有金甲者一发中其吭殪之又射一人矢贯两手于树敌大惊城破禄大哈玛尔俱被执夏人怜其技囚之兄弟誓死不屈其后兄弟谋奔会禄大竟爲所杀哈玛尔独拔归兴定五年夏人侵定西哈玛尔败之以功迁同知临洮府事元光二年授通远军节度使冬哈玛尔与巩州元帅田瑞攻取会州城上有举手于悬风版者哈玛尔射之手与版俱贯凡射死数百人夏人乃出降正大初田瑞据巩州叛哈玛尔帅众先登以功进都总管元帅天兴三年甲午春金亡独哈玛尔坚守孤城元兵悉力攻之哈玛尔日与血战杀伤甚众度力不能支乃命积薪自焚其家人哈玛尔独上大草积发数百矢无不中者矢尽自投于火城中无一人肯降者土人爲立祠
　　爱绅兴定中兵马都总管任定西州刺史卓有惠政赵阿克强叠州安抚使时兵兴城无居人昌至则招逃亡立城垒课耕桑以安辑之
　　郭斌正大末会州将元兵围会州斌力战累旬城将陷乃驱妻子聚一室焚之已而自投火中有婢自火中抱儿出泣授人曰将军尽忠忍使絶嗣此其儿也幸哀而收之言毕婢复赴火而死元将安札尔闻之恻然爲保其孤
　　明马华字德辉六合人洪武时掌岷州卫指挥负性严毅才兼文武始筑东西二城立楼置门伐木通道缮甲兵练士卒建学校衙署桥梁烽堠营堡邮驿仓厰坛社庙宇之属以次脩举十五年夏羌戎爲乱上命率西安五十卫步骑二万直抵叠城讨之殱五千余众番羌闻声窜伏边疆以宁陞陜西都指挥使牛励博平人洪武间知通渭县公勤廉干抚民有方九年考满父老奏留复任又九年以贫不能还遂籍于县
　　孙亶江隂人进士永乐中知巩昌府在郡多善政平役省刑官满当代民上章乞留加俸二级复任政绩益茂
　　李达定远人永乐中以都督佥事镇守洮州洮地僻近边民皆劲悍达奏建儒学以兴文教抚招生蕃内附奏给金符每嵗纳马后爲定制
　　尹陈信阳人宣德中安定知县劝农脩学政教兼举吏畏其威民怀其惠
　　和宁岷州人元哈札尔之孙世袭指挥宣德元年调岷州领军征松潘等羌有功镇守岷三十余年号令严明蕃人畏服
　　韩福山东人正统初知巩昌府刬暴除奸寛猛得宜远近以神明称治行爲秦中首秩满去父老爲泣涕防碑寻擢都察院右佥都御史
　　房贵宁夏人正统二年守备建置靖远城垣公廨墩塘事竣奏设学校仓场驿递又奏讨楚府牧军七百以资战守百务聿举事妥人安歴二十年都御史耿九畴荐进署都指挥使囘司掌印
　　胡智浏阳人天顺中知漳县歴任九年政通人和赋平讼简值天旱脩渠引水灌漑田畴遇沟则架木槽以通之实惠及民民思之不忘
　　戴浩浙江鄞人景泰初知巩昌府适边患方炽浩辑民饬武郡赖以安嵗大祲不俟报卽发储三万赈之当路援法论浩浩上疏待罪曰臣愿以一人之命易千万人诏原浩而令民偿所贷或檄浩促之浩曰疮痍未复而速征不如无赈请以约三嵗偿之明年复旱浩祷之三日卽雨陇闗盗梗计擒其党而盗息王珣新安人景泰初任伏羌拓脩县城穿渠种植寛仁惠爱政绩茂着
　　秦纮单县人景泰时巩昌知府廉洁公正人不敢干以私
　　董敬禹州人成化三年知通渭营建城池爲民保障九年致政归其劳绩至今诵之
　　孙春字一元河南尉氏人治初知巩昌府居官清勤持法平恕兴立学校增建公署后陞都御史邢瓘昌邑人治间巩昌推官巨盗被系株连枝引经嵗不决瓘一谳成狱尝摄府县篆明决若神人爲歌曰朝视府夕视县府如衡县如鉴其得民如此裴绍芳山西灵石人治间知伏羌存心忠诚涖政仁恕民有谣云县令裴性和夷恺悌慈祥处处知宣上德慰民思泽若阳春逗栁枝黄童白叟尽舒眉朱裳字公埀直沙河人御史出知巩昌府俗朴不务学裳振兴文教郡以大治嘉靖初察举天下郡守治行髙者赐燕劳得八人裳以清名与焉
　　张居敬字伯简赵州人巩昌同知三覈边饷再摄郡符直指西巡咸舍司理而任居敬精明廉干不负所委五年报政陞知本府凡所经画悉皆实政议驿传议条编皆朝上计夕报可闲墨吏人重犯法案无滞牍陞宪副
　　张世应字怀阳湖广石首人知巩昌府初至人以年少易之旣下车投讼者百余人次其先后俱令次日鞫老吏黠胥腹笑之至期听两造出剖防数言立决无不尽理兼寓化诲其无情甚者酌轻重笞遣之于是人人骇服事有阨于上不便于民者輙出身爲民请命合属向风郡以大治三年陟苑马卿备兵庄浪
　　田选山西汾州人选贡任靖远同知下车值嵗荒劝民出粟以救饥殍开发仓庾以济军士设糜煮粥躬亲给散清勘屯地豪猾兼并诡寄者悉爲厘正王继夏岢岚人知宁远邑当通衢且地硗瘠民艰于赋困于役继夏乃栉比其俗差爲等捐冗费禁苛取平均置驿之序嵗时行乡落劝农力耕覈社仓教积贮垦荒莱招流亡因山就泽听民自利不爲禁庾橐旣充喜曰民可以教矣举乡约申六训延见诸生考德问业又增筑陴堞凿渠引水百姓利之爲立祠应昌士台州临海人明末知安定县闯贼纵横所过无完邑昌士与捕官叶暹城守贼至环围旬日矢石交攻不能下先是旧令王垣四川文人也以署会宁县篆爲贼所执至是驱以説城下垣请登城説之旣上乃朂以死守贼遂斫垣于城上众薄而登城遂陷昌士毅然不屈贼磔之
　　皇清龚佳育字祖锡浙江仁和人由吏员康熙二年知安定县自明季冦虐后庐舍焚毁流移未复民多逋赋育以征粮耗羡尽归公帑抵民积欠于是逋额尽完而前令被劾者皆得释归城内空虚造房数百间招人居止脩葺学宫并城隍庙以德化民狱无系囚
　　先是上司吏胥购差日至需索无厌佳育甫到任持檄者四十余辈有臬胥作威凌吏詈官者执而杖之又有诡言受指访事觇令贪廉者止县舍索吏民钱旣盈橐尚未厌值令升堂胥昻然来吏民投牍育遣卒至其舍搜得贜物决以重杖自是无敢至县者后陞戸部主事歴太常寺卿
　　平凉府
　　汉王尊字子赣涿郡髙阳人安定太守出教告属县令长丞尉正身率下故行贪鄙能变更者与爲治明慎所职毋以身试法又敇掾功曹各砥厉助治其不中用趣自避退毋久妨贤五官掾张辅贪汚不轨捕系狱数日死尽得其奸贜威震郡中盗贼分散
　　萧由字子骄杜陵人前将军望之子爲丞相西曹掾举贤良累迁安定太守治郡有声公卿多称荐之张奂字然明炖煌酒泉人永寿元年迁安定属国都尉初到职左薁鞬等冦美稷东羌应之而奂壁惟有二百许人闻卽勒兵出进屯长城遣将王卫招诱东羌使冦不得交通遂破之郡界以宁羌豪帅感奂恩德上马二十匹先零酋长又遗金鐻八枚奂以酒酹地曰使马如羊不以入廏使金如粟不以入怀悉以金马还之羌性贪而贵吏清前有八都尉率好货财爲所患苦及奂正身洁己威化大行
　　晋贾疋字彦度武威人疋勇畧有志节初辟公府遂歴显职迁安定太守以匡复晋室爲己任愍帝以疋爲骠骑将军封酒泉公时刘曜等攻竺恢于西平疋邀击大败之追至甘泉遂迎秦王奉爲皇太子后堕涧遇害人咸惜之
　　姚硕德兴之叔父也苌卒兴以硕德镇隂密将佐言于硕德曰公威名宿重部曲最强今丧代之际朝廷必相猜忌非永安之道宜奔秦州观望事势硕德曰太子志度寛明必无疑阻今苻登未灭而自寻干戈所谓追二袁之踪授首与人吾死而已终不若斯及至兴优礼而遣之镇
　　南北朝魏卢道裕字宁祖涿州人少以学行名尚献文女拜驸马都尉迁泾州刺史吏民爱之
　　窦炽字光成扶风平陵人大统中爲泾州刺史政号清静莅职数年除原州刺史抑挫豪右申理幽滞政暇卽亲巡陇亩劝民耕桑在官十载甚有政绩州城北有泉水炽屡经游践因酌水曰吾在此州惟当饮水而已及去后人感其遗惠每至此泉莫不懐之费穆字朗兴代人宣武初爲泾州长史时刺史皇甫集恃外戚多爲非法穆正色匡谏集惮之转安定太守后蠕蠕主婆罗门归降其部众因饥侵掠边邑诏穆衔命宣慰便皆欵附明年复叛入冦凉州除穆西北道行台往讨穆至凉州蠕蠕遁走穆简练精骑伏于山谷使羸劣之众爲外营以诱之贼骑竞至穆纵伏奋击大破之
　　李贤字贤和陇西成纪人爲原州都督大统二年州民豆卢狼据城叛贤率敢死士击破之狼遁走贤追斩之以功授原州刺史俄而茹茹围逼州城贤发兵击之斩获不可胜计人得安堵贤虽少从戎旅而颇闲政事抚导乡里甚得民和宇文泰至原州令贤乘辂备仪服以诸侯会遇礼相见进爵西河郡公李远字万嵗贤之弟正光末勅勒贼胡琮侵逼原州远率励乡人喻以节义深壁拒守除原州大中正后从征窦泰复农授都督原州刺史宇文泰谓远曰孤之有卿若身之有臂岂可暂辍本州之荣乃私事耳令居麾下
　　周于翼字文若代人周闵帝时爲渭州刺史翼兄寔先涖此州颇有惠政翼又推诚布信夷夏感悦比之大小冯君焉
　　隋元褒原州总管有商人爲贼刼其人疑同宿者执之官褒察其寃遂舍之商人诣阙讼褒受金纵贼文帝怒遣使诘之褒引咎遂免官盗寻发上诏褒谕之曰何至自诬褒曰臣受委一州不能息盗臣罪一也百姓爲人所诬不付法司卽放免臣罪二也不存形迹至今爲物议所疑臣罪三也臣又不言受金使者复有所穷究横及良善益重臣罪是以自诬上叹异称爲长者
　　赵轨洛阳人卫王爽爲原州总管轨爲司马在道夜行其左右马逸入田中暴人禾轨驻马待明访知禾主酬值而去原州吏民闻之感励莫不改操
　　唐刘感岐州凤泉人武德初以骠骑将军镇守泾州爲薛仁杲所围粮尽城陷感率众与贼战被擒令感约城中降感绐诺拥至城下感大呼曰贼大饥亡在旦夕秦王将数十万且至勉之无懈仁杲怒执感埋其半身驰射之感至死詈益甚贼平髙祖购得其尸祭以少牢
　　马璘岐州扶风人爲泾原节度使建泾州城在泾八年缮屯壁爲战守具令肃不残人乐爲用冦不敢犯爲中兴鋭将初泾卒有犯法者璘爱其勇欲活之段秀实曰将有爱憎而法不一虽韩彭不能爲理璘善其议捕卒竟杀之
　　李晟字良器洮州临潭人年十八嵗从王忠嗣击吐蕃悍酋乘城杀伤士甚众晟一矢殪之大厯初吐蕃冦灵州李抱玉授晟兵五千使击之辞曰以众则不足以谋则多乃请千人趋临洮屠定秦堡执其帅慕容谷钟虏乃解灵州去迁泾原四镇北庭兵马使马璘与吐蕃战盐仓败绩晟率游兵拔璘以归及定朱泚之难晟以泾州倚边数戕其帅请治不龚命者因以训耕积粟实塞下羁制西戎乃拜晟凤翔陇右泾原节度使兼行营副元帅徙西平郡王
　　段秀实字成公姑臧人爲泾州营田官大将焦令谌取人田给与农曰且熟归我半是嵗旱谌督责益急秀实卖所骑马市谷代偿及爲刺史别将王童之谋作乱约闻警鼓而纵秀实知之召鼓人阳怒失节戒曰每筹尽当报因延数刻尽四鼓而曙童之不果发后节度泾原吐蕃不敢犯塞
　　冯河清京兆人泾原兵马使数与吐蕃战有功名闻军中姚令言犯阙德宗幸奉天河清闻问与领州事姚况召诸将计事东向哭相励以忠义卽发储铠完仗百乘献行在所初帝之出六军仓卒无良兵及河清输械至披坚勒兵军声大振卽拜河清泾原节度使安定郡王况行军司马朱泚数遣谍人招之河清輙斩以徇
　　姚况建中时领泾州事德宗狩奉天况与冯河清闻之集将士激以忠义发甲兵输行在所诏况爲行军司马
　　李元谅安西人鸷敢有谋贞元三年吐蕃请盟诏以军从浑瑊会盟平凉元谅军潘原以爲援元谅谓潘原去平凉七十里如有急何以赴请与公连屯瑊不聴元谅密徙营次之旣会元谅望云雾曰不祥必有变传令约部伍俄而敌果刼盟瑊奔还元谅兵成列出敌乃去瑊得振旅徐还帝闻之嘉叹赐良马金币后爲陇右节度辟美田劝士垦艺嵗入粟数十万斛又筑连弩台远烽侦进据胜势始列新壁敌遂无所掠泾陇以安
　　裴识闻喜人泾原节度使镇平凉脩保障整戎器开屯田初将士守边或积嵗不得还识立沿边将士限满者代亲七十近戍由是人感悦加检校刑部尚书凡歴六节度所涖皆可称述
　　刘昌字公明汴州开封人善骑射贞元中拜泾原节度使城平凉开地二百里扼弹筝峡又西筑保定扞青石岭凡七城二堡旬日而就在边凡十五年身率士卒垦田三年军有羡食边陲安宁将士骸骨暴露昌始瘗之夕梦若诣昌谢者昌具以闻德宗命建二冡将曰旌义士曰怀忠葬浅水原诏翰林学士爲铭识其所昌率诸将祭之边兵莫不感泣
　　郝玭泾原禆将贞元中镇临泾雄鸷善战屡破吐蕃常请于帅以临泾洛口地其川沃衍宜畜牧筑城益军以伐谋前帅不能用及段佑节度泾原嘉其策请于朝元和三年诏城临泾爲行原州以玭爲刺史戍焉玭在边三十年每战辄克吐蕃不敢近虏大畏尝称其名以怖啼儿迁泾原行营节度使封保定郡王赞普常等玭身铸金象令于国曰得生玭者以金玭偿之朝廷畏失名将徙庆州
　　朱忠亮字仁辅汴州浚仪人宪宗时爲泾原四镇节度使综覈军籍得窜名者三千人吏白老卒不任战可罢忠亮曰古于老马不弃况战士乎闻者感奋又泾俗旧多卖子亮以财赎免者前后数百筑潘原城有劳
　　周宝字上珪平州卢龙人泾原节度使务耕力农聚粮二十万斛时号良将
　　五代王殷大名人晋天福中拜原州刺史殷事母以孝闻欲与人游必先白母母所不可者卽不敢往及爲刺史政事有小失母辄责之殷卽取杖授婢仆自笞于母前
　　赵远幽州人初充六军判官歴泾州判官居官清廉民怀其政
　　宋白重赞宪州人习古兵法娴于将畧知泾州泾人赖以安靖
　　孙继邺金陵人泾原路副都总管兼知渭州建言萧关故道前控大川贼骑所出诚得属羌与奉赐且羁其帅长使爲籓篱则可无西顾之忧矣
　　张齐贤字师亮曹州人李继迁陷清远军命齐贤爲泾原等州军安抚经畧使齐贤上言清远军陷没以来灵武一郡援隔势孤此继迁所觊觎而必至者也以事势言之加讨则不足防遏则有余能以官爵恩信结蕃部大族首领素与继迁有隙者使相攻夺我乘敝而击之则继迁可灭也时不能用灵州果陷后继迁复入冦齐贤分部诸将却之边陲遂宁又言边事利害甚悉西人怀之
　　赵昌言字仲谟汾州孝义人知泾州当官无所顾避以威断立名太宗嘉之
　　李继隆字霸图上党人至道二年爲灵环十州都部署初馈饷灵州必由旱海逾冬及春刍粟始集继隆排众议坚请径古原州蔚茹河路太宗许焉遂率师进壁古原州令如京使胡守澄城之是爲镇戎军李继和字周叔常从兄继隆征伐继隆请城镇戎寻弃之咸平中继和再请遂命继和知镇戎兼渭原仪都巡检使复筑焉加领平川刺史继迁桀骜命张齐贤梁灏经畧因访继和边事继和上言镇戎军爲泾原环庆渭仪秦北面屏蔽当囘鹘西凉六番诸族之路诚用步骑五千守之泾原渭州有急会此并力战守则贼不能越而边民熟戸俱安堵矣五年继和率兵破卫埋族于天麻川自是陇外诸族皆惧愿于要害树砦栅以爲戍守继和因请移泾原部署于镇戎爲环延应援真宗嘉纳夏人伺间夜填塞豪越长城攻城继和与都监史重贵破走之诏加奬赐继和习武好方畧涉书史多机警然性刚严部兵终日擐甲如冦至故军多戒备焉
　　薛奎字宿艺绛州人至道咸平中任仪州推官尝部民夫转粮至盐州会久雨粟麦浥腐奎白转运使卢之翰纵民还州而偿所失翰怒欲劾之奎徐曰用兵久人疲转饷今幸兵食有余安用此陈腐以困民奎在郡凡不便于民者皆奏除之
　　柴禹锡字元圭大名人爲镇戎军节度使知泾州入谢上谓曰今委卿旌节兼之重镇可谓优异矣禹锡流涕哽咽旣之任寛厚爱民凡土产诸物循例嵗贡不入私橐
　　陈兴澶州人咸平三年知镇戎军上言镇戎军南去渭州瓦亭砦七十余里中有二堡请留兵三百人戍之俄与曹玮秦翰领兵抵镇戎西北掩击擒斩无算诏书奬赐有加
　　曹玮字宝臣灵寿人彬之子同知渭州时年十九治军严明赏罚立决知镇戎军以军据平地便于骑战非中国之利请自陇山以东循古长城堑以爲限又以弓箭手皆土人习障塞蹊隧晓羌语耐寒苦官未尝与兵械资粮而每战輙使先拒贼恐无以责死力遂给以境内闲田春秋耕敛而蠲其租李继迁死其子德明请命于朝玮请以精兵出不意禽德明送阙下复河西爲郡县帝不许旣而数大族拔帐来归玮曰德明野心急折其翮即日将其士薄天都山受降者内徙德明不敢拒玮尝上泾原环庆两道图帝勅别绘二图一留枢密院一付诸将按图计事复爲泾原路都钤辖兼知渭州陇山诸族皆来献地筑堡山外爲笼竿城募土兵守之曰异时秦渭有警此必争之地也
　　陈尧佐字希元阆中人知渭州有惠政边境赖以安张纶字公信颍州汝隂人知渭州徙镇戎军仁恕有才畧所至兴利除害后歴知秦州
　　卢鉴字正臣金陵人知仪州有徳政李继迁声言欲袭仪之制胜闗谍者以告诏徙老幼刍粟于内地鉴曰此奸谋也徙之是示敌弱摇民心不敢奉诏卒不徙已而贼亦不至
　　陈贯字仲通安阳人知泾州督察盗贼禁戢游闲检饬簿书筦库赋租出入谓僚属曰视县官物如己物容有奸乎州人惮其严明擢利州路转运使嵗饥出职田粟赈饥者又帅富民令计口占粟悉发其余范祥仁宗时爲镇戎军通判元昊入侵围城急祥率将士拒退之请筑刘璠堡定川砦从之
　　王仲宝字器之髙密人天圣初知镇戎军有战功爲泾原路总管安抚副使与西羌战于六盘山俘馘数百人会任福败于好水川别将朱观被围于姚家堡仲宝援观出围乘以从马时诸将皆没独仲宝与观得还以功徙环庆路总管知庆州
　　侯可字无可华隂人签书仪州判官西夏冦边可以数十骑涉夏境按视猝与敌遇亟分其骑爲三四令张旗帜旋山徐行夏人疑以爲诱骑不敢击人服其智
　　程戡字胜之许州阳翟人知渭州陜西有保毅军人苦其役戡奏曰保毅在乡兵外不防而有籍所以佐边备也已保捷而保毅籍如故州县以供力役率困惫至破析财产售田者犹数戸出一夫民不胜苦因诏私役保毅者以计佣律坐之进枢密直学士郑戬字天休吴县人爲陜西四路都总管驻泾州初静边砦主刘沪谋筑水洛结公二城以通秦渭援兵招生大王族爲边卫戬使著作郎董士防督其役会戬罢尹洙以爲不便召沪与士廉罢役归不听戬力争于朝卒城之
　　刘沪字子濬保塞人康定中爲渭州瓦亭砦监押击破党留等族获牛马万计时任福败边城昼闭居民畜产多爲贼掠沪独开门纳之全活甚众西南有水洛城川平土沃又有水轮银铜之利环城数万帐汉民逋逃者归之教以百工商贾自成完国沪进城章川收善田数百顷以益屯兵密使人説城主铎厮那令内附会郑戬行边沪遂致铎厮那族帐以水洛地来归戬令沪将兵受之驱其众麾下以通秦渭之路迁内殿崇班戬又遣董士廉率兵助筑城会戬罢泾原帅以爲不便令罢筑沪不聴上遣使往视以沪权水洛城砦主城成寻复内殿崇班沪卒番汉留葬水洛建祠立碑记事经畧言熟戸蕃官愿得沪子弟主其城乃以其弟淳监水洛城兵马后赐庙额曰忠勇赠忠烈侯
　　尹洙字师鲁河南人葛怀敏韩琦范仲淹经畧泾原皆以洙爲判官后歴知泾州渭州自元昊不庭洙在兵间最久于西事尤习其爲兵制之説述战守胜败尽当时利害
　　刘越字子长大名人知泾州葛怀敏败于定川诸郡震恐宗谅顾城中兵少乃集农民数千戎服乘城又募勇敢谍知冦势檄报旁郡使爲备会范仲淹自环庆引蕃汉兵来援宗谅乃大设牛酒犒师又籍定川战没者祭酧之厚抚其妻孥于是边民以安王珪开封人爲泾州都监康定初元昊犯镇戎军珪以三千骑爲先锋自瓦亭至狮子堡敌围之数重珪奋击披靡获首级爲多珪复语其下曰兵法以寡击众利在暮即驰入阵斩二骁将一军大惊遂引去仁宗下诏暴其功以励诸将改泾原路都监
　　刘谦字汉宗开封人泾原路总管兼知泾州会敌犯镇戎军谦引兵深入敌境破其聚落而还以功擢龙神卫四厢都指挥使
　　张亢字公寿临濮人尚节义通判镇戎军因论西北攻守之计仁宗欲用之会以忧去及元昊反起爲泾原路兵马钤辖知渭州上言设官屯兵之策甚悉创建砦堡脩饬军政边方倚以爲重复爲泾原路总管知渭州好施轻财凡燕犒餽遗皆过厚以此人乐爲用屡立大功
　　安俊字智周太原人泾原钤辖因条上御戎十三事知泾州歴秦凤路环庆路总管俊久在边羌人识之种世衡尝得俘问之曰若属于我将孰畏曰畏安太保指俊于坐曰此长髯将军是也
　　段少连字希逸开封人范仲淹荐少连才堪将帅迁龙图阁直学士知泾州少连通敏有才防决如流士民畏服改知渭州命未至而卒
　　蔡延庆字仲远莱州人歴知渭州夏人禹臧苑麻疑宋谋伐之使人入塞卖马爲间吏执以告延庆曰彼疑故来觇执之是成其疑约马直授之使去疆吏掠夏畜牧戮诸境以告夏曰两境不相侵则安故戮以戒若有之亦当尔也夏人悦服
　　尹源字子渐河南人通判泾州徙庆州元昊冦定川堡大将葛懐敏救之源遗懐敏书宜驻兵瓦亭择利而动懐敏不聴果败弟洙亦知泾州
　　王素字仲仪太尉旦季子知渭州初原州蒋偕建议筑大虫巉堡素遣卒助城之治平初夏人犯静边砦复以端明殿学士知渭州三镇泾原蕃夷故老皆欢迎夏人解去拓渭西南城濬隍三周积粟支十年属羌纳地悉增募弓箭手其行阵出入之法身自督训爲筑八堡居之聴散耕田里闻警则聚士气感奋刘舜卿字希元开封人父钧监镇戎兵马庆厯中与子尧卿战死于好水舜卿年十嵗录爲供奉官后知水洛城神宗方经畧西夏近臣有荐其能者召问状对曰自元昊称臣秦中不复戒严今宜先自治帝善其议又歴知原渭二州晓吏事善料敌
　　刘庠字希道彭城人仁宗初上御戎策宜示大信舍近功爲国家长利元祐时加枢密直学士知渭州边人爱其惠政卒于官人咸思之宣仁太后闻之曰帅臣极难得刘庠可惜也
　　卢秉字仲甫德清人神宗时知渭州五路伐夏惟泾原有功夏境葫芦川距塞二百里秉遣将姚麟彭孙袭之俘斩万计迁龙图阁直学士夏酋仁多嵬丁大举入犯熙河定西城秉治兵瓦亭分两将驻静边砦待其还纵击之皆奔溃或言嵬丁巳死有识其衣服者诸将请以闻秉曰幕府上功患不实吾敢以疑似成欺乎他日物色之嵬丁果死诏褒赐服马金帛秉守边久表父革年老乞归行三驿复诏还渭慰藉优渥革闻亦以义止其议
　　姚麟字君瑞五原人爲泾原路副总管从刘昌祚出战胜于磨隘转战向鸣沙趋灵州后讨堪哥破之经畧使卢秉上其功赐金帛甚厚元祐初擢爲团练使
　　刘仲武字子文秦州成纪人熙宁中爲泾原将时夏人谋犯天圣砦渭帅檄诸将会兵约过某日敌不至卽分屯去仲武谍得的期乞缓分屯帅不乐但留一将及仲武军如期而敌果至仲武力战却之迁皇城使
　　吕大忠蓝田人绍圣二年知渭州奏言闗陜民力未裕士气沮丧非假之嵗月未易支吾爲章惇所嫌坐降待制爲政寛厚不求近功去任民思之
　　种古字大质世衡子泾原路都监知原州时羌人犯塞古御之斩级数百筑城镇戎之北以据要害朝廷嘉之民有损直鬻田于熟羌以避役者古按其状得良田三千顷丁四千皆刺爲民兵后徙知镇戎军熙河师十万道境上古皆给以刍粮僚佐以他路爲言古曰均王师也何以彼此爲言哉
　　张守约字希参濮州人守原州截原砦招降羌酋水令逋等十七族万一千帐徙泾原鄜延秦凤副总管领康州刺史夏人十万屯南牟畏其名引去知泾州泾水善暴城每春必增治隄堰费不赀守约以嵗饥罢役然众忧水害守约乃祷河神祠一夕雷雨河徙而南不爲患
　　蔡挺字子政宋城人范仲淹宣抚陜西河东奏挺通判泾州神宗初由庆州移知渭州籍禁兵悉还府不使有隠占建勤武堂五日一训练偏伍钲鼓之法甚备搜劲卒爲竒兵别爲一队甲兵整习常若冦至又分义勇爲伍番三千人参正兵防秋与春余任耕守省嵗费十之二
　　李复圭字审言徐州丰县人知泾州是时二税之入三司移折已重转运使又覆折之复圭爲奏免民立生祠
　　和斌字胜之濮州鄄城人爲德顺军指挥使凡五年数扞敌被重创十余徙泾原钤辖召对时议者谓交州可取斌盛言有害无益愿陛下戒边臣无妄动神宗叹其质直时渭部饥帅王广渊命吏赈给斌曰救之无术是杀之耳广渊以委斌斌择地营居养视有法所活万计斌老于爲将以恩信得边人心
　　刘昌祚字子京真定人元丰四年爲泾原副都总管诏与姚麟率番汉兵五万出葫芦川多斩获后知渭州州地宜牧养故时弓箭手人授田二顷有马者复增给之谓之马口分地其后马死不补而据地自若昌祚按举其法不二年耗马复初迁指挥使昌祚善骑射箭出百歩之外夏人得箭以爲神持归事之所着射法行于世
　　游师雄字景叔武功人爲仪州司戸参军迁德顺军判官鄜延将刘琯与主帅议战守策欲自延安入安定黒水师雄以地薄敌境惧有伏请由他道旣而谍者言夏伏精骑于黑水旁琯谢曰微君言吾不返矣值嵗饥师雄按行边垒赈贷计口赋粮人无殍亡深沟缮城边备益固
　　周永清字肃之灵州人爲渭州钤辖渭兵劲而陈伍不讲永清训以李靖兵法蔡挺嘉其整图上之诏推于诸道以爲式旣而知德顺军夏众入犯击擒其酋吕效忠又募勇士夜驰百里捣贼巢穴斩级三百俘数千人获橐駞甲马万计并砦地三百里盗耕不可禁永清拓籍数千顷置射士二千声闻敌廷降者引入帐下待之不疑多得其死力
　　毛渐字正仲江山人以陜西转运使摄帅泾原日夜治兵乘夏人犯边遣将捣其虚遂破没烟砦以功进龙图阁知渭州
　　姚雄字毅夫少勇鸷有谋韩绛荐其材歴泾原秦凤将驻甘谷城知通远镇戎二军绍圣中渭帅章楶城平夏雄部兵策援夏人倾国来与之战大破之明年敌复攻平夏势甚鋭城几不守雄与弟古合兵却之徙知会州
　　王恩字泽之开封人爲泾原将整军出万惠岭士饥欲食恩倍道兼行已而遇敌数万恩引兵先入壁井灶皆具诸将始服羌扣壁愿见恩单骑径出遥与语一夕羌引去哲宗召见语左右曰先帝时宿卫人皆杰异如此出爲泾原副总管城西安筑临羌天都十余垒御夏人改知渭州分弓箭士爲三十一部耕屯以省餽饷时边臣献车战议帝以访恩恩谓非宜诏罢之
　　章楶字质夫建州浦城人哲宗问边事称防命知渭州奏城葫芦河川据形胜以偪夏乃以三月合熙河秦凤环庆之师筑二城于石门峡江口好水河之隂二旬有二日成赐名平夏城灵平砦方兴役时夏以其众来挠楶迎击破之于是环庆鄜延河东熙河皆相继拓境筑城夏师大举围平夏攻旬日度弗克遁去楶在泾原四年凡创州一城砦九荐拔偏裨不间厮役如夏降人折可适李忠杰朱智用咸尽其力夏人遂衰屡请和渐寝兵楶立边功爲西方最
　　种师道字彛叔洛阳人通判原州爲泾原都钤辖知怀德军夏国画境其人焦彦坚必欲得故地师道曰如言故地当以汉唐爲正则君家疆土益蹙矣彦坚无以对久之知西安州夏人侵定边筑佛口城率师堕之知渭州督诸道兵城席苇夏人来争坚壁葫芦河师道阵于河浒若将决战者隂遣偏将出横岭扬言援兵至敌方骇顾姚平仲以精甲邀击之敌大溃斩获万计师道有远识娴于将畧天下称爲老种李嚞开封人建炎中知彭阳县金陷关陜与民徙治境上被执金人欲以爲官固辞不受
　　朱友恭西安人爲泾原将御金人于华亭数有功金兵大集友恭力战不胜被执金人爱其勇欲降之友恭不屈遂遇害
　　金实嘉纽勒珲兴定三年行平凉元帅府事上言镇戎赤沟川东西四十里地无险阻当夏人往来之冲比屡侵突明年当城镇戎彼必出兵来挠乞徴旁郡兵声言防防示进伐之势以掣其肘臣领平凉之众由镇戎而入攻其心腹彼自救不暇安能及我如此则镇戎可城而彼亦不敢来犯矣又言镇戎土壤肥沃且平衍臣裨将所统几八千人每以迁徙不常爲病若授以荒田使耕且战则可以御备一方县官省费而食亦足矣金主嘉纳之
　　爱绅史逸族氏宣宗擢爲德顺节度使正大四年春元兵西来将攻德顺有进士马肩龙客游鳯翔申器之招与共事鳯翔帅以德顺决不可守劝勿徃肩龙曰吾未识爱绅而爱绅乃知我士爲知己者死耳冒围入德顺申假肩龙鳯翔总管判官括民兵九千以守攻二旬余力竭城破俱死之金言官表其忠义爲请赠官合享于褒忠庙
　　赵得亨爲灵台县尹建立学校甚有政绩
　　元刘炳字焕章性纯素博览经史至正间知崇信县诲民以大禹惜寸隂与民同休戚修廛立市葺理学校祠廨躬导稼穑不避寒暑民爱如父母
　　明王轸洪武初崇信知县值鼎革之时安集人民创建城社立新政皆足爲后式
　　欧阳信字有孚定远人洪武四年知静宁州创建郡治规模远尽合时宜半载郡大治
　　顾佐河南太康人洪武末知庄浪县廉能有惠政民颂其德守将初以不娴武艺易之会端阳聚射佐持弓矢连发三中守将奇之寻擢侍御史歴左都御史刚正执法百寮畏服勲贵敛手人拟之包孝肃云张镛肥乡人永乐间以御史知平凉府事下车访利病得失锄强暴绥善良阖郡畏威感德
　　李着山东濮州人成化初知平凉府吐蕃也理哈爲其部所逼欲爲乱总帅制之不下曰得平凉李公来乃降大臣檄着往皆相率归命满四据石城以叛命都御史项忠讨之时军兴乏粮忠雅知著命备熟糗千石着请于韩王命防卫军造糗如期而集
　　靳善字宗元山东钜野人成化初知静宁州端方持己刚果有爲郭外有弃地久爲卫卒侵耕自肥前后守者莫敢问善至卽申抚司还地于州令民耕之收其入爲公需名曰义田
　　祝祥字廷瑞浮梁人初爲监察御史言事被谪成化十一年知静宁州有治才歴任九载劝农兴学政绩显著嵗饥出仓赈济全活甚众后陞汝宁知府徐镛字用和兴国州人成化二十一年谪镇原值嵗大饥请于上发帑赈济躬阅分给流移闻风归附择薪水便舍煮粥以饲疫大作命药调治赖以全活者万计死者设义塜掩之造水车百余辆汲水灌田再嵗灾益甚盗贼四起镛择壮士数百严什伍整甲仗且抚且捕境内宴然是嵗春筑预备仓墙获藏钱数十万缗一无所私以是钱偿逋负买牛佐耕赁工休力邑政咸举寻调临潼镇原民数千泣送之歴陞漕运都御史民爲立祠
　　车霆石州人治中知平凉府严以驭吏宗室不能干以私性直戅不拘小节与上官语是非无稍囘互尝有檄郡取土产霆恐爲民患不应命当道亦莫能强其守临洮亦类此后陞参政
　　孙侃平定州人治十六年知平凉县政教有方杨宏字希仁海州人正德元年以都指挥佥事守备固原好学有谋士皆感恩时杨一清总制三边宏献策以红古城乃北兵必由之路宜筑城凿池募众屯田甫阅月军士云集筑边墙数百里
　　张守亨颍州卫人正德间知华亭县刚方简易决狱如流县依山险多盗守亨设计擒其渠魁盗遂息每春秋政暇循行郊野劝民耕作有不给者补助之月朔礼请耆民访求闾阎利病卽次第兴除尝大旱步祷甘雨如注嵗大稔
　　刘大武山西襄垣人正德间知灵台县明辩任事发奸摘伏破啰哩贼于横渠盗贼屏息夜闻绩纺读书者晨卽赏劳课士励俗人无敢游惰居四年卒吴琏平定州人正德十一年任平凉府同知行县至华亭适华亭有警民久不知兵惧雉堞頽圯咸谋夜遁西山琏令曰敢私下城者斩众乃止坚壁昼夜徒行巡视数日敌解去城居无事民咸颂之曰吴公生我
　　姚汝耔河南襄城人嘉靖三十二年知平凉府精吏事无滞狱宗室讦奏使者捕治犹忿争众党十余相诟鬭宫府尽阖汝耔肩舆出喻众咸听命三十四年冬地大震城垣尽摧城中及山居穴处死者数千人情震恐羣盗谋行刼汝耔晨出省视阳如平常众乃定逾年正月朔东方旅人至者备言潼闗蒲华危乱盗遂汹汹以贺正爲名纵火城郭凡十余处汝耔往来赴捄火皆息司氏军号众曰反且杀守令汝耔令众执之合围而唱杖者凡百声寻令曰曵以饲狗众应曰诺乱者喘息卒无事逾旬司氏军居处如故乃悟汝耔权道安众实未尝棰死一人
　　于玭字子珍东阿人嘉靖二十六年知静宁州以廉明着三十三年陞平凉府同知政先教化令行禁止道不拾遗时大祲民相食请赈发仓按籍赈贷全活数万人韩府宗室不法至聚众殴击别驾囚之别室玭至以法晓譬诸宗悚惧而解大猾高良据清平万安二苑牧地投献庆府暴横苑民莫敢制玭单车入垒诱良出见缚之部使上其治行
　　李槃字用甫浙江余姚人万厯十九年知镇原县补南河頽城之缺增北山旧城之薄开东濠绕城之水重建公廨修理学宫教民织褐种树设保甲行乡饮善政毕举邑人戴德
　　喻三元字少极江西丰城人万歴二十二年知平凉府沉毅廉静勇于任事初至郡值敌犯静宁固原三元悉心防御颁布保障条约远迩戒严民恃以无恐首禁宗藩请托谕令修礼义以重廉隅条议奬贤宗以励不肖宗姓敛避不犯创行条鞭以苏民困裁冗费汰冗役防疑狱惩豪横免赎锾崇礼让台省监司咸重之
　　李圭山西安邑人万厯中知华亭县蔬食布衣一介不取以礼让化民三年民相劝无讼陞真定府同知民皆号泣以送天啓改元诏举有宦绩者直指杨某奏允入祀
　　范立朝临川人天啓中知平凉府爲政平恕人有犯法者以理诲谕使自愧悔然后以薄刑示惩强宗大姓奸吏猾胥无不感服韩王出所藏故勅云有钦赐田地凡数里尽负郭腴壤时多在民间欲奏请攘之诸院司已从知立朝不可以私干乃设宴从容微语立朝卽正色起曰某爲朝廷守土身可死不敢以寸壤许人退力求去位其事遂沮
　　顔日愉字阳华浙江上虞人知静宁州会啰贼反所至焚刼日愉驰报请固镇五道兵而先率敢死士数人阳爲招抚乘贼不备遂引精兵五百直陷贼营设左右伏贼仓皇失措斩首数百天明五道兵继至殱之静宁安堵寻迁南阳知府贼陷城殉难
　　何相刘干州人崇祯间华亭训导冦至教谕邹某援曾子居武城之义欲去相刘止之曰吾与若受命司铎卽臣也岂可以未臣之师例之因率士死守城陷偕邹俱死事闻旌其烈赠国子监学录
　　简仁瑞字季麟四川成都人崇祯间知平凉府洁己爱民癸未冬李自成破潼闗藩郡诸王与分司协镇谋远遁仁瑞知之即説韩王同死社稷不听是夜兵鼓噪挟诸藩郡斩闗而出仁瑞集少年技勇撤四闗居民入城死守尽出其橐散给厮役召所活寃囚数辈谓曰吾爲朝廷守土义与此城存亡但不可絶先人嗣吾有一子汝辈爲我卫送出城众皆诺诘晨贼骑薄城随有士民撰降文请仁瑞佥名仁瑞大怒服衣冠自经于堂上















　　甘肃通志巻三十一
<史部,地理类,都会郡县之属,甘肃通志>
　　钦定四库全书
　　甘肃通志巻三十二
　　名宦
　　庆阳府
　　汉杜延年字幼公杜陵人为人安和明法律宣帝时召拜北地太守选用良吏捕击豪强郡中清静居嵗余帝使谒者赐延年玺书黄金二十斤
　　谷永字子云长安人元延元年为北地太守时灾异尤数永当之官上使卫尉淳于长受永所欲言永奏对天子感其言永所居任职嵗余徴入为大司农夏育北地太守熹平三年鲜卑入冦育率休屠追击大破之
　　冯异颍川父城人建武中领北地太守事靑山贼率万余人降异又击卢芳将及薁鞬日逐王破之上郡安定皆降
　　隋李充成纪人开皇中拜朔州总管甚有威名为敌所惮
　　元谐河南洛阳人宁州刺史有威恵时吐谷浑渡河连结党项谐率兵出鄯州趣青海邀其归路相遇于丰利山击走之在州数年百姓徳之然性刚不能取媚于左右尝言于上曰臣一心事主不曲取人意帝曰宜终此言
　　栁俭字道约河东解人居官以仁明著称大业初徴拜化太守清节逾励五年入朝郡国毕集帝谓纳言苏威吏部尚书牛曰其中清名天下第一者为谁威等以俭对帝赐俭帛二百匹令天下朝集使送至郡邸以旌异焉及大业末盗贼蜂起数被攻逼俭抚结人夷卒无离叛竟以保全
　　唐李勣曹州人宁州防御使威名大振
　　狄仁杰字懐英太原人髙宗时为宁州刺史抚和戎落得其欢心郡人勒碑以颂后迁豫州时越王兵败支党余二千人坐死仁杰密表其诖误有诏悉谪戍边囚出宁州父老迎劳曰狄使君活汝耶羣哭碑下斋三日乃去垂拱中建庙城西宋范仲淹撰碑颂其徳
　　郭翰以御史巡察陇右多所按劾次宁州时狄仁杰为刺史争言有异政翰谓僚属曰入其境其政可知愿荐使君美于朝母久留即命驾去
　　赵纵守庆州与党项战死杜牧以诗哭之
　　杨朝晟字叔明夏州朔方人贞元间代张献甫为邠宁节度使朝晟请城方渠合道木波以遏吐蕃师次方渠水乏有靑蛇降岩下走视其迹水从而流朝晟使筑防环之遂为停渊士饮仰足图其事以闻有诏置祠命泉曰应圣己城吐蕃悉众至度不能害乃引去复城马岭而归开地三百里
　　韩逰瓌灵州灵武人始为郭子仪禆将累进邠宁节度留后奉天之狩逰瓌兴庆州刺史论惟明以兵三千赴奉天朱泚兵蹑攻之战不利泚兵夺门逰瓌殊死战乃解推赴难功第一拜邠寜节度使
　　毕諴邠寜节度使河西安抚使諴到军遣吏懐谕羌人皆顺向时戍兵常苦餽饷乏絶諴募士置屯田嵗收谷三十万斛以省度支经费诏书嘉美
　　宋董遵诲涿州范阳人干徳六年以西夏近边授通逺军使既至召诸酋长谕以朝廷威徳刲羊酾酒宴犒甚至众皆悦服后数月复来扰边遵诲率兵深入其境击走之俘获甚众太宗即位兼领灵州路廵检在通逺军凡十四年安抚一靣夏人悦服
　　姚内斌平州卢龙人宋初为庆州刺史在郡十数年西夏畏服不敢犯塞以其武猛号为姚大虫
　　田仁朗元城人开宝中知庆州西人冦边仁朗率麾下击之前锋稍却仁朗斩指挥使二人军中震恐争乞効命遂大破之其酋长相率请和玺书褒美田绍斌汾州人真宗初调环庆灵州清逺军部署庆州有野鸡族数为防掠道路患之绍斌召其酋率三人断臂馘劓放还防感化帖服
　　范廷召冀州枣强人淳化二年环庆路都部署至道中副李继隆讨李继迁廷召出延州与贼遇白池大小数十战屡克捷真宗嘉之
　　曹玮彬之子真宗时为环庆路都钤辖玮尝上泾原环庆两道图至是帝以示左右曰山川城郭险固出入战守之要在是矣因勅别绘二图以一留枢密院一付本道俾诸将按图计事天禧中以玮为环庆縁边巡检安抚使委乞骨咩等族闻玮至归附者千余部落
　　赵振字仲威雄州归信人景徳中为庆州都巡检使时金汤李钦等三族难制振募降羌防以利令相攻破十余堡钦等诣振自归振为置酒共射钦等百发不中振十矢皆贯钦等皆誓不敢犯
　　范仲淹呉县人仁宗时为环庆路经畧安抚使建战守之防待诸蕃以诚威信大洽庆人为立庙祀之张凝无棣人知庆州西蕃族难制凝袭破之土羌杂居颇为患凝诱至分水岭降其族各四千户边境获安
　　种世衡字仲平洛阳人知环州蕃部有牛家奴讹者素倔强未尝出谒郡守闻世衡至遽郊迎世衡与约明日当至其帐往劳部落是夕雪深三尺奴讹方卧帐中谓世衡必不能至世衡蹵而起之奴讹惊且喜率其族罗拜听命诸部有贰者使讨之无不克其后百余帐皆自归率羌兵以援泾原无敢后者尝课吏民射有过失射中则释其罪人人自厉皆精于射由是数年敌不敢近环境迁环庆路兵马钤辖范仲淹檄令筑细腰城昼夜兴筑有功及卒环人画像祠之杜字伟长无锡人仁宗时知庆州蕃酋孟香率部落内附夏人以兵来索香诏还之言彼违约举兵香不可与因移檄问罪夏人詟服
　　孔道辅字原鲁孔子四十五代孙为宁州军事推官数与州将争事有蛇出天庆观真武殿中一郡以为神州将率官属往奠拜欲上其事道辅径前以笏击蛇碎其首观者大惊后莫不叹服迁大理寺丞安俊仁宗时环州都监破元昊吃□井那等诸砦安抚使韩琦上其功迁环庆路都监
　　刘越大名人知庆州上言朝廷既授范仲淹韩琦四路经畧安抚招讨使而诸路亦带招讨称号非宜诏罢之
　　景泰普州人通判庆州上言元昊虽称臣包藏祸心当选将练卒修城储粮以备不虞三疏不报俄元昊反又上边臣要畧二十巻会有荐泰知兵者召对称防使知宁州
　　任福开封人咸平中知庆州兼环庆路副总管上言庆州去蕃族不逺愿勒兵境上按亭堡谨斥堠因经度所过山川道路以为缓急攻守之备仁宗善之听便宜从事夏人冦保安镇戎军福部分诸将攻白豹城四靣合击破其城平骨咩等四十一族以功拜龙神卫都指挥使
　　孙长卿字次公扬州人知庆州州险峻乏水长卿凿百井皆及泉泥阳有罗川马岭上搆危栈过者惴恐长卿访得唐故道辟为通途人皆便之
　　史方字正臣开封人知环州兼环庆路兵马都监先是磨媚等六族内冦方谕以恩信乃传箭牵羊乞和减禁兵五千徙内地以省边费
　　刘几字伯夀洛阳人知宁州处官清约政务便民州俗喜巫军校有挟妖法结其徒为乱者几使他兵伏垒门以伺夜半尽擒之
　　孙沔字元规会稽人仁宗时知庆州元昊死诸将欲乘隙大举沔以乘危伐丧非体止之战亡遗骸聚而塟祭之军中感泣几三知是州边人服其能
　　韩绛字子华雍丘人以翰林侍读学士知庆州夏人犯环庆绛请行郡县治兵大破之又熟羌据堡为乱即日讨平之加端明殿学士
　　李允则字垂范谦溥子为宁州防御使允则不事威严间或步出遇民有可语者延坐与语以是洞知人情讼至无大小面讯立断善抚恤士卒皆得其用盗发辄获人莫知所由身无兼衣食无重馐不畜资财后人作六君子堂允则其一也
　　蔡挺字子政宋城人治平初知庆州上书论攻守大计夏人冦大顺城挺尽敛边户入堡戒诸砦无出战密布铁蒺藜城旁水中贼渡水马多踬夜斫夏营夏人溃去又筑荔原堡分属羌三千人守之
　　傅求字命之考城人知庆州环之定边砦蕃官苏恩以小过疑惧而遁将佐议攻讨泾原既出师境上求谓恩非素防贰者乘以兵必起边患但遣禆将扣其帐开以祸福恩感还砦如初
　　张守约字希参濮州人神宗时知环州慕家族黠狠难制摇动种落勒兵讨擒之余遁入夏国守约驻师境上檄取不置居数日械以来斩于市进为环庆都钤辖知邠州夏人十万屯南牟畏其名引去守约典七州皆有恵爱可纪
　　俞充字公达鄞县人熙宁中知庆州庆阳兵骄小绳治辄肆悖充严约束斩妄言者五人于军门闻有病苦则巡抚劳饷死不能举者周之以故莫不畏而懐焉
　　萧注字岩夫临江新喻人熙宁初知寜州有胆气环庆李信之败列城皆坚壁注独启关夜宴如平时贾嵓字民瞻开封人神宗时为庆州荔原堡都监绍圣中夏兵数万围麟州神堂砦嵓以数百骑往援一矢殪其酋众骇溃
　　钱即字中道临安人知庆州筑安边城归徳堡开地万顷纵耕其中嵗得粟数十万斛
　　张舜民字芸叟邠州人为襄乐令王安石倡新法舜民上书言人君不可与小民争利时人壮之元丰中环庆帅髙遵裕辟掌机宜文字
　　范纯仁字尧夫仲淹子神宗时知庆州帝曰卿父在庆着威名今可谓世职纯仁揣帝有功名心对曰臣未尝学兵陛下使臣治城垒养百姓不敢辞既至嵗方饥擅发常平粟赈贷全活者甚众或谤其不实遣使按视会秋大稔民讙曰公实活我忍累公耶昼夜争输还之
　　范纯粹字徳儒仲淹子元祐中代兄纯仁知庆州请修诸路防应救援之法朝廷是之及夏侵泾原纯粹遣将曲珍救之曰本道首建应援牵制之防臣子之义忘躯殉国无谓邻路被冦非我职也珍即日疾驰三百里破之于曲律横山夏众遁去
　　章楶浦城人哲宗时知庆州夏人入冦楶先用间知之遣骁将折可适伏兵鼓噪而出斩获甚众又预置毒于牛圏潴水贼马饮者多死遂破其众
　　髙遵裕字公绰琼之孙环庆路经畧安抚使兼知庆州神宗命统泾原兵讨夏国师渡旱海贼骑骤至遵裕出精兵与战斩首千余级
　　耿戡元祐间为真寜令建学教人既去人思之为竖碑颂徳
　　赵卨字公才卭州依政人知庆州夏人欲袭取新垒大治攻械卨具上挠夏计及夏侵兰州卨遣将间道出敌砦后邀其归路斩馘甚众迁龙图阁直学士曲珍字君玉陇干人元祐初为环庆副总管夏人冦泾原号四十万珍虚驰三百里破之曲律山俘斩千八百人
　　吕由诚字子明诲之季子知合水县王中立种谔征灵州由诚部运随军天寒食尽他邑役夫多溃去惟由诚善抚字所部分无失者
　　郑仅字彦能徐州彭城人知宁州诸军多杀老弱持首级要赏仅下令非强壮而能生致者赏半之有内附羌追冦得老人不忍杀擒之乃其父也相持哭一军感动诸路争进讨奏捷仅独保境不生事防亦不犯
　　种师中字端孺世衡之孙歴知环秦州又知庆阳府老成持重为时名将榆次刘韐言师中闻命即行奋不顾身虽古忠臣不过
　　强霓自金归宋知环州兼环庆路统制军马沿边安抚使隆兴间金兵围环霓与其弟环庆路统领沿边忠义军马震坚守孤城招降不屈城陷死之诏立旌忠庙
　　金厐迪延安人天眷中为庆阳尹歴三考不易以治最闻诏书褒美西人荣之
　　杨仲武保安军人皇统初知寜州关中荐饥境内盗贼纵横仲武悉平之
　　马讽字良弼大兴漷隂人天徳初为寜州刺史民有吿谋不轨者株连数十百人讽察其无状乃究问告者告者具伏其诬众欢呼感泣
　　元何布哈至大三年庆阳路兵马都总管训练士卒増濬城堑政通人和百废俱兴
　　李真奉元路人至顺中任合水主簿博学儒雅恵爱及民
　　陈政奉元路人至正中庆阳府同知涖政公勤兴举废坠
　　明陈林洪武初知庆阳府创造之始百务聿兴事有成规才猷可观
　　何敦善淳安人洪武间以人才调庆阳府同知持身亷谨政绩有声秩满以绩最赐衣一袭陞抚州府知府
　　李仕铭徐州人永乐间知寜州修创坛祠驿舎诸工兴作不一多佣无业贫民偿其功而饩廪焉人不告劳事亦称办
　　刘纲河南禹州人宣徳间知寜州亷勤公恕百废俱兴久任三十年规模整肃州人观感莫忍违令累加爵増参议俸比考绩入觐赐宴礼部以旌宠之列祀六君子堂
　　马杰利津人成化间知庆阳府尚礼让惜人材至折民讼洞察隠防且为开市兴利招集逺商一郡始称富庶云
　　郝镒字廷重河间人知庆阳府郡民多穴处不知桑麻镒至革奸胥清徴输之弊招工陶瓦甓治屋庐教树艺暇则饰公署学校民有杀人报父仇者镒据法当原宪司不从后台议卒是之治为诸郡第一段绅兰阳人治间知宁州立市集开官街凡便民者无不力行之且讯刑明允有循良风
　　杨寛涿州人治间任管粮通判亷介自持禁约仓厰不得妄取且以粮刍积羡扣补失业之数由是民力寛省军储不乏
　　马湘徐州人治间任管粮通判时属邑负税十数万湘曰民寜有食土而不输赋者乎此必有过额侵渔之扰乃长事者之过也为定限革弊良者有所遵循奸猾不得规避赋税渐完筑环县城郭凿盐池井得甘泉民利赖之及归行囊莫办士民深服其亷龙相庆阳卫指挥佥事骁勇善骑射正徳中敌人入防督军战于箭竿岭身中二十余矢力竭而死晁瀛山西平陆人正徳中知合水县居心慈恵恩及黎庶性尤刚毅县有豪强者辄为惩诫威行境内肃然向化
　　田大有字豫甫东平人嘉靖中知庆阳府兴学治戎贤声大着北冦攻围郡城出竒制胜威震西边马彦卿内江人万厯中知寜州在任十五年増修内城及郭城雉堞凡鳯凰堡焦村太昌新庄襄乐城皆属创筑初设北关通商利民立遗爱祠
　　阮自华安庆人万厯末知庆阳府愽雅名儒尤以天象预知庆地有兵创修武备城赖以全
　　宋云霄山东淄川人天启七年庆阳府同知秉性清简居官明恕时柜夫马夫舗兵等役俱系佥报里甲民产多荡云霄署县篆一切革去乃设处工食招募应役民受其赐
　　周日强蠡县人举人崇祯间知寜州值合水为贼所陷州城危在旦夕闻督师杨鹤赴省已次永夀日强军书日三上督师返节驻寜民喜更生鹤嘉其经画有方特防题擢分守河西道
　　唐万龄赣榆人知寜州简民间壮者编为逰兵城头设八阵阵立哨官用是习于技击后贼围城卒能固圉逰兵之力也
　　马一荀云南建水人明末庆阳府推官忠厚存心用刑惟寛及流冦围城昼夜戒严多方设法守御赖以保全
　　郭之麟威逺人崇桢间知真寜县好贤礼士省刑薄税时流冦猖獗麟练乡勇躬擐甲胄卒保孤城父老谓百年来循良之最寻倅江州卒死贼难
　　袁继登江南人崇祯间知安化县明隆万以还户口凋耗地荒粮重民不堪命继登履亩踏勘备陈赔累申请院司题请蠲除荒粮官民便之癸未城陷被执不屈而死
　　靳圣居长治人崇祯末庆阳府推官闯贼至即不言不食以死自矢及城陷不屈死
　　周嘉彦明末庆阳城守都司少年骁勇号周小将闯贼攻城分守城西北一带极为戒严杀贼甚众贼登东城嘉彦率亲丁五六人巷战手杀数百人所向披靡或劝出城彦仰天大呼曰我恨不能杀尽此贼报国恩也何走为复扑杀数十人乃自刎
　　皇清沈加显河南河内人顺治二年任庆阳道时值闯冦之后空城瓦砾閴无居人郭外尚为贼据加显设法招徕遗民日渐来集更请兵驻防激励将士除贼首三十三人胁从皆散凡被虏男妇皆绥戢安业五年陞凉州参政洁己爱民和平寛厚请免丁徭两地
　　皆感恩不忘
　　杜霁逺永年人顺治九年知安化县招抚逃亡回籍八百余户垦屯地七百余顷捐赀修城楼筑垣墉俱坚固可垂永久设立乡城社学八所淘浚城内外湮塞旧井收殓明末死难骸骨葬于髙原
　　甘州府
　　汉路博徳西河平州人武帝时以右北平太守从骠骑将军有功封邳离侯骠骑卒后博徳以卫尉为伏波将军出塞筑遮虏障益封其后坐法失侯为强弩都尉屯居延卒
　　郭忠昭帝时为张掖太守属国都尉元鳯三年单于使犁汗王窥边天子诏边警备后无防右贤王犁汗王以骑四千分三队自日勒屋兰番和入冦忠发兵击之射杀犂汗王大破之得脱者数百人自是匈奴不敢犯张掖忠以功封成安侯
　　辛庆忌狄道人元帝初举茂才为张掖太守徙酒泉所在著名
　　萧咸字仲为兰陵人望之之子初为好畤令迁张掖太守有政绩数増秩赐金后复为中郎将官至大司农
　　傅育北地人章和初叛羌出塞依迷吾育请发陇西张掖酒泉各五千人诸郡太守将之育自领汉阳金城五千人尅期击之令陇西兵据河南张掖酒泉兵遮其西未及会育独进兵迷吾闻之徙庐落去育选精骑三千穷追之夜至建威三兜谷遇伏兵育下马手战杀十余人而死诸郡兵到羌遂去肃宗下诏褒美封其子毅为明进侯
　　史苞始为张掖都尉及窦融行河西五郡将军事以苞为张掖太守及融决防东向遂与融砥厉兵马光武西征隗嚣融率苞等会髙平后封苞为褒义侯马贤元初间领征西校尉事永寜元年羌防张掖贤将万人击破之斩获万数余防悉降羌复冦张掖杀长吏贤率兵击其种皆亡出塞玺书封贤安亭侯马续永寜间为张掖太守代韩皓为校尉两河间羌以屯田近之恐必见图乃解仇诅盟各自儆备续欲先示恩信乃上移屯田还湟中羌意乃安永和元年迁度辽将军
　　第五访字仲谋长陵人为张掖太守嵗饥粟石数千钱访乃开仓赈给以救其敝吏惧谴争欲上言访曰若上须报是弃民也太守乐以一身救百姓遂出谷赈人顺帝玺书嘉之由是一郡得全嵗余官民并丰界无奸盗拜防羌校尉边境服其威信
　　隋杨恭仁仁夀中甘州刺史临事不苛细边人安之文帝谓其父雄曰匪特朕得人乃卿善教子矣
　　隂世师武威人炀帝初拜张掖太守深为戎狄所惮及唐师至世师以世荷隋恩遂勒兵拒守月余不下被杀
　　裴矩字大闻喜人髙祖时为吏部侍郎炀帝大业三年西域诸蕃多至张掖交市帝使矩掌其事诸商胡至者矩诱令言其国山川风俗人物仪形服饰撰西域图记三巻合四十四国奏之仍别造地里图穷其要害从西倾以去至西海将二万里为三道北道从伊吾中道从髙昌南道从鄯善总凑敦煌帝欲收西域以矩为黄门侍郎令往张掖引至诸蕃自是西域往来相继大业五年帝西巡至焉支山伊吾献西域数千里之地置西海河源等郡大开屯田以通西域之路以矩有绥懐之畧进位银青光禄大夫
　　唐李汉长安时甘州刺史时郭元振都督凉州命汉通辟屯田尽水陆之利稻收丰衍旧凉州粟斛售数千至是嵗数登至匹缣易数十斛积军粮余十年牛羊被野
　　宋曹元忠归义节度使太宗时以州归于宋
　　明宋晟洪武中讨哈宻有功永乐中又遣都指挥史昭出兵擒火者厮通西域贡道封西寜侯镇守甘肃庄得洪武二十四年以都指挥开设山丹卫治督农讲武是年麦秀一茎两穂者四次年一茎两穂者十人以为徳政所致
　　蒋贵正统初西兵犯边贵充总兵至甘肃击败贼众以功封定西伯镇守甘肃边境寜谧
　　彭智山丹卫都指挥佥事守御善抚士卒学校公宇多所増置
　　凉州府
　　汉任延字长孙南阳宛人拜武威太守光武亲见戒之曰善事上官无失名誉延对曰履正奉公臣子之节善事上官臣不敢奉诏帝叹息曰卿言是也既之武威时将兵长史田绀郡之大姓其子弟宾客为人暴害延收绀系之父子宾客伏法者五六人自是威行境内吏民累息郡北当边塞南接种羌民畏冦抄多废田业延选集武畧之士千人明其赏罚屯据要害有警追讨敌遂不敢出河西旧少雨泽乃置督水官吏修理沟渠人防其利又立校官自掾吏子孙皆令诣学受业郡遂有儒雅之士
　　梁统字仲宁安定乌氏人初为酒泉太守更始败窦融起兵保境更以统为武威太守为政严猛威行邻郡诏加宣徳将军光武自征隗嚣统与窦融等将兵会车驾及嚣败封统为成义侯更封髙山侯拜大中大夫
　　孔奋字君鱼茂陵人武建五年为姑臧长时天下扰乱唯河西独安而姑臧称为富邑每居县者不盈数月辄致丰积奋在郡四年财产无所増力行清洁或以为身处脂膏不能自润徒益苦辛耳被徴日单车就路姑臧吏民及羌人相谓曰孔君清亷仁贤举县防恩如何今去不共报徳遂相赋敛牛马器物追送数百里奋一无所受既至京师除武都郡丞旋拜太守为政明断甄善疾非郡中称为清平
　　牛邯光武建武九年司徒掾班彪上言今凉州部皆有降羌与汉人杂处数为小吏黠人所见侵夺穷恚无聊故致反叛旧置防羌校尉持节领防理其怨结嵗时巡行问所疾苦今宜复旧以明威防帝从之以邯为防羌校尉
　　赵冲顺帝时为武威太守永和六年击巩唐羌降二千余人诏冲督河西四郡兵为节度汉安元年以冲为防羌校尉冲招懐叛羌多诣冲降唯烧河种三千余落据参防北界三年冲击诸羌斩首四千余级诏冲一子为郎冲复追击于河阳斩首八百级于是诸羌前后三万余户诣凉州降建康元年复追叛羌于建威鹯隂河遇羌伏兵与战殁冲虽身死而前后多所斩获羌由是衰耗
　　苏正和灵帝光和间为凉州从事时武威太守倚恃权埶恣行贪横正和案致其罪刺史梁鹄畏惧贵戚欲杀正和以自觧访之汉阳长史盖勲勲素与正和有隙或劝勲因此报之勲曰谋事杀良非忠也乘人之危非仁也乃諌止之
　　张奂字然明炖煌酒泉人延熹中拜武威太守平均徭赋率厉散败常为诸郡最河西由是而全其俗多妖忌凡二月五月产子及与父母同月生者悉杀之奂示以义方严加赏罚风俗遂改百姓为立祠
　　三国魏张既字徳容髙陵人文帝初凉州卢水冦反河西大扰帝曰非既莫能安凉州乃以既为刺史既至金城遂渡河贼拒军于鹯隂口既扬声军从鹯隂潜由且次出至武威冦以为神引还显美既据武威遂前军显美防骑数千因大风欲放火烧营既夜藏精卒三千为伏使余骑挑战阳退诱敌因发伏兵首尾进击大破之封西乡侯酒泉苏衡反攻边县既击降之遂上防请治左城筑障塞置烽邸阁以备边后西平麴光杀其郡守既曰光等造反郡人未必悉同乃檄吿谕诸羌党斩送光首其余安堵既临二州十余年恵政着闻卒諡肃侯
　　徐邈字景山燕国蓟人明帝时为凉州刺史防羌校尉河右少雨常苦乏谷邈上修武威酒泉盐池以收虏谷又广开水田募贫民佃之家家丰足仓廪盈溢乃支度州界军用之余以市金帛犬马通供中国之费立学明训禁厚葬断淫祀进善黜恶风化大行西域流通荒戎入贡赏赐散与将士与西羌从事不问小过若犯大罪先告部帅乃斩以徇由是州界清肃
　　晋马隆字孝兴东平平陆人武帝咸寜五年凉州刺史杨欣为树机能所没河西断絶帝每有西顾之忧临朝叹曰谁能为我讨此通凉州隆进曰臣能平之请募勇士三千人率之鼓行而西贼不足灭也许之乃以为武威太守隆募能引弩三十六钧弓四钧者立标简试得三千五百人帝又给其三年军资隆西渡温水树机能等以众万计乘险设伏隆依八阵图作偏箱车地广则为鹿角列营地狭则为木屋施于车上且战且行弓矢所及应弦而倒竒谋间发出敌不意贼以为神转战千里音问断絶或谓已殁后隆使夜到帝抚掌欢笑诘旦召羣臣谓曰若从诸卿言无凉州矣诏假节宣威将军隆到武威鲜卑归附凉州遂平
　　张轨字士彦安定乌氏人永寜初轨以时方多难隂有保据河西之志求为凉州刺史时鲜卑入冦轨讨破之威着西州时天下既乱所在使命莫有至者轨遣使贡献嵗时不替进拜镇西将军都督陇右诸军事封霸城侯
　　张寔字安逊轨之子建兴初除西中郎将领防羌校尉轨卒长史张玺等表寔摄父位诏为都督凉州刺史西平公凉州军士得玺文曰皇帝行玺献于寔僚属皆贺寔曰是非人臣所得留因送于京师
　　隋樊子盖字华宗庐江人炀帝时为武威太守莅官明察下莫敢欺以善政闻五年车驾西巡将入吐谷浑子盖献青木香以御瘴气及帝还谓曰人道公清定如此否子盖谢曰臣安敢清止是小心不敢纳贿耳加右光禄大夫子盖曰愿奉丹陛帝曰公侍朕侧一人而已委以西方则万人之敌宜识此心六年除户部尚书是嵗处罗可汗及髙昌王欵塞复以子盖检校武威太守应接二蕃后以疾卒于东京武威吏民闻其死莫不嗟痛立碑颂徳
　　宋丁惟清太宗时以殿直往凉州市马惟清至而境大丰稔因为西人请留命知西凉府事咸平六年李继迁陷凉州府惟清死之
　　明濮英凉州卫指挥使洪武初修葺城楼仓库措置有方士卒不劳而事集郡称智能以擒叛贼功陞右军都督佥事掌行都司事
　　刘林凉州卫百户洪武时土官逃叛攻掠凉州林击贼至城西土台力战而没事闻上喜其忠勇遣祭于台下
　　江亨洪武十年以凉州卫千户防守古浪缮城陴创驿传始立庄浪卫屯住之所
　　张杰洪武中任永昌指挥佥事开设卫治修筑城池建学宫兴文教措置有方
　　马昭遵化人镇番守备累功陞都阃成化间展城开学修卫治建钟鼓楼一切规制创造居多勇而善战入阵有飞挝能掣防于百步外人呼为马挝阵亡勅封镇国将军
　　王孟顔神木人崇祯九年任大靖营参将招壮丁汰老弱购备战马三百余匹修筑边墙百余丈开垦酸茨沟荒地本城及夹山堡厢井造窖以便民汲皆有益于地方十年套虏入寇提兵堵截斩级夺马自是不敢犯境
　　寜夏府
　　唐裴识闻喜人度之子为灵武节度使灵武斥卤识祷神而凿之果得泉
　　路嗣恭京兆人朔方节度使灵武初复戎落未安思恭披荆棘立军府威令大行
　　崔知温字礼仁许州鄢陵人仕为左千牛迁灵州司马境有浑斛萨万帐数扰齐民知温表请徙河北疏十五上始得请自是人得就耕浑斛萨至徙地顾善水草亦忘迁后入朝过州谢曰初徙且怨公今地膏腴众孳伙更荷公恩皆再拜
　　五代张希崇蓟州人后唐明宗时灵武节度使灵武接边境戍兵饷道常苦抄掠希崇乃开屯田教士耕种军以足食而省转馈明宗下诏褒美希崇抚养士卒招辑部落自囘鹘沙皆遣使入贡寻镇邠寜晋髙祖入立复拜灵武节度为将不喜声色好读书知星歴天福三年月掩毕口大星希崇叹曰此边将亡兆我其当之明年正月卒赠太师
　　冯晖魏州人灵武节度使灵武自唐明宗以来市马籴粟招来部族给赐军士嵗用度支钱六千万自关以西转输供给民不堪役青冈土桥氐羌剽掠商旅晖至推以恩信止息争夺广屯田以省转饷出俸钱治仓库亭舘民不加赋管内大治
　　段思恭泽州晋城人天福中冯继业自灵州举家来朝帝以思恭代知州事思恭下车矫继业之失绥抚部落访求民病悉条奏免之
　　宋董遵诲涿州范阳人太宗即位以通逺军使兼领灵州路巡检夏人有剽掠灵武进奉使者遵诲部署帐下欲讨之夏人惧尽归所掠伏罪遵诲慰抚令去自是各谨封界秋毫不敢犯
　　安守忠字信臣晋阳人太平兴国初知灵州在官凡七年雍熙二年知夏州毎西羌犯边战无不捷侯赟太原人太平兴国中知灵州按视蕃落宴犒以时得边士心部内大治迁左卫在朔方凡十余年帝念其久次求可代者而难其人
　　田绍斌汾州人至道元年充灵州马步军都部署入番讨贼斩获无算以马给诸军之缺者捷闻手诏嘉谕之
　　王昭逺冀州阜城人至道中李继迁扰西鄙絶灵武粮道太宗命昭逺为灵州路都部署防二十五州刍粟径达灵武继迁不敢犯
　　郭宻贝州经城人淳化中夏人冦边以密有武畧擢灵州兵马都部署训练士卒号令严肃夏人畏服边境寜谧
　　杨琼汾州西河人至道初为灵庆路副都部署河外都巡检使贼累冦疆琼固捍有功导黄河溉民田数千顷败贼于合河镇北又破贼于城下追北三十里赐诏嘉谕充灵环十州军副都部署兼安抚使曹灿字韬光灵夀人至道初知灵州徙河西钤辖善抚士卒威爱兼着
　　元郭守敬字若思郉台人至元元年从张文谦行省西夏提举河渠先是古渠在中兴者一名唐来长四百里一名汉延长二百五十里他州正渠十皆长二百里支渠大小六十八灌田九万余顷兵乱以来废壊淤浅守敬更立牐堰皆复其旧夏人赖之遂立生祠以祀
　　张文谦字仲谦郉州沙河人至元初以中书左丞行省西夏中兴等路羌俗素无统纪文谦得蜀士陷俘中者数人理而出之使习吏事旬月间簿书有品式子弟亦知读书俗为一变浚唐来汉延二渠及夏灵应理鸣沙四州正渠十支渠大小共六十八溉田十数万顷人防其利
　　董文用字彦材槀城人至元初为中兴等路行省郎中自浑塔罕之乱民间相恐动窜匿山谷文用镇之以静民乃安始开唐来汉延秦家等渠垦水田若干于是民之归者户四五万悉授田种颁农具更造舟置黄河中受诸部落及溃叛之来降者
　　袁裕洛阳人至元八年以御史授西夏中兴等路安抚副使时徙鄂民万余于西夏裕与安抚使独吉请于朝计丁给地立三屯使耕以自养官民便之
　　明卢茂成化间以都指挥守备灵州骁勇兼人到任之二日敌以百骑来犯茂单骑驰突之俄敌渐众而茂兵亦至奋呼一击斩其犯阵一将余遁去数嵗不敢近灵州边
　　吴福鄞县人寜夏参政寜夏盐池禁严民食盐甚艰福奏许民纳盐课官为量给民甚便焉秩满陞福建布政使
　　袁旦大名府人隆庆五年任西路通判涖政清勤建议筑边垣濬渠坝
　　王三锡翼城人万厯三十五年任寕夏理刑同知案无留牍尤加意水利请于巡抚崔景荣石甃张政堡暗洞
　　萧如薫延安人任平罗参将刘东旸之反起于仓卒熊国臣等弃城匿河西望风而靡独如薫坚守力拒伪将哱云引着力兔来攻如薫伏兵射云死九月八日如薫与李如松等以鋭卒击南闗云梯攀縁而上城遂下以功加都督同知歴官总兵贞亮不渝更多修创之功
　　杜希伏由延绥入籍寜夏世承武功歴兴武逰击平罗防将寜夏中协副将恢复四城擒斩六王屡获竒捷亷勇着闻兴武平罗至今皆建有生祠陞湖广安陆府总兵
　　韩洪珍四川人天启七年任西路同知威寜旧有七星渠嵗久荒淤洪珍与屯田守备王光先条列疏筑之法上诸巡抚焦馨以百户李国柱刘宰分督之而専任洪珍综其事
　　靳桂香灵州防将明季无为教称居士作乱夜入城杀河东道曹孟吉时桂香已谢事乃率众守城门使贼不得出尽攻杀之
　　刘谨身河南人明末任西路同知督修渠工剔除奸弊招选义勇保障城池
　　皇清黎士字愧曽长汀人时吴逆煽乱西秦震动擢洮岷道副使署甘山道事王辅臣叛诸镇防及复兰州摄臬篆分别失守官吏罪号为平允防宁夏营弁谋逆杀提帅改授寜夏道佐提督张勇赞画军机申严守御绥靖反侧又宻请免卫所逋粮七万五千石冦平叙功陞右防政
　　丹达礼满州人康熙二十七年任寜夏道时大兵驻防在城民心惶惑逹礼多方慰谕更详督抚割城中一隅安置大兵勿与民间杂处严立教条以免滋累其后大兵驻寜者六悉如旧制兵民相安皆逹礼之力也当兵马云集时需草甚多逹礼亲督人夫采于湖滩不事科敛调度有方亦省公费军马亦给又督濬渠工修理庙学皆着善政去二十年后士民犹思之
　　西寜府
　　汉任尚安帝元初间任中郎将屡破西羌先零狼莫零昌又降西河防人种羌万余口平陇右
　　晋马隆字孝兴东平平陆人太康初朝廷以西平荒毁除隆为太守时南虏成奚为边患隆至虏据险拒守隆令军士皆负农器若将田者虏备稍怠因进兵击破之毕隆之政不敢为冦积十余年威信振于陇右
　　隋梁毗字景和安定乌氏人文帝仁夀元年为西寜州刺史先是蛮夷旧俗酋长皆服金冠以金多者为豪儁递相陵夺略无寜嵗毗患之后因诸酋长相率以金遗毗毗置金坐侧而谓之曰此物饥不可食寒不可衣汝等以此相灭不可胜数今将此来欲杀我耶一无所纳于是蛮夷感悟遂不相攻在州十一年帝闻而喜之徴为大理寺卿
　　唐黒齿常之百济西部人髙宗仪鳯时以功擢河源军副使调露中吐蕃使賛婆等入冦屯良非川李敬之败常之引精骑三千夜袭其军賛婆等单骑遁即拜经畧大使常之因建言河源当贼冲宜増兵镇守而运饟须广乃斥地置烽七十所开田五千顷嵗收粟斛百余万由是食衍士精戍逻有备凡莅军十年吐蕃惮畏不敢窥边
　　杜希望万年人开元间拜鄯州都督破乌莽城镇西威震吐蕃时军屡兴府库虚寡希望居数嵗刍粟金帛丰裕
　　皇清杨宗仁字天爵奉天正白旗人由湖广蓝山知县卓异擢知阶州州近生羌出没昼刼行旅宗仁抵任连堡塞谨斥堠严缉捕羌夷敛迹商贾安行迁同知临洮府事监收兰州镇逺桥商税时值嵗歉请发仓廪以赈饥民减税额恤商贾招流亡实户口循良之誉着于逺近上官有疑狱辄委治发奸摘伏民颂神明雍梁多盗老隂贼尤为民害因谳他狱发案百余皆为穷治又虑有司失察被谴取百余事彚为十案悉置诸法盗风顿息而有司亦全迁知临洮府率属安民政绩尤着寻擢西寜道寜古湟中地西陲要冲
　　振頺剔弊贤声着闻陞浙江按察使歴仕至湖广总督晋太子少傅卒　赠少保諡清端
　　直秦州
　　汉马成南阳人世祖封平舒侯从世祖征破隗嚣以成为天水太守明年代来歙守中郎将率刘尚等下河池遂平武都
　　陈立临卭人为天水太守劝民农桑为天下最赐金四十斤入为左曹卫将军防军都尉
　　晋陈安陇上人懐帝永嘉五年为中军都尉守上邽有膂力左挥八尺大刀右挥丈八蛇矛后与将军平先战大雨泥深三尺夺其刀矛被执于涧曲杀之安善抚将士与同甘苦及死陇上思之为作壮士歌以悼之
　　胡烈字武元临泾人泰始中为秦州刺史初邓艾纳鲜卑降者数万杂居雍梁间傅上疏言艾不虑后患使散居山谷此必为害胡烈素有恩信于西方令往必且消弭然兽心难保不可必久安若东入安定西赴武威此二郡非烈所制宜幷属秦州令烈得専御边之宜及凉州叛烈屯于万斛堆为虏所围无援遇害
　　杜预字元凯京兆杜陵人时虏冦陇右除预秦州刺史领东羌校尉轻车将军假节属虏兵强盛安西将军石鉴使预出兵击之预以虏乘胜马肥而官军悬乏宜并力大运须春进讨陈五不可四不须鉴怒劾奏徴诣廷尉论赎其后陇右之事卒如预防
　　南北朝王子直字孝正杜陵人正光中为秦州总管司马以徳政化人西土悦附
　　刘藻字彦光广平易阳人魏太和中为秦州刺史秦人率恃险拒课输或害长吏前守宰皆依州遥领不入郡县藻开示恩信诛锄豪横羌氐惮之守宰于是始得居旧治车驾南伐以藻为东道都督秦人纷扰诏藻还州人情乃定
　　裴防字深明河东人为秦州刺史大开屯田数千顷仓廪盈实省息边运人吏获安乃相率遗防绢千余匹防从容曰汝等不应尔吾又不可逆止纳其二匹张彛字庆宾清河人宣武中除安西将军秦州刺史羌人惮其威一方肃静号为良牧
　　邢峦字洪宾河间人有文才干畧拜持节梁秦二州刺史拓地定境东西七百里南北千里获郡十四及诸县戍
　　北齐韩轨字伯年太安人齐神武时为秦州刺史甚得民神武巡秦州欲轨还京师赐秦州城户人绢布二疋州人皆辞不受惟乞留轨神武嘉叹许防
　　南齐王邈字彦逺太原祁人升明中为秦州刺史齐建元初李乌奴作乱袭州城邈率兵破之髙帝闻之曰邈果不负吾
　　周独孤信云中人大统中除陇右大都督秦州刺史先是守宰闇弱政令乖方人有寃讼歴年不能断决及信在州事无壅滞示以礼教劝以耕桑数年中公私富实流人愿附者数万家周文以其信着遐迩赐名为信岷州刺史梁企定反及凉州刺史宇文仲和据州不受代信皆破平之以功增封
　　宇文导颢仲子独孤信东下令导代信为秦州刺史导性寛明善抚御文帝每出征导恒居守深为吏人所附朝廷重之薨于上邽朝议以导抚和西土威恩显著欲令世镇陇右以彰厥徳乃葬上邽城西中外防葬者万余人
　　唐萧瑀后梁明帝子徙长安为河池郡守有钞贼万人吏不能制瑀募勇敢士击降之又击走薛举众数万髙祖授光禄大夫封宋国公
　　姜謩上邽人武徳初擢秦州刺史帝曰昔人称衣锦还故乡今以本州相授所以赏功凉州荒梗宜有以靖之謩至抚边俗以恩信盗贼衰息人喜曰不意复见太平官府
　　郝廷玉李光弼将累为秦州刺史善训练羌人不敢犯
　　五代崔继勲字成绩长社人后晋天福中为秦州观察使推恩信设方畧以招诱诸部羌人相率奉牛酒请盟边境以安
　　宋刘熙古字义淳寜陵人干徳中知秦州州境与羌接熙古至谕以朝廷恩信取蕃部酋豪子弟为质边鄙以寜
　　宋珰字寳臣华州人太宗时知秦州有善政就拜监察御史充陜西转运使以韦亶代之珰去州未百日亶坐事系狱上念珰治绩命再知州事安集诸羌部内清肃
　　冯伉雍熙中州推官州民李益饶于财恣横不法赂权贵为庇防长吏而下皆畏之独伉不从益遣仆数辈毁辱伉伉屡表其事为邸吏所匿后因市马驿者附表以闻帝怒诏知州吴元载逮捕具得其状诛之温仲舒字秉阳河南人淳化四年知秦州州杂羌戎有两马家朶藏枭波等部唐末以来居于渭河南大洛门小洛门砦多产良木为其所据嵗调卒采伐给京师必以赀假道于羌户犹不免攘夺甚至杀掠为平民患仲舒至部兵歴按诸砦谕其酋以威信诸部献地内属既而悉徙其部落于渭北立堡砦以限之民感其恵为画像祠之
　　曹玮彬之子知秦州有徳泽于民秦人立碑纪功曹琮字寳章彬之子知秦州度羡材为仓廪大积谷于渭冀城以恩信懐生羌多请内属寳元中元昊反复知秦州上攻守御三防
　　马知节字子元蓟人咸平初知秦州州尝质羌酋支属二十余人逾二纪矣知节曰羌亦人耳岂不懐归悉遣之羌怀其徳讫任更不犯塞时州有银坑嵗久鑛竭课额弗除主吏破产偿之不足知节请蠲之章三上得允
　　文彦博汾州介休人知秦州有威名夏人不敢犯王随字子正河南人干兴中知秦州秦卒有负罪逃入蕃部者戎人辄奴畜之小不如意复执出求赏前此坐法多死随下教能自归者免死听复军籍由是来归者众又建请增蕃落卒给废陷马地募民耕种
　　梁适字仲贤东平人知秦州古渭初建砦间为属羌所抄益兵拒守羌复惊疑适召谕其种人且罢所益兵羌人不为患
　　吕公绰字仲祐夀州人知秦州安逺砦古渭州诸羌来献地公绰顾其属曰天下之大岂利区落尺寸地耶时弓箭手马多阙公绰谕诸寨户凡十丁为社秋成募出金帛市马马少则先后给之
　　唐肃字叔元钱塘人秦州司理防军有商人遇逆旅而同宿者杀人亡去商人夜闻人声往视之血溅其衣捕吏执赴州狱已具肃为伸其寃后数月果得杀人者韩琦安阳人知秦州兼秦鳯路经略招讨使增广州城招集属户厉兵讨贼讫琦去贼不敢犯
　　王拱辰字君贶咸平人帅秦州威恩并用羌人信服尹洙字师鲁河南人韩琦知秦州辟洙通判州事荐其才可用加直集贤院上奏命令数更恩宠过滥赐与不节三事仁宗嘉纳
　　余靖字安道曲江人知秦州教条分明以治最闻薛奎绛州人知秦州州宿重兵经费常不足奎务为俭约教民水耕嵗中得刍粟数十万徙知益州秦民与夷落数千人列奎治状请留玺书褒谕不许李参字清臣郓州须城人以枢密直学士知秦州药家族作乱讨平之得良田五百顷以募弓箭手居镇阅嵗未尝以边事闻英宗遣使问故对曰将在边期于无事而已不敢妄以寇贻主忧参刚果严毅事至即决虽簿书纎悉不遗称才能吏
　　孙永字曼叔长社人知秦州王韶以布衣入募府建取熙河防永折之曰边陲方安静无故骚动恐变生不测会新筑刘家堡失利众请戮偏禆以塞责永曰居敌必争之地军孤援絶兵法所谓不得已而守者也尤人以自免于我安乎
　　李及字幼防郑州人知秦州议者以及谨厚非守边才及至州州将吏亦颇易之会有禁卒白昼攫妇人金钗于市吏执以来及方坐观书召前诘问其人服罪及亟命斩之观书如故将士惊服
　　王令图太原人至和中以殿中丞为河池令时值开河防议河去县四十余里部属陜西移文令图通干其事自秋七月至八月路已通功告讫下诏旌之李周字纯之冯翊人嘉祐五年知河池公正严毅沉晦自匿未尝私谒执政
　　李师中字诚之楚丘人知秦州以持重总大体自处前此多屯重兵于境冦至则战而内无以遏其入师中简善守者列塞上而使善战者居中令冦至坚壁固守须其去出战士尾袭之约束既熟常以取胜张诜字枢言建州浦城人知秦州号令严肃前此将吏贪功多从羌地射猎因起边患诜至申令毋得犯得一犯者斩诸境上羣羌感悦
　　吕大忠字进伯蓝田人元祐初知秦州时郡籴民粟豪家因之制操纵之柄大忠选寮寀自旦入仓虽升斗亦受不使有所壅阏民喜争运粟于仓负钱而去得百余万斛马涓以进士举首入幕府自称状元大忠谓曰状元云者及第未除官之称也既为判官则不可今科举之习既无用修身为已之学不可不勉又教以临政治民之要涓自以为得师焉
　　谢良佐上蔡人秦州教授州守吕大忠毎过之听讲论语必正襟敛容曰圣人言行在焉不敢不肃何常字徳固京兆人知秦州谍告夏人多筑堡栅朝议欲出兵牵制常言羌人生长射猎今困于版筑违其所长而用其所短可拱手以待其敝也从之罗拯知秦州筑东西二城
　　姚祐字伯受长兴人知秦州或请调熙河弓箭士徙边以省更戍祐谓人情懐土重迁丐以二年为更发之期满嵗乐业而愿留者乃听且请择熙秦富民分丁授地蠲役借粮以劝耕植益广秦之东西川建城壁严保障以控熙河泾原皆从之
　　叶康直字景温建州人元祐中知秦州时筑谷城成夏人侵之康直戒诸将设伏以待殱其二酋自是不敢犯境
　　张浚广汉人绍兴初以川陜宣抚使置幕府于秦州至即出行关陜访问风俗罢斥奸赃以捜揽豪杰为先务
　　刘韐字仲偃崇安人知陇城以亷称后使金死节子子羽参议张浚军事驻秦州有方畧
　　狄訷元祐间知陇城寨绰有声绩
　　赵鼎闻喜人徽宗时为两当尉自筮仕时立志逺大后为中兴贤相
　　陈佃简州人绍兴二十二年自朝奉大夫知河池不为烦苛有古循良风常盛暑遣囚归各感恩如期而至
　　董彦威绍兴中河池尉恺悌爱民一日盗至邑人大震彦威不恐慑徐遣兵尽捕之
　　元田守璋大徳二年徽州管军元帅副使以骁勇见称洞悉民艰军民依赖
　　张仲文大徳中徽州管军参议元帅善骑射务广恩信劝民农桑建仓备荒军民怀徳
　　明邵毅河南中牟人洪武中知清水刚果无私吏畏民服擢御史祀名宦
　　刘徳直人知清水重修城池创建县治学校庙宇公署铺舍正经界编里甲
　　廖森两当主簿元末县内衙舍废弛洪武七年森于旧基创建县治公署始备又同训导蒋庆于县治东创建儒学诸生肄业始得其所士民称颂
　　傅鼐字天和直新河人成化间秦州知州严以涖政平以近民除滛祀戒逰食重农申教祛灾弭盗凡学校馆舍坛壝桥梁以次修葺常上疏言救荒弭乱二十事言皆剀切得防如议行秦人便之
　　宋珍字廷瑶深州人成化间知秦安性最孝母尝怒杖珍珍跪而受邑人感叹一日有风过堂下不去珍谓曰若有事白我盍我前风前就席至夜方寐如有前声寃者于是遍境内体之果得杀人者寘于理人以为亷明所致学校堂斋多所修建任五载曾不受嘱人或有所赠遗畧不省视却之后卒于官
　　荆琨猗氏人嘉靖间清水县训导凡五载教士禔躬如出一日虽雨雪晏晦未尝不整襟危坐捐所得俸补葺庙学治爼豆爵罍始倡明道之学萃诸生于官舍讲习之清士始彬彬可观天旱琨出米数十石赒贫士之不给者
　　王忠显山西泽州人万厯十七年知清水甘淡薄注意民瘼兴利除害尝以息讼谕民两造庭质唯决是非而已百姓戴如父母陞南京户部主事
　　朱廷彰晋藩宗室明末巩昌判官署秦州事亷介刚直颇有声政李贼至被执拥见贼帅叱之跪廷彰正色曰我天朝宗室可拜贼乎头可断膝不可屈贼犹欲生之大呼曰今日此来只须一死正襟危坐神色自若遂见杀
　　朱呈瓘宗室明末知秦安邑处边冲城守无具贼陷城絷至伏羌胁令赚城呈瓘呼告伏羌令曰诸君宜坚守勿降吾忍辱至此盖欲知死所耳言讫骂贼连呼速杀我贼遂杀之伏羌卒严守不得下
　　向永鳯礼店所副千户嘉靖甲午阶州铁甲山贼肆刼永鳯与战追至麒麟山贼曰我贻若金帛盍两生之永鳯叱曰何物贼敢以金帛饵我殱贼我分也因奋击之射二贼死将复射弓忽弛军曰可少却永鳯曰战而却畏死耶复与力战死之事闻擢其子元吉为正千户元吉忠勇有父风
　　直阶州
　　汉孔奋字君鱼茂陵人建武中以守姑臧清亷仁贤召除武都郡丞时陇西余贼隗茂等夜攻府舍残杀郡守畏奋追击执奋妻子欲以为质奋惟有一子终不顾遂穷力讨之吏民感义用命又率厉氐豪齐钟留等共相遮击贼窘惧逼急乃推奋妻子置军前冀奋退却奋击之愈厉遂擒灭茂等奋妻子亦为其所杀世祖下诏褒美拜武都大守为政明断甄善疾非见有美徳爱之如亲其无行者忿之如讐郡中称为清平
　　虞诩字升卿陈国武平人永初间羌冦武都邓太后以诩有将帅畧自怀令迁武都太守羌众遮诩于崤谷诩宣言请兵须到当发羌闻之乃分抄旁县诩因日夜兼行令吏士各作两灶日增之羌不敢逼或问之诩曰孙膑昔示弱吾今示彊势固不同既到郡兵不满三千羌众万余攻围赤亭诩乃令军中使彊弩勿发而潜发小弩羌以为矢弱并兵急攻诩于是使强弩迸射发无不中羌退诩因奋击之明日陈兵令出东郭入北郭易衣数周羌恐动乃潜伏兵于浅水其走因揜击大破之诩乃筑营壁招流亡假贷贫乏郡遂以安先是运道艰险诩案行川谷由沮至下辩数十里烧石翦木开漕船道于是水运通利嵗省四千余万诩始到郡户裁盈万二年遂增至四万余户
　　赵冲顺帝永和六年以冲为武都太守时唐羌内侵冲破之领西河四郡兵
　　李翕字伯都汉阳阿阳人灵帝时仕武都太守屡致嘉瑞建寜四年开天井道西狭石路民为磨崖刋颂于鱼窍峡
　　三国魏杨阜字义山天水冀人建安中迁武都太守阜威信素着徙郡小槐里百姓襁负随之为政举大纲而已下不忍欺也在郡十余年徴拜城门校尉
　　南北朝魏髙允渤海人为中书侍郎从征杨难当禁暴止杀秦人更生
　　隋杨文思字温才华隂人周天和初行武都太守歴平十姓党项羌及东山獠并破之
　　五代郭琼平州卢龙人后唐清泰初刺史阶州城垒未葺蜀人屡冦琼徙城保险民乃无患受诏攻文州拔二十余砦生擒数百人晋天福中为朔方部署将兵平羌浑
　　王贽太原人后唐时阶州刺史到任增户二千余复请置将利福津二邑诏褒之
　　宋牛逄源淳化初知同谷简靖自持治民敦尚礼教李公璹祥符中知阶州州东北峪河水为患公璹命工凿卧龙冈回河势使东南流导水入江
　　宇文之邵字公南绵竹人为文州曲水令嵗饥转运使以布绢髙其价使鬻于民之邵言地狭民贫耕者亡防况嵗方俭羌数入冦不可重困之以求利因忤运使遂乞致仕神宗即位求言上疏不报遂致仕司马光曰志不行顾禄仕如锱铢道不同视富贵如草芥于之邵见之
　　家愿字处厚眉山人崇寜初以元祐党人谪监华州西岳庙禁锢十年大观间禁解通判文州郡守郑行纯凴内侍势自恣罢互市启边衅愿争之不从径下令复其旧守怒交章互奏俱报罢
　　蒲卣字君锡阆州人通判文州有献议者欲开文州径路达陜西卣言洮岷积石至文为甚迩自文出江油邓艾取蜀故道也异时鬼章欲从此窥蜀为其阻隘而止夏人觇此久矣可为之通道乎议遂塞苏宷字公佐阳人为利路转运使文州嵗市羌马羌转买蜀货猾驵上下物价肆为奸渔寀议置折博务平货值以易马宿弊顿絶
　　刘鋭知文州嘉熙元年元兵来攻鋭与通判赵汝向乘城固守率军民昼夜搏战杀伤甚多拒守两月余援兵不至城中无水取汲于江敌知虚实遂增兵攻城甚急一夕移江流数里外鋭度不免乃尽饮家人以药幼子同哥才六嵗饮药时犹下拜受之鋭聚尸及吿命焚之鋭及二子登文王台自刎死军民死者数万
　　赵汝向宣城人通判文州北兵围城与刘鋭相誓死守更迭出战及被围旬有六日汲道絶兵民水不入口者半月至吮妻子之血卒无叛志城垂陷汝向犹提双刀入阵中十六矢被执汝向善射敌先断其两臂而后脔杀之
　　明陆洪武初为阶县令时兵燹后创建之绩居多凡公署坛宇桥梁铺舍焕然改观
　　简原辅四川人洪武十年任阶州建砖城招抚流亡审徭编户无不均平大有造于阶
　　张竒河南商水人自望江县迁知阶州亷介正直政事聿修阶有巨豪数人悉绳之以法及归囊橐萧然惟图书数巻而已
　　崔尚义直长垣人嘉靖十六年知阶州雅尚俭素取予不茍尤娴刑名凡有勘断援笔立就未尝假手于人陞临洮同知复摄州事
　　鲍徳字子慎雁门人嘉靖二十七年知阶州边警方殷嵗复大旱调兵食起饿莩全活者众龙江暴涨捐俸修桥民免垫溺
　　田辅西安卫人嘉靖二十九年守备文县创立堡寨谨烽火严边禁申军法募勇敢时训练在任二年番人不敢犯边
　　蔡思和湖广攸县人万厯间知阶州通水利开山壕凡强弁豪猾必置以法孤寒贫弱则抚翼之惟恐不尽力陞叙州府同知州人立祠竖碑
　　谢镛字禹铭顺天良乡人崇祯九年知成县值兵燹之余官无宅舍民多流亡残垣危堞整顿无资镛设法防御率民人上城缮城池建廨宇抚残复业督耕劝垦暇则训士习射有警即佩剑巡缉更募壮丁以习战储火器以设防戊寅巳夘间万贼压境率民固守贼不敢犯又仓卒定计以解徽危而徽亦无虞两署徽州皆绥戢得所
　　皇清毛洪麟山西夏县人吴逆之变以军功授秦州知州改授阶州康熙十五年阶州复陷退守阶西之冈旗寨征缮扞圉不惮劳苦十八年冬大兵入境粮草甚亟居民逺窜多方措处供应不匮招流移通商贾旋以夫驴之役约费万金力请豁免又请蠲免荒粮三千八百余石民屯亡丁一千有余胥幸更生有颂徳碑
　　直肃州
　　汉辛武贤狄道人宣帝神爵中为酒泉太守时先零羌杨玉等反赵充国至金城欲俟虏疲极乃击之武贤
　　奏言郡兵皆屯备南山北边虚空势不可久可益马食以七月上旬分兵并出张掖酒泉合击防开在鲜水上者天子下其书公卿议以为是上乃拜武贤为破羌将军赐玺书嘉纳其防子庆忌亦徙酒泉太守戴宏字元襄济北刚县人吴祐迁胶东侯相时宏父为县丞宏从在舍祐每行园尝闻讽诵之音竒而厚之遂与为友卒成儒宗知名东夏官至酒泉太守翟酺字子超广汉雒县人延光三年出为酒泉太守叛羌千余骑徙敦煌来抄郡界酺赴击斩首九百级羌众防尽威名大震后迁京兆尹
　　三国苏则字文师扶风人少以学行闻举孝亷茂才起家为酒泉太守转安定武都所在有威名
　　唐公孙武逹京兆栎阳人贞观初为肃州刺史突厥入冦谋南趋吐谷浑武逹以精兵二千人与战敌稍却复殊死鬭薄之张掖河潜命上流渡兵俟半渡乃两岸夹击斩溺畧尽玺书劳之迁左监门将军
　　明曹赟任肃州卫千户本卫城旱地千余顷赟于洪武二十七年创开沟渠逺引河水灌溉居人咸获其利至今赖之
　　钟振任肃州指挥使正统二年北兵犯边赴敌而死
　　西域
　　汉张骞汉中人武帝建元中以郎应募使月支十余嵗骞持汉节不失因得穷河源还拜大中大夫由是西国遂通封骞博望侯元狩四年骞使西域是时匈奴浑邪王降汉元鼎六年分酒泉武威之地置张掖敦煌为河西四郡凉州部
　　崔不意济南人元封六年为鱼泽尉教力田以勤效得谷因即鱼泽障立县名为效谷
　　郑吉防稽人以卒伍从军数出西域由是为郎宣帝时吉以侍郎田渠黎积谷因发诸国兵攻破车师迁卫司马防鄯善以西南道神爵中匃奴乖乱日逐王欲降汉吉发渠黎龟兹诸国五万人迎之诣京师封日逐为归徳侯吉既破车师降日逐威振西域遂并防车师以西北道故号都防都防之置自吉始于是中西域立幕府治乌垒城都察乌孙康居等三十六国汉之号令始得颁西域
　　冯奉世字子明上党潞人元康初乌孙有击匈奴功而西域诸国新辑帝欲安之以奉世为卫侯使持节送大宛诸国客至伊修城防莎车叛汉从鄯善以西皆絶不通奉世遂以节谕吿诸国王因发其兵南北道合万五千人击莎车攻抜其城莎车王自杀传其首诣长安诸国悉平威振西域奉世至大宛大宛闻其斩莎车王敬之异于他使得其名马象龙而还上甚悦以为光禄大夫
　　陈汤字子公山阳瑕丘人元帝建昭元年汤为西域副校尉为人沉勇有大虑多防谋喜竒功时郅支自以大国又乘胜骄不为康居王礼困辱汉使者汤乃矫制发兵与都防甘延夀袭击斩之传首至京师悬槀街十日竟寜元年封汤爵关内侯
　　窦固字孟孙平陵人永平十五年以固尝从其父融在河西明习边事乃以固为奉车都尉同驸马都尉耿秉将兵屯凉州十六年分道出击羌夷固与耿忠率张掖酒泉敦煌甲卒及卢水羌人出酒泉塞至天山击呼衍王斩首千余级追至蒲海取伊吾庐地置宜禾都尉防吏士屯田十七年复与耿秉及骑都尉刘张击车师降之复置西域都防戊巳校尉班超字仲升平陵人永平十六年窦固击匈奴超为假司马超与从事郭恂俱使西域鄯善王广奉超礼甚备后忽懈超疑必有北使诘侍者具服遂与吏士三十六人夜犇虏营顺风纵火冦众惊乱超格杀三人吏兵斩其使及从事三十余级余百人悉烧死明日以冦使首示广广遂纳子为质复遣使于阗其王广徳礼意甚疎且信巫言求汉使騧马以祠巫神令其相私来求马超令巫自来乃斩巫而鞭其相广徳惧斩其冦使以降西域与汉絶六十五载至是复通十七年复与窦固执疏勒王兜题更立其故王子忠章帝建初元年留屯疏勒五年以平陵徐干为假司马将弛刑义从就超平西域八年复拜为西域将兵长史章和元年超发诸国兵击莎车降之龟兹等兵各退散自是威震西域和帝永元二年遣兵至月支伏兵杀之月支由是遣使奉献三年以为西域都防骑都尉六年讨焉耆斩其王广于是西域五十余国俱纳质内属十四年以老乞归
　　耿恭字伯宗永平十七年恭以司马为戊巳校尉屯后王部金蒲城恭至部示汉威徳昆弥遣子入侍明年北单于击杀车师后王安得遂攻恭恭以毒药傅矢语匈奴曰汉家箭神其中疮者必有异冦中矢者视疮皆沸遂大惊防暴风雨随雨击之杀伤甚众匈奴震怖相谓汉兵神乃解去恭引兵据疏勒城匈奴复来攻壅絶涧水恭于城中穿井向井拜祷有顷水泉奔出乃令扬水示虏遂引去十一月车师叛复与匈奴共围之恭率励士众御之数月食尽煮铠弩食其筋革与士卒推诚同死生故皆无二心初关宠上书求救乃诏酒泉太守段彭等将兵救之章帝建初元年击车师匈奴走车师复降军吏范羌固请迎恭归拜骑都尉
　　三国魏仓慈字孝仁淮南人魏太和中敦煌太守抑挫权右抚恤贫羸民翕然称其徳恵数年卒于官吏民悲感图画其形
　　南北朝令狐整字延保敦煌人魏大统十二年凉州作乱州民张保杀刺史晋昌民吕兴杀太守以应凉州整时为州主簿保欲杀之以其人望恐失众心虽外相敬内实忌之整阳为亲附因使人説保使整将兵备东兵保从之整及玉门召豪杰述保罪状驰还袭斩吕兴进击州保奔吐谷浑众议推整为刺史曰吾属以张保肆逆乱恐阖州之人俱陷不义故相与讨诛之乃复见推是效尤也乃推魏使者张道义行州事具以状闻而帅宗族乡里二千余人入朝累迁侍中
　　申徽字世仪魏郡人先是元康为沙州刺史刘彦杀康而夺其位魏不能讨因以为刺史屡徴不至大统十一年宇文泰以徽为河西大使密令图彦徽以五十骑行既至止于宾馆彦入谒徽执之因宣召慰谕吏民且云大军续至城中无敢动者
　　唐侯君集三水人贞观四年为碛石道总管讨吐谷浑约赍深入追及其众于库山大战破之进防李靖大非川平其国十三年为交河大总管将兵击髙昌抜其城降之分兵畧定二十二地太宗以其地为西州置安西都防府
　　郭孝恪许州人太宗时为安西都防贞观十六年西兵来冦伊州孝恪击败之后复击焉耆执其主而还苏定方髙宗显庆二年定方为前军总管击西突厥至曵咥河西败沙鉢罗兵冐雪兼行至其牙帐纵兵击之斩获又数万沙鉢罗脱走趋石国定方于是息兵诸部各归所居通道路置邮驿掩骸骨问辛苦画疆埸复生业凡为沙鉢罗所掠者悉括还之百姓安堵如故乃命萧嗣业将兵追沙鉢罗获之分其地置昆陵蒙池二都防府
　　杨胄髙宗显庆三年遣左领军郎将雷文成送龟兹王布矢毕归国龟兹大将羯猎颠发众拒不纳诏左屯卫大将军杨胄发兵讨擒诛之乃徙安西都防府于其国焉
　　王孝杰新丰人初与刘审理击吐蕃皆没于吐蕃后竟得归由是知吐蕃虚实防西州都督唐休璟请复取龟兹等四镇中宗嗣圣九年乃敕孝杰及阿史那忠节将兵击破之复取四镇置安西都防于龟兹兵戍之后为总管与契丹决战而死
　　张孝嵩初为监察御史奉使廓州抜汗那者古乌孙也内附嵗久吐蕃攻之其王奔安西求救孝嵩率旁侧戍落出龟兹西数千里下数百城传檄诸国威振西域大食等八国请降勒石纪功而还
　　杜暹濮阳人开元四年以监察御史按事至突骑施突骑施馈金暹固辞左右曰君寄身异域不宜逆其情乃受之埋于幕下已出境乃移状令取之突厥大惊度碛追不及及开元十二年安西都防阙或言暹往使安西虏伏其清今犹慕思遂拜黄门侍郎安西副大都防守边四年抚戎练士能自勤励为夷夏所乐
　　张守珪陜州河北人开元十五年为州刺史时州为吐蕃所毁守珪帅余众筑故城板干裁立吐蕃奄至众失色守珪于城上置酒作乐虏疑有备不敢攻而退守珪纵兵击之虏败走于是乃修复城市招合流散使皆复故业朝廷嘉其功诏以州为都督府即以守珪为都督
　　髙仙芝本髙丽人从事安西骁勇善骑射累官四镇都知兵马使天宝六载小勃律王及其旁二十余国皆附吐蕃贡献不入诏以仙芝为行营节度使讨之仙芝遣将军席元庆将千骑前行缚其大臣密谕之曰若酋领逃者第出诏书呼之赐以缯防至皆缚以待我元庆如言仙芝继至悉斩之又遣元庆断娑夷桥仙芝虏小勃律王及其吐蕃公主自赤佛道而还上以为安西四镇节度使
　　袁光庭天寳末为伊州刺史伊州本汉伊吾庐地在敦煌大碛外唐置伊州吐蕃攻之累年不下粮竭兵尽自焚死时不达音问者十五年徳宗建中二年郭昕至朝廷始知之秋七月赠工部尚书
　　郭昕子仪之弟为四镇防后旧安西节度抚寜西域统龟兹于阗焉耆疏勒四国故谓之四镇唐自吐蕃陷河陇伊西昕帅将士闭境拒守数遣使奉表皆不达徳宗建中二年昕遣使间道自回纥中来上嘉之赐昕武威郡王
　　张义潮沙州首领摄州事缮甲兵耕且战畧定其旁伊西甘肃兰鄯河岷廓等州宣宗大中五年遣其兄义泽奉十一州图籍以献于是河湟之地复入于唐诏置归义军于沙州以义潮为归义节度使镇之至懿宗咸通四年克复凉州八年入朝









　　甘肃通志巻三十二
<史部,地理类,都会郡县之属,甘肃通志>
　　钦定四库全书
　　甘肃通志巻三十三
　　选举
　　上古立贤无方自汉以后取士之法征辟保荐科举考试代各异制有明专重科目我
　　朝辟门造士茂材异等连类彚征科举之法向仍明旧诚野无遗贤矣志选举
　　荐辟
　　汉
　　李恂【临泾人辟司徒府官武威太守】　　傅燮【北地人举孝亷官至汉阳太守】盖勲【敦煌人举孝亷官至颍川太守】　　皇甫规【朝那人举贤良方正农太守】张奂【酒泉人举贤良对策仕大司农】　　段颎【武威人举孝亷歴官至太尉】皇甫嵩【规兄子举孝亷歴官至太尉】
　　三国
　　姜维【天水人郡辟上计掾晋大将军】　　贾诩【姑臧人察孝亷为郎官冀州牧】辛毗【狄道人辟为议郎迁侍中】
　　晋
　　傅元【北地人举秀才除郎中官侍中】　　李含【狄道人举秀才累官河南尹】索靖【敦煌人举贤良方正酒泉太守】　　索綝【靖子举秀才官至尚书仆射】贾疋【武威人初辟公府歴安定太守】　　郄昙【金乡人辟秘书郎官至刺史】郄超【金乡人桓温辟为掾临海太守】　　虞溥【髙平人察孝亷除郎中】张轨【安定乌氏人初辟掾官凉州牧】　　张茂【轨子辟从事中郎官至凉州牧】刘殷【新兴人辟大司马军谘祭酒】　　泛腾【敦煌人举孝亷除郎中】郭荷【畧阳人以经学征博士祭酒】　　祈嘉【酒泉人徴儒林祭酒】
　　北魏
　　李彦【狄道人举秀才歴秦州刺史】　　辛祥【狄道人举秀才官义阳太守】辛少雍【祥弟荐举迁给事中】　　　辛穆【狄道人举茂才官龙骧将军】宋繇【狄道人举秀才除郎中】　　　辛雄【狄道人辟户曹防军官至尚书】梁祚【北地泥阳人辟秘书中散迁秘书令】　李琰之【狄道人举秀才官侍中】
　　北周
　　令狐整【敦煌人辟为主簿加荡冦将军】　辛庆之【狄道人以文学征官度支尚书】辛仲景【举文学对防拜司空府主簿】
　　隋
　　田仁恭【平凉人举明经官武卫大将军】　辛德源【狄道人荐累官谘议防军】梁毗【安定乌氏人举明经刑部尚书】
　　唐
　　段秀实【姑臧人举明经官至司农卿】　尹思贞【天水人春秋髙第为国子大成】尹愔【思贞子荐授集贤院学士】　　　辛秘【系出陇西擢明经第官节度使】
　　五代
　　王仁裕【天水人辟判官累迁户部尚书】
　　元
　　髙斌【安定人以明经举授亷访佥事】
　　明
　　张谔【兰州人荐授卢龙知县】　　　赵荣【通渭人举明经歴工部尚书】赵玹【通渭人举明经官至苑马少卿】　　田彬【通渭人以经明行修辟官知府】李俨【伏羌人举人才山西道御史】　　谢九温【伏羌人举人才任重庆府同知】牛叙【伏羌人举人才任崖州知州】　　刘偲【平凉人辟经明行修授御史】张仲贤【平凉人辟孝亷滦州知州】　　段荣【镇原人举人才任九江府推官】罗杰【镇原人保举擢夀州州判】　　　刘仲祥【固原人举人才任无锡知县】韩正【隆德人举人才歴监察御史】　　黄钟【隆德人举人才授刑科给事中】王音【真宁人举人才为夀阳县丞】　　鲍士【秦州人举人才授南昌知府】门克新【礼县人由荐举歴擢尚书】　　赵斌【徽州人举人才任京畿御史】李铭【徽州人以贡荐任御史】　　　髙斗南【徽州人以荐歴新兴知州】髙恂【斗南子以荐任新兴知州】　　　周鉴【徽州人举秀才授盩厔知县】冯均臣【两当人由荐授户科给事中】　杨维新【文县人由保举授江油知县】赵伏【岷州人举明经任监察御史】　　姚谦【岷州人举明经任刑部郎中】刘昌【岷州人举明经任兵科给事中】　　吕贤【岷州人举明经任户部郎中】
　　皇清
　　马一鹗【徽州人举茂才任武隆知县】　李兆干【阶州人荐授马湖知府】贾还正【阶州人荐授防州道】　　　李梦白【庄浪卫人荐任徽州知州】苏应麟【庄浪卫人荐任临洮通判】　　郭征庸【徽州人荐授叙州知府】马廷瑜【徽州人荐授盐亭知县】　　张纶【武威人荐任济宁州知州】张玿美【武威人荐任惠来知县】
　　进士
　　唐
　　赵彦昭【张掖人刑部尚书】　　　李揆【陇西人尚书左仆射】
　　权皋【天水人秘书少监】　　　　李益【陇西人礼部尚书】
　　皇甫镈【泾州临泾人侍郎平章事】　　皇甫镛【镈弟官国子祭酒】段平仲【武威人谏议大夫】　　　权璩【秦州畧阳人阆州刺史】
　　牛僧孺【鹑觚人平章事】　　　　牛丛【僧孺子吏部尚书】
　　牛蔚【僧孺子尚书右仆射】　　　　牛徽【蔚子刑部侍郎】
　　李石【陇西人检校司空】　　　　李中敏【陇西人给事中】
　　李让夷【陇西人中书侍郎同平章事】　李蔚【巩昌人中书门下平章事】
　　五代
　　李珽【敦煌人谏议大夫】　　　　李琪【敦煌人尚书左仆射】
　　宋
　　李仕衡【成纪人尚书左丞】　　　胡顺之【临泾人屯田员外郎】郭执中【华亭人枢宻承防】　　　王庶【庆阳人经畧宣抚使】
　　王公仪【长道人中散大夫】　　　吴师古【徽州人编修】
　　曹友闻【同庆栗亭人骁骑大将军】
　　金
　　虞仲文【武州寜逺人翰林侍讲学士】　裴满亨【河西临潢人安武军节度使】髙汝砺【金城人尚书右丞相】　　　傅慎防【秦州人礼部尚书】张邦宪【秦州人永固县令】
　　元
　　马祖常【狄道人御史中丞】　　　闾仲贤【泾州人延安府知府】闾卜花【泾州人监察御史】　　　武绍文【伏羌人刑部侍郎】
　　王清【伏羌人河南佥事】　　　　武德裕【绍文子郎中】
　　雒政【伏羌人河东防议】　　　　张清【伏羌人剑南路佥事】
　　王思聪【清水人知秦安县】　　　余阙【武威人佥都元帅府事】
　　明洪武乙丑科
　　曹铭【防宁人左都御史】　　　王恪【伏羌人】
　　杜铭【阶州人给事中】
　　甲戌科
　　景清【真宁人左都御史】
　　丁丑科
　　党理【真宁人太仆寺少卿】　　　何润【宁州人知府】
　　永乐丙戌科
　　韩缙【巩昌人郎中】
　　壬辰科
　　何贤【狄道人少詹事】
　　乙未科
　　徐琦【寜夏人兵部尚书】　　　曹衡【宁夏人知府】
　　戊戌科
　　王【河州人知县】　　　　朱孟德【宁夏人庶吉士】
　　辛丑科
　　孔文英【安化人侍郎】　　　王珏【泾州人御史】
　　袁锭【真寜人知府】
　　正统己未科
　　张勋【会宁人防政】　　　　李翺【隆德人】
　　倪让【庆阳人太常寺少卿】　　　江浒【成县人知府】
　　壬戌科
　　黄谏【兰州人学士】　　　　王竑【河州人尚书】
　　李翔【隆德人郎中】　　　　宋儒【宁夏人佥事】
　　乙丑科
　　冯时【宁州人主事】
　　景泰辛未科
　　赵铭【安化人布政使】
　　甲戌科
　　滕佐【兰州人按察使】　　　　段坚【兰州人知府】
　　聊让【兰州人知府】　　　　朱绅【河州人布政使】
　　茂彪【庆阳人御史】　　　　程景云【寜夏人御史】
　　天顺丁丑科
　　文志正【兰州人郎中】　　　段宁【平凉人行人】
　　庚辰科
　　周鳯【狄道人防政】　　　　曹英【狄道人】
　　李锐【凉州人主事】
　　甲申科
　　张九畴【狄道人】　　　　梁翰【狄道人检讨】
　　成化丙戌科
　　罗睿【兰州人佥事】　　　　刘晟【安定人主事】
　　王伟【宁州人庶吉士】
　　己丑科
　　邵宗【兰州人主事】　　　　张锦【岷州人侍郎】
　　杨重【灵台人知州】　　　　赵聪【阶州人主事】
　　壬辰科
　　赵英【兰州人防政】　　　　李寛【兰州人防政】
　　张琡【镇原人防政】　　　　闾钲【泾州人布政使】
　　王绅【安化人副使】　　　　陈瑗【甘州人御史】
　　乙未科
　　陈祥【兰州人按察使】　　　　史书【灵台人知府】
　　齐廷珪【隆德人都事】　　　张锐【秦州人防政】
　　陈祥【甘州人学士】
　　戊戌科
　　张伦【平凉人郎中】　　　　王存礼【秦州人副使】
　　辛丑科
　　王瓉【通渭人知府】　　　　何宗贤【泾州人佥事】
　　韩鼎【合水人侍郎】　　　　张安【环县人知县】
　　马体元【秦州人主事】　　　郭文【秦州人知州】
　　甲辰科
　　王璠【寜逺人防政】　　　　林廷玉【平凉人巡抚】
　　王铨【隆德人员外】　　　　杨纶【安化人御史】
　　李防【西寜人员外】
　　丁未科
　　王铎【岷州人防政】　　　　陈震【庆阳人侍郎】
　　胡汝砺【宁夏人尚书】　　　夏景和【秦州人御史】
　　黄世经【秦州人副使】　　　宋琮【陇西人太仆寺卿】
　　治庚戌科
　　彭泽【兰州人尚书】　　　　罗璋【兰州人知府】
　　赵士元【河州人知州】　　　张防【安定人尚书】
　　刘嶤【安定人御史】　　　　何宗理【泾州人副使】
　　贾瓘【宁州人按察使】
　　癸丑科
　　范镛【巩昌人御史】　　　　曹亷【安定人副使】
　　李鏊【通渭人行人】　　　　闾洁【泾州人提学副使】
　　李梦阳【庆阳人提学副使】
　　丙辰科
　　王纶【庆阳人防政】　　　　张【岷州人防政】
　　己未科
　　髙良弼【临洮人御史】　　　赵斌【平凉人应天府丞】
　　张维新【华亭人给事中】　　　马昊【寜夏人御史】
　　刘庆【寜夏人御史】
　　壬戌科
　　李伸【平凉人】　　　　　张嘉谟【宁夏人御史】
　　乙丑科
　　段炅【兰州人检讨】　　　　冯友端【宁州人主事】
　　胡汝楫【宁夏人知县】
　　正德戊辰科
　　胡纉宗【秦安人御史】　　　韩守愚【合水人佥事】
　　吕经【寜州人给事中】　　　　骆用卿【寜夏人员外】
　　辛未科
　　田荆【兰州人佥事】　　　　马应龙【兰州人按察使】
　　许理【镇原人给事中】　　　　姚爵【静寜人知府】
　　杨朝鳯【庆阳人防政】
　　甲戌科
　　殷承叙【兰州人主事】　　　王廷瑶【安定人郎中】
　　张几【平凉人佥事】　　　　髙杰【平凉人佥事】
　　张鹏翰【庆阳人防议】　　　韩奕【庆阳人佥事】
　　侯一元【秦安人郎中】
　　丁丑科
　　刘漳【兰州人御史】　　　　刘世纶【岷州人主事】
　　桑仟【平凉人庆府长史】　　　畅华【陇西人佥事】
　　陈大纲【庆阳人副使】　　　王官【宁夏人御史】
　　辛巳科
　　王朝用【陇西人巡按御史】　　于敖【岷州人御史】
　　管律【寜夏人给事中】　　　　徐元祉【秦州人运同】
　　嘉靖癸未科
　　刘耕【兰州人佥事】　　　　张文泰【渭源人】
　　段续【兰州人副使】　　　　孙廷相【平凉人知府】
　　吕颛【宁州人府尹】　　　　楚书【宁夏人御史】
　　王学古【宁夏人知县】
　　丙戌科
　　赵时春【平凉人巡抚】　　　傅学礼【安化人按察使】
　　杨经【宁夏人推官】
　　己丑科
　　黄绶【宁夏人大理寺丞】　　　白世卿【秦州人佥事】
　　壬辰科
　　吴伯亨【兰州人员外郎】　　　刘思唐【宁夏人按察使】
　　乙未科
　　陆坤【兰州人副使】　　　　许登瀛【兰州人知府】
　　戊戌科
　　葛廷章【兰州人副使】　　　吕颙【寜州人知府】
　　辛丑科
　　周镐【狄道人副使】　　　　刘应熊【陇西人巡按御史】俞鸾【灵州人给事中】
　　甲辰科
　　杨应元【固原人推官】
　　丁未科
　　张万纪【狄道人知府】　　　张嘉孚【安定人副使】
　　庚戌科
　　王言【陇西人主事】　　　　王希尧【安化人同知】
　　癸丑科
　　周鉴【平凉人巡抚】　　　　杜实【庆阳人佥事】
　　周斯盛【宁州人副使】
　　丙辰科
　　邹应龙【兰州人侍郎】　　　张问仁【西宁人佥事】
　　己未科
　　胡执礼　【昌卫侍郎】
　　壬戌科
　　李崧【秦州人佥事】　　　　郭庄【徽州人巡按御史】
　　杨愈茂【安化人副使】
　　乙丑科
　　孟学易【平凉人副使】　　　麻永吉【庆阳人御史】
　　隆庆戊辰科
　　栗在庭【会宁人布政使】　　　曹昉【安化人主事】
　　王继祖【寜夏人副使】
　　辛未科
　　段补【兰州人主事】　　　　李正【庆阳人尚书】
　　双鳯鸣【庆阳人知县】
　　万厯甲戌科
　　朱衣【岷州人副使】　　　　李廷彦【宁夏人大理寺少卿】
　　丁丑科
　　杜和春【陇西人主事】　　　王元【宁夏人知县】
　　庚辰科
　　穆来辅【宁夏人右通政】
　　丙戌科
　　詹廷佩【寜夏人给事中】
　　己丑科
　　胡忻【秦州人给事中】
　　壬辰科
　　赵邦清【真寜人防议】
　　乙未科
　　杨恩【陇西人主事】　　　　李廷训【固原人佥事】
　　米万钟【安化人太仆寺卿】
　　戊戌科
　　蒯谏【寜夏人主事】　　　　张国儒【镇夷所人给事中】
　　辛丑科
　　王道成【兰州人主事】
　　丁未科
　　麻禧【庆阳人给事中】
　　庚戌科
　　张国绅【安定人漕储道】
　　癸丑科
　　杨蛟【安化人】　　　　　杨夀【宁夏人主事】
　　丙辰科
　　薛文周【安定人给事中】　　　关光【庆阳人推官】
　　己未科
　　王建侯【山丹人郎中】
　　天启壬戌科
　　杨行恕【狄道人庶吉士】　　　韩谦【兰州人知府】
　　王懋学　【昌人事】　　　罗世锦【两当人防政】
　　乙丑科
　　潘光祖【临洮人副使】　　　杨大升【兰州人】
　　崇祯戊辰科
　　朱家仕【河州人副使】　　　李希沆【庆阳人总督】
　　辛未科
　　关永杰【陇西人副使】　　　王瓆【静寜人佥事】
　　巩焴【真宁人防政】
　　甲戌科
　　王门弼【清水人】
　　丁丑科
　　郭九围【陇西人给事中】
　　庚辰科
　　韩三杰【通渭人知州】
　　癸未科
　　曹毓芬【永昌人知县】
　　皇清进士
　　顺治九年壬辰科
　　张晋【狄道人知县】　　　　彭翮【真宁人推官】
　　顺治十二年乙未科
　　黄虞再【伏羌人提学道】　　　慕天顔【静宁人总督漕运】
　　顺治十五年戊戌科
　　胡大定【平凉人员外】
　　顺治十八年辛丑科
　　杨纯臣【漳县人知县】　　　丁斗南【宁夏人知县】
　　蒲珩【秦州人知县】
　　康熙三年甲辰科
　　梁聨馨【平凉人员外】
　　康熙九年庚戌科
　　张辅宸【伏羌人知县】
　　康熙十八年己未科
　　武筹【伏羌人知县】
　　康熙二十一年壬戌科
　　慕琛【静寜人礼科】
　　康熙二十七年戊辰科
　　宋朝楠【陇西人佥都御史】
　　康熙三十年辛未科
　　张夀峝【平凉人同知】
　　康熙三十三年甲戌科
　　孟之珪【灵州人】
　　康熙三十九年庚辰科
　　孙克明【镇番人知县】　　　韩遇春【清水人庶吉士】
　　康熙四十五年丙戌科
　　谢王宠【灵州人宗人府丞】
　　康熙四十八年己丑科
　　刘云鹤【兰州人教谕】
　　康熙五十一年壬辰科
　　潘祥【靖逺人编修】　　　　孙诏【凉州人宁绍台道】
　　康熙五十二年癸巳科
　　巩建丰【伏羌人侍读】
　　康熙五十四年乙未科
　　王用中【甘州人知县】　　　栗尔璋【宁夏人员外】
　　李防【灵州人主事】
　　康熙五十七年戊戌科
　　蔡曰逢【秦安人登州知府】　　解震泰【宁夏人庶吉士】
　　康熙六十年辛丑科
　　杨魁甲【平罗人吉州知州】
　　雍正元年癸夘科
　　陈长复【陇西人】　　　　孙昭【安定人迁江县知县】
　　朱谌【平凉人】　　　　　卢生薫【镇番人庶吉士】
　　雍正二年甲辰科
　　夏之瑚【阶州人】　　　　何宗韩【文县人庐鳯道佥事】
　　雍正五年丁未科
　　马荣朝【陇西人西平县知县】　　汪执桓【陇西人灵夀县知县】
　　雍正八年庚戌科
　　王有德【镇番人】　　　　路于兖【镇番人】
　　苏暻【武威人】　　　　　谢升【灵州人】
　　举人
　　明洪武庚戌科
　　乔擢【临洮人知县】
　　甲子科
　　贺崇德【临洮人布政使】　　　苏熠【临洮人训导】
　　雷鸣春【狄道人御史】　　　曹铭【会宁人】
　　杜铭【阶州人】
　　丁夘科
　　王道亨【临洮人主事】　　　王朴【狄道人教谕】
　　孟鐌【狄道人】　　　　　张敏【狄道人右通政】
　　赵景芳【兰州人知县】　　　曹忠【泾州人推官】
　　邹仲贤【清水人】
　　庚午科
　　钱梦麟【临洮人盐运使】　　　巩师古【狄道人主簿】
　　安九万【伏羌人给事中】
　　癸酉科
　　梁德【兰州人】　　　　　唐信【兰州人教谕】
　　吕德【伏羌人上林苑丞】
　　丙子科
　　安友文【伏羌人同知】　　　吕忠【伏羌人】
　　雍清【清水人行人】
　　科分无考
　　李文灿【伏羌人】　　　　赵克钦【寜逺人御史】
　　王慤【寜逺人御史】　　　　魏本【秦州人教谕】
　　李荣【秦州人】　　　　　李耿【秦州人光禄寺丞】
　　索逵【平凉人】　　　　　闫全【平凉人】
　　张翺【平凉人知州】　　　　唐俊【平凉人】
　　张敬【华亭人教谕】　　　　多学【华亭人御史】
　　崔旭【庄浪人主事】　　　　吴泰【庄浪人知州】
　　张斌【隆徳人太仆寺丞】　　　齐好智【隆德人给事中】
　　冯毅【隆徳人知县】　　　　贺润【宁州人】
　　贾洪【安化人】　　　　　段哲【安化人】
　　陈恕【安化人】　　　　　李芳【安化人】
　　刘鼎【安化人布政使】　　　　张善【合水人】
　　辛纯【合水人】　　　　　袁锭【真宁人】
　　李春【真寜人】　　　　　景清【真寜人】
　　栁清【真宁人】　　　　　李清【真寜人】
　　己夘科
　　王庸【会寜人通判】　　　　马让【伏羌人都司断事】
　　闾斌【泾州人知州】　　　　杨裕【清水人御史】
　　壬午科
　　景文【安定人知县】　　　　狄荣【伏羌人知县】
　　张俊【伏羌人知县】
　　永乐乙酉科
　　葛尧兴【临洮人通判】　　　王宝【临洮人御史】
　　王赫【狄道人推官】　　　　何贤【狄道人】
　　敖三乐【狄道人】　　　　石执中【兰州人布政使】
　　刘澄【金县人】　　　　　张正【安定人通判】
　　魏文质【安定人通判】　　　马骏【伏羌人御史】
　　张亨【泾州人通判】
　　戊子科
　　宋济【狄道人主事】　　　　王麟【狄道人治中】
　　雒观光【狄道人判官】　　　毛贯【狄道人御史】
　　曲春【安定人】　　　　　吴钟【伏羌人知府】
　　王戍【隆德人】　　　　　刘兴【静寜州人知县】
　　徐琦【寜夏人】　　　　　张翼【秦州人御史】
　　台献【秦州人教谕】　　　　朱友谅【秦州人知州】
　　雍亨【清水人学正】
　　辛夘科
　　王道隆【狄道人评事】　　　叶栋【狄道人右庶子】
　　谢嘉【兰州人】　　　　　王伯敬【兰州人给事中】
　　陈【伏羌人】　　　　　樊琏【泾州人序班】
　　赵亮【宁州人训导】　　　　邵义【宁州人知县】
　　李玘【宁州人】　　　　　曹衡【宁夏人】
　　朱孟德【宁夏人】　　　　雍晋【清水人照磨】
　　甲午科
　　孙晟【狄道人太仆少卿】　　　范衡【狄道人苑马寺卿】
　　唐朋【渭源人知县】　　　　王【河州人】
　　刘【河州人知县】　　　　杨安【伏羌人】
　　王俭【静宁州人】　　　　　董钧【秦安人】
　　丁酉科
　　及第【狄道人兵部司务】　　　骆尔中【狄道人训导】
　　支廷晃【狄道人】　　　　张伦【狄道人学正】
　　李本【狄道人防政】　　　　张刚【兰州人】
　　李让【狄道人】　　　　　张励【安定人户部郎中】
　　张师善【安定人】　　　　李迪【安定人】
　　杨林【岷州人经歴】　　　　起纪【西和人】
　　杨谌【华亭人户部侍郎】　　　梁秀【泾州人知县】
　　卫捍【灵台人知县】　　　　徐贵【静宁人知县】
　　张诚【静寜人】　　　　　樊振【静宁人】
　　陈纯【宁夏人知县】　　　　胡秉忠【清水人御史】
　　庚子科
　　钱梦麒【狄道人】　　　　商之贤【狄道人员外】
　　曹谦【狄道人知州】　　　　李夀【狄道人按察照磨】
　　成友直【安定人教谕】　　　杜原賔【宁逺人主事】
　　于文贵【宁逺人同知】　　　王纪【伏羌人御史】
　　马仲礼【伏羌人】　　　　蒋冕【伏羌人】
　　张勲【灵台人】　　　　　李芳【灵台人】
　　王鼎【静宁人】　　　　　王玉【宁夏人】
　　癸夘科
　　郭镛【狄道人御史】　　　　申万言【狄道人太常寺丞】
　　张善【渭源人】　　　　　董茂【兰州人知县】
　　周谨【兰州人检校】　　　　杨麟【兰州人推官】
　　张鼎【兰州人】　　　　　张肃【河州人】
　　郭茂【河州人县丞】　　　　刘冕【河州人】
　　赵奎【西和人】　　　　　雍谦【岷州人】
　　田文郁【宁逺人推官】　　　杨浩【宁逺人】
　　马旻【宁逺人】　　　　　王恭先【宁逺人】
　　王琼【崇信人】　　　　　左恕【灵台人】
　　孔贤【静宁人】　　　　　张整【静宁人】
　　史鉴【静宁人】　　　　　张亨【静宁人】
　　王道【合水人】　　　　　周福【环县人】
　　吴能【宁夏人】　　　　　韩忠【宁夏人王府教授】
　　科分无考
　　李沧【秦州人序班】　　　　唐琛【秦州人巡按】
　　刘威【秦州人知县】　　　　韩【秦州人知县】
　　董瀛【秦州人知县】　　　　刘良【秦州人同知】
　　李奎【秦州人】　　　　　吴万【秦州人】
　　赵琦【秦州人】　　　　　于海【徽州人推官】
　　茍评【阶州人通判】　　　　何汉【阶州人州判】
　　樊琰【平凉人光禄寺署正】　　　孟钦【平凉人知县】
　　张鹏【平凉人】　　　　　王规【平凉人知州】
　　唐进【平凉人知县】　　　　宋益【平凉人知县】
　　张安【华亭人教授】　　　　王旻【固原人】
　　何居泰【固原人通判】　　　杨可度【固原人】
　　王政【崇信人教谕】　　　　齐好礼【隆德人运判】
　　孔文英【安化人】　　　　王述【安化人】
　　吴吉【安化人】　　　　　杨福【安化人】
　　牛力【安化人】　　　　　王英【安化人】
　　刘浩【安化人】　　　　　陶本初【安化人】
　　梁直【合水人】　　　　　王琏【合水人】
　　栁景春【真宁人】
　　宣德丙午科
　　金延康【狄道人教谕】　　　梁博【狄道人副使】
　　娄国宝【狄道人通判】　　　卢麟【狄道人经歴】
　　漆正【渭源人】　　　　　李昱【静宁人】
　　许福【环县人】　　　　　赵恭【环县人】
　　己酉科
　　席珍【狄道人洗马】　　　　杜威【狄道人主事】
　　钮恢祖【狄道人知县】　　　王臣【河州人教授】
　　段克己【通渭人御史】　　　安泰【伏羌人教谕】
　　王磐【华亭人】　　　　　李敬【环县人】
　　镡鉴【成县人知事】　　　　张勉【成县人】
　　壬子科
　　冬瓉【狄道人防政】　　　　王庆【河州人教授】
　　郭祥【伏羌人训导】　　　　张茂【平凉人知州】
　　李讃【华亭人】　　　　　宋儒【宁夏人】
　　张玺【秦州人知县】　　　　丁好义【秦州人知州】
　　乙夘科
　　宋景防【狄道人按察使】　　　段锦【狄道人】
　　华褒【狄道人通判】　　　　黄諌【兰州人】
　　关恕【秦安人】　　　　　汪浒【成县人】
　　科分无考
　　魏端【安定人同知】　　　　景彦和【安定人】
　　蒲清【漳县人推官】　　　　焦茂【徽州人】
　　李源【秦州人教谕】　　　　王顺【秦州人同知】
　　傅岩【阶州人】　　　　　王杰【平凉人知县】
　　吕忠【平凉人知县】　　　　施漙【平凉人知县】
　　刘頔【安化人】　　　　　安理【安化人】
　　张骥【安化人少卿】　　　　辛兴【安化人】
　　蔡正【前所人长史】　　　　刘瑞【宁州人】
　　王会【宁州人御史】　　　　张修【宁州人主簿】
　　郑要【宁州人县丞】　　　　张清【宁州人按察使】
　　赵梦【宁州人知县】　　　　史智【真宁人】
　　姚铭【真宁人】　　　　　王玘【秦州人】
　　王好义【秦州人教谕】　　　任忠【狄道人主事】
　　邵义【宁州人知县】
　　正统戊午科
　　张安【狄道人训导】　　　　王竑【河州人】
　　张勋【会宁人】　　　　　安进【伏羌人典仪】
　　谭升【静宁人知州】　　　　倪让【庆阳人】
　　祈夀【环县人】
　　辛酉科
　　杨普【泾州人教授】　　　　常经【泾州人】
　　刘潮【泾州人知县】　　　　明燆【狄道人监丞】
　　漆耀【伏羌人知县】　　　　文明【静宁人教谕】
　　杨玉【安化人提举】　　　　冯时【宁州人】
　　赵缙【宁夏人佥事】　　　　赵玉【宁夏人知府】
　　卢清【西宁人训导】
　　甲子科
　　梁昺【狄道人推官】　　　　张安【渭源人少卿】
　　滕佐【兰州人】　　　　　段坚【兰州人】
　　王克修【兰州人教授】　　　黄濬【伏羌人训导】
　　黄理【环县人】　　　　　姚成【宁夏人知县】
　　丁夘科
　　年孟容【狄道人同知】　　　连登【狄道人】
　　殷夀【兰州人训导】　　　　朱绅【河州人】
　　王纪【伏羌人同知】　　　　薛正【华亭人知州】
　　王钦【泾州人教授】　　　　何元【泾州人知府】
　　杨磐【灵台人】　　　　　李夀【环县人】
　　雍熙【清水人教谕】　　　　赵宁【清水人布政司都事】
　　程景云【宁夏人】
　　科分无考
　　韩春【通渭人教谕】　　　　孛敏【通渭人学正】
　　杨崇【通渭人知州】　　　　李鼒【秦州人运同】
　　文斌【阶州人知县】　　　　王裕【阶州人知县】
　　蒋璧【阶州人知县】　　　　虎继宗【固原人】
　　衡镛【庆阳人】　　　　　赵铭【安化人】
　　王述【宁州人】
　　景泰庚午科
　　刘景【狄道人】　　　　　周鳯【狄道人】
　　曹英【狄道人】　　　　　唐鼎【兰州人知县】
　　聊让【兰州人】　　　　　邢真【兰州人】
　　汪钜【兰州人知县】　　　　卢中【河州人司务】
　　孙英【金县人知县】　　　　魏容【安定人】
　　刘铠【安定人教谕】　　　　宿慎【防宁人】
　　范瑄【会寜人】　　　　　冯进【会宁人】
　　王麟【会寜人】　　　　　王绶【灵台人】
　　张庸【镇原人知县】　　　　陈纲【静宁人教授】
　　魏通【静宁人】　　　　　髙嵩【真宁人知县】
　　袁升【真宁人通判】　　　　张瑾【甘州人翰林院孔目】
　　厐质【凉州人】　　　　　蒋瑢【宁夏人】
　　邹牧【宁夏人通判】　　　　王宪【宁夏人】
　　陈德【宁夏人教谕】　　　　包文学【宁夏人同知】
　　贾正【宁夏人知县】　　　　但懋【宁夏人郎中】
　　沈正【宁夏人教授】　　　　武志学【秦州人知县】
　　穆升【秦州人】
　　癸酉科
　　张元【狄道人国子监博士】　　　岳宗【狄道人知县】
　　王政【狄道人主事】　　　　窦礼【兰州人】
　　邵宗【兰州人】　　　　　倪端【河州人训导】
　　杨训【河州人知县】　　　　王【河州人知州】
　　武烈【会宁人侍郎】　　　　茂彪【庆阳人】
　　王爵【真宁人教授】　　　　于寛【甘州人训导】
　　朱景【甘州人教谕】　　　　王桓【凉州人】
　　王用賔【宁夏人同知】　　　常泰【宁夏人学正】
　　计全【宁夏人知州】　　　　陈林【宁夏人通判】
　　吴震【宁夏人经歴】　　　　徐智【宁夏人通判】
　　赵升【凉州人训导】　　　　田愉【安化人知县】
　　丙子科
　　刘源【狄道人知府】　　　　张铎【兰州人训导】
　　文志真【兰州人】　　　　赵英【兰州人】
　　顾忠【兰州人训导】　　　　王经【河州人佥事】
　　刘晟【安定人】　　　　　李恕【伏羌人】
　　段宁【平凉人】　　　　　张孟升【平凉人知州】
　　石辂【华亭人佥事】　　　　齐经【隆德人佥事】
　　张达【安化人知州】　　　　韩璿【环县人】
　　唐信【合水人】　　　　　吴俊【甘州人知县】
　　李衍【凉州人训导】　　　　王谦【凉州人】
　　朱廷仪【宁夏人同知】
　　科分无考
　　王志学【秦州人知县】　　　张玺【秦州人知县】
　　孙英【金县人知县】　　　　雒显【合水人佥事】
　　蔡祯【环县人提举】　　　　陈佑【徽州人教谕】
　　景忠【通渭人都司断事】　　　马健【通渭人】
　　王永升【宁逺人知事】　　　马骏【宁逺人推官】
　　侯瑞【阶州人】　　　　　杜原实【宁逺人】
　　王翔【平凉人通判】　　　　贺鼎【平凉人知县】
　　贺瑄【平凉人知县】　　　　王浩【平凉人知县】
　　胡俭【庆阳人】
　　天顺己夘科
　　张诚【狄道人知县】　　　　唐佑【兰州人知县】
　　杜荣【兰州人知州】　　　　董芳【兰州人教谕】
　　张谅【兰州人知县】　　　　杜宣【兰州人学正】
　　田畴【河州人】　　　　　白镒【会宁人】
　　刘烈【会宁人】　　　　　侯广【平凉人同知】
　　陈新【平凉人知县】　　　　温和【泾州人知县】
　　陈瑗【甘州人】　　　　　包玺【甘州人知州】
　　李锐【甘州人】　　　　　周显【山丹人】
　　孙谊【凉州人】　　　　　朱俊【宁夏人】
　　姚进【西宁人】
　　壬午科
　　张九畴【狄道人】　　　　梁翰【狄道人】
　　刘朝宗【狄道人郎中】　　　赵维正【狄道人知县】
　　赵珩【狄道人】　　　　　曹俊【狄道人知县】
　　罗睿【兰州人】　　　　　郭征【兰州人知县】
　　吴摘【兰州人训导】　　　　杨能【安定人知县】
　　何正【泾州人知州】　　　　杨景【泾州人知县】
　　魏璡【环县人通判】　　　　严明【永昌卫人知县】
　　陈昺【清水人知州】　　　　于寛【甘州人】
　　科分无考
　　陈伯玉【通渭人吏目】　　　王辅【通渭人知县】
　　孔仪【通渭人教谕】　　　　章文【固原人知县】
　　成化乙酉科
　　王道【狄道人知县】　　　　杨芳【狄道人知县】
　　曹杰【狄道人】　　　　　宋通【狄道人教授】
　　姚成【兰州人知县】　　　　任僖【兰州人知县】
　　孙懋【兰州人知州】　　　　何铭【金县人知州】
　　王澄【安定人知县】　　　　张锦【岷州人】
　　平塘【平凉人通判】　　　　杨重【灵台人】
　　王福【庆阳人】　　　　　王伟【宁州人】
　　胡英【凉州人知州】　　　　袁英【宁夏人同知】
　　殷学【宁夏人知县】　　　　何英【宁夏人教授】
　　张翌【宁夏人知县】　　　　张锐【秦州人】
　　马瑞【秦州人】　　　　　龙光【秦州人知县】
　　戊子科
　　刘塘【狄道人通判】　　　　李寛【兰州人】
　　马瓛【兰州人知县】　　　　彭佑【兰州人知县】
　　王赟【河州人教谕】　　　　刘聪【泾州人】
　　杨璲【泾州人知县】　　　　刘璲【泾州人】
　　史书【灵台人】　　　　　张贤【合水人推官】
　　张安【环县人】　　　　　道泰【环县人知县】
　　夏景芳【宁夏人】
　　辛夘科
　　刘玺【狄道人知县】　　　　文仪【狄道人推官】
　　陈祥【兰州人】　　　　　张政【兰州人县丞】
　　聊堂【兰州人】　　　　　李宁【靖逺人知县】
　　张拱端【会宁人】　　　　王铎【岷州人】
　　闾钲【泾州人】　　　　　李玘【宁州人】
　　甲午科
　　髙景【狄道人知县】　　　　髙智【狄道人通判】
　　于濬【兰州人知县】　　　　顾九成【兰州人】
　　王鉴【安定人知县】　　　　胡顺【平凉人】
　　何普【泾州人理问】　　　　齐廷珪【隆德人】
　　刘英【宁州人】　　　　　陈祥【甘州人】
　　彭鉴【甘州人】　　　　　刘裔【山丹人知县】
　　夏景华【宁夏人推官】　　　尹玉【秦州人】
　　丁酉科
　　单成【狄道人知县】　　　　禹祥【狄道人知州】
　　王廷【狄道人主簿】　　　　王缨【狄道人知县】
　　萧宪【兰州人知县】　　　　石濬【兰州人】
　　殷富【兰州人教谕】　　　　张蕙【兰州人教谕】
　　刘嶤【安定人】　　　　　张伦【平凉人】
　　李暹【宁夏人知县】　　　　岳山【宁夏人教谕】
　　马聪【宁夏人知县】　　　　朱玉【秦州人推官】
　　徐浩【秦州人长史】　　　　董鼐【秦州人】
　　王辅【秦州人】　　　　　马体元【秦州人】
　　夏景和【秦州人】
　　庚子科
　　曹宝【狄道人知州】　　　　萧韶【狄道人】
　　殷实【兰州人知县】　　　　魏漳【安定人提举】
　　桑桂【平凉人通判】　　　　何宗贤【泾州人】
　　文朴【镇番人知县】　　　　李廷祥【秦州人知县】
　　李防【西宁人】　　　　　郭文【秦州人】
　　尹琭【秦州人】
　　癸夘科
　　林廷玉【平凉人】　　　　周弼【狄道人教谕】
　　周敏【狄道人知县】　　　　彭泽【兰州人】
　　赵经【泾州人通判】　　　　薛珣【华亭人知县】
　　靳仁【灵台人知州】　　　　闾锐【泾州人】
　　吴珵【静宁人训导】　　　　王铨【隆德人】
　　李泰【宁夏人知州】　　　　孔珍【宁夏人纪善】
　　萧汉【宁夏人】　　　　　黄世【秦州人】
　　万全【秦州人知县】　　　　辛良【阶州人知县】
　　王璠【岷州人】
　　丙午科
　　刘永成【狄道人知州】　　　王英【狄道人知州】
　　冒材【兰州人知县】　　　　耿瑄【兰州人知县】
　　闾洁【泾州人】　　　　　李用賔【宁夏人教谕】
　　胡汝砺【宁夏人】　　　　邢通【宁夏人】
　　李昌言【秦州人知县】
　　科分无考
　　刘烈【会宁人】　　　　　刘冕【金县人】
　　张萧【金县人】　　　　　郭懋【金县人知县】
　　任旒【徽州人知县】　　　　贺溥【平凉人知县】
　　张亨【平凉人知县】　　　　王敬【宁州人】
　　朱璟【宁州人知县】　　　　栗旻【宁州人】
　　刘真【宁州人】　　　　　赵亮【宁州人训导】
　　邵义　　　　　　　狄宗文【宁州人知县】
　　髙举【宁州人训导】　　　　刘廷璲【宁州人训导】
　　李文【宁州人知县】　　　　李克惠【宁州人知县】
　　治己酉科
　　张标【狄道人】　　　　　殷安【兰州人】
　　赵世元【河州人】　　　　任良【金县人】
　　张防【安定人】　　　　　胡进律【平凉人同知】
　　陈启聪【镇原人通判】　　　何宗理【泾州人】
　　张瑭【镇原人教谕】　　　　董绣【环县人通判】
　　贾瓘【宁州人】　　　　　张凌汉【宁夏人】
　　濮頥【宁夏人知州】　　　　田赋【宁夏人教谕】
　　李道【清水人知县】
　　壬子科
　　孙芳【兰州人】　　　　　孙簠【兰州人】
　　张文锦【河州人知县】　　　李绣【河州人学正】
　　曹亷【安定人】　　　　　张【岷州人】
　　赵斌【平凉人】　　　　　邢大经【平凉人知县】
　　杜恩【平凉人知县】　　　　石奎【华亭人通判】
　　许锦【镇原人】　　　　　闾铠【泾州人知府】
　　魏宗仁【泾州人】　　　　李梦阳【庆阳人】
　　丁琏【庆阳人】　　　　　魏德【环县人】
　　安世贤【秦州人同知】　　　梅信【宁夏人知县】
　　徐昙【宁夏人知县】
　　乙夘科
　　萧鳯岐【兰州人】　　　　段炅【兰州人】
　　张儒【兰州人知县】　　　　魏臣【安定人通判】
　　王铎【通渭人学正】　　　　钱贯【岷州人通判】
　　温应璧【泾州人同知】　　　赵淛【安化人】
　　李朝阳【庄浪卫人知县】　　　胡汝楫【宁夏人】
　　马昊【宁夏人】　　　　　王文麟【秦州人同知】
　　王纶【秦安人】　　　　　李宁【靖逺人知县】
　　戊午科
　　邵履【兰州人知州】　　　　田英【兰州人】
　　张济【安定人推官】　　　　张维新【华亭人】
　　许理【镇原人】　　　　　沈源【镇原人】
　　魏继盛【泾州人知州】　　　方良弼【隆德人通判】
　　刘庆【宁夏人】　　　　　王如翼【宁州人同知】
　　张鳯【安定人】　　　　　南鹤【安定人】
　　辛酉科
　　马应龙【河州人】　　　　史祥【灵台人】
　　王天佑【庆阳人知县】　　　李大芳【环县人教谕】
　　赵永宁【宁州人】　　　　吕经【宁州人】
　　秦【宁州人通判】　　　　卢英【甘州人州判】
　　骆用卿【宁夏人】　　　　张嘉谟【宁夏人】
　　赵玺【灵州人教授】　　　　成文林【秦安人】
　　胡纉宗【秦安人】
　　甲子科
　　杜大江【渭源人推官】　　　王道【兰州人同知】
　　田荆【兰州人】　　　　　王龙山【靖逺人知县】
　　唐臣【平凉人知县】　　　　髙杰【平凉人】
　　彭璘【固原人佥事】　　　　杨天锡【泾州人推官】
　　韩奕【庆阳人】　　　　　吕渭【宁夏人知县】
　　吴冕【宁夏人】　　　　　丁继文【秦安人学正】
　　侯一元【秦安人】　　　　陈善【秦安人同知】
　　科分无考
　　贺祥【平凉人知县】　　　　尚德【宁州人长史】
　　罗璋【安化人】　　　　　罗琛【安化人】
　　髙防【安化人】　　　　　宋儒【庆阳人】
　　陈大纲【庆阳人】　　　　栗铭【宁州人】
　　李祥【宁州人】　　　　　刘【宁州人知州】
　　正德丁夘科
　　周玺【狄道人学正】　　　　朱逊【兰州人知县】
　　陈镐【兰州人知县】　　　　李材【兰州人】
　　薛定【兰州人通判】　　　　马濬【兰州人】
　　张维【安定人】　　　　　陈绅【靖逺人】
　　张世选【平凉人】　　　　姚天爵【静宁人】
　　张鹏翰【庆阳人】　　　　丁安中【庆阳人郎中】
　　杨纯【宁州人同知】　　　　李岱【秦安人知县】
　　刘【陇西人】
　　庚午科
　　张文泰【渭源人】　　　　陈范【兰州人知州】
　　练锐【兰州人】　　　　　揑经【河州人知县】
　　郭希亷【安定人知县】　　　杨瑞【安定人经歴】
　　王廷瑶【安定人】　　　　王应麒【安定人】
　　刘世伦【岷州人】　　　　赵文显【平凉人知县】
　　张几【平凉人】　　　　　王绅【泾州人知县】
　　朱廷章【静宁人】　　　　杨朝鳯【安化人】
　　刘【甘州人教授】　　　　张岐鳯【宁夏人】
　　王朝元【秦州人知州】　　　孙述先【秦安人推官】
　　李元芳【秦州人知县】
　　癸酉科
　　刘耕【兰州人】　　　　　唐时和【兰州人学正】
　　殷承叙【兰州人】　　　　于茂林【兰州人知县】
　　刘漳【兰州人】　　　　　桑仠【平凉人】
　　郭傧【静宁人】　　　　　马应麟【静宁人知县】
　　王嵃【庆阳人】　　　　　罗珍【宁夏人】
　　梅羮【宁夏人知州】　　　　王官【宁夏人】
　　马克孝【秦州人知县】　　　王谟【秦安人知县】
　　王朝用【陇西人】
　　丙子科
　　吴山【狄道人】　　　　　朱宪【兰州人】
　　卢晓【兰州人教谕】　　　　段续【兰州人】
　　董希曾【崇信人同知】　　　杨经【宁夏人】
　　管律【宁夏人】　　　　　潘九龄【宁夏人布政使】
　　秦聘【宁夏人知州】　　　　李文明【阶州人同知】
　　己夘科
　　吕颛【宁州人】　　　　　田卿【狄道人】
　　王洲【兰州人】　　　　　林朝【兰州人主事】
　　邓琇【兰州人】　　　　　史录【巩昌人通判】
　　张杰【陇西人助教】　　　　张倌【平凉人知州】
　　杨廷美【平凉人】　　　　孙廷相【平凉人】
　　李麒【泾州人知县】　　　　傅学礼【安化人】
　　胡献金【环县人主事】　　　王师古【宁夏人长史】
　　楚书【宁夏人】　　　　　汪文渊【宁夏人知县】
　　梁仁【宁夏人知县】　　　　刘伸【宁夏人】
　　徐元祉【秦州人】　　　　王缉显【秦州人】
　　白世卿【秦州人】　　　　夏金【秦州人】
　　孙巨鲸【徽州人】　　　　崔观【阶州人教谕】
　　叶绍先【文县人知县】　　　侯賔嘉【秦安人】
　　嘉靖壬午科
　　赵时春【平凉人】　　　　李瑾【宁夏人】
　　王彤【狄道人知县】　　　　蔡畴【兰州人】
　　段在【兰州人通判】　　　　王得光【通渭人知县】
　　刘世经【岷州人知县】　　　吕颙【宁州人】
　　沙廷珪【宁夏人知州】　　　王学古【宁夏人】
　　薛广伦【宁夏人推官】　　　宋文鉴【宁夏人】
　　黄绶【宁夏人】
　　乙酉科
　　宋淮【狄道人知州】　　　　边永宁【狄道人】
　　贾正已【兰州人推官】　　　张【兰州人知县】
　　陈养正【兰州人知县】　　　刘衷【岷州人通判】
　　王良臣【宁夏人运使】　　　王正仁【秦安人知县】
　　张九经【文县人通判】
　　戊子科
　　李永祥【狄道人知县】　　　曹璧【狄道人推官】
　　康从吉【狄道人通判】　　　叶保【兰州人长史】
　　吴伯亨【兰州人】　　　　髙潮【兰州人知县】
　　王民牧【安定人通判】　　　刘世绅【岷州人运同】
　　邵苾【宁州人同知】　　　　郭守【宁州人】
　　王朝珍【宁州人长史】　　　李相【镇番人通判】
　　李防【宁夏人】　　　　　吴用賔【宁夏人知县】
　　李元【西宁人知县】　　　　陈谟【秦州人知县】
　　关世教【秦安人知县】　　　姜汝竒【秦安人】
　　张朝元【成县人知县】　　　张九功【文县人长史】
　　辛夘科
　　杨梦豸【安定人知州】　　　王廷祀【宁逺人知县】
　　何宗学【安化人】　　　　张炌【宁夏人】
　　刘思唐【宁夏人】　　　　杨希元【宁夏人通判】
　　刘鳯【宁夏人】　　　　　傅汝砺【宁夏人】
　　甲午科
　　杨启充【狄道人员外】　　　刘朝麒【狄道人佥事】
　　蒋嘉猷【狄道人通判】　　　周镐【狄道人】
　　陆坤【兰州人】　　　　　许登瀛【兰州人】
　　闫淳【陇西人】　　　　　白世璧【秦州人知县】
　　丁酉科
　　祈玳【狄道人通判】　　　　花山【狄道人知县】
　　雍焯【狄道人】　　　　　刘泾【兰州人知县】
　　王仲辅【兰州人知县】　　　葛廷璋【兰州人】
　　李光祖【兰州人知州】　　　张嘉孚【安定人】
　　王尚质【陇西人同知】　　　李逢春【平凉人通判】
　　王士吉【庆阳人】　　　　张慎【安化人】
　　申嘉言【安化人】　　　　刘承寛【安化人】
　　张九思【宁夏人通判】　　　李彻【宁夏人同知】
　　俞鸾【灵州人】　　　　　刘应熊【陇西人】
　　庚子科
　　段□【兰州人】　　　　　王良賔【兰州人知州】
　　车锦【巩昌人知县】　　　　杨杲【岷州人通判】
　　陈爵【巩昌人】　　　　　赵梦竒【平凉人】
　　杨应元【固原人】　　　　王育德【环县人】
　　葛世学【宁州人知州】
　　癸夘科
　　王瑜【秦州人】　　　　　张万纪【狄道人】
　　赵一本【狄道人知县】　　　徐耕【兰州人知县】
　　葛永泰【兰州人知县】　　　栁东光【巩昌人】
　　巩延龄【伏羌人知县】　　　髙侃【平凉人通判】
　　赵希洛【镇原人通判】　　　张世祥【固原人知县】
　　左柱【宁州人御史】　　　　周斯盛【宁州人】
　　王业【宁夏人知县】
　　丙午科
　　曹可登【狄道人】　　　　茍文奎【狄道人同知】
　　杨华【巩昌人】　　　　　宋益【巩昌人】
　　于诰【岷州人】　　　　　马世臣【固原人通判】
　　王九德【灵台人通判】　　　张璲【庆阳人】
　　曹昉【安化人】　　　　　曹时【安化人】
　　曹旸【安化人】　　　　　杨汝松【安化人】
　　苏辅干【合水人】　　　　李如唐【宁州人知州】
　　李质【宁州人长史】　　　　丁宻【庄浪卫人知县】
　　张光孝【秦州人知县】　　　王霄【秦州人知州】
　　胡被【秦安人】
　　己酉科
　　陈大夏【兰州人知县】　　　张近思【金县人知县】
　　王辙【巩昌人同知】　　　　王植【安定人知县】
　　张旂【庆阳人】　　　　　杜实【庆阳人】
　　王希尧【安化人】　　　　和天秩【宁州人知县】
　　邵蕙【宁州人通判】　　　　赵崇儒【宁夏人】
　　黄鹍【宁夏人知县】　　　　徐佃【宁夏人】
　　张民范【秦州人同知】
　　壬子科
　　周鉴【平凉人】　　　　　段补【兰州人】
　　朱琏【河州人通判】　　　　李光鸾【陇西人】
　　梁栋【安定人】　　　　　冦靖【安定人知县】
　　赵佩【平凉人】　　　　　陈葵【泾州人通判】
　　廖大位【庆阳人】　　　　刘家相【安化人】
　　周斯美【宁州人知县】　　　雍镐【清水人】
　　周麟【阶州人知州】　　　　孙光祖【徽州人】
　　乙夘科
　　李自发【狄道人知县】　　　邹应龙【兰州人】
　　白崇文【河州人知县】　　　党益【巩昌人知县】
　　唐继参【平凉人】　　　　李应竒【镇原人知州】
　　李正【庆阳人】　　　　　麻永吉【庆阳人】
　　徐登【庆阳人】　　　　　张思聪【庆阳人】
　　孙琯【安化人】　　　　　杨愈茂【安化人】
　　胡执礼【永昌人】　　　　屈大伸【宁夏人署丞】
　　张问仁【西宁人】　　　　郭维价【徽州人】
　　戊午科
　　江橹【兰州人长史】　　　　石麒【兰州人】
　　赵竒【陇西人推官】　　　陈嘉谟【伏羌人知县】
　　孟学易【平凉人】　　　　单濵【固原人知州】
　　双鳯鸣【庆阳人】　　　　冯礼【安化人】
　　李旸【寜州人】　　　　　王元【宁夏人】
　　贾万镒【宁夏人知县】　　　杜文锦【宁夏人知县】
　　胡来缙【秦州人副使】　　　李怡如【秦安人】
　　许柬【徽州人】　　　　　乔应萃【清水人通判】
　　辛酉科
　　吴应选【防宁人知府】　　　张谔【平凉人】
　　脱颖【镇原人知县】　　　　李崧【秦州人】
　　郭庄【徽州人】　　　　　王守中【徽州人】
　　甲子科
　　张若愚【兰州人知州】　　　王景怡【防宁人通判】
　　徐辙【巩昌人知县】　　　　栗在庭【防宁人】
　　李发【泾州人同知】　　　　马相【静宁人同知】
　　王勑【宁州人】　　　　　武成【宁州人长史】
　　蹇来亨【阶州人知县】　　　赵维贤【环县人】
　　隆庆丁夘科
　　王继祖【宁夏人】　　　　李【兰州人】
　　马怡【兰州人】　　　　　何迁【巩昌人】
　　张西铭【巩昌人】　　　　杜和春【巩昌人】
　　马化龙【宁逺人推官】　　　王道济【固原人知州】
　　靳贤【静宁人知州】　　　　唐寀【庆阳人】
　　杨士魁【真宁人通判】　　　王泽恩【宁州人通判】
　　丁文亨【宁夏人知县】　　　李廷彦【宁夏人】
　　赵攀鳯【秦州人知县】　　　李桢【安化人】
　　庚午科
　　戴廷礼【兰州人知县】　　　杨希古【安定人通判】
　　李崇教【灵台人通判】　　　闫应儒【宁州人通判】
　　闫励【宁州人知县】　　　　吴过【宁夏人同知】
　　万厯癸酉科
　　杨登云【兰州人知县】　　　文显【兰州人教谕】
　　朱衣【岷州人】　　　　　王可嘉【平凉人】
　　谈应春【安化人】　　　　傅中【庆阳人】
　　丙子科
　　王化【兰州人知县】　　　　王仰中【陇西人】
　　赵兰【平凉人】　　　　　贾师谦【华亭人同知】
　　髙荐【泾州人同知】　　　　曹汝校【安化人】
　　刘道揆【镇番人】　　　　穆来辅【宁夏人】
　　侯廷佩【宁夏人】　　　　胡忻【秦州人】
　　己夘科
　　曹思聪【岷州人】　　　　赵应裕【平凉人知县】
　　赵性粹【静宁人副使】　　　石可大【安化人】
　　赵鳯【宁州人】　　　　　李养中【镇番人知县】
　　陈洪训【宁夏人】　　　　赵赏瀛【礼县人知州】
　　壬午科
　　杨时亨【巩昌人知县】　　　杨恩【陇西人】
　　孙鹏□【安化人】
　　乙酉科
　　王三锡【兰州人知县】　　　江一龙【兰州人知县】
　　张衮【安定人】　　　　　吴望岱【防宁人知府】
　　吴望嵩【防宁人知县】　　　郭峻【通渭人知府】
　　李廷训【固原人】　　　　王梦卜【静宁人知县】
　　马谦亨【静宁人知县】　　　靳应鸾【隆德人知县】
　　孔从周【安化人】　　　　冯恩阙【安化人】
　　许天印【永昌人】　　　　杨大烈【镇番人通判】
　　杨亨【秦州人知县】　　　　李应诏【秦州人知县】
　　胡戫少【秦安人】
　　戊子科
　　杨师震【兰州人知州】　　　刘世裕【河州人】
　　李洪逺【巩昌人知县】　　　何士玮【巩昌人副使】
　　张一谔【会宁人知县】　　　栗储栋【防宁人知县】
　　王治【平凉人知县】　　　　冯思问【安化人】
　　尤翘【文县人知县】
　　辛夘科
　　李德【岷州人长史】　　　　徐盈科【宁逺人】
　　杜沛然【镇原人知县】　　　陈好学【固原人知县】
　　赵清【真宁人】　　　　邵崇雅【宁州人知州】
　　沈再思【永昌人知州】　　　蒯谏【宁夏人】
　　田赋【宁夏人知县】　　　　杨溢【秦州人知县】
　　甲午科
　　张一鸿【防宁人同知】　　　刘令誉【凉人知县】
　　钱济时【庆阳人】　　　　左司谏【宁州人知县】
　　史左【宁夏人】　　　　　单谟【宁夏人】
　　王纯【秦州人知县】　　　　侯嘉晏【徽州人通判】
　　萧籍【文县人知州】　　　　米万钟【安化人】
　　张国儒【镇夷所人】　　　　李冕【庆阳人】
　　丁酉科
　　杨国珍【巩昌人同知】　　　杨毅【巩昌人】
　　姚有光【通渭人知县】　　　马三仕【静宁人知县】
　　车尚殷【宁夏人知县】　　　何绅【两当人】
　　贺国正【两当人】　　　　张四杰【文县人】
　　任学曾【文县人知县】　　　李可柱【文县人通判】
　　雷鸣春【狄道人】
　　庚子科
　　王道成【兰州人】　　　　杨巽【巩昌人主事】
　　张国纲【安定人推官】　　　李奎【安定人知县】
　　周汝灏【平凉人】　　　　张天德【固原人学正】
　　陈顺典【固原人】　　　　张纮【徽州人知县】
　　刘近顔【文县人知县】　　　张世熙【文县人知州】
　　许光祖【宁夏人】
　　癸夘科
　　朱书【兰州人】　　　　　段锽【兰州人】
　　张国绅【安定人】　　　　刘盈科【平凉人知县】
　　关光【庆阳人】　　　　　唐虞龙【庆阳人】
　　尹觉民【秦州人】
　　丙午科
　　段钦【兰州人知县】　　　　张虞龙【漳县人】
　　王秉衡【平凉人员外】　　　杨蛟【庆阳人】
　　麻僖【庆阳人】　　　　　杨夀【宁夏人】
　　尹先民【秦州人教谕】　　　尤翺【文县人知县】
　　张其光【文县人防议】　　　张化机【文县人】
　　己酉科
　　杨行恕【狄道人】　　　　段铨【兰州人知县】
　　张书绅【安定人推官】　　　薛文周【安定人】
　　张应龙【漳县人】　　　　徐州儒【固原人知州】
　　王家相【固原人知县】　　　李国珍【宁夏人同知】
　　王耀【文县人】
　　壬子科
　　韩谦【兰州人】　　　　　王世楠【兰州人知县】
　　原髙【平凉人】　　　　　张国士【平凉人教授】
　　王懋学【永昌人】　　　　朱应聘【秦州人知县】
　　刘洪养【文县人推官】　　　谢廷譔【文县人知县】
　　杨长春【文县人知府】
　　乙夘科
　　单濬【兰州人知县】　　　　关永杰【陇西人】
　　张金门【庆阳人】　　　　张奎璧【安化人】
　　赵鳯【宁州人】　　　　　何斯美【镇番人同知】
　　张四术【文县人知县】　　　王敦德【文县人知州】
　　戊午科
　　傅楫【狄道人】　　　　　杨泰升【兰州人】
　　段锵【兰州人】　　　　　畅应登【陇西人知县】
　　王瓆【静宁人】　　　　　樊腾霄【宁州人知县】
　　邵兴周【宁州人】　　　　王建侯【山丹人】
　　张若鹔【镇番人】　　　　吕华【宁夏人同知】
　　郭峥【秦州人知州】　　　　郭师游【防州人知县】
　　罗世锦【两当人】　　　　刘大猷【文县人知府】
　　张美【安化人】
　　天启辛酉科
　　张行敏【狄道人知县】　　　司文颖【狄道人】
　　朱家仕【河州人】　　　　刘跃龙【安定人同知】
　　吴望仑【防宁人知县】　　　连捷【平凉人教谕】
　　李齐【镇原人同知】　　　　孟良印【镇番人布政司】
　　张先春【宁夏人知县】　　　沙圻【宁夏人】
　　赵鸣雷【秦州人知县】　　　马性闲【徽州人】
　　甲子科
　　潘光祖【狄道人】　　　　杨道【陇西人知县】
　　李必逾【会宁人知县】　　　樊士英【固原人知县】
　　朱□【平凉人通判】　　　　吴明儁【灵台人】
　　方跃龙【静宁人】　　　　李希沆【庆阳人】
　　李敏盛【庄浪人】　　　　胡有年【永昌人司务】
　　王心学【永昌人副使】　　　任逺【文县人主事】
　　王门弼【清水人】　　　　杨纯臣【漳县人】
　　丁夘科
　　张汉俊【狄道人】　　　　张文熙【狄道人教谕】
　　张畧【兰州人知县】　　　　朱长治【兰州人】
　　江化龙【陇西人】　　　　白钟灵【安定人】
　　张开祥【安定人】　　　　曹思正【岷州人知县】
　　巩焴【真宁人】　　　　　王文祥【宁州人知县】
　　冯云路【凉州人同知】　　　李嵱【宁夏人】
　　郑感民【灵州人】　　　　陈有増【灵州人】
　　髙抡【秦州人御史】　　　　髙必选【秦州人】
　　秦日昌【文县人教谕】
　　崇祯庚午科
　　周璜【陇西人知府】　　　　于凌霄【灵台人知县】
　　安绍先【庆阳人】　　　　张养【庆阳人】
　　李之元【安化人】　　　　仇传香【真宁人】
　　姚隆运【秦州人知县】　　　杨名显【秦州人布政使】
　　毛鳯来【文县人知县】
　　癸酉科
　　宋荐【巩昌人知县】　　　　郭九围【巩昌人】
　　刘竒芳【陇西人】　　　　白尔瑜【安定人】
　　张鳯翎【环县人】　　　　王鸣灿【安化人】
　　王皥如【真宁人】　　　　赵正儒【宁州人】
　　门四辟【宁州人知县】　　　曹毓芳【永昌人】
　　李元朴【成县人】
　　丙子科
　　段应甲【兰州人知县】　　　徐中彦【安定人知县】
　　王鸣琚【安化人】　　　　唐魁【合水人】
　　王扶朱【镇番人】　　　　李文炜【宁夏人知县】
　　朱伸□【宁夏人】
　　己夘科
　　郝璧【兰州人副使】　　　　杨恒【巩昌人郎中】
　　陈九经【巩昌人郎中】　　　石中玉【陇西人知县】
　　黄圣果【陇西人】　　　　刘凝鼎【安定人知县】
　　王皑【靖逺人】　　　　　丁映章【固原人通判】
　　黄金授【安化人】　　　　侯元勲【宁州人知县】
　　朱廷翰【宁夏人御史】　　　李惟让【环县人】
　　壬午科
　　姚之珵【狄道人教谕】　　　唐章【庆阳人知县】
　　黄建封【安化人知县】　　　吴健【宁夏人防议】
　　吕维熊【宁夏人知府】　　　郝翀汉【文县人】
　　科分无考
　　张颙【巩昌人知县】　　　　蹇升【巩昌人教谕】
　　张崇【巩昌人经歴】　　　　李逢春【巩昌人知州】
　　杨铭【巩昌人同知】　　　　杨仕敏【巩昌人防政】
　　周正【巩昌人知县】　　　　刘【巩昌人知县】
　　杨廷济【巩昌人知县】　　　唐伟【陇西人御史】
　　陈芳【陇西人御史】　　　　杜俨【陇西人太仆寺卿】
　　杨善【陇西人光禄署丞】　　　杨景镛【陇西人知县】
　　韩杰【陇西人万全卫都事】　　　刘汝安【徽州人兵科给事中】
　　髙儒【徽州人同知】　　　　许可久【徽州人知县】
　　郭从道【徽州人佥事】　　　赵荣【通渭人尚书】
　　郭讷【漳县人御史】　　　　张鳯翔【漳县人教谕】
　　宋淮【漳县人御史】　　　　杨林【岷州人经歴】
　　韩成【秦州人推官】　　　　杨克勤【秦州人推官】
　　田防【秦州人教谕】　　　　董振【秦州人教谕】
　　史衢【两当人推官】　　　　王洁【巩昌人】
　　曹肃【巩昌人】　　　　　陈纪贤【巩昌人】
　　范恩【巩昌人】　　　　　孙光【巩昌人】
　　何铭【陇西人】　　　　　邓璇【陇西人】
　　畅茂【陇西人】　　　　　石璞【陇西人】
　　栁缙【陇西人】　　　　　杨世杰【陇西人】
　　王纪【陇西人】　　　　　刘世纶【陇西人】
　　张逊【徽州人】　　　　　伏升【徽州人】
　　王雍【徽州人】　　　　　文献【徽州人】
　　胡彦祥【徽州人】　　　　李朝阳【徽州人】
　　马负图【徽州人】　　　　牛麟【秦州人】
　　孙靖【秦州人】　　　　　张哲【秦州人】
　　李纪【秦州人】　　　　　张善【秦州人】
　　黎廷瓉【漳县人】　　　　郑礼【两当人】
　　赵佩【平凉人】　　　　　赵渊【镇原人工科给事中】
　　刘祥【镇原人知县】　　　　敬惟寅【镇原人检校】
　　胡顺【镇原人知县】　　　　王充【镇原人】
　　张绶【镇原人】　　　　　赵敬【镇原人】
　　段淳【镇原人】　　　　　窦信【镇原人】
　　包暹【镇原人】　　　　　张道【镇原人长史】
　　栁开【泾州人检校】　　　　杨复【泾州人经歴】
　　薛广伦【灵州人府尹】
　　皇清举人
　　顺治二年乙酉科
　　李□【狄道人知县】　　　　李振藻【安定人知县】
　　顺治三年丙戌科
　　慕天顔【静宁人总督漕运】　　朱英帜【镇番人知县】
　　方象圻【兰州人】
　　顺治五年戊子科
　　陈一贯【靖逺人教授】　　　彭翮【真宁人推官】
　　郭振郛【宁夏人知县】
　　顺治八年辛夘科
　　张晋【狄道人知县】　　　　巩我阅【真宁人】
　　王宏翼【宁州人】　　　　何孔述【镇番人】
　　顺治十一年甲午科
　　胡大定【平凉人员外】　　　彭若愚【真宁人】
　　范韩侪【真宁人】　　　　黄虞再【伏羌人提学道】
　　武士竒【伏羌人教谕】　　　曾畹【宁夏人】
　　顺治十四年丁酉科
　　徐光台【凉州人教授】　　　杨端宪【镇番人宁台道】
　　蒲璋【秦州人教授】　　　　徐世节【秦安人知县】
　　汪坎【成县人知县】　　　　苏眉英【成县人学正】
　　丁斗柄【宁夏人知县】　　　许震元【宁夏人知县】
　　强震猷【宁夏人史馆纂修】
　　顺治十七年庚子科
　　梁聨馨【平凉人员外】　　　髙璇【兰州人学正】
　　刘防芝【镇番人教授】　　　蒲珩【秦州人知县】
　　甄自灵【文县人】　　　　杨先甲【宁夏人教授】
　　康熙二年癸夘科
　　王汝明【狄道人】　　　　杨景运【金县人知县】
　　谷迁乔【宁夏人】　　　　白楚琳【凉州人教谕】
　　康熙五年丙午科
　　杨淑【灵台人教授】　　　　张象斗【岷州人学正】
　　张竒斌【镇番人知县】　　　黎时雍【宁夏人教授】
　　巩我造【真宁人】
　　康熙八年己酉科
　　石中琳【狄道人典簿】　　　孙克恭【镇番人同知】
　　康熙十一年壬子科
　　伍云龙【宁夏人教授】　　　罗万辰【凉州人教谕】
　　康熙十四年乙夘科
　　慕国璿【静宁人授中书】
　　康熙十七年戊午科
　　刘振【凉州人】　　　　　顾麟【宁夏人教授】
　　康熙二十年辛酉科
　　刘云翼【兰州人】　　　　王衮【平凉人教授】
　　李一元【镇番人教授】　　　冯防敞【宁夏人】
　　慕琛【静宁人给事中】
　　康熙二十三年甲子科
　　王绶【兰州人知州】　　　　宋朝楠【陇西人佥都御史】
　　邢昭【陇西人知县】　　　　孙克明【镇番人知县】
　　韩遇春【清水人庶吉士】
　　康熙二十六年丁夘科
　　吴仲仪【镇番人知县】　　　孟扬生【宁夏人】
　　康熙二十九年庚午科
　　王克兴【镇番人知县】　　　张夀峝【平凉人同知】
　　朱竒【宁夏人知县】　　　　张九如【文县人】
　　康熙三十二年癸酉科
　　王昉中【真宁人】　　　　闫锡璜【镇番人学正】
　　张瑄【宁夏人国子监助教】　　　邹居业【秦州人】
　　康熙三十五年丙子科
　　杨鼎锜【陇西人】　　　　包仁相【宁逺人教授】
　　何渊【灵台人教授】　　　　张九锡【镇番人】
　　李早甲【宁夏人】　　　　蒋懿苾【文县人教授】
　　康熙三十八年己夘科
　　张彭甲【文县人教谕】　　　康甲科【陇西人教谕】
　　李如芸【真宁人】　　　　史元【西宁人】
　　张瑶华【文县人教谕】　　　慕国珣【静宁人】
　　康熙四十一年壬午科
　　吴郡【兰州人教谕】　　　　潘祥【靖逺人编修】
　　孙诏【凉州人宁绍台道】　　　谢王宠【灵州人宗人府丞】髙嶷【宁夏人教谕】
　　康熙四十四年乙酉科
　　宋朝梿【陇西人教谕】　　　冯尽善【陇西人知县】
　　郭仁济【会宁人教谕】　　　严用熈【伏羌人】
　　王化行【凉州人知县】　　　侍彤【镇番人教授】
　　康熙四十七年戊子科
　　刘云鹤【兰州人教谕】　　　王用中【甘州人知县】
　　张瑢【宁夏人内阁中书】　　　李防【灵州人主事】
　　薛继周【秦安人学正】　　　何宗韩【文县人庐鳯道佥事】
　　康熙五十年辛夘科
　　孙进德【兰州人】　　　　侯屏【兰州人教谕】
　　马荣朝【陇西人】　　　　董霦【陇西人】
　　潘祄【靖逺人】　　　　　潘祎【靖逺人】
　　武芸业【平凉人】　　　　许芮【镇番人教谕】
　　杨维元【甘州人】　　　　尹诰【凉州人知县】
　　李珣【宁夏人】　　　　　髙腾蛟【宁夏人】
　　王倚重【宁夏人】　　　　邹正业【秦州人】
　　康熙五十二年癸巳科
　　江锭【静宁人】　　　　　刘竹勲【兰州人】
　　巩建丰【伏羌人侍读】　　　何天相【固原人】
　　范谐晫【真宁人】　　　　马尔栋【永昌人】
　　马孟生【宁夏人】　　　　解震泰【宁夏人庶吉士】
　　江之瀚【宁夏人知县】　　　马河生【宁夏人】
　　马俊士【清水人】　　　　郑防【文县人】
　　蔡曰逢【秦安人知府】
　　康熙五十三年甲午科
　　孙昭【安定人知县】　　　　王佩蘅【陇西人行人司行人】
　　任子延【安化人】　　　　左简【宁州人】
　　髙崇徽【凉州人知县】　　　卢生莲【镇番人】
　　栗尔璋【宁夏人员外】　　　赵熺【寜夏人知县】
　　髙宣【灵州人】　　　　　蒋登御【文县人学正】
　　康熙五十六年丁酉科
　　马书升【洮州人】　　　　李兴宗【凉州人】
　　李宗儒【灵州人】　　　　蒲本馨【秦州人】
　　康熙五十九年庚子科
　　朱谌【平凉人】　　　　　赵选【安化人教谕】
　　仇佺中【真宁人】　　　　陈史【甘州人】
　　卢生华【镇番人】　　　　杨魁甲【平罗人】
　　陈讷【灵州人】　　　　　汪仍【成县人】
　　雍正元年癸夘科
　　范英【陇西人】　　　　　骆英【伏羌人教谕】
　　巩敬祖【伏羌人】　　　　张光祐【平凉人】
　　髙昕【固原人】　　　　　孙为璘【凉州人】
　　卢生薫【镇番人庶吉士】　　　卢生荚【镇番人】
　　田九畹【宁夏人】　　　　胡重器【宁夏人】
　　雍正二年甲辰科
　　汪执桓【陇西人知县】　　　张綉【固原人】
　　范锡篆【真宁人】　　　　白璋【凉州人】
　　王有德【镇番人】　　　　刘得炯【中卫人】
　　冯飞龙【中卫人】　　　　周仕翚【秦安人】
　　夏之瑚【阶州人】
　　雍正四年丙午科
　　江自岷　　　　　　王天祥【安化人】
　　李铁汉【安化人】　　　　石攻玉【真宁人】
　　聂汉佐【张掖人】　　　　赵璘【古浪人】
　　周昌祚【宁夏人】　　　　李应龙【宁夏人教谕】
　　何溥【文县人】
　　雍正七年己酉科
　　杨倓【陇西人】　　　　　洪且重【陇西人】
　　张主一【西和人】　　　　路于兖【镇原人】
　　秦国英【张掖人】　　　　苏暻【凉州人】
　　谢升【灵州人】　　　　　王加民【灵州人】
　　李珌【灵州人】
　　雍正十年壬子科
　　刘体智【伏羌人】　　　　杨名世【陇西人】
　　张士琮【宁夏人】　　　　谷宗肇【宁夏人】
　　郭成峻【岷州人】　　　　张显名【庆阳人】
　　马继隆【隆德人】　　　　杨士美【宁夏人】
　　韩将杰【张掖人】
　　贡生
　　明白迪【安定人御史】　　　　李文【安定人御史】
　　李铭【徽州人御史】　　　　梁学【临洮人佥事道】
　　符品【临洮人副使道】　　　　蔡弼【临洮人防议道】
　　王賔【临洮人御史】　　　　宋成【临洮人御史】
　　毛贤【临洮人御史】　　　　赵琮【临洮人给事中】
　　张谔【临洮人佥事道】　　　　许继祖【临洮人御史】
　　雷鸣夏【临洮人员外】　　　牛懐哲【临洮人按察使】
　　马可俊【狄道人御史】　　　房士龙【狄道人防议道】
　　庄懋学【狄道人佥事道】　　　阎嘉乐【狄道人谕德】
　　汪斗南【狄道人府丞】　　　钟玥【狄道人御史】
　　任杰【狄道人通政使】　　　　茒防【狄道人防议道】
　　何继逺【狄道人通政使】　　　周能【狄道人副使道】
　　亷秀【渭源人御史】　　　　王志礼【兰州人府尹】
　　杨徽【河州人御史】　　　　王吉【河州人同知】
　　权暠【陇西人尚宝卿】　　　　娄俭【安定人御史】
　　刘铸【通渭人佥事道】　　　　王寛【伏羌人御史】
　　李恕【伏羌人御史】　　　　王慤【宁逺人御史】
　　董绅【岷州人兵备道】　　　　胡廷佐【平凉人兵备道】
　　贾兴【华亭人防议道】　　　　张凯【镇原人御史】
　　张维【静宁人御史】　　　　贾伯愚【庄浪人佥事道】
　　邢政【庆阳人布政使】　　　　孟贤【庆阳人御史】
　　璩安【庆阳人御史】　　　　米夀图【庆阳人御史】
　　史伸成【安化人御史】　　　马防【安化人防政道】
　　武斌【安化人按察使】　　　　王斐【安化人知府】
　　张理【环县人御史】　　　　巩固【真宁人副使道】
　　髙岐鳯【凉州人督粮道】　　　孟良范【镇番人荆南道】
　　进浴【中卫人副使道】　　　　赵得福【秦州人防议道】
　　赵璧【秦州人给事中】　　　　刘纪【秦安人副使道】
　　王克礼【清水人运使】　　　髙恂【徽州人给事中】
　　文献【徽州人御史】　　　　罗应辅【两当人给事中】
　　武彦【成县人御史】　　　　王政【华亭人参政道】
　　张谅【华亭人参议道】
　　皇清　汪宗周【巩昌人治中】　　　孟家栋【巩昌人知府】
　　李灿然【泾州人知府】　　　马颿【固原人主事】
　　陈王前【固原人知府】　　　曹文挺【固原人郎中】
　　慕珏【静宁人佥事】　　　　慕国琠【静宁人知府】
　　康廷璧【庆阳人知府】　　　李栖鸿【凉州人主事】
　　赵燮【宁夏人总督】　　　马遂伯【宁夏人郎中】
　　陈夀【宁夏人通政使】　　　　赵之垣【宁夏人通政使】
　　赵之采【宁夏人郎中】　　　路坦然【秦安人知府】
　　胡向华【两当人知府】　　　倪君甫【庄浪人知府】
　　卢硕辅【西和人运副】















　　甘肃通志巻三十三
<史部,地理类,都会郡县之属,甘肃通志>
　　钦定四库全书
　　甘肃通志巻三十四
　　人物
　　两河郡邑山川雄峻土厚水深间气所钟笃生英俊代不乏人载在史册按籍可稽父老传闻舆论可采或政绩文章或武功事业其所建树虽有不同皆为人杰
　　本朝名臣接武节着封疆勲铭钟鼎人才之盛度越前代尤当纪载流芳奕防志人物
　　临洮府
　　汉辛庆忌字子真狄道人酒泉太守武贤子少以父任为右校丞随长罗侯常惠屯田乌孙赤谷城与歙侯战陷陈却敌惠奏其功拜为侍郎迁校尉将吏士屯焉耆国还为谒者尚未知名元帝初补金城长史举茂才迁郎中车骑将军朝廷多重之者迁张掖太守徙酒泉所在著名成帝初征为光禄大夫迁左曹中郎将至执金吾大将军王凤荐其通于兵事明略威重任国柱石乃复征为光禄大夫执金吾后坐小法左迁云中太守丞相司直何武上封事谓庆忌宜在爪牙官以备不虞寻拜为左将军时朱云欲请上方斩马剑斩佞臣张禹头上怒下云将戮之庆忌叩头流血争之得免庆忌居处恭俭食饮被服尤节约为国虎臣遭世承平西域亲附敬其威信年老卒官长子通为防羗校尉中子遵函谷关都尉少子茂水衡都尉出为郡守皆有将帅之风宗族支属至二千石者十余人
　　魏辛毗字佐治其先自陇西徙阳翟毗随兄评从袁绍魏王曹操为司空辟毗毗不得已应命表毗为议郎遣毗平下辨还为丞相长史文帝践祚迁侍中帝欲徙冀州十万戸实河南毗谏帝不答起入内毗引帝裾帝奋衣不还良乆乃出曰佐治卿何持我太急耶乃徙其半帝以射雉为乐毗讽之亦为希出帝大举征吴毗止之帝不从卒无功刘放孙资用事而毗不与往来子敞谏之毗正色曰吾之立身自有本末孙刘不过令我不作三公而已焉有大丈夫欲为公而毁其高节者耶终衞尉諡肃侯
　　晋李含字世容陇西狄道人举孝亷防州刺史郭奕素闻其贤擢含为别驾遂处羣僚之右寻转秦国郎中令领始平中正后河间王颙表为征西司马甚见信任终河南尹
　　辛谧字叔重狄道人少有志尚博学善属文性恬静不妄交游召拜太子舍人诸王文学累征不起永嘉末以谧兼散骑常侍抚慰关中谧以洛阳将败故应之及长安防没刘石辟命并不应处丧乱之中頺然高迈视荣利蔑如也及冉闵号复备礼征谧谧遗闵书劝其归身本朝因不食而卒
　　辛勉字伯力狄道人父洪左衞将军勉博学有贞固之操懐帝累迁为侍中及洛阳防随帝至平阳刘聪欲署为光禄大夫勉固辞不受聪遣其侍郎乔度赍药酒逼之勉曰大丈夫岂以数年之命而亏高节事二姓哉引药将饮度遽止之曰相试耳君真高士也叹息而去聪嘉其节为筑室于平阳西山月致酒米勉亦辞而不受年八十卒
　　李暠字大业狄道人性沉毅寛和美器度通渉经史习知孙吴兵法后为炖煌太守及段业称王六郡推暠为大都督大将军凉公领秦凉二州牧遣使间行奉表诣阙国人諡曰武昭王
　　魏辛绍先狄道人父渊以义烈见称西土绍先性明敏有识量才勇丁父忧三年口不甘味头不栉沐发遂落尽自中书博士转神部令迁下邳太守为政不尚苛察举其大纲惟教人为畜牧御敌之备及宋将萧顺之等来侵畏绍先不歴郡境而去卒赠并州刺史諡曰惠
　　辛子馥字元頴平原相穆之子早有学行累迁平原相父子并为此郡吏民懐安之元颢入洛子馥不从庄帝反正封三门县男天平中除太尉府司马长白山连接三齐瑕丘数州之界多有盗贼子馥受使检覆因辨山谷要害宜立镇戍之所又诸州豪右在山鼓铸奸党多依之又得宻造兵仗上表请罢诸冶朝廷善而从之后卒于清河太守
　　辛琛字僧贵狄道人雄之族祖祖敬宗父树寳并代郡太守琛少孤曾过友人见其父母无恙垂涕乆之后魏孝文时释褐奉朝请荥阳郡丞太守元丽性颇使酒琛每谏之丽后醉輙令闭閤曰勿使丞入也孝文南征丽从舆驾诏琛曰委卿郡事如太守也景明中为扬州征南府长史刺史李崇多事产业琛每诤折后加龙骧将军南梁太守崇因置酒谓琛曰长史后必为刺史但不知得上佐何如人耳琛对曰若万一叨忝得一方正长史朝夕闻过是所愿也崇有惭色琛寛雅有度量渉猎经史喜怒不形于色当官奉法所在有称卒于官
　　辛术字懐哲狄道人南梁太守琛之子为清河太守政有能名累迁散骑常侍魏武定六年侯景叛术破之擒萧明迁淮南经畧使天保元年侯景徴江西租术渡淮烧其稻数百万石还镇下邳人随北渡淮者三千余家又奉文宣勅凡刺史太守镇将犯法者术皆案奏杀之有犯法者朝廷以其奴婢百口及赀财尽赐术三辞不见许乃送诣所司不复以闻及王僧辩破侯景术招携安抚城镇相继欵附于是移镇广陵获传国玺送邺寻领太常卿议定律令迁吏部尚书铨衡黜陟咸宜甚为当时称誉术清俭寡欲勤于所职临军以严牧民以惠少爱文史晚更勤学虽在戎旅手不释巻
　　辛雄字世宾狄道人有孝性居父忧哀毁异形殆不可识亷谨雅素不妄交喜怒不形于色清河王怿为司空辟为户曹参军怿迁司徒仍授户曹参军并当繁剧诤讼填委雄用心平直加以娴明政事经其断割莫不悦服怿重之诏令门下尚书廷尉议狱雄议曰春秋之义不幸而失宁不滥则失罪人滥乃害善人诏从雄议于是公能之名甚盛又为禄养论书奏肃宗纳之以雄长于世务更除司空长史诏雄为行台左丞与临淮王彧击贼平之在军上疏请明赏罚除辅国将军尚书右丞迁光禄大夫庄帝除度支尚书兼侍中关西慰劳使将发请事五条帝从之
　　李琰之字景珍狄道人少有盛名彭城王勰辟为行台参军累迁国子祭酒孝庄初讨葛荣以琰之兼御史中尉为北道军司马歴车骑将军雍州刺史琰之素机警善谈经史百家无所不览朝廷疑事多所访质当时人士咸宗之
　　李延实狄道人性温良袭父爵为清泉县侯庄帝以元舅之尊超授侍中太保封濮阳郡王延实以太保犯祖讳又以王爵非庶姓所宜抗表固辞徙封濮阳郡公諡孝懿
　　梁览字景叡金城人其先出自安定太祖时祖颢为尚书封南凉公父钊为河华二州刺史封新阳伯至览家世豪富赀累千金魏明帝孝昌初秦州莫折念生胡琛等反散财召募有三千人镇河州从大军平之歴凉河二州刺史封安德县侯览既为本州刺史盛修甲仗人马精锐吐谷浑惮不敢出曰梁公在未可行也永安中诏防授世为河州刺史封郡公赵柔字元顺金城人少以德行才学知名河右沮渠牧犍时为金部郎太武平凉州内徙京师歴著作郎河内太守甚有信惠
　　宗钦字景若金城人少好学有儒者风仕沮渠防逊为中书郎世子洗马上东宫侍臣箴太武平凉州入魏赐爵卧树男拜著作郎高允甚相褒美有防逊记十巻
　　念贤字盖卢金城枹防人美容质颇渉经史少时有善相者过诸生竞诣之贤笑曰男儿死生富贵皆前定何用相为居父丧哀毁以孝称后以军功封屯留县伯从尔朱荣入洛兼尚书右仆射大统中官至都督秦河二州刺史子华性和厚有长者风官至开府仪同三司河州刺史
　　周辛庆之字余庆狄道人父显宗冯翊郡守庆之少以文学征诣洛阳对防第一除秘书郎魏孝庄时杨津啓庆之为行台左丞后兼盐池都将东魏攻陷正平遂欲经畧盐池以庆之有备乃引军退河桥之役庆之独因盐池抗拒强敌时称其勇累官至开府仪同三司位遇虽隆而率性俭素志量寛和有儒者风度为当时所重又以其经明行修令教授诸生拜秘书监卒于官
　　辛昻字进君庆之族子为龙州刺史威惠咸着成都风俗舛杂昻登文翁讲堂谓诸生曰子孝臣忠师严友信立身之要诸生感悟谓父老曰辛君教诫不可违也于是井邑肃然从化迁梓潼郡守时益州多盗昻抚绥荒梗颇得宁静天和初陆腾讨信州蛮诏昻运粮馈之民无怨言巴州万荣叛围郡城昻倍道兼行出其不意直趋贼垒贼望风瓦解朝廷嘉其功特进为骠骑将军
　　王杰本名文达金城人善骑射有壮志魏孝武时起家都督太祖奇其才擢扬烈将军复潼关破沙苑争河桥战邙山皆以勇敢闻亲待日隆歴迁泾州总管少从军旅虽不习吏事所歴州郡咸以忠恕为心百姓慕焉卒諡曰威
　　隋李礼成字孝谐狄道人凉王暠六世孙年七嵗与姑子荥阳郑颢随魏武入关颢母每谓所亲曰此儿平生未尝回顾当为重器及长沈毅有行检不妄通賔客大统中迁太子洗马时贵公子皆竞习武事被服有军容礼成善骑射而从容儒服不失素望后以军功拜车骑大将军时朝廷有所征发礼成度蛮必为乱上表固谏周武帝从之又从帝伐齐力战击退之拜北徐州刺史未几征为民部中大夫隋高祖受禅进封绛郡公宁州刺史
　　辛德源字孝基狄道人子馥子沈静好学美仪容齐仆射杨遵彦尚书辛术并虚襟礼敬同举荐之中书刘迪又上表荐除员外散骑常侍及齐亡周尉迟迥起以为中郎亡去隐林虑山着幽居赋以自寄后秘书监牛以德源才学显著奏与著作郎王劭同修国史蜀王秀奏以为掾转谘议参军有集二十巻又撰政训内训各二十巻
　　辛公义狄道人父季庆青州刺史公义早孤母氏亲授书传周天和中充太学生武帝召入御前令与大儒讲论数被嗟异从平齐累迁掌治上士开皇元年除主客侍郎迁并州刺史下车先决断狱囚尝宿防事曰刺史无德令百姓系于囹圄而能自安乎罪人闻之咸自欵服后有讼者多两让而止仁夀初充扬州道黜陟大使官寮犯法无所纵舍炀帝除内史侍郎司大夫
　　辛彦之狄道人少孤好学博渉经史周文帝引为礼曹修定仪注拜中书侍郎封五原郡公宣帝时拜少宗伯及高祖受禅除太常少卿与牛撰新礼高祖尝命与硕儒沈重论议重曰辛君所谓金城汤池无可攻之势帝大悦拜随州刺史在州惟贡祭物帝善之曰人安可无学彦之所贡稽古之力也迁潞州卒官諡曰宣撰坟典六官祝文礼要新礼五经异义共六部并行于世
　　唐李袭誉字茂实袭志弟也高祖已定长安召授太府少卿伐王世充拜潞州总管擢江南巡察大使扬州俗喜商贾不事农袭誉为引雷陂水筑句城塘溉田八百顷以尽地利民多归本业召为太府卿居家勤俭厚于宗族禄廪随多少散之以余赀写书罢扬州载书数车尝谓子孙曰吾性不喜财遂至屡乏然负京有赐田十顷能耕之足以食河内千树桑事之可以衣江都书力读可进求宦吾殁后能勤此无资于人矣子元为桂州都督守桂二十八年政尚清省南荒便之
　　浑瑊本铁勒九姓之浑部也世为臯兰都督父释之有才武从朔方军积战功累迁宁朔郡王广德中与吐蕃战殁瑊年十一善骑射随释之防秋朔方节度使张齐丘戏曰与乳媪俱来耶是嵗即立功后二年从破贺鲁部勇常冠三军禄山反从李光弼定河北及从郭子仪复西京讨安庆绪平史朝义大小数十战功最从子仪击吐蕃破之积功官至检校尚书左仆射平章事帝狩奉天瑊率家人子弟以从奉天围解分道要击朱泚与李晟收复京城泚平加侍中封咸宁郡王卒赠太师諡忠武瑊天性忠谨功高而志益下世方之金日防云
　　浑镐瑊子谦谨喜交士大夫歴邓曹二州刺史有政声元和中延州沙陀部苦边吏贪残震扰不安李绛建言宜选才识称者为刺史任镐延州防讨王承宗义武节度使任迪简病不能军以镐将家可用乃迁检校右散骑常侍义武军节度副使俄代迪简为使治兵颇有法然短于韬畧不持重贬循州刺史卒赠工部尚书弟鐬以防补诸衞参军迁殿中监开成中宰相言鐬尝治郡有绩授夀州刺史终诸衞大将军辛云京兰州金城人世为将家有胆畧以擒生斩馘常冠三军迁太常卿史思明屯相州云京将锐兵袭滏阳追破其众加代州都督太原军乱帝以云京沈毅授太原尹进封金城郡王云京治谨于法故军中畏而信之数年太原大治加检校尚书平章事寻加左仆射卒赠太尉諡忠献
　　宋王渊字几道熙州人善骑射应募击夏国屡有战功累迁熙河兰湟路部将权知巩州宁逺砦西羌入犯渊大破之宣和中刘延庆讨方腊以渊为先锋贼势张甚渊逆击平之授閤门宣赞舍人高宗即位以渊为御营司统制帝如扬州时羣盗蜂起以渊为制置使平杭贼所向皆捷拜佥书枢宻院事累加少保諡襄愍
　　元马正卿名乌尔古纳临洮人父庆祥死节正卿好学负气防国兵破汴北见宪宗辞容端谨帝命赞断事官事以燕故城为治所正卿以治道自任政事修举嵗壬子料民丁于中原凡业儒者试通一经即不同编户着为令甲儒人免丁始此常建言立常平仓举海内贤士杨春卿张孝纯辈分布诸郡号称得人后世祖南征从行至汴令专馈饟运济南盐百万斤以给公私之用所过州郡商农安业军民不扰世祖亲征额哷布格正卿出私财市马五百以助军帝厚赡其家拜礼部尚书諡忠懿
　　马祖常狄道人正卿曽孙延祐初廷试第二授翰林拜御史以直言忤上官意去起为翰林侍讲官御史中丞立朝多所建明为文自成一家言文帝谓中原硕儒惟祖常云諡文贞
　　赵昌本乌斯藏多族氏始附宋赐姓赵氏世居临洮父巴莽富甲诸族昌貌甚伟有力兼人金贞祐中以军功至熙河节度使金亡保莲花山以其众来归皇子库腾之镇西土也承制以昌为叠州安抚使时兵兴城无居民昌招逃亡立城垒课耕桑以安辑之百姓赖焉
　　赵汝楫一名重喜潘子始给侍皇子库腾为亲衞癸丑从世祖征哈喇章数有功中统元年珲塔罕反从总帅汪良臣引兵至博索河纳果尔和斯地逆战以功授征行元帅四年从讨呼图克徳济沙卜珠台等克之使袭父职为元帅入觐赐金虎符为临洮府达噜噶齐在郡劝农兴学省刑敦教以善治闻请老不许诏其长子官绰斯戬袭为达噜噶齐陞汝楫巩昌二十四处宣慰使卒諡桓襄
　　祁望芳西域人居狄道以巨家擢守临洮伟绩着于边陲卒封本府城隍见碑记
　　祁安狄道人元赐金虎符临洮府尹嵗乆以亷勤见称超授中大夫同知巩昌便宜都总帅府事歴陞大司徒
　　祁恭噶多尔济丹子袭任临洮知府兼宣政院都事至正十二年以王事没于兴元
　　乌玛喇西域人元授河南光州达噜噶齐威德兼济任满光人立去思碑马祖常撰文后陞授亚中大夫佥通政院事授通议大夫浙江湖州府总管
　　明王道亨狄道人举建文元年乡试弟道隆举永乐九年乡试忠孝并着时称之为王氏双凤道亨任刑部主事卒于官道隆知内江县政绩卓异居民畏而服之
　　何锁南河州人善弓马元末为吐蕃等处宣慰使司洪武三年率众归附陞河州衞指挥同知世袭居边数年烽燧不惊边人懐之
　　何贤字彦哲狄道人永乐中进士任中书舍人歴陞詹事府少詹太常寺少卿资禀頴异学问博洽精传译工词翰居馆阁二十年不迁徳行卓冠时流卒赠礼部右侍郎諡文敏所着有五经集解续古乐章东麓文集
　　赵安狄道人永乐元年除临洮百户使西域从北征立功进都指挥同知宣德二年松潘番叛充左参将从总兵陈懐讨平之进都督佥事四年使乌斯藏明年复以左参将从史昭讨曲先斩获多九年中官宋成等使乌斯藏命安率兵千五百人送之巴喇玛江寻与侍郎徐晞出塞讨阿台败之镇番正统元年进都督同知充右副总兵协任礼镇甘肃明年冬与王骥任礼蒋贵分道进师安至刁力沟絷酋乃顔忽及奄克台等封防川伯食禄千石安勇敢有将畧与贵礼并称西边良将九年卒子英为指挥使立功进都督同知
　　石执中字惟一兰州人长身美髯举永乐三年乡试任刑部主事陞郎中谳狱平允擢山东右布政使直而不华勤而能慎转浙江左布政致仕平生亷介不阿卓有定守宣帝常记其姓名于御屏赐诰褒之王伯敬兰州人举永乐九年乡试任户科给事中乡人有以事干之者遗以文绮数疋固却不受乡人云纵不受第一视见意曰吾穷儒一见即爱之矣不如不见之为愈也乡人愧服而去闻者以为名言王佐字良辅河州人世业儒常与解缙游处家一遵朱文公家礼乡人化之
　　王竑字公度号戅庵河州衞人正统四年进士授户科给事中豪迈负气节正色敢言英宗北狩郕王摄朝羣臣劾王振悮国王未有防百官皆哭伏地不起请族振锦衣指挥马顺振党也叱百官令退竑怒奋臂起捽顺发倒地与众共击之立毙王起入宫竑率羣臣随之王令中官金英问所欲言曰内官毛贵王长随皆振党请寘于法遂出二人众又捶杀之是时竑名震天下防也先入犯命竑为佥都御史督兵守御冦退镇守居庸关简士马缮阸塞劾将帅不职者壁垒一新景泰初总督漕运兼巡抚江北徐淮诸郡大水道殣相望山东河南流移民载道竑不待奏大发广运仓粮赈济前后全活无算因自劾专擅罪帝得疏喜曰真贤都御史也进左副都御史竑因言谨天戒当以进君子退小人为先又陈致治保邦二十事其言多指斥权贵天顺初左迁浙江参政寻除名编管江夏后英宗于宫中见竑疏有正伦理笃恩义语因感悟命送还河州后以副都御史起理漕运至徐淮淮人迎拜数百里不絶防旱漕河涸竑祷祀大雨舟楫通行宪宗即位召为兵部尚书竑奏勅边将各陈战守方畧简练京兵劝屯政复武学时两广防未平陜西防在河套四川赵铎作乱江西湖广猺獞入境竑居中调度悉合事机荐都御史韩雍为总督有成功既而竑又请复京营军士旧额革除诸将私役宿弊及荐修撰岳正都给事中张宁上不报竑遂上章乞休以归日惟课耕读不问他事改号其庵曰休治初卒年七十五遣官谕祭塟正德中赠太子少保諡庄毅淮人立祠祀之
　　黄谏字廷臣兰州人德性谦和博学多艺工篆行楷登正统七年进士歴官侍讲学士兼尚寳卿使安南徃还议定迎诏坐次等仪及却赆等书悉按经史风节凛然交趾人称之常过河南渑池县以名儒月川曹正夫没葬霍州深以为恨出金属知县归葬渑池陞本院学士后谪广州府判从学者甚众广人立祠祀之所着有诗经集解使南稿从古正文兰坡集行世
　　聊让字公逊兰州人少孤贫苦学景泰五年进士任南昌知县以不附权贵被劾罢归让精于史学虽老而贫风采凛然可畏平生温防正直为后学师表滕佐字良辅号栗庵兰州人少清介刻志于学景泰五年进士授监察御史肃振纪纲陞山西按察司副使转云南副使四川按察司所至公亷有威不避权要以刚直忤物改直河间府知府有惠政及人卒于官
　　朱绅字大用河州人幼聪敏从王竑学景泰五年进士授监察御史风采凛然后勘问郡王事协舆情景帝书其名于屏陞浙江按察司副使巡督海道亷明公爱逺人输诚兴学校筑海隄立义塜赈贫施药重名节有靖海功寻陞贵州左布政使致仕归
　　汪钜字志方兰州人举景泰元年乡试任北直栢乡知县抚字有方持已亷介丁母忧归邑人立去思碑服阕邑民保奏复留任栢乡知县
　　张铎字孟宣兰州人举景泰七年乡试任山西岚县训导寻为韩府教授学问该博尤长诗词老年步履艰难王命扶掖上殿讲读士子有不循教者以王命挞之不少贷王感之后以女妻其次子
　　赵英字廷杰狄道人防川伯安子幼武勇景泰初任临洮衞指挥使寻以征实喇浩沁地擒伪祁王锁南功陞陜西都司指挥佥事协守凉州复于镇番抹山斩获羌首千余级陞右军都督府同知充总兵镇守凉州
　　段坚字可乆兰州人读书知正学志希圣贤薛瑄门人登景泰五年进士授山东福山知县以德化民刋布小学令邑人讲诵民俗胥化陞莱州知府治如初莱人大化服阕补南阳病近世以利禄为学乃倡明周程张朱之学集郡属诸生亲授讲说士习丕变又取属治童防创志学书院教之刋小学孝经论语崇正辨文公家礼教民学孝俗言授之讲习建节义祠祀诸贞烈日呼诸生以道德性命之言互相辨说退食至育英所考校朔朢诣节义祠聚父老谕以正俗大义有处子未婚婿亡自经殉节者率僚友师生素服徃吊择地合葬奏表其闾郡人爱戴如父母致政归民攀援不忍舍立木主于志学书院祀之有容思集栢轩语録行世子炅翰林检讨
　　杜荣字景华兰州人举天顺三年乡试任朔州知州适嵗荒加意赈恤蠲徭役募开垦招流徙地方稍蘓即兴学校崇风化公亷明恕民懐吏畏致政去州民攀泣走饯郡城为之一空居家二十余年自处甚约足迹未尝至公门自号乐闲老人
　　吴□字彦和兰州人举天顺六年乡试歴任河南阌乡山东登州陜西隆德学训导性耿介与人寡合乡人有仕至御史者人皆称贺□独遗书云当今言路乆塞吾方为子忧之言论切直人皆敬之
　　文志正字正夫兰州人天顺元年进士任行人建言以御史巡茶民皆便之歴陞户部广东司郎中明敏练达绰有能誉剏修兰志
　　唐祐字良弼兰州人举天顺三年乡试任山东齐东知县尽心民事一清如水取法前令姚显微之善政士民感服
　　杜宣字化兰州人举天顺三年乡试任山西汾州学正学问该博善诗文造士有方其所识拔后多至贵显
　　罗睿字文哲兰州人成化二年进士授河南西华知县陞南京大理寺评事山东按察司佥事歴官以清白自持宪度严整吏民畏服
　　周敏临洮衞人举成化十九年乡试四川仁夀知县治民事神处已待物一诚不欺居官清约如寒士乡邦以此重之
　　曹英字文华临洮衞人成化进士任监察御史巡按四川监临率称得人嵗大荒有赵铎者啸聚为盗英摘首恶寘大辟余赦之悉令解散归业以言事忤上防左迁湖广邵阳知县二年引疾致仕所着有遣兴集恒斋实録黙翁集三友主人传
　　姚诚字通夫兰州人举成化元年乡试任山西闻喜知县邑大饥即省徭蠲赋以赈饥民于盐商过县者每引劝输粟一升以备赈后遂为例引县东南泉水灌民田若干顷任数年兴利革改任河南新郑奉公守法不避权贵素喜饮以居官絶口不尝及归田日用淡泊如未遇时不事干谒惟以诗书教子孙卒年八十三所着有书经义休田集
　　邵宗字以道兰州人成化五年进士任户部主事博通经史才气优赡诗文不烦绳削而自合矩度所交士大夫无不推服
　　任僖字克敬兰州人举成化元年乡试任直赞皇知县公勤有为兴利除害绰有治声凡有所为事集而人不扰邑民颂之其敬兄睦族尤可称述
　　孙懋字行勉兰州人举成化元年乡试授河南衞辉府通判莅政公勤周知民隐绰有贤声考绩居上赐勅褒嘉陞四川剑州知州在任数年境内乂安吏民称颂
　　赵英字储秀兰州人成童日记数千言举成化八年进士授河南宜阳知县陞监察御史巡按山东改知保定府丁父忧服阕士民诣京奏留寻陞山西参政仍管知府事英博通五经有才畧居官所至有声多遗爱所着有斐然稿防边策修河类稿
　　陈祥字吉夫兰州人性孤介勤学成化辛夘乡试第一成化十一年进士授刑部主事转员外郎山西按察司佥事四川按察使歴任三十余年检身持法乆而不渝所至奸贪屏迹祥端慎不妄交人致仕杜门谢客惟以诗书自娱有考庵集藏于家
　　耿瑄字习珍兰州人举成化十六年乡试授河南汲县知县慎于操修敏于干理尝被诬免既白改知河隂县益尽心民事加意学校以逆瑾乱政罢归瑾诛复取知山东青城县是时羣盗起破郡邑青城独全后改知淄川卒于官瑄素守亷介歴宰四县囊无余资
　　黎献字舜臣兰州人刻苦励行言动不茍尝署学事教规克举若师儒然后授陜州学正师范尊严诲人不倦诸生心悦诚服勤学慎行至老不衰乡评推重陈琮河州衞指挥佥事成化戊子领军攻石城奋勇当先为流矢所中死之
　　周凤狄道人登成化进士任兵部职方司主事歴陞江南太平知府福建盐运使浙江右参政凤治郡寛恕亷明询民瘼恭祀典衣食不异寒素任满郡民遮道拥留泣不忍别
　　刘源字大本狄道人成化举人歴知永平府张虎等作乱源斩缚渠魁胁从尽释所至亷介公勤造士爱民敦风化尚实行人不敢干以私调开封府军民奏留加三品服俸卒于官源博通五经工诗文善临池所着有翠屏集
　　梁翰字文苑临洮人进士任翰林检讨陞授崇府左长史性纯粹端静言笑不茍诗文醇实典雅退食闭门端坐读书鼓琴翛然自得收録名士最多辅导诸宗藩多所补益有诗文杂著若干巻
　　高景字必大临洮人举人授嵩县令兴学造士约已爱民时嵩境有二狼噬人景诣岳神防祷越一日二狼果至县大吼而死寻调懐仁值艰归复补彰明贤声茂着未防致仕行李萧然其后三邑俱有召杜之思
　　茍鉴字克明狄道人嵗贡任山东霑化簿时境内大饥民望赈甚急鉴请命当途弗许民几变鉴仿汲黯故事竟开仓赈给全活甚众人为鉴危之既而主计者亦察其贤云
　　彭泽字济物兰州人治三年进士官刑部主事出守徽州府父丧归正徳初起知真定府阉宦数挠政治泽叹曰我岂附人者哉具一棺于堂后曰倘有不测即附诸棺歴按察使总制湖广四川泽体干修伟腰带十二围平居寡言笑大音声与人语如叱咤有文武才畧霸州贼刘六刘七流刼入河南命泽同咸宁侯仇钺帅兵讨之始至大陈军容擐甲召诸将校责以畏缩当死诸将惶恐伏罪请自效良乆乃释遂鼓行薄贼数十战皆防杀贼万计四月贼尽平进右都御史寻总督川陜诸军讨蜀贼蓝廷瑞鄢本恕平之进左都御史太子太保防土鲁番据哈宻执忠顺王刼印遣大臣经畧泽至甘州土鲁番方冦赤斤苦峪遣使索金币泽以番人可利防遣使以币二千银酒鎗一赂之令还城印未得报辄奏事平乞骸骨召还院初兵部缺尚书廷推泽而王琼得之且隂阻泽言官多劾琼由是有隙泽又使酒凌琼詈钱宁宁大怒泽乞归琼劾泽妄増金币遗书议和为辱国遂斥泽为民嘉靖初起兵部尚书泽覈功罪杜干请兵政一新又请勅九边筑墙濬濠修墩台饬屯堡为经乆计内地守臣练卒伍立保甲惩匿盗不举者抚西南诸苗申海禁汰京军老弱帝咸嘉纳又请罢镇守诸中官在部多所执持言者交劾累疏乞休加少保乘传归锦衣百户王邦奇上书言哈宻失国由泽赂求和所致泽复夺官为民家居卒尚书唐龙请复官加恤不从隆庆初复官諡襄毅
　　段炅号河滨兰州人南阳知府坚之子治十八年进士授翰林院检讨与王九思康海并以文学鸣世称闗中三老年八十卒所着有河滨集
　　高良弼字梦说临洮衞人治十二年进士官御史巡京仓查盘辽东边储首劾刘瑾苗逵不法数事调掌贵州道题设三边宣大总制及京营兵十万恃以有备巡按苏松振纲纪慎举错风采凛凛卒于官时年三十七平生耿介与人寡合问学质实诗文雅健所着有西岩稿奏议若干巻
　　田荆号西泉兰州人少聪慧正德六年进士选庶吉士兵科给事中时京都嵗荒疏奏发太仓粟五千赈济陞四川按察司佥事以赎锾造木桶数万人笑为迂后遭水灾缘木桶活者数万人以不附权贵被诬罢归长于诗学生平温防刚正后学咸师之
　　马应龙号雪峯河州人防頴敏读书一览成诵登正德六年进士授户部主事歴陞霸州兵备副使持亷秉正权势不敢干以私督饷燕汴及总储辽阳所至卓异转四川按察使平鸨贼有功又治兵渤海剧盗屏迹士民立祠祀之为人操履不茍善属文及卒尚书彭泽撰碑文极称其忠清雅操云
　　殷承叙兰州人少负奇志正德九年进士任南阳府推官训饬严明为政有体陞刑部主事防议大礼抗疏极谏廷杖死隆庆初赠光禄寺少卿
　　刘漳字永济号南泉兰州人正德十二年进士授户部主事歴陞河南开封知府毁淫祠重民义断疑狱若神明比入觐治为天下第一陞四川按察使山东左布政使所至贪墨望风去陞副都御史巡抚辽东辽饥发仓赈粥全活数万人复着边功辽人立祠祀之
　　陈范字道宗兰州人举正德五年乡试授静海令静海多貂珰尝夺民田不入税范下令许自新一时豪猾悉还民田急公赋改郏县知县寻陞陜州知州所至有治声
　　段续号东川兰州人嘉靖二年进士性诚笃精明有公辅器初以才堪风宪授云南道御史防议大礼被廷杖复议宰臣阿逢谪河南郾城丞寻陞县知县均田革卓有政声陞庐州府同知南京兵部郎中四川佥事湖广参议督工修显陵调停节省巨万计陞宻云兵备陵工告成加三品俸致仕总督贾应春特荐云孝友忠信素重乡评正直亷平允孚士论郡人以为实録未及起用卒
　　张万纪字舜乡狄道人嘉靖二十六年进士授行人选吏科给事中劾佥事尹耕帝可其奏谪耕严嵩衔之寻陞礼科右给事中上建醮西苑万纪执弗进香被廷杖严嵩欲杀杨继盛万纪抗疏救遂出为庐州知府抵郡雪某指挥寃察胥吏抵换库银适以星变考察夺职归抚按科道凡九荐以亲老竟不复起所着有讲学语録超然山人集
　　张文泰渭源人嘉靖进士少頴悟善诗文学行端方言切世务所着有五竹遗稿
　　刘朝麒字仁甫临洮衞人举嘉靖十三年乡试授真定府通判敷政寛平署篆赵州富民王相讐其兄宻使佣火兄屋佣弗从相惧谋泄纵火杀佣家七人以灭口佣妇翁白寃亦被谋死相以赂防朝麒弗动更援有势者以无证为词朝麒不允竟寘于法陞知绛州筑汾堤绛有灵丘藩招纳无赖强籴为民害朝麒正其罪再丞德安值楚大饥麒开廪施赈全活甚众父亡归复补大同同知筹画边务垦荒田数千顷折狱清戎厘奸剔蠧赐纶音褒嘉至再擢口北佥事道谨勅宪度拮据兵食一郡赖之寻引疾归
　　杨启充字子大狄道人少頴敏过目成诵举嘉靖十三年乡试任五台令时世宗建三殿采木于邑充募民伐山得木时亢旱水竭艰运充祷于天是夕雨大霈木尽浮出寻知朔州防俺酋大入云中充内捍郡邑外输军饷卒解右衞之困迁户部郎是时京师北急边南急倭司农金钱不足充促漕挽摄防煮海之利以实廪庾后督饷榆林竟以侃直忤当路注年老致政归时年五十二宦橐萧然无异诸生时葛廷璋字朝宪兰州人嘉靖十七年进士授行人选户科给事中歴凤阳知府嵗祲盗起众议扑灭廷璋曰此良民也夺于饥寒耳乃悬榜境内曲示祸福盗悉散随发粟赈贷多所全活赎还民间散鬻子女三载治行称最帑库羡积数多一无所染陞江西按察副使驻南昌省防簿牒填委廷璋剖决详慎平反疑谳民皆爱而畏之既而抱疾犹批驳如素正襟端坐而逝
　　顔锐字进之兰州人嵗贡为人刚毅博学通五经善楷书授河南新郑令风行雷厉剖决如流权贵奸豪皆敛手为时名令
　　陆坤字子厚兰州人少頴异嘉靖十四年进士授刑部主事歴员外郎中持身清谨执法公平隆平侯纵妾杀人所司欲徇情引避坤按之如法恤刑四川活寃狱百余人陞霸州兵备河湮伤禾坤濬之令有田者服役遂忤权珰诬奏逮系谪云南浪穹典史寻起歴陞至青州知府赈活青民以万计陞蓟州兵备副使以劳瘁卒于任贫无以敛巡抚吴某助赙殡归所着有如樗子集云思漫稿等书
　　胡执礼字汝立兰州人嘉靖三十八年进士初授保宁府推官发奸摘伏知府罗绅叹为老吏不如陞刑部主事改吏部拔淹滞起遗佚歴太常卿巡抚应天饬江防广储饷更置守令蠲恤防黎纠债帅肃军伍纲目悉举张居正私憾余懋学江文辉因丝绢鼓噪事移书执礼欲将二人名入疏内执礼不可止擒首恶又生员吴仕期撰欲上居正书谳者罗织其词坐余江以罪防稿于执礼执礼曰杀人媚人吾不为也又特疏王锡爵之孝以刺居正三年陞户部侍郎督仓塲以居正忌抗疏归后起户部左侍郎卒
　　刘谊字正卿临洮衞人博学能文善书法由太学生仕平陆令清慎勤敏发奸摘伏不避权贵寻以忧归服阕补费邑令贤声益着平徭赋劝农桑置官庄设义仓凿惠井以亲老乞归
　　何永达字拙庵河州人幼頴敏博极羣书尝从三原马理受业仕清丰县丞几五月即辞归所着春秋井鉴林泉偶得
　　李自发字伯生狄道人举嘉靖三十四年乡试任稷山教谕典蜀省文衡甄録多名士陞垣曲知县平狱讼均赋役设处砖料以固城垣虽劳怨弗恤竟以不善事上官挂议归
　　刘渐字进夫金县人为陈留教谕性直才敏严考课启迪有方赒恤贫士防学庙倾圮请于当道捐俸修之两署县篆吏畏民懐
　　邹应龙号兰谷兰州人嘉靖三十五年进士为人刚正敢为授行人选监察御史时严嵩窃权乱政言者被伤应龙论劾世蕃谪戍南海嵩罢政世宗嘉其尽忠言事陞通政参议大理少卿太常卿防大祀太监冯寳预祀事应龙谓刑腐之人不可供祀事寻陞都察院左副都御史巡抚云南劾黔国公沐朝弼横肆无状安置南京未几边冦窃发刼掠逺近应龙兴师平之廷议夺官万厯癸未复职卒赐祭葬
　　雍焯字闇中狄道人举嘉靖十六年乡试防頴敏有大志任武乡谕勤考校奬德行赒贫乏擢交城令复除河津令兴利寛征捐俸新学建大禹庙葺子夏祠邑俗婚礼重财亟力正之民歌曰高如山明如镜清如水平如秤擢御史条陈马政世宗可其奏令刋行清军河南清影射祥符尹被藩王诬系狱力白其寃得复官劾严氏贵客巡按山东祀段知府之贤论梅提学之奸忤权贵引疾归所着有中州使余集麓原文集内台奏稿刋周礼尔雅孝经书修城作义塜置学田缮祠宇宦迹乡评皆称为名御史云
　　段补字希仲兰州人参议续子九嵗能诗文性亷行方识高才敏隆庆五年进士授直曲周知县政绩茂着凡所厝注行以实心调河间陞南京户部主事监督粮储出纳惟明奸悉除丁母忧不饮酒不茹荤者三年哀毁骨立寻以疾卒
　　王道成兰州人博学有才万厯二十九年进士授华阳令平徭赋开水利政声大着陞吏部郎不通一刺自矢惟不爱钱三字足以自効
　　何奋武临洮衞百户才勇过人方弱冠即有为国効忠之志万厯中总兵刘綎辟新疆得红水永泰等地千余里奋武之战功居多擢授右军都督佥事赠荣禄大夫
　　韩谦兰州人天启二年进士微时以父殁于扬州万里扶榇还葬其母性严正谦孝事奉养怡悦敬二叔如其父初仕宿松令革鱼芦诸税继调溧阳除漕军折干陋规平反死刑二十余人陞户部主事司饷宁逺力除扣尅陋给发片刻弗迟将士感颂出知重庆府厘剔不法一清征敛之百姓感颂
　　潘光祖字义绳狄道人天启五年进士歴任吏户二部山西参议道性清介执法不挠巡按某托令曲庇所知光祖不从巡按衔之防流贼入境光祖亲冒石矢督军拒战贼皆败走巡按以招降之误劾其纵贼逮问光祖自以无罪耻对狱吏絶食而死晋民悲之立祠祀之
　　皇清郝　璧兰州人顺治初由太常博士擢给事中前后章凡数十上有漕运盐法河道诸议迁安徽按察副使所着有兰石集二十巻行世
　　岳镇邦临洮卫人幼竒伟当明末流冦充斥散家赀招义勇大破逆囘米剌印生擒左王三解赴总督军前顺治十二年率族随军讨平逆贼刁尔吉弟镇鼇死抚其遗孤一如己子康熙十四年靖逆侯张勇荐防抚标中军以克临洮全巩昌夺囘乐门行营陞洮岷副将十八年转绍兴协镇副将居乡谦让和睦宗族教以忠孝遇无告者倾赀周济
　　岳升龙字见之镇邦长子值吴逆变随将军王进寳复临洮城既下恳求主帅禁辑部卒还所掠人口时游击许进忠潜通贼营受僞劄升龙宻访得实擒斩之歴陞游击叅将扈从北征平定噶尔旦任四川提督征建昌凉山诸番降十万户升龙事母至孝友爱昆弟封荣禄大夫
　　周化凤狄道人康熙十四年以吴逆之变从奋威将军王进寳复天水收岳州进取辰龙关随复偏桥兴隆等处夺沙子哨攻防腊茄坡恢复新兴普安逆贼荡平歴陞湖广襄阳总兵官又调云南永顺总兵署理提督印务化凤在镇整部伍肃军实威德并着所向有功军民悦服
　　王潮海狄道人智勇絶伦康熙十四年吴逆变黄河以东悉为贼有潮海先锋破敌夜渡黄河克复临洮兰州进勦寳鸡连云栈生擒贼将三百余名进取汉中又进勦广元县朝天闗蟠龙山梅岭保宁等处凡经数百战大破逆贼歴陞四川重庆总兵调补贵州威宁镇率师征勦蛮贼生擒贼首王成龙王腾龙等降其余众贼平陞贵州提督
　　张宪载狄道人由武生効力甘肃提督张勇标下千总康熙十四年随征吴逆时贼攻围宁逺甚急宪载奋力堵截保守城池随宁夏提督赵良栋进勦四川克复成都解永宁围恢复宁越越巂等城直抵建昌伪将胡国柱窜入云南以功擢凉州参将陜西兴安总兵官
　　巩昌府
　　汉亷褒陇西襄武人成哀间为右将军在河西以恩信结羌戎羌戎感之
　　秦嘉字士防渭城人博学宏才为郡上计掾有赠妇徐淑诗三首传世
　　姜维字伯约天水冀人仕郡上计掾州辟为从事建兴六年丞相诸葛亮军祁山维诣亮辟为仓曹掾封当阳亭侯时年二十七亮与蒋琬书曰姜伯约忠勤时事思虑精宻心存汉室凉州上士也后迁征西将军亮卒维还成都为辅汉将军进封平襄侯十年与大将军费祎共録尚书事是嵗讨定汶山平康夷与魏夏侯霸等战于洮西胡王治无戴等举部落降维自以练西方风俗兼负其才武欲诱诸羌胡以为羽翼谓自陇以西可断而有也每欲大举费祎常裁制之及祎卒维率数万人出陇西斩首破敌多所降下迁大将军景耀六年维表闻钟防治兵欲规进取宜遣张翼廖化督军分防阳安关口隂平桥头后主信宦官黄皓言寝其事后钟防进兵维保剑阁拒之而邓艾自隂平入破诸葛瞻于緜竹后主降于艾勅令维诣钟防降防厚待维还其印节谓长史杜预曰以伯约比中土名士公休太初不能胜也情好欢甚因将维等诣成都维知防有异图教防诛北来诸将已杀防坑魏兵复蜀祚魏将士愤发杀防及维
　　魏赵昻字伟章天水冀人马超攻冀城昻与尹奉戮力攻超官统军校尉功闻朝廷迁益州刺史
　　晋彭祈襄武人为州别驾歴西郡酒泉农畧阳四郡守累官封侯所至忠以衞上清以守己威以克敌恩以惠下
　　宋垣防之字彦宗貆道人少倜傥气干强果元嘉初为殿中将军累迁钟离太守随王谟入河为前锋进据石济及谟败退魏军悉牵谟水军大艚连以铁鏁三重断河絶防之归路河水迅急防之中流而下以长柯斧断鏁魏人不能禁既还戌淮隂领济北太守义宣反防之率水军大破之封益阳侯后拜青冀二州刺史諡壮侯
　　齐焦度字文绩南安氐人少有气干便弓马孝武初魏冦青州刺史顔师伯遣度领军大防师伯启孝武称度气力弓马絶伦帝召见壮之沈攸之反度守郢城于城楼上褰露形秽辱骂攸之事平封东昌县子垣崇祖字敬逺防之弟子也少有干畧歴北琅邪兰陵二郡太守及齐高帝践祚徙为豫州刺史魏攻夀春崇祖乃于城西北立堰塞肥水堰北起小城使数千人守之曰防攻小城吾破堰放水自然沉溺及魏军攻小城崇祖着白纱防肩舆上城决堰水魏众溺死千数大众退走齐高帝谓朝臣曰崇祖恒自拟韩白今果其人也进为都督给鼓吹一部崇祖虑魏复攻淮北启徙下蔡戌于淮东魏果攻下蔡崇祖大破之领骁骑将军
　　垣荣祖字华先貆道人崇祖从父兄也荣祖善骑射宋孝建中为后军参军后归齐高帝除东海太守荣祖善弹见翔鹄云中曰当生取之乃弹其两翅毛脱坠地无伤养毛生后飞去预佐命功封将乐县子拜兖州刺史
　　陈赵知礼字齐旦天水陇西人渉猎文史善书翰为文赡速占授军书下笔便就初为陈武帝书记及武帝征侯景上表于梁元帝及与王僧辨论军事其文并知礼所制及景平授中书侍郎陈受命每军国大事文帝辄问之拜散骑常侍再迁右将军卒赠侍中諡曰忠
　　魏李冲字思顺陇西人沈雅有大量善交游不妄戏杂流辈重之高祖初迁中书令加散骑常侍寻转南部尚书进爵陇西公冲恩宠日盛遂为富室而谦以自牧积而能散姻族乡闾莫不分及虚已接物时以此称之河南太守来崇子防纠冲兄佐赃罪佐及冲等悉坐幽系防赦乃免至冲宠贵防为南部郎深虑为冲所防而冲每慰抚之防后坐赃罪惧必不济冲乃具奏乞原恕之遂得不坐冲从甥隂始孙徃来冲家至如子侄有人求官因其纳马于冲始孙受而不言马主自陈始末冲大惊执始孙以奏始孙坐死其处要自厉不念爱恶皆此类也冲竭忠奉上知无不尽出入忧勤形于顔色旧臣戚辅无不服其明断慎宻高祖深相仗信亲敬弥甚寻迁侍中吏部尚书高祖以冲女为夫人诏以冲领将作大匠营改正殿车驾南伐加冲辅国大将军统众翼从至于洛阳霖雨不霁冲反覆进谏高祖谕羣臣曰若不南銮即当移都于此高祖初谋南迁恐众心恋旧外名南伐其实迁也于是定都洛阳委冲以营搆之任兼右仆射留守洛阳诏讨汉中冲表谏止自邺还京高祖欲南征冲以为未可冲机敏有巧思北京明堂圆邱太庙洛都新起堂寝皆资于冲勤志彊力旦理文簿兼台匠制几案盈积终不劳厌卒赠司空諡文穆
　　杨机字显畧天水冀人少有志节河南尹李平元晖并召署功曹由是声名更着于时皇子国官多非其人诏选清直之士机见举为京兆王愉国中尉当官正色不避权势明达政事断狱以情凡诉讼者一经其前后皆识其姓名并记事理世咸异之荆州蛮叛拜尚书左丞讨平之建义初拜平南将军光禄大夫除度支尚书方直之心乆而弥厉奉公正已为时所称家贫无马多乘小犊车时论许其清白
　　周赵贵字元贵天水南安人少頴悟有节概从贺防岳平关中迁大都督岳为侯莫陈悦所害将吏奔散贵曰仁义岂有常行之则为君子违之则为小人乃诣悦诈降悦信之因请收葬岳悦许之乃收岳尸奔平凉周文帝以为大都督封南阳郡公又封楚国公辛威陇西人少慷慨有志畧初从贺防岳征伐有功假辅国将军都督及太祖统岳之众见威奇之引为帐内封白土县伯从魏孝武攻囘洛城及擒窦泰复农战沙苑并先锋防敌勇冠一时进爵为公出为鄜州刺史迁河州保定初率兵讨丹州叛兵平之又讨绥银诸州并平之拜大司冦进位上柱国宿国公威性持重有威严涖官数十年未尝有过故得以身名终兼其家门友义世以此称之
　　赵昶字长舒天水南安人昶少聪敏以材力闻大统九年周太祖遣昶使于氐酋李防仁谕以祸福防仁感悟遂相率降复遣慰谕叛氐梁道显皆即欵附以功封章武县伯除大都督行南秦州事昶自擢居将帅之任倾心下士擒获氐羌抚而使之皆为昶尽力録前后功进爵长道郡公
　　赵善字僧庆贵从祖兄少好学沈毅有逺量普泰初以平关陇功拜骠骑将军尔朱天光东拒齐师兵败见杀善请收葬其尸齐神武义而许之魏孝武时歴尚书仆射进爵为公善性温恭有器局功则归人过则归已时人称其有公辅之量九年从战邙山为敌所获卒于东魏諡曰敬
　　任果字静鸾南安人果性勇决志在立功魏废帝时率所部来附周文嘉其逺至待以优礼授南安县公果因陈取蜀之策率兵征蜀及成都平周太祖以其方隅望族早立忠节授骠骑将军进爵安乐郡公
　　唐赵憬字退翁渭州陇西人志行峻洁寳应中天下荐饥憬褐衣上疏请杀礼从俭士林叹美建中初擢水部员外贞元中李泌荐之使囘纥未还尚书左丞缺帝以命之进中书侍郎同平章事与陆贽同辅政穆赞等为裴延龄构摈憬救防申解得免憬精治道常以国本在选贤节用薄赋敛寛刑罚又陈前世损益当时之变献审官六议一议相臣二议庶官三议京司缺官四议考课五议遗滞六议藩府官属帝皆然之下诏褒答辅政五年卒諡贞宪憬性清约位台宰而第室童仆犹儒生家竟不营产
　　李晟字良器洮州临潭人年十八从王忠嗣击吐蕃号万人敌凤翔节度使高升召署列将击叠州叛羌于高当川又击连狂羌于罕山破之迁左羽林大将军广德初击党项有功授特进试太常卿建中二年魏博田悦反晟为神防先锋斩杨朝光乘氷度洺水破悦又战洹水悦大败加检校左散骑常侍帝出奉天召晟诏迎拜神防行营节度使朔方帅李懐光迁延有异志隂通朱泚晟虑为所并适有诏使到晟军乃令曰有诏徙屯即结阵趋东渭桥诏进晟尚书左仆射同中书门下平章事时晟家皆为贼质有言者晟泣曰陛下安在而欲恤家乎泚使人欵壁门曰公等家无恙晟怒叱斩之晟能与下同甘苦以忠义感发士心终无携怨大破贼众乘胜入光泰门再战贼奔溃余党悉降晟引军屯含元外廷令军中曰五日内不得通家问坊人之远者宿昔乃知王师之入也露布至梁曰臣已肃清宫禁祗谒寝园钟簴不移庙貎如故德宗览之感泣曰天生李晟以为社稷非为朕也拜晟司徒兼中书令帝纪其功自文于碑封西平郡王薨赠太师諡曰忠武有十五子知名者愿宪愬听
　　李愿少谦谨元和初领夏绥银宥节度使政简而严境内肃然后为左仆射节度凤翔
　　李宪性仁孝长喜儒以礼法自矜累迁绛州刺史以治行称太和初迁岭南节度使所歴皆以吏能显政绩暴着善治律令性明恕详正大狱全活无辜者甚众
　　李愬字元直有筹畧善骑射补衞尉少卿出为坊晋二州刺史以治异等进詹事宪宗讨吴元济愬求自试遂检校左散骑常侍为隋唐邓节度使推诚待士贼来降者辄听其便给粟帛遣还众愿为愬死居半嵗知士可用乃请济师益河中兵二千吴秀琳降以其众攻吴房贼以精骑尾击愬下马据胡牀令军中曰退者斩众决死战射杀其将贼乃走李祐贼健将也设计擒之待之厚令佩刀出入帐下署六院兵马使祐捧檄呜咽始定袭蔡之谋元和十一年十月己夘夜师起祐为前锋愬率中军吏请所向愬曰入蔡州取吴元济士失色监军使者泣曰果落祐计天大雨雪行七十里夜半至城旁皆鵞鹜池愬令击之以乱军声祐坎墉先登众从之杀门者发关留持柝传夜自如愬入驻元济外宅元济闻号令常侍传语始惊曰何常侍至此擒吴元济槛送京师不戮一人众皆输降以功进检校尚书左仆射封凉国公卒赠太尉諡曰武
　　李听字正思为神策行营兵马使讨王承宗斩贼骁将宪宗壮之迁蔚州刺史召为羽林将军帝讨李师道出刺楚州听日整勒士皆奋即掩贼不虞攻朐山降之以功授夏绥银宥节度使统兵北讨授检校兵部尚书充河东节度使封凉国公卒赠司徒
　　王佖洮州人李晟之甥武敢嫺骑射晟在师佖无不从攻朱泚于光泰门贼方锐佖与李演鏖战蹀血贼数北诸军乘之遂大振以功为神防将击吐蕃有功李益字君虞陇西成纪人长于诗名与宗人贺相埒每篇成乐工争求之被声歌供奉天子至征人早行等篇天下皆施之图绘刘济辟置幕府进为营田副使宪宗召为秘书少监集贤殿学士太和初以礼部尚书致仕
　　李贺字长吉陇西人七嵗能辞章韩愈皇甫湜过其家使贺赋诗援笔立就自目曰高轩过由是有名为人纎细通眉长指爪能疾书每旦出骑马从小奚奴背古锦囊遇所得书投囊中及暮归足成之母使婢探囊中见所书多即怒曰是儿须呕出心乃己耳以父名晋肃不肯举进士韩愈为作讳辨然卒亦不就举辞尚奇诡所得皆惊迈絶去翰墨畦迳当时无能效者乐府数十篇云韶诸工皆合之管为协律郎卒年二十七
　　尹思贞字季弱天水冀人明春秋擢高第常受学于国子博士王道珪称之曰吾门人多矣尹子不可测也以亲丧哀毁除丧不仕左右史张说尹元凯荐为国子大成每释奠讲辨听者皆得所未闻
　　尹愔思贞子博学通经尤精老子明皇召对甚喜厚礼之拜谏议大夫集贤学士兼修国史固辞不起诏以道士服视事乃就职专领集贤馆图书开元末赠左散骑常侍
　　李翺字习之陇西人授校书郎元和初为国子博士史馆修撰常条兴复太平大畧再迁考功员外郎礼部郎中翺性峭鲠议论无所屈常面斥宰相李逢吉过失逢吉诡不校翺移病有司白免官逢吉更表为庐州刺史时州旱民无食权豪贱市田屋牟厚利而窭户仍输赋翺下令使以田占租无得隐收豪室税万二千缗贫弱以安入为谏议大夫出为湖南观察使卒翺始从韩愈为文章辞致浑厚见推当时故亦諡曰文
　　李中敏字藏之系出陇西元和中擢进士性刚峭辟观察判官入拜侍御史太和六年大旱中敏上言宋申锡之寃不伸宜斩郑注以快忠臣之魂则天且雨不省以病归召谏议大夫迁给事中仇士良以开府阶防其子中敏曰谒者监安得有儿士良惭恚由是复弃官去开成末为杭婺二州刺史
　　李让夷字达心陇西人擢进士第累进谏议大夫开成初进起居舍人武宗初李德裕复入三迁至尚书右丞让夷亷介不妄交位虽显剧以俭约自将为世咨美
　　李蔚字茂休陇西人举进士拜监察御史累擢尚书右丞拜京兆尹出为宣武节度使徙淮南代还民诣阙请留诏许一嵗干符末以吏部尚书同中书门下平章事罢为东都留守
　　宋王德字子华通逺军熟羊砦人以武勇应募于熙帅姚古防金人入侵遣德谍之斩一将而还古曰能复徃乎德从十六骑径入隆德府治执伪守姚太师左右惊扰德手刄数十百人众愕眙莫敢前古械姚献于朝钦宗问状姚曰臣就缚时止见一夜义耳时遂呼德为王夜义平济南冦李昱池阳防张遇叛将张昱围和州德接战斩昱俘其兵骑数万刘光世谋讨苗刘德至浦城斩苗瑀擒马柔古送行在绍兴元年平秀州水贼邵青余党复索战谍言将用火牛德笑曰是古法可一不可再令诸军持满阵始交万矢齐发牛皆返奔贼众殱焉迁同州观察使明年金兵破滁州德越江袭夺之追擒甚众改环庆副总管金兵自合肥入侵德与夹河而军兀术以铁骑十余万陈于前德渡桥大呼令万兵持长斧如墙而进敌大败复追击之刘锜曰昔闻公威畧如神今果见之召拜清远军节度使诸军都统制卒赠少傅
　　元高斌安定人以明经举授凤阳路四川亷访司佥事以亷能称
　　汪世显字仲明巩昌盐川人皇子南征诸蛮与宋将潜兵相为犄角世显以轻骑驰之杀其将乘胜定资州入成都中统三年论功追封陇右王諡义武汪德臣字舜辅世显子年十四侍太子猎矢无虚发袭爵巩昌等四路都总帅入觐宪宗所陈率嘉纳命城沔州德臣缮治室庐部署官属数日而集进攻嘉定克之又破宋军于隆庆诏城益昌德臣入见乞免益昌赋税及徭役从之蜀人惮其威名诸郡莫敢出鬭甲寅夏获宋提辖令持檄谕告守将南清以城降所俘城中民悉归之东南戌卒数百有去志德臣知之给劵纵去皆泣谢未几帝幸益昌锡金带俾立石纪功中统三年追封陇西公諡忠烈
　　汪良臣世显子年十六从兄德臣出征取四川世祖即位阿勒达尔珲塔哈逆命刼六盘府库西陲骚动诏良臣讨之贼大溃获都海杀之西鄙辑宁防闻赐金虎符中统三年浩里叛复讨平之转巩昌路都总帅平四川良臣禁俘掠发粟赈饥民大悦防闻授中书左丞四川行省平章事良臣陈治蜀十五事皆纳之追封梁国公諡忠惠
　　汪惟正字公理德臣子防頴悟藏书二万巻喜从文士议论古今得失尤喜谈兵袭父爵守青居山呼图叛擒杀之十四年藩王图噜叛于六盘惟正攻平凉麾兵逐之三逾山图噜就擒入朝授金吾衞上将军命惟正分省于蜀留意拊循人便安之卒諡贞肃李呼喇济陇西人从征西川以功为管军总领取合江大获山守臣杨大渊纳欵已而逃归宪宗怒将屠其城呼喇济乃单骑至城下大呼入城曰皇帝使我来抚汝军民执大渊手谓曰上方宣谕赐赏不待而来何也大渊曰诚不知国礼非敢有异谋也遂与偕来一军皆喜呼喇济入奏宪宗问之对曰城门不闭无他心也一闻臣言即从臣出宪宗悦赐葡萄酒二十年改四川南道宣慰使时蛮僚叛服不常徃徃刼掠边民呼喇济遣谕诸蛮豪长率众来降二十三年入觐以老病乞归田里许之二十七年拜资善大夫授陜西行省尚书左丞元贞二年入觐授资德大夫陜西行省中书右丞卒諡襄敏
　　明曹铭防宁人洪武中进士任兵科给事中才名显著声振一时歴官都察院左佥都御史
　　王慤宁远人少有气节倜傥敢言性至孝洪武初举贤良方正授御史凡有利必以上闻数忤权贵不避艰险有铁面之风
　　赵克钦宁逺人以孝友闻置义田赡宗族社田以养士赈恤贫乏洪武间举贤良方正为御史风节凛然京师豪猾敛手贵游相戒勿犯及居家复为邑人开水利当时赖之
　　王敬陇西人监生永乐间知太湖县性毅直有胆畧豪强敛迹吏民德之
　　韩缙字子云陇西人举乡试第一永乐四年进士任吏科给事中敷陈时政不畏权奸寻转南京户部郎中歴事三朝才名懋着学者称为关西韩夫子杨仕敏字克勤陇西人举永乐十四年乡试任监察御史在台十有三载考最正统间改江南太平知府振学校广储蓄修城池举废坠郡大治迁河南按察副使太平民恳留具奏加三品俸仍管府事景泰初迁山西布政右参政五载引疾归行李萧然足迹不至公门陇人服其德化上遣行人李诚召问仍以疾辞命布政司嵗给米以优礼年八十六卒
　　张励字克勤安定人举永乐十五年乡试仕户曹主事员外郎中督储袪有声淮隂以建白中奄防忌下诏狱读书宴如也后得释遂归一日仆缚盗数人励手解盗缚饭之诫令改行纵使去人以为有陈太丘之风居官以亷称勤俭立家子姓不许衣文绣姬序通西和人正统辛酉以监生入朝贺是夜帝梦异人奏曰衣红者忠臣也次日令察之独序通衣红褐袄帝心异之即除为山西汾州知州有善政赵荣字孟仁通渭人以能书授中书舍人正统十四年十月也先拥上皇犯京师邀大臣出迎众相顾不敢行荣慨然自请即擢大理少卿偕右通政王复出城朝见也先以非大臣遣还景泰元年七月擢工部右侍郎偕杨善等奉迎上皇归进左侍郎后英宗复辟天顺元年擢工部尚书曹钦反荣防马大呼于市号召壮士从者数百人卒擒逆贼上目之为忠臣七年以疾罢成化十一年卒遣官谕祭録其子珙锦衣指挥
　　张勋字鼎彛防宁人正统初登进士授工部主事监储两淮复除南礼部迁知青州府在府持正以良吏称复调知武昌府武昌繁剧治理有方给饷济饥刑清絶迁山西布政右参政
　　宋琮字朝用陇西人成化二十三年进士歴吏科都给事中琮知无不言有冒太后兄者琮上疏辨其诈罪之山西御史某以贪酷闻屡遣官问皆不伏命琮治之立伏道路称搏虎手迁太仆卿直气愈励刚正不阿所至有声
　　王瓒字宗器通渭人成化十七年进士授工部主事转员外治末同中使李瑾勘水灾上疏畧曰侍郎杨礼股肱之臣指挥刘刚爪牙之臣瑾召之如奴仆而二人望风奔命国体所关非小宜付瑾于法不报瑾执奏诬瓒下狱寻赦出推郎中奉勅督修兴王府立法均役人皆悦服陞懐庆知府其政以许衡为法复除开封刚明仁恕民歌之曰包公后王开府严如父慈如母不可犯良可慕
　　范镛字鸣逺巩昌衞人治六年进士授御史鲠直敢言不避权奸因忤防下狱旋得释补浙江佥事萧山令邹鲁讐其邑绅何舜宾陷之死镛亷得其情以鲁抵何死进副使备兵建昌中宦闻镛风采不敢横以开鑛厉民奏罢之歴擢操江都御史稽覈行伍罢横门占役劾罢懐宁侯巡抚云南刬奸摘平赋均徭滇人戴之刘瑾用事兵部尚书王琼与镛左琼中之左迁参议卒于官
　　吴养亷字廷用通渭人文学俱优任唐县知县有善政致仕归设教于西山院二十余年人称西山先生王璠字廷瑞宁远人成化二十年进士授户部主事监督临清仓力清中官剥尅之总理辽东粮储阅实得羡米千万儹运漕河值藩封之国河道壅塞璠昼夜巡视漕艘如期竣事晋山西参议分守冀北道以台评罢归
　　何溥陇西人监生歴官至府通判清慎平易处乡足迹不至公门乡人敬服
　　刘宪巩昌衞监生成化间知奉化县政平刑简民皆悦服
　　杨铭陇西人举人歴官永宁府同知清慎爱民致仕家居三十余年屏迹公门手不释巻九十余卒刘钺字廷威陇西人正德中以乡举授遵化知县素履清苦政多简易蝗不为灾质朴笃实有古人风高登字东山靖逺人任山西屯留主簿多惠政人不敢干以私遭母忧归邑人泣送有士懐清慎民慕岂弟之颂继任四川大竹旧赋纳松潘登建议详宪允贮绵州郡邑皆被节省以父耋归养值嵗饥出资周济隣里戚党咸受其惠
　　高冠靖远人父登冠初知浮山县洁已爱民因诖误降判解州议筑城垣民防其利署夏县值大荒条议赈粥事宜民頼全活又立慈防局收抚弃婴后因事左迁遂家居著述
　　张锦字尚防岷州人成化五年进士任刑部司官鞫谳明允审録山东平反甚众会他司失官金属锦按之屡鞫不承遣人绐其家得金示之遂伏罪畿辅灾以锦徃赈平籴劝贷分遣良吏饘给之所活不可胜计方山庆成二王府有大狱奉命徃治还迁大理右丞再奉命治岷襄二府狱情罪皆协寻转左丞擢副都御史巡抚宣府直枉除兵民畏服劾罢中官武将不职者卒赐祭葬长沙李东阳志其墓
　　王铎字大振岷州人成化二十三年进士为人敦古尚行事亲以孝闻初任知永平县再任知眉州旋陞马湖同知知府所至贤声籍籍继擢西蜀参议道功业恢廓于龙安一郡多所创建区画悉得其宜致仕归清风亮节益重于乡里
　　张潜字用昭岷州人锦之子治九年进士少应举与庆阳李献吉洵阳张光世齐名潜歴任户礼二部迁知广平府时畿辅多盗潜善为防御得以无事暇则按属拊循广施惠政民益安辑寻擢山东参议道邹昊字宗大巩昌人治十二年进士以御史谪真定推官教吏士习武民有刼盗悉擒之陞按察佥事蜀盗蓝鄢反昊简骁勇千人分队立长以待贼来逼城昊夜出击贼营乱悉兵乘之斩首四千级乘胜直前贼方阵左而伏兵于右为应昊以正兵当左而身与百骑直捣伏伏惊溃左阵亦溃捕斩万人迁副使治兵川东贼众围中江昊以五千骑与总督彭泽合击大破之杀贼魁廖麻子进右佥都御史抚蜀贼余党窜东乡山昊请于泽以歩兵三万据出入要道贼果请降卭人普法恶倡众立寨僭号攻刼昊率兵捕之周视其寨遣兵据泉口两日贼众渴败走擒普法恶诛之迁右副都御史廕一子锦衣百户
　　畅华字子实陇西人六嵗即知学正德十二年进士知无锡县县繁剧华宰之有余力嘉靖初擢刑部主事谳狱畿内平反明允进员外郎迁山西按察佥事值岢岚冦发华率兵殄其渠魁胁从尽释之分巡河东辑盗安民散白莲之党致仕归
　　刘晟字孔昭安定人成化二年进士授户部主事度支明断刬尽积董储临清中官侵渔晟动裁以法督运河漕值旱水涸舟阻晟疏列穵运法随路贮水递运之漕期不滞人咸德之
　　曹亷安定人治六年进士授大理寺评事恤刑河南申理寃滞全活甚众迁黄州知府恪慎尽职居家端严子孙恪守
　　王廷瑶字尔玉安定人父鉴宁国通判廷瑶正德九年进士授户部主事监京储商税以亷称监湖湘兑运以时进继迁员外郎度支严明
　　张济安定人举治十一年乡试由襄城教谕擢保宁府推官清雅端方足范后学
　　王溥防宁人任成都知县性澹泊仆从三二人在县理繁剧平刑狱安静明决百姓以青天呼之居家敦孝友世传清白
　　王弼防宁人山东峄县主簿负气节正德七年署县事忽流贼千余骑来攻城躬率丁壮力战擒斩贼遁去城頼保全陞益都丞民为立去思碑
　　王朝用字行甫陇西人正德十六年进士授懐宁知县时值盗贼蜂起又当逆濠兵燹之余防民袪敏而惠士民懐之擢御史勅按鹾两淮朝用请复旧额商称便而课亦通巡按山西议平太行巨盗谳狱摘奸卓有风裁未几以毁谪和州判
　　于敖字叠州岷州人正德十六年进士授户部郎出知山西大同府陞霸州道山西参政擢湖广按察使寻任右布政使陞副都御史巡抚辽东致仕为人孝友实践蕴借渊深歴仕中外声施奕奕在冀南时创立外城及四方堡寨贼不敢犯民永赖之乞休后杜门谢客时复周恤宗族乡党州人咸推重焉
　　路瑛靖远人镇守宁夏总兵屡建大功朔方肃静正德十六年闻本衞年荒运粮赈济全活甚众及致仕归适祖厉河水泛涨势将及城瑛捐赀疏通北入黄河通邑建祠立碑以报功
　　王民牧安定人少登科究精经义文归正体学者多师之任顺德叙州二府判雅持氷操行李惟图书而已自蜀归号林下散人乡闾称其正直
　　王钦字敬之安定人清修苦节事继母至孝年已强仕母犹棰楚之敬受弗避仕为万泉令锄强抑恶有声三晋邑人纪其嘉绩画十二图将内召以疾告归贫无食鬻衣履以供竟饥饿死邑令伐石表其墓曰亷吏王敬之之墓
　　杨瑞安定人举正德五年乡试知易州官至南京后府经歴平生清操一无所茍
　　刘应熊字得阳陇西人嘉靖二十年进士任嵩县知县邑人中舍王臣严嵩客也横里中应熊廉得其杀人事立置于法监司某亦嵩客也承嵩防陷之直指许某得情立为昭雪以卓异荐于朝授监察御史时西苑修醮命廷臣皆道服应熊独朝服上心衔之出按河东乆之以星变罢诸台谏应熊时巡歴泽潞夕闻报朝即治装归归而课耕莲峯之阳不与外事一日无疾卒
　　张嘉孚字以贞安定人嘉靖二十六年进士知长治县身衣浣濯革旧规様防百七十疋折强宗之横而给禄以期宗人畏服庭无黠吏里无追胥狱无滞系又兴学造士养老恤孤五年荐擢河南府同知一时上下咸敬惮之忧归复除重庆摄篆治理人严惮之如河南时以忧归起补郧阳知府检府藏有羡金万余失籍乆即具以闻备兵饷迁建昌道饬兵振旅养士恤民旌旗壁垒赫然改观
　　种勋字世赏其先顺天通州人父霄袭指挥同知成化末羌入冦与战于黒山堡死之勋袭职正德初守备西固屡立战功进参将守肃州嘉靖初以副总兵镇凉州寻充总兵官佩征西将军印镇宁夏尝自誓期靖边尘贺兰不复有烽燧之警
　　雷龙字云从巩昌衞指挥使技勇过人为宁夏总兵中军敌至沙湃龙以精兵二千张两翼冲击之斩首四千余级陞荘浪参将在河西累立战功晋凉州副总兵明年挂征西将军印镇宁夏首功最多晋都督同知复佩平羌将军印出镇甘肃边用戢宁以疾卒龙由衞使至大将大小百余战斩获万计未尝一衂闫震其先江都人以功授巩昌衞指挥佥事震袭职勇而善谋提兵分戍酒泉抚军士习战守蟒墩遇虏奋勇当先斩获甚众防日夕矢竭力战死之将士悉流涕朝廷赐祭廕子瓛指挥使衞人列于忠烈祠瓛亦能修军政事祖母以孝称
　　张力字德夫漳县人嘉靖庚子贡于乡事继母以孝闻族中后无人者葬之年老失养者养之居乡恂恂雅饬信义自守博学好古每论性学直入蕴奥遇后生小子辄讲解诲谕之及仕夀阳知县亷节自矢抚民如子尽置奸吏豪横于法公论称快归装惟书数巻而已夀阳尸祝不忘
　　曹文辉安定人由郡博为县令虽三见黜清操愈厉上官有希觊者或讽之不顾也居乡孑孑孤行一意人呼之曰铁曹其时权奸秉国贿赂公行文辉独耿介不悔性同姜桂
　　刘学礼安定人防标清誉长擅文名为金华教授以母老致仕家居四十年城市不入夀百嵗而终栗在庭防宁人隆庆二年进士初授中书歴官吏户二科给事中擢河南右布政使德粹学优居官清慎所撰有诗文县志等书
　　张国纲字与立安定人举万厯二十八年乡试知顺义县以卓异擢南阳推官摄南阳县妖冦徐鸿儒乱山左势逼中州国纲防关阻之冦不敢窥唐端王好长生术残孕妇国纲发于两台王请罪乃已以终养归集元明名儒语録为续性理十五巻纂明代名臣奏疏二十巻
　　张存防宁人任阆中教谕朴直禔身勤敏训士居乡婚丧一凖古礼士民化之絶不干谒有司
　　杨恩陇西人字用卿万厯二十三年进士授户部主事博学以能文称有足疾闭户著述絶不及户外事天启元年修郡志凡关隘民用鉴戒文献独有裁酌时称信志
　　闫化淳陇西人泰昌间恩贡仕吴桥令时兵躏山左畿辅震动化淳多所防御城赖以全河决运窝运道为阻化淳捐赀筑隄河患遂息获其淀淤为良田数十顷居家尽孝母夀百有十二嵗人以为孝感云何士玮陇西人万厯举人授滦州知州陞四川保宁同知平水冦知贵阳府卓有风裁陞贵州按察司分巡毕乌永赤道诸苗叛命士玮讨平之四川宣抚奢寅贵州宣慰安尧臣妻奢社辉争地仇杀士玮往勘入其阻反覆开谕两酋帖然因直言魏党中谗归连征不起
　　杜和春字还朴陇西人万厯五年进士性朴直知鲁山涞水乐亭三县所至有声擢刑部主事以孤梗失权贵意谪山西藩幕转卫辉同知宗室有辱县令者和春缉而寘之法再为刑部主事多所平反持议独立不合诸僚意即致仕归闭门谢客与京兆冯从吾相友善柬牍徃来质疑辨义所着有中庸秘防
　　皇清王雄字玉山宁逺人顺治五年河西囘变征勦有功授游击领兵征川当阵生擒郝摇旗恢复武隆等八州县议叙擢湖广镇筸副将陞西宁总兵官孟家栋陇西人顺治初授莱州通判始入境憇于新兴镇有贼数百骑直逼旅次居民各散家栋独端坐从容语贼曰我若公祖官当抚汝若果改图吾为汝谋不至汝失所贼皆下马罗拜去及抵任贼果率众来归家栋为白于宪司安挿得所自是境无盗嗣因军书旁午上司委栋调剂缓急民不至困军需不乏寻晋开封府同知值兵燹后招徕抚字民始有生聚之乐防河决金龙栋寝食河干与役者同劳苦河工始成陞知河间府汰猾吏革驿调和兵民修葺学校去官之日士民泣送年八十六终
　　王进寳字显吾靖逺人英姿魁梧精骑射顺治初年从总督孟乔芳讨叛囘立功授守备李定国窃据滇黔进寳随提督张勇进勦师次万谿悬崖千仞攀援而上直捣其穴贼众奔溃长驱直入荐授标营游击值西夷狂逞随提督张勇率师败之以功授洪水营参将既而海虏输欵乞住牧大草滩地进寳力持不可并议城单于故址遂改名永固以进寳为副将驻之番人畏威无敢饮马城窟者晋西宁总兵防逆藩吴三桂反王辅臣亦叛兰州已陷即统兵直抵黄河夜以皮囊冒险暗渡贼兵更番迎敌屡战屡胜遂拔安定复金县乘雪夜破临洮复兰州南安天水相继投诚功上陞陜西提督镇秦州南扼川逆北复通渭静宁平凉陇右既平晋奋威将军适贼犯寳鸡即率师前进命子用予潜袭利桥遂取凤县直抵武关又遣用予潜出关后夜半破关直趋汉中夺朝天关防广元昭化夺浮桥直抵保宁命用予斩门而入逆帅王屏藩自缢伪将军吴之茂降遣偏裨分道而出全蜀底定遣内大臣
　　赐彤弓骏马授长子用予为四川松潘总兵寻改固原既而川贼复叛进寳移镇巴蜀力疾驰赴保宁勦抚兼施贼党悉平入
　　觐
　　恩宠有加卒
　　赠太子太保諡忠勇
　　王用予字公安靖远人奋威将军王进寳长子从父征蜀骁勇先登所过披靡累立大功歴任松潘固原太原凉州四镇总兵以终养致仕
　　黄虞再伏羌人任江西奉新令吏骫民疲积逋甚多册籍混淆前令坐累者数人虞再涖任宻访得积胥廖某俾键户造籍以报曰成则赏否则抵死胥惴惴奉法逾旬呈籍完欠井然前令皆释积逋尽清由是称神明秩满士民构祠以祀后关浒墅蠲除苛征视学江西兼督驿传事务时值滇逆之变虞再独镇静自如宻画战守计当事倚重以父忧归
　　潘育龙字飞天靖逺人効力于陜督标下随中军副将张自臣勦竹山房县贼斩获独多攻白岩塞功尤最勦茅麓山余冦奋勇拔寨贼平后吴逆乱临巩秦兰俱陷于三水淳化杀贼尅复泾州扑灭贼首周养民等歴陞参将时宁夏道阻育龙奉差侦探率数十人由红河川等处与贼连战七昼夜卒达宁夏归至省报命从抚远大将军图海讨王辅臣屡战皆防恢复平凉一带斩伪游击李景才等降伪总兵王绪武复兴安三秦既定进勦川东复大竹渠县等处蜀疆底定乗势进取云南定曲靖奉
　　防驻劄成都授肃州副将陞肃州总兵前后在肃八年出师胜敌者凡五捐俸修筑边墙番夷不扰捐赀修复嘉防关城楼夷人畏服三十五年同振武将军孙思克征噶尔旦战于昭磨多忽飞礟中右颐贯耳后仍奋勇力战贼大败凯旋调天津总兵戢士伍严缉捕勤训练盗息民安屡奉
　　褒奬罢锡镇津六年陞固原提督晋镇绥将军仍管陜西
　　提督事务在任十八年卒
　　赠太子少保諡襄勇
　　王万祥防寕人少英武雄伟慷慨有奇气从戎奋威将军王进寳麾下每遇敌奋勇先入恢复临巩平凉诸郡进取汉中攻取武关陞兴化总兵后移台湾晋福建提督御将束兵爱民重士在任一十七载闽人建立生祠
　　杨庆陇西人五六嵗见字即辨形审音父奇之课之
　　书即能了大义稍长刻志攻研凡立身行己一以礼义为宗其学由穷理而慎独坐立举止皆中规矩中年著书屏去科举之业凡制度典章下至名物莫不探索原委纵游齐鲁燕晋间得阅故家图书归而阖门俯读仰思有得则书着大成通志外有佐同録等书共一百七十二巻









　　甘肃通志巻三十四
<史部,地理类,都会郡县之属,甘肃通志>
　　钦定四库全书
　　甘肃通志巻三十五
　　人物
　　平凉府
　　汉梁统字仲宁安定乌氏人晋大夫梁益耳之后性刚毅而好法律更始召拜酒泉太守防更始败赤眉入长安统与窦融及诸郡起兵保境众推统为武威太守为政严猛威行邻郡建武五年遣使诣阙奉贡诏加统为宣徳将军八年光武自征隗嚣统将兵防车驾封统为成义侯后诣京师更封髙山侯拜大中大夫统在朝廷数陈便宜以为宜重刑罚以遵旧典后出为九江太守封陵乡侯统在郡有治迹吏人畏爱之子松嗣
　　梁松字伯孙为虎贲中郎将博通经书明习故事与诸儒脩明堂辟雍郊祀封禅礼仪永平元年迁太仆子扈亦敦诗书为长乐少府
　　梁竦字叔敬少习孟氏易尝坐事南徙济沅湘感悼子胥屈原乃作悼骚赋系石而沉之后还本郡闭门自养以经籍为娯著书数篇名曰七序班固称之性好施不事产业尝叹曰大丈夫生当封侯死当庙食如其不然闲居可以养志诗书足以自娯州郡之职徒劳人耳后辟命交至并无所就章帝纳其二女皆为贵人小贵人生和帝永元九年追尊恭懐皇后追封諡竦襃亲愍侯封子棠为乐平侯棠弟雍乘氏侯雍弟翟单父侯雍子商
　　梁商字伯夏竦之孙以外戚拜郎中阳嘉元年女立为皇后以商为大将军商自以戚属居大位每存谦柔虚己进贤京师翕然称为良辅每有饥馑輙载租谷赈与贫馁不宣己惠检御门族未尝以权盛干法中常侍张逵等谮商帝怒收逵等悉伏诛辞所连染及在位大臣商上疏请罪止首恶帝纳之病笃勅子曰气絶之后敛以时服无更裁制祭食如存无用三牲及薨诸子欲从其诲朝廷不听諡忠侯
　　李恂字叔英安定临泾人少习韩诗教授诸生尝数百人太守颍川李鸿请署功曹未及到而州辟为从事会鸿卒恂不应州命而送鸿丧还乡里既葬持丧三年后拜侍御史持节使幽州宣布恩泽所过图写山川屯田聚落封奏章帝嘉之拜兖州刺史以清约率下常席羊皮服布被迁张掖太守有威重名时大将军窦宪兵屯武威天下州郡莫不修礼遗恂奉公不阿为宪所奏免后征拜谒者使持节领西域副校尉西域数遗恂奴婢宛马金银香罽之属一无所受道路夷清威恩并行迁武威太守后坐事免步归乡里与诸生织席自给会西羌反畔恂到田舍为所执获羌素闻其名放遣之恂因诣洛阳谢时嵗荒司空张敏司徒鲁恭等各遣子馈粮悉无所受居新安关下拾橡实以自给年九十六卒
　　皇甫规字威明安定朝那人祖棱度辽将军父旗扶风都尉永和六年西羌侵安定郡将知规有兵畧乃命为功曹使将甲士八百与羌交战有功梁太后临朝规举贤良方正对策梁冀忿其刺已下第免归州郡承冀防几陷于死遂以诗易教授门徒积十四年后梁冀诛旬月之间礼命五至皆不就泰山贼侵乱郡县征拜泰山太守到官广设方畧寇虏悉平延熹四年秋叛羌寇关中规请自効三公举规为中郎将讨破之诸羌慕规威信相劝降者十余万东羌乞降凉州复通论功当封而中常侍徐璜左琯欲从求货规终不答遂排陷坐系廷尉论输左校诸公及太学生张凤等三百余人诣阙讼之会赦归家征拜度辽将军上书荐中郎将张奂以自代规自以连在大位欲退避数上病不见听会友人王旻丧还规越界迎之因令客宻告幷州刺史胡芳使举奏芳曰威明欲避第仕途吾当为朝廷爱才遂无所问及党事大起规自以西州豪杰耻不得与乃先自上言臣前荐故大司农张奂是附党也又臣昔论输左校时太学生张凤等上书讼臣是为党人所附也臣宜坐之朝廷知而不问在事数载北边威服迁农太守封夀成亭侯不受转防羌校尉所著书二十七篇
　　皇甫嵩字义真规兄子父节鴈门太守嵩少有文武志介好诗书习弓马举孝防茂才俱不起灵帝征为议郎迁北地太守黄巾贼起召羣臣防议嵩以为宜觧党禁帝从之以嵩为左中郎将讨黄巾波才于阳翟击彭脱于西华并破之禽卜己又讨张角弟梁寳悉破斩之先后生擒斩首降服三十余万人角死剖棺戮尸传首京师封槐里侯领冀州牧奏请冀州一年田租以赡饥民帝从之民歌其徳信都令阎忠説嵩建不赏之功北面庸主无以自安后悔莫及嵩守节不屈忠亡去中常侍赵忠张让憾嵩奏收印绶更封都乡侯五年梁州贼王国围陈仓复拜左将军督兵击大破之斩首万余级国走死董卓故怨嵩及秉政乃征嵩为城门校尉有司承旨奏嵩下吏将遂诛之嵩子坚夀泣捄得免及卓诛复拜征西将军迁车骑将军又拜太尉为光禄大夫嵩为人爱慎尽勤前后上表陈谏五百余事皆有补益皆手书毁草不宣于外又折节下士门无留客人皆称而附之
　　魏胡遵安定临泾人才兼文武累居藩镇至车骑将军封阴密侯
　　晋胡奋字威安定临泾人魏车骑将军遵子性开朗有筹略少好武事司马懿伐辽东以白衣侍从左右甚见接待骁骑路蕃讨刘猛奋为监军击破之以功迁征南将军都督荆州加散骑常侍奋家世将门晚乃好学所在有声绩居边特着威惠女为武帝贵人甚见宠待加镇东大将军开府仪同三司时杨骏以后父骄傲奋曰卿恃女更益豪耶歴观前代与天家婚未有不灭门者但早晚事耳骏衔之而不能害后卒于官赠车骑将军諡曰壮
　　皇甫谧字士安安定朝那人汉太尉嵩曽孙出后叔父年二十不学所后叔母任氏责其不学对之流涕谧乃感激居贫躬自稼穑带经而农遂博综典籍百家之言沉静寡欲始有髙尚之志以著述为务自号晏先生遂不仕耽翫典籍忘寝与食时人谓之书淫举辟皆不行或劝应命谧为释劝论以通志武帝屡诏敦廹谧辞切言至遂见听许自表就帝借书帝送书一车与之所着诗赋诔诵又撰帝王世纪年厯髙士逸士列女等传晏春秋并重于世
　　皇甫方回安定朝那人谧子少遵父操兼有文才永嘉初征博士不起避乱荆州闭戸闲居未尝入城府而后衣耕而后食先人后已尊贤爱物南土人士咸崇敬之刺史陶侃礼之甚厚每造之着素士服望门輙下而进
　　张轨字士彦安定乌氏人少明敏好学有器望与同郡皇甫谧善隐于宜阳女几山张华与轨论经义及政事损益甚器之除太子舍人累迁散骑常侍公卿举轨才堪御远永宁初出为凉州刺史鲜卑反轨到官即讨破之威着西州化行河右立学校行乡射之礼及河间成都二王之难遣兵三千东赴京师永兴中鲜卑若罗拔能为宼轨击斩之俘十余万口威名大震惠帝遣加安西将军大城姑臧永嘉初东羌校尉韩稚杀秦州刺史张辅轨讨之稚降王弥寇洛阳轨击破之又败刘聪于河东帝嘉其忠进封西平郡公不受遣使贡献嵗时不絶朝廷嘉之京师饥匮轨即遣参军杜勲献马五百匹防布三万疋帝遣使拜镇西将军都督陇右诸军事刘聪逼洛阳轨遣兵入卫及京师陷轨驰檄闗中翼戴帝室秦王为皇太子遣使拜为骠骑大将军仪同三司固辞在州十三年寝疾遗令将佐尽忠报国务安百姓諡曰武子寔
　　梁席阐文安定临泾人少孤贫渉猎书史齐初为雍州刺史梁武帝受禅除都官尚书出为东阳太守在郡有能名冬至悉放狱中囚依期而至改封湘西侯卒官諡曰威
　　魏胡国珍字世玉安定临泾人魏灵太后父也国珍少好学雅尚清俭太和中袭父爵为武始侯以女选入掖庭生孝明及即位灵太后临朝加侍中封安定郡公进位中书监仪同三司同厘庶政与侍中崔光俱授帝经侍直禁中国珍上表陈刑政之宜诏皆施行灵太后以国珍年老加持节都督雍州刺史不欲令其在外就宅拜之灵太后孝明率百僚幸其第宴会极欢国珍年虽笃老而雅敬佛法时事斋洁自彊礼拜至于出入侍从犹能跨马据鞍薨年八十追崇太师号太上秦公加九锡諡文宣
　　席法友安定泾州人祖父南奔梁法友仕齐以膂力自効迁安丰新蔡二郡太守后归魏拜豫州刺史恬静自安不竞势利武宣末除济州刺史以廉和著称卒諡襄侯
　　皇甫和字长谐安定朝那人祖澄秦梁二州刺史父徽安定畧阳二郡太守和年十一而孤母夏侯氏才明有礼则授以经及长深沉有雅量尤明礼仪宗亲凶吉多相咨访终济隂太守
　　皇甫亮字君翼和弟神武命为大行台郎中亮率性任真不乐剧职除司徒东阁祭酒后降梁以母兄在北求还梁帝不夺至邺无复宦情入白鹿山恣泉石之赏赋诗超然自乐性纯朴无片言矫饰后除任城太守病不之官终于邺
　　胡方回安定临泾人父义周姚侍郎方回仕赫连屈丐为中书侍郎博史籍善文辞太武破赫连昌获之为北镇司马为镇修表帝善之召为中书博士赐爵临泾子迁侍郎改定律制司徒崔浩与一时朝贤并爱重之清贫守道以寿终
　　邓彦海安定人祖羌为苻坚车骑将军父翼为河间相彦海性真素言行可复博览羣书长于易筮道武定中原擢为著作郎彦海明解制度多识故事与尚书崔宏参定朝仪律令音乐及军国文记诏策谨于朝事未尝忤旨
　　韩茂字元兴安定安武人茂年十七膂力过人尤善骑射魏明元征丁零茂为中军执幢时大风诸旌旗皆偃仆茂于马上持幢初不倾倒帝异之擢为武贲郎将从太武讨赫连昌大破之赐爵蒲阴子又从征统万大破之平平凉当茂所冲莫不应而殪进爵九门侯又征蠕蠕频战大防进爵安定公太武南征茂出青州降者相继还拜仆射文成践祚拜尚书令加侍中征南大将军茂沉毅笃实议论合理善于抚众勇冠当时卒赠安定王諡曰桓
　　胡叟字伦许安定临泾人少聪敏年十三辨疑释理知名乡国学不师受披读羣籍再阅于目皆诵于口好属文入长安时京兆韦祖思多蔑时彦待叟不足叟拂衣而出祖思固留之叟曰论天人者其亡乆矣与君相知何夸言若是遂去时年十八归魏以其识机赐爵始复男家于密云寻归家不事产业饥贫不以为耻见荣华者视之蔑如也尚书李敷遗以财不取少孤每言及父母则泪下密云左右皆祗仰其徳
　　齐金祚字神敬安定泾州人性骁雄尚气侠魏末以军功至大中大夫讨平邢杲歴泾岐二州刺史贺拔岳表授东雍州刺史令讨仇池氐杨绍先于百顷岳为侯莫陈悦所杀祚克仇池还莫知所归神武遣行台侯景谕祚遂解甲而还封安定县公卒赠司空彭乐安定人骁勇善骑射随齐神武韩陵之役乐先登陷阵贼众大溃封乐城县公除肆州刺史天平四年从神武西讨与周文相拒乐请决战因醉入深被刺肠出内之不尽截去复战芒山之役乐以数千精骑为右甄冲西军所向奔退遂驰入周文营俄告防诸军乘胜斩首三万余西军退神武使乐追之周文大窘而走获周文金带一束以归神武虽喜其胜且怒其失周文令伏诸地亲按其头连顿之取绢二千疋压乐因赐之累迁司徒封陈留王
　　周梁昕字元明安定乌氏人祖重耳漳县令父劝儒中散大夫昕少温恭见称州里周文帝迎魏孝武昕以三辅望族上谒周文见昕容貌瓌伟即授右府参军累迁东荆州刺史有仁惠声后进开府仪同三司明帝进爵胡城县伯出为陜州总管府长史性温裕有干能歴官咸着声称卒諡曰贞
　　席固字子坚安定人少有逺志梁大同中为齐兴郡守士多附之迁兴州刺史大统中归魏周文甚礼遇之拜丰州刺史累封静安郡公昌州刺史固居家孝友涖官颇有声绩卒于州諡曰肃子雅少以孝闻位大将军
　　隋皇甫绩字功明安定朝那人祖穆魏陇东太守父道周湖州刺史绩三嵗而孤外祖韦孝寛愍其孤幼不加严训绩叹曰我无庭训何以自立遂感激好学畧渉经史周武帝时引为侍读转宫尹中士武帝避暑云阳宫卫刺王作乱百僚多遯绩闻难赴之遇太子于元武门太子执绩手悲喜交集帝闻而嘉之开皇初拜都官尚书出为晋州刺史言陈有三可灭上嘉劳而遣之及陈平拜苏州刺史髙智慧等作乱破之拜信州总管征还京师卒諡曰安
　　牛字里仁安定鹑觚人父允魏侍中临泾公性寛裕好学博闻仕周为记室内史掌文翰袭父封临泾公隋开皇初授散骑常侍秘书监以典籍遗逸上表请开献书之路上纳之诏献书一巻赉缣一疋一二年间经籍畧备进爵奇章公后拜礼部尚书敇脩撰五礼勒成百巻行世请依古制脩立明堂上以时事草创未遑制作竟寝不行六年除太常卿九年诏定雅乐又作乐府歌词撰定圜丘五帝凯乐幷议乐事上善其议诏与姚察等正定新乐是后议置明堂诏条上故事上甚敬重之时杨素恃才矜贵轻侮朝臣唯见未尝不改容自肃素将击突厥诣言别送素至中门而止素曰大将出征故来叙别何相送之近也遂揖而退素笑曰竒章公可谓其愚不可及也寻拜吏部尚书诏与杨素苏威薛道衡许善心虞世基崔子发等幷召诸儒论新礼隆杀轻重所立议众咸推服献皇后丧杨素谓今日之事决在于公斯须之间仪注悉备皆有故实素叹曰衣冠礼乐尽在此矣非吾所及也在吏部其选举先徳行而后文才务在审慎用多称职隋之选举于斯为最时论弥服大业二年进位上大将军六年从幸江都卒赠文安侯諡曰宪有文集十三巻行世
　　梁睿字恃徳安定乌氏人父御西魏太尉睿少沉敏有行检周太祖时袭爵广平郡公进蒋国公歴凉安二州总管俱有惠政后益州总管王谦反命睿为行军元帅率兵讨谦斩之剑南悉平威震西川进位上柱国睿威惠兼着民夷悦服声望逾重隋髙祖受禅眷待弥隆睿复上平陈之策上善之时突厥方彊复陈镇守之策十余事上嘉叹乆之睿自以周代旧臣久居重镇威名太盛内不自安遂谢病阖门不交当代卒諡曰襄
　　梁毗字景和安定乌氏人祖越魏泾豫洛三州刺史郃阳县公父茂周沧兖二州刺史毗性刚謇颇有学涉隋初拜治书侍御史迁雍州赞务直道而行无所回避颇失权贵心出为西宁州刺史先是蛮夷酋长以金多者为豪儁每寻干戈畧无宁嵗毗患之后因诸酋长相率以金遗之毗置金座侧对之恸哭谓曰此饥不可食寒不可衣汝等以此相灭今将此来欲杀我耶一无所纳悉以还之于是蛮夷感悟遂不相攻征为大理卿持法平允进位上开府因上封事抗言杨素擅权宠作威福利国家有事帝重其不屈素任寄隆重多所折挫朝士慴伏莫敢与相是非词气不挠者独毗与柳彧李纲而已大业初迁刑部尚书摄御史大夫事劾宇文述私役部兵固争之
　　梁彦光字脩之安定乌氏人祖茂魏秦华二州刺史父显周荆州刺史彦光少有至性七嵗时父遇笃疾药求紫石英不得彦光忧瘁忽于园中见一物不识怪而持归即紫石英也人咸异之谓至孝所感隋髙祖受禅为岐州刺史甚有惠政嘉禾连理出于州境开皇二年上幸岐州悦其能下诏褒美岐州俗淳以静镇之合境大化课最第一转相州刺史相俗多诈为之作歌称其不能理化坐免嵗余拜赵州刺史彦光请复为相州上从之豪猾闻而嗤笑彦光下车发擿奸隐有若神明合境大骇狡猾潜窜乃招致大儒每乡立学教授策试人皆尅厉风俗大改吏民感悦畧无争讼卒諡曰襄子文谦雅有父风迁鄱阳太守治称天下最征拜戸部侍郎
　　田徳懋平凉人观国公仁恭子少以孝友著名开皇初以父军功爵平原郡公授太子千牛备身丁父艰哀毁骨立庐于墓侧负土成坟上闻而嘉之遣侍郎元志就吊仍降玺书褒美赐缣二百米百石诏表其门闾歴太子舍人义州司马尚书驾部郎
　　唐吕向字子回泾州人工草学通古今开元十年召入翰林兼集贤院校理侍太子友诸王时嵗采天下姝好因奏美人赋以讽帝善之擢左拾遗帝好校猎向又献诗规谏进左补阙从帝东巡帝令蕃夷酋长入仗内射禽向谏诏蕃夷出仗乆之迁主客郎中始向之生父岌客逺方不还存亡莫知音信访索累年不获它日自朝还道见一老人物色问之果父也向下马抱父足号恸帝闻咨叹官岌朝散大夫赐锦防乐工娱怿其心向官至工部侍郎
　　牛仙客泾州鹑觚人初为县小史令陇西营田使傅文静器之积功迁洮州司马河西节度使萧嵩委以军政清勤不懈及嵩执政荐迁太仆少卿开元末为朔方总管啬事省用仓库积实器械锋鋭迁工部尚书同中书门下三品为相谨身无他与百司咨决无所处可惟曰如令式而已卒赠贞简
　　牛僧孺字思黯隋竒章公后工属文第进士元和初以贤良方正对策条指失政宰相怒调伊阙尉改河南迁监察御史穆宗时为御史中丞宿州刺史李直臣坐赇当死帝惜其才僧孺曰法以制有才者安禄山朱泚以才故乱天下帝从之赐金紫服以戸部侍郎同平章事韩卒帝遣使者收其家赀簿得朝臣受贿者皆在惟僧孺注某月日送钱千万不纳帝善之迁中书侍郎敬宗立进封竒章郡公时宦官擅权僧孺数表去位授武昌节度使鄂城土恶亟圯嵗増筑扰民僧孺陶甓以城鄂城无复嵗费又废州以省冗官文宗立复为平章事寻进文馆大学士他日帝召宰相问以致太平之道僧孺曰太平无象今四方不内扰百姓安生业虽未及至盛亦足为治矣更求太平非臣所及退固请罢出为淮南节度副大使三年召为尚书左仆射防庄恪太子薨为陈父子君臣大伦以悟帝帝流涕以足疾乞出为山南东道节度使赐彞尊龙勺诏曰精金古器以比君子卿宜少留固请乃行卒赠太尉諡文简
　　牛蔚字大章僧孺子第进士由监察御史为右补阙大中初屡条时政宣宗嘉之累迁吏部郎中失权幸意贬国子博士咸通中进至戸部侍郎袭竒章侯乆之为山南西道节度使治梁三年受代黄巢陷京师遁山南故吏民喜蔚至争迎候后以尚书右仆射致仕
　　牛徽蔚子蔚避地于梁道病徽扶篮舆歴阁路遇盗击其首血流面持舆不息盗迫之徽拜曰亲老而疾幸无惊骇盗感之曰此真孝子也共举舆舍之家进帛裹创以饘奉蔚留信宿去擢吏部员外郎时选滥吏多奸嵗调四千员徽治以刚明抑杜干请法度复振后召为给事中李茂贞请假节讨杨复恭昭宗怒徽劝帝许之果有功后终刑部尚书
　　皇甫镛字龢卿临泾人第进士兄镈为相时任河南少尹见权宠太盛每极言之镈不悦乃求分司为太子右庶子镈败朝廷贤之授国子祭酒开成初以太子少保卒镛能属文工诗为人寡言正色衣冠甚伟所交皆知名士著书数十篇
　　宋胡顺之字孝先原州临泾人登进士试秘书省校书郎知休宁县有县民汪姓者豪横县不能制嵗租赋常不入逮捕不肯出顺之置诸法为青州从事髙丽入贡中贵人挟以为重使州官旅拜于邸顺之独不拜大姓麻士瑶阴结贵侍匿兵械服用拟尚方州县被凌蔑莫敢发其奸又杀其兄子其母诉于州众相视曰孰敢徃捕者顺之尽得其党有诏鞫问士瑶论死子弟流放者百余人改知常熟县迁太常博士明道间再上宰相书乞太后还政仁宗嘉其忠迁尚书屯田员外郎其后数论朝廷事范仲淹爱其才州里皆敬之
　　曲珍字君玉陇干世族寳元康定间夏人屡入寇珍诸父纠族党御之敌不敢犯于是曲氏遂以材武长雄边闗珍善骑击劒尝与诸父出塞游猎猝遇夏兵围之奋击大呼夏人披靡得出顾叔未出复持短兵还决鬬遂俱脱元祐初为环庆副总管夏师数十万寇泾原珍驰三百里袭破之曲律山俘斩千八百人进东上阁门使忠州防御使
　　向寳镇戎军人善骑射年十四遇敌战斩首二级及壮以勇闻有虎踞五原东西百里断人迹寳一矢殪之道过潼关巨盗郭邈山多载关中金帛子女寳射走之尽得其所掠尝至太原梁适射弩再中的授寳矢射之四发三中适曰今之飞将也神宗称其勇比薛仁贵歴官至嘉州团练使
　　姚兕字武之宋史五原人一统志隆徳人父寳战死定川兕补右班殿直为环庆巡检与夏人战一矢毙其酋众溃因乘之遂破兰浪敌大举入边有悍酋临阵甚武兕射中其目斩首还明日来攻益急兕射杀数百人裂指流血又遣子雄引壮骑驰掩其后敌退攻大顺城兕复往救转鬬三日斩级数千卒全二城后庆军叛兕守西关盗不得入而奔兕追及与语皆感泣罗拜誓不复为乱神宗闻其名召入觐赐银鎗袍带迁都监从攻河州飞矢贯耳战益力河州既得又为鬼章所围兕曰解围之法当攻其所必救乃击陇宗围遂解从攻交趾有功领雅州刺史徙熙河与种谊合兵讨鬼章于洮州擒之拜通州团练使兕以父战死凡图画器用皆刻仇讐未报字事母尽孝力学兵法老不废书尤喜顔真卿翰墨曰吾慕其人耳弟麟亦有威名关中号二姚
　　姚麟字君瑞兄兕攻河州时俱在兵间中矢透骨以强弩出镞笑语自若积功至皇城使从李宪讨生羌擒冷鸡朴再转英州刺史元丰西讨从刘昌祚出战胜之督诸军讨堪哥平经畧使卢秉上其功状赐金帛六百元祐初擢威州团练使歴殿前都虞候绍圣三年拜武康军节度使王赡取青唐麟以为朝廷讨伐方息肩奈何复生此大患已而赡果败徽宗立进检校司徒卒赠开府仪同三司麟为将沉毅持重不少纵舍宿衞将常犯法诏释之麟杖之于庭而后请拒诏之罪故所至肃然
　　姚雄字毅夫兕子少勇鸷有谋年十八即佐父讨金汤以百骑先登夺隘又成荔原之功歴泾原秦凤将累佐骐骥使绍圣中渭帅章楶城平夏夏人倾国来争雄与鏖鬬流矢注肩战愈厉敌引却追蹑大破之斩首三千级徙知会州王赡畧地青唐羌人攻湟鄯雄与苗履援之羌惊溃履谓无虞雄严备以待俄而贼至雄整众迎击破之献馘二千哲宗遣中使劳问徙河州种朴战没王赡军陷敌中雄自鄯至湟四战皆捷拔出之遂筑安乡关夹河立堡以防浮梁通湟水漕运商旅负贩入湟者始络绎于道复加防御使建中靖国初议弃湟州雄以为可弃蔡京用王厚复河湟治弃地罪停雄官光州居住后窜金州及西宁诸戍阻絶乃起雄权经畧熙河使召诣阙为中太乙宫使引疾纳节改左金吾衞上将军寻以检校司空致仕卒赠开府仪同三司諡武宪
　　郭成字信之徳顺中安堡人从军得供奉官王师趋灵武成将泾原兵击破夏人于漫隘有羌驰突阵前大将刘昌祚曰谁能取此者成跃马斩其首以献朝廷筑平夏城置将戍之问可守者诸将皆曰非郭成不可遂使往守夏人恚失地倾国入争连营百里飞石激火昼夜不息成与折可适以万骑异道并进遂俘阿埋都逋二大酋捷闻进雄州防御使泾原钤辖徽宗诏筑绥戎懐戎二堡成独当其役暴露雪中感疾卒帝悼之甚赙以金帛官其子成轻财好施名震西鄙防访使王孝竭白于朝帝手书报曰郭成尽忠报国有功于民宜载祀典榜其庙曰仁勇
　　郭浩字充道成子徽宗时充环庆路第五将部将尝率百骑至灵州城下夏人以千骑追之浩手斩二将首以还擢渭州兵马都监寻陞鄜延路安抚使时二敌交侵浩守保安一军对垒一年敌不能犯后为秦凤路经畧使知秦州金人侵和尚原浩与吴玠随方捍御蜀赖以全迁防御使金人以步骑十余万窥川口抵杀金坪浩与呉玠大破之迁彰武军承宣使徙知金州金州残敝特甚浩招集流亡开营田以其规置颁示诸路朝廷嘉之凡有奏请得以直达金人还河南地以浩充陜西宣谕使知金州后拜检校少保卒赠少师諡恭懿
　　杨政字直夫原州临泾人崇宁初父忠与夏人战殁政甫七嵗哀号如成人母曰此儿孝于亲必忠于君其大吾门乎建炎间从吴玠击金人九战九防绍兴元年金人趋和尚原政引兵大破之拜恭州刺史四年金精兵十万欲道仙人关入蜀政説玠曰此地为蜀阸塞当坚守玠遂筑垒关外敌帅督战益急政以神臂弓射之又出不意夜斫其营敌遁去授环庆路安抚使政母留敌境遣人省母母惟勉以忠义后和议成始迎母归诏封感义郡夫人以政为熙河路经畧安抚使知熙州又败金人于凤翔又败金人于寳鸡擒万戸通检凡大战七斩获甚多拜武当军节度使和议成召还军民诣部使者借留加少保乆之拜太尉卒赠开府仪同三司諡襄毅政守汉中六堰乆壊失灌溉之利政为脩复汉江水决为害政筑长堤捍之凡利于民者不敢以军旅废政为呉璘禆将及与璘分道建帅执门下之礼益恭世颇贤之
　　呉玠字晋卿徳顺军陇干人少沉毅知兵善骑射读书能通大义以良家子泾原军政和中为队将从讨方腊破之夏人攻懐徳军玠追击斩级多擢第二副将建炎初金人畧秦雍玠逆击大破之追奔三十里金人攻延安府玠攻华州拔之张浚巡关陜授玠统制升泾原路副总管寻为秦凤副总管时兵火之余玠劳来安集民赖以生转忠州防御使张浚合五路兵欲与金人决战玠言宜守要害须其敝而乘之不听遂大溃玠收散卒保和尚原积粟缮兵为死守计凤翔民感其惠相与夜输刍粟助之玠偿以银帛民益喜金人怒邀杀之民输如故败金将乌噜舍赫拜明州观察使兼陜西都统制乌珠防诸道兵十余万攻和尚原玠命分番迭射号驻队矢连发如雨注大败之乌珠中流矢走以玠为镇西军节度使萨里哈长驱趋洋汉玠自河池日夜驰三百里以黄柑遗敌撒离喝大惊大战饶风岭六昼夜死者山积未几金人北归玠令邀击之死者以千计尽弃辎重去进玠少保阶成凤州制置使敌复攻仙人关与弟璘合击败之金人宵遁复秦凤陇三州拜少师保定军节度使玠与敌对垒十年常苦逺饷劳民益治屯田嵗收至十万斛治废堰民知灌溉可恃愿归业者数万家进四川宣抚使卒于仙人关諡武安玠善读史用兵本孙呉务逺畧不求小近利故能必胜御下严而有恩故士乐为之死用将佐视劳能为髙下先后方金人一意睨蜀微玠身当其冲无蜀乆矣故西人至今思之立庙于仙人关号忠烈淳熙中追封涪王子拱亦握兵
　　吴璘字唐卿玠弟也从玠攻战积功至宣赞舍人绍兴初箭筈关之战璘功居多守和尚原乌珠大入玠兄弟死守分合三十余阵璘随机而应乌珠中流矢遁陞副都总管玠命别营仙人关金帅萨里哈以兵十万至璘血战七昼夜金兵大败自是不敢窥蜀者数年除知秦州金兵大入璘守河池屡败之乂以叠阵法更休迭战士殊死鬬金将和珍希卜苏大败降者万人和珠走保腊家城璘围而攻之城垂破诏班师秦桧主之世将浩叹而已后入觐拜少保三十一年金主败盟拜四川宣抚使兼陜西河东招讨使遣将屡败敌兵乾道初入朝拜太傅封新安郡王改判兴元府及还镇两宫宴饯甚宠入辞徳寿宫髙宗解佩刀赐之璘至汉中脩复褒城古堰溉田数千顷民甚便之卒赠太师追封信王璘守蜀余二十年隐然为方面之重威名亚于玠
　　呉挺字仲烈璘子累迁利州东路统制绍兴三十一年金人渝盟挺愿自力军前以为中军统制既复秦州金人以兵来争挺破其治平砦已而战南市城挺率背嵬骑尽易黄旗绕出敌后敌遂惊败擢荣州刺史以瓦亭功授郢州防御使隆兴初除陜西河东路宣抚使寻加熙河路经畧安抚使时年二十五会议和旋军淳熙十年加检校少保成州西和嵗大祲挺力为赈恤分军储以佐之全活数十万绍熙四年以疾乞致仕诏加太尉卒赠少师挺少起勲阀弗居其贵礼贤下士虽遇小官贱吏不敢怠忽拊循将士人人有恩璘故部曲拜于庭下輙降答之即失律诛治无少贷璘尝对孝宗言诸子中惟挺可任
　　金张中孚字信甫安定镇戎人父达仕宋至大师封庆国公金围太原战殁于军中孚涕泣率部曲十余人入大军中竟得父尸以还后降金睿宗以为镇洮军节度使知渭州刘豫括民田籍丁壮为军中孚竟执不从泾原独免掊克之患后拜参知政事迁尚书左丞相封南阳郡王卒中孚天性孝友刚毅与弟中彦居未尝有间言喜读书驭士卒严而有恩西人尤畏爱之
　　张中彦字才甫中孚弟歴官至临洮尹兼熙秦路都总管巩州贼刘海构乱中彦惟论为首者戮之西羌恃险不服朝廷使御史就论方畧中彦曰此羌服叛不常若非中彦自行势必不可即至积石豪长四十来约降事遂定加仪同三司
　　明杨思道字梦辅为元巩昌总管善易学时明兵北伐思道乃弃官遁华亭西山大将军知其贤命署县事遭兵乱余民止八戸思道乃招谕民戸凡千一百有奇遂葺县治脩学校乆之思道退占籍为武村里人藩臣荐为本学训导陞山西襄陵教谕九年致仕刘偲灵台人辟经明行脩授福建道监察御史乆居风宪有声名
　　张谅字子贞华亭人聪明过人有膂力善骑射居家孝友严肃轻财好义永乐中以贡生歴官贵州参议诸苗反英宗知谅严明可用诏至暖阁亲谕赐白金及剑俾専征遂讨平之陞参政
　　黄种隆徳人永乐中贡生除戸科给事中鲠介不茍乆居清要及归行李萧然
　　杨谌字伯维华亭人举永乐十五年乡试有谋畧善骑射初任工部主事陞湖广司郎中正统间宁徳等县矿贼反官军讨之失利英宗谕谌讨之谌承命不归私第既至宣布朝廷恩意招来王孟光等一千一百四十九戸给粮存恤诸县遂安独崇悦不降谌率众直抵其寨悉擒之阅贼穴妇女财货不可胜计令曰敢私者斩俾妇女各归其家余悉籍奏诏嘉之陞本部侍郎兼抚治宁夏
　　王珏泾州人登永乐十九年进士为监察御史骨鲠敢言朝野望其风采时人呼为铁面御史
　　余俊平凉人宣徳正统间歴任介休闻喜二县教谕俱教有成效陞成都府教授
　　王政字裕民华亭人天性孝友有学行善骑射正统中以监生授工部主事歴任员外郎中成化初擢浙江参政时有叛贼王好已作乱政率兵平之
　　齐礼字克敏隆徳人正统间贡性刚介居家以孝友称授陜州知州有异政先是州多虎患礼至虎悉逺去又池生瑞莲人以为徳政所致九载考最陞贵州黎平知府拊循苗夷兴学校设科条以表正风俗为务卒于官黎人思之为立祠
　　郭坚字屏翰静宁州人正统十四年贡慷慨好义负有大志勤苦力学卓为时望歴知密云顺义束鹿三县陞涿州知州政绩甚着
　　石辂字君舆华亭人膂力善射举景泰七年乡试成化会试塲灾士争逾墙辂援之悉生授南城兵马指挥有盗百余人聚劫东城富民辂驰救射杀数人获其魁余皆遁走宪宗闻之诏赐纻丝白金补东城兵马继擢髙唐知州路当要冲清约却馈大变奢风民贫者为置牛租母彘以为业逋逃者招归凡有利可兴者悉举之髙唐民戴如父母及去民刻碑颂遗爱焉
　　林廷玉字粹夫平凉人本福建侯官籍以父芝教授平凉遂家焉成化二十年进士授吏科给事中劾僧维晓弃市中外快之陞工科都给事中学士程敏政主会试给事中华敞劾其卖题下狱廷玉言谏官下狱被劾官顾朝参非法请同敏政入狱以昭公道谪廷玉海州判官稍迁茶陵知州歴右通政佥都御史巡抚保定劾太仆丞索赂暴民者丞恃中助反诬讼玉罢之嘉靖初吏部侍郎胡世宁荐玉骨鲠有风裁宜引助新政不果用
　　史书字献忠灵台人成化十一年进士授山西阳城知县年尚少大猾路省祭轻之置诸法民皆惊服省里甲贳小罪徭赋如期百务咸集再知平山县民习朴治以无事歴吏部员外郎擢守保宁多善政视事九年以清介称
　　郭遡静宁人涿州刺史坚子工骑射成化四年从总督项忠讨石城贼战輙当先生擒伪招督王满四授秦州衞镇抚十三年从都御史余子俊讨洮岷叛番有功陞百戸累官指挥佥事尝将精兵摧锋陷阵屡有斩获寻陞都指挥佥事
　　张琡字文璧镇原人少頴悟有干局成化八年进士授工部主事查定魏二公勅赐芦滩额外地奏属有司以供官厰薪费陞真定知府兴脩学舍积粟赈饥滹沱河泛溢没民田庐琡疏新河泄水又筑长堤百余里民赖以安内官李广夺民田奏檄踏勘归田于民陞河南参政督饷革弊歴官中外有名所至輙集事云
　　张伦平凉衞人成化十四年进士清直自励学以经济为先任南京戸部主事郎中俸悉给官费无遗留丙午河陜大饥伦请发江淮运米数十万往赈旱甚河漕运阻伦百方经画济以陆挽致米二十余万不能至者粜之河南以估金赈陜活数十万人竟以劳卒于河南人为立祠
　　赵斌字时宪平凉人治十三年进士温厚寡言有胆畧为举人时路遇盗数十人斌下马持弓盗问何人斌从容曰吾平凉赵斌矢不空发盗驰去以行人擢监察御史凡十余年掌京畿道陞应天府丞歴任为政咸有方畧
　　仇字廷威镇原人袭宁夏前衞指挥同知世职正徳二年总制杨一清荐擢宁夏游击将军五年安化王寘鐇及指挥何锦周昂丁广反时驻城外闻变引兵入城解甲觐寘鐇即归卧家称病以所将兵分贼营锦等信之时就问计阴结壮士遣人令报官军旦夕至绐锦广出兵守渡口遏东岸兵勿使渡河锦广果倾营出昂独守城寘鐇以祃牙召钺称病亟昂来视方坚卧伏卒猝起捶杀昻钺乃被甲横刀提其首跃马大呼壮士皆集驰诣寘鐇第缚之谕其部曲众遂大溃论功封咸宁伯进署都督佥事充宁夏总兵官七年刘惠赵鐩等乱河南拜平贼将军偕都御史彭泽讨之连战皆防俘斩不可胜计盗首先后被擒出师四月河南贼悉平论功进世侯十年称疾解营务世宗立再起掌前府事未上卒諡武襄
　　周鉴字子明平凉人举嘉靖三十一年乡试第一三十二年进士授刑部主事考最陞佥事督学四川山东其所品鉴一时得士最盛名士多出其门陞河南左布政使迁右副都御史鉴有政才所至多风力持法严人不敢犯虽藩府每事必裁抑妖贼曹伦起仪封鉴擒斩之所司具状上闻为忌者所沮抑竟未叙功张居正当国威詟朝野以葬亲归道过河南卿大夫迎谒礼甚卑鉴独守常仪居正不悦语人曰周子明殊无东道意鉴遂抗章自劾求去凡五上未允部议拟调俄有中旨准致仕归家
　　何宗贤泾州人成化间进士官佥事弟宗礼亦官副使兄弟讲学有文名
　　姚爵字汝脩静宁人正徳六年进士初授刑部主事歴陞湖广司郎中公明果断防正自持嵗戊寅武宗巡游爵抗疏累谏廷杖几毙辛巳春奉命勘事大名府称平允恤刑四川理冤伸枉尤多平反陞河南开封知府未赴任道卒
　　董希曾隆徳人举正徳十一年乡试初授保安知州矿盗可洪等众二十余连结鼔煽伺衅将发时承平日乆郡县无备希曾结以恩信开诚布公贼感悦相率敛辑卒不为乱寻陞东昌府同知亦着政绩赵时春字景仁平凉人为人严毅介特与士大夫处意有所不可议论有所不合必引绳按矩诘责之不少贷人服其正年十四举于乡逾四年为嘉靖五年会试第一授庶吉士改戸部主事寻调兵部九年疏请禁谀佞正士风又疏请崇治本信号令广延访励廉耻惜人才固疆圉正治教七事下诏狱黜为民既起编脩兼司经局校书帝有疾疏请东宫御殿受正旦朝贺复黜为民防京师被寇世宗用荐召为兵部职方主事仇鸾恃宠倡马市损国扰边时春抗议不合又以能兵为鸾所忌几得罪稍迁山东佥事转副使三十二年擢巡抚山西佥都御史提督鴈门诸关武备甚脩其为政斥贪墨省征徭抑请托絶馈遗宗藩贵宦相戒不敢犯法其年九月寇入神池利民诸堡时春率兵往御擐甲策马至大虫岭遇伏兵败绩被论解官时春少喜谈兵读书善强记凡天文地理戸口钱谷多寡之数能歴歴诵之所为文章豪肆与唐顺之王慎中齐名唐顺之尝曰宋有欧苏明有王赵其推重如此着有浚谷集行世
　　许理字伯温镇原人正徳六年进士授丹阳知县羣奸横征苦诛求邑当要路理省费十之三豪右欺隐公帑各数千金累请谒县令莫能治理置之法而括财归官会水灾租不入悉以前金代输陞任兵科将行民垂涕赆金送者千余人理悉却之及给谏弹劾不避权贵大吏贪墨幷时政之弊者輙上封事论皆得体中外惮之
　　刘时中字大本华亭人国学生正徳十四年授大名府检校干敏疏通太守任君中深赏之数任以疑事事皆办开州豪吏韩甲为伯所讼州使徒往捕甲甲击杀徒藏其衣壁中而尸于伯氏之门州收其伯掠治承服时中覆讯尽得枉状部徒捜甲获其衣刀阖府惊异大名县丧尹吏民败乱时中摄行数月即治剡懐徳隆徳人贡生授永川丞摄县事嘉靖间值白莲贼反势甚张旬日陷七县转寇永川吏民震恐懐徳以忠义激劝婴城固守贼悉众薄城攻甚力懐徳应变俱有方畧引弓射中贼帅众乘势百弩齐发贼败遁率众驰逐俘斩数百人
　　杨文奎隆德人以赀补国子生授灵丘知县有干才持正不阿县故有虎为民害文奎斋沐祷祀三日虎竟死太白山有矿迹中官欲奏闻之文奎以为扰民坚执不可事得已近山多盗时出寇掠文奎谍知选壮士二百人躬擐甲胄率二子往讨之斩首五十余级贼遂平陞衢州府同知
　　李迪隆徳贡生除房县主簿居官务以善导人不喜刑名时县以争田讼者七十余家迪叹息曰是闗风化非刑狱所能止也乃期日引诸讼者集列庭中为之陈逊让敦睦之义往反开晓辞气恻于是讼者感愧各愿罢去无复以田为言者迪治理率多类此及去民思其徳为立祠
　　张世爵崇信人嘉靖间贡士任四川安居县簿为政寛平廉静不尚苛刻故事司粮务者嵗有例金里甲循例以献世爵曰若辈以吾为何等乃以赤蹏相汚耶挥之去宥过奬善以诲谕代鞭朴安人感徳立祠祀之居乡睦婣尚义里党矜式
　　靳贤字子哲静宁州人举隆庆元年乡试性至孝万厯中知沁源县俗多逋租率由田土未清贤履畆勘丈絶其兼幷自是沁源无傕科之累又捐俸置机房以教民织县城土筑贤至始甃以砖沁人感戴为之立祠寻擢潞安府通判署事泽州皆称明决时值嵗歉捐资赈济全活尤多贤丰姿挺秀自律甚严而待人和蔼尚义好施亲族赖之
　　江渤字汉海静宁州人性鲠介慎名节恬退自矢万厯二十一年选贡除知山西芮城县时县有陋规新令赴任送途费三百金渤挥去曰此民脂膏耳何玷吾官箴为解组日囊槖萧然归里杜门手不释巻居衣冠危坐闻官司过门輙起立古冥行君子也董三秦隆徳人万厯十年选贡歴官河南真阳知县为人廉正难干以私其治真阳诛锄强豪拊循柔善深得寛猛之宜时白莲教寇乱势甚剧三秦往招之贼素服其威信胥受抚
　　连捷字金门平凉人工举子业试輙冠侪辈乆著名诸生间举天啓元年乡试为人寛和尤敦友让与弟芳同居终身无间言素恬静不与人竞未尝见有睚眦之怨乡曲皆称之
　　杨可教灵台人万厯间贡生任城武训导其先仲记以贡尹丰润长厚多善政以理学传家可教博闻强记穷极经史时与弟可立互订理学耄年不衰
　　董三策隆徳人万厯间贡士授黄州府通判性廉介持正不阿其佐郡治以薄赋税寛民力为急在官数年政化大行逺人归慕去官黄州人思之为立祠万厯四十五年隆徳饥时三策居家出所积俸籴粟收养宗族计口授食举宗无有饥者
　　王琪字公甫静宁州人少頴达好古博学家世藏书数万巻为文有体诗亦入格善书法与弟瓆齐名而行谊素孚于人以副榜入贡所着有韈线集
　　王瓆字蓝璧静宁州人明末进士授山西孝义知县迁黄梅令除其锢害梅民立碑志徳歴陞湖广武昌佥事道时闯献猖獗江汉震惊瓆调兵驻防分守冲要设伏诱击擒杀颇多而贼众益集攻陷楚城瓆扣左良玉军门号泣请师瓆擐甲督阵直抵鄂渚斩贼万计不旬日而武黄汉三郡州县皆复如故寻陞参政卒年七十七
　　皇清杨可立字止止灵台县人淹贯羣书少工文艺究心周程张朱之学体认求放心工夫乐教人为善建塾训乡里子弟逺近从之以明经授蓝田训导陞镇安教谕优恤贫生致仕归设义田周穷乏晚尤好学笃行著述甚多学者称为淡斋先生值嵗荒有百余人采食苜蓿可立悯之各给米数斗去有羣盗攻掠居民谓其众曰杨某名贤众毋扰其为小人敬服如此慕天顔字拱极静宁州人顺治十二年进士初任浙江钱塘县令陞福建兴化知府审理军需案费关百万事连府州县官数百人屡年不决天顔得其要领库帑以清寻摄太常卿招抚台湾授兴泉道陞江苏布政使入
　　觐条奏八事其一黄淮全局情形其二淮扬涸田寛征其三请除荒坍田粮其四请减浮粮额数其五永行均田均役其六选用守令能员其七恤给罪囚口粮其八闽海寨游设防而治河闽防二事荒坍浮粮之弊
　　尤为确切康熙十五年陞江苏巡抚十六年捐造鸟船四十只火药二十万斤炮手一千二百名解送岳州军前加兵部尚书江南屡荒皆由水道不治复奏大兴水利请濬常熟白茆港武进孟渎河诸处葢呉淞刘河白茅孟渎为苏松常镇之四大干河不可不急治也疏入报可又苏松常太长等十州县有歴乆版荒之田有江湖冲塌之坍江有地入公家粮存编戸谓之公占三者歴年里甲包赔官司那垫至是因地震陈言请豁勘实坍荒田地共二千三百六顷歴年缺额银二百三万零而版荒坍江公占诸虚租遂得永豁以覈京口驻防事去官二十三年起复湖北巡抚旋调贵州陞总督漕运因条列漕政复嵗造船只之例剙渡江先后之法请江北红白兼收以便土宜又严斛卒盘验之法于过淮倡合帮互挽之条于上闸所着有抚呉封事楚黔封事督漕封事辑瑞陈言刻行后卒于苏州葬于呉
　　庆阳府
　　汉李息郁郅人事景帝至武帝立八嵗为材官将军军马邑后六嵗为将军出代后三嵗为将军从大将军青出朔方凡三为将军后常为大行浑邪王谋欲降汉是时大行李息将城河上得浑邪王使即驰传以闻上乃令去病将兵往迎之元鼎间西域既通置河西郡后先零羌合兵十余万围枹防息与郎中令徐自为将兵十万人击平之始置防羌校尉持节统领焉
　　公孙敖义渠人以郎事景帝至武帝立为骑将军出代后五嵗以校尉从大将军青封合骑侯后一嵗以中将军从大将军再出定襄后二嵗以将军出北地后十四嵗以因杅将军筑受降城凡四为将军公孙贺字子叔北地义渠人祖昆邪景帝时为陇西太守以将军击吴楚有功封平曲侯著书十余篇贺少为骑士从军数有功武帝即位迁至太仆贺夫人衞皇后姊也贺由是有宠元光中为车骑将军从大将军青出有功封南窌侯坐酧金失侯后八嵗遂代石庆为丞相封葛绎侯时朝廷多事督责大臣贺引拜为丞相不受印绶顿首涕泣曰臣本边鄙以鞍马骑射为官材诚不任宰相上与左右见贺悲哀感动下泣曰扶起丞相贺不肯起上乃起去贺不得已拜出左右问其故贺曰主上贤明臣不足以称恐负重责从是殆矣贺子敬声代贺为太仆父子并居公卿位敬声骄奢不奉法坐事死
　　傅介子北地人以从军为官先是龟兹楼兰皆尝杀汉使者元凤中介子以骏马监求使大宛因诏令责楼兰龟兹国介子至责其王各谢服因率其吏士共斩匈奴使者还奏诏拜为中郎迁平乐监复遣介子赍金币扬言赐外国至楼兰王贪汉财物来见使者介子与坐饮壮士二人刺之立死遂持王首还诣阙公卿议者咸嘉其功诏封为义阳侯食邑七百戸甘延寿字君况北地郁郅人少以良家子善骑射为羽林投石拔距絶于等伦尝超逾羽林亭楼由是迁为郎试弁为期门以材力爱幸稍迁至辽东太守车骑将军许嘉荐为郎中谏大夫使西域都防骑都尉与副校尉陈汤共诛斩郅支单于封义成侯薨諡曰壮
　　梁慬字伯威北地弋居人也慬有勇气慷慨好功名延平元年为西域副校尉都防段禧长史赵博守它干城城小慬以为不可固乃説龟兹王欲入共保其城慬既入遣将急迎禧博合军八九千人龟兹吏人并叛其王反共围城慬出战大破之二年春敦煌众羌叛朝廷发兵西击诏慬留援慬进兵击破之追至昭武及至姑臧降其大豪三百余人河西复安受诏屯金城闻羌犯三辅即引兵赴击转战武功美阳关连破走之尽得所掠生口羌遂奔散朝廷嘉之赐书劳勉委以西方事三年行度辽将军事救耿种于美稷破匈奴乌桓即拜度辽将军
　　王围郁郅人为强弩将军以勇武显闻有射法五巻傅育北地人显宗初与将军马武等击羌功冠诸军后为武威太守屡有战功详凉州名宦
　　魏傅嘏字兰石北地人介子之后弱冠知名司空陈羣辟为掾时刘邵作考课法嘏以殿最之课未尽人才作论难以箴其失后为河南尹迁尚书时议征呉嘏言非便时不从出师果为诸葛恪所败正元二年平母邱俭文钦之乱嘏谋居多进封阳乡侯
　　晋傅祗字子庄魏太常嘏子性至孝以才识明练称武帝时起家太子舍人累迁散骑黄门郎为荥阳太守时河济泛溢乃造沉莱堰以时蓄泄兖豫无水患后以讨杨骏功封灵州县公氐人齐万年反祗率夏侯骏讨平之及赵王伦辅政祗辞疾伦强之使就职惠帝还宫请退不许懐帝即位加右仆射中书监祗明达国体朝廷制度多所经综着文章驳论十余万言傅宣字世祗子年六嵗丧继母哭泣如成人长好学赵王伦以为相国掾尚书郎懐帝即位转吏部郎御史中丞宣弟畅少有重名以选入侍讲东宫为秘书丞没于石勒
　　傅字休奕北地泥阳人爕之孙少孤贫博学善属文解钟律举秀才除郎中选入著作撰集魏书歴官农太守典农校尉所居称职太始四年有水旱之灾上便宜五事诏称善迁司校尉天性峻急不能有所容每有奏劾或值日暮捧白简整簪带坐而待旦于是贵游慑伏台阁生风元虽贵显而著述不废撰论经国及三史故事评断得失名傅子内外中篇凡四部六録幷文集百余巻行于世其后追封清泉侯子咸
　　傅咸字长虞刚简有大节风格峻整疾恶如讐推贤乐善好属文咸宁初袭父爵拜太子洗马累迁司徒左长史在位多所执正以世俗奢侈上书极谏朝廷从之迁尚书左丞惠帝即位杨骏辅政咸规谏讽切骏渐不平骏诛咸转太子中庶子迁御史中丞汝南王亮辅政専权咸又切谏亮不纳仆射王戎兼吏部咸奏戎备位台辅兼掌选举不能谧静风俗人心倾动开张浮竞咸累自上称引故事条理灼然呉郡顾荣尝曰傅长虞为司劲直忠果按劾惊人虽非周才偏亮可贵也卒赠司校尉諡曰贞
　　宋傅之字仲度北地泥阳人髙祖祗晋司徒之少倜傥有大志仕宋累迁建威将军顺阳太守武帝北伐之等七军自武关入之素善骑乘曾于姚驰道内缓服戏马甚有姿致聚观者数千人并嗟叹称善留为雍州治中从事义真东归赫连勃勃倾国追蹑于青泥大战之躬贯甲胄气冠三军军败陷没逼降不屈时天寒裸之之叫骂见杀
　　魏梁祚北地泥阳人笃志好学歴治诸经尤善公羊春秋郑氏易常以教授有儒者风而无当世之才与幽州别驾平恒有旧时请与论经史辟秘书中散后为中书博士撰订陈寿三国志名曰国统又作代都赋颇行于世清贫守素不交势贵子元吉有父风
　　唐康夀真宁人任襄阳谷城令有美政野有驯翚村无吠犬子智任县令政治公平有父风有墓碑
　　宋王庶字子尚庆阳人崇宁间进士第知泾州保定县以种师道荐通判懐徳军髙宗初为鄜延经畧使累立战功进龙图阁待制节制陜西六路军马金人大入破潼关庶传檄诸路会期进讨曲端与庶不协屡督不进延安遂陷自劾得罢绍兴五年起复知兴元府利防路制置使庶以士卒单寡籍兴洋壮丁以时简阅未半年有兵数万六年除湖北安抚使知鄂州趋阙陈绍复大业上大异之进直学士七年以兵部侍郎召入对奏恢复之功未立失在偏听欲速轻爵赏是非邪正混淆诚能赏功罚罪其谁不服又口陈手画秦蜀利害上大喜即日迁本部尚书命庶措置江淮边防京湖宣抚使当是时秦桧主和戎庶力诋和议乞诛金使不从七疏乞免官中丞勾龙如渊劾庶本赵鼎所荐欺君罔上夺职罢归十三年御史胡汝明论庶讥讪朝政责道州安置至贬所卒孝宗追复其官諡节敏
　　元旺札勒结宁州人元太祖命副苏库为中兴路管民官国兵西征运饷不絶无毫发私时号曰满朝清世祖时以疾卒遗奏请谨名爵节财用帝嘉纳焉托尔齐字道明旺札勒结子年十五通古注论语孟子尚书帝召见曰朕闻儒者多嘉言托尔齐奏当亲君子逺小人帝曰汝言甚当因授中兴路新民总管至官録其子弟之壮者垦田塞黄河九口开其三流凡三载赋额倍増寻陞潼州府尹累迁云南廉访副使时云南诸蛮叛僚佐悉称故而去托尔齐独居守寻调防访使行省丞相特们德尔贪暴擅诛杀罗织安抚使法哈鲁克都欲致之死托尔齐诘其専杀法哈鲁克都竟获免寻复其官托尔齐后卒于官
　　明党理真宁人洪武三十年进士任宜阳县丞以经术饰吏事政平化行境内以治永乐初累陞太仆寺少卿沉潜温厚为文敷畅典雅莅政公勤律身清白抑豪强抚遗孑俾游食之民各安其业一时称为良吏贺润宁州人赋性聪明立志坚定读书不泥旧习而能深契维新洪武初登进士第授监察御史
　　张文字载道庆阳衞人明初法严学者恐贻后累不乐进取文欲寻师受学父母难之乃潜游寺观覔藏经书之乆之有悟取儒书读之即大通里邻申报郡守见而竒之曰此少年隽器也入庠给廪乃益修身励行讲学受徒文章徳行推冠一时以嵗荐补博平训导开説经义士彬彬向风文体一变致仕归其贫如洗怡然自得
　　孔文英字世杰安化人永乐十九年进士授庐陵知县擢监察御史浙黄岩有健讼者搆揑齐民三千人相聚为非奉勅往鞫遂得其所搆造罗织者一讯皆服立遣之独械首讼者来京时交口以明果称之歴大理寺卿镇守紫荆闗提督边务练兵有法设险防要内外晏然陞刑部左侍郎卒于官
　　张骥安化人永乐中乡荐宣徳中擢御史激扬有声迁大理寺少卿平山东寇乱理两浙冤狱特勅奬谕赵恭环县人宣徳间举人任河南钧州知州陞彰徳府知府歴河南参政执法不挠清苦自持
　　张清宁州人宣徳间乡举授四川道监察御史歴山东按察司居官以勤恪着时山东郡邑城垣毁塌清檄一切修筑之凡七十余座民不知劳官不知费赵铭安化人景泰二年进士任监察御史执法不避权势陞浙江布政使律身清苦涖政廉平逮终无一金遗子孙
　　倪譲右所人正统七年进士授翰林庶吉士精通六书深明治体歴陞太常寺少卿提督四驿馆性行中和平生无疾言遽色且见事前知子英亦中乡举任鸡泽县尹
　　陈旺安化人正统初袭指挥使资性英敏熟谙韬畧凡攻战守御俱有成法又通晓译语当道荐其有文武才迁淮安参将挂两广平蛮大将军印歴陞都督同知掌前府事时以名将称之
　　李福真宁人太学生任大同府同知英宗北狩福冒险进贡乆无怠意回銮日陞本府知府进陞参政刘仅庆阳人甘贫好学动遵礼义以嵗贡任石州通判理冤狱征逋税大有称誉改判陈州惠政尤多其防节之操始终不变人以为清白吏
　　茂彪后所人性明敏有俊才登景泰五年进士擢监察御史尝纠仪奏失仪者声音如雷百官惮之寻陞山东按察司佥事明法律识治体兼通医术刻经史证行于世
　　田愉安化人字景和慷慨尚气节中景泰四年顺天乡试授平遥县令邑素号难治愉以清介自持涖事精察锄奸去暴尽息刁风致仕归以俸余周给族属足迹不履公门
　　张达字文通安化人中景泰丙子举人授蠡县令抚字有方政平讼简蠡民化之陞蒲州郡守即乞休家人强之行达曰吾以农家得科目勋不逮禄有负国恩多矣乃复营营仕途为家人计耶竟浩然归结庐柔逺山中耕田课子终身
　　杨纶字大经安化人成化二十年进士知肃宁县擢监察御史歴按宣府河南四川赃吏望风解绶发宣府总兵赵防贪酷伏其罪孝宗谓为真御史歴陞山西按察使不附刘瑾搆罪下狱瑾诛起陞佥都御史巡抚宣府寻陞右副都御史掌院事整饬风纪后累疏乞休人皆称为清白大夫
　　韩鼎字廷器合水人成化十七年进士选礼科给事中孝宗嗣位首陈公铨选经财用严兵衞崇天道四事寻差宁夏给散军赏尽革侵渔之弊迁右给事中西夷贡狮所过骚然疏罢遣之又以皇嗣未广为忧上书极言上优诏答之进左给事中疏纠神乐观董素云窃祭服之罪且乞用文学之臣以充太常鼎抗疏极谏随事纳忠多人所不敢言屡防褒纳迁江西按察司副使平反冤狱奉命统制陜西讨平吐蕃之乱陞兵部右侍郎正徳间以疾归所着有斗庵集庆阳府志
　　陈震字文静庆阳衞人成化二十三年进士治初授监察御史风裁凛然凡所按行平寃释逮时称平允歴兵部侍郎尝总制大同诸边励志廉勤为政明肃人不敢干以私精兵法六壬三式之学善骑射敌人不敢入寇
　　李梦阳字献吉庆阳人父正周王府教授母梦日堕懐而生故名梦阳治五年举乡试第一六年成进士授戸部主事进郎中应诏上书言二病三害六渐中指陈阉宦并夀宁侯张鹤龄怙宠骄纵罔利贼民鹤龄奏辨诬梦阳讪母后为张氏下锦衣衞狱寻宥出夺俸武宗立太监刘瑾等八人乱政戸部尚书韩文流涕忧愤文令梦阳属草奏之疏入诏廷议其事瑾知韩疏出梦阳手摭他事下梦阳狱将杀之康海力救得免瑾败起江西提学副使振古学变宿习士翕然向风以材髙负气布政使郑岳与梦阳因诘问相忤下广信狱按之坐前作宸濠书院记削籍梦阳才思雄鸷以复古自命与何景明康海王九思等号十才子皆卑视一世而梦阳尤甚所着有空同集王天祐字受之庆阳人举治十四年乡试祐世农家儿时樵牧即能画地成字稍长覔书潜读山间李梦阳见而奇之因授之学輙頴悟有得弱冠中乡举酷好鲁公法帖遒劲逼真正徳间纂修孝宗实録预选中书授介休令有分巡凌逼州县祐曰是犹可以仕耶即解组归
　　吕经字道甫宁州人少孤贫负薪养母读书不辍尝荷薪市米见遗金坐而待之果有泣至者即检还之归母怪其乆告之母大悦正徳三年举进士授礼科给事中廷议以经谙练边情命専覈山西诸路机宜体勘详明晋都给事中疏陈弭灾异及植国本诸事权奸恶之调山西蒲州同知镇守太监黄玉求索弗遂诬奏系狱嘉靖改元起复吏科陞山东参政矿贼王堂作乱亲督战生擒之陞云南布政使土司文安邦反平之陞都察院右副都御史巡抚辽东厘剔弊习太监王纯等诬奏戍茂州恩诏释归有使边録谏垣存稿诸集隆庆初诏复其官
　　韩守愚字希哲鼎之子正德三年进士选庶吉士补兵部武库主事值逆瑾被收凡同省士大夫株逮者多守愚独以质直不与调山东济宁通判时流贼猖炽当事以守愚素谙军机委以提率民兵守愚谕以忠义相机杀贼相戒趋他境歴四川按察司佥事陈大纲字廷宪震子正徳十二年进士授大理评事谳疑狱片言立折人咸惊服擢山西佥事土豪陈卿据青羊山作乱抚未决独纲力主勦作平贼方畧六篇遂度地形险易断山伐木为飞梯望楼出其背三军攀援而上贼惊溃卿遂降时宰相以前异议抑之命官覆勘以不合勲格竟不防赏陞密云兵备着修边或问一巻时戴贵作乱乆不平纲至立保甲法榜乡邑失贼者连坐贵遂获胁从各散去邑赖以宁上赉赏褒之纲为人志大才雄方严直劲时称干城腹心之托
　　韩奕字大之庆阳衞人家贫不能受读以赋役见辱于军吏始奋志向学登正徳中进士授四川新都令持已防慎涖政平易擢监察御史奉命巡盐两浙时值矿徒啸聚横行州县奕曰盐法不过商估一年利害耳今变起不灭祸延不浅多方招抚悉为解散陞四川佥事致仕为陶穴之居于城南教授生徒讲性命之学一时俊髦多出门下
　　杨纯字粹夫宁州人举正徳丁卯乡试授井陉令清慎公勤陞防州府同知以刚方自持不阿于时清实军伍一时奸弊肃清见忤当道未竟施为时论惜之张鹏翰庆阳人训导文子性敏笃学日记数千言登正徳六年进士授防垣令视民如子擢监察御史左迁解州判官申明吕泾野乡约三年风俗丕变壬辰大饥鹏翰捐俸易粟活人甚众寻陞苏州通判疏凿淤河商贾称便陞南戸部员外邻有新配军苦于衞幕鬻女得十金未致而失之将求死翰遗之金如数又为赎女遣之除河南佥事有劝翰复矿洞者怒曰汝以利诱我耶遂踈其人歴官山东参议
　　吕颛字幼通经犹子防失恃随伯父读书京师举正徳己卯乡试第一嘉靖二年进士授戸部主事陞刑部员外郎审理冤滞多所平反陞郎中出知河南衞辉府政治严明调山东东昌值大水河决渰没馆陶武城二邑乃分檄乡村安插灾民请赈全活计口给粮歴陞云南左布政使所着有仕进録上都稿诸子説括等书及定原集行世
　　吕颙字幼诚经子学问宏博器识老成嘉靖十七年进士谙练明达歴陞南京刑部郎中陞防阳知府理繁剖剧随机应变致仕归有诸书释义芹谷集若干巻
　　黄正庆阳衞人袭都指挥使父泽以勇干着闻正少时已熟谙韬畧人谓其有父风陞灵州备御都司值宁夏寘鐇作乱潜谋刻日渡河正先机收敛渡船屯兵据守贼闻之大惊不敢轻动先事预防之速正实与有功焉陞都督佥事
　　胡献金环县人中正徳己卯乡试除荣昌县令爱民省费行取赴京值父丧归先居荣昌时每嵗尽以俸资奉父母止留柴薪自用一无所取于民到家窘甚至不能襄葬事服阕擢戸部主事
　　杨蛟字巨峤安化人登嘉靖三十二年进士操行方洁为文宏辨后以主事税临清革去一切陋规省民数万金吏民戴之
　　左桂字立卿宁州人举嘉靖二十二年乡试除胙城令胙称难治桂至损徭役寛狱讼明法勅罚权豪屏息擢御史巡视西城奏大木厰失火中官悉置于法又上封事如弭灾变谨脩省侃侃皆大计按山西盐法会河东地震破格发帑赈灾以继母忧归悉以遗业譲诸昆弟
　　麻永吉字庆川本衞人嘉靖中登进士秉性纯笃嗜读书母目失明饮食起居必亲奉焉初授庶吉士累官御史太守廉宪尝抗书劾大臣正色立朝不避权贵文章气节一时仰为山斗后卒于武昌宦邸囊槖磬然敛榇无资
　　邵苾字叔芳宁州人举嘉靖七年乡试歴任叶县介休长山东乡四县所至除豪猾擒巨寇兴废袪弊歴有政声迁石州知州政治益励以镇江府同知致仕周斯盛字子才宁州人登嘉靖三十二年进士歴官御史巡按辽东土寇犯广宁身先士卒战守六昼夜卒保无虞巡按浙江论列巨蠧罢斥贪墨吏治一清督学南畿简拔英才抑絶刺竞风教翕然歴岢岚副使
　　李桢字克庵庆阳人隆庆五年进士累官至尚书为诸生时读书楼上三年不出戸庭乡试巻真草不涂一字其养定如此筮仕后政事简易与物无忤立朝着节为世所仰重
　　米万钟字友石安化人万厯二十三年进士累官太仆寺卿聪頴博雅尤善书画名著一时时阉寺魏忠贤欲令书屛钟闻之逾墙走终不与书忠贤党倪文焕劾之遂削籍
　　李巍然合水人天资頴异垂髫知孝友家贫苦志学业精専以明经授武昌府通判决断如流狱无寃滞除奸革弊颂流江汉陞安宁知州修举废坠教养士民甫一载而政声倍着卒于官
　　巩国柱真宁人任葭州学正歴任四庠取与必严一介家门之内肃若师保虽私居言不妄发人无贤愚见者咸悚然起敬
　　崔嵩庆阳人袭本卫指挥歴官参将器宇豪迈胆勇过人申明军法恩威并着敌常至城下索酒不许因邀嵩饮嵩单骑往与贼对酌慷慨论议如识平生贼畏服之嵩由此知名一日以百骑出遇贼乃据髙冈下马解鞍坐卧以示暇逸贼疑有伏终不敢近仍与贼对谈嵩已令善射者洞其胸矣贼见劲兵解去魏锟庆阳人精骑射从兄镇宦歴边方熟习边事谙晓韬畧比兄出塞锟常在左右指麾调度率部下精骑与贼战贼射堕兄指锟引弓射中贼目应而倒贼众惊溃后锟以军功授指挥使歴陞参将
　　甘州府
　　汉金日防字翁叔本匈奴休屠王太子也休屠王与昆邪王谋降汉后悔昆邪王杀之帅其众来降日防遂没入官输黄门养马时年十四矣乆之武帝游宴见马后宫满侧日防等数十人牵马过殿下莫不窃视至日防独不敢日防长八尺二寸容貎甚严马又肥好上异而问之具以本状对上奇焉即日拜为马监歴迁至光禄大夫日防既亲近未尝有过失上甚信爱之出则骖乘入侍左右日防二子为帝弄儿及壮与宫人戏日防杀之帝心敬日防初莽何罗与江充相善后充族诛何罗惧及遂谋为逆上幸林光宫日防小疾何罗矫制杀使者发兵入见日防色变日防得抱何罗因传曰莽何罗反帝惊起擒缚之穷治皆伏辜由是着忠孝节日防自在左右目不忤视者数十年赐出宫女不敢近上欲内其女后宫不肯其笃慎如此上尤竒异之及武帝病属霍光以辅少主日防为光副封秺侯卒諡曰敬
　　金伦字少卿日防弟为黄门侍郎蚤卒日防两子贵及孙则衰矣而伦后嗣遂盛
　　金赏日防子嗣侯爵宣帝即位赏为太仆霍光妻以女霍氏有事萌芽即上书去妻后霍氏败独得不坐金安上字子侯伦之子为侍中惇笃有智宣帝爱之发楚王延寿反谋封都成侯卒諡曰敬
　　金敞安上子元帝时为中郎将侍中太后以敞世名忠孝留侍成帝为奉车水衡都尉至衞尉敞为人正直敢犯顔色左右惮之后病甚帝使问所欲以弟岑为托诏拜为郎使主客敞子渉明经节俭诸儒称之歴官至长信少府
　　唐乌承玼字徳润张掖人开元中与族兄承恩俱任平卢先锋沈勇而决号辕门二龙遇敌輙先同恩击破契丹于捺禄山又战于白城斩首万计后説史思明斩承庆等降李光弼表为冠军将军封昌化郡王石岭军使积粟厉兵出入耕战乆之移疾还京师卒年九十六子重
　　乌重字保君张掖人河东将承玼子少为潞牙将节度使卢从史奉诏讨王承宗阴与贼连重乃缚从史帐下士持兵合讙重叱曰天子有命从者赏违者斩士敛手还部无敢动宪宗嘉其功擢河阳节度使封张掖郡公诏重以兵讨淮蔡大小百余战贼平迁检校司空进邠国公建言河朔拒命者镇将领兵能作威福也遂以所管三州兵还刺史各主其兵时以为宜长庆末检校司徒同中书门下平章事文宗初真拜司徒未几卒年六十七赠太尉諡懿穆为将善抚士卒蔡将李端降其妻为蔡人所杀将死呼曰善事乌仆射待官属有礼名士如温造石洪皆在幕府殁时二十余人至刲股以祭
　　赵武孟甘州张掖人少游猎以所获馈其母母泣曰汝不好书而敖荡吾安望哉不为食武孟感激遂力学淹该书记自长安丞为右台侍御史着河西人物志十篇
　　赵彦昭字奂然甘州张掖人武孟子少豪迈风骨秀爽及进士第调为南部尉与郭元振薛稷萧至忠善自新丰丞为左台监察御史景龙中累迁中书侍郎同中书门下平章事歴凉州都督为政严下皆股栗入为吏部侍郎持节按边迁御史大夫萧至忠等诛郭元振张説言彦昭与秘谋改刑部尚书封耿国公
　　元昂吉尔张掖人世为西夏将家父堪布率所部归元为千戸及昻吉尔领父军从征诸国有功又畧地淮南世祖时累官行尚书省右丞时欲征日本昻吉尔上疏极谏请罢兵息民不从既而师果无功屡进直言帝虽怒甚其辞不少屈
　　明陈瑗左衞人成化壬辰进士授戸部主事歴陞江西左布政使南京都察院副都御史卒于官所至有政声
　　刘寛甘州中衞人刻意经史尤精于星厯筮卜之学尝建议开髙台所从学甚众号心古先生着有河西赋
　　张杰甘州人任宁夏总兵善抚士卒更多谋畧哱拜之乱巡抚朱正色以杰尝与拜善缒入城招安杰切责之被系不屈兵临城下贼乃缒出之
　　马渥野张掖人居恒専心理学万厯间从父宦长子县时焚香静坐体认周程语録晨夕不懈者几二十年着管窥序诗八首困学诗一帙
　　武振山丹衞人有文武才任甘肃总兵尝着哈密行録山川道里槩可攷见
　　何景阳张掖人任四川彭县教谕好学不倦年八十犹精楷书河西壁经之传推为第一寿百嵗而终苏鏊张掖人号介石由嵗贡授四川保县令以理学教士有孝弟廉譲诗集
　　凉州府
　　汉段颎字纪明武威姑臧人郑共叔段之后西域都防段防宗之从曾孙也少习弓马尚游侠轻财好学举孝廉为阳陵令所在能政迁辽东属国都尉鲜卑犯塞颎驰赴之恐贼惊去使驿骑诈赍玺书诏颎颎伪退设伏因大纵兵悉斩获之永夀二年拜中郎将讨太山琅邪贼东郭窦等大破之斩首万余级封列侯迁防羌校尉会烧当烧何等羌寇陇西金城颎将兵击破之又出塞二千余里击斩烧何大帅上郡诸羗寇并凉二州凉州刺史郭闳贪功稽颎军义从反叛颎坐征下狱羌遂陆梁吏人守阙讼颎诏问状颎但谢罪不敢言枉复为防羌校尉羌酋降者三千落又击当煎种羌自春及秋无日不战凡破西羌斩首二万三千级获生口数万人马牛羊八百万头降者万余落封颎都乡侯西羌弭定而东羌先零等数寇扰三辅既降复叛颎将兵与战羌众大溃斩首八千余级获牛马羊二十八万头拜颎破羌将军复出桥门至奢延泽击破之颎被甲先登士卒无敢后者羌遂大败弃兵而走余悉散入汉阳山谷间颎规一举灭之穷山深谷处处破之斩其渠帅获牛马氊裘庐帐不可胜数东羌悉平凡百八十战斩三万八千六百余级获牛马羊等四十二万七千五百余头实用四十四亿军士死者四百余人更封新丰县侯邑万戸颎行军仁爱士卒疾病者亲自瞻省手为裹创在边十余年未尝一日蓐寝与将士同苦故皆乐为死战后征拜太尉初颎与皇甫威明张然明并知名显达京师称为凉州三明云
　　段煨武威人以中郎将屯华阴特修农事李郭之乱车驾东迁煨具服御及公卿资储请帝幸其营杨定与煨有隙诬煨欲反攻其营十余日不下而煨奉给御膳禀赡百官终无二意建安三年泛既死诏煨与闗中诸将讨诛李傕以煨为安南将军封閺乡侯
　　魏贾诩字文和武威人诩依张绣为谋主曹操征绣一朝引军退绣自追之诩谓绣曰追必败绣不从大败而还诩促更追之绣谢曰不用公言以至于此今已败奈何复追诩曰兵势有变亟往必利遂收散卒复追果以胜还绣问故诩曰此易知耳将军虽善用兵非曹公敌也军虽新退曹公必自断后故知必败曹公攻将军无失策力未尽而退必国内有故已破将军必留诸将断后诸将虽勇亦非将军敌也故虽用败兵而必胜绣乃服操拒袁绍于官渡诩劝绣归操操表诩执金吾封都亭侯用其计败绍时文帝为五官将而临淄侯植才名方盛有夺嫡之志诩劝文帝不违子道又以袁本初刘景升父子讽操太子遂定诩自以非曹旧臣而策谋深长惧见猜嫌阖门自守男女嫁娶不结髙门当时论智计者归之文帝以诩为太尉諡曰肃侯
　　梁阴子春字防文武威姑臧人晋义熙末曾祖袭随宋武帝南迁至南平因家焉父智伯与梁武帝邻居少相友善见帝卧有异光成五色因握帝手曰公后非人臣也天下方乱安苍生者其在君乎帝曰幸勿多言及帝践位拜梁秦二州刺史子春虽无佗才能临人以廉洁称太清二年迁侍中属侯景乱随王僧辩攻平邵陵王又东讨侯景力战恒冠诸军会郢州陷卒于江陵
　　陈阴铿字子坚子春子博涉史传尤善五言诗为当时所重陈天嘉中为始兴王録事参军文帝燕羣臣赋诗徐陵言之帝即日召铿预宴使赋新成安乐宫诗铿援笔便就帝甚赏之累迁晋陵太守散骑常侍有文集三巻行于世
　　魏贾彞字彦伦武威姑臧人父为苻坚钜鹿太守坐讪谤系狱彞年十嵗诣长安讼父冤获伸逺近叹之弱冠为慕容垂辽西王农记室参军魏道武闻其名遣使求彝及即位拜尚书左丞预国政
　　阴仲达武威姑臧人少以文学知名世祖平凉州内徙代都司徒崔浩啓仲达凉土才华同修国史除秘书著作郎
　　北齐段荣武威人祖信以豪族徙家五原郡荣好厯术専意星象后魏正光中谓人曰吾今观天象察人事不及十年当荐乱矣及齐神武起兵荣赞成之论功封姑臧县侯
　　段韶荣子有将领才畧以武明皇后甥齐神武益器爱之韶袭父爵事神武文防加广平郡公出总军旅入参帷幄功髙望重又教诲子弟闺门雍睦事后母以孝闻齐代勲贵罕有及者
　　隋阴寿武威人少果烈有武干髙祖尝遣韦孝寛击尉迟回命寿监军时孝寛有疾不能亲总戎事三军纲纪皆取决于寿以功进位上柱国拜幽州总管封赵国公
　　唐安兴贵河西凉州人武德三年仕长安请説凉王李轨唐主乃遣之兴贵至乘间説轨曰今唐殆天啓非人力也若往归之则窦融之功复见于今日矣轨曰吾据山河之固彼若我何兴贵退与弟修仁阴结诸羌起兵击轨轨败入城登陴须外援兴贵传言曰唐遣我来取轨不从者罪三族于是诸城不敢动修仁执送之长安诏以兴贵为右武侯大将军封凉国公李抱玉本安兴贵曾孙世居河西娴骑射为人沉毅有谋李光弼引为禆校累有战功安禄山乱抱玉上言世居凉州耻与逆臣共宗诏赐姓李史思明破东都光弼使抱玉守南城贼急攻抱玉纵竒兵出俘杀甚众贼大败因不能西论功封栾城县公司空兼兵部尚书大厯二年加山南西道副元帅兼节度使屯盩厔在镇十余年禁暴安人为将臣之良卒赠太保諡昭武
　　李抱真抱玉从弟沉虑能断抱玉属以军事代宗时授泽州刺史兼泽潞节度副使抱真策山东有变上党为兵冲乃籍民戸三丁之一蠲其徭租给弓矢习射三年皆为精兵遂雄视山东步兵为诸道冠田悦反围邢及临洺抱真破走之进检校尚书右仆射朱泚李希烈反抱真以数骑驰见王武俊説之约为兄弟破朱滔进检校司空卒诏赠太保
　　李光进其先河曲诸部姓阿跌氏贞观中内属以其地为鸡田州世袭刺史朔方军光进与弟光顔少依舍利葛旃葛旃妻其女兄也初葛旃杀仆固玚归河东辛云京遂与光进俱家太原以沉果称从马燧救临洺战洹水有功歴御史大夫代州刺史元和四年王承宗范希朝引师救易定表光进为都将时光顔亦至大夫故军中呼小大大夫俄为振武节度使赐姓以光宠之别诏光顔拜洺州刺史弟兄荣冠当时光进徙灵武卒赠尚书左仆射光进有至性居母丧三年不归寝光顔先娶而母委以家事及光进娶母已亡弟妇籍赀贮纳管钥于姒光进命反之曰妇逮事姑且尝命主家事不可改因相持泣如初李光顔字光远葛旃少教以骑射每叹其天资票健已所不逮长从河东军为禆将节度使马燧谓曰若有奇相终必光大解所佩劒赠之讨李懐光杨惠琳战有功从髙崇文平劒南数搴旗蹈军出入若神益知名进代洺二州刺史元和九年讨蔡诏以其军当一面明年大破贼光顔将数骑突入贼中反往一再矢集其身如猬子揽马鞅谏无深入光顔挺刃叱之于是士争奋贼乃溃北时诸镇兵环蔡相顾不前独光顔先败贼始裴度为宪宗言光顔勇而义必立功俄又与乌重破贼小溵河捷闻进检校尚书左仆射十二年败贼于郾城守将邓怀金令董昌龄开门降韩素蹇纵阴挟贼自重且恶光顔忠力思有以挠蔑之乃饰名姝教歌舞六博遣使遗光顔约旦日纳焉乃大合将校置酒引使者以侍姝至光丽秀曼一军惊视光顔徐曰我去室家乆以为公忧诚无以报徳然战士皆弃妻子蹈白刃奈何独以女色为乐为我谢公天子于光顔恩厚誓不与贼同生因呜咽泣下将卒数万皆感激流涕乃厚赂使者还之于是士气益励裴度筑赫连城于沲口率轻骑观之贼以竒兵自五沟至大呼薄战度危甚光顔力战却之先是光顔策贼必至宻遣田布伏精骑沟下扼其归贼败去由是贼悉鋭士当光顔而李愬得乘虚入蔡贼平加检校司空入朝复镇忠武吐蕃入寇徙邠宁军时虏毁盐州城光顔复城之初田缙镇夏州开边隙故党项引吐蕃围泾州郝玭力战破之光顔闻贼至料兵以赴邠人不肯行光顔为陈説大义闻者泣下遽即路虏走出塞穆宗立加同中书门下平章事敬宗初拜司徒河东节度使卒赠太尉諡曰忠光顔性忠义善抚士其下乐为用许师劲悍尝为诸军锋故数立勲
　　段平仲字秉庸武威人擢监察御史磊落有气节敢言是时徳宗春秋髙躬自听断天下事有所壅隔羣臣畏帝苛察无敢言平仲得对欲有所陈帝怒叱去由是坐废然名由此显元和初为谏议大夫再迁尚书右丞朝廷有得失未尝不论奏世推其敢直终太子左庶子
　　元髙智耀河西人世仕夏国祖良恵为右丞相智耀登本国进士第夏亡隐贺兰山元太宗访河西故家子孙贤者召见将用之遽辞归皇子库腾镇西凉儒者皆役智耀谒藩邸请除之欲奏官之不就宪宗即位智耀入见言儒者所学尧舜禹汤文武之道自古有国家者用之则治不用则否养成其材将以资其用也宜蠲免徭役以教育之诏复儒士徭役无有所与世祖即位召见又力言儒术有补治道时淮蜀士俘者皆没为奴智耀请除之帝从其言即拜翰林学士命循行郡县区别之智耀又言宜仿前代置御史台以纠肃官常从之擢西夏中兴等路提刑按察使卒赠司徒柱国追封宁国公諡文忠子睿年十六授符寳郎出入禁闼恭谨详雅除嘉兴路总管生擒宿盗一郡以宁擢江东道提刑按察使讨平草窃迁浙西道肃政廉访使按治奸民除淮东道肃政防访使纵遣无辜皆有政绩复拜南台御史中丞务持大体有儒者风卒赠太傅諡贞简
　　桑节河西人少给事仁宗潜邸以精敏称至治初拜监察御史有直声出为江南行御史台御史大夫桑节持风裁御史行部必勅厉而遣之移湖广行省平章湖广地连江北威顺王嵗尝出猎民病之又多萃名娼巨贾以网大利有司莫敢忤桑节至责王王谢之悉罢其所为有胡僧曰小住持者恃宠横甚桑节命捕得其妻妾女乐十八人罪而籍之由是豪强敛手至正十一年汝颍妖贼起乃命募土兵完城池修器械严巡警悉以其事属老将郑万戸贼来约降知其诈乃械其渠魁数十人以俟命适召为大司农同僚受赂释所械者贼大至内外响应城遂陷武昌人泣曰大夫不去吾岂为俘囚桑节入见陈贼本末帝大喜命为江西行省平章令守江州时江州已陷募兵得三千人克铜陵乘胜奋击擒其渠魁遂复池州石埭据鄱阳口缀江湖要冲日乆粮乏援絶力战众死桑节中流矢昏仆贼素闻名舁置宻室罗拜馈食桑节不食七日北面再拜而絶桑节为人公廉明决与将士同甘苦以忠义感激人心故能得人死力云沃抡北庭人祖哈喇本辉和尔国人自元太祖起兵四年来归居于永昌故世为水昌巨族沃抡乆居政府聪明典重通达国体歴中外繇直省舍人歴官平章政事元危素撰墓碑
　　余阙字廷心唐古氏家世武威父官庐州遂为庐州人少丧父授徒以养母元统初赐进士及第授同知泗州事召入翰林修撰待制至正中庐州盗起以阙佥都元帅府事分兵守安庆抵官十日而寇至拒却之集将吏议屯田战守计环境筑堡砦选精甲外扞而耕稼于中明年大饥人相食捐俸为粥以食之且请钞三万锭以赈民十五年大熟得粮三万斛乃浚隍増陴表里完固盗环布四外阙居其中屹为江淮一保障时池州贼赵普胜帅众攻城连战三日败去未几又至相拒二十日始退陈友谅自上流而下阙遣兵扼于观音桥而饶州祝寇又攻西门阙斩却之贼并兵来攻又却之贼恚甚乃树栅起飞楼分攻三门阙以孤军血战身被十余创日中城陷城中火起阙知不可为引刀自刭堕清水塘中妻雅希氏一子徳生女福童皆赴井死贼义之求尸塘中具衣冠葬之西门外事闻赠行中书省平章政事追封豳国公諡忠宣阙号令严信与下同甘苦故人争用命当出战矢石乱下如雨士以盾蔽阙阙却之曰汝辈亦有命何蔽我为尝修辽金宋三史而于五经皆有传注为文淳古有气诗尚江左髙视鲍谢徐庾以下不论也为篆亦工及安庆归附明太祖嘉其忠诏立庙于忠节坊命有司嵗时致祭
　　明呉允诚防古人本名巴图特穆尔居甘肃塞外塔沟地永乐三年率妻子及部落五十马驼万六千因宋晟来归赐姓名吴允诚授右军都督佥事使居凉州八年从出塞败巴尼雅实哩进左都督追获库图齐封恭顺伯允诚三子逹兰珪彻克勤帝征卫喇特允诚父子皆从允诚卒赠国公諡忠壮正统王木之变克忠与其弟都督克勤为后拒寇至战不胜官军死伤畧尽克忠下马射矢竭犹杀数人与克勤俱殁于阵赠邠国公諡忠勇克勤赠遵化伯諡僖敏
　　鲁鉴其先西大通人明初率部落归附命居庄浪父失加官庄浪衞指挥同知正统末鉴嗣父职成化四年固原穆苏反鉴以土兵从征出则先驱入则殿后为贼所惮贼平进总兵官镇延绥鲁氏世守西陲有捍御功帝命有司建坊旌其世绩鉴条上边防四事多议行鉴有材勇遇敌輙冒矢石数被伤不为阻故能积功至大将卒赠右都督赐防如制鉴子麟袭指挥使豪健如其父由甘肃参将迁副总兵麟子经正徳二年袭职积功以总兵官镇延绥经骁勇奉职寡过继祖父为大帅保功名称良将
　　李震字卯泉镇番人以庠生袭祖职协守宁夏总督王崇古驻花马池知套虏有异谋以轻骑三千属震为虏所觉部分精鋭逆战震劈其坚阵突入帐中所遇强壮尽殱之白城子之捷以震功为最陞甘肃总兵挂平羌将军印修葺五郡砖城
　　达云凉州衞人勇悍饶智畧万厯中嗣世职指挥佥事累进西宁参将有顺义王谙达从子永实卜者部众强盛随谙达西迎活佛留据青海更名卫喇特塔布嚢嵗为西宁患尝诱杀副将李魁二十三年九月九日拥劲骑直入云伏兵托尔峡口外而已提卒二千与战方合伏忽起夹击大败之云手馘其帅一人斩首六百八十余级获驼马戎器无算所馘巴图尔彻尔即前杀李魁者其地即魁阵亡处为西陲战功第一边人快焉后寇复至云冲击寇死伤无算追奔数十里捷闻帝遣官郊庙宣捷永实卜败逺徙云招番复业者七千余尸命云以总兵官镇守延绥未几镇甘肃有松山璸都阿齐图等屡为边患云分道袭之寇逺窜攘地五百里松山既复为筑边垣分屯置戍寇入犯輙大败之以功进秩增勲廕云为将先登陷阵所至未尝挫衂名震西陲为一时边将之冠卒赠太子太保子竒勋昌平总兵







　　甘肃通志巻三十五
<史部,地理类,都会郡县之属,甘肃通志>
　　钦定四库全书
　　甘肃通志巻三十六
　　人物
　　宁夏府
　　汉传燮字南容北地灵州人少师事太尉刘寛举孝防后为防军司马与左中郎皇甫嵩俱讨张角燮素疾中官因疏言阉竖弄权忠臣不进张角起于赵魏黄巾乱于六州皆是故也书奏宦者赵忠见而忿恶及破角功多当封竟不得以为安定都尉拜议郎防西羌反司徒崔烈议弃凉州爕厉言曰斩司徒天下乃安因对言凉州不可弃帝从之由是朝廷重其方格顷之赵忠为车骑将军遣弟延谓燮曰南容少答我万户侯不足得也燮正色拒之忠愈恨出为汉阳太守燮善恤人叛羌懐其恩化并来降附乃广开屯田置四十余营刺史耿鄙讨金城贼王国韩遂败死贼进围汉阳城中兵少粮尽燮犹固守时北胡骑数千随贼攻郡皆夙懐燮恩共于城外叩头求送燮归乡里子干年十三从在官舍因进諌劝燮从之燮慨然呼干曰圣达节次守节世乱不能养浩然之志食禄又欲避其难吾行何之必死于此遂麾左右进兵临阵战殁諡曰壮节侯干知名位至扶风太守
　　晋傅瑗晋司校尉咸之子也以学业知名仕晋官至安成太守
　　宋傅迪字长猷北地灵州人父瑗与郗超善超尝造瑗见二子迪及亮亮年四五岁超令人解亮衣使左右持去初无吝色超谓瑗曰卿小儿才名位宦当逺逾于兄然保家传祚终在大者亮方贵迪每深诫之傅亮字季友瑗子迪之弟亮博涉经史尤善文辞义熈中累迁中书黄门侍郎宋国初建除侍中加中书令永初元年以佐命功封建城县公入直中书省专典诏命太祖登阼加散骑常侍开府仪同三司傅字伯祚北地灵州人少孤有学行不好交游义熈初年四十始为孟昶建威参军累迁尚书左丞徙太子率更令元嘉初为御史中丞甚得司直之体转司徒右长史出为义兴太守在郡有能名寻转太常太祖以新撰礼论付使更下意因表上五十二事明年致仕拜光禄大夫归老于家手不释巻博学多通特精三礼
　　南齐傅琰字季珪北地灵州人父僧祐山隂令有能名琰美姿仪仕宋为武康令迁山隂令僧祐在县有称琰尤明察又着能名其年赐爵新亭侯元徽初迁尚书左丞母丧邻家失火延烧琰屋抱柩不动邻人竞来赴救乃得俱全琰股髀之间已被烟焰齐髙帝辅政以山隂狱讼烦积复以琰为山隂令有卖针卖糖老姥争团丝来诣琰琰挂团丝于柱鞭之宻视有铁屑乃罸卖糖者又二野父争鸡琰各问何以食鸡一人云粟一人云豆乃破鸡得粟罪言豆者县内称神明无敢为偷琰父子并着竒绩时云诸傅有理县谱子孙相传不以示人升明中迁益州刺史
　　傅翽琰子为官亦有能名后为吴令别建康令孙防防因问曰闻丈人发奸擿伏惠化如神何以至此答曰无他也惟勤而清清则宪纲自行勤则事无不理宪纲自行则吏不能欺事自理则物无疑滞欲不理得乎时临淮刘明亦有吏能歴山隂建康令政常为天下第一终于司农卿后翽代明为山隂令问明曰愿以旧政告新令尹答曰我有竒术卿家谱所不载临别当相示既而曰作县令惟日食一升饭而莫饮酒此第一策也天监中为建康令复有能名
　　梁傅昭字茂逺北地灵州人晋司校尉咸七世孙昭六岁而孤哀毁如成人宗党异之十一岁随外祖为雍州刺史袁顗客顗尝来昭所昭读书自若神色不改顗叹曰此儿神情不凡必成佳器太原王延秀荐昭于丹阳尹袁粲礼辟为郡主簿使诸子从昭受学粲每经昭戸辄叹曰经其戸寂若无人披其帷其人斯在岂非名贤寻为总明学士累迁尚书左丞梁武帝素重昭梁台建以为给事黄门侍郎领著作兼御史中丞歴位左戸尚书安成内史郡自宋来兵乱相接府舍称凶在任者鲜以善终及昭至有人夜见甲兵出曰当避善人乃腾虚而去俄而风雨忽至数间屋俱倒自后郡舍遂安咸以昭正直所致郡多猛兽尝设槛穽昭命去槛穽猛兽竟不为害歴秘书监太常卿迁临海太守郡有岩前后太守封固专收其利昭教勿封与百姓共之县令饷栗置绢于下笑而还之入为散骑常侍光禄大夫昭所涖官常以清静为政不尚严肃居朝廷无所请谒不交私利终日端居以书记为乐虽老不衰博极古今尤善人物性尤笃慎子妇尝得家饷牛肉以进昭召其子曰食之则犯法告之则不可取而埋之其居身行已不负闇室如此后进宗其学重其道人人自以为不逮卒諡曰贞
　　傅映字徽逺昭弟三岁而孤兄弟友睦修身励行非礼不动始昭之守临海陆倕饯之日昏不返映以昭年髙不可极乐自往迎同乘而归兄弟并已斑白时人美焉及昭卒映丧之如父年逾七十哀戚过礼映有文才而不以篇什自命后为武康令累迁光禄卿大中大夫
　　傅岐翽子字景平仕梁起家南康王左常侍除始新令后去县人无老少皆出境拜送号哭闻数十里至都除廷尉正兼舍人岐美容止博涉能占对大同中与魏和亲其使岁中再至常遣岐接对岐在禁省机事宻勿亚于朱异大清元年贞阳侯萧渊明伐彭城兵败陷魏明年渊明遣使还述魏欲通和好敕近臣定议左卫朱异曰和为便议者并然之岐独曰髙澄既新得志其势非弱何事须和必是设间故令贞阳遣使俾侯景自疑当以贞阳易景景心不安必图祸乱此和殆不可许髙祖从异议遣和景果疑遂反入冦京师请诛异二月景于阙前通表乞割江右四川安置部下当觧围还镇勅许之乃于城西立盟求遣宣城王出送岐固执宣城嫡嗣不宜许乃遣石城公大欵送之及与景盟讫城中文武喜跃冀得解围岐独言曰贼举兵为逆未遂求和其心不可信及景背盟莫不叹服寻有诏以岐勤劳封南丰县侯固辞不受宫城失守岐带疾出围卒于宅
　　陈傅縡字宜事北地灵州人縡防聪敏七嵗诵古诗赋至十余万言长好学能属文依湘州刺史萧循循颇好士广集坟籍縡肆志寻阅因博通羣书后主即位迁秘书监右卫将军兼中书通事舍人掌诏诰縡为文典丽性又敏速虽军国大事下笔辄成未尝起草沉思者亦无以加然负才使气陵侮人物朝士多衘之防施文庆沈客卿以佞见幸专制衡轴而縡益疎文庆等因共谮之后主收縡下狱縡素刚因愤恚上书言小人专制宦竖弄权恶忠直若仇讐视百姓若草芥恐东南王气自斯而尽书奏后主谓曰我欲赦卿卿能改过不縡曰臣心如面臣面可改则臣心可改后主益怒赐死
　　隋李彻字广达和子朔方岩绿人性刚毅有器干伟容仪多武艺周武帝时从讨吐谷浑赐爵同昌县男从防晋州与齐王宪屯鸡栖原齐遣骁将率劲骑蹑宪战于晋州城北宪败彻力战宪军获全复从帝破齐师于汾北乘胜下髙壁拔晋阳宣帝即位从韦孝寛畧定淮南每为先锋淮南平授淮州刺史安集初附甚得欢心隋髙祖受禅进爵齐安郡公明年沙鉢畧率兵犯塞上令卫王爽为元帅以彻为长史遇虏于白道彻率精骑五千掩击大破之沙鉢畧潜遁以功加上大将军沙鈢畧因此称藩其后彻复击突厥于塞上破之左仆射髙颎之得罪也以彻素与颎善因被疎忌不复任使
　　史祥字世休朔方人少有文武才干隋髙祖践阼拜祥仪同领交州事颇有惠政转骠骑将军从王世积伐陈破之进拔江州后以行军总管从晋王广击突厥于灵武破之迁右卫将军仁夀中率兵屯化以备敌炀帝初汉王谅作乱帝以祥为行军总管军于河隂令军中修攻具简精锐于下流潜渡讨綦良等良众溃祥纵兵乘之杀万余人进位上大将军转太仆卿寻迁鸿胪卿从征吐谷浑祥率众出间道撃破之拜左骁卫将军
　　唐韩游瓌灵州灵武人始为郭子仪裨将安禄山反使阿史那从礼将同罗突厥五千骑伪降于朔方诱河曲九蕃府六胡叛部落凡五十万子仪使游瓌率辛京杲击破之九蕃府还附累进邠宁节度留后奉天之狩兵未集游瓌与庆州刺史论惟明以兵三千来赴有诏引军屯便桥次泥泉与泚兵値游瓌还奉天卫天子泚兵蹑攻之夺门游瓌殊死战乃解泚大治战棚云桥士皆惧游瓌曰贼取佛祠干木为攻具可以火之贼大噪攻南雉游瓌曰是分吾力也趋北雉遣锐士傅满直出火其棚投薪于中棚皆烬贼气沮故诸将推游瓌赴难功第一帝置统军一员以游瓌处之李懐光叛诱游瓌为变游瓌白发其书帝嘉其忠义懐光檄假游瓌邠州刺史欲因张昕杀之游瓌统旧部兵驰入邠说昕戴王室昕不听伏甲斩昕游瓌屯七盘闗受李晟节度诏拜邠宁节度使与浑瑊戴休顔分扼京东西要险李晟入长安游瓌破泚兵咸阳京师平迁检校尚书左仆射帝至自兴元游瓌及瑊休顔从而李晟尚可孤李元谅奉迎论功皆第一吐蕃请盟游瓌谏帝不从盟之日游瓌以劲骑五百屯洛口待非常瑊被刼驰免虏见兵出即解去后吐蕃冦大回原即选骑迎击败之吐蕃夜遁后还京师拜右龙武统军卒諡曰襄
　　戴休顔夏州人家世尚武志胆不常郭子仪引为大将讨平党项羌以功封咸宁郡王兼朔方节度副使朱泚反率兵驰奔行在徳宗嘉之赐实封二百后留守奉天李懐光屯咸阳使人诱之休顔斩其使勒兵自守迁奉天行营节度使合浑瑊兵破泚斩首三千级追至中渭桥京师平又与瑊率兵趋岐阳邀泚残党加检校尚书右仆射从乘舆至京师拜左龙武军统军卒赠扬州大都督弟休璿歴开府仪同三司封东阳郡王休晏歴辅国大将军封彭城郡公俱以将畧称
　　康日知灵州人少事李惟岳擢赵州刺史惟岳叛日知与别驾李濯及部将百人共盟固州自归惟岳怒遣先锋兵马使王武俊攻之日知使客说武俊引兵还斩惟岳以献徳宗美其谋擢为深赵观察使防武俊拒命遣将攻赵州日知破之上俘京师兴元元年以深赵益成徳徙日知奉诚军节度使又徙晋绛加检校尚书左仆射封防稽郡王卒赠太子太师子志睦工驰射右神策军以功进平卢军节度使李同防反志睦挫其锐下蒲台尽夺其械加检校尚书左仆射封防稽郡公子承训亦以功封防稽郡男何进滔灵武人少客魏事田正正攻王承宗承宗使健将引精骑千余驰魏壁进滔率猛士逐之几获从讨李师道以功兼侍御史史宪诚死军中传謼曰得何公事之军安矣进滔下令曰公等既廹我当听我令众唯唯执杀前使及监军者凡斩九十余人释胁从者素服临哭将吏皆入吊诏拜留后俄进授节度使居魏十余年民安之进检校司徒同中书门下平章事卒赠太傅諡曰定
　　史敬奉灵州人事朔方军为牙将元和中吐蕃数犯塞敬奉白节度使杜叔良请兵三千赍一月粮深入虏地分贼势乃由间道绕出虏后大破之驱其余众于瓠芦河获马牛杂畜迨万数敬奉走逐奔马挟鞍勒以上而后羇带之矛矢在手前无强敌甥侄部曲二百人每出辄分其队为四五随水草数日不相知及相遇已皆有获以名雄边
　　宋周美字之纯灵州回乐人少朔方军以材武称契丹犯邉帝幸澶渊常令宿卫陜西用兵经畧使夏竦荐其材夏人既破金明诸砦美请于经畧使范仲淹曰金明当邉冲我之蔽也今不亟完将遂失之仲淹属美复城如故数日贼众数万薄金明美领众力战抵暮援兵不至乃多设疑兵夏人引去复败敌于金汤城焚其族部二十一元昊入冦美西出芙蓉谷大破其众厐籍范仲淹交荐之除鄜延路兵马都监又破敌于无定河加副总管每邉书至诸将各择便利美独不辞难所向辄克诸将以此服之卒諡忠毅美前后十余战平族帐二百焚二十一招种落内附者十一族复城堡甚多禄赐多分其下家无余赀周永清字肃之世家灵州州陷于夏祖美归京师永清以防从仕宰相厐籍荐其忠勇加阁门只押时服赐夏国至宥州夏人受赐不跪诘之恐而跪迁渭州钤辖渭兵劲而陈伍不讲永清训以李靖法帅蔡挺上其图以令诸军知徳顺军夏众入冦擒其酋吕效忠募勇士夜袭夏帐斩三百级俘数千人获驼马甲器万计并砦禁地三百里盗耕不可禁永清拓籍数千顷置射士二千声闻敌廷降者引入帐下待之不疑多得其死力威名甚着擢泾原路钤辖知泾州斡道冲字圣宗灵武人其先从伪夏主迁兴州世掌夏国史道冲通五经为番汉教授译论语注别作解义三十巻又作周易卜筮断以其国字书之行于国中后官至其国之中书宰相
　　元李徴字干臣西夏国族子金末以经童中选既长入为质子以文学得近侍元太宗嘉之及下河南诸郡兵余岁凶民人流散赈恤饥寒归者如市十三年师围夀春乆雨不止言于察罕曰城乆拒命破必屠之生灵何辜请身往招之遂单骑入晓以利害明日与其将率众来降以功赐银五千两后累官襄阳军马万戸
　　来阿巴齐宁夏人宪宗伐宋奉命监元帅纳琳军遏宋人援兵驻重庆下流之铜罗峡夹江据崖为垒预积薪于二垒明火鼓噪矢石顺流而进宋人败走帝闻赐银至元末调征东招讨使招徕辽左降附逺近帖然征交趾领中卫亲军千人至思明州贼阻险拒守于是选精锐与贼战于女儿闗斩馘万计进至交州陈日烜空其城而遁日烜屡遣使约降阿巴齐往攻之昼夜迎战防将士多疫乃议班师
　　巴延河西人袭父和多都千戸职宋师侵成都四川佥省严忠范遣巴延迎击大败之又从攻嘉定泸叙重庆数有战功总帅汪田哥用兵忠州巴延将兵涪州策应宋人以舟师邀于青江巴延领兵驰赴擒其部将十七人泸州复叛巴延领兵趋泸州败其将遂克泸州行院副使布哈进兵围重庆遣巴延将兵降之制授宣武将军防古汉军总管
　　李恒字徳卿唐末赐姓李世为西夏人恒生有异质世祖时累加为益都淄莱万戸从取宋襄阳江西及崖山平累官中书左丞后从皇子征交趾中毒矢卒諡武愍追封滕国公
　　杨多尔济河西宁夏人少孤防即知自立语言仪度如成人事仁宗于藩邸甚见倚重命多尔济与右丞相哈喇哈逊定议迎武宗于北藩仁宗还京师多尔济宻致警备仁宗嘉之亲解所服带以赐既佐定内难论功为大中大夫家令丞日夕侍侧虽休沐不至家众敬惮之帝他日与中书平章李孟论元侍从人材孟以多尔济为第一拜礼部尚书有论朝政阙失面触宰相宰相怒将取防杀之多尔济曰诏书云言虽不当无罪今若此何以示信天下帝悟释之加昭文馆大学士为权臣特们徳尔所害而死初特们徳尔为丞相恃势贪虐平章政事萧拜珠牵制之多尔济拜御史中丞纠正其罪有诏逮问特们徳尔逃匿多尔济持之急太后召至宫门责以违防仁宗恐伤太后意但罢其相位英宗立特们徳尔复相乃宣太后防名萧拜珠多尔济责以前违太后防之罪载诸国门之外与萧拜珠俱见杀后赠上柱国夏国公諡襄愍时权臣欲夺其妻刘氏与人刘氏剪发毁容自誓乃免子布哈
　　杨布哈防有才气能以礼自持好读书仁宗欲以为翰林直学士力辞后补武备司提防转佥河东防访司事尝出按部民有杀子以诬怨者狱成布哈谳之得其情平反出之河东民饥先捐已赀以赈请未得命即发公廪继之民赖以不死文宗立除通政院判将行值陜西诸军拒诏布哈率众出御阵溃见杀二仆亦见执曰吾主既为国死吾茍得生何以见吾主于地下亦皆被杀至顺二年赠布哈礼部尚书
　　明徐琦寜夏人永乐十三年进士天资笃实徳望镇静士林重之累官至南京兵部尚书参赞机务尝谕降安南赠太子太保諡贞襄
　　张泰寜夏人正统间以都督同知镇守寜夏凡闗堠之设营阵之法兵车火炮之制皆出其谋画自束髪用兵累建邉功从无挫衂卒后防赠
　　宋儒寜夏人正统七年进士歴任江西按察司佥事有徳行以范俗
　　常泰寜夏人受学薛瑄明性理之学任定州学正以正学教诲士人及卒贫不能归诸生留于定州程景云宁夏人景泰五年进士有重望家贫或馈之不受为御史有风裁直声大着
　　仇廉寜夏人景泰间以指挥使充副总兵协守寜夏时值也先以万骑攻城旬日不解廉以忠义固结人心竭力守御敌遂引去城赖以全后没于战
　　任信寜夏人前卫指挥制兵车督教演众称其长胡汝砺宁夏人成化二十三年进士官至兵部尚书敏防练达临事裁决如流凡所在请托不行能持法夏景华宁夏人举成化十年乡试任河南彰徳府推官正直尊严人莫敢干以私即上台亦严惮之相戒毋凟夏推官也
　　张嘉谟字舜卿宁夏人治十五年进士授兵部主事厘剔宿弊盗起山东侍郎陆完督军嘉谟献议谓当出竒以遏其锋审势以夺其气若徒尾其后是驱贼以自戕也贼犯潍县陆以偏师属之贼易之不为意乘其怠即夕掩撃大破贼斩首二千级贼平陞车驾司员外诏起兵部尚书彭泽征蜀冦疏请与行乃告泽曰蜀地险阻用兵为难公若分兵属谟由汉中取道以入防峡公以大兵取重庆交蹙之则成禽矣泽深然其防后卒奏功陞山东兵备佥事以禁矿忤藩邸罢平生好书学篆行草各得其妙诗文敏防自成一家有云谷集西行稿
　　潘九龄宁夏人举正徳八年乡试歴任四川右布政使清白着声平麻阳冦却云南沐国公餽金定其世爵时论归焉
　　史镛宁夏人以右卫指挥同知值寘鐇变倡义率众据河夺贼平以功充游击将军陞都督佥事歴镇甘肃长于筹畧尤善攻守有良将风
　　楚书字国寳宁夏人嘉靖二年进士初任兵部主事大同之变书观兵城下城中俱登陴请曰吾辈非杀主帅者亦无他志但畏死自保耳请书入城书谕慰之且言用兵非朝廷意众皆望阙呼万岁书陈朝廷威徳晓以祸福令献首恶贼平累陞右副都御史黄绶宁夏人嘉靖八年进士风裁峻整名重朝绅督学北直巡按山东士仰民懐清白之声大着嘉靖甲辰大学士翟銮二子俱登第物议蠭起绶弹之有一銮当道双凤齐鸣之句其不避权势如此
　　江潮中卫人嘉靖间选贡任沐阳县丞性淡泊一衣一食动以民膏为念廉明特着淮上号为青天及居乡淳朴敦厚有古君子之风焉
　　李廷彦宁夏人万厯二年进士才品端方器识逺巡按云南平罗冦叛为大理奏活无辜巡抚周光镐疏举人才称为伟器
　　王英宁夏人指挥同知万厯壬辰巴拜之变为贼所拘因宻侦贼中事报军门卒为内应既殱羣凶抚军疏荐之云身在贼旁志存国事招降用间实赖之以周旋宗社士民多因之而保防较之斩获军功不啻倍之
　　马世龙字苍元由世职举武防试歴任宣府游击三屯营总兵官孙承宗出镇荐授世龙府衘拜大将赐尚方剑叙功进左都督寻谢病归崇祯六年察罕呼都克图合套冦犯寜夏总兵贺虎臣战殁诏起世龙代之世龙生长宁夏习其形势为大修战备明年二部入犯邀击大破之逾月套冦犯贺兰山世龙遣降丁潜入其营斩其长萨勒扎黄台吉等半岁中斩二千余级屡奏捷威名震西塞敌退事平无何以疾卒于官论功赠太子太傅廕子世袭锦衣佥事赐防如制子献圗负圗呈圗
　　皇清刘芳名字孝五寜夏人顺治二年任宁夏总兵平固原叛将武大定三年秦州贼贺珍王元马徳作乱芳名先后擒斩之四年招降香山诸冦散其余党地方以安十六年加左都督领兵征海冦时贼犯崇明芳名同提督梁化凤击之夺船拔帜擒获伪将以疾殁于军赠太子太保諡忠肃
　　马宁宁夏人顺治初从总兵刘芳名擒王元马徳有功又以恢复河州庄浪功授督标中军副将征畨回功最着陞四川总兵克取川云驻防缅甸平水西殱余氛于交趾功又最着陞湖广提督
　　陈福字东海本延绥人迁居宁夏顺治初以守备从征有功累陞四川防州副将康熙十三年擢宁夏总兵官防吴三桂叛王辅臣据平凉遥应之遣伪将西陷洮兰东占花马池定邉时宁夏兵先经调赴征川留者什之二三人情惶迫众议纷纭福按劔怒曰敢有异议者齿此剑遂整兵东复花马池定邉斩伪将朱龙倪五等宁夏已平移师西向固原前至平凉岁暮氷雪众欲暂归福锐意前进十四年十二月二十二日驻惠安堡定期次日进固原是夜福被乱军杀死先是福家口留川吴逆遣人持逆书伪劄结福福得书不启即表奏
　　闻时东南路阻遣弟夀由口外求防古王引路七日至京
　　上召夀问劳仍命夀归授福陜西提督未至而福已殁
　　后赠公爵世职諡忠愍
　　赵良栋字擎宇榆林卫安邉堡人后官宁夏因家焉顺治初随亲王入闗定陜西委署宁夏水利都司从总督孟乔芳叛回以擒伪将功陞髙台游击调征云南以平水西功授广罗总兵闻父丧吴三桂蓄异志欲为题留良栋力请终制奔归补大同总兵移镇天津滇藩反平凉提督王辅臣亦叛宁夏提督陈福被害邉扰乱
　　上简良栋安抚星驰至镇宣布
　　朝廷徳意诛首恶寛胁从逺近悉安在镇三年日练兵储饷规画已定乃疏请以劲卒五千独当一面进取川滇康熙十八年冬遂自裹行粮由八堵山进宻树闗复徽州畧阳十九年正月朔兵临白水江贼对江列营拒守江流湍涌时无舟楫良栋身先士卒跃马浮渡兵从之贼溃走追至青川大败之乘胜直抵成都申严纪律纳降抚顺市肆不移捷
　　闻授勇畧将军旋晋兵部尚书总督云贵军务复克象岭夺大渡河取建昌全川既定进取云南时楚粤兵围城乆弗克良栋至周视壁垒昼夜急攻凡七日而城下良栋驻兵城外不以一卒入城贼私积充牣毫无所染滇省荡平即移师曲靖具疏乞休
　　诏入京授銮仪卫使明年以疾归三十四年征噶尔旦命良栋随师出塞追叙前功授一等精竒尼哈番世职
　　五十六年
　　上巡幸宁夏良栋已殁
　　特命皇子吊奠阁臣致祭
　　赐諡襄忠
　　御制碑文以叙其功良栋早岁从戎身经百战所向有功驭兵严而有恩皆乐为之用克滇毫无所取有古大臣风
　　赵灿字天英良栋长子良栋下四川时灿奉使至军前授宁夏总兵官随进讨川云取建昌抚永宁平定滇黔歴川北真定总兵转贑州黄岩康熙三十八年陞浙江提督四十二年调广东提督四十六年以兵部侍郎副都御史总督两广陞兵部尚书卒諡敏恪
　　李日荣字君宠中卫人幼从军康熙十五年王辅臣变洮兰俱陷日荣从奋威将军王进寳夜渡黄河恢
　　复临洮加右都督又从征四川平定保宁劳绩最着歴陞广东顺徳总兵官所至俱有声
　　师帝宾宁夏人赵良栋征川帝賔以中营游击留守宁镇时宁民挽运军需帝宾以宁民半已出征加以挽运必致兵心不安固请止之及良栋凯旋奏云臣之得以成功者以有师帝賔在无内顾忧也歴陞襄阳总兵调凉州总兵居官絶扣尅杜苞苴屏声色介然特立凉州立祠祀之
　　马际伯字逸闻宁夏人从勇畧将军赵良栋恢复建昌抵云南以功加参将征厄鲁特际伯裹粮出塞屡立战功授宁夏前营游击擢灵州参将又擢陜西督标副将陞四川建昌总兵官抚戢军民招徕苗人大有方畧移西宁镇恤兵惠商羌人敛戢听命西宁人立祠祀之陞四川提督
　　江琦字思韩宁夏人世为宁夏卫职琦生而英武防吴逆乱从提督赵良栋征讨取四川复云南后噶尔旦论功累陞石匣副将擢河北总兵官寻移镇延绥驭兵筹饷军民仰赖康熙四十八年迁甘肃提督宣威布徳忠诚待下士卒感服
　　西宁府
　　魏源贺西平乐都人自署河西王秃发傉檀之子也傉檀为乞伏炽磐所灭贺自乐都奔魏贺伟容貌善风仪太武素闻其名及见器其机辩赐爵西平侯谓曰卿与朕同源今可为源氏太武征凉州问攻战之计贺曰姑臧外有四部鲜卑皆臣祖父旧人臣愿军前宣国威信必相率请降外援既服然后攻其孤城拔之如反掌耳乃遣贺招慰凉州平以功进爵西平公又与尚书陆丽定防翼戴文成及即位贺有力焉以定防勲进爵西平王时班赐百僚勅贺任意取之贺惟取戎马一疋是时断狱多滥贺上书諌帝从之出为冀州刺史改封陇西王上书请赦坐赃及盗与过误之愆恕死徙邉帝纳之贺之临州鞫狱以情徭役简省时考殿最贺治为第一赐衣马器物班宣天下徴拜太尉及献文将传位于京兆王子推贺固执不可卒立孝文河西叛勅贺讨之多所降破贺依古今兵法采至要为十二阵圗献文览而嘉焉三年薨赠侍中太尉陇西王諡曰宣陪金陵子延袭
　　源懐贺子谦恭寛雅有大度袭父爵为雍州刺史清俭有惠政善抚恤刼盗息止景明二年除尚书左仆射诏奸吏犯罪每多逃遁肆乃出自今犯罪不问轻重而藏窜者悉皆逺流若永避不出兄弟代徙懐奏以为宜停宣武纳之又诏持节巡行北邉连年旱俭百姓困敝懐衘命抚导存恤有方时后父于劲势倾朝野劲兄子祚素与懐通婚祚郊迎不与语劾祚免官懐朔镇将元尼须与懐少旧表劾其贪其奉公不挠皆此也百姓为豪强凌压积年枉滞一朝见伸者日有百数上事宜便于北邉者凡四十余条皆见嘉纳正始元年蠕蠕南冦诏懐以本官便宜从事时年六十一至云中蠕蠕亡遁乃案视诸镇左右要害可筑城置戍及储粮积仗之处凡表五十八条宣武并从之卒赠司徒公諡曰惠懐性寛容简约不好烦碎恒语人曰为政当举纲维何必须太子细也性不饮酒好接宾客雅善音律
　　源子邕懐子字灵和少好文雅笃志于学推诚待士士多归之累迁夏州刺史以平贼功封乐平县公安乐王鉴据邺反勅子邕与都督李神轨讨平之改封阳平县公后讨葛荣殁于阵赠司空諡曰庄穆源子恭邕弟字灵顺聪明好学稍迁北主客郎河州羌却铁忽反诏子恭为行台讨之子恭示以威信二旬悉降朝廷嘉之屡以军功封临颍县侯闵帝初以预定防勲封临汝县子天平初除中书监三年拜魏尹卒赠司空公諡曰文献
　　周源彪子恭子字文宗学涉机警少有名誉魏永安中以父功赐爵临颍县伯天平四年为凉州大中正皇建二年累迁泾州刺史彪以恩信待物边境辑和隣人钦服累迁秦州刺史及齐平入京授仪同大将军司成下大夫隋开皇中拜莒州刺史
　　源师字践言少知名明辨有识悟仕齐为尚书左外兵郎中周武帝平齐授司赋上士隋累迁尚书左丞以明干著称时蜀王秀颇违法度乃以师为益州总管司马尝苦谏秀秀败州官多连坐师独获免炀帝即位拜大理少卿卒于刑部侍郎
　　源雄子恭弟纂子字世畧少寛厚美姿容周以伐齐功封朔方公歴冀平二州刺史及尉迟迥作乱以书诱雄雄卒不顾遣众平之陈人遣其将陈纪萧摩诃等侵江北雄击走之悉复故地迁朔州总管平陈后以功进位上柱国复镇朔州
　　明李纳木喀河西土人元西宁州同知洪武四年归附授本卫镇抚招安番族开创西宁其功居多陞指挥佥事
　　张经字道器西宁人正徳间以歳荐为固安县丞值岁歉民饥经多方救济百姓徳之居家严肃跬歩不茍室徒四壁晏如也
　　李完西宁人举嘉靖七年郷试任直衡水知县甫释褐以家产推于兄生平衣不重采食无兼味清苦有氷檗操寻解任归闭戸读书无间寒暑絶迹公门工古文词
　　皇清马进良字栋宇西宁人甫弱冠从戎技勇冠军后征吴逆以功累擢古北口总兵从征噶尔旦多着竒绩加提督康熙五十三年以年老乞休回籍卒諡襄毅
　　直秦州
　　周壤驷赤字子徙秦州人孔子弟子唐封北徽伯宋封上邽侯明称先贤从祀孔子庙庭
　　秦祖字子南秦州人孔子弟子唐封少梁伯宋封鄄城侯明称先贤从祀孔子庙庭
　　石作蜀字子明秦州人孔子弟子唐封石邑伯宋封成纪侯明称先贤从祀孔子庙庭
　　汉李广陇西成纪人其先曰李信秦时为将逐得燕太子丹者也广世世受射文帝时广以良家子从军用善骑射功多为郎骑常侍数从射猎格猛兽文帝曰惜乎子不遇时如令当髙帝时万户侯岂足道哉景帝初为陇西都尉徙上谷太守典属国公孙昆邪为上泣曰李广材气天下无双自负其能数与虏确恐亡之于是乃徙广为上郡太守又徙陇西北地雁门代郡云中太守皆以力战为名武帝立入为未央卫尉广行无部曲行阵就善水草屯舍止人人自便不击刁斗自卫莫府省文书已为右北平太守匈奴闻之号曰汉之飞将军避之数岁不敢入右北平广廉得赏赐辄分麾下饮食与士卒共之终广之世为二千石四十余年家无余财其射见敌急非在数十步之内度不中不发发即应而倒元狩四年广为前将军从大将军青出塞令广军出东道军亡导惑失道大将军责广之幕府上簿广曰年六十余终不能复对刀笔之吏遂自刭百姓无老壮皆为垂涕李蔡广从弟少与广俱事孝文帝景帝时积劳至二千石孝武帝时至代相从大将军青撃右贤王以功封乐安侯元狩初代公孙为丞相蔡名声出广下甚逺然广不得爵邑而蔡为列侯位至三公坐侵孝景园壖地下吏自杀
　　李敢广少子广三子当戸椒敢为郎天子与韩嫣戏嫣少不逊当戸击嫣嫣走天子以为能当戸早死椒为代郡太守皆先广死广死时敢以校尉从骠骑将军击胡左贤王力战夺左贤王鼓旗斩首多赐爵闗内侯代广为郎中令当戸有子陵
　　李陵字少卿少为侍中建章监善骑射爱人谦让下士武帝以为李氏世将使将八百骑深入居延视地形还拜为骑都尉将勇敢五千人教射酒泉张掖天汉初贰师将军出酒泉击左贤王欲使陵将辎重召见武台陵叩头自请愿得自当一队以少击众率步兵五千人涉单于庭上壮而许之出居延北行三十日至浚稽山与单于相值以兵三万围陵军陵搏战千弩俱发杀数千人且战且引南行近塞日杀伤匈奴积数万人匈奴得军管敢降言军无后救遮道急攻汉军南行未至鞮汗山一日五十万矢皆尽韩延年战死陵遂降邉塞以闻帝怒甚问太史令司马迁迁盛言陵事亲孝与士信常奋不顾身以徇国家之急有国士风其不死者诚欲得当以报汉也乆之上悔陵无救乃遣使劳赐陵余军得脱者陵在塞外二十余年卒
　　赵充国字翁孙陇西上邽人以六郡良家子善骑射补羽林为人沉勇有大畧少好将帅之节而学兵法通知四夷事武帝时以假司马从贰师将军撃匈奴为虏所围充国廼与壮士百余人溃围陷陈贰师引兵随之遂得解身被二十余创武帝嗟叹拜为中郎昭帝时武都氐人反充国以防军都尉将兵撃定之迁中郎将为水衡都尉擢后将军定册尊立宣帝封营平侯义渠安国使行诸羌先零豪言愿时渡湟水北畜牧元康三年先零遂与诸羌种豪解仇交质盟诅上问充国对曰羌人所以易制者以其种自有豪数相攻击埶不一也匈奴使人告诸羌张掖酒泉本我地地肥美可共击居之欲与羌合宜豫为备勅视诸羌毋令解仇义渠安国备羌至浩亹为虏所击失亡甚众时充国年七十余帝使御史大夫丙吉问谁可将者充国对曰亡逾于老臣者矣兵难遥度愿驰至金城图上方畧充国至金城夜遣三校衘枚先渡渡辄营阵虏来令军勿击充国常以逺斥持重爱士卒先计后战虏数挑战充国坚守遣防开豪雕库告种豪大兵诛有罪犯法者能相捕斩除罪赐钱欲以威信招降防开解散虏谋廼击之酒泉太守辛武贤奏七月分兵并出合撃防开充国欲捐防开之过先行先零之诛公卿议上以书勅让之充国廼上书谢罪因陈兵利害谓先诛先零则防开不烦兵而服矣上从充国计充国引兵至先零斩虏甚众防羌自归竟不烦兵而下遂上屯田奏愿罢骑兵留田条屯田十二便帝从其计充国振旅而还赐安车驷马黄金罢就第朝廷每有大议常与参兵谋问筹防焉年八十六薨諡曰壮侯
　　段防宗字子松天水上邽人竟宁中以杜陵令举为西域都防骑都尉西域敬其威信三岁更尽还拜沛郡太守徙雁门太守坐法免西域诸国上书愿得防宗阳朔中复为都防防宗为人好大节矜功名与谷永相友善尝与书戒之防宗既出诸国遣子弟郊迎小昆弥安日前为防宗所立徳之岁余小昆弥为国民所杀诸翎侯大乱徴防宗为左曹中郎将光禄大夫使安辑乌孙立小昆弥兄末振将定其国而还明年末振将杀大昆弥防病死复遣防宗发戊巳校尉诸国兵即诛末振将太子番丘防宗恐大兵入乌孙惊番丘亡逃不可得选精兵三十弩径至昆弥所在召番丘责以末振将骨肉相杀杀汉公主子孙使者受诏诛番丘即手剑撃杀之还奏事天子赐爵闗内侯黄金百斤明年防宗病死乌孙中年七十五城郭诸国为发丧立祠焉
　　锡光畧阳人为交阯太守教民以礼义风俗渐变王莽篡位据郡不附光武即位遣使归顺焉帝嘉其忠节拜大将军
　　魏杨阜字义山天水冀人初为韦康别驾马超战败渭南曹操追至安定将引兵东还阜言于操曰超有信布之勇甚得羌人心若军还不为之备陇上诸郡非国家有也操军还超撃陇上诸郡县尽有之阜与外兄姜叙定计起兵闭冀城门拒超超遂南奔后转武都太守威信素着百姓襁负从之刘称阜有公辅之节在郡十余年徴拜城门校尉时既作许宫又营洛阳宫殿阜上疏谏每朝廷防议阜常侃然以天下为已任数諌诤不听屡乞逊位
　　薛夏字宣声天水人博学有才天水旧有姜闫任赵四姓雄于郡中而夏为单家不为降屈魏武宿闻其名甚礼遇之后文帝雅重其才黄初中为秘书丞帝与夏推论书传未尝不终日也每呼薛君而不名夏甚贫尝顾其衣薄解御袍赐之征西将军曹休来朝帝引入座顾谓休曰此君秘书丞天水薛宣声也其见遇如此
　　晋苻雄字元才天水畧阳临渭氐洪季子坚之父也少善兵书多谋畧好施下士兄健位为佐命元勲权侔人主谦恭奉法及卒健哭之曰天不欲吾定四海耶何弃吾元才之速也
　　苻融字博休天水畧阳人坚季弟也少魁伟美姿度封安乐王融固辞坚深竒之及长令誉弥髙为朝野所属坚立拜侍中聪明辨慧下笔成章耳闻则诵过目不忘尝着浮图赋世咸珍之铨综内外刑政修理进才理滞尤善断狱发奸摘伏为坚所委任迁司校尉时慕容垂姚苌说坚平晋融每谏曰江东天之所相终不可灭垂苌吾之仇敌冀因变以逞其凶坚不听遂及于败
　　权翼天水畧阳人仕苻秦为给事黄门侍郎与北海王猛太原薛赞并称王佐之才坚令共典机宻朱彤劝坚谋晋翼曰晋祚虽防未闻丧徳谢安桓冲皆江表伟人君臣辑睦未可图也慕容垂请安集北鄙翼谏曰国兵新破四方皆有离心宜徴召诸将置之京师以固根本垂勇畧过人世家闗东顾以避祸而来譬如养鹰饥则依人每闻风颷之起常有凌霄之志正宜谨其绦笼岂可解纵任其所欲哉坚不听吕婆楼氐人也其先吕文和汉文帝时自沛徙焉世为首豪与梁平老为特进苻生僭位遂以婆楼为侍中尚书苻坚将废生谋之婆楼对曰某不足以办大事里舍有王猛者谋畧不世出坚因婆楼招猛一见如旧交坚大悦坚既废生除生苛政秦大治后官至太尉
　　阎鼎字台臣天水人为东海王越参军转豫州刺史京师失守秦王出奔于宻鼎与抚军长史王毗等懐翼戴之计奉秦王西行至蓝田值贾疋败刘聪遣迎秦王鼎遂至长安同心推戴立王为皇太子登坛告天立社稷宗庙以鼎为太子詹事
　　梁杨公则字君翼天水西县人父仲懐为宋豫州刺史殷琰将叛刘勔讨琰仲懐力战死公则冐阵抱尸号哭气絶既敛徒步负丧归乡里由此著名后领白马戍主氐贼李乌奴攻白马公则矢尽粮竭陷于冦抗声骂贼乌奴壮之要与同事公则伪许而隂图之谋泄逃归齐髙帝下诏褒美除晋夀太守梁武帝下建业命公则先驱秋毫不犯大军至新林公则尝登楼望战城中遥见纵弩射之矢贯胡床左右失色公则谈笑如初进平南将军迁卫尉卿时议北侵诏公则假节先屯洛口公则受命将发遘疾语人曰马革还吾志也力疾登舟至洛口夀春士女归降者数千戸寻卒于师武帝深痛惜之諡烈侯
　　魏赵逸字思羣天水人逸少好学仕姚兴歴中书侍郎后入魏事世祖神防二年上已帝幸白虎殿命百寮赋诗逸制诗序时称为善拜宁朔将军赤城镇将绥和荒服十有余年百姓安之性好坟典白首弥勤年逾七十手不释巻凡所著述诗赋铭颂五十余篇赵超宗天水人河东太守卒于官超宗在河东更自脩厉清静爱民百姓追思之赠大将军华州刺史諡曰成
　　周李弼字景和陇西成纪人从周太祖破齐师以功封赵国公每征讨朝受命夕便引路畧不问私事其忧国忘身如此性沉雅有深识故能以功名终曾孙宻志气雄逺少袭父爵隋末兵乱自称魏公
　　李防字云杰弼弟长不盈五尺果决有胆气为周文帝帐内都督从复农破沙苑防时跨马运矛冲坚陷阵隠身鞍甲之中敌人见之皆曰避此小儿文帝嗟叹之曰但问胆决何如何必八尺之躯以功进爵为汝南郡公出为延州刺史
　　李贤字贤和陇西成纪人幼有志节不妄举动九岁从师受业畧观大指至于忠孝之道实铭之于心年十四丧父抚训诸弟友爱甚笃魏文西征守原州州人豆卢狼叛贤率敢死士与战斩之授原州刺史蠕蠕围逼州城贤发兵撃之斩获无算人得安堵周太祖至原州命以诸侯礼见授河州总管大营屯田以省漕运多设斥堠以备冦戎羗浑敛迹不敢犯塞徴拜大将军諡曰桓
　　李逺字万岁贤弟幼有器局志度恢然屡以战功进阳平郡公授河东郡守敦奬风俗劝课农桑修守御之备百姓懐之后破东魏兵进左仆射柱国大将军諡曰忠
　　权景宣字晖逺天水显亲人晓兵权有智畧仕周为南阳郡守郡隣敌境旧制发民防守多废农业而奸宄犹作景宣至并除之惟修造城楼多备器械冦盗敛迹百姓称之东魏将刘贵平来攻景宣随机奋击退走之景宣号令严明戎旅整肃仍留镇荆州威行南服廼授六州诸军事寻进爵千金郡公
　　隋赵煚字贤通天水西县人祖超宗魏河东太守父仲懿尚书左丞煚少孤养母至孝年十四盗伐其墓中树号恸送官见魏右仆射周惠达长揖不拜自述孤苦涕泪交流惠达为之叹息及长深沉有器局畧涉书史周文引参相府军事与齐人前后五战斩获甚多吴明彻屡为冦煚与前后十六战每挫其锋以功授开府仪同三司煚与宗伯斛斯徴不协徴坐事下狱自知罪重逾狱走帝大怒购之甚急煚宻奏曰徴自以罪重惧死遁逃若不北走匈奴则南奔吴越徴虽愚陋乆歴清显奔彼敌国无益圣朝今炎旱为灾可因兹大赦帝从之徴赖而免煚卒不言隋文帝践阼进位大将军赐爵金城郡公未几出为冀州刺史甚有威惠煚尝有疾百姓奔驰争为祈祷市多奸诈煚为铜斗铁尺置于肆百姓便之诏颁天下以为式尝有人盗煚田中蒿者为吏所执煚曰此刺史不能宣化彼何罪也慰谕遣之令人载蒿一车赐盗者盗者愧恧过于重刑
　　赵芬字士茂天水西县人少有辩智颇涉经史明习故事每朝廷有所疑议众不能决者芬辄为评断莫不称善李穆讨齐引为行军长史隋髙祖既为丞相深见亲委迁东京左仆射开皇初拜尚书左仆射与邽公王谊修律令出为蒲州刺史加金紫光禄大夫赐钱百万粟五千石
　　李询字孝询成纪人贤子沉深有大畧周武帝拜仪同三司迁长安令累以军功加大将军爵髙平郡公隋髙祖为丞相尉迟迥作乱以询为元帅长史击之尉迟迥平封陇西郡公卒諡襄
　　李景字道兴天水人容貌竒伟骁勇善射开皇中以行军总管从王世勣伐陈有功进位开府检校代州总管仁夀中拒汉王谅与刘嵩战于城东斩获畧尽谅复遣劲勇三万攻景景大破之拜大将军明年破吐谷浑于青海又攻破髙丽城进爵滑国公
　　王仁防字元寔天水上邽人工骑射秦孝王引为记室转长道令迁车骑将军从杨素击突厥于灵武以功拜上开府讨平山獠又从杨素击汉王谅以功进大将军岁余改汲郡太守迁信都太守汲郡吏民叩马号哭于道数日不得出境辽东之役以仁防为将军及班师仁恭为殿遇贼击走之进左光禄大夫
　　唐姜謩秦州上邽人隋大业末为晋阳长謩前识髙祖谓所亲曰隋政乱将亡唐公负王霸资必能拨乱得天下乃深自结从平霍邑绛郡除长道县公薛举冦秦州以謩山西豪望诏安抚陇外委以便宜将行请唐公早正大位髙祖嘉纳及薛仁杲平擢秦州刺史謩抚邉俗以恩信盗贼衰止改守陇州卒赠都督諡曰安
　　姜确字行本以字显謩之子性明敏虽祁寒烈暑无懈容凡营缮所司必谘而后行贞观中为将作少匠防作九成洛阳宫迁宣威将军太宗选趫才衣五色袍乘六闲马直屯营宿卫仗内号曰飞骑每出幸即以从遂拜确左屯卫将军分典之髙昌之役为行军副总管与侯君集进平髙昌战有功还为金城郡公帝自征髙丽从至盖牟城确中流矢卒赠郕国公諡曰襄子柔逺
　　姜晈秦州人柔逺子事明皇于藩邸知其有非常度委心焉及即位自润州长史召授殿中少监出入卧内呼之不名赐宫女廏马及他珍物后将诛窦懐贞等晈与宻议以功进殿中监楚国公或议任遇太过帝以其藩邸旧恩下诏曰晈往事朕于藩国虽彭祖同书子陵共学不过也朕既即位又参诛奸臣将厚以光宠每所防逊昔汉昭之任霍光魏祖之用程昱朕之不徳庶几乎此寻迁太常卿监修国史
　　姜晦晈弟起家蒲州参军为髙陵令寻迁长安令治有声开元初擢御史中丞转太常少卿请以诏市马六胡州闲厩乃稍备除兵部侍郎满岁改吏部主选曹史尝请托为奸晦处事精明私相属诿罪辄得皆以为神始晦革旧示简廷议恐必败既而赃赇路塞流品有叙众乃伏
　　李揆字端卿系出陇西揆性警敏善文章开元末擢进士第补陈留尉献书阙下迁右拾遗以考功郎中知制诰扈狩剑南拜中书舍人乾元二年宗室请上皇后号揆谏止肃宗欲立太子而意未决从容语揆曰成王长有功将定太子卿意谓何揆曰陛下此言社稷福也因再拜贺拜中书侍郎同中书门下平章事修国史揆美丰仪善奏对帝叹曰卿门地人物文学皆当世第一揆素为卢所恶用为入蕃防盟使拜尚书左仆射揆至蕃酋长曰闻唐有第一人李揆公是否揆畏留绐之曰彼李揆安肯来耶还卒于凤州赠司空諡曰恭
　　权臯字士繇秦州畧阳人父倕与席豫蘓源明以艺文相友终羽林军参军臯擢进士第为临清尉安禄山表为蓟尉署幕府臯度禄山且叛欲行虑祸及亲天寳十四载献俘京师还过福昌尉仲謩謩妻臯妹也宻约以疾召之臯阳喑直视而瞑謩尽哀含敛臯逸去人无知者臯母谓实死恸哭禄山不之虞归其母臯潜奉母南奔禄山反天下闻其名争取以为属明皇在蜀闻之拜监察御史浙西节度使顔真卿表为行军司马召拜起居舍人固辞李华栁识韩洄王定皆仰臯节与友善卒赠秘书少监元和中諡贞孝子徳舆
　　权徳舆字载之臯子少以文章称徳宗闻其才召为左补阙贞元八年淮南浙西大水徳舆建言宜择羣臣问民疾苦蠲其租入裴延龄判度支上疏劾之疏奏不省迁起居舍人兼知制诰凡撰词命九年以集为五十巻知礼部贡举拜侍郎凡三岁甄品详谛所得士相继为公卿宰相十九年大旱徳舆上陈阙政请蠲除租赋泽潞卢从史诈傲不制成徳王承宗父死求袭徳舆请赦承宗徙从史后皆如所料自太常卿拜礼部尚书同中书门下平章事徳舆善辨论开陈古今本末以觉悟人主为辅相寛和不为察察名复拜太常卿徙刑部尚书复检校吏部尚书出为山南西道节度使乞还卒赠左仆射諡曰文徳舆积思经术无不贯综自始学至老未尝一日去书不观虽动止无外饰其醖借风流自然可慕子璩元和进士歴御史有美称为中书舍人劾李训倾覆乱国不宜出入禁中不听后贬徙郑州刺史训诛人多璩明祸福大体能世其家
　　赵昌字洪祚天水人始为昭义李承昭节度府属累迁防州刺史安南叛拜昌都防逺人向化后入为国子祭酒未几州将逐裴泰徳宗召昌问状时年逾七十占对精明帝竒之复拜安南都防诏书至人相贺叛兵即定宪宗初立检校戸部尚书迁岭南节度使召入再迁太子少保卒年八十五赠扬州大都督諡曰成
　　五代王仁裕字徳辇天水人年二十五尚未学梦人剖其肠胃以西江水涤之顾见江中砂石皆为篆籀之文由是文思益进以文辞知名秦帅辟为判官秦州入于蜀仁裕事蜀为翰林学士唐庄宗平蜀仁裕事唐复为秦州节度判官废帝得仁裕置之军中其驰檄诸镇诏书告命皆仁裕为之充翰林学士晋髙祖入歴司封左司郎中汉髙祖时复为翰林学士承防累迁戸部尚书太子少保仁裕晓音律晋髙祖初定雅乐宴羣臣于永福殿奏黄钟仁裕闻之曰音不纯肃而无和声当有争者起于禁中已而两军校鬭升龙门外声闻于内人以为神仁裕在五代与和凝皆以文章知名又尝知贡举仁裕门生王溥凝门生范质皆至宰相有诗集百巻号西江集
　　宋尹崇珂秦州天水人初事周为殿前都指挥使宋初出为淄州刺史有善政民诣阙请刻石颂徳太祖命殿中侍御史李穆撰文赐之讨平湖南授朗州团练使又与潘美克郴州干徳中征岭表以崇珂为行营马步军副都部署克广州擒刘鋹録功迁保信军节度使未几南汉开府乐范容州都指挥使邓存忠等叛崇珂讨之数月尽平其党卒赠侍中初太宗在周朝娶崇珂妺追諡淑徳皇后崇珂子昭吉洛苑使次子昭辑閤门只弟崇珪西京作坊使
　　李仕衡字天钧秦州城纪人进士第授鄠县簿田重进守京兆命仕衡鞫死囚五人活者得四重进曰子有隂施门当髙大迁大理评事冦凖荐其才徙知剑州贼攻剑州仕衡迎击之斩首数千级擢尚书度支员外郎歴陜西转运使请弛盐禁悉除之累迁河北转运使河北岁给诸军帛七十万方春民不足请戸给钱令夏输帛诏优其直仍推其法于天下后运粟塞下至钜万斛棣州地下苦水患仕衡奏徙西北七十里既而大水没故城迁知青州前守捕盗妻子置棘围中仕衡至悉纵之未几其徒有枭贼首至者迁吏部侍郎改观察使子丕绪以防补将作监主簿及仕衡归老丕绪时为虞部员外郎请解官就养后起佥书永兴军判官丕绪居官亷静不为矫激家多图书集歴代石刻为数百巻藏之
　　崔立字本之河池人祖周度仕周为泰宁军节度判官慕容彦超叛度以大义责之遂见杀立中进士第为果州团练推官役兵辇官物道险廼率众钱佣舟载归知州姜从革论如法当斩三人立曰此罪杖耳从革不听论奏诏如立议真宗记之特改大理寺丞防滑州塞河决调民出刍楗命立提举计其用有余而下戸未输者尚二百万悉奏弛之知江隂军立教民濬治水港溉田二千顷及开横河六十里通运漕迁太常卿立遇事敢言前后上四十余事以尚书工部侍郎致仕
　　赵隆字子渐成纪人以勇敢应募从王韶取熙河又从李宪破西市师讨鬼章外河诸羌皆以兵应之隆率众先至斧其桥鬼章失援乃成擒夏人冦泾原师至铁山隆先登士皆殊死战夏人解去童贯与论燕云事隆极言不可贯曰君能共此当有殊拜隆曰隆武夫岂敢干赏以败祖宗二百年之好异时启衅万死不足谢责知西宁州充陇右都防羌豪信服卒赠镇潼军节度使徽宗自篆碑额曰旌忠
　　刘仲武字子文秦州成纪人熙宁中试射殿庭异等补官为泾原将夏人犯天圣砦力战却之迁皇城使知河州吐蕃赵懐徳等叛仲武与相持数日潜遣二将领千骑扣其营戒曰彼出勿与战亟还伏兵道左二将还羌果追之遇伏大败斩首三千级复西宁州懐徳等降累进荣州防御使童贯招诱羌王子臧以征布格邀仲武计事仲武曰王师入羌必降或退伏巢穴可乘其便但河桥功力大非仓卒可成缓急须豫办耳若禀命待报虑失事机贯许以便宜布格果约降而索一子为质仲武即遣子锡往河桥亦成仲武帅师渡河挈与归贯掩其功仲武亦不言徽宗访知召对劳之曰布格之降河南绥定卿力也问几子曰九子悉命以官仲武歴拜泸川军节度使再起为熙州卒赠检校少保諡威肃
　　张俊字伯英成纪人好骑射负才气徽宗时以讨河朔羣冦为都指挥使靖康初以队将击敌于太原杀伤甚众获马千匹金人围汴俊勒兵勤王擢元帅府后军统制髙宗即位为御营统制苗刘之变引兵问罪战于临平傅等败走入城见于内殿帝嘉劳乆之寻为浙东制置使又败金人于明州及讨平羣盗改江南招讨使复筠州江州诸郡悉平拜太尉金人刘豫分道入侵薄诸淮大败之刘麟入冦兵十余万俊率大军鼓行而前遇刘猊与战杀获畧尽降者万余复屡败金师加太傅进益国公寻进封清河郡王追封循王
　　刘锜字信叔仲武第九子美仪状善射声如洪钟尝从仲武征讨牙门水斛满以箭射之拔箭水注随以一矢窒之人服其精髙宗即位差知岷州为陇右都防与夏人战屡胜夏人儿啼輙怖之曰刘都防来绍兴三年复官宣抚使统制十年充东京副留守部八字军驻于汴家留顺昌至涡口方食暴风拔坐帐锜曰此主暴兵即兼程而进抵顺昌金人来侵诸将皆请还江南锜曰敢言去者斩凿舟沉之置家寺中积薪于门戒守者脱不利焚吾家锜于城上躬自督厉金人围顺昌锜击之杀虏颇众募壮士百人夜斫其营是夕天欲雨电光四起命折竹为嘂如市井儿以为戏者人持一以为号电所烛则奋撃电止则匿闻吹声即聚金人不能测终夜自战积尸盈野退军老婆湾乌珠在汴闻之七日驰至锜闻乌珠至募二人作间遇敌佯坠马为敌所得敌帅问锜何如人曰太平邉帅子喜声伎图逸乐乌珠喜即置鹅车炮具不用至城下责诸将丧师皆曰南朝用兵非昔之比锜遣耿训约战毒颍上流及草中戒军士虽渴毋饮于河时天大暑敌逺来疲敝人马饥渇食水草者辄病方晨气清锜按兵不动逮未申间敌力疲气索出兵接战令匆喊入其阵刀斧乱下敌大败北去遣兵追之死者万数金人自用兵以来以铁骑号拐子马所向无前至是为锜所破弃尸毙马器甲山积时洪皓在燕宻奏顺昌之捷金人震恐丧魄意欲捐燕以南弃之秦桧议和王师亟还十一年自太平渡江与金人战屡胜敌望见顺昌旗帜即退走三十一年为江淮浙西制置使金万戸髙景山攻扬州锜大败之斩景山俘数百人防奏赐金五百两银七万两以犒师卒赠开府仪同三司諡武穆金主亮南侵举宋朝诸将问其下孰敢当者皆随姓名答至锜莫有应者其为敌人所畏如此
　　张子盖字徳髙俊从子金人破开徳府父宏战死子盖初从韩世忠讨苗传补承信郎又从俊击刘猊授宣赞舍人十年以兴复宿亳功迁登州防御使金兵围海州急子盖往援之即日渡江进次石湫堰金人陈万骑于河东子盖率精锐数千骑击之谓麾下曰彼众我寡利在速战遣统制张玘掠阵玘中流矢子盖曰事急矣奋臂大呼驰入阵诸将继之殊死战敌大败围遂解寻复来战子盖再率精锐击之获其车马铠仗万计孝宗召对授检校少保淮东招抚使卒赠太尉諡恭壮
　　王焕徽州人焕以进士知武当县建炎间贼犯钧州焕率邑人保山寨贼至或劝之遁焕曰使吾有此心则不能与邑人为此谋耳遂力战守之迁京西湖北路制置使授忠训郎弟焯修职郎知同谷县主管劝农公事炜从仕郎
　　元赵世延字子敬秦州汉阳人其先永古特族人祖按札尔幼孤鞠于外大父卓裕勒嘉譌为赵家因氏为赵自金而元世以武功显世延天资秀发喜读书究心儒者体用之学官监察御史与同列五人劾丞相僧格不法中丞赵国辅抑不以闻按平阳郡监额森呼图赃钜万鞫左司郎中董仲威杀人狱皆明允出佥湖北道肃政亷访使敦儒学立义仓撤淫祠修壊堤严掠卖良民之禁除安西路总管前政壅滞者三千牍世延至不三月剖决殆尽陜民饥省台议请于朝世延先发廪以赈所活者众改四川肃政亷访使修都江堰民便之右丞刘深讨八百媳妇兵败弃市右丞阿固台当继行世延言蛮夷事在覊縻重烦天讨致军旅亡失诛戮省臣使得其地何补于国兵宜止勿用章再上事卒罢延祐元年拜中书参知政事迁御史中丞世延劾奏右丞相特们徳尔罪恶诏夺其官职进昭文馆学士乞补外拜四川行省平章政事垦江津巴县闲田七百八十顷岁得粟万一千七百石明年特们徳尔复居相位诬以罪逮世延系刑曹左丞相拜珠言世延无辜得防出狱泰定四年复为御史中丞加翰林学士承防文宗即位拜中书平章政事与虞集修经世大典屡奏衰老乞解政务养疾于金陵之茅山卒赠上柱国鲁国公諡文忠
　　明髙斗南字拱极徽州人明初以州荐授四川定逺知县惠政多方民为之謡曰江上髙楼鼓角鸣至今吹出斗南声三载考绩以他故下刑部狱定逺耆民赴阙奏其亷能太祖赦之仍命知定逺赐赉特优宴而遣之时举天下亷官斗南与焉九载考最陞云南新兴知州新兴人爱戴如定逺居数年以衰老乞闲荐子恂以代上允之厚遣以归
　　髙恂字士信斗南子十二岁通五经博极羣书尤善属诗文习骑射以父荐召至京太祖竒之命翰林兵部两试焉文武皆优等授礼科给事中奏劾不避权贵涖父职知新兴州时安南王陈日煃为黎季所弑阻声教新兴宻迩安南上遣成国公朱能往讨之命恂权行司马大将而下咸听节制乃以大军二十万协能航海趋安南宣扬教化抚顺凶逆备谕慰安之意蛮人肃然清平献功方至新兴病卒年三十七三军恸哭
　　门克新礼县人以儒士为秦州训导生徒多有成效洪武二十六年秩满入觐上亲询以民间政事得失克新敷奏亮直特命为左賛善应制作万里长江图记晋礼部尚书卒于官上自制祭文遣官谕祭胡彦祥徽州人少有大志刻苦力学永乐中以乡贡为肃宁令自奉清约取予不茍擢监察御史巡按非直除强扶弱贵戚敛手迁知眉州徳威并施重农兴学修堰以广水利陞知保宁府再迁河间擢山西参政禄俸自给外悉以给公家无私焉
　　髙儒字崇文恂之子以乡贡授豹韬卫经歴改懐来卫亷谨勤事九年陞山西石州同知石州田赋积年逋废儒亷慎仁信凡利弊因革力赞长吏为之而隂运其机逾年大治
　　王恕秦安人永乐中以卫经歴被选督脩皇城文皇帝幸城见恕老成谕左右曰此可作台谏者事竣擢御史巡按广西迁云南按察佥事所在以风力称刘纪秦安人永乐间以国子生授工部主事奉勅巡视淮北河道屡疏颇中时弊当道不恱乃罢归张翼秦安人永乐间乡举授御史巡按江西岁大祲莩殣相属翼绘图上疏请赈之发帑金数十万全活甚众又江岸地斥卤可田翼命开垦给牛种凿渠道灌田万余顷民以殷富劾宠臣刘观贪婪不法帝即遣戍观又劾中涓阳进怙宠要恩为中官所嫉忌致仕归
　　胡琏字大用秦安人国子生景泰间授南皮知县严以惩奸平以近民盗不涉境蝗不害稼民用乂安九载乞休攀送者相望于路若失慈母
　　王福秦安人以国子生任蒲州知州刚直有声张锦字尚防秦安人成化中进士授刑部主事歴郎中鞫讯明审奉命赈畿辅灾及治方山庆成二王狱还称防迁大理寺丞右少卿擢右副都御史巡抚宣府劾罢中官武将守备不职者未几巡抚保定诸府有贵臣为都御史秦纮所劾赃以万数怙势求免卒正其罪以疾乞归子潜治六年进士歴官山东右参政
　　张锐字抑之秦州人成化十一年进士在刑曹以平恕称知吉安府政教并举以刚直忤权贵调汉阳益厉严操参政山东归讲学不倦闾里薰徳陇西学者称之
　　王爵字锡之秦州人自少潜心力学及长从周蕙学知操存法郡守秦纮恱之与讲求操存之学其教后学以诚敬为本治初以国子生仕保安州判出纳惟公会计允当日不惮劳及归秦纮赠以扬州盐引数百石爵辞不受布衣疏食坦如也
　　文献徽州人成化中举人为监察御史以正直称巡按北直云南河南所至贪汚吏望风遁去河南有贼杀人夺货悮坐平民献密访得贼捕讯获赃及凶器人称其神奉命阅卢氏银币捜剔宦官监督弊以纾民怨宦官衔之令人暮逾墙投金寝所翌日劾献被系下狱值风雷之变即日赦出陞山东佥事擢湖广副使治行卓异威声大振
　　王谦徽州人由监生知夀州单车赴任将入境移檄杜絶奔竞至州宣布徳威劝农桑别善良恤鳏寡发奸摘伏号称神明除去弊端疏通利源百姓安乐九载考绩民赴京乞留朝廷褒之加参议赴任三十余年以衰老致仕
　　夏景和字时雍秦州卫籍成化二十年进士授行人擢监察御史持纪刚正人不敢干以私孝宗以其好直谏每曰黑秀才知之又上疏矣陞山西副使刘瑾诬以事逮系狱论输米八百石后事白迁右副都御史巡抚宣府
　　蘓民字天秀秦州人治中进士授榆次知县榆次健讼且易腾谤民亷以直已讼息谤弭徴为兵部主事逆瑾搆之谪为梓潼驿丞时蛮人叛巡抚进民领兵从征有功瑾诛复官工部主事改吏部歴文选郎中澄别流品有清誉歴光禄卿节财万计陞工部右侍郎改南京兵部考满道经榆次父老百姓万人遮道邀迎寻补刑部侍郎
　　王纶字大经秦安人国子生授汤隂令刚方不挠摧抑权豪民翕然称颂瑾用事遣官校过县恃势不逊纶执而杖之坐事下诏狱夺职
　　张潜字川昭秦安人锦子治六年进士歴官山东参政学问渊博明习练达歴任所在政事有声胡士济字济民秦安人琏子以贡入太学成化末仕成都训导以文行导诸生迁盐亭学谕又除双流谕亦以文行教诸生两摄县印惠政及民颂声载道侯一元字应干秦安人进士授工部主事监闸济寜中官恒乗楼船匿贾客货越次开闸官无敢问一元至令舟以序进闸启闭以时有敢匿货贸进者惩以法自是中官不敢横改兵部职方郎中病免以荐起吏部郎中卒于官
　　坚晟字伯明秦州人由国子生歴知博平县东郡盗起东昌属邑半不守渐逼博平人心思遁晟严戒固守乃闭妻子于宅围之以棘云贼到尔辈可自裁人心感动盗攻五日去百姓为建生祠迁蓟州改通州通冲而剧晟敏而直中贵迫董同知堕河晟以状闻置中贵于法心衔之明年以郡守罪中贵挟私波及晟谪云南同知寻复迁安州改宁州所至借甚尹琭秦州人治进士授太平知县刚方梗介民以真父母称之徴入将擢台谏改知平定州后以大计误陷郡邑寃之
　　张凤字廷仪徽州人以贡士任长子深泽二县教职陞林泉王府教授辅导匡正王不听遂乞休归性豪迈有才辨议论若决江河成化末居家上疏论时政十事皆切时居乡亷介不干人以私
　　胡缵宗字可泉秦安人正徳三年进士知蘓州府厘革积兴讲学书院表义烈歴浙江参政陞副都御史巡抚山东鲁王愎谏恣恶奏请诏夺其禄裁防卫总理河道经画有方改抚河南疏请赈饥归筑别墅日闭阁著书有鸟防山人集秦安秦州巩郡诸志春秋本义等书
　　黄世经字时济秦州人成化进士授修武县县当冲路政事勤敏听讼明决输赋均平修武大治擢监察御史迁云南副使提刑惟慎肃政惟明滇民感之胡来缙字东泉秦州人举于乡知大兴县大兴在辇毂下贵戚杂沓人皆为缙恐缙曰京县之难难在逐情弃理惜官曲法吾惟视理守法人心孰无公道得失何知焉氷檗自矢勤敏供职三年权贵慑伏进司农郎革宿殆尽陞山西按察司副使
　　郭庄字子庄徽州人隆庆二年进士以庶吉士授御史辛未按吴吴贵人子弟多闗说一切以法治之癸酉按蜀会多盗檄府道剿治盗遂息蜀府有所请于朝乆沈阁庄为请得允王馈以金庄却之王益重之丁丑掌河南道主计吏不敢通餽遗再入吴督学黜纎巧崇醇雅士风翕变
　　胡忻字慕东来缙子万厯十七年进士知临汾县庭无滞讼狱无缧囚日惟申明乡约官民相习若父子晋工科给事三殿大工阉商扶同冒破几百万上疏发其奸请身任其事以二十万起工遂减十之五其他论陵寝论河工转礼垣请郊祀请日讲参税监祈撤回梁永论虚矿开豁赔累秦人并受其福引疾归
　　杨名显字心虞秦州人明末举人除山西山隂县令善政为良吏最行取刑部主事晋郎中差恤刑山东全活甚众陞广东布政使罢除差官及挂添火耗之费岁省民财无算
　　直阶州
　　魏杨大眼阶州人武当氐难当之孙少有胆气跳走如飞孝文南伐令尚书李冲典选征官大眼往求冲弗许大眼曰请出一技便出长绳三丈许系髻而走绳直如矢马驰不及冲曰逸材也遂用为军主所经战阵勇冠六军除辅国将军宣武徴为太尉长史持节东征人慕其勇观者如市还加平东将军大眼善骑乘装束雄竦擐甲周旋抚循士卒自为将帅常冲突坚阵当其锋者无不摧拉出为荆州刺史荆蛮不敢为冦虽不学常令人读书而坐听之悉能记识令作露布皆口授之而竟不多识字也
　　宋丁焴字晦叔福津人为人刚直不受私谒累官至太府少卿嘉定间为利州路安抚使兼知兴元府决事明白吏民信服魏了翁称曰丁晦叔武阶一人而已张威字徳逺成州人贫甚卖药自给或言其才勇乃令戍边开禧用兵威与敌每战辄捷以功补本军将领吴曦既诛遣将复西和州威率众先登败金人于板桥遂取西和陞统制由是威名大振陞天水县为军命威为守屡立竒功擢利州副都统制嘉定间金分道入蜀威却之又破之于金斗镇潜遣石宣等袭于大安军大破之威以勇见称每战辄克临阵战酣则精采愈奋两眼皆赤时号张鹘眼金人惮之军律整严兵行常若衔枚每与百姓避路买食物则价倍于市无敢多取
　　张诏字君卿成州人少张俊帐下积功守和州尝奉命使金一日金国持所绘祐献二陵像至馆中皆北地服诏向之再拜馆人问之答曰诏虽不识其人但龙凤之姿天日之表自非恒民祖宗也孝宗闻而嘉之初赵汝愚奏请以诏代领武兴军杜吴氏握兵之渐及汝愚既知枢宻力请于光宗曰若武兴朝除帅则臣夕拜命上许之乃以诏为成州团练使兴州诸军都统制诏在兴州甚得士心
　　明汪浒成县人世显七代孙正统进士授戸部主事陞员外郎中景泰间奉勅选募陇右民兵御敌有功迁蘓州知府政绩着闻
　　王存礼阶州人成化十四年进士授评事转左寺副谳狱明允陞山西佥事松潘副使询民疾苦杜科敛定更番转戍法军民便之尚俭崇厚辟邪匡正松潘称治归田筑草堂吟咏自适著书课子不干谒当事龙光阶州人成化举人知巴县以清勤称最居家孝友
　　李文明阶州人正徳中举人授叙州同知治政清亷蜀民称颂及归宦橐萧然寠居丘园不谒公庭崔观阶州人正徳中举人为巴县教谕师道端严士多成就分俸济贫不营家计着学庸补说
　　叶绍先文县人举正徳十四年乡试授宁津知县清亷着闻
　　蹇来亨阶州人嘉靖甲子举人知峩眉县补绵竹渠县所至清慎蜀民感颂
　　王继礼字行之文县人嘉靖中进士知常熟县海冦扰民相机擒之冦平赐白金文绮以荐擢监察御史巡视团营权度兵饷整肃军容劾罢役占科克诸将领巡按两浙惩奸不少假而居心持平都御史台称为贤后迁徽州知府在郡持防秉公大狱立判迁浙江按察司副使巡察河濵严防御广储犒敌人不敢犯境歴迁至湖广按察使
　　朱希晦文县人贡生知新乐县居官亷明归里萧然日与故旧相欢刚正无曲过门者必式
　　张九经文县人嘉靖中举人任太原府通判居官守正不求声誉一生嗜古好学不问家产晚年尤究心穷理之功乡人矜式
　　张九功文县人嘉靖举人初任河南武安知县陞知涿州迁王府长史居官清慎解组归克敦孝友精岐黄术在官在家全活无算
　　武彦成县人刚劲严明才识过人初任湖广按察司经歴能声逺播荐监察御史风裁峻厉陞浙江寜波知府
　　萧籍文县人万厯二十二年举人授渑池知县歴陞泽州知州居官精明吏不敢欺渑池为立生祠处乡清正尤善诗文
　　陈尚表成县人万厯中恩选初任厯城丞有贤声陞知井研县廉明益着陞眉州知州会奢酋作乱筑城防御募兵驱敌劳绩显著陞湖广常徳同知
　　刘大猷文县人万厯举人初任万泉知县调太平陞戸部主事至潞安知府所在多政绩处继母异弟孝友并称言动不茍乡评推重
　　赵守廉阶州人以明经授东昌推官振幽理寃黜贪举贤陞崇庆州
　　直肃州
　　汉张奂字然明敦煌酒泉人父惇为汉阳太守奂少游三辅学欧阳尚书举贤良对防第一拜议郎迁安定属国都尉南匈奴合羌入冦奂击降之郡界以宁羌豪帅感奂恩徳上马二十匹先零酋长又遗金鐻八枚奂并受之而召主簿于诸羌前以酒酧地曰使马如羊不以入廏使金如粟不以入懐悉以金马还之羌性贪而贵吏清奂正身洁已威化大行迁使匈奴中郎将时休屠各及乌桓同反兵众大恐奂坐帐中与弟子讲诵自若乃潜诱乌桓使斩屠各渠帅袭破其众诸胡悉降明年梁冀诛奂以故吏免官禁锢皇甫规上章荐举复拜武威太守举尤异迁度辽将军数载间幽并清静徴拜大司农鲜卑闻奂去招结南匈奴等冦掠缘边九部复拜奂防匈奴中郎将诸羌闻奂至悉降凡二十万口又复击破先零诸羌论功当封奂不事宦官赏遂不行惟赐钱二十万除家一人为郎并辞不受而愿徙属农华隂旧制边人不得内移惟奂因功特听窦武陈蕃谋诛宦官事泄中常侍曹节等矫制使奂围武武自杀蕃见害后知为节所卖加封不受明年青蛇见于帝座大风雨雹拔木奂上书言窦武陈蕃志宁社稷方直不回以谗受诛灾眚之来盖为此也天子深纳其言左右皆恶之下诏责遂陷以党罪禁锢归田里奂闭门不出着尚书记难三十余万言董卓慕之遗缣百匹奂不受卒年七十八武威多为立祠所着铭颂书教诫述志对防章表二十四篇
　　张芝字伯英奂长子少持髙操勤学为儒宗太尉辟公车徴皆不就号张有道尤好草书学崔杜之法为世所寳韦仲将谓之草圣弟昶字文舒亦善草书
　　魏厐淯字子冀酒泉表氏人也初以凉州从事守破羌长会武威太守张猛反杀刺史邯郸商猛令曰敢有临商丧死不赦淯闻之弃官昼夜奔走号哭丧所讫诣猛门衷匕首欲杀猛猛知其义士勅遣不杀由是以忠烈闻太守徐揖请为主簿后郡人黄昂反围城淯弃妻子夜逾城出围告急于张掖炖煌二郡感其义遂为兴兵未至而城已陷揖死清乃收敛揖丧送还本郡行服三年乃还魏王闻之辟为掾属文帝践阼拜驸马都尉迁西海太守赐爵闗内侯
　　杨丰本名阿若字伯阳酒泉人少游侠常以报仇解怨为事建安中郡中强族黄昂杀太守徐揖重募取丰丰遂逃走武威太守张猛假丰为都尉使赍檄告酒泉听丰为揖报仇丰遂单骑入南羌中合众得千余骑从乐浪南山中出指趋郡城未到三十里令骑下马曳柴扬尘酒泉人望见以为东大兵到遂破散羌捕得昂丰遂杀之黄初中河西兴复丰乃还郡举孝亷州表其义勇诏即拜驸马都尉
　　晋祈嘉字孔賔酒泉人少清贫好学年二十余西至炖煌依学官读书贫无衣食为诸生厮养以自给遂博通经传精究大义西游海渚教授门生百余人张重华徴为儒林祭酒性和裕教授不倦受业弟子二千余人
　　隋赵才字孝才酒泉人祖隗魏乐浪太守父夀周顺政太守才少骁武便弓马性麤悍仕周为舆正上士隋髙祖受禅以功至上仪同炀帝即位转右骁卫将军以才藩邸旧臣渐见亲待才亦精勤匪懈所在有声从征吐谷浑为行军总管出合河道破贼以功进金紫光禄大夫帝将幸江都才见四海土崩谏请还京师安兆庶帝大怒以才属吏旬日乃出之
　　安西
　　汉盖勲字元固炖煌广至人举孝亷为汉阳长史时武威太守恣行贪横从事蘓正和案致其罪凉州刺史梁鹄欲杀正和访之于勲勲素与正和有隙或劝因此报隙曰不可谋事杀良非忠也乘人之危非仁也乃谏鹄从其言正和得免诣勲谢不见曰吾为梁使君谋不为蘓正和谋也怨之如初叛羌围防羌校尉夏育勲与州郡合兵救育为羌所破士卒多死被三创坚不动羌滇吾素为勲所厚乃以兵扞众曰盖长史贤人汝曹杀之为负天骂曰促来杀我滇吾下马与勲不肯上为贼所执羌人服其义勇不敢加害送还汉阳后刺史杨雍表领汉阳太守时大饥人相食勲调谷廪之活者千余人徴拜讨虏校尉勲与宗正刘虞佐军校袁绍同典禁兵曰上甚聪明但壅蔽于左右耳若诛嬖幸抜英俊以兴汉室岂不快乎未及发而司校尉举为京兆尹时长安令杨党父为中常侍案得其赃千余万并连党父威震京师虽在外每军国宻事帝常手诏问之及董卓擅权公卿莫不卑下惟长揖争礼虽强直不屈而内厌于卓不得意卒遗令勿受卓赙赠张恭敦煌人为郡功曹恭素有学行郡人推行长史事恩信甚着时酒泉张华张掖张进各据郡恭遣从弟华攻酒泉沙头干齐二县又遣铁骑二百出张掖北河逢迎太守尹奉于是张进张华遂诣金城太守蘓则降黄初二年下诏褒扬赐爵闗内侯拜西域戊巳校尉数岁徴还授以侍臣之位恭至敦煌固辞疾笃太和中卒赠执金吾后子就为金城太守父子着于西州
　　晋张斆字祖文就之子毅有干武帝时为广汉太守王濬在益州受中制募兵讨吴无虎符斆收濬从事列上由此召斆还帝责斆何不宻启而便收从事斆曰蜀汉絶逺刘备尝用之辄收臣犹以为轻帝善之官至中郎将子固字元安有斆风为黄门郎
　　段灼字休然敦煌人世爲西土著姓果直有才辩少仕州郡稍迁镇西司马从邓艾破蜀有功封关内侯武帝即位灼上书追理艾事帝嘉其意前后陈事辄见省览擢为明威将军魏兴太守
　　索靖字幼安敦煌人靖有逸羣之量与乡人范衷张甝索紒索永俱诣太学驰名海内号称敦煌五龙四人并早亡惟靖该博经史兼通内纬州辟别驾郡举贤良方正对防髙第拜驸马都尉出为西域戊巳校尉张勃表靖才艺絶人宜在台阁武帝纳之擢为尚书郎与尚书令卫瓘俱以善草书知名拜酒泉太守惠帝时赐爵闗内侯靖有先识知天下将乱指洛阳宫门铜驼叹曰会见汝在荆棘中耳元康中卒赠司空諡曰庄所着有五行三统正验论辩理隂阳气运索子晋诗各二十巻又作草书状
　　索綝靖少子字巨秀少有逸羣之量靖每曰綝廊庙之才非简札之用州郡吏不足污吾儿也举秀才除郎中屡立战功除安西将军冯翊太守綝有威恩华夷向服贼不敢犯及懐帝尘长安又防綝紏合义旅小大百战频破贼党复定宗庙尊立愍帝迁尚书左仆射索袭字伟祖敦煌人虚静好学不应州郡之命举孝廉贤良方正皆以疾辞游思隂阳之术着天文地理十余篇多所启发不与当世交通张茂时敦煌太守隂澹竒而造焉经日忘返出而叹曰索先生硕徳名儒真可以谘大义澹欲行乡饮之礼请袭为三老
　　魏宋繇字体业敦煌人少以孝闻长博通经史事凉武昭王歴位通显家无余财虽兵革间诵讲不辍后入魏拜河西王右丞相赐爵清水公
　　刘昞字延明敦煌人父寳以儒学称昞年十四就博士郭瑀受业妻以女后隠居酒泉不应州郡命弟子受业者五百余人李暠徴为儒林祭酒从事中郎迁抚夷防军虽有政务手不释巻着畧记敦煌实録方言靖恭堂铭诸书注周易韩子人物志黄石公三畧行于世世祖平凉州夙闻其名拜乐平王从事中郎尚书李冲奏昞河右硕儒除其一子为郢州云阳令太保崔光奏复其孙等三家河西人以为荣
　　索敞字巨振敦煌人为刘昞助教专心经籍尽传昞业凉州平入魏以儒学为中书博士京师贵游之子皆敬惮威严多所成益敞以丧服散于众篇遂撰为丧服要记后出补扶风太守在位清贫卒赠凉州刺史諡曰献
　　张湛字子然敦煌人魏执金吾恭九世孙湛弱冠知名凉土好学能文有大志魏太武平凉州赐爵南浦男司徒崔浩重之曰敦煌张湛有儁才见称于西州湛至京师家贫不立而操尚无亏浩尝给其衣食荐为中书侍郎湛知浩必败固辞每赠浩诗颂多箴规之言
　　阚骃字隂敦煌人博通经传聪敏过人三史羣言经目辄诵时人谓之宿读注王朗易传撰十三州志沮渠防逊甚重之常侍左右访以政治损益拜秘书考课郎中典校经籍刋定诸子三千余巻牧犍重之拜大行迁尚书及姑臧平乐定王丕镇凉州引为从事中郎丕薨后迁京师家甚贫敝不免饥寒
　　范绍字始孙敦煌人少聪敏年十二父命就学师事崔光以父忧废业母诫之曰汝父卒日令逺就崔生希有成立今已过朞宜遵成命绍遂赴学太和初充太学生颇涉经史孝文选为门下通事令史迁録事掌奏文案帝善之歴位并州刺史太常卿
　　北齐宋游道繇曾孙弱冠随父任父亡吏人赠遗一无所受事母以孝闻后魏时为殿中侍御史台中语曰见恶能讨宋游道孝庄即位除左兵中军后入北齐为尚书左丞
　　宋显字仲华敦煌人性果毅有干用初事尔朱荣稍迁为记室参军后归齐神武为行台左丞拜西兖州刺史遇事勇决有气干及河隂之战深入没于行阵赠爵司空公
　　周令狐整字延保敦煌人防聪敏沉深有识量学艺骑射并为河右所推刺史魏东阳王元荣辟整为主簿加荡冦将军进趋详雅对扬辨畅谒见之际州府倾目尝谓僚属曰令狐延保西州令望岂州郡之职所可絷维但一日千里必基武步当委以庶务画诺而已河右扰乱荣仗整防扞州境获宁张保据河西杀刺史成庆晋昌人吕兴等复害郡守郭肆以郡应保整先定晋昌斩吕兴进军击保平之以状闻遂立为州义首整以国难未宁常愿举宗効力遂率乡亲二千余人入朝随军征讨整善于抚驭躬同丰约是以士众并忘羁旅尽其力用累迁骠骑大将军加侍中初梁兴州刺史席固以州来附周文以固为丰州刺史固多亏政典朝议宻欲代之而难其选令整权镇丰州整广布恩威倾身抚接数月之间化洽州府除丰州刺史及秩满代至吏民恋之老幼送整逺近毕集数日停留方得出界其得人心如此拜御正中大夫整雅识情伪尤明政术恭谨廉勤常惧盈满故歴居内外所在见称进位大将军宇文防执政欲委以腹心整辞颇忤其意防疎之及防诛附会者伏法整独保全人称其先觉卒諡曰襄子熙
　　令狐休整弟幼聪敏有文武才与兄整同起兵逐张保授帅都督后为敦煌郡守在郡十余年甚有政绩
　　隋令狐熙字长熙整子性严重有雅量虽在私室终日俨然不妄通賔客凡所交结皆一时名士博览羣书尤明三礼善骑射为夏官都上士母忧去官殆不胜哀其父戒之稍加饘粥服阕除驾部复丁父忧非杖不起人闻哭声莫不下泪及武帝平齐以留守功进位仪同隋髙祖受禅进爵河南郡公讨吐谷浑以功进上开府拜沧州刺史风教大洽开皇四年上幸洛阳熙来朝及还百姓出境迎谒欢声盈路在州有瑞麦甘露八年徙为河北道行台度支尚书兼吏部尚书号为明干上甚任之汴州殷盛多有奸侠以熙为刺史下车禁游食抑工商星居者勒为聚落侨人逐令归本决遣滞狱令行禁止上闻而嘉之其年来朝考绩为天下之最以岭南夷数起乱徴拜桂州十七州总管诸军事封武康郡公熙至部大恩信溪洞渠帅相率归附为建城邑开设学校边夷感化薛世雄字世英本河东汾隂人其先寓居敦煌世雄儿童时与羣辈戏辄画地为城郭令诸儿为攻守势不从令者辄挞之诸儿畏惮莫不齐整其父见而竒之谓人曰此儿当兴吾家年十七从周武帝平齐以功拜帅都督隋开皇中数有战功累迁车骑将军炀帝即位为右监门郎将进位通议大夫世雄性亷慎凡行军破敌之处秋毫无犯帝嘉之超拜右翊卫将军岁余为玉门道行军大将从帝征辽迁左御卫大将军仍领涿郡留守卒子四人并以骁勇知名
　　唐薛万均敦煌人世雄子与弟万彻事唐授上柱国永安郡公破窦建徳平梁师都从李靖讨吐谷浑勇盖三军迁本卫大将军又副侯君集讨髙昌降麴智盛皆有功进潞国公
　　薛万彻与兄万均归髙祖授车骑将军武安县公从李靖讨突厥颉利可汗副李勣击薛延陀以功迁代州都督右武卫大将军太宗尝曰当今名将惟李勣江夏王道宗薛万彻而已
　　王君防字威明州常乐人为河西节度使开元十四年吐蕃冦甘州焚掠而归君防勒兵蹑其后至青海大破之获其羊马辎重万计而还以功迁大将军
　　五代李珽河西敦煌人唐末举进士为监察御史丁内艰贫无以塟乞食而后塟饥卧庐中闻者哀怜之赵匡凝镇襄阳辟掌书记梁太祖破匡凝得珽喜曰此真书记也除知制诰辞不拜出知曹州曹州素剧难理珽至以治闻迁兵部郎中崇政院直学士许州冯行袭有牙兵二千故蔡卒太祖惧为变行袭严酷欲诛从事魏峻遣珽代行袭为留后乃理峻寃立出之太祖喜曰珽果办吾事会岁饥盗刼汴宋间曹州尤甚太祖复遣珽治之珽至索贼得大校张彦珂珽甥李郊等及牙兵百余人悉诛之召拜左谏议大夫右散骑常侍
　　李琪字台秀河西敦煌人少举进士博学宏辞仕梁为翰林学士梁兵征伐四方所下书诏皆琪所为下笔辄得太祖意梁亡仕唐为御史中丞累官至尚书右仆射琪为人重然诺喜称人善少以文章知名亦以此自负以太子少保致仕卒




　　甘肃通志巻三十六
<史部,地理类,都会郡县之属,甘肃通志>
　　钦定四库全书
　　甘肃通志巻三十七
　　忠节
　　人臣委质事君平时竭忠尽职遇难殉节致身自古忠臣烈士彪炳史册当时传为盛事后代犹深景仰甘肃自汉迄今代有其人谨列姓名垂诸奕世志忠节
　　临洮府
　　晋辛賔狄道人勉弟愍帝时为尚书郎及帝蒙尘于平阳刘聪使帝行酒洗爵賔起抱帝大哭聪曰前杀庾珉辈故不足为戒耶引出遂加害焉
　　辛恭靖狄道人隆安中为河南太守会姚兴来寇恭靖固守百余日以无救而陷被执至长安兴欲官之恭靖厉色曰我宁为国家鬼不为羗贼臣兴怒幽之别室经三年诳守者乃逾垣遁归于江东安帝嘉之桓请为谘议参军置之朝首
　　鞠允金城人为雍州刺史愍帝即位以允为左仆射领军持节西戎校尉录尚书事刘曜逼长安允击破之擒殷凯于阵曜后围北地太守鞠昌遣使求救允率步骑赴之曜复攻长安允与帝至平阳为刘聪所幽辱允伏地号哭不能起因自杀聪嘉其忠烈赠諡节愍侯
　　周刘雄字猛省临洮金城人少机辨慷慨有大志初为文帝亲信后拜中大夫赐姓宇文氏天和中封周昌侯武帝以雄为河州刺史雄先已为本县令复有此授乡里荣之后进爵赵郡公宣政元年突厥寇幽州雄战没赠亳州总管
　　隋李袭志字仲先狄道人始安郡丞大业末盗起袭志倾私财募士三千乘城拒之或劝其据岭表取百粤效尉陀事袭志曰当相与戮力为宗社雪耻宁蹈忠以死不逆节以生遂固守凡二年竟为萧铣所害
　　唐辛谠兰州人云京孙也学诗书能击剑重然诺急人之急初事李峄主钱谷性防劲慨然常有济时意后厐勋攻杜慆于泗州谠闻之乘舟趋泗口贯贼栅以入慆素闻其名握手相慰贼焚淮口谠乃出求援至洪泽见戍将郭厚本流涕告急付兵五百与慆表里击贼大败之谠入人心遂固围三月城益危谠复与壮士徐珍等夜斩贼栅诣浙西见杜审权时皆传泗州已防疑谠为贼计囚之防御使李峄称其忠可信审权乃许救合淮南兵五千谠引兵大战斩贼六百级入城慆表其功于朝授御史围凡十月乃解卒完一州以功第一拜亳州刺史干符末终岭南节度使
　　明何铭河州卫指挥同知永乐十年领军凉州卫遇贼力战而死
　　漆坚渭源人任四川重庆府照磨值蜀贼反领乡兵力战而死
　　何勲字朝用铭之孙本卫指挥同知正徳九年征西宁及嘉靖五年征洮州俱有功九年戍甘州贼临境同百户孙福力战阵亡
　　陈钟兰州卫左所正千户成化四年从大将军征叛贼满俊于石城临阵呼副千户李旺尽力报国遂挥兵奋击力战同死于阵一时壮之
　　张瀛字士元兰州卫左所正千户性孝友忠实临事有为陞指挥佥事正徳十二年秋临巩参政张禴檄瀛随征至安定先令军士入城为保全计挺身出探遇敌众寡不敌战死至剖其腹事闻加指挥使世袭命有司致祭
　　姚震河州卫指挥同知陞游击将军正徳辛未调四川征勦流贼力战阵亡
　　朱辅兰州卫右所正千户委守河北安宁堡外敌至斩获有功俄而势益众辅力战为流矢所中而死性孝友勤职善抚士卒人共悼惜之事闻赠指挥佥事世袭
　　妙龄河州人由军功陞本卫正千户治十四年领兵固原等处遇贼战死赠指挥佥事
　　冯琦河州卫指挥佥事正徳癸酉追四川流贼战死子恩袭职嘉靖元年领军于洮州遇贼亦战死蒋继勲河州卫指挥使嘉靖十一年领军甘州遇贼战死赠都指挥佥事
　　黄命河州营千总明末从参将费邑宰统兵进征四川流贼于五丁硖力战而死
　　朱家仕字翼明河州人明末戊辰进士陞山西兵备道治迹有声李逆陷京师山右讫无坚城家仕义不屈投井而死
　　韩一麟兰州人明末以明经司训宁羌寇至城防麟以身殉难事闻赠国子监学録
　　石崇徳字峻吾狄道人早丧父其母张氏殉节死徳寄养外家及长袭祖父职陞金锁关守备有战功陞固原镇左营都司防流贼袭隆徳崇徳从兵备道陆梦龙出兵御之贼围陆数匝徳突出重围闻陆困贼中复杀入与陆俱战死奉防赠副总兵
　　李承先兰州卫百户勇畧出众骑射迈伦天启间以功陞参将殉节
　　蒋嘉印兰州人年弱冠善骑射从督抚寇有功题授都司明末李贼压境嘉印扈王出城为伏莽土回所刧拒敌河浒矢尽被害碎骨层氷中
　　段字辛兰州庠生南阳知府坚曽孙闯寇至衣冠再拜自缢于祖祠子妇王氏亦同时自尽
　　温楏兰州人肃藩侍书李冦入城夫妻子女八口阖门俱缢死
　　林培梁兰郡庠生李寇入城殉难自缢死
　　朱文美兰州耆民李寇入城同妻王氏并缢死李芳李如玊刘子都魏承勲李国琦何天衢贺守王官俱固镇标弁万厯十八年从总兵刘承嗣征俱奋勇当先杀贼甚多贼更出骁骑伏精兵冲营时天大雨承嗣败绩芳等八人俱战死后立庙致祭
　　皇清王世德河州衞人博学多谋以军功陞授临洮道标中军守备顺治五年遇回变不屈而死
　　李絮飞辽东人顺治五年任临巩道履任未及两月值逆回米刺印叛殉节
　　赵翀郑州人顺治五年任兰州同知回变殉节李淐定兴人顺治二年知渭源县政尚平恕五年回变淐议守城奸民为贼内应遂被执淐骂贼不屈死督抚上其事赠按察司佥事廕一子
　　白旂兰州学正回变殉节
　　巩昌府
　　魏厐徳字令明南安貆道人初平中从马腾击反羗有功迁校尉封都亭侯以不降蜀汉死魏封其二子为列侯諡壮侯
　　宋李彦仙字少严宁州彭原人徙巩州靖康元年应募为石壕尉坚守三觜金人攻之彦仙战佯北金人追之伏发掩杀千级累功知陜州初金人得陜用降人
　　守之招集散亡彦仙隂遣人厠其间乃引兵攻南郭潜师薄东北隅所纳士内应噪而入复陜州乗胜渡河列栅中条诸山郡邑皆响附金罗索竒其才啗以官彦仙斩其使复遣人招降彦仙命强弩一发毙之金益兵攻城城陷彦仙率众巷战矢集身如猬左臂中刃不断战愈力既而投河死之赠彰武节度使建庙号忠烈諡忠威
　　马堃宕昌人家世以忠勇为名将堃以六郡镇抚使咸淳中元将杨文安与堃同里谕使降堃不从文安乃列栅攻城潜遣勇士蹑云梯宵登斩关纳外兵堃悉力巷战兵败力屈而死
　　马塈堃弟咸淳中知钦州徙邕州抚诸蛮及治关隘皆有条理边陲晏然宋亡塈因留静江总屯戍诸军守城元将阿里哈雅以兵夹攻塈兵败哈雅使人招降塈发弩射之攻三月前后百余战讫无降意城破塈率死士巷战被执杀之断其首犹握拳起立逾时始仆
　　金郭哈玛尔防州人以善射应募累立战功官兰防洮河元帅大兴初西州望风降元哈玛尔坚守孤城集州内金银铜铁杂铸为炮杀牛马食战士悉焚庐舍积聚曰无使资敌军士死伤过半益奋力死守度力不支乃命积薪州廨呼集家人及城中将校妻女尽焚之城破犹鏖战良久士卒弓尽矢絶者即先挺身入火中哈玛尔独上大草积发三二百矢皆中矢尽自焚死
　　明王良辅陇西人正徳间以国子生授河南沈丘县学训汴东盗起流劫郡县贼至城下良辅督兵防御竭力拒贼城陷良辅帅子礼诸生陈善等与贼接战被执骂贼不屈与礼及家人俱受害当路奏闻赐恤程斌防宁人为戎伍总旗有勇畧先是虏犯兰靖游击哈钦与战败绩几为所及斌力捄得免万厯二年西畨劫阶岷境总兵孙国臣以斌为先锋斌手刃畨贼百余人焚毙不可胜计后入丛林失归路被杀军门为防其丧葬具奏厚恤其家
　　刘跃龙安定人举天启元年乡试任河南开封府同知威治豪强惠抚小民解任归适当闯冦龙尽出已囊缮城郭募乡兵为捍御计城破骂贼不屈而死赵率教靖逺人万厯中歴延绥参将屡着战功为将防勇待士有恩勤身奉公劳而不懈经畧袁应泰荐擢副总兵以枢辅孙承宗令编次难民为兵悉加精练余给牛种屯田承宗上其功于朝擢总兵官右都督后因战中流矢阵亡赠恤立祠
　　关永杰字人孟巩昌卫人状貌竒伟登进士授开封推官强直不阿摄府事兴利去患民畏爱之以忧归起官绍兴迁兵部主事擢河南按察佥事备兵陈州多异政时李自成扰乱中州永杰缮城修备率士民分堞守贼遣使说降斩其头悬之城上贼怒攻破之永杰格杀数贼身中数刃大骂而死事闻恤赠光禄寺卿
　　戴天安定贡生闯贼陷巩昌属县皆降独安定拒守贼围城邑人欲开门迎降天与贡生张国紞甲胄至县堂按剑号令誓死守城城陷与紞死之时诸生张大才同弟大训分守南城城陷不屈骂贼死监生张大韶坠城死仆掌儿亦死
　　李茂实陇西人歳贡授青州府通判时饥民啸聚刧掠州县茂实自本城至新泰县凡十余战屡挫贼锋既而衙兵溃散茂实力战遇害濒死骂不絶口崔宇巩昌卫世袭百户明末流贼薄郡城势甚炽巡按贾多男坐东城楼陈兵简将令出师破贼诸卫弁惧宇独请行贾降坐与揖把酒手扶上马出东郭与贼遇宇善射贼应落马乘胜追杀之矢尽遇害贾哭之恸关永杰为文诔之
　　张杰陇西生员李贼破西安袁宗弟取巩昌杰倡义纠卫弁崔光祖等据宁逺鲁班山思欲恢复巩昌自成逆将攻山破之杰骂贼死妻李氏亦殉其难王保民安定庠生贼李自成攻安定保民号于众曰协心坚守贼进城无噍矣率诸子侄力战三昼夜兄保泰弟保贞子敬俱庠生一时同被贼刃侄孙毅射杀二十余贼贼多识之入城碎其尸同时监生陈周鼎庠生石瑄髙朝凤骂贼不屈死康维新李洲杨毓秀陈周瑞陈周哲俱坠城死杨中葵巷战死刘翘名杨九仪王玺薛三戒杨道泰与保民同议守城者贼指名审讯皆不屈被杀义民梢栢张问行孙印于应泰张一才张懋龄李太升王臣竭力捍守手刃多贼俱被杀
　　冯维京通渭诸生贫不自给为人训诂性耿介明末闯贼冦渭维京携其妇避于水岔遇贼叱之跪维京指贼大骂贼断其足骂不絶口而死
　　张永祚字锦基通渭诸生少失父奉母至孝明末闯贼围渭永祚登城以守时励于众矢石尽永祚知不免乃持杯酒与母兄诀城陷贼露刃逼降永祚张目大骂即投井中死次日扶尸出神气如生怒目未瞑温元春拔贡郭梁监生杜桂枝金章王汝盘生员皆宁逺人明荘烈帝殉国五人散家赀募丁勇以大义激众众多从之其后势不敌俱死于难无一人肯幸脱者
　　薛国正西和庠生明末流冦破西和国正率乡兵迎战于西门巷口众皆逃溃贼围之挺身力战矢下如雨骂贼自刎而死巡方旌其忠烈
　　王国兴靖逺选贡授山东寿光县丞署县印遭闯贼变殉难死
　　房加宠靖逺人任四川綦江防将殁于战
　　徐承斌岷州百户崇祯四年领兵赴秦州流寇阵亡
　　杨承芳岷州卫指挥佥事陞环县守备回籍贼登城承芳率家仆数十人拒战复抵贼垒大战叠河之南死于阵
　　梁建中岷州卫诸生崇祯七年十一月初一日夜贼逾城而上建中上城拒之复绕城大呼城中人起时建中遇害贼亦带伤而下城赖以完
　　曹思正岷州人以孝防授河南襄城令氷檗自矢襄人爱戴之李自成陷城遂殉于难
　　丁光耀光彩洮州庠生明末流冦围洮光耀等奋不顾身出城与贼血战而亡
　　王廷璋洮州歳贡歴任四川璧山知县致仕回家流冦至洮不食而死
　　奂纬西固人明末任直巢县训导李贼破巢骂贼死之
　　皇清杜懋哲直人顺治四年任岷州同知立法严整诸悉除五年四月回贼作乱执懋哲欲降之懋哲骂不絶口被害
　　刘继祖顺治三年补道标中军守备值回变率兵巷战死之
　　韩国元藁城人由行伍任西固守备康熙四十八年番夷猖獗抢掠边民国元身先士卒与贼战杀数十人力屈遇害
　　洪章同安人西固所千总康熙四十八年番贼犯境守备韩国元率兵堵御章亦督乡壮奋勇击贼乡民溃章力竭遇害
　　李邦栋靖逺人四川成都府游击顺治十八年征茅芦山阵亡
　　平凉府
　　晋皇甫重字伦叔安定朝那人性沉果有才用为司空张华所知元康中为秦州刺史重弟商为长沙王乂参军河间王颙遣四郡兵攻之商间行赍帝手诏使四郡罢兵令重进军讨颙颙捕得商杀之乂既败重犹坚守四郡筑土山攻城重辄以连弩射之所在为地窟兵不得近城将士为之死战后知商为颙所杀无外援遂遇害
　　张肃轨弟寔叔父建威将军以京师危逼请为先锋击刘曜寔以肃年老不许肃曰受晋宠秩剖符列位今国运方艰朝廷有难不奋何以为臣寔以军旅非耆老所堪终不用既而肃闻京师陷遂悲愤而卒
　　隋皇甫诞字虑安定乌氏人少刚毅有器局周毕王引为仓曹参军隋髙祖受禅为兵部侍郎出为鲁州刺史复为刑部侍郎俱有能名迁治书侍御史朝臣无不严惮上以百姓多流亡命诞为河南道大使以检括之及还奏事称防上甚悦令判大理少卿寻转尚书左丞时汉王谅为并州总管朝廷盛选僚佐上以诞公方著称拜并州总管司马总府政事一以咨之及炀帝征谅入朝谅发兵作乱诞数谏止不纳因流涕曰愿王奉诏入朝守臣子之节如更迁延陷身叛逆求为黔首不可得也谅怒囚之及杨素将至谅屯兵清源以拒之谅主簿豆卢毓出诞于狱协谋闭城拒谅谅袭击破之抗节遇害帝以诞亡身殉国嘉悼久之下诏褒显赠柱国封义公諡曰明
　　宋郭浒徳顺中安堡人宣和中从军积官至武经郎为泾原第八副将金人犯陜西渭帅以下叛降独浒不从乃下之狱胁使降浒奋呼曰大丈夫今得死所矣终不为叛逆为天地所不容吾死当诉尔于地下耳众恶其语即杀之建炎间赠武翼大夫忠州刺史刘惟辅泾州人以同州观察使为熙河副总管金人既得秦州经畧使张深遣惟辅将三千骑御之惟辅留军熟羊城以千八百骑夜趋新店黎明短兵相接杀伤相当惟辅舞矟刺其先锋将贝勒哈富洞胸坠马死敌为夺气退深檄陇右都护张严往追之与曲端期而不至遇伏死惟辅自间道得归金人掠熙河惟辅顾熙河尚有积粟急出焚之金人追及执惟辅诱之百方终不言金人怒捽以出惟辅奋首曰死犬斩即斩吾头岂汝捽也即闭口不复言而死赠昭化军节度使官子孙十二人立庙成州号忠烈
　　明巨敬灵台人初为御史伉直敢言建文中擢户部主事充史官清慎有声靖难兵起与陈迪同被逮责问不屈死之灭其族后諡节愍
　　闾钲字静之泾州人举成化八年进士授户部主事陞大同知府陜西饥钲分俸泾州以赈活族人守大同六年多惠政陞山西参政代王乞留以参政秩知大同又三年迁江西参政大同民为立去思碑迁贵州布政使福米禄作乱以钲帅兵讨之至安南卫禆将潘江轻敌深入钲屡言不听后同败死赠礼部尚书防子赐祭葬
　　王续宗字继志静宁州人习骑射治间国子生正徳间授罗山主簿时流贼猖獗汝南府州县多陷罗山旧无城续宗督工筑城垣复引淮水灌注濠堑贼入冦罗山保全时都御史彭泽委领汝南各州县民兵数千遇贼奋身当先每多克捷常夺获妇女辎重头畜不可胜计泽复令信阳卫指挥沈镗连兵合营贼复攻罗山续宗同镗发民卫兵与贼众对敌镗败走续宗势孤贼众攻围挺身深入贼营格杀数十人贼见其骁勇重围诱降曰吾朝廷臣子奉命贼肯从狗彘同生遂被杀事闻防廕立庙罗山祀焉齐敏字克鲁隆徳人为浦江县主簿髙阳土贼作乱敏率兵讨之战殁赠浦江县知县立祠曰忠勇廕孙入监
　　齐恩字承之隆徳人敏孙以祖父廕初授鸿胪寺鸣赞陞河曲知县有惠政治县九年考最当陞迁百姓守阙乞留朝廷嘉其治理命光禄寺署正蒋琅赍金币赐之寻陞无为州同知倭冦叛抄掠州境恩率弟侄亲党十一人督吏民讨死之十一人俱殁于阵事闻赠光禄寺丞廕子入监
　　朱道崇信人万厯年间贡以霍州判官归值冦乱坚守不避同邑令厐瑜赴难事闻赠陜西都司经歴梁孕龙崇信人邑学生为冦所获欲杀之龙不少屈防曰但能屈膝婉词则生汝矣龙曰吾名教正人肯受汝贼奴辱耶碎口裂舌至死弗变
　　杨泰运隆徳县诸生为人磊落不羁明末贼克隆徳被执泰运见贼不屈贼叱之跪泰运曰杀即杀膝不屈遂骂不絶口贼怒断其舌脔杀之
　　杨泰初隆徳人性刚介明末贡生授松江府通判去官贼陷隆徳泰初率其子诸生善同赴井溺死张士俊隆徳县诸生贼克城士俊与妻齐氏并三子俱赴井死
　　朱杰轩平凉人明末闯逆陷西安西向平凉杰轩知城难保率妻及子女阖家服药死
　　孟肖池平凉人医药为生明末闯逆陷潼关肖池见贼势渐近服药死
　　平凉马夫失姓名明末随驿使逢贼贼杀使留马夫诳城至城下大呼贼至贼怒磔之
　　皇清郝全善固原提标前营游击从奋威将军王进宝讨吴逆战于永宁被执坚不从逆絶食六日而死冯明雨镇原县典史康熙十四年值王辅臣之变城破遇害
　　庆阳府
　　宋张吉合水人熙宁三年为懐安镇守烽卒夏人秉常入防东谷掠得吉胁至城下使呼曰诸砦已破宜速降吉反其辞曰努力诸砦无虞贼粮尽去矣不可降贼怒杀之骂不絶口而死事闻赠内殿崇班录其子
　　明景清真宁人生有异质读书过目成诵性刚介初赴举宿淳化民家有女为妖所凭是夕妖不至曰吾避景秀才也女父语之清书景清在此四字令粘其户妖遂絶洪武二十七年进士及第授翰林改监察御史太祖召见命署都察院左佥都御史建文初擢左都御史以刚直闻靖难兵起清率师战白沟河乘胜追之将及马蹶而止成祖即位方孝孺练子宁辈俱相继死清独诣阙自归命仍其官委蛇侍朝人皆疑之钦天监奏文星犯帝座甚急成祖故疑清及朝清独衣绯遂收清得所带剑曰欲为吾君报仇肆骂断其舌清含血直前喷帝衣帝杀之剥其皮实以草系朝门族其家后帝出草人忽断索向前为犯驾状是后精英迭见时入殿庭为厉遂赤其族宣徳间诏建文时死者皆忠臣乃得赠諡
　　魏玺庆阳人世袭指挥领兵戍安边营成化初毛里孩将三万众掠安边伏其精骑以老弱牧诱城下玺悉兵击之敌佯败追至师婆涧伏兵四起军被围无水者七日饮马血并力突阵玺手杀数十人身被九矢坠马而死朝廷悯其忠节赐谕祭
　　张羽庆阳卫人袭指挥遇贼至主将谋遁羽示以忠义缘营督战军士殊死无不一以当百贼众我寡全军覆没羽犹鏖战至夕力竭被害
　　麻僖字立轩庆阳人父永吉湖广按察使以清操闻僖举万厯三十五年进士授翰林庶吉士改兵科给事中疏陈纳谏诤举枚卜补大僚登遗佚速考选数事劾汤賔尹四十五年京察谪按察司知事天启二年起太常寺少卿五年魏忠贤乱政御史陈世俊劾之落职居家三十年布衣粝食不涉公庭癸未李自成陷庆阳不屈死之伯叔子姓同死者四十余人赵邦清真宁人进士因奢寇之变起四川遵义参议招抚降叛恢复地方深入蔺穴殉难捐躯追赠光禄寺少卿防一子邦清任吏部时以本县贫累疏革盐商协济邑人徳之建祠立碑申请从祀
　　李増环县人岁贡歴授通判同知自幼頴异博学胆畧出众每以忠义自矢及遇变独立十字街贼众拥至县前大骂被杀
　　郭伏羌环县人指挥防守曲子镇贼入伏羌只身血战立杀数贼而亡
　　王信宁州人天性纯孝防好读书敦大节居家遵行文公家礼父殁庐墓三年顶土筑坟不食盐醋菜果遘疾几危母病信年已六十母临终泣嘱戒勿庐墓乃居祠三年足不出户斋素哀毁一如父丧由嵗贡除灵壁训导迁知正阳县出土冦遇流贼猝至兵败被执贼拥信胁降罗山县信大骂不从断头剖腹而死阅四日其子来覔犹舒指握子手赠光禄寺少卿谕祭葬
　　朱国祯环县歳贡授照磨免官村居贼执国祯绐环城祯临城呼曰幸固守城贼怒杀之
　　任秉衡环县人贡生徳行兼优节义坚固遇变株守孤城至死
　　张道环县人吏员授武邑县典史贼至赴敌而死人称义勇
　　曹尔奏环县人素明大义志节凛然贼入城与子庠生天心同骂贼而死
　　任崇徳安化生员明末与同学生员陈三仁俱为贼执交口叱骂词义激烈贼怒碎其尸
　　李彝安化生员率乡兵击贼战死子之元闯贼入关誓以殉难曰吾父既成仁我亦当取义及城陷自缢而死巡按旌其门曰侠烈真儒
　　石瑄安化生员明末城陷瑄衣冠端坐贼至大骂之且曰死为明鬼不作贼人贼怒刃死
　　苏升阶合水人生员明末贼克县阶被执贼索金帛阶厉声大骂至死不改色道府旌其门曰骂贼捐生段复兴字仲方阳谷人歴任分守庆阳道明末闯贼入关旁郡皆陷贼檄谕降复兴裂其檄集兵固守贼围城数匝复兴发炮杀贼满濠日夜守御度势不可支预置妻妾子女于楼积薪其下拜辞其母攻四日城陷复兴趋署火其楼母踊火自焚子小瑞方十二歳有仆引出见火起大哭奔入火中婢仆皆从之复兴复抵城上往来杀贼数十辈而后自杀庆民舆复兴尸葬于西河坪立祠祀之
　　甘州府
　　唐乌承恩张掖人天宝末为信都太守河北诸将欲迎承恩镇常山承恩以无诏命不从及史思明降上以承恩为范阳节度副使令隂图之谋泄为思明所杀
　　明王纲甘州中卫人授本卫指挥正徳初敌兵大入纲与都指挥祝泰指挥王佐追之至巴咱尔地方转战三昼夜援兵不至泰佐俱战死纲力战独久杀贼甚多力竭被执刳肠支解之
　　路保甘州卫人中卫百户嘉靖三年回贼冦甘州堡寨多破保固守毕家堡贼攻围旬余援救不至堡陷被贼执磔之
　　葛永甘州卫人明末以随征参将调河南流贼永有威名贼呼为葛鹞子援兵不至被害
　　髙国恩甘州卫人明末以行都司奉调河南贼每临阵奋勇先登力竭被执不屈死之
　　罗一贵甘州卫人任镇海参将征沙岭阵亡奉防旌奨
　　欧阳衮甘州卫人任临洮副将衮守甘州闯贼围甘数日不退焚其家属城陷巷战而死
　　段自宏字海若甘州卫人知山西垣曲县有清望已行取竟辞疾归闯贼犯甘宏捐赀饷士与郡绅罗俊杰同守西城城陷被执骂贼自刎死
　　童志道甘州卫人任靖逺卫教授致仕归闯贼陷卫城志道肃衣冠端坐贼至遇害着有恒心録良知圗二书
　　罗俊杰甘州卫人镇海参将一贵子任山西宣府总兵致仕归闯贼渡河围城捐资助饷尽力坚守城陷自缢死
　　髙登科甘州卫人授行都司城陷被执不屈见杀万峘甘州卫人抚标游击同巡抚林日瑞守城杀贼甚众城陷战死于市贼恨之磔其尸
　　姜基甘州卫人任屯都司闯贼陷城骂贼不屈死之
　　张攀甘州卫人任洪水营游击城陷被执不屈死之姚世儒甘州卫人任镇标营都司闯贼陷城率众巷战力竭自焚死
　　刘国栋甘州卫人任固原副将子灿任千总城陷父子率亲丁巷战杀贼甚多力竭一门俱焚死
　　赵宗礼甘州卫人官游击年七十余解任家居贼陷城仆欲负其防子金刚保以逃礼曰设不得脱必为贼隶遂手刃之閤家俱焚死
　　赵宗祝同子寀俱指挥城陷父子率亲丁巷战力竭命妻妾投缳死父子俱刎
　　杨威甘州卫人任宁夏洪广营游击戅直不阿因忤当道解任归闯贼陷城被执骂不絶口贼恨之断喉折胫而死
　　姚天宠甘州卫人官指挥闯贼陷城率家人迎战被杀閤家放火自焚死
　　张洪勲甘州卫人官指挥闯贼入城躬披甲胄率家僮巷战杀贼无数力竭自焚死
　　王嘉官甘州卫人官指挥贼入城持弓矢升屋射杀贼数十人贼率百余众围攻遂自刎
　　李汝璋甘州卫人任阿坝岭游击致仕回籍闯贼入城同子起凤集凤祥凤射贼俱被杀
　　朱文选甘州卫人练兵守备闯贼至调度守城大有方畧城陷同贡生张之衡缢死于茶马司署中李栖鹍甘州卫人官指挥闯贼入城披甲跃马突出冲战杀贼甚众力竭自刎
　　罗俊士俊杰弟闯贼围城城陷被执遇害
　　郭秉忠罗俊杰家将闯贼入西门忠提大炮打伤贼首数人被执骂不絶口遂被杀
　　张之衡甘州卫贡生善射贼至尽力守城射伤甚众城陷同朱文选缢死茶马司署中
　　保献书甘州卫贡生贼至守城防贼掘壕及城陷被害
　　张圣翼甘州卫生员闯贼至城陷遂被害
　　蒋明理甘州卫生员贼围城巡抚命理同贡监生员百余人四面提调坚守城陷被害
　　童士楷甘州卫生员城陷被执极口骂贼不屈死康万秋甘州卫生员城陷同家人俱自缢死
　　丁抡甘州卫生员闯贼入城骂不絶口贼怒缚于西街坊柱炮烙而死
　　康国新甘州卫生员献平冦十余策悉中机宜城陷被执不屈被害
　　费国兴甘州医学贼入城隂药酒毒贼贼觉被杀祁士英甘州民闯贼陷城率众执兵杀贼力竭回家同妻子自焚死
　　马腾锦甘州民闯贼陷城锦杀妻武氏抱二子投火死
　　梁进徳甘州掾吏闯贼陷城登楼发矢射杀数人矢尽自刎死
　　周公台甘州民闯贼陷城战贼力竭同妻子自焚死陈通法甘州民闯贼围城法积薪于宅内待之隘巷杀贼数人举火焚室閤家俱死
　　郭世洁甘州民闯贼陷城持刀而出格杀数十人力不能支赴家杀其妻复出击贼遂被害
　　马旷山西蔚州人甘肃总兵明末奉檄下河西杀闯贼及抵臯兰闻西安诸郡俱陷贼势猖獗以兵寡不足御敌劝肃王渡河为恢复计王不听旷以封疆为重回甘同巡抚林日瑞副将郭天吉婴城守御督率士卒杀贼无算越五日城陷旷急入署焚妻子媵妾仍率副将欧阳衮巷战时日晡城内火起矢尽被执不屈自刎其仆马虎见旷死亦自刎死
　　皇清张文衡开平衞人顺治五年巡抚甘肃值逆回米
　　刺印叛遇害
　　刘良臣北直人顺治四年任甘州总兵米刺印乆蓄叛谋欲图之而未敢发防调兵征湖广茅芦山刺印
　　佯言兵变诱良臣至北关遂被害
　　林维造诏安人顺治初分巡甘山道翦除闯贼余党其未发觉者内不自安潜结米刺印作乱遂被害于甘州之北关
　　黄得功奉天人任游击逆囘米刺印谋叛得功觉之密献计于总镇刘良臣未及制为贼所杀
　　髙天福张掖人任提标守备以招抚噶尔旦至哈密为贼所执迫胁不屈支解之
　　康泰张掖人由行伍从振武将军孙思克灭噶尔旦着有战功官至四川提督康熙五十七年统兵进藏遇敌阵亡
　　康海泰之弟张掖人征噶尔旦所向有功歴陞凉州总兵官康熙五十七年领兵进藏陷阵而亡
　　凉州府
　　晋贾疋字彦度武威人魏太尉诩之曾孙少有志畧器望甚伟初辟公府遂歴显职迁安定太守愍帝以疋为骠骑将军雍州刺史封酒泉公时诸郡百姓饥馑白骨蔽野百无一存疋帅兵将伐长安西平太守竺恢亦固守刘曜等距疋先攻竺恢不克疋邀击大败之追至于甘泉旋自渭桥袭胡彭荡仲杀之遂迎秦王为皇太子后荡仲子夫防率羣胡攻之疋败走夜堕于涧为夫防所害疋勇畧有志节以匡复晋室为已任不幸颠坠时人痛惜之
　　隋隂世师武威人夀子性忠厚多武艺拜仪同张掖太守甚为戎狄所惮后迁左翊卫将军与代王留守京师唐兵至世师以世荷隋恩拒守城陷见杀
　　元王功平番人有才武世为本郡守御至正五年盗贼蠭起有土冦犯城功提兵不过百余奋勇捍御鏖战矢尽被贼生擒不屈碎尸事闻防赠
　　明刘林武威人任凉州百户洪武十年二月额森特穆尔攻凉州林御于窦融台力战而死事闻上嘉其忠勇遣祭于台下后人因名其台曰刘林台
　　吴克忠恭顺伯永诚子袭父爵洪熙初进侯正统元年征乌梁海有功土木之变克忠与弟克勤为后拒冦突至战不胜官军死伤畧尽克忠下马射矢尽犹杀数人与克勤俱殁于阵赠邠国公諡忠勇
　　吴克勤都督与兄克忠同战死赠遵化伯諡僖敏托克托布哈永昌卫人永乐八年托达乌玛喇实勒等谋叛布哈发其奸报甘州总镇贼执其妻子掠其财畜布哈度志弗伸自刎死事闻上嘉其忠直特陞其子哈斯特穆尔任本卫所镇抚赐袭衣冠带钞段并防其家被掠牛羊驼马官给还其孙多尔济正统九年以功赐赵姓歴陞指挥佥事
　　毛忠字允诚伯尔克巴尔斯人累世立战功封伏羌伯充甘肃副总兵成化间讨满四与其孙铠奋战俱死炮架山事闻宪宗赐铁券赠侯治乙夘建祠致祭諡武勇又立忠义坊以表之
　　严玺古浪人体貌魁梧智勇过人袭父职授凉州卫千户改古浪守备署本所事爱恤军士御虏有法垦荒田凿河渠置义仓立社学周贫恤寡凡有益于地方者靡不为之正徳间北敌入境逼本所时盛暑玺昼夜不解甲徃来防御且乘隙击之贼遂去一方赖以保全丙子因防送行客追贼畨力战而死平生仗义临难不茍巡抚奏请立祠以祀右佥都御史孟泰为碑记
　　张达凉州人慷慨负竒节膂力絶人嘉靖中累官都指挥佥事充延绥游击改参将守荘浪擢都督佥事山西总兵官驻宁武冦大入太原坐逮系诏狱部曲攀号如失慈母命赴军前立功进总兵官镇延绥改大同俺答入塞巡按御史胡宗宪趣达出师不得已率所部出达素勇敢好离营绕鬬至是挺身陷阵冦兵围之数匝矢如雨达左右突不能出遂殁事闻赠都督諡忠刚立祠赐祭葬
　　彭汝为镇畨人以战功授碾伯守备嘉靖三十四年畨夷劫饷汝为挺戈逐之为畨众所围孤身力战中伤二十七处支解而死事闻防赠建祠致祭
　　文振永昌县人嘉靖四十一年袭职千户海夷入犯黑涝池振单骑驰救奋勇力战陷阵而亡其仆文顺殉主难亦冲锋死
　　赵思义永昌县人袭千户嘉靖四十三年海夷大举入冦官军失利思义身先士卒出入血战陷阵而亡其仆赵忠亦冲阵死诏防赠
　　王录镇畨生员同千户孟清随参将李恺于栁条湾御虏阵亡赠百户
　　祁恩镇畨人百户率兵御防于邑之十里墩战死张显谟荘浪人甘州总兵崇祯七年春察哈尔犯甘凉率兵进扎营三岔堡用火车火器布为五层练以铁索忽黄沙蔽天敌乘风放火困官兵于烈焰之中遂大溃谟左右冲杀射死酋虏无算矢尽犹步战十余合而殁事闻赐祭葬世袭锦衣千户勅建忠孝元戎坊
　　鲁映昌荘浪土司任西宁副总兵崇祯十四年闯贼已陷西安上疏欲请肃王据甘肃以图恢复不报誓以死殉国遂诣连城散家财享士卒提兵至西大通遇贼将贺锦挥兵奋战部卒被伤殆尽遂亡于阵鲁希圣荘浪土司世袭指挥闯逆贺锦设计擒之爱其刚勇迫脇万端毅然不屈且哭且骂泪尽继之以血守卒稍懈脱身入山不知所终
　　李昌龄镇畨人总兵震孙明末任榆林总兵闯冦变与兵备道都任集榆绅弁侯世禄尤世威等据城誓守以强弩大礟击贼杀万余人贼以冲车穴城城陷昌龄等巷战数十合被执贼胁之降不从贼断其臂割其腿与都任等四十八人俱就义而死其妻并举家数十人皆自杀任与世禄世威等家属俱自焚陈则从平畨生员甲申闻京城陷荘烈帝殉社稷谓子大勲曰谢枋得何如人耶遂不食积九日而死马良御镇畨人由指挥任蔡旗堡守备调征湖广流冦与张献忠对敌被执不屈支解死
　　皇清张鹏翼昌平人顺治四年任分守凉荘道参议中
　　正防明五年死于逆回之难
　　张仲金武威人官把总康熙三十五年随振武将军孙思克征噶尔旦奋勇先登殁于阵
　　李兰镇畨人新城堡守备康熙五十七年进征西藏于哈喇乌苏随总兵康海兵战矢尽阵亡
　　傅瑾武威人西宁千总俸满归家雍正元年荘浪畨夷作乱凉荘道蒋泂团练民兵以瑾为统领二年正月率众攻打石门寺与乡民吴廷周田栋愈仲宗力战阵亡
　　陈昌武威人荘浪把总雍正元年畨夷作乱随提督杨进善进棹子山遇贼奋勇战死
　　宁夏府
　　明王俶宁夏人陜西都指挥镇守宁夏永乐辛夘与贼战于河西被重创死同时有指挥诸鼎千户沈杰亦战殁
　　许颙宁夏人都指挥守备灵州天顺间追敌至河套鹿泉颙乃据险掣全军回力战射死酋长数人又毙酋子三人力尽自刎敌乃刳其肉煮其骨以灌驼王震宁夏人指挥成化四年石城满四作乱与镇人苏谅同领军战死
　　赵玺宁夏人指挥治六年与贼战灵武口庙山墩下遇害
　　姜汉宁夏人总兵正徳五年寘鐇为变贼党惮汉威名伏兵府署诡致汉执之汉数其负国背叛之罪骂不絶口被杀临死其气益厉
　　李睿宁夏人都指挥寘鐇之变愤骂不屈为乱军所害事闻赐祭廕
　　杨忠中卫人官宁夏都司寘鐇变叛弁拥众入行台杀巡抚安惟学忠执杖击贼为贼所执骂愈烈贼怒碎其尸于都堂事闻赐祭袭廕
　　张钦宁夏人右卫百户寘鐇变钦不肯臣逆自缢于演武场事闻廕子表门
　　成贤宁夏人胆勇出众嘉靖十三年套骑四万余入境贤从总兵官王効为前锋率八百骑迎于秦坝力战移日贤独当一面敌被伤者众因并力攻之遂死事闻廕子梁为都指挥
　　杨璘宁夏人为神木参将与贼血战而死
　　李时宁夏人指挥嘉靖三十二年领兵入卫行至浮图峪遇贼血战一日杀敌颇多碎尸而亡虏自是不敢入犯以捍御功建祠祀之时镇人战死浮图峪者指挥张第江嵒百户杨汝松周时
　　戚文宁夏人指挥骁勇素着虏畏之不敢近边猾者以计诱之出伏兵邀截文遂力战死
　　韩选宁夏人都指挥嘉靖三十二年敌由横城入选以千总从总戎姜应熊出御奋勇堵截自卯至酉力竭而死为贼碎尸灵州不失皆其力也事闻赠防建祠致祭
　　李承恩宁夏人原任守备万厯二十年谋擒巴拜机泄被执不屈为贼所杀其子佩见父死即渡河请兵欲报父仇被缚挺立骂不絶声为贼磔死又陈汉宁夏人百户抚标供给官贼忌之与承恩同日见杀安宗学宁夏总旗贼索总兵符印旗牌宗学不屈被执杀之
　　陈栋宁夏人原任游击以骁勇闻万厯二十年巴拜之叛与原任守备朱绶谋擒贼事觉贼杀栋防绶于北楼杀之
　　王彻宁夏把总曽揭巴拜父子青海侵冒钱粮不法事于经畧至是谋贼不密巴拜以恨杀之
　　周哲中卫学生万厯二十年巴拜反遣伪将王虎攻中卫参将熊国臣弃城走哲招集士庶分城据守叛弁韩范为内应城遂陷贼怒哲等拒守欲杀之或劝哲往见求解哲怒触柱曰宁死耳肯屈贼求生耶贼犹欲收人心未即杀越数日出攻他城留左右十余人哲侦知即令其子约同志伪贺各藏兵器择家僮之健者将羊酒随入虎闻绅士来喜出迎甫拜揖遽击之虎被擒杀余贼十余辈其党乃逸时总督魏学曽驻兵下马关闻中卫从贼遣兵来讨比至以贼级献乃按兵而入中卫得全皆哲之力哲事亲孝黄元会作忠孝纪畧载其事
　　李金宁夏人谋刺许朝事觉父子俱戮
　　张沛宁夏人指挥与百户施威皆以谋歼贼而死吕擢宁夏百户赴镇河滩驱巴拜牛马仍运窑草以供征兵贼缚至镇杀之
　　李沛宁夏人应袭谋歼贼被执骂贼极烈为贼所害王极中卫指挥领兵追巴拜至古塲儿被杀赐防钱栢中卫人巴拜乱于中卫奋勇堵战被杀赐防张世杰宁夏百户屡报贼情于王师且输供刍草贼执去鞭挞无完肤死
　　施威宁夏百户守李刚堡侦贼动静报平卤将官仍约弟男内外同谋除贼贼执而杀之
　　蒋三重宁夏人谋杀伪把总雷鸣机泄被执不屈骂贼裂眦而死
　　姜应奎宁夏人同宗子谋献东城于官军且约刺贼贼拘诸宗子徧受棰楚独支解应奎时陈文通孟举张大勲亦会议献城贼俱杀之
　　纳赋宁夏生员因其侄指挥纳舟从广武渡官兵许朝执赋并其子楫族人纳坤纳税纳福纳书等杀于市罄其家
　　髙盖宁夏健丁追贼入北门内盖无后继遂为贼所脔
　　陈缙宁夏人常信堡官杀贼党三人贼执至镇支解之妻梅氏自缢死
　　张伏三宁夏常信堡民堡官陈缙恨贼党张堡等逼取民间牛车刍米猪羊鵞鸭为害杀堡贼诱缙出城缚去伏三与堡民张大经胡希禹李现潘奉谢邦林等追救缙贼伏突起执伏三等六人同缙支解孙九龄宁夏人贼邀入党不从断其手膊仍枭之赵承先宁夏人指挥与镇人指挥戚卿张佩等同谋献西城纳官军策就密报西营将领以城中火起为号至期城外杳然乃遣武生张遐龄缒城下往促兵贼觉分布缉捕同谋死者赵承先戚卿张佩而外为武生陈松等镇民陈九叙等军丁贾谟等皆死之任天庆庆阳人流住宁夏制铁杆与张应魁谋击贼事泄许朝执二人诘之应魁不伏天庆厉声曰与应魁无与汝背违朝廷我恨不得早杀汝耳朝怒缚斩之
　　王继哲宁夏人恃勇立誓擒贼贼执禁古庙杀之张龙宁夏人掣船东岸以絶贼渡又擒贼党解灵州枭示贼恨捕龙至镇斩之
　　王琦宁夏人奉军门令易糗粮贼缉磔死
　　杜祥宁夏人为吏识贼掠诸堡祥具禀平卤营将官防御贼失利加祥劓刖刑脔其肉以饲犬
　　瞿桂宁夏人其族百户瞿坊管魏信堡擒杀许朝族丁朝因拘桂与瞿相瞿枢瞿栋瞿材瞿东瞿尚礼瞿尚义八人尽杀之
　　夏之时宁夏人与镇人何廷璋生员王懋等三十人闭南关之北门计饮伪千总冯佐等以酒醉而杀之遣衷朝缒城驰报遂得南关
　　苏彚中卫生员巴拜之变倡义守城遏贼河上灵州保全时同事者掌印指挥李继先学正马文明武进士卢养龙生员金佩等十五人事平奉旨勒石纪功李世松灵州人性忠直善左右射耕于晏湖墩侧插汉入世松率众拒贼众寡不敌人悉奔松独守墩上以矢射贼中者辄毙贼恨甚攻围益力凡两日夜松左右大指皆裂见骨身被七创死
　　史开先都督镛五世孙歴官宁夏中路副将明季察哈尔入率兵御敌斩馘甚多阵亡赐赠諡忠烈耿光荣宁夏人世指挥任玉泉营游击插汉入犯奋勇出御与指挥赵有牧千总周崇雅把总唐国俊许城王朝俱殁于阵皆赐防典
　　江孔学灵州人居胡家堡插酋之变贼围堡孔学登城骂贼城陷孔学自刎一家大小俱罹于难
　　解文英宁夏人以副将守延安府李自成据关中遣兵至延安文英率众死守及城破贼授以官文英骂不絶口囚于狱又于狱中约榆林总兵尤世威等举义图恢复贼怒支解之
　　吕之防宁夏贡生授真定通判委摄获鹿县篆未旬日冦临城下防率士民坚守七昼夜城破被执骂不絶口死妻刘氏妾张氏偕防子二人及其奴仆俱殉死防受刃乱军中不辨其骸事定与城中被杀者作二大冢别男女而封之勅建祠致祭
　　王风水宁夏人贼将牛成龙入宁夏风水与指挥彭凌云等十三人纠合山后蒙古举义事泄贼磔风水于市凌云等皆被杀生员保国璧死尤惨酷
　　李学牧宁夏人指挥贼将牛成龙知其技勇授以官不应与王风水谋举义单骑往召河东人图恢复贼防之严不得出或劝之亡去学牧曰贼索我亟必残杀无辜我一身当之以解众难遂复入城贼露刃拥之学牧具冠带北向再拜端坐受刃
　　邓徳宁夏人官百户逆闯檄至宁夏诸宗属及绅士集庆府议降徳排闼入洒泪申大义曰诸公皆欲卖城自全独不为王计乎后与王风水等举义欲诛伪官陈之龙贼将牛成虎谋泄被执挺身仰面受刃厉声曰吾死当为神尽杀卖国臣遂遇害
　　马献图字兴之宁夏总兵马世龙子以廕补指挥同知李自成据关中勒降不屈械系军中至山西候马驿杀之弟负图呈图俱袭指挥自成遣伪将牛成虎陷宁夏负图兄弟约表兄彭姓者图恢复事泄同被害于灵州兄弟殉节人称马氏三忠献图死时年三十三负图年十九呈图年十六
　　丁孔应宁夏人以世指挥授北川守备陞游击闯逆变孔应守义不屈贼拥戈逼之孔应厉声曰吾头可断身不可屈遂遇害
　　雍缔中卫人以歳贡任四川仁懐知县张献忠入蜀缔率百姓死守城破阖家自焚死先是宣和堡歳饥人日逃散缔倾赀全活之
　　蔡应昌兴武所千户任花马营千总明末罗凸土贼抢掠应昌统兵剿贼自卯至酉力尽血战而死郑感民后卫举人任辽东宁逺州推官总制洪承畴称其临机决策措置有方擢为辽东监军道后城破阖家死难
　　韩嘉爵宁夏人平虏中军指挥有勇畧临阵直前手刃数十人为贼支解
　　孙祚昌中卫鸣沙堡生员明末冦入堡欲降之祚昌怒骂拔刀自刎贼碎其尸去
　　黄儒煐中卫永康堡生员明末香山贼攻陷永康堡人皆顺从儒煐独挺立不屈危言抗贼贼加桎梏絶其饮食殒
　　李维新中卫威武堡人业商慷慨多大畧明末贼朱国端等啸聚螺山出没峡口杨栁泉刼杀行旅广武游击奉檄征至威武闻维新名委令领民兵入山合剿既遇贼维新奋勇独战杀贼无数以众寡不敌殁于阵遗子淋防妻张氏少后守节抚孤成立烈节萃于夫妇
　　包永成后卫人庠生弟永明亦庠生明末贼破惠安堡闻永成兄弟有技勇欲挟之去不屈为贼所杀
　　皇清吴綉以千总随总兵陈福出征临阵先登死于固原城下子继统袭其职每临阵亦奋勇争先相继阵亡
　　刘进孝总兵体义次子任千总康熙三十五年随总兵殷化行征噶尔丹同中营游击陈维屛守瓮金阵亡
　　司九经字圣典宁夏人从征川云又从征出塞俱有功绩歴任宣化总兵罢职归康熙五十七年随征効力遇敌阵亡
　　杜呈源宁夏人随陈福克复定边以功任本镇右营千总后随征川云屡立战功阵亡于建昌
　　冯琇宁夏人任固原参将随征进至穆垒乌苏地方遇凖噶尔贼冦与战争先杀贼殁于阵
　　许世隆宁夏人任永固城参将进至巴尔库尔殁于阵
　　罗万仓宁夏人歴任台湾北路参将朱一贵反乱总兵欧阳凯战死府治陷万仓鼓励将士坚守贼攻北路连发大炮击仆贼旗贼四面围困万仓突围力战兵孤无援逾沟坠马贼以竹篙鎗戳其喉犹挥刀杀贼而死
　　西宁府
　　宋髙永年西宁人任西宁知州建中靖国三年夏人冦泾原罗撒合兵逼宣威城永年出御之行三十里为羌人所执多罗巴谓其下曰此人夺我国土使吾宗族漂无处所遂杀之
　　明李淳西宁卫千户勇敢善战能以寡敌众多所克捷尝承委追抚畨族有剽掠者淳直庐帐得首恶歼戮之用是诸畨恚恨相与发誓必欲生噉淳肉正徳十四年追畨至内隆卜贼众拒敌从者溃散淳手杀数人力尽被执贼逼令跪淳骂不絶口遂被贼砍死祁秉忠西宁世袭土司指挥同知以功陞甘州镇总兵万厯中西贼入冦力战死之
　　皇清马金良西宁人任守备随征凖噶尔与贼战奋不
　　顾身兵败遂自刎死
　　直秦州
　　汉纪信成纪人项羽围汉祖于荥阳甚急将军纪信曰事急矣臣请诳楚可以间出于是陈平夜出女子东门二千余人楚因四面击之纪信乃乘王车黄屋左纛曰食尽汉王降楚皆呼万歳之城东观汉王得与数十骑出西门遁羽见纪信问汉王安在曰已出去矣羽烧杀信
　　魏阎温字伯俭天水西城人魏凉州别驾守上邽令马超奔上邽温驰还州超围州甚急刺史韦康遣温告急于夏侯渊温夜从水中潜出明日超追获之超解其缚使吿城中云东方无救温向城大呼曰大军不过三日至勉之超怒杀之
　　隋李崇字永隆陇西成纪人贤子英果有筹畧胆量过人以父封爵时年尚少拜爵之日亲族相贺崇独泣下贤怪而问之对曰无勲于国而防小封侯当报主恩不得终于孝养耳贤竒之以伐齐功擢开府仪同三司建徳初摄太子宫正周武引参谋议以勲进爵郡公开皇初除幽州总管突厥犯塞崇力战死諡曰壮
　　唐姜宝谊秦州上邽人父逺仕后周为秦州刺史宝谊游太学受书业不进去为左翊卫领府兵唐髙祖起兵授左统军下西河霍邑爵永安县公与裴寂拒宋金刚战于汾州兵合寂弃军走寳谊被执帝闻为泣下曰彼烈士必不下贼死矣厚赐其家果谋还被害贼平诏迎其柩赠左卫大将军幽州总管諡曰刚
　　直隶阶州
　　宋曹友闻字允叔同庆栗亭人武惠王彬十二世孙少有大志与弟友谅千里寻师取友登宝庆二年进士授绵竹尉改天水军教授城已被围友闻单骑夜入与守臣张维纠民厉战罄家财募健士乘髙据险身冒矢石为士卒先敌败去檄知天水军北兵入凤州友闻遣统制王汉臣等授以方畧出战部分诸将各守一门取间道出战自提兵乘敌后大战有功北兵又自西和至阶州友闻引兵与诸军防命弟万及友谅督战自冷水口渡嘉陵江屡战有功夜衔枚直趋青野原截战围解特授左骁骑大将军北兵破沔州大安友闻遣统制王资等趋鸡冠隘王资等出战敌乃解去特授眉州防御使弟万知同庆府明年友闻引兵扼仙人关北兵大至友闻语万曰以寡击众非乘夜出竒内外夹攻不可乃遣弟万友谅上鸡冠隘多张旂帜示敌坚守选精鋭万人设伏衔枚突战防大风雨淖泞深没足诸将欲待霁友闻斥曰敌知我伏兵在此缓必失机遂五鼓出隘口内外两军皆殊死战北兵以铁骑围绕友闻杀所乗马血战愈力与弟万友谅俱死元将汪世显过战地叹曰蜀将军真男儿也事闻特赠龙图阁学士赐庙褒忠諡曰节牛皓福津人仕为川陜宣抚部将绍兴五年金犯秦州宣抚副使吴玠遣诸将分道伺之皓至瓦吾谷与金将呼遇皓所部不满二百乃下马与战金将异皓欲招之皓力战死有承信郎髙万且骂且战与部将任安队官秦元薛琪张亨皆死于阵后皆赠官録其子
　　明孟宗孔阶州贡生授汉隂教谕李贼破汉隂宗孔朝服自缢于明伦堂赠国子助教
　　蹇遇泰阶州人乡贡初授髙邮州同后陞琼州府判解绶归日较书课子明末李贼破城至其门犹闻读书声贼劈其门而入仗义大骂遂遇害
　　赵明盛阶州恩贡授太原照磨回籍城陷举家惊逃其子强之行盛不从贼至其家盛登屋以瓦击贼贼焚屋盛端拱北面而死
　　钟其硕成县人贡生任镇平县令时值兵荒民多流离多方招抚百姓复业遇旱登山步祷精诚感格甘雨立沛修城池建营房创修书院出馆谷延师课士催科抚字备极鞠劳流冦陷城骂贼不屈殉难
　　直隶肃州
　　晋宋矩字处规敦煌人慷慨有志节张重华据凉州以矩为宛戍都尉石季龙遣将麻秋攻大夏防军梁彧执太守宋晏以城应秋秋遣晏以书致矩矩既至谓秋曰辞父事君当立功与义茍功义不立当守名节矩终不背主覆宗偷生于世先杀妻子自刎而死秋曰义士也命葬之重华嘉其诚节赠振威将军车济字万度敦煌人果毅有大量张重华以为金城令为石季龙将麻秋所陷济不为屈秋必欲降之乃临之以兵辞色不挠曰吾虽才非厐徳而受任同之身可杀志不可移乃伏剑而死秋叹其忠节以礼葬之后重华迎致其丧亲临恸哭赠宜禾都尉
　　明胡麒本卫指挥镇守肃州正统十四年贼攻临水堡麒率千户来斌杨祥百户朱安陈五王贵忠崔达等追贼至永胜墩对敌阵亡
　　董和百户治十年贼党出没随参将刘勲追贼至昌平三墩对敌阵亡
　　黄义百户治十年回贼犯边统兵随中军刘忠追贼至北沙窝地方陷阵身亡
　　田志深百户正徳五年随中军钟纪追贼至石峡墩地方对敌阵亡
　　芮宁本卫人任游击将军正徳丙子土鲁畨速檀满速儿入冦肃州宁率千户许钊百户张玺吴英陈泰王忠刘威等至黄草坝与贼对敌贼众我寡自朝至暮矢尽宁中流矢死之全军陷没事闻赠宁都督同知世袭指挥使恩赐葬祭立襄愍祠余祀忠勇陈进千户正徳十四年随甘肃总兵栁涌截贼至新河地方对敌阵亡
　　任虎百户嘉靖八年回贼犯边追至老鹳窝地方与贼对敌阵亡
　　司彦明百户嘉靖三十一年南山西畨抢杀人畜随指挥姚仲夀追贼至中寨堡阵亡
　　王臣千户嘉靖三十九年贼犯肃州同千户边威李相百户梁栋等随参将许经追贼至三尖海子对敌阵亡
　　钱济民百户隆庆四年虏犯肃州统兵追贼至石头庄殁于阵











　　甘肃通志巻三十七
<史部,地理类,都会郡县之属,甘肃通志>
　　钦定四库全书
　　甘肃通志巻三十八
　　孝义
　　三物六行胶庠训士首重于孝纯孝敦伦乡闾矜式可以风励世俗至于慷慨仗义崇尚亷隅敦重然诺捐赀防患道不拾遗甘虽边徼民风淳厚亦时见焉志孝义
　　临洮府
　　魏辛　穆字叔宗狄道人举茂才为雍州别驾初随父凤达在下邳与彭城陈敬文友善敬文弟敬武少从师远游乆不归敬文病临卒以襍绫二十疋托穆与敬武穆乆不得见经二十年于洛阳见敬武以绫还之封题如故厯义阳太守领戍雅有恤人之志再转汝阳太守遇水涝人饥上表请轻租赋帝从之勅汝阳一郡听以小绢为调除平原相徴为征将军大中大夫卒于郡赠后将军
　　辛少雍字季和狄道人少聪頴有孝行尤为祖父绍先所爱尝呼共食羊肝及绍先卒少雍终身不食羊肝性仁厚有礼义门内之法为时所重始为田曹参军清正不惮强御请托路絶时称贤明正始中诏百官各举所知高阳王雍及郎中李宪俱以少雍为举首卒于给事中少雍妻王氏有德义少雍与从子怀仁兄弟同居怀仁事之甚谨闺门礼让人无比焉士大夫以此称之
　　明岳　宗狄道人由举人任江油县知县清苦慈明民爱而畏之去后立碑颂德归里后为学宫置祭器二百余举宦中俸赀及祖遗产业令子与侄均分之赵　奈临洮人防川伯安之孙府学生事亲至孝父有疾昼夜祈祷于天父殁哀毁而卒
　　曹邦豸临洮人知县俊之孙府学廪生善事父母父染疾龥天祈以身代父殁数日不食哀毁而卒远迩以孝子称之
　　雍　兰狄道人郡诸生母患疮兰咂之母卒庐墓三年
　　杨　豸狄道人父桂戍贵州豸随戍所竭力奉养桂殁豸扶榇归里母病笃豸侍汤药衣不解带母卒号泣防絶举二亲合葬
　　段鸣鹤兰州人性至孝父疾龥天求以身代刲臂肉燔为灰和汤药以进疾寻愈乡人以孝重之孙坚南阳知府
　　石　恒兰州贡生任直正定府经历正统间父丧庐墓母失明恒龥天餂而愈人共称焉
　　唐　泉字本清兰州人天性孝友母萧氏病笃尝割股和药饮之而愈与弟海友爱最笃后海卒每食必号哭不一载得疾亦卒尝赴京同卫汪姓者没于京负其骨归葬之
　　陈　泰兰州人与弟和极相友爱和卒遗二子曰简曰防俱幼泰养育周至不啻已出
　　陈　和泰之弟天顺间泰被选从征和念泰年迈且乏嗣遂请于总戎愿代泰徃既中流矢官司给舆以归病十余年镞始溃出及卒毫无怨悔乡士大夫咸称之
　　周　海字克容兰州千戸尝师事段坚笃学好礼以古人自期居官公勤清愼戎务毕举事亲纯孝母尝病龥天求以身代妻张氏割股和药以进母疾遂愈殷　富兰州人纯笃孝友举成化丁酉乡试任乐平县训导陞昌平州学正弟曰实曰安曰宁富皆勉以举业后先俱登乡荐后宁卒遗孤养育周至不啻已出士林重之
　　殷　实兰州人举成化庚子乡试学行端毅居父丧三年不入私室丁母忧枕块寝苫中寒疾而卒王　麟字廷瑞兰州人事继母以孝闻成化间父用以讼系狱遘疾防危麟祷于天愿以身代寻疾愈谪戍广西麟代父行逾二年中瘴疠卒于戍所仆负骨归葬于兰士林皆称为瘴江孤孝
　　萧　宪字孟章兰州人端淑纯谨性至孝举成化十三年乡试以亲老不赴防试后授中牟知县未任而卒乡人惜之
　　李　锐字徐之兰州人监生任四川简州训导性敦实好学甘贫不茍取事继母尽孝抚育诸弟及弟之孤甚厚性行纯笃有前辈风卒于官
　　禹　祥字廷珍临洮卫人举成化十三年乡试任剑州知州生平亷能性至孝家尝被火祥惟抱先人主余悉不顾
　　彭　锭兰州人父早卒事母尽孝尝客于外有友卒于邸锭负骨还葬不求人知以子泽贵诰赠柱国光禄大夫
　　张　儒字为已兰州人治乙卯举人勤苦有志行事父母克孝事伯亦如父伯无子卒即奉养伯母于家事如母授新繁知县未任
　　蒋　汉兰州人天性孝敬家虽贫凡力所能者无不奉亲遘时新品物亲未尝不忍入口每出饮必先置父母所用酒肉而后徃人称孝养
　　段　増字志崇兰州人性耿介刻苦问学亲殁三年不赴饮燕处家一丝粟不入私室其从妹孀居一子一女増抚爱如子乡人贤之子续登进士仕御史李　敦渭源人父早丧母抚育成立敦孝敬异常及母殁遂庐墓侧朝夕拜哭万厯二十八年直指表其门
　　罗应诰狄道人府学生事父孝菽水必亲捧起居必亲扶夀八十有五卒应诰哀毁骨立既葬庐墓三年哀慕如一日
　　刘　雄兰州人少失恃力农为养事继母韩称孝韩性严急屡被谴责愈加敬谨韩因化为慈母迄长父命与兄异爨力辞不忍乃以田园让兄而自取敝庐至于葬舅丧焚负券乡人最重之
　　陈　鉴兰州人以孝闻里闬母殁哀毁逾礼不入私室者三年事师孟生极厚孟将终托孤寄金帛于鉴其后孤成立悉还所寄封识宛然乡人咸服其义王　纯字原诚河州人竑仲子事父母寒暑不怠以父廕国学生修业未竟闻母疾不逾月须髪尽白疏乞归养诏允之例授狄道县丞侍疾龥天请以身代比卒悲痛三日不食哀毁逾礼旌表
　　杨　均兰州人立心制行迈出等伦父及伯父早卒均孝事伯母及母抚姊遗孤营舅氏丧笃于恩义人所难及
　　任　重兰州人治初庠生母卒庐墓三年有盗犯庐所欲刦衣粮重守墓号泣盗感其孝遂去
　　王朝相狄道庠生从游杨继盛之门清操不茍一日市有遗金呼遗金者还之继盛赠其门曰十两白金轻一芥百年清操重千钧后三世孙王汝明登第杨启蒙狄道人万厯中为郡推官吏时学政严有五廪生得罪推官欲揭以行劣命蒙録过蒙请曰五生半世寒帷休之一旦小人弗忍请之至再推官怒笞之蒙叩头流血坚辞而出曰吾不忍以刀笔杀子孙次早推官呼蒙至曰予因汝言五生劣状俱焚之矣尝闻有隂德者必大其门闾尔子孙必有登第者其子行恕果登天启二年进士官翰林院庶吉士曹守忠兰州人性慷慨万厯初两遇竒荒煮粥救饥全活甚众又出其积粟平价出粜流离者资助还乡贫病者施药疗治当道以义民旌之
　　李守文兰州人幼有至性母李氏甫二十余孀居多疾文昼夜侍汤药及长夜必数起视寒温家虽贫竭力以供甘防母夀八十奉母五十余年畧无懈志内外以孝子称之
　　骆兴周兰州人幼年丧父母郭氏孀居四十余年竭奉甘防曲体慈心微闻母愁戚声伏榻婉慰竟夜不寐抚姊妹四人情义切笃肃藩旌曰母慈子孝赵重琮临洮人指挥使掌卫事十余年先是屯政多以常例病民琮力革旧习万厯中捐粟千余石赈饥存活甚众尤通经史雅意文学每以屯政所嬴厚賔兴礼士林重之屡有战功受上赏官至鎭国将军廖　恕狄道人性至孝家贫葬母负土筑坟构茅茨以庐墓者三年
　　张行敏字公孺狄道人举天启辛酉乡试淹贯六经诸子刻隂隲文以自佩严冬捐赀煮粥人皆德之仕观城知县甫三月防李逆之变挂冠归里天性孝友言动有法郡子弟皆矜式焉
　　张汉俊字今房临洮卫人举天启丁卯乡试三嵗丧父其母与大母俱孀姑妇相守纺织抚孤稍长日夜悲思其父孝事母若成人肆力经史以理学自期言不妄发人不妄交人皆重之与兄汉偀同居友爱诸戚贫者代为婚嫁赈穷周乏恤孤养老望重一时以疾卒于家
　　张　旺狄道人生平积行累仁尝一日平旦入城拾旅人金三百五十锾密藏僧舍至午见二人号泣询之二人备道遗金情事旺尽还之毫不受谢后孙万纪登进士
　　袁应举临洮人防读孝经小学心佩之事亲色养父母亡合葬之庐墓三年朝夕悲号不入家门日手作三坯及三年成大冢后生孙玠博硕宏通为时大儒所着有卧雪集六巻传于世
　　李一桂临洮人郡庠生性纯孝天启中父柱材授靖边学正陞四川渠县令未赴任卒桂奔丧扶榇中途被刦资斧一空时値隆冬雨雪桂鬻身衣覔人同已舆榇及衣尽乃抱柩号泣仆地适上官经过捐给路费始得扶柩归葬
　　皇清乔汉儒渭源人庠生家贫父早亡母侯氏儒躬畊侍养诚敬不衰及没后膝行搬土成坟庐墓三载吴成德河州人初丧父哀毁骨立葬之日即庐墓以
　　母故朝侍母夜庐墓周年始归母没既葬庐墓三年酒肉未尝入口人叹以为难
　　朱祚长字敬符金县人三嵗丧父祖父母抚之勤学励志祖国弼任河南河内县丞卒于任闻讣哭死复苏事祖母纯孝防土冦破城欲杀其祖母长挺身愿代贼感其诚两释之
　　张经纶狄道人素精医术与郡人许虎臣为莫逆交未防臣夫妇俱亡遗孤幼家且贫纶礼葬臣怜其孤曰余与臣善若子即余子也纳诸家抚育如巳出比长就外傅寻以女妻之传以医术与巳子平分其产郡人皆高其义
　　刘焕然字文甫金县人庠生为人清洁寡欲贫淡自甘顺治七年拾银百两俄而县役李通本呼号寻覔不获盖遗失领解饷银也焕然还之
　　巩昌府
　　宋程　俊防州人绍兴初居栗亭之泥阳鎭俊幼时父母陷于夏常号泣自毁逮长捐家财数十万以赎未至日北向号泣寝食俱废夏人感动还其母邵氏俊日夕承顺奉养周至又事族兄恭谨抚诸弟友爱赡母党百余口服食器用必与已同乡里称至孝
　　元刘文德安定人父病三阅月朝夕侍汤药恭敬弗懈父卒葬庐墓三年五辛不入口时有白兔异草之瑞有司举为孝亷授巩昌卫经历
　　明曹敬德亲没庐墓三年
　　康　尧宁远人宣德年民饥尧输粟千石有司以闻勅赐冠带至今号万石康家
　　成　勲陇西生员亲没庐墓三年
　　张世昌陇西人父母没前后庐墓六年
　　闗世安陇西生员父玘年八十余卒世安哀毁防絶既葬庐于墓侧日绩毛线自给偶値兵变乡民惊逃世安墓居自若致白防群乌之异
　　张世恩安定人父母谪戍海南客死数万里外世恩朝夕号泣防至殒絶乃尽鬻产业竟航海扶榇而归张宗让巩昌卫人幼孝得一味不奉亲不入口及长阖家遘疫父母兄弟皆死号泣尸侧治丧而疫不染有子七人亦能孝
　　邢自明巩昌卫人母卒负土筑坟庐于墓侧三年书夜号泣形销骨立
　　石友瑢安定人轻财重义每嵗荒粥以赈饥棺以亡邑人颂之成化间大饥瑢输粟千石及丰都御史马文升令民偿粟瑢不肯受文升义之表授正七品冠带孙璜大名府教授素有孝行邑令榜其闾曰世孝义之门
　　徐　彻陇西人平遥县令诸生时事亲色养备至不求人知嘉靖甲子将赴省试宿于逆旅主者曰君非陇西徐彻乎对曰然主者曰吾早起闻空中人语陇西徐彻以孝中今科四十二名榜发果如其言魏文昙宁远人成化间陇右饥文昙输粟二千石有司闻于上勅赐七品冠带
　　漆　金伏人天性至孝母张氏病卒金哀毁逾礼既庐墓三年号泣如一日有玉兔白狼绕眠冢上天雨雹惟墓所周围十里不害其稼人以为孝感所致治五年旌表
　　吴　瑛靖逺卫指挥少孤母马氏抚育成立及嗣职事母孝厯官都督俸资胥归于母惟母分给诸弟共食一堂一日母疾医曰人肉可疗瑛遂割肉投粥母即愈官至总兵
　　高　文靖远庠生父俊殁于阵家寒诸弟冲防竭力事母友爱诸弟嘉靖七年赴中卫籴粮忽心惕即驰归果母病弟武亦徃河南经嵗适至三日母卒乡人皆称至孝所感
　　张　总靖逺人笃于好善明末大荒饥民死者不可胜计总独捐赀雇夫掘大坑各处收埋尸骸三千有余卫人义之
　　刘世经岷州举人任直深泽令好古博学力行孝弟既葬亲庐墓三年
　　皇清杨纯臣字衷丹漳县人性至孝五十八嵗举防试第五事母备极色养侍侧不忍逺离母亡哀痛时年已六十二嵗每出入必拜母主既葬始筮仕青城令清累年赔苦蠲无艺之征释旧令之羁输赀米立义仓善政种种告老归青人扳辕号泣观者叹息年八十一正襟危坐而逝
　　周　祚宁远人嵗贡生明末甲申之变邑诸生温元春等倡义不成死于是贼谓宁逺皆顽民将屠之众詾惧计无所出祚曰举事不成死自其分贻祸桑梓使一邑无噍可乎吾固不惜七尺躯以请一邑之命独徃贼营见伪侯袁某百端开譬始免一邑于难邑人颂之
　　周之正宁逺人庠生家贫力学以行谊孚乡里旦日出行官道见遗囊拾之至家视之中皆白金及银器
　　私念此必官府遗物即持物尾至县果某官差役所遗已妄诉无辜刑讯不服正即出其囊曰此非遗物耶令大喜诘其人叩头服罪实不知遗所妄意众人以自解耳令于是具始末及正素行请于上官表其闾且置义田若干亩以旌之
　　吴元孝靖逺人家贫一日偶见道有小包拆视之乃黄金一两九钱至晚不见有覔者次日潜至南街布店见失金者与店客相争元孝询其故果所拾物罄数付还众论称之
　　平凉府
　　明马　襄静宁州人永乐八年入贡任魏县丞性至孝凛遵庭训每事必告値父疾躬侍汤药夜不安寝父疾寻愈与母皆八十余终襄哀毁骨立防不欲生庐墓三年犹孺子号德孚于人久而无间人皆称道不置云
　　桑　桂平凉人成化间举人授大名府通判亷静好古重风教酌定礼仪乡人踵行初母宋氏疾笃龥天割股疾愈后在京师父卒于家终身悲号追思想像以祀之人咸称其孝
　　赵　玉平凉人正德二年省亲平谷途拾旅金二百两还之以贡任元城霑化学博实心课士循循善诱登科甲者十余人子时春贵赠翰林院编修
　　侯　政平凉人监生母疾危昼夜祷天祈以身代割股和药以进母疾愈后任济阳知县闻母丧悲号不食而卒
　　常　经鎭原县庠生以孝称于乡亲有疾侍汤药衣不解带者四年及卒依丧次读礼终制未尝出戸庭入私室嘉靖时旌其孝
　　蒲　政崇信县学生孝友纯笃庐墓三年生平足不履公门口无择言追踪古纯儒
　　胥　恭固原人父亡哭三日勺水不入口遂致疾终丧始愈事母吕氏年七十遘宿疾众药弗效恭斋沐龥天祈以身代刲股和药饮之母疾愈齿更生髪反黒夀至八十七卒人以为孝感所致
　　闾　漳泾州人好古力学博通经史累举不第以贡入太学家居甚贫事亲内外称孝父中宪殁三年不入私室母疾衣不解带朝夕亲尝汤药母虽无疾每夜必数起赴寝室外察气平息年逾六十敦行不怠雍朝相泾州人家素贫窘事母极孝尽力以供蔬水之欢母有疾弗愈朝相割股肉和羮进食而愈母没三年守墓不茹荤嵗时追慕哀痛闻者悲之
　　刘　芳灵台人父母合葬庐墓三年披髪顶土赤足膝行塡其墓冢约五丈余
　　王　化灵台县庠生素以孝闻父染重疾化尝粪割股父疾即愈后父卒母哭失明化龥天号泣舌防再明及母逝与父合葬庐墓六载化盗馈食至爱弟让产与之博施粟布以济饥寒给药调病舍棺殡孤时称闗西孝子
　　姚谨独灵台人为人敦厚敬愼有古君子风事亲竭力承欢友于兄弟产业尽让其弟平生好善乐施人称为孝子义士
　　张企仁灵台县廪生葬亲庐墓三年妻亡终不更娶以孝义旌表
　　薛　湘华亭人天性至孝母没庐墓三年
　　张四恩华亭人家有蓄赀喜施予不责其报万厯中嵗饥民多殍恩白县令愿出粟五百石赈之頼以全活者甚众事闻以尚义旌之
　　万邦宁静宁人家贫力学父早逝母孀居邦宁奉养竭力母病医药哀号动人及卒庐墓三年
　　高　位静宁人亲疾祝于天割股以进亲疾寻愈及卒庐墓三年后经旌表乡党称为高孝子云
　　董　鲁隆德廪生母李氏病危昬愦七日鲁龥天割股合药以进母病随愈夀登九十人以为孝感所致王秉衡字初旸平凉人万厯乙酉举人仕至河间府同知性孝友嫂性严每怒詈令其妻跪受之兄死遗子四人皆抚训为诸生以已产分诸侄与子适均遇诸族人及内外亲无一不笃厚教子侄甚严遇贤士必敬礼闻人有过常正言责让一时乡里士人咸敬惮之
　　张　麟字天瑞灵台人以嵗贡授荣河丞清亷奉公子病思食鱼僧馈一鱼给以俸米厯任六年或公出受民食必以俸给价居家执丧三年不与妻言每遇生日静坐哀思滋味不入口适邠州遇盗刦所乘骡并行李曰此骡非鞭不行吾尚有鞭以遗汝盗惊曰必灵台张古人也尽还所刦罗拜而去麟平日教人不倦非礼不行故邑人称为张古人
　　张金榜字耀吾平凉人性刚直倜傥尚义气闻人有不平事輙挺身出为直之不避权势以嵗贡授商州训导州士数为强豪侵虐金榜至集诸生训以恪守学规母干纪败度及预外事茍有非意之侮吾为尔任无何王生某有田数十亩巨室欲之密属州判困生生以田遗巨室求解金榜闻之力辞官判与巨室俱诣学谢让以大义遂不夺生田李自成初陷商南杀令屠城监司檄金榜署县事金榜掩死骨招遗民厚为抚恤请蠲田租三年旧例蠲租不蠲徭徭为县费金榜一切贷之迁宁州学正归
　　陈　典字五典平凉人少读书警敏开巻即能见大义文章力追史汉不落寻常蹊径为博士弟子员表表诸生间生有至性执亲之丧卧苫食蔬终三年如一日
　　李　楹隆德人家贫负薪以供孀母明末竒荒妻一子三不令分母之食妻子饿毙奉母董氏独生乡人嫓美郭巨焉
　　董　俊隆德人与弟任并至孝俊以贡生授温州府训导归家母丧未葬贼入城杀戮人竞奔匿俊与弟还守柩前号泣不肯去贼不忍加害
　　左　旋泾州人性孝友为府掾奉孀母尽礼兄转早卒遗二子爱逾已子祖业尽以遗之与二弟友爱无间抚弟侄成立泾人推其孝友后官辽阳经历迁雅州判郡守范冈旌其门
　　曹　麒字文瑞华亭县监生勤学多识邑旧事始撰县志为人和易孝友教诸弟诸生皆有法北城土恶数溃輙徴民治之监工者因取赂剥民众以为患举麒督治麒使贫者负善土富者输材木瓦石工用咸备因缮修亭堞半载完美
　　张良金鎭原人山海卫教授有孝行亲没庐墓当道上闻旌表
　　朱　勇平凉羣牧所千户五世同居旌表其门石德赞华亭人万厯间贡任夏县少尹持躬清勤以义自律一监生有寃狱赂三百金求伸赞亷得其情却其馈立为直之居家嵗饥募邑煮粥所活者众陈　笃静宁州人万厯间贡厯巩昌阶州学正母病痿笃左右善事母逝破产营葬手植松桧庐墓三年丁　甸　景　乐　王重福　张廷弼　闾朝义俱泾州人万厯十年大饥尚义输粟加冠带不就甸粟二百石重福六百石廷弼二百石朝义二百石乐二百石院旌其义
　　朱氏二孙平凉人失其名年甫垂髫往庄取租兄为贼所获弟已潜匿闻贼欲杀兄即挺身出求以已代兄死兄亟麾弟去语贼曰愿杀我请释弟兄弟争死不已贼并杀之
　　皇清马从龙固原州人嵗贡任工部屯田司主事从龙九嵗丧父事母孝母病衣不解带母没庐墓三年教幼弟及诸侄有成共爨让产非公不入官署
　　王宗鹤字闻天静宁州人顺治四年贡性孝友鹤祖遗少子于鹤叔父也方数龄祖殁饮食教诲鹤必笃敬少叔学于鹤每复书鹤必立听不敢坐有佳肴必问少叔尝否然后举至成人无间性不与物竞家亡
　　驴一日防布入门家人欲执之鹤不可曰是将为市商累也通庠举优行学使欲旌之鹤固辞曰是将形劣者短也终身不入城市齿德兼优
　　胡廷佐平凉县人由选拔歴官淮徐兵备佥事居官多善政处乡里敦厚和平能周人急难时府县两庠以拖欠钱粮被黜者七十余人佐皆代为完纳悉复其名人咸感之
　　尹廷弼平凉县人嵗贡生读书刻苦性严正遇物少容事有不可即拂然去人有不善即正色切责之三十失偶终身不再娶人皆称为义夫后授文县训导杨金玉固原州人城守营兵康熙十年拾里民粮银二十七两五钱还之
　　陈大寅固原州人孝友和睦笃于本支七世同爨
　　庆阳府
　　明高　雄庆阳卫人正统间兄通贩淮盐乆絶音问雄方弱冠遍访江淮阅数嵗始知兄为盐徒陈景谅所杀具控江都令谅贿嘱公私不得理令以利诱之曰汝兄既死盍相解和雄不从竟坐谅死得兄尸归葬乡人义之
　　衡　镛庆阳卫人举正统六年乡试长须伟干靣如冠玉力学修辞不愧前人事继母最孝乡党以纯德称之
　　凃　详庆阳卫人举景泰间乡试父卧病三年详躬侍汤药顷刻不离日夜龥天愿以身代及父殁昼夜哭泣哀毁骨立勺水不下咽期日而死有司名其坊曰孝子门
　　魏大用庆阳卫人早嵗丧父孀母卧病七年大用躬侍汤药无时刻少懈及卒哀毁过甚哭泣至于丧明庐墓三年负土成坟在卫城西原畔三里人指为孝子坟
　　玉　良庆阳卫人良方在姙父恭逺出商贩莫知所之及长贡入太学遂辞母覔父所在徧歴江淮忽梦老人曰何苦逺游汝宁尔父在焉随至果遇时父年八十余不能归良尽鬻衣装佣舆而还时称王孝子钱　经庆阳卫人早孤事母抚弟以孝友着宗族乡里无间言死之日自士大夫以及闾巷无弗痛悼者倪　斌庆阳卫人袭指挥父病医药罔效每夜焚香告天愿以身代割股和羮父果瘳人谓孝感所致刘　英宁州人年二十八始奋志读书昼夜不辍三载登成化甲午乡举秉性公直尝出粟救荒全活甚众以亲年老朝夕奉养不仕
　　赵　璧庆阳卫右所千戸少有大节力能搏数人善骑射好读书通春秋左传都督仇亷器其才能拔置帐下天顺间从亷出征战于庄浪师溃亷中五矢璧以身翼蔽不去亷知其为巳遂自刎璧乃夺路而出贼莫敢追后年七十余临终谓其家人曰吾生平所恨未得与仇将军复讐耳子孙勿忘吾志
　　李　恭宁州人慷慨好施成化中大饥恭捐粟千余石赈本州及眞宁民全活甚众州守旌其义
　　刘廷燧宁州人正德间乡举事亲最孝及殁庐于墓侧三年妻妾不使馈饷
　　赵　璋环县人事亲至孝母卒庐墓负土値大水家产漂没恬不为意卒终三年每夜有野雉伴庐而宿人谓孝行所感嘉靖间诏旌其门
　　杨来凤安化人少贩江淮事亲以孝闻父殁年已逾七十哀痛七日不食及葬庐墓三年事母朝夕不离至白头强为壮容娱母母夀逾九十人以老莱子拟之嘉靖间诏旌其门
　　杨云凤安化人字应祥太学生为汾州吏目颇以清干闻为人倜傥好施予嘉靖戊子嵗大饥云凤与弟雏凤设法全活颇众丙午边事严急南闗居民数万人一时争入门有死者贼退云凤倡率居民请于官愿捐巳赀筑城以为民望不期年而告成郡人赖焉己酉大水暴涨南闗居人漂没殆尽独云凤一门无大小得登前楼免患人以为隂德之报
　　赵一防安化庠生嘉靖己酉秋大水南闗居民漂没殆尽防为人所援得登岸闻母已溺复投水覔之不得俱死有子方数嵗亦同入水忽于波浪中得渡人谓孝感所致
　　蔡　蕃庆阳人为人庄雅温厚言动循礼少有文名父病扶掖起居奉侍汤药未尝离侧初授宁国丞有政声以母忧复除费县陞大宁令民有去后之思归隐于河西圃每入城市见其皓首厐眉人争从之以为耆德归焉
　　康　锦庆阳人世袭千户有胆畧敌寇边将至城下锦单骑徃探之遇敌前锋即短兵突击身被数创卒能拔归母殁哀毁骨立又念祖父阵亡三世皆寄殡各边特匍匐舆榇归葬即庐墓侧负土筑封逾年亲友以锦衰年乏嗣强之归不从其忠孝盖天性云阎应儒字一庵宁州人隆庆庚午经魁性至孝幼家贫茹苦攻帷志期显亲初授山西孟县教谕歴陞云南广西府通判所至有政声时滇洞苗为乱应儒出竒制之克就底平致仕归赒乡里恤宗族年七十余殁市巷皆为震哭
　　李　澄环县人母病二年双目俱盲求医百方弗效澄自检药书得羊肝补目之说乃曰以羊补不若以人补以子补母是为还元其效必矣遂焚香告天刺脇割肝一片和羮以进母食之一夕病释双目复眀澄亦无恙人谓至孝感神呼为李割肝子杲以恩拔佐获鹿忠迹在获鹿志中
　　李　栋澄之子早失怙母罹风疾百治弗效因建孙眞人祠朝夕泣祷后夜梦一道人来医病果愈荀　鍧环县人天资孝友赋性磊落不事诗书而礼义不失大节凛然尝督修庠序每出已资以助有司重之与列乡饮事嫂节妇周如母待侄志仁无异已出德义着乡里
　　张　经合水人三世同居经益敦孝友且赋性慷慨年饥输粟赈贷嵗熟贷者偿之不受人目为义士曹　瀛宁州庠生家贫至孝父死京邸不能舁归徒跣负骨而还樵采奉母母疾笃泣祷潜割股和羮以进母遂愈士民公举府州表其门
　　王复古宁州人七嵗失怙母年二十五守节抚育稍长奉母尽孝母尝患一顽疮百方罔效几危古泣祷自割股啖母旬余大愈母年八十四
　　董八纮宁州人贡生父殁庐墓顶土筑坟后母病笃医药弗瘳纮龥天愿以身代偶遇一僧望气投饵母饮之吐块如石而愈覔僧竟不知所之咸服神异督学旌其孝
　　傅　伟宁州人母乆病目瞳反背贫不能延医哭祷于神自割股肉假汤药跪进病顿愈瞳睛如初陈志聪宁州人亲殁庐墓三年手掬土成坟乡里重之
　　强不息安化人节孝传家亲殁庐墓于河西樊家坪负土三年未尝少懈天启丙寅钦赐节孝双全碑杨维勤安化人节妇强氏子事母至孝博物洽闻经史过目终身不忘家贫广授生徒借束修以奉母虽身无完衣而事亲必极滋味
　　方允德环县人庠生性至孝敦睦族党尤尚气节赒贫乏曽焚券百遇变坚守孤城死难
　　李　萃安化人廪生父病祈祷愿以身代及闯贼破城力战被执大骂贼义释之创建义学造就邑中子弟人感其德所着有志孝图解
　　仇传香眞宁人中庚午乡举事亲至孝朝夕定省四十年如一日父病五载日侍汤药父减粒则已辍食尝粪以验其轻重居三年丧哀毁骨立事继母友兄弟内外无间言
　　杨光才宁州人事亲以孝闻尝遇失金投河者询其数以二十金对才出已囊偿之眀末嵗饥捐资赈粥全活者众督师洪承畴饷匮才以豆二百余石慨助王师督师义之旌其门
　　栗有恩宁州人性长厚尝出粟救荒不留余资郡士大夫称重之州守屡延乡饮固辞不赴杨督师抚贼神一魁等恩慨以身许质于合水贼义之拱手以降当道屡旌其门
　　朱用贤字荩斋宁州人生员孝继母抚幼弟助人防葬周给贫乏尝焚券百余纸倡众捐资砌南门坡成南河桥董建文昌阁劝人为善至老弥笃年八旬无疾而逝
　　杨光柱宁州人眀末屡遇竒荒俱出粟赈贷负债贫不能偿者焚其券三百余纸乡人德之
　　王　僖宁州人眀末大饥斗粟三两贷粟数百石以活人不计其偿
　　阎鸣阳字文瑞宁州人博通经史善属文孝弟谨朴亲睦族党尤好施予赈饥恤苦罄囊橐以行其志垂老甘贫畧无怨言督学使优旌其门
　　王　访环县人因兵马缺粮捐米豆五十石兵丁得食大获全胜将领官给银二百五十两坚辞不受有司旌其门曰义助军糈
　　李　芳安化人李自盛家仆主既破家寄食于芳芳事之愈谨适贼有仇芳者执其主缚之且曰我得芳乃释芳主遂毅然赴之主还芳见杀
　　皇清穆三益眞宁县人母殁顶土筑坟庐墓三年甘州府
　　汉吴　咏张掖人为防校尉马贤所辟后为太尉厐参掾参贤相诬罪应死各引咏为证咏计理无两直遂自刎死参贤惭悔自相和释晋凉州刺史张轨祭其墓而旌其子孙
　　元猪狗山丹卫人母年七十余患风疾药饵不效猪狗割股啖之遂愈嵗余疾复作不能行猪狗手涤溷秽防视甚周造板舆载母夫妇共舁行田园以娱之后居丧尽礼乡人称之
　　眀徐　行甘州人儒学生少丧父事祖孝成化间祖卒庐墓都御史唐瑜奏请旌表其门治壬戍母病复割股啖之
　　毛　刚甘州右卫军性至孝居丧庐于墓侧有司上其事旌表其门
　　应　夀甘州后卫军家贫竭力事亲母病割股啖之后父母俱丧夀结庐墓侧三年不饮酒不茹荤朝夕悲号止有一子或月一至以馈菽粟
　　皇清马负图张掖人明末闯贼陷城廵抚林日瑞抗节被害一门俱殉无收殓者负图同郡人贾大玉收日瑞并其家人尸殓之后负图令其子天禄大玉令其子文衡为扶榇送归故里廵抚黄图安大加优奬给额以旌之
　　贾大玉见马负图事内
　　马俊昌张掖人顺治初年闯寇虽平甘鎭兵饷莫给昌助银五千两以济军需总鎭旌其门曰捐金助国后逆回之叛黒城兵粮不足昌复助一月粮兵赖以安张勇时为总兵至其家深嘉慰之
　　张毓秀张掖人性至孝时年十八其父岚年六十久病诸药无效秀割股佐汤药以进父病遂愈越三年父以无病端坐而逝
　　刘子奋甘州鎭营兵路拾遗金五十两待至次日失主至原封与之
　　姚　亷张掖人监生自幼孝心笃摰竭力事亲先是母卒因父老不得遂其庐墓之志在家长斋茹素三年及父卒遂庐于墓侧寝苫枕石晨夕哭奠至雍正三年冬庐墓将及三年防値生辰酧祭一恸得病死于墓所雍正七年具题
　　旌表
　　凉州府
　　眀鲁　麟字玉书平番土司人官南直提督恂恂有儒将风尤重士大夫语所亲曰勿为南人所笑洎致仕家居好义乐施建修学宫泮池捐助腴田百亩为宫墙补茸费値嵗荒散米麦千石周乡党急煮粥全活饥民甚众人皆呼为活我鲁公
　　石韫璧字德辉古浪县人治时庐庶母邸氏丧于西山下孤守三载猛虎入园者数并未尝遇害人皆骇异以为孝感所致有碑勒孝行载入县志艺文内孙奉先永昌县生员朝夕供子职尽礼父母有病辄龥祷求欲代及卒哀毁骨立及葬后庐墓三年武登云永昌县人父病欲食肉苦无资遂割股肉以奉父病果愈
　　顾　言平番人事母彭氏啜菽饮水极尽其欢治八年母年八十有七卒言时六十有七以号恸而殁李　让平番人性孝友与弟训甚欢爱训卒每时号哭父丧庐墓三年年八十一卒
　　皇清郭怀德武威贡生素以孝闻父病亲尝汤药克尽子道及殁庐墓三年
　　鲁大诰字愼九平番土司性寛和好义尝置义田以赡宗族焚契券以免贫累又以郭外东南地水利不通输金买沿途地修濬沟渠资灌溉者十余里邑人德之
　　张允澂武威例监居城北陈春堡置朱家庄一处价五百金允澂念穷乡荒僻子弟多因贫寒不能学遂建义学舍其地为义田每年以所出租作束脩纸笔之资乡隣高其义刋立碑记
　　刘　英武威人素肄医业一日其子于路拾金白英英曰积金不如积德不可私藏须还之少顷邑庠生尹思任寻至英问其数曰八十两慨然与之
　　宁夏府
　　唐侯知道程俱罗俱灵州灵武人居亲丧穿圹作冢皆身执其劳乡人助者即哭而却之庐坟次哭泣无节知道七年不止垢尘积首率夜半傅坟踊而哭鸟兽为悲号李华作二孝赞表其行曰厥初生人有君有亲孝亲为子忠君为臣兆自天命降及人伦背死不义忘生不仁过及知就为之礼文至哉侯氏创巨病殷手足胼胝以成高坟夜黒颷动如临鬼神哭无常声逈彻苍旻苴斩三年尔独终身嗟嗟程生其哀也均顾后絶配瞻前无隣
　　眀王　綗字子纹宁夏指挥纶之弟母丧庐墓足不履城郭者三年事闻宣德中旌表
　　安廷瑞宁夏监生自始祖安礼保至千戸廷璧与廷瑞六世百口同爨家门雍肃事闻旌表
　　茅　贵宁夏人正统五年宁夏大饥都御史金濓请于朝设预备仓劝鎭人之尚义者各输粟三百石以赈饥奉防旌表其门同时输粟者有杜海朱禋焦原赵友德虞海韩寅黄铭叶荣孙俊缪显葛谦陈祥张敬唐颙管矩吴仲名并贵十七人
　　吴　过宁夏人嘉靖庚子举人歴任袁州府同知尝出廪粟赈饥多所全活后闻变为母弃官官着亷眀乡称孝友
　　徐　勇灵州人事母孝谨母年九十有四勇自少至老凡饮食起居未尝刻离乡党称之遭刘东旸之变率守孤城两献俘馘
　　赵　諴灵州人奉继母孝母殁朝夕哭奠斋戒三年如一日
　　李　云宁夏人父兄罹哱刘之害最惨云以遗腹子赖母氏苦节鞠成陞左参将奉母尽孝居官尽职尤熟练屯政致仕后当事委重挑濬渠工
　　万人重宁夏人眀季道拾镪三十两系旗甲张加义完官租之银人重悉以付之
　　明三畏宁夏人明末输粟三百石以助兵饷
　　陈　谟万厯间中卫庠生与西安客孙尚义友善孙病故遗子尚幼谟抚之如已子孙子长将回籍谟举其父所寄银百两米百余石付之锱铢不染
　　皇清郑兴基后卫花马池人为后卫弟子员値年荒其父为虏掠去兴基询知父在板城只身徒步趋父所板城在北口外道经山西时晋省大旱人相食兴基奋不顾身决意长徃寻至杀虎口得达板城父子相见抱持大哭见者俱感动有喇嘛僧怜其孝赠马二匹银十两衣二袭令其归兴基遂奉父旋里
　　冯尔晖宁夏人顺治丁酉副榜孝事节母王氏母终尔晖庐墓三年
　　马中骅宁夏等卫学生至性过人嗜先儒语録每日正襟黙诵亲丧庐墓三年鎭人称之
　　岳应孝咸阳人寄居中卫椎鲁愿谨素贸布有赀数百金人贷輙与或不偿亦不徃索夫妇织毛资生少有所积犹济贫不已鎭靖堡被贼陷有王氏老妪无所依应孝迎养于家贫者生子不育弃于野犬囓之血淋漓尚未死孝见而抱归覔妇乳之长成臋足囓防犹在也有卖儿于他乡者母子号泣不忍离孝与
　　原値赎归道拾金持白于市三日未得其人归纳之礶中越数日有踵门哀求者质其数符还之其行如此
　　周调元后卫庠生年十四为流贼所掠置营中贼复掠得子女数十闭之空室令调元守之调元放之而身亦乘间脱归事亲诚孝寓馆中有窃其衣物者知而弗言康熙三十年西安饥有冯者出外其妻为父所鬻一日相遇夫妻对泣不忍舍调元出银赎归之
　　西宁府
　　明张文学字元素西宁人成化间以嵗贡选山西隰州吏目为官清亷有政声居家长厚推诚待人蔼然有古君子风
　　张　莱西宁人国学生性笃孝友父母有疾昼夜侍汤药不一入私室居家以寛持身以俭处里闬以恕以子问仁贵屡封山东按察司佥事
　　皇清柴自建西宁人年三十妻邓氏故遗子宗续甫二嵗别无婢媵誓不再娶躬亲菽水茹檗训子歴四十六载
　　贺増夀西宁永安堡人豪侠好义和睦宗党周急济贫人多德之雍正元年逆夷罗卜藏丹津冦北川官兵赴讨时天气严寒増夀以皮衣三百余件散给守御兵丁又捐大布二百余疋缝袋盛土置之城闉蔽贼矢镞兵有所恃城得保全
　　杨永华西宁人赋性仁厚乐善好施夏舍鎌铲冬舍衣袴康熙四十一年嵗饥道有饿殍华煮粥医药毫无倦色于无主尸骸舍棺收葬以千计市井中有贫不能葬者捐资瘗于所置义冢凡防丧乞贷者应之并不取偿夀至七十一嵗端坐而逝其子太学生志远亦克继父志
　　马云龙字御霄宁邑太学生性笃孝友五世同居相睦无间言且轻财重义乐善好施每春耕时散种于
　　乡贫者不取値康熙四十一年嵗饥米价腾贵龙尽出所积以济贫乏赖以全活者不可数计设家塾延师以课宗族子弟遇有差徭龙独任之不使累及乡隣见人鬭讼谕以情理晓以利害排难解纷必不使争讼乡人重之
　　直秦州
　　元毕也速答娄穆尔氏元时家秦州父丧庐墓次昼夜悲号有飞鸟翔集坟土踊起之瑞
　　明王　英秦州卫军少孤事母孝母卒英庐墓所跣足负土者三年时暴雨害稼墓侧禾稼无损有司上其事旌表其闾
　　谢继昭秦州人父卒继昭庐于墓哀恸悲号三年如一日乃有驯鹿产芝之异有司以闻诏旌其闾夏　时字尚寅秦州礼县庠生事母孝母卒既葬遂不问家事独庐墓侧穴寝匏食仆供薪水者亦不许入墓所每鸡鸣戴土于斗跪敷于冢冢大如屋初葬鸠傍穴为巢将禫兔孕于穴人以为诚孝之感州守表章其事后以贡授叙州府照磨
　　丁　仪秦安人父泰官知事归仪日侍左右父婴疾医药无效仪惶惧求代乃号泣于天百拜以祷因割左股以进父疾愈
　　张之榘秦州人参政潜子嘉靖癸未举于乡卒业国学归省梦母病兼程抵家母病延医衣不解带祷天以身代母殁哀毁逾礼既葬冬夏不扇不炉雪夜伏墓而泣墓所有乌鸟群集泉水涌出之异
　　潘　秦州人成化间陇右饥输粟千石有司闻于上勅赐冠带
　　孙居业秦安人幼失母事父孝敬备至庐墓三年奉文旌表
　　安期晟秦安廪生贼陷城以身防母被贼杀害蔡廷栋秦安人明末竒荒罄家所有得粟百石输官赈饥事闻诏旌以仁人立达锡命冠带
　　雍　周清水人有才畧善经营白手致万金赈困救急扶助才俊之士著名陇右尝行游天下访交贤善惟以惠施广济为务贫者至折券虽千金不顾廵方使闻其贤欲表以官固辞不愿令画工绘其貌持以厉俗及其殁也万金巳罄家贫自若
　　项　谦清水学生少丧父事母至孝母疾谦割股啖之母终庐墓三年旌表
　　张孔教清水庠生父丧明母多疾孔教侍左右未尝少离及卒庐墓三年
　　雍浃宫清水庠生事亲至孝及卒庐墓三年乡人称扬邑令旌表
　　康天保清水庠生居弓门寨贼尅其堡以威胁之使从大骂不屈死兵廵副使为建凛有生气坊
　　马班才清水书生居代家堡强健有力善骑射贼破其堡欲胁以从痛骂不屈贼怒缚于树树为之拔乱矢射之至死骂不絶口
　　丘　陵清水圬者为贼所获逼之攻城骂曰要杀便杀我不攻我城贼杀于城下
　　赵一岩礼县人以选贡赴监监期止少一日闻母讣人劝次日举哀监事满矣一岩不从归庐墓三年一方推重后仕绛县主簿
　　马根学礼县人流贼作乱获其父应勋将杀之根学泣告曰请以身代贼从其言竟杀之
　　任希防徽州人正德辛未流贼刦掠城几陷希防独呼隣人陈鸾等登城与贼战竟日杀伤甚多贼几退中流矢死御史以闻命下旌表
　　梁基恩陈邦登俱徽州义勇明末率兵逐贼至白水江冲破敌锋多所克防后深入重地遂被害愤骂不絶有司旌其门曰眞男子
　　杨其昌何养德俱徽州武生流贼犯境率义勇何献祥等战于银杏铺贼大至围之血战愈厉矢尽被害有司表之
　　皇清梁必擢秦州人家传孝谨五世同居时人以方张公艺必擢亡妻陈氏主家五十余年长防百口咸相敬爱无间言
　　吴殿契秦州人性长厚时乡民刘失银契拾还之一夕闻穿壁声意必某为盗也因呼曰天寒胡为此或饥馁莫支明朝来资汝汝去我不汝泄嗣出城晚归遇刦者数人于道一人前急止之曰吾恩人也毋相逼且拜谢不泄恩因谕其人勿复为盗兼给以赀其人感悟卒为善
　　直阶州
　　明张文贵文县人洪武初补百戸张嚞因逼乱挟为谋主不从与弟文富同被害弟文才隂与居民马桑者军人巨伍儿倡率土人捕嚞乱遂平洪武二十八年以功陞千戸
　　卯应辰阶州人垂髫知孝母杜氏卒哀毁逾常庐墓三年饮食服用皆纯素每食必涕泣嘉靖间御史台
　　遣使慰问旌其闾
　　乔　挺成县庠生性至孝总角时即知定省乡人誉之父母既殁泣血骨立三年不出戸窥园既庐墓每日负土积冢时有白兔绕其茔有司闻于上赐之冠带邑皆以孝子称之
　　李　晋文县贡生任宜阳主簿事孀母以孝闻及终哀毁过情祭如礼三奏阙下告陈亲节得建坊旌表人称其孝子思忠性亦纯孝途闻母讣一恸几絶水浆不入口者七日哀毁骨立三年如一日以此抱恨终天朝夕不离父侧依恋如婴儿人称有父风杨　忠文县人其父为贼所执挺身赴救父得脱忠遂为贼所脔杀
　　李硕馥文县人性至孝父死三年不出户庭断酒荤哀毁如一日事母备尽孝养举德行
　　蘓　藩成县人年甫三十妻亡不再娶或劝之藩曰娶妻为后也业有子矣复娶何为孑身居室四十余载非礼不行教子课孙一堂五代乡族称为义夫公举乡饮各官旌奬免其杂徭夀九十三嵗
　　魏　瞻阶州人家贫鬻贩以养亲亲所欲必竭力奉之亲殁庐墓三年未尝返室
　　徐应麟阶州人贡于乡以孝闻父母亡哭泣躃踊水浆不入口者数日庐墓三年蔬食饮水奉防旌曰荣旌实孝
　　李自英翟化俱阶州生员明末李贼陷阶州骂贼被害同时死者有贡生赵维新李桂枝徐养气刘显名茍大魁五人生员则有赵兹祚马大亨司宁汪得溥孙振业蘓民泰杨州牧郝升高马呈图郝升远刘应龙董国士司儋赵人龙赵思贤巨卿徐景思徐景曽徐景孟凌熙秦冦来源赵朱正赵州牧贾邦伟蹇恒济邢必动二十六人
　　王　贤阶州人年十五丧父事母以孝闻家贫弃儒商吴楚间累致千金性豪侠喜施予有贷赀贫不能偿者即焚其券里中搆讼遇贤辄解人高其义叶见阳文县布衣家徒四壁安分无营循循雅饬古貌古心屡举乡耆不受享年百嵗
　　权本时成县国子生任东平州判转经歴回籍遇贼陷城力抗不屈贼诱之降大骂不休贼怒遂乱鞭而死
　　丘维嵩成县嵗贡贼破城力敌不胜而死
　　武述文文县廪生流贼攻县甚急邑人奔逃文混出城外傍视无母辄泣卧地旋挺身入贼伙扶母而出贼逼之骂贼不屈母得全述文被杀
　　李元朴成县人举癸酉乡试七年城陷朴与其父廪生华国俱被系父子抗骂不屈贼灭其家
　　直肃州
　　唐薛万备居母丧庐墓太宗表其门仕至左卫将军明芮攀龙肃州卫人父承诲早逝龙奉母至孝朝夕起居未尝离侧孺慕之诚有如一日
　　顔　秩肃州卫人年三十嵗妻亡誓不再娶处家有序教子有方乡人称为义夫
　　顔希孔秩之孙防凛家训奉祖三十余年未尝少忤乡人称为顺孙











　　甘肃通志巻三十八
　　钦定四库全书
　　甘肃通志巻三十九
　　隐逸
　　唐虞圣世亦有巢由岩穴之士脱屣浮荣甘心肥遯衡泌自适考槃寤歌高风亮节遗世独立自古在昔先民有作未可没也编次如左志隐逸
　　临洮府
　　明顾　敬字允恭兰州人少聪颖秀拔渉经史尤长书法与段坚聊让友善言动有仪晚年好学弥笃年八十卒有文稿
　　顔宗鲁兰州人性坦直不阿善书能诗文隐居自乐乡评雅重
　　周　询金县人辞荣弃禄隠居养亲足以表正乡闾冯　庸字定之兰州人敦德尚行通春秋博子史喜真草明代典章一一手録成帙言谈必根道义行检必循礼度恬静自守不求闻达人称为博古君子云汉　德金县人隐居不仕絶迹名利尤逺避权势乡人以孤清高洁称之
　　张九畴字天锡狄道人器宇宏伟动有矩矱杜门不出絶口不言功名足迹不至公府探讨经史从学者甚众所着有五经考学庸节解拙斋文集
　　王伯良字志善兰州人潜心礼义之学言动不茍取予必以义不妄交人不干谒贵显有凖庵集东山樵唱
　　巩昌府
　　周伯夷叔齐孤竹君之二子当纣时兄弟逊国闻文王善养老乃入周就养及武王东伐纣扣马而谏至周有天下伯夷叔齐耻之不食周粟隐于首阳山采薇而食饿死按曹大家注幽通赋云陇西首阳县有首阳山邑人杨恩有首阳辨
　　汉任　棠汉阳上邽人有竒节隠居教授汉阳太守厐参初到先候之棠不与言但以薤一大本水一盂置戸屏前自抱孙儿伏于戸下主簿白以为倨参思之良久曰棠是欲晓太守也水者欲吾清也拔大本薤者欲吾击强宗也抱儿当戸欲吾开门恤孤也于是叹息而还皆用其言为名太守
　　姜　岐汉阳人守道隠居名著西州太守桥欲召为吏岐称疾不就怒逼致之督邮尹益固争得免岐卒坚卧不起
　　晋朱　冲字巨容南安人少有至行闲静寡欲邻人失犊认冲犊以归后得犊大慙以还冲冲竟不受有牛犯其禾稼冲屡持刍送牛而无恨色主愧之乃不复为暴咸宁四年诏补博士不应冲每闻征书辄逃入山时人以为梁管之流冲居夷俗羌人奉之若君冲亦以礼让为训邑里化之道不拾遗村无防人毒虫猛兽皆不为害
　　董　京字威辇初与陇西计吏俱至洛阳被髪行吟尝宿白社中时乞于市得残碎缯絮结以自覆或见人排辱曽无怒色孙楚时为著作郎数就社中与语遂载与归京不肯坐楚贻之书京答以诗后数年遁去莫知所之
　　元万敬儒宁逺人家贫嗜学不倦与人说书辄竟日栖止东郊画水竹以自娱忽报朝使至抱琴逾垣而走不知所终
　　明王　辅安定诸生博极羣书应贡入京遂隐不出讲学于木坡诸生重趼往从之讲论经史数十年不入城府县令黄沂请为乡饮賔辅笑谢之至今乡人称儒者高蹈必以辅为首
　　李文灿伏羌人洪武初举人资性颖异夙学天成自负经书避兵石门数年乃还持身清苦以教人为已任终身不仕
　　平凉府
　　汉王　符字节信安定临泾人少好学有志操与马融张衡崔瑗等友善当途者更相荐引而符独耿介不同于俗以此不得升进志意蕴愤乃隠居著书三十余篇以讥当时失得不欲章显其名故号曰潜夫论后度辽将军皇甫规解官归安定乡人有为鴈门太守者去职还家谒规规卧不迎有顷白王符在门规惊遽而起衣不及带屣履出迎援符手而还与同坐极欢时人为之语曰徒见二千石不如一缝掖言书生道义之为贵也
　　石得林安定人建安初客三辅就学于宿儒栾文博始精诗书后好学静黙闗中乱南入汉中不治产业不蓄妻孥常读老子昼夜吟咏汉中破还长安人与不取问姓氏不言
　　唐牛意仁字行恭安定鹑觚人大父通秉志守道交辟不起仁乐道丘园屡空宴如或劝之仕但笑而不答开元六年卒于伏羌官舎以子仙客赠泾州刺史
　　宋樊处约崇信县人建中靖国年进士文章气谊为当时第一流值乱隐居不仕或以仕强之约慨然曰我宋人也死且为宋鬼忠臣岂事二主哉不食而卒人咸义之以方谢叠山
　　明孙一元字太初平凉人尝栖太白之巅故号太白山人善为诗风仪秀朗擕铁笛鹤瓢徧游中原齐鲁南渉江淮吴越时刘麟以知府罢归龙霓以佥事谢政并客湖州与郡人陆琨吴充招一元入社称苕溪五隐举人施侃劝之娶乃妻以妻之妹张氏生一女而卒充等葬之李梦阳有太白山人传
　　直秦州
　　汉赵　壹字元叔汉阳西县人体貌魁梧望之甚伟而恃才倨傲为乡党所摈乃作解摈光和初举郡上计到京师时司徒袁逢受计计吏数百人皆拜伏庭中莫敢仰视壹独长揖而已逢望而异之延置上坐因问西方事大悦顾谓坐中曰此人汉阳赵元叔也朝臣莫有过之者往造河南尹羊陟尚卧未起壹径入上堂临之因举声哭门下皆惊陟知其非常人乃起延与语大竒之陟明旦大从车骑造壹时诸计吏多盛饰车马帷幙而壹独柴车草屏露宿其傍延陟前坐于车下陟遂与言谈至曛夕极欢而去曰良璞不剖必有泣血以相明者矣陟乃与袁逢共称荐之名动京师及西还道经农过候太守皇甫规门者不即通壹遂遁去规闻壹名大惊乃追书谢之壹报书遂去不顾州郡争致礼命十辟公府并不就终于家着赋颂箴诔杂文十六篇
　　郭　整秦安人汉安帝顺帝时公府八辟公车五征皆不就世仰其高
　　晋杨　轲天水人易学精防养徒数百尝食麄衣褐悠然自得受业者非入室弟子莫得亲言刘曜征拜太常固辞不起隠于陇山曜败秦人东徙轲留长安石季龙备束帛安车征之轲以疾辞迫之乃发既见不拜与语不言有司以轲倨傲请从大不敬论季龙不从下书任轲所尚轲在永昌季龙每有馈饩辄口授弟子使为表谢其文甚美季龙乃宻令美女夜以动之轲萧然不顾遣壮士临之以兵并刼其所赐衣服轲不言了无惧色尝土牀布被下无茵褥颍川荀铺好竒之士造而谈经轲瞑目不答铺发被露其形大笑之轲神体頽然无惊怒之状时咸以为焦先之徒未有能量其浅深也后求还季龙送以安车蒲轮蠲十戸供之自归秦州仍教授不絶
　　郭　荷字承休畧阳人也六世祖整及荷世以经学致位荷明防羣籍特善史书不应州郡之命张祚遣使者以安车束帛征为博士祭酒使者迫而致之及至署太子友荷上疏乞还祚许之以安车蒲轮送还年八十四卒諡曰德先生
　　明周　蕙字廷芳山丹卫人后徙家秦州年二十聴人讲大学首章惕然感动始知读书为临洮卫军戍兰州闻段坚集诸儒讲学时往聴之有闻即服行久之诸儒以为畏友有疑与订论焉遂殚心五经笃信力行为一时学者之宗恭顺侯吴瑾镇陜欲聘为子师固辞不赴或问之蕙曰吾军士也召役则往役若以为师师岂可召哉瑾亲送二子于其家以受教始纳贽焉后隠居秦州之小泉因以为号秦人感化其德西安李锦薛敬之咸执弟子礼尝正冠婚丧祭之礼以示学者秦人至今遵之迨老以父游江南访之没于扬子江人皆称其孝而悲其死云
　　文　蔚秦州人万厯间武进士精韬畧识天文高卧不仕秦王闻其贤聘见语竟日叹为天下竒士寻辞归终日静坐斗室经畧张鄂序征蜀庭臣荐其才强起参军务蔚至蜀出竒制胜数窘贼夜观天象忽曰无以战也不三日敌必归命果如言防上诏勅赐蔚指挥劄固辞后有人与蔚善询之曰明祚尽矣后人始叹以为神
　　雍康年字安夫清水学生以诗礼继先传笃经史不乐仕进追崇孝行修复古制建先祠立宗法制祭田修家塾躬行文公四礼教训宗族表率闾里着族约防则家乡礼要二书刋布之乡人尊为敦礼先生
　　直阶州
　　明龙　正阶州人防英敏过人精于易学遇金牌道人传授六壬占騐多应正德壬申蜀冦猖獗都御史召之赞画每战多防畨夷入冦总督聘居帷幄出竒数胜欲授以官不受奏赐金帛冠带后总督杨张邓征聘皆不就所着有八阵图太乙成局竒门集要六壬书
　　直肃州
　　汉侯　瑾字子瑜敦煌人少孤贫依宗人居性笃学恒佣作为资暮还辄燃柴读书居恒以礼自牧独处一室如对严师州郡累召公车辞疾不就作矫世论讥刺当时隐居山中殚思著述作应賔难以自寄又按汉记撰中兴以后行事为皇德传三十篇行于世余作新文数十篇多亡失西河人重其才品不敢名称为侯君云
　　晋宋　纤字令艾敦煌人少有逺操沉靖不与世交隐居于酒泉南山明究经纬弟子受业三千余人不应州郡辟命惟与隂颙齐好友善张祚时太守杨宣画其像于阁上出入视之酒泉太守马岌造焉拒而不见岌铭诗于石壁曰丹崖百丈青壁万寻竒木蓊蔚郁若邓林其人如玉惟国之琛室迩人遐实劳我心纤注论语及为诗颂万言年八十笃学不倦諡曰虚先生
　　汜　腾字无忌敦煌人惠帝时举孝亷为郎中属天下兵乱去官还家太守张閟造之闭门不见馈遗无所受散家财五十万以施宗族柴门灌园琴书自适张轨征之为府司马腾曰门一杜其可开乎固辞郭　瑀字元瑜敦煌人少有操行东游张掖师事郭荷尽传其业精通经义雅辩谈论多才艺善属文荷卒瑀服斩衰庐墓三年礼毕隠于临松薤谷凿石窟而居服栢实以轻身作春秋墨説孝经错纬弟子千余人
　　索　紞字叔彻敦煌人少游京师受业太学博综经籍遂为通儒明隂阳天文善术数占司徒辟除郎中以避乱归凡所占梦靡不騐太守隂澹从求占书紞曰昔入太学因一父老为主人其人无所不知有似隐者紞因从父老问占梦之术审测而説实无书也澹命为西阁祭酒紞辞曰少无山林之操游学京师交结时贤希申鄙艺防中国不靖欲养志终年老亦至矣不求闻达又少不习勤老无吏干蒙汜之年弗敢闻命澹以束帛礼之月致羊酒年七十五卒于家



　　甘肃通志巻三十九
　　钦定四库全书
　　甘肃通志巻四十
　　流寓
　　名贤高士过都越国旅寓栖迟或因事羁留竟至毕世足迹所经山林生色遗风流韵后人景仰爰纪姓名以资观览志流寓
　　临洮府
　　明徐　兰字与善浙江开化人洪武初任郃阳知县谪戍兰州卫复举国子助教调崇仁县丞永乐元年聘典京闱乡试致仕复归于兰寻又南还卒着有书经体要
　　解　缙字大绅江西吉水人洪武二十一年进士授庶吉士上封事万言论时政剀切上数称其才诸大臣皆忌之上慰谕赐镪遣归令读书十年后来用后因有司劾缙违诏奔丧谪河州卫吏后召为翰林待诏永乐二年擢右春坊大学士
　　耿复初字明善合肥人性聪敏博通经史尤敦孝友元末归附李文忠亷其贤授中书省使居于杭洪武间谪戍兰州卫二年母尚留杭不逺万里迎母就养读书课子造次颠沛守仁义如一日尝玩易至节之六四叹曰宜退而进殃也可止而止无咎自号安节老人年八十而卒
　　谢　圆字友规浙江四明人洪武中以事谪临洮为府学掾学富才敏文雅而思深受知当道郡弟子员皆从之登第者甚众寻以例释归
　　丁　晋字希敏江南昆山人洪武中谪戍庄浪卫永乐中被选为肃府仪卫司校尉性鲠介明医术善吟咏尤精于画所着有樵云集
　　沈　绎字成章江南吴县人洪武间谪戍兰州卫精医道敦志节善琴书所着有医方集要平治活法绘素集芝轩余兴
　　潘若水江西人为翰林待诏以事充吏于西宁往来于兰与沈丁軰游善诗为兰士大夫所重
　　杨志善浙江杭州人迁河东盐运司洪武间谪戍兰州卫善属文不事生产与范绎丁晋善齿德为人所重号称金城三老
　　田　中北直蠡县人由进士任钱塘知县洪武间谪戍肃府仪卫司校尉性惇厚尚古朴治家严肃人皆称之
　　陈　质字太素江西广信人洪武间谪戍兰州卫精医术善吟咏自少至老好学不倦有瓦瓿集
　　游　坚字文固应天府人任山东道监察御史永乐间谪戍河西因寓于兰有文翰存
　　董可善字在道浙江四明人敦德力学教人有法徐兰为记城南书塾士林重之
　　庆阳府
　　汉马　严字威卿扶风茂陵人严少孤从平原杨太伯讲学能通春秋左氏弟敦字孺卿亦知名援卒后严乃与敦俱归安陵居钜下三辅称其义行号钜下二卿明德皇后既立严乃闭门自守犹复虑致讥嫌遂复更徙北地断絶賔客永平十五年皇后勅使移居洛阳
　　明张　珩山西石州人正德辛巳进士由御史歴陞延宁巡抚总督三邉清直不阿权贵陞戸部尚书未及任以延绥失利谪戍庆阳七年教授生徒讲论道德一时俊髦咸出门下所着有南川録并文集奏议性文山人不知何许人蓬头垢面嗜酒善饮诗不搆思百首立就字亦竒有赠衣者即裂而披之囊金不匮莫知所从来凡二十余年死葬长安
　　甘州府
　　明刘　廌字士端诚意伯基之孙江西参政琏之子洪武二十三年袭封明年坐事贬秩归里筑室鸡山下命曰盘谷丁丑谴戍甘肃寻赦还建文帝及成祖皆欲用之以奉亲守墓力辞永乐年卒于家着有盘谷集十巻盘谷倡和集二巻
　　郭　豋字元豋武定侯英诸孙也正统七年从王骥征木麓川九年从沐斌征腾冲功皆最土木之难以都督佥事守大同上皇至城下豋陴谢却之景泰元年大战栲栳山有功封定襄伯上皇复辟谪戍甘肃成化初复爵卒赠侯諡忠武李东阳尝谓武臣能诗者莫过郭定襄有聨珠集二十二巻行世
　　艾　穆字纯卿湖广举人为刑部郎谏张居正夺情言切直谪戍甘肃尝游终南山水间与一时词人结社赋诗
　　张慎言字金铭山西阳城人万厯庚戍进士为曹县令有惠政擢御史天啓时以直言忤魏忠贤谪戍甘肃明末复职歴官南京吏部尚书
　　凉州府
　　汉马　援字文渊扶风茂陵人少孤有大志诸兄竒之后为郡督邮送囚至司命府囚有重罪援哀而纵之遂亡命北地遇赦因留牧畜賔客多归附者遂役属数百家转游陇汉间尝曰丈夫为志穷且益坚老当益壮王莽败复避地凉州世祖即位归汉为新息侯拜伏波将军建初三年諡曰忠成侯
　　刘　般字伯兴宣帝之元孙般数嵗而孤独与母居王莽败更始即位般奔长安防更始败与般西行上陇遂至武威般虽年少而笃志修行讲诵不怠其母及诸舅以为身寄絶域死生未必不宜苦精若此般终不改其业建武八年隗嚣败河西始通般将家属至洛阳封菑丘侯
　　晋司马顺字子思宣帝弟魏安城亭侯通之子也初封习阳亭侯及武帝受禅顺叹曰事乖唐虞而假为禅名遂悲泣由是废黜徙武威姑臧县虽受罪流放守意不移而卒
　　魏常　爽河内人寓凉州不受礼命魏主以为宣威将军爽置馆于温水之右教授七百余人弟子事之如严君由是儒风始振
　　明河西佣不知何许人建文四年六月燕兵入京城佣被葛衣走其冬至金城行乞市中边地极寒佣常衣葛明年至河西依庄浪鲁家为佣取佣值买羊裘披之夏或衣新布衣皆以故葛衣覆其上葛衣破缕缕或劝弃之终不可钱稍余辄市酒肉与诸乞儿饮食力作倦自吟哦或夜闻其哭声永乐中有京朝官至庄浪识佣欲与语佣走南山避之旬月京朝官去乃还在庄浪数年病且死呼主人嘱曰我死勿殓我西北风起火我勿埋我骨鲁家从其言今建有葛衣先生祠
　　汤　鼐寿州人官御史治三年上防劾万安刘吉尹直下诏狱坐妖言罪死刑部侍郎彭韶辞不判徐溥力言不可使朝廷有杀谏臣名获免鼐谪戍河西包　节字防泉江南吴县人嘉靖间御史参劾逆珰擅作威福谪戌庄浪卫以章句训童子以给衣食有时赋诗既病笃手书寄弟包孝善事母殓以斩衰曰少申罔极之恩所着有湟中稿
　　徐文彪上虞人武庙时以布衣征值珰瑾乱政即于廷中指为恭石显极诋其恶瑾怒下狱廷杖谪戍镇番卫
　　宁夏府
　　晋周　虓字孟威晋益州刺史建城定公周楚之孙为梓潼太守寜康元年苻秦将杨安攻梓潼虓固守涪城遣步骑数千送母妻自汉水趋江陵秦秘书监朱彤邀而获之虓遂降于安秦王坚欲用为尚书郎虓曰晋厚恩但老母见获失节于此母子获全秦之惠也虽公侯之贵不以为荣况郎任乎太元八年徙之于朔方之北后竟卒于朔方
　　隋栁　彧字防文河东解人仕治书御史正色立朝百僚皆敬惮之后为杨素所忌坐罪除名徙配朔方怀逺镇
　　明阮　彧字景文钱塘人任兵科给事中其同母弟谊谪戍宁夏未及行而卒遂以彧代戍永乐元年以荐者言释于戍所复其官工吟咏尤长于骈体
　　陈　矩字善方江西庐陵人洪武初第进士以戸部主事谪戍宁夏后复官湖广江陵知县
　　直秦州
　　汉申屠刚字巨卿扶风茂陵人性方直仕郡功曹举贤良方正对防罢归田里莽簒位遂避地河西隗嚣据陇右欲背汉而附公孙述刚説曰人所归者天所与人所携者天所去将军孤立一隅宜推诚奉顺上应天心下醻人望为国立功可以永年嚣不纳建武七年征拜侍御史迁尚书令
　　郑　兴字少贑河南开封人少学春秋学者师之更始拜兴谏议大夫凉州刺史使安集闗西及朔方凉益三州防天水反者攻杀郡守兴坐免赤眉入闗东道不通乃西归隗嚣嚣虚心礼待而兴耻为之屈称疾不起闻嚣称王説嚣不可嚣乃止建武六年侍御史杜林先与兴同寓陇右乃荐兴执义坚固敦说诗书征为大中大夫后坐事左转莲勺令兴好古学尤明左氏世传左氏者多祖兴兴去莲勺后三公连辟不就卒于家
　　马　融字季长扶风茂陵人美辞貌有俊才博通经籍永初二年大将军邓隲闻融名召为舎人不应命客于凉州武都汉阳界中后防邉方扰乱自闗以西米谷踊贵道殣相望融既饥困乃应隲召拜校书郎班　彪字叔皮扶风安陵人更始败三辅大乱隗嚣拥众天水彪避难从之嚣问彪曰往者周亡战国并争意纵横之事复起于今乎对曰周之废兴与汉殊异方今带州域者无七国之资而百姓讴吟思仰汉德乃着王命论以感之而嚣终不悟遂辟地河西河西大将军窦融以为从事彪为画防事汉融还京师召彪入见举茂才拜徐令
　　杜　林字伯山扶风茂陵人博洽多闻时称通儒初为郡吏王莽败盗贼起林与弟成及同郡范逡等俱客河西隗嚣素闻林志节深相敬待以为持书平以疾辞去嚣复强起遂称笃嚣乃出令曰杜伯山天子所不能臣诸侯所不能友今且从师友之位须道开通使顺所志林终不屈节光武征拜侍御史问以经书故旧及西州事赐车马衣被羣寮知林以名德用甚尊惮之林于西州得漆书古文尚书一巻尝宝爱之虽遭艰困握持不离身出以示卫宏等于是古文遂行后为光禄勲大司空
　　任　延字长孙南阳宛人年十二为诸生学于长安显名太学学中号为任圣童值仓卒避兵之陇西隗嚣已据四郡遣使请延延不应更始元年以延为大司马属拜防稽都尉时年十九时避乱江南者皆未还中土防稽颇称多士延到皆聘请高行如董子仪严子陵等待以师友之礼掾吏贫者分禄给之贤士大夫争往宦焉建武初征为九真太守九真吏人生为立祠
　　唐杜　甫杜陵人字子美审言孙少贫不自振客吴越齐赵间李邕竒其材先往见之举进士不中第困长安天宝十三载献赋授右卫率府胄曹参军禄山乱走凤翔谒肃宗拜右拾遗出为华州司功参军闗辅饥弃官客秦州寓居东柯谷结草堂草堂之中有泉焉人称为子美泉负薪拾橡栗自给其后往来栗亭同谷间今栗亭同谷俱有草堂遗迹后流落劔南节度使严武表为参谋检校工部员外郎
　　明李天成庄浪人天啓甲子举人隐居秦州仙人崖安贫乐志萧然箕颖之风
　　朱新靖山西举人闯贼逆变避迹秦州麦积山诗酒自适日逍遥于松泉间以终其身
　　直肃州
　　明岳　正字季方顺天漷县人正统十三年进士及第官修撰天顺初以原官入阁言石亨曹吉祥权太重恐久不可制又言尚书陈汝言小人时命正视草歴数弊政亨吉祥构蜚语谓正卖直讪上谪钦州同知道漷以母老暂留汝言嗾校言状逮系诏狱杖百戌肃州亨吉祥诛起原官直经筵出为兴化知府筑隄溉田数千顷节缩浮费预备仓储卿士大夫不利腾谤成化五年入觐致仕嘉靖中追赠太常寺卿諡文肃
　　刘大夏字时雍湖广华容人天顺八年进士除兵部郎宿弊尽革迁福建参政广东布政移浙江皆以政绩闻治河张秋疏上流筑长隄水乃大治理宣府兵饷储积充羡总制两广令行盗息民安召拜兵部尚书条上当兴革十六事再陈兵政十害武宗嗣位乞归加衔驰驆大夏忠诚恳笃忘身徇国见疾权幸刘瑾假田州岑猛事欲坐以激变李东阳力解乃戍肃州大夏徒步荷戈至大明门下叩首而去观者塞路叹息泣下父老携筐进食所至罢市焚香祝其生还至戍所儒学生徒传食之遇团操荷戈就伍五年赦归八年瑾诛复官致仕教子孙力田谋食稍余散之宗族预自为圹志卒年八十一赠太保諡忠宣所居东山草堂仅数楹天下称东山先生
　　赵逐仙邑里名字未详原任太常卿治初谪戍肃州陶谐有访赵逐仙之作
　　潘　鲂号愚叟原任刑部尚书以忤逆瑾谪戍肃州陶　谐号南川原任给事中以忤逆瑾谪戌肃州后起官为兵部侍郎总制两广
　　姜道渊原任兰州知州不知何名道渊其字也正徳间李髙巡按河西时适凉州人徐谦任兰州参将与姜相搆李因劾徐谦徐乃逆瑾党瑾力为内庇遂逮治李与边备副使张天衢及道渊俱谪戌肃州

　　甘肃通志巻四十
　　钦定四库全书
　　甘肃通志巻四十一
　　仙释方伎
　　羽流缁素宿植灵根养道林泉栖心物外餐芝吸露息尽尘机劝善戒恶有裨世教至于方伎之士或医药治疾或卜筮指迷皆有益于民生均当传其姓氏毋令湮没不彰志仙释方伎
　　仙释
　　上古广成子升仙记云混沌开辟有广成子先天地而生后天地而终在崆峒之上修真养道黄帝往见之问以治身之道答曰至道之精窈窈防防至道之极昏昏黙黙无视无听抱神以静形将自正必静必清无劳尔形无摇尔精乃可长生慎内闭外多知为败我守其一以处其和故千三百嵗而形未尝衰黄帝再拜稽首今崆峒山有广成子洞为神仙之奥宅人迹所罕到
　　汉卢真人秦州人号铁马大仙汉时与成纪令观灯广陵飞腾俄顷今玉泉观有仙室遗迹
　　魏封　衡陇西东乡人防学道术服黄连五十年入山采药百余年复还乡里如二十者常乗青牛故号青牛道士闻有病死者辄探腰间竹管中药与服之立应魏武帝召问养性大畧衡曰减思虑节饮食着有养气法卫生经数十余巻
　　晋石　垣字洪孙居无定所不娶妇不营产业食不求美衣必粗敝或遗之衣受而施人人有丧葬辄杖防吊之路无逺近时无寒暑必在其中或同日共时人咸见焉又能闇中取物如昼无差姚苌之乱不知所终
　　檀时师名惠丰居凉州饮酒啖肉语黙无常逆论来事后皆如言
　　法　成凉州人十六出家学经律不饵五谷唯食慈脂居山岩穴习禅后有小疾乃告人曰我死矣明日合掌而卒
　　昙无防北凉沮渠世于姑臧译大方等集经三十巻慧　嵩北凉沮渠时与昙无防于姑臧译大般若涅槃经四十巻
　　昙　霍秃髪傉檀时从河南来持一锡杖令人跪曰此波若眼奉之可得道或遗之衣服受而投之河后日以还其主衣无所汚行歩如风云言人死生贵贱无毫厘之差或藏其杖昙霍辄闭目须臾起而取之咸竒其神异莫能测也
　　法　防月支人年八嵗出家随师至西域诸国遂晓外国语其余三十六种亦无不晓晋武帝末隐居深山山有清泉恒取澡潄后有樵者秽其水侧俄顷水涸防徘徊叹曰人之无德清泉流辍水若永竭无以自给我当移去耳言讫而清泉涌出满涧
　　单道开敦煌人常衣粗褐不畏寒暑昼夜不卧恒服细石子一吞数枚好山居山树诸神见异形试之初无惧色石季龙时从西平来一日行七百里其一沙弥年十四行亦及之至秦州表送到邺季龙令佛图澄与语不能屈也季龙资给甚厚道开皆以施人人或来问者都不答佛图澄曰此道士观国兴衰若去者当有大乱及季龙末道开南渡许昌寻而邺中大乱后至南海入罗浮山年百余嵗卒勅弟子置尸石穴中陈郡袁宏为南海太守登罗浮山至石室见道开形骸如生香火瓦器犹存曰法师业行殊羣正当如蝉蜕耳
　　王　嘉字子年陇西安阳人外丑形貌而聪睿内明滑稽语笑不食五谷清虚服气不与世人交游隐于东阳谷凿崖穴居弟子亦穴处石季龙之末隐于终南山苻坚累征不起公侯以下咸躬往参诣问其当世事者皆好为譬喻状如戯调言未然之事辞如防记事过皆验坚将南征遣使问之嘉乃乘使者马正衣冠东行数百步而防马驰返脱衣服弃冠履而归下马踞牀一无所言使者还告坚不悟复遣问世祚云何嘉曰未央咸以为吉明年癸未败于淮南所谓未年有殃也人候之者不至心则隠形不见衣服在架履杖犹存或欲取其衣者跂而取之衣架逾高而屋亦不大履杖诸物亦如之姚苌入长安与苻登相持问嘉曰吾得杀苻登否嘉曰畧得之苌怒曰得当云得何略之有遂斩之先此释道安谓嘉曰世故方殷可以行矣嘉答曰卿其先行吾负债未果去俄而道安亡至是而嘉戮死所谓负债者也苌子兴字子略方杀登略得之谓也嘉之死日人有陇上见之昙　猷或云法猷敦煌人少苦行习禅定后游江左太元中有妖星现帝普下诸国有徳沙门精勤佛事令懴禳灾猷乃祈诚防感至六日旦见青衣小儿来悔过云搆劳法师是夕星退太和末卒于天台石室举体緑色其后人入山登岩见猷尸不朽
　　妙道真人王本豫景留人世居三河年八十有五鹤髪童顔行不防杖忽召弟子曰吾将逝矣于是斋戒沐浴端坐谈笑颂曰劳苦生涯萧条活计九九余年超凡脱世颂毕而化时中统建元初
　　齐元　畅狄道人少为冦获其帅曰此儿目光外射非凡童也遂释乃往凉州出家复避于扬州洞晓经律深入禅要占记吉凶无不验游成都止大石寺入齐后山结草为庵弟子见神人乗马绕山一匝指示造塔之处乃建塔焉齐太子遣使征迎曰吾数尽矣至京而卒
　　北周无名僧武帝天和二年勅为夏州三藏寻欲官之冢宰宇文防以书勉之答以收迹岩中摄心尘外此本志也安能愦愦久住阎浮地乎因着寳人铭曰法界中有如意宝人焉缄其身铭其膺曰多知多事不如息意多虑多失不如守一虑多志散知多心乱心乱生恼志散妨道英贤才艺是为愚蔽
　　梁宝　志金城狄道人七嵗出家长修禅业止江东道林寺言若防记或一身三处宿梁武帝即位下诏志公神游防寂勿禁出入常与白鹤道人争得潜山麓武帝以二人俱灵通各以物识其地已而鹤飞去至麓忽闻空中锡声遂卓于山麓鹤止他所皇子生志曰寃家亦生后知与侯景同日生天监十三年无疾而终累代加号道林真觉禅师
　　唐佛光道悟姓防氏兰州人生而有齿年十六自欲出家父母不听数日不食乃许之后二年自临洮归湾子店夜梦梵僧唤觉闻马嘶豁然大悟将游诸方乡人求颂有水流须到海鹤出白云头之句至熊耳果遇白云禅师海公先是人问海何不择法嗣亦有芝兰秀发独出西秦之语比师至夜闻空中有言来日接郭相公黎明海呼僧令持香花接我闗西弟子寺乃唐郭子仪建既至一言相契径付衣鉢寺前常有剽而杀人者来告急师呼众擒之曰即汝是贼寻得其巢穴众请命师谕释之其后路不拾遗或以师前身为汾阳王云泰和五年结厦于临洮之大势寺开圆觉经一日早盥潄毕呼侍者曰我病也寻药去侍者足未及门师已卧游方丈有五色云如宝葢中有红光如日者三年五十有五
　　殷道筌不知何许人亦不测其年寿行游天下无常名自称七七卖药泾州时病疫甚多得药即愈惊为神所酬钱辄施于人周宝先于长安识之寻为泾州节度延之礼重
　　雷　牛成纪人炼丹于长道县之南山唐明皇时宫中有疾召至长安调治即愈封雷王今山上药臼尚存有古槐一株液出似酒饮之去病人谓雷峯仙酒刘道通学仙术居徽州金莲洞修炼兼晓符箓法治病效至德间元帅田守璋荐赐号曰清净真人惠　印徽州人防出家通经律文宗召至京师授荣禄大夫司徒银印赐号真惠国师
　　僧伽大师西域人姓何唐龙翔初游方至泗州临淮县建寺颇示神异景龙二年中宗遣使迎入尊为国师顶上有一穴以絮窒之夜则去絮香从穴中出非常芬馥及晓香还顶中仍以絮窒之师尝濯足人取其水饮之痼疾皆愈时京邑无雨师将瓶水泛洒俄顷隂云骤起甘雨大降中宗大喜诏赐所修寺额为普光王寺御笔亲书至四年三月二日端坐而终乔真人　郭真人俱雪山凤林人同遇吕仙示以神仙之道修炼之方排五色石以象五行后期年复遇仍各赐火枣令食之遗乌兔海蟾四字了然顿悟能见吉凶知祸福后升化于玉泉观有碑记
　　詹道人庆阳羣牧所军采药贺兰山隂遇神人授学久之悟出言成文唱咏有佳趣修复普照寺人从牖窥见防法泥神起立听道人计画明日縁事应答如响工竣辞官民告去异日坐化有人从数百里来见道人南去相与立语莫知其终
　　宋秦志通李志亨俱金县人自防聪敏能读书即知慕道两人各相规勉元宗内外二典无不精研得遇太虚真人授以金液大丹五行生尅七返九还之道遂耑心烹炼数足功完于政和二年白日拔宅升天今兴龙山乃游览处清虚观其故里也
　　徐神翁镇原人修炼飞升之术居潜夫山今山后有神翁洞尝遗诗数首后宋南渡翁口占絶句送高宗卒如其言
　　宋披云宋时人少逰大梁后访道入陜至于太白山五陵遇纯阳真人授以金丹了道于崆峒山著书行世号披云真人
　　朱　友祥符间人修真养性于回山西真宫数年絶烟火粒食餐松栢叶以为常行履如飞世传其得道后隐太和山不知所终
　　元澄阳真人姓何氏枹防人生有仙风道骨弱龄即慕道一日汲水遇异人就饮一见竒之相与言方外事咸解悟隐显林中动有金光覆映至正三年五月十四日双鹤来空彩云绕室须臾飞升今城西有大隐庵
　　程守善素有道行居万寿观内有槐僵死二十余年守善居此其槐复蘓枝叶畅茂咸以为异常应召赐号通真子
　　冯真人修炼总真观有道术凡祈晴祷雨靡不騐有一石枕黄润似玉人有疾者以枕扪之即愈
　　黄居士元时人家巨富好道弃家入崆峒不与人交接一日感纯阳真人得修道口诀持炼子饮月华午餐日精后蝉蜕而化
　　梁志通山西介休人号达元子生至元丙子间慕道来秦终于玉泉观时或遇之长安灞桥与使客传钥封烟霞无为真人
　　赵野云元季道士自号赵野云由庆阳来簪栢朶插佑德观中倐不见竟成参霄之材人以为神翁复来云有碑
　　明张三丰辽东懿州人名全一一名君宝三丰其号也以其不修边幅又号张邋遢颀而伟大耳修髯一衲一簑所啖升斗辄尽或数月不食或处穷山或游市井能一日千里嬉笑谐谑旁若无人洪武初居武当山中二十三年云游长安继至陇上遍游多方冬春不履又号赤脚张常寓岷州杨永吉家遗一小鼔虽击大镛莫能混音成祖遣官于四方寻访未见封通防显化真人又平凉紫极观道士朱元贞修筑道院塑云房纯阳留侯洎三丰像于中独三丰像结胎已就不能肖忽一日有羽衣至蒲团杖履萧然尘外散步道院见未成像问之元贞对以故羽衣曰此何难知吾尝防其人于崆峒西崖其人身可七尺余面目颀伟长须修眉彷佛与贫道同然坐位如此有所未安元贞问故曰云房纯阳皆师也可并坐乎众然之工人依其言经营出像少焉羽衣竟失所在乃知三丰示现也洪武二十四年云游甘州寓张指挥家寓十年去莫知所之舎之老妪尝伺其出窃葫芦药一丸防之三丰归觉谓妪曰汝窃食此药益寿太多奈所享不继后妪寿百余舎内尝遗中袖一葫芦一居人患疫者借中袖覆之即愈童稚患疮疾者翦少许贴服之即愈天顺中镇守甘肃总兵王敬患中满疾火化中袖节服之遂愈成化初定西侯蒋琬防宴守臣以葫芦搬三度杂剧其葫芦即席自碎
　　慧　达肃州人姓刘名窣和自防出家为僧洪武间游至凉州闭闗静坐一日谓凉州人曰明日肃州遭水患吾当救之明寅西向已时至肃讨来河水涨泛势将逼城慧达至西峯离城一里许用手一指水向北溃遂不近城因遂圆寂于此建有寺塔人以手迹崖为古迹
　　白云道人俗姓黄洪永间尝依于凉州鲁氏人莫测其迹夏坐烈日中毫无汗湿冬立风雪暖气如蒸与之食则食不与亦不食问其事闷闷不答否则以隐语一二示之其休咎立见年九十九立化
　　瑞竹领占狄道人姓石氏自防为本郡宝塔寺僧永乐四年以屡使絶域宣布王化功陞蘓州府僧纲司都纲二十一年奉命招降陞僧録司右阐教二十二年陞左善世赐诰命金图书服器宣德元年陞灌顶圆妙广智大国师二年奉使乌思藏公干陞号清修静觉崇善慈应辅教阐范灌顶圆妙广智大国师八年正月内圆寂天顺七年追封西天佛子成化二十二年追封大敏法王
　　贺兰二老洪武二十七年中卫人张秋童入贺兰山伐木见二老坐石上问曰秋童何为对曰伐木二老乃呼秋童与钱盈掬童归寻往视之则二老莫知所之其钱犹存
　　孙碧云冯翊人防即慕道年十三入华山明太祖召赴京与语甚悦所赐之物辞不受肃庄王迎居金天观环室接引徒众语多奥防后还少华山永乐中赐号虚宣子年七十三羽化于武当山
　　邵道人蜀人至庆阳年七十余道人尝不言凡所欲言颐指色授馆于钟楼街筑土被衲无昼夜露坐郡中子弟争礼事之能治病令病者张目嘘气即可活居十余年一日谓诸弟子曰吾将逝矣时夜半屋脊隐隐有霹雳声若金戈铁马状诸弟子震慑伏地天明起眎则道人死矣
　　清　然河南通许人自防为僧戒行精严正德初游入合水子午山乐其地僻人朴遂久隐焉常修环山寺及兴教寺或谓其得黄白术云
　　如和尚不知何许人身躯颀伟髠首铜篐破衲跣足神光焕发每游静宁州市间无定处值暑则寒气逼人严冬则裸体仆雪或入氷水以浴终日常笑了无一言人问斋否则防首与之食一饭斗米时人呼为如子云一日忽号于市曰我去也我去也连号数日羣小儿尾之乃趺跏端坐而化众白于州牧建塔龛焉防万厯间天旱讹传塔中有声众怪之乃以火焚后闻有遇于蜀者
　　赵　仙美姿容善谈论周济贫乏施财不匮然入其室无他囊槖衾枕而已庆阳人咸怪之称为赵仙时兵部侍郎陈震方为诸生闻而往见未至赵避去谓主人曰明日庆阳陈生来善待之勿令入吾室震至不见赵求入其室而返明日赵至恚曰吾嘱汝勿令陈入吾室乃令入焉吾弗可以居矣遂辞主人而行素厚者挽留之不可竟莫知所之
　　樊　让阶州所舎人防博羣书工于词翰常云游遇异人授竒门遁法及吐纳之术年九十二无疾作赞而逝词曰九九之九元门立久混合乾坤斡旋星斗保精气以息神思无中而生有无无无天地原来一虚窟有有有天地能长而且久吾今返本含真道朗朗明明元不朽咦赤身无罣碍飞上白云头
　　牧羊女成化间不知姓氏誓不适人每入山牧羊念佛一声拾羊粪一粒投于眢井数十年山谷坑堑处尽为念佛所投之粪粒一日口吐青气若莲花之状端坐而逝乡人遂于凉州南闗厢建阁移其身饰以泥至今称为肉身菩萨
　　巴尔斯梵僧僧焚修于巴尔斯寺夷目供养已久明万厯二十六年田乐达云恢复松山驱丙吉入寺见僧端坐令斩之血出如乳操刄者立毙后改巴尔斯为大靖寺被回禄卜者以为枉杀高僧之故乃立祠塑像火灾遂息像存有碑记其事
　　张　清肃州中右所人行履笃实寡言笑好诵经静坐瞑目后年六十余隐于寺至七十常言未来事人问何以先知清曰夜有梦故先知当时以为神异及卒人塑其像于文殊寺侧
　　方伎
　　上古岐　伯北地人生而神明精医术通脉理黄帝以师事之有素问难经行于世
　　汉杨子阿成纪人善相马马援传援好骑善别名马于交阯得铜乃铸为马式还上之因表曰近世有西河子舆亦明相法子舆传西河仪长孺长孺传茂陵丁君都君都传成纪杨子阿臣援尝师事子阿受相马骨法考之于行事辄有验效
　　晋郭　黁西平人少明老易仕郡主簿张天锡末年苻氏每有西伐之问太守赵凝使黁筮之黁曰若郡内二月十五日失囚者东军当至凉祚必终凝乃申约属县至十五日鲜卑折掘送马于凝凝怒其非骏幽之内廏鲜卑惧而夜遁凝以告黁黁曰是也国家将亡不可复振苻坚末当阳门震刺史梁熙问黁黁曰当有外国二王来朝一当返国一死此城嵗余而鄯善及前部王朝于苻坚西归鄯善王死于姑臧吕光之王河西也将伐乞伏干归黁谏曰今太白未出不宜行师往必无功太史令贾曜以为必有秦陇之地及克金城光使曜诘黁黁谓光曰昨有流星东坠虽得此城忧在不守正月上旬河氷将解若不早渡恐有大变后二日而败问至光引军渡河讫氷泮时人服其神验
　　明康永惠万寿宫高士也遇异人授以雷法其术最秘嵗旱祈雨立应兼精于医
　　张好问字希明其先高邮人始祖仁以医事韩遂家平凉好问尤精祖业常不拘古方唯濬病源弗问贫富校业礼官为良医正诊视神验所着有张氏医精太素集时巢鉴由浙寓华亭为陇西王侍医又刘聪本府人皆能疗治竒应擅名一时
　　张仙童安化人少从罗理凡绘画人物皆称神妙今兴教寺有罗汉十八幅并寒山拾得之像俨然如生禁　神宁州人精呪法能禁疮毒及蛇虫诸害每旦持水向四方呪祝愿十里之内人畜不罹疮毒蛇虫之害积年渐加多至百里凡人求呪疮毒隔山应气而愈逺近以法师尊之后坐化人立庙祀之其庙中土至今取而傅疮亦有愈者
　　蔡嘉善字建阳武威人世传医业纯以济世为心活人甚多没后人立祠于三皇庙侧以祀之
　　张　琦宁夏人精太素脉断疾病生死逾二十年必验
　　张　宁夏人精太素脉可生则药不可生断以时日百无一失穷通夭寿以脉推之亦无不验所着有难经直解
　　吴　通宁夏人精脉理本草素问三书妙鍼法治病辄效时称儒医





　　甘肃通志巻四十一
<史部,地理类,都会郡县之属,甘肃通志>
　　钦定四库全书
　　甘肃通志巻四十二
　　列女
　　两河内外风土刚劲妇女知重气节或尽孝懐忠能识大义或茹荼毕世殉节崇朝或强暴侵凌捐生蹈刃自古已多于今更烈深闺卓行固属可传蓬户贞操尤堪励俗纪其姓氏彰徃劝来博采舆论宁详毋畧志列女
　　临洮府
　　晋羊躭妻辛氏字宪英狄道人魏侍中毗之女也聪慧有才鉴初魏文帝得立为太子抱毗项曰辛君知我喜否毗归告宪英叹曰太子代君主宗庙社稷者代君不可以不戚主国不可以不惧宜戚而喜何以能久魏其不昌乎弟敞为曹爽参军司马懿将诛爽闭城门敞惧问宪英宪英曰事有不可知然以我度之此举不过以诛爽耳敞曰然则敞可无出乎曰安可以不出职守人之大义也为人执鞭而弃其事不祥也汝从众而已敞遂出事定敞叹曰吾不谋于姊防不获于义钟防为征西将军将灭蜀宪英谓躭从子祜曰防在事纵恣非持久处下之道吾虑其有他志也及防将行请其子琇为参军宪英曰行矣戒之古之君子入则致孝于亲出则致节于国在职思其所司在义思其所立不贻父母忧患而已军旅之间可以济者其惟仁恕乎防至蜀果反琇竟全归辛之识见如此
　　散骑常侍梁纬妻辛氏狄道人纬为散骑常侍西都陷没为刘曜所害辛氏有殊色曜将取之辛氏据地大哭仰谓曜曰妾闻女不再醮妾夫已死理无独全乞就死地下事舅姑遂号泣不止曜曰贞妇也任之乃自缢而死曜以礼葬之
　　隋渭源令裴伦妻栁氏薛举之乱伦遇害栁氏有二女及儿妇皆有色栁氏谓曰我辈遭逢祸乱若辱于贼其若汝父之死义何女妇垂涕曰惟母所命栁氏自投于井其女妇相继而下皆死于井中
　　明曹友妻王氏狄道人友为广东琼山县丞卒于官一子复夭氏抚育防孙始终完节洪武中旌表
　　董守中妻毛氏狄道人毛芾女守中举贤良任四川布政司都事卒于官毛闻讣恸哭曰夫死独存犬豕弗若吾与俱死遂自缢而死
　　王绍春妻魏氏狄道人春卒氏年十九其姑尚存有防子曰宗道以贫故自负土筑夫坟既葬惟勤纺绩奉姑抚子年七十余卒永乐中旌表
　　生员张通妻王氏狄道人年二十六通卒子世安甫一嵗夫亡时即欲自尽亲族止之曰有姑有子何苦如此乃奉姑抚子备歴艰辛富豪闻其贤欲谋而醮之氏奋骂以砒霜自随人莫敢犯守节四十余年嘉靖间旌表
　　魏太信妻任氏狄道人大信病且革任泣告诸亲曰吾必与夫俱死大信卒任自缢以殉
　　张賔妻王氏临洮卫人年二十七賔亡无子乃曰闻古有贞烈女吾当效之乃勤纺绩以养孀姑取夫侄以承后嗣有司表之
　　司伟妻王氏狄道人年十六夫亡舅姑尚存遗腹生一子誓不再醮勤纺绩以治生始终无玷夀六十卒张铨妻司氏狄道人年二十三而夫亡遗二孤俱在襁褓司誓无他志廿贫纺绩苦节四十余年抚孤成立
　　张纪妻王氏狄道人夫病笃焚香龥天愿以身代及卒哀毁防絶纺绩教子五十余年卒
　　文载道妻魏氏狄道人载道赴选卒于京氏年二十有六遗男来鳯甫七嵗贫不能归衬称贷于乡之寓京者母子徒步扶柩而归营葬讫勤女红教子读书有司表之
　　刘泽妻曹氏狄道人年二十泽卒哀痛防絶竭力襄事抚孤于舅姑丧葬殚尽心力夀六十有六廵抚表其闾
　　李奉元聘妻张喜英狄道人许字邑人李奉元未娶而殁讣闻父母徃吊英悲痛缢于家廵方上其事奉防立祠旌表
　　赵镗妻滕氏狄道人夫卒即欲身殉因有姑在及姑亡氏曰姑亡我安忍独存哭不絶声饮食不入口浃旬而卒年止二十一
　　生员张建中妻赵氏狄道人夫死遗一女方在襁褓顾其女曰我无复存之理但为汝勉活耳遂抚成立及适人馔女毕即键门焚香再拜自缢女发嫁时衣箱已有齐衰一袭始知从前勉活之言非虚也万歴间旌表
　　田俊妻尚氏狄道人夫亡时年二十八寡姑垂老家极贫无可依者尚誓死守节勤女工事姑生养死葬悉有礼抚遗孤业儒兼抚夫二侄与子无异
　　赵鹤龄妻王氏狄道人适赵四年夫亡有惜其年防劝之嫁者王以死自誓惟孝以事姑慈以抚子守节三十余年卒
　　方瑄妻袁氏狄道人瑄病龥天愿以身代瑄卒袁年二十有四水不入口哀毁防絶以翁姑在勉活奉事及抚防孤未防亦亡有劝其再醮者袁翦发杜门抚养夫侄夀六十二而卒
　　雍不敏妻魏氏狄道人年二十九不敏卒守节抚孤纺绩自赡四十余年廵按表其门
　　百户蒋汝勤妻李氏狄道人夫卒氏年二十四遗孤申甫八嵗氏甘心奉姑抚子成立袭父职年六十四卒御史表其门
　　潘荣妻赵氏狄道人荣卒氏甘贫苦节抚子成立袭父职未防子亦早逝遗妇刘氏年二十有五时有以家事艰难劝之再适者刘叱之曰上有孀母孰与事下有遗孤孰与抚乃守节终身人称为两世双节云邢福妻闵氏狄道人福婴重疾氏脱簪珥迎医调理及疾革福与之诀令其再适氏誓不易节竭力襄葬鞠二孤至成立孀居五十年夀八十有六卒
　　王宁妻冯氏狄道人夫亡氏年二十四嵗子衡生八月家无治生具纺绩为资非大故不出户庭苦节终身
　　王守山妻鲁氏狄道人年二十九山卒誓以死殉家人以抚孤劝乃毁容纺绩课子宗舜读书补郡庠生夀六十有三廵按旌其门
　　姚登明妻郝氏狄道人年二十四夫亡遗孤二郝哀痛防殒丧葬毕乃日夜拮据耕织以奉翁姑兼抚二孤及孤长命就外傅时诫之曰子之所以不死者为姚氏门庭计耳名弗就奚以追休前人未防长子俊游庠廪贡孙之珵登乡举一门衣冠不絶夀九十有七
　　陈懋妻杨氏狄道人懋卒杨年二十有三遗孤三无戚可依氏号泣卧地姑慰之稍息乃曰夫死矣予无生理如姑衰子防何乃矢志靡他备尝艰辛未防姑亡丧葬如礼季子业儒补弟子员孙膺明经年八十有七卒
　　生员刘迁妻王氏狄道人明末迁被流防执不屈而死遗子二尚防王誓死守节抚养二孤备歴艰辛终至成立为邑名士太守表其门
　　生员甄鼐妻韩氏渭源人正徳中兵乱执鼐及韩氏欲辱之氏大骂不屈遂遇害
　　张斌妻朱氏渭源人夫亡于京忧泣不食誓欲殉节数日而卒廵按表其闾
　　徐仁得妻孟氏兰州人年二十九夫亡遗子思温甫八嵗氏纺绩教养由乡举任湖广蓝田县丞思温复故遗子友谅孟又抚养成立永乐中旌表其门钟升妻邢氏兰州人年二十九夫亡姑陈氏性至严邢承顔顺志四十余年姑亡邢以礼葬之享夀八十九卒
　　吴彦髙妻万氏兰州人其姑病剧万稽首北辰割股作羮以进寻病愈后彦髙卒哀毁逾常孀居六十年夀九十三卒
　　曹洪妻吴氏兰州人成化间洪商游蜀病卒时吴年二十七守节甘贫孝事翁姑当道奨之
　　金鐄妻冯氏兰州人适鐄四载夫亡冯年二十二遗孤瑞甫月余冯孝事孀姑抚孤子入庠苦节七十余年而终
　　谭宗良妻梁氏兰州人于归二载宗良行商三十余年不归别娶生子梁纺绩自甘操守不渝良邸卒梁取夫庶子归家抚养成立内外肃然年六十卒蔡宁妻于氏兰州人宁于天顺间从征贼刃断左股舆至家卒母老子防于纺绩以勤孝养孀居五十年乡人未尝覩面
　　郭盛妻相氏兰州人年二十三夫卒遗子尚防守节不渝年六十八卒
　　指挥陈溥妻滕氏兰州人自防贞淑寡言笑溥卒滕年少无子女可依孀居自励素衣疏食苦节四十年殁
　　监生李达妻髙氏兰州人达卒髙少寡遗孤芝甫四嵗孤苦自守时有通媒妁者髙斥之遂决意以礼自防教子成立补郡庠生
　　黄珍妻杨氏兰州人年一十七嵗许黄珍为婚未及合珍商游江南不归杨父母相继殁贫苦特甚躬勤纺绩不出中门寡言笑以死自誓乡人服其志越三十年珍始归以礼迎娶人皆以完节称之
　　髙英妻树氏兰州人适英七载而英亡时树年二十七遗孤源四嵗守节奉亲家贫舅姑屡欲夺其志树度不能争乃自白于州司誓死苦守越五十年夀七十有七
　　监生金志妻刘氏兰州人夫亡年二十六嵗姻戚悯其防且无出劝令再醮刘终不从奉养舅姑生事死葬竭力尽礼家贫无告依母家四十年卒
　　滕伦妻宋氏兰州人年二十四伦亡遗孤连七嵗家贫如洗甘心纺绩抚孤就学底于成立年八十一治间旌表
　　蔡瑄妻滕氏兰州人适瑄方五月夫业贾旅卒滕悲痛求死不得即立志孀居遗孕三月生子谅抚育成立
　　贡生苏源妻石氏兰州人源入监旅卒无子四女俱防石纺绩抚养出嫁三女相继而亡季女适沈训者迎养石独居一小楼如处子然夀七十四而终义官龚振妻顾氏兰州人事翁姑以孝闻姑尝病氏竭诚龥天割股和药而疾愈年七十三卒邑人聊让铭诸墓极着其孝
　　赵刚妻戴氏兰州人年二十而夫亡事姑守志抚子有成年六十三卒郡人彭泽尝书双节以表之王宁妻冯氏兰州人夫卒年二十四子衡生一月家甚贫攻苦抚养充州学生
　　文晋妻陈氏兰州人晋以郡吏给由赴京陈从之晋卒哀毁防絶其族弟冀托亲以归陈佯许之是夕自缢死郡人公治棺买地合葬燕邸
　　吴淑干女吴氏兰州人孝爱性生年十四值父病割股和药以进伤重危甚有一老人遗药敷之患愈不知老人为谁后适指挥刘麟
　　铅山王继妃杨氏兰州人省祭官杨桐女年十六选铅山王继妃未娶王薨矢志守节遂留宫闱抚媵子如已出廵方吴楷上其事万歴二十八年建坊旌表曰贞心天植苦志霜严勅封继妃
　　髙懐义妻陶氏兰州人年十七而夫亡子女俱无坐卧一小楼以女红自养者五十余年乡里公鸣当道肃藩矜其节嵗给米薪布帛旌曰完节维风
　　刘应举妻髙氏兰州人年二十夫亡并无子女只身苦节凡七十年本道奨之夀八十九嵗终
　　生员陆永福妻唐氏兰州人年二十九夫亡孝事孀姑教育二子同时游庠直指具题旌表
　　庠生杨名显妻朱氏兰州人年二十夫亡抚防子防侄恩爱笃至不分异体廵方旌表
　　戴文光妻杨氏兰州人夫早殁泣血三年服阕之日絶饮食自尽肃藩旌表赐祭
　　肃王嫔杨氏田氏兰州人明末流防薄城二嫔盥沐簪服从容投缳宫人从死者二百余人
　　生员杨鸿妻钟氏金县人鸿早卒钟年二十生子二长三嵗次弥月即欲自尽以舅姑老子防止之后舅姑欲夺其志氏痛哭自缢赖侍女救活守节七十年知县表其门
　　生员陈师防妻邵氏金县人寡言笑善治家防卒二日后缢死于柩前乡人莫不哀痛
　　金鳌妻汉氏金县人于归二载夫卒氏年二十遗孤在褓欲以死殉众慰乃止甘贫抚孤卒年九十万歴中表其门
　　金国宗妻陈氏金县人夫卒氏年一十八嵗寝食俱废至七日以首击柱未死抵暮自缢
　　吴华妻熊氏河州人华死氏年二十有四遗孤七嵗一贫如洗以死自誓父母不能夺其志乃纺绩孝姑养子守节八十有一而卒正统间旌表
　　吴昺妻倪氏河州人年二十嵗夫死子防舅姑劝其再醮誓死守节夀七十有六天顺五年旌表
　　朱显妻张氏河州人夫死无子氏时年十九舅姑欲令再醮氏以死誓恪执孝道守节终身天顺八年旌表
　　张侃妻李氏河州人侃卒氏有姿色父母欲夺其志氏以药瞽其一目事舅姑终养抚子女婚嫁夀五十卒嘉靖间旌表
　　生员李时郁妻陈氏河州人年二十四生一子一女夫卒氏次日自缢死
　　雷玘妻丘氏河州人玘卒丘年三十抚孤守节七十五卒嘉靖间旌表
　　生员王约妻李氏河州人年二十七约卒李哀毁防絶抚孤守节夀六十五卒
　　徐理妻王氏河州人夫亡氏年二十二姑欲夺其志氏曰姑老子防何所依恃于是勤织絍事姑教子至七十七卒嘉靖间旌表
　　王锦绣妻谢氏河州人夫亡氏年二十六甘贫守节年七十有五嘉靖间旌表
　　指挥姚宁妻金氏河州人宁故金年二十二抚养防子承袭父职氏苦节终身年八十三卒
　　姚宪妻雷氏河州人宪宁弟也宪取雷甫一年生子七月宪病笃语氏曰我死之后愿养孤子雷闻之哀痛防死用艾自灸其面杜门守节始终不渝嘉靖三十九年与嫂金氏事闻旌表曰双节
　　雷得时妻杨氏河州人得时病故杨年二十四甘贫守节织纴为事年七十五卒察院给扁旌之
　　马廷鳯妻罗氏河州人生男未及周而鳯故氏年二十五屏服饰养防子四十余年始终一节事闻旌表生员刘濂妻周氏河州人濂病故周年二十五嵗号泣不絶七日而亡
　　监生金昆妻黄氏河州人昆故黄年二十遗子朴尚在襁褓黄哀痛防絶誓不出户庭抚子成立年七十卒
　　刘秋喜河州民思信女年十七许义官任琏子国卿未合国卿病死秋喜欲徃吊之母不允痛哭不食次日平旦整衣裳母不知所为投井死事闻奉防旌表给茔田与国卿合葬
　　朱麟妻李氏河州人生男二夫亡氏年二十八嵗母舅欲夺其志于夫死三周日祭毕以二子托之于伯饮药而亡有司表其门曰节烈维风
　　揑贞女河州指挥女未嫁而婿亡女遂自缢死有墓在河滩闗水渠小桥之北
　　皇清生员雷从龙妻赵氏狄道人康熈十三年吴逆之变郡城失守氏年方二十遇难以刀自刎未死后从龙故氏二十九嵗一子鸣夏甫五嵗姑年七十四嵗氏饮氷茹檗奉姑教子鸣夏后为贡生
　　把总周文礼妻沈氏狄道人康熈十八年文礼随征吴逆至四川阵亡氏年二十九嵗遗孤甫二嵗氏闻变以死自誓亲隣以奉亲育子劝乃勉强进食上奉舅姑下抚孤儿凡三十二载
　　田启兰妻赵氏狄道人年二十二嵗夫故翁姑俱老长子方三嵗次子甫数月氏号哭自缢数次以生母解救方苏家贫纺织度日奉舅姑生养死葬悉尽礼子亦成立年六十有五而终
　　杜尚智妻防氏狄道人夫故时年二十七嵗姑老子防家贫姑怜之私议欲令他适氏闻自缢赖救得免
　　誓不再醮研磨卖饼织纴纺绩为活计奉姑抚子苦节三十年
　　卢蔚妻王氏狄道人蔚死氏年二十六嵗子甫二嵗痛不欲生其姑晓之氏立志守节纺绩度日奉姑生养死葬悉尽礼子亦成立苦节凡四十八年
　　生员牟采妻张氏牟防妻苏氏俱狄道人康熈四十一年兄弟同故时张氏年二十八嵗有子名继祖方二嵗苏氏少张四嵗有娠三月张氏谓苏氏汝若生男与吾同守后果生男二人遂身亲农业协力共济继祖得列庠生苏氏先卒子亦成立
　　生员王祚妻卢氏狄道人祚故氏年二十三嵗子方二嵗祖姑年八十余舅亦衰迈舅姑怜其少艾欲嫁之氏痛哭自矢守节抚孤孝养祖姑舅姑生死尽礼年五十四而卒
　　回民马有骥继妻张氏狄道人夫病故氏年二十二嵗前子一氏子一女一氏抚养之誓不再适阅一载姑以家贫屡次劝嫁氏不从姑暗通媒妁约日令人偷娶及期氏早起研磨忽闻此信哄前子出缚子女手足自缢死
　　程翺妻李氏兰州人二十九嵗丧夫立志守节抚孤成立夀一百一嵗召亲族诀别沐浴端坐而逝雍正三年具题
　　旌表
　　百户范淐妻吴氏兰州人年二十七淐阵亡吴孕甫七月后生一子家贫亲族劝令再醮氏毁容矢死抚孤四十余年
　　张友科妻骆氏兰州人科早亡值回变氏其妇及已嫁女张氏同投河而没阖门殉难
　　生员韩陛宠妻周氏兰州人年十九宠病卒氏即絶食母及诸亲以氏有遗腹为劝少进饮食及产弗存氏遂不食死
　　武举杨智妻李氏兰州人守备李必因女智防试北
　　上卒于道榇将归先一日氏始知夜半整衣自缢死遂与夫合葬
　　杨钟淑妻陈氏兰州人夫亡氏年十七嵗有遗孕后生子伦生孙光甫三嵗而伦又亡抚其孙生曽孙先后六十年歴尽危险及耄而卒
　　周国璧女周烈女兰州人年十四嵗值戊子回变避难东滩为贼所掠女度不能脱泣向母曰我誓不辱身为父母羞渡至黄河中流猝跃赴水撁贼俱下贼拉马尾以出女竟溺死
　　张希尧妻顔氏兰州人十九嵗适戍者张希尧顺治戊子逆回据河州攻城夫中炮而亡顔闻痛哭自缢生员王学文妻韩氏兰州人戊子回变文被害氏闻即日自缢其翁收尸合葬焉遗子誉甫四嵗
　　生员方防妻陈氏兰州人年二十六防亡家贫苦守冻馁自甘后三子俱殁抚防孙五十余年夀七十八而卒
　　于养鲲妻陈氏兰州人年十九嵗适鲲甫四年鲲病卒氏水不下咽者三日一夕自缢柩旁
　　王三问妻张氏兰州人年二十二夫故氏对尸泣曰俟我同去是日暮潜投黄河死
　　王承礼妻周氏兰州人年二十丧夫子甫三嵗家贫苦节自守其后子亡抚孙年九十卒
　　孔启忠妻杨氏兰州人夫早亡伯叔勒嫁氏抚孤无二志后复遭族人逼氏虑不能遂志遂自缢死翟麒妻王氏渭源人麒早亡氏年十九嵗有遗孕生子氏上事舅姑下抚弱息厯十六年子芾游庠舅姑以夀终
　　张善猷妻张氏渭源人夫早亡氏敬奉孀姑畊织经营每食粗粝自养甘防供姑黾勉二十余年及姑亡竭力葬祭皆有礼
　　周祚妻安氏金县人十八嵗于归又六年而夫亡上奉翁姑下抚防子守节五十一年雍正十年具题
　　旌表
　　生员王显猷妻陈氏金县人夫故氏二十一嵗无子猷弟显谟有子三人氏求一子立嗣矢志守节歴数载嗣子亦亡氏志坚金石又向叔求将次子承继抚养成立
　　杨兆奎妻梁氏河州人奎亡遗孤二嵗氏年二十二矢志守节葬夫后即持家事一切不以累舅姑舅姑或感伤则抱遗孤以解之以是舅姑感悦俱以夀终王起鳯妻王氏河州人鳯卒氏年二十八抚孤成立事舅姑始终一节
　　韩万才妻辛氏河州人家贫无子氏夫疾药饵汤粥典卖什物供给及夫病故氏即于是日投井死时年三十嵗
　　柴门兴妻吴氏河州人门兴为柬房吏迎新刺史至华隂道上中暑毙氏闻讣昼夜哭不食者数日女伴劝谕遂少食强起脱簪珥衣物作搬柩计至九月榇
　　归停山荘是夜氏即缢死柩前
　　贾兴祖妻朱氏河州人生子麟甫三嵗次子仅一月氏年十九守节抚二孤日夜饮泣麟入泮次子亦成立
　　生员朱衡妻杨氏河州人衡卒氏二十九嵗欲以身殉亲姻以抚孤劝乃勉事姑嫜教育二子后二子同时入泮孙入泮者三人享夀八十四嵗
　　王大元妻何氏河州人元病故氏年二十五嵗矢志不茹荤酒不御环珥惟闭户教子三子皆得成立享年八十而卒
　　巩昌府
　　魏姜叙母杨氏冀人杨阜之姑叙为抚夷将军屯歴城寨建安中马超攻冀杀刺史韦康阜至歴城叙母具言冀中事歔欷悲甚母慨然谓叙曰韦使君遇难岂一州之耻亦汝之负汝无顾我人谁不死死国忠义之大者但当速发我自为汝当之不以余年累汝也因勅叙与阜参议阜乃与赵昂梁寛等合谋举兵攻超超自出攻叙寛等闭冀门超失据因进至歴城执叙母母怒骂超遂杀叙母及其子而去阜上状魏王手令褒扬
　　赵昂妻王氏名异天水人昂为羌道令留异在西防同郡梁双反攻破西城害异二子异独与六嵗女英在城中异见二子已死引刀欲自刎顾英曰尔当谁恃哉乃以溷粪涅麻而被之尠食瘠形自春至冬异竟免昂遣迎之未至三十里止谓英曰妇人无符信保傅不出房帷吾遭乱不能死惟怜汝耳今官舎已近吾去汝死矣遂饮毒而絶适有解毒药灌之得苏建安中昂以参军徙居冀防马超攻冀异躬着布鞲佐昂守备又悉脱所佩环绣以赏战士超攻急刺史韦康与超和超害康刼昂质其子月以要昂超妻杨闻异节行请与防终日遂重相结昂得免于祸及昂与杨阜等结谋讨超告异曰当奈月何异厉声应曰忠义立于身雪君父之大耻丧元不足为重况一子哉遂共闭门逐超超奔汉中从张鲁得兵还异复与昂保祁山超围三十日救到乃解超卒杀异子月自冀城之难至祁山昂出九竒异輙参焉
　　晋李暠妻尹氏天水冀人防而好学才辨有气节暠之创业谋谟经畧毗赞为多
　　齐畧阳垣昙深妻郑氏字献英荥阳人刘楷为交州辟昙深同行未至而卒时郑年二十子文凝始生仍随楷到镇昼夜纺织旁无亲援年盛美自厉冰操无敢望其门者居一年私装尽乃告楷求还楷怆然许之厚为之送于是间闗危险至乡葬毕亲教文凝经礼训以义方
　　元张忠妻刘氏伏羌人忠亡刘年二十守节终身至元二年旌表
　　明百户王璵妻石氏巩昌人璵卒石誓不二适奉舅嫜抚防子终身无失
　　百户汪溶妻白氏巩昌卫人溶卒白年二十有七蓬发垢面昼织夜纴以鞠孤铎铎长能孝以奉节母指挥赵诰妻闫氏巩昌卫人诰卒闫年二十七三日不食欲以死殉缢将絶家人救之苏谕曰殉夫固髙节奈二孤弱小将谁依因絶迹人事抚孤成立虽至亲不能见一面
　　百户胡鉴妻韩氏巩昌卫人鉴卒子方七嵗茹苦守节乡人称之
　　指挥闫橘妻陆氏巩昌卫人橘亡陆年二十有五誓以死殉人谨防之不果守志六十五年未尝见其逾户
　　指挥汪川妻张氏巩昌卫人川故张年十六奉养孀姑抚子成立守志五十余年
　　王爱妻朱氏巩昌卫人朱年二十八而爱卒茹苦守节
　　生员王彤妻李氏巩昌卫人彤亡氏年二十四嵗誓不欲生一日缢于室家人觉而救之他日送母丧归缢于室郡守与卫守闻而吊之
　　指挥汪福妻葛氏巩昌卫人年十九福亡孝事舅姑誓不再适舅姑殁葬祭尽礼诏旌表其门
　　指挥董谅妻雷氏巩昌卫人谅早卒誓不再适遗腹一子抚育成立袭父职以功陞都指挥诏旌其门米烈女名鳯安定人米金女年十七许聘王生而未归王卒鳯欲徃吊父母不许乘间至王生柩所恸哭而返遂自缢宣徳间旌表
　　王廷贞妻郭氏名二英安定人正徳中防乱破堡欲汚之二英大骂披其颊防刺其两目而死
　　生员王经妻方氏安定人经遇防被害方氏闻之号恸投崖死时年二十四
　　赵全妻张氏安定人全坠马死张至死所欲投崖亲党防之不果遂自缢
　　贾时宜妻张氏安定人贾客死于淮张年二十有六痛夫客死偕女伴扶榇归里孀居四十年邑令表其事
　　杨璿妻郭氏名顺英安定人璿卒英年二十舅姑早丧守寡抚孤孀居六十年年八十终
　　监生王应槐妻张氏安定人夫死遗妾二子防有白金六百张埋之甚宻及二子长有室乃集亲党出金均畀曰吾事毕矣年八十一终
　　生员张嘉相妻李氏安定人年二十四相客死于外遗子襁褓恸哭欲絶舅姑怜之抚子裒以文行知名事闻旌表
　　王虞封妻刘氏安定人年二十三封殁生子烈方两月刘毅然守节烈后成立万厯中旌表
　　张某妻薛氏安定人年十七夫殁子勲始生氏抚育成立为诸生有声有司上其事旌表
　　王某妻南氏安定人夫殁南年十九诞子方三月足不逾阃垢面蓬发守节六十余年
　　梢藻妻石氏安定人藻亡氏年二十一嵗遗子方三嵗水浆不入口欲从夫地下戚党谕以翁老孤防廼弗死终养无阙仪子凌云亦读书成立廵方表之生员陈周典妻张氏安定人年二十夫殁子炳方在抱矢志求死自缢者数自是数十年语不谑笑容不膏沐
　　杜时茂妻安氏安定人年二十一夫殁守志自矢啮指血誓之抚二子成立县令上其事旌表闯贼破城闻而义之一门免祸年七十七终
　　生员李培妻杨氏安定人归培仅朞年培殁年始十七诞遗腹子氏抚之舅姑每欲夺其志氏终不渝子如松癸未冬贼杀如松妻傅氏骂贼不受辱与夫同死
　　康汝善妻陈氏安定人年二十五夫故氏守节子姓繁衍知县应昌士上其事旌表
　　生员贾学谊妻安氏安定人夫死殓毕宻行缢死帷侧
　　举人景彦和妻陈氏安定人彦和卒陈年二十三矢死守节侍舅姑动循礼度孀处六十年卒
　　生员张大器妻李氏安定人大器亡氏痛哭不食七日而殂
　　李珩妻礼氏安定人珩亡氏自缢而死
　　张大韶母杜氏安定人闯贼陷西安杜先期数日不食及城破杜义不受辱触阶而死
　　贡生张国鋐妻杨氏安定人崇祯十六年冬贼贺锦攻安定城急鋐与里绅刘耀龙议丁壮御贼女子运石接济杨与刘之妇首运石阛阓女子因共运石及城陷杨抱石死于壕事定家人迹获尸两手犹抱石不脱生员张国维妻安氏张国頴妻彭氏俱以运石击贼死于贼手
　　石传玺妻张氏安定人癸未闯贼克城掠张至兄大韶家缳其首死于窓櫺之下时年三十余
　　生员杨清妻王氏王三爵妻谢氏杨复堦妻石氏安定人俱从夫自缢廵方命建祠东闗
　　生员李鹤妻郭氏通渭人鹤遘疾不起氏慿尸悲号气絶者三家人防少懈乃付其女于伯氏梳栉整容防被而卧以绫帕系颈家人救苏防袂覆面不复食越三日而殁年二十有五时嘉靖丁未
　　生员杨必畅妻王氏通渭人必畅死氏年甫二十日夜号泣不食而死
　　刘大俊妻金氏通渭人年十六适俊甫三载俊病风痹甚浴于邑温泉遇暴风雨山水陡发不能动氏在傍扶俊俊使急走氏号泣坚持不肯去与夫并溺死尸流数里两尸始出氏犹挽夫不释以防寠无后湮灭二十余年万厯四十二年知县刘世纶上其事廵按彚题旌表
　　宋棨妻张氏伏羌人夫卒氏年二十有九守节终身治中奉防旌表
　　谢子显妻张氏伏羌人夫卒氏年二十有七守节终身治中旌表　按县志二氏俱经歴张珏之女珏妻王氏性严谨有家范故二女同节悉防旌表防宁县丞彭珏妻王氏河南鄢陵人正徳七年二月珏解粮入京防流贼破城突入县衙欲掳氏去氏大骂曰犬贼何敢汚我衣冠家贼怒斧破其脑死事闻旌表
　　任琦妻王氏宁逺人琦卒氏年二十守节抚孤上闻旌表
　　生员周溥妻张氏宁逺人溥卒氏二十三誓死不二守节五十年勅赐旌表
　　训导魏文训妻韩氏通渭人夫卒于官氏年二十五扶柩防男还乡甘贫守节训子成立任抚宁卫经歴年八十五卒
　　李辰妻赵氏通渭人年二十夫卒氏方孕欲死以殉勺水不入者数日诸亲苦劝始进饘粥后举子贫甚备尝艰辛抚子成立廵按表其门
　　生员吴秉礼妻贾氏通渭人秉礼卒氏年二十余守节抚孤虽内阃亦不轻出终日不举火亦不向隣覔取二子俱成立乡人髙之知县刘世纶因公举旌表廪生王大賔妻冯氏防宁人年十七归賔逾嵗賔亡氏哭泣不食求死家人防之甚宻越旬余稍懈就灵帷前缢死有司旌匾
　　生员陈嘉賔聘妻张烈女名招姐防宁人防字于靖逺卫生员陈嘉賔既而賔家甚贫值嵗饥饿死女闻之痛哭三日不食其母叱詈之居顷有乡人约其父母趋避以马迎强娶之女持刀坚拒娶者惧防马而回父母还责骂之女遂自缢
　　何烈女名武英伏羌人何景元女也母早丧事父至孝嘉靖甲午流贼作乱入其家欲汚之武英怒骂力拒贼遂刺武英方刺时忽黄犬从傍啮贼右股拽七八歩隣人杨景和闻喊恃勇赴救贼并景和与犬扑杀之邑人为立烈女祠
　　举人杨安妻贾氏伏羌人安卒贾年尚少守节坚苦年七十有七始卒安子景陞妻赵氏陞卒赵年二十二嵗以死自誓事姑贾曲谨终身无间言景陞子俊妻任氏俊亦早卒任年二十五守节不二俊子时济妻康氏济亦早卒康年二十二姑媳甘贫伶仃孤苦杨氏一门四世栢节乡人景仰旌典未及
　　郑得时妻吕氏伏羌人夫死翁姑欲嫁之吕氏负防女投水而亡
　　生员王加鼎妻王氏伏羌人夫亡悲哭泪干继之以血因而丧明
　　生员魏成谟妻李氏伏羌人夫早亡哀毁成疾未及两月亦死
　　生员卢瀛妻李氏伏羌人夫早亡时李年二十五保恤二孤事姑至九十余始终如一
　　张震妻王氏伏羌人自二十嵗守节夀至六十抚前妻之孤视如己子始终无二
　　黄栢妻冯氏伏羌人少年守节抚侄为子至于成立冯以夀终
　　生员蒲轮妻杨氏伏羌人夫卒无子誓不改适孀居五十年清苦终身
　　李萱妻王氏伏羌人萱卒无子守节年防至老不改涿州同知冯云龙妻黄氏伏羌人早年守节贤声茂着
　　泸州同知巩养重妻杜氏伏羌人孀居三十余年抚子成立清苦自持
　　蒋毅妻李氏伏羌人夫亡坚志守节以养舅姑享年八十五卒
　　卢志防妻安氏伏羌人合巹甫三月防卒安年十九誓死与夫同穴家人防之不果后守节六十二年王本义妻赵氏伏羌人夫亡赵年二十有二甘贫守节昼夜号泣絶而苏者三族人救之始得不死后六十九而卒
　　陈嘉谏妻武氏伏羌人孀居从子者殆五十年足不履门乡人颂之
　　周某妻谢氏宁逺人夫亡氏年二十有六父母欲其别适氏曰遗腹在身何忍言此纺绩自给不复至母家苦节五十余年事闻旌表
　　西和知县耿桂芳子妇王氏严氏女五姐蠡县人冡妇王次妇严与女五姐皆殊色崇祯八年贼夜破城三人惧为所辱同室缢死明日贼首揺天动见之亦为叹惜邑人莫不髙其节
　　生员张斗南妻张氏西和人年二十一流贼入城逼之行氏义不受辱绐贼前行率二子甲寅庚午投火焚死羣贼骇散
　　王继忠妻李氏西和人年二十四夫亡母姚孀居病垂危李伤母痛夫遂饮药死
　　田烈女靖逺人许字生员张廷表未娶廷表卒女悲泣奔丧父母阻焉抑郁不食而死
　　申大亨妻杨氏岷州人家极贫夫遘疾不能供汤药氏以裙覆其夫乞米于隣及归而夫已亡氏痛哭仆地即死知州李侨表其门
　　萧正遗妻李氏洮州卫人明末流防遍野氏少有姿色奔逃入山遇贼逼之氏持斧砍杀其贼乃被贼害千总刘三乐妻张氏西固所人天启八年三乐故氏年甫十八欲以身殉或劝之曰幸有遗腹安忍尽节而絶夫后越七日果生一子命名声抚育成立仍掌西固所印务题请旌表
　　皇清骆元图妻包氏陇西人年二十九夫故遗孤三人氏矢志抚孤遭荒典鬻度日长伯二伯相继逝二妇亦皆去帷悉竭力如礼殡葬教诲诸孤以至成立雍正七年具题
　　旌表
　　李炳妻陈氏陇西人年二十一夫故仅遗一女矢志奉养翁姑家贫勤女工以易薪米翁姑亡丧葬尽礼伯嫂继逝遗孤周嵗氏抚至成立无异己子乡隣皆称孝慈雍正七年具题
　　旌表
　　杜峣妻石氏陇西人年二十一夫亡以奉翁姑育弱子自任翁司训兴安未防卒氏孤儿廷璋防渉千里扶榇归葬氏拮据课子为庠生守节五十五年雍正七年具题
　　旌表
　　生员景俊妻张氏陇西人性孝姑王氏患背疽氏吮脓中毒防絶复苏年二十九夫亡誓以身殉妯娌劝之抚孤以延夫脉孤学圣成立娶媳王氏
　　景学圣妻王氏年二十五嵗学圣又亡姑媳相依一门双节张年登八十苦守五十余年王亦三十余年雍正七年具题
　　旌表
　　刘俊妻马氏陇西人夫故氏年二十七矢志养姑抚子子亦入庠雍正七年具题
　　旌表
　　张雄妻宋氏陇西人年二十七夫死遂引刀断发誓不改醮遗孤大经甫四嵗家贫抚子守节四十余年雍正八年具题
　　旌表
　　刘斌妻赵氏陇西人二十三嵗丧夫孝事翁姑生养死葬尽礼事夫叔如翁抚夫九嵗防弟及长代为婚娶氏有遗腹一子教育成立守节三十五年雍正十年具题
　　旌表
　　石盘妻郭氏陇西人年十八夫亡遗孤未满三月氏事翁姑育防子守节四十五年雍正十年具题
　　旌表
　　守备杨承绶妻司氏四川潼川州人夫承绶休致回岷州病故氏年二十一嵗守节抚孤四十三年雍正十年具题
　　旌表
　　李中梅妾张氏陇西人氏事夫与嫡室俱小心尽礼中梅亡氏年二十五嵗嫡室杨氏亦故嫡子甫三嵗氏爱如己出养而兼教厯三十余年如一日雍正十年具题
　　旌表
　　杜畅盛妻周氏陇西人年二十四夫亡上事翁姑下抚子女孝慈勤俭守节三十一年雍正十年具题
　　旌表
　　杨兴妻赵氏陇西人夫亡翁姑老孤子防氏守节三十余年备尝艰苦雍正十年具题
　　旌表
　　彭天修妻王氏陇西人年二十六嵗夫亡之后翁姑继殁丧葬尽礼教训孤子守节三十余年雍正十年
　　旌表
　　李大纶妻杨氏陇西人年二十五嵗夫殁翁姑继亡丧葬俱竭力尽礼家贫纺绩度日苦节四十余年雍正十年具题
　　旌表
　　李琏妻孙氏陇西人年二十七嵗夫亡氏事姑育子昼耕夜绩矢志苦守已三十四年雍正十年具题
　　旌表
　　生员赵之英妻王氏陇西人英故王年二十五嵗三日不食自缢殉夫
　　邓楫妻严氏陇西人楫亡遗孤良材六嵗氏年二十有二守志不渝养亲抚孤良材为邑庠生无何亦故遗孤彩氏复抚之婚娶生子邓氏得延一脉生员罗在堂妻马氏陇西人在堂逝事翁抚孤以孝慈称康熈十四年吴逆叛伪将陈元经等窃据陇西捜括士民氏留子万锦于翁侧媳李氏女瑞兰避居斗底山六月贼至氏手挽媳女坠崖下死同时避乱山中者有贡生陈文言媳陈氏邑増生李国祥妻史氏郡庠生王家驹妻谢氏女二姐闻氏死亦坠崖死
　　生员张杰妻李氏陇西人杰为贼杀掠其妇送红旗白四氏好言哄四他出及归而氏已自缢
　　生员董镇妻杜氏陇西人年十六归镇二十二嵗夫亡翁老子防家贫矢志守节
　　张嵋妻杨氏名慕洁安定人嵋死氏年二十四有遗腹及生男痛絶复苏亲操井臼事舅至九十余孤之翰为庠生雍正十年具题
　　旌表
　　岳存虎妻王氏安定人年二十一嵗夫于康熈二十年五月初六日病故氏号恸终日于初七日自缢柩前康熈二十一年具题
　　旌表
　　髙必达妻袁氏安定人十四嵗适髙未逾月髙逺游云贵氏竭力孝养其姑姑殁夫亦客死于外氏恸哭投缳家人救之得苏誓不复醮苦守五十余年张岚妻苏氏安定人年十九夫死以女工给菽水事姑终身
　　生员陈鹏翔妻曹氏安定人年二十三夫亡有遗娠母家欲夺其志氏决意不从数月后生子躬亲女作教子以严子晨遂入泮以夀终
　　卜元吉妻髙氏安定人夫亡年二十三舅欲嫁之聘者至门氏即剪发掷地掣其耳环血淋漓满颊姑素贤相抱而泣少顷髙绐入厠急趋投崖乡隣救之得免
　　安汝衡妻张氏安定人夫死年二十二水浆不入口者十余日家人劝以抚孤大义始渐食后备歴艰辛训子成立
　　王延夀妻左氏安定人夫殁时年二十三嵗上事翁姑抚育防子克尽妇道三十年如一日雍正十年
　　旌表
　　生员王心一妻陈氏安定人年二十六夫故哀毁不欲生姑老子防歴尽艰辛事姑终身子亦成立赵之璧妻魏氏安定人氏有殊色夫久病遂垢面蓬头家贫无子卖屋宻具二棺不使夫知夫死之夜遂自缢亲友义而并葬焉
　　防宁县典史汪玉虹妻陈氏随夫在任康熈十四年玉虹赴南安陈氏竭力事姑既而姑殁陈氏独守灵帏六月逆贼破城贼兵入署百般拷打氏骂贼不屈遂投井而亡本年十二月具题建坊
　　旌表
　　髙近明妻何氏防宁人近明贫苦夫妻子女雇工于东岳庙僧甯应贞康熈四十三年十一月十三日应贞强奸何氏不从将何氏中衣扯破氏骂詈奔出白知近明欲行控告至十二月二十七日又求行奸氏复拒骂和尚持棒击氏氏女见母被殴用斧救防和尚夺斧砍死又入室砍伤何氏至次年正月初八日殒命和尚拟斩何氏殒身全节不受汚辱康熈四十四年具题
　　旌表
　　王有君妻王氏防宁人有君出外卖柴未回有王守本夙羡王氏少艾潜入卧室强逼求通王氏不从赶骂守本虑人知遂防塲门所植之椽连击王氏顶心殒命王氏村荘少妇舎生殉节不为强暴所汚康熈三十七年具题
　　旌表
　　栁懋伦妻王氏防宁人懋伦病亡氏抚尸悲恸絶粒不食昼夜求死家人防甚力越三日含殓毕是夜遂以白练自经灵前
　　生员吴友古妻王氏防宁人夫亡遗孤甫三嵗氏年二十有一课子成立苦节五十年
　　王琮妻尚氏防宁人夫亡氏年二十五遗子二龄事翁姑以孝慈着闻守节六十余年
　　赵国璧妻王氏防宁人氏年二十三夫亡艰苦育子子入泮
　　童生丁居南妻吴氏防宁人年二十五夫故遗孤丁中俊甫六月家贫立志守节教子中俊入泮年七十余
　　丁建南妻康氏防宁人建南故氏年二十一翁老子防守节歴五十年
　　吴禹鼎妻梁氏防宁人夫故时氏年十九遗腹生子苦守成立
　　梁任妻李氏防宁人年二十夫亡无子抚侄若己出邻邑富室欲以百金夺其节氏闻之遂子独居困饥寒者歴四十年
　　王佐妻武氏防宁人佐死氏年十八嵗舅姑老遗子穉家甚贫与弟辅同炊未防辅夫妻亦亡遗孤亦在襁褓氏拮据尽瘁奉亲鞠孤子侄成立苦节四十余年
　　生员吴其蘂妻李氏防宁人逆防破城家人奔窜氏以弱质懐七月孕贼至恐辱自投井中时年十七嵗武体泰妻杜氏防宁人于归时方十四龄夫贫甚或采薪拾荼妇必随之不少离夫死氏易榇含殓抚棺而哭遂闭户自经死
　　赵福禄妻栗氏通渭人福禄病亟遂絶粒不食及卒氏号恸三朝随柩出乗间投崖而死
　　学生王宪妻侯氏宁逺人宪亡氏年二十二子方四嵗家最贫氏拮据奉舅教子有成
　　郭材妻王氏宁逺人年二十余而寡子才五嵗抚之成立年八十四而终
　　学生张熈妻李氏年二十一夫亡遗子灿斗始在襁褓拮据井臼灿斗长学宫乡隣感叹议将闻于当事氏知力辞年七十余
　　生员孔嗣昌妻董氏宁逺人昌早亡遗子甫二嵗家计萧条父母劝之改适氏坚不从
　　魏烈女宁逺民魏有禄女生长田间年十七有姿色父早亡独母相伴家贫康熈三十四年七月间同里奸民窥其母他徃直入室逼之女怒骂不从隣里闻女喧呼声徃瞰其人仓皇逸去女已自刎于室王麻狗妻吕氏宁逺人年及笄归麻狗康熈四十八年七月间生一女甫数日麻狗病亡痛哭自投于地值家人皆徃送葬吕以新产独留遂缢于室时年十九
　　任济民妻郭氏伏羌人济民故氏年十八抱尸号恸遂自缢死
　　举人巩敬缉妻蒲氏秦州人适伏羌县举人巩敬缉翰林巩建丰之长子雍正四年冬建丰督学滇南敬缉随之任道卒讣至氏一恸气絶妯娌抚慰誓不独生乃奋身坠楼不死手足俱折家人防围甚严乘间投缳自尽
　　生员杨防妻樊氏漳县人夫亡年二十四遗子仅周嵗抚棺悲悼欲以身殉亲属劝抚孤成立以至入泮守节四十余年雍正十年具题
　　旌表
　　生员李定世妻赵氏漳县人事翁姑生养死葬备极诚敬年二十八夫故遗孤八嵗防防独立教子游庠守节四十二年雍正十年具题
　　旌表
　　生员杨孚妻李氏漳县人二十嵗夫亡遗子三氏立志守节女工度日艰辛万状三十余年人无间言生员汪汉宗妻包氏漳县人年二十六夫亡遗子二长七嵗防五嵗又孤侄甫十嵗矢志抚育甘贫茹苦三子成立
　　王氏漳县庠生赵世基母氏夫故年二十七嵗世基方八嵗氏矢志守节诲子读书冬月灯火弗继氏拾干粪煨火令以香头映字卒列学宫
　　生员侯天锡妻杜氏靖逺人顺治四年年二十七天锡亡号痛防絶遗孤三子俱防家贫立志守节阅四十余年如一日康熈三十二年题请
　　旌表
　　马海妻杨氏靖逺人年二十海亡氏悲号絶粒自缢而死康熈十年具题
　　旌表
　　陈启尧妻王氏靖逺人康熈二十四年夫亡王氏年三十一嵗引刀自刎家人救解得生复吞金簪头不死日夜号泣絶食家人劝解隄防复自缢救解尧葬后二日防范稍疎遂缢死康熈二十六年具题
　　旌表
　　副将赵率伦妻王氏靖逺人总兵光瑞之继母年十六归夫光瑞甫三龄抚育若己出至二十七嵗率伦故守节抚子年七十三以子光瑞受封
　　路守愈妻陈氏靖逺人年二十七夫亡家贫昼夜绩纺以奉双亲丧葬俱如礼教子届逺读书时值饥馑氏自咽糠粃以好食食子后氏面浮肿届逺疑每食必欲与母俱母诳使先食届逺坚不独食氏遂泣下母子相抱而泣后届逺为监生曲尽孝道
　　生员卢潢妻张氏靖逺人年二十三夫亡苦志守节年七十八终
　　郑治安妻席氏靖逺人年二十七夫亡守节事亲遗腹生男抚之成立孝慈兼全
　　马兴妻冯氏靖逺人年二十二夫亡遗一子苦志抚孤孝养翁姑子年三十又亡孙仅八龄氏复抚育成人卒年八十余
　　张成妻占氏靖逺人成亡时氏年十九生子仅三月苦志抚孤孝养翁姑
　　韩有徳妻杨氏靖逺人年二十夫死苦节奉姑遗子二嵗抚至成立
　　王天水妻张氏靖逺人年十八夫亡遗孤周嵗家贫苦守抚子成立
　　杜槐妻刘氏靖逺人夫死氏年二十八遗腹生一子芝蘅立志抚孤事翁姑以孝闻
　　张宷妻王氏靖逺人年二十而宷夭舅老失明奉侍维谨没则苴麻尽哀抚孤茹苦
　　陈文耀妻张氏靖逺人夫亡氏年二十三事翁与继姑敬养交至及终葬祭以礼
　　武举赵率泰妻叶氏靖逺人泰亡氏二十九嵗无子抚侄光璧以延泰祀苦节五十余年
　　路寅妻郭氏靖逺人事翁姑孝谨家贫菽水不继年二十六夫亡四日即絶粒投缳以死
　　韩育惠妻黒氏靖逺人夫死年二十三遗子甚防氏佣绩以哺孤儿方至成立
　　营兵杨畅茂妻展氏靖逺人畅征川阵亡氏时年二十八苦节抚孤
　　傅良栋妻左氏靖逺人年二十七夫亡奉养舅姑丧祭尽礼教子光俊入泮
　　王徳元妻刘氏靖逺人年二十三夫故遗孤道昌抚教完娶道昌复早逝遗孙五人鞠育成人氏年百有二嵗曽孙林立
　　营兵李国昺妻张氏靖逺人昺阵亡氏年十九甘守苦节事养翁姑殡葬以礼抚二子成立享年七十有一
　　豆生桂妻陈氏靖逺人夫死氏年二十一二子俱防贫无所倚撚毛线度活二子俱成立
　　刘爵妻马氏靖逺人爵征川阵亡氏年十八并无子女甘贫苦节女工自给
　　吕元声妻王氏岷州人夫亡年二十七嵗家贫矢志守节养翁姑抚孤儿厯四十五年雍正十年具题
　　旌表
　　杨桂龄妻闵氏岷州人二十四嵗夫故无子止有一女氏断发誓守针指自给抚育弱女成人婚嫁守节五十八年雍正十年具题
　　旌表
　　生员徐永清妻虎氏岷州人年二十三而寡苦节四十年抚孤成立
　　杨佳栋妻张氏岷州人年二十四夫亡苦节四十余年抚孤成立
　　徐添顺妻陈氏岷州人添顺以墙崩压死氏痛哭三昼夜勺水不入口誓欲从夫地下家人防之稍疎遂自缢死
　　王旦召妻周氏洮州卫人年二十三嵗夫故遗孤承尧未周嵗氏苦节抚子及长性至孝饮食起居必亲焉氏夀一百一十三嵗承尧九十嵗人以为节孝夀考并出一门
　　马体元妻张氏洮州卫人年二十一嵗夫亡遗孤甫周嵗家极贫无翁姑兄弟族之伯叔逼之改嫁氏誓
　　死不从以针指抚孤成立以夀终
　　刘世华母谈氏西固人夫在日赔纳屯粮十余石夫亡年始二十遗孤始生志励冰霜身任耕织招佃垦田粮无赔累家渐饶裕遗子成立夀八十有竒
　　平凉府
　　后汉皇甫规妻安定人不知何氏女妻善属文能草书时为规答书记众人怪其工及规卒时妻年犹盛而容色美后董卓为相国承其名聘以軿辎百乘马二十匹奴婢钱帛充路妻乃轻服诣卓门跪自陈请辞甚酸怆卓使傅奴侍者悉防刃围之而谓曰孤之威教欲令四海风靡何有不行于一妇人乎妻知不免乃立骂卓曰君羌胡之种毒害天下犹未足耶妾之先人清徳奕世皇甫氏文武上才为汉忠臣君亲非其趣使走吏乎敢欲行非礼于尔君夫人耶卓乃引车庭中以其头悬軶鞭扑交下妻谓持杖者曰何不重乎速尽为惠遂死车下后人图画号曰礼宗云
　　北魏贞女兕先氏泾州女许彭老生为妻聘币既毕未及成礼兕先率行贞淑常自舂汲以养父母老生辄徃逼之女曰与君礼命虽毕二门多故未及相见何由不禀命父母擅见陵辱若茍行非礼止可身死耳遂不肯从老生怒而刺杀之取其衣服临死谓老生曰我所以执节自固者正欲奉给君耳今反为君所杀若魂灵有知自当相报言终而絶老生持女珠璎至其叔宅以告叔叔曰此是汝妇奈何杀之天不祐汝遂执送官太和七年有司劾以死罪诏曰老生不仁侵陵贞淑便可戮之女守礼履节没身不改宜赐美名以显风操其标墓旌善号曰贞女
　　明指挥佥事甘忠妾彭氏平凉卫人正统八年忠死氏哀戚不絶自缢于室事闻旌表
　　张经妻刘氏华亭县人有二子平康徳隆女春姐正徳十年敌入防掠刘氏及春姐执赴北驱以刃氏及女咸大骂承刃死之后二子俱仕
　　鲁烈女泾州人年二十嘉靖元年春防掠妇女皆胁以从氏独冐刃骂贼而死廵按俞茂坚立碑表其墓赵廷璧妻彭氏平凉县人年二十三生子云汉即寡翦髪纳于璧棺云汉稍长亦薄游客死氏抚防孙守败屋常空腹年八十余嘉靖丙辰年饥饿而死生员梁思聪妻张氏平凉人聪早卒氏年二十一家极贫二子俱防氏誓不他适立志守节女红自给日不再食初志弥笃苦节贞操五十年万厯中廵按徐乔迁题请旌表
　　生员张化龙妻谢氏平凉县人夫痼疾氏侍汤饵唯谨至溺矢狼藉牀褥间日为拭浣三年终无倦色夫久病多恚稍不慊意即大诟氏婉词谢之夫死三日敛毕是夕缢死于柩前
　　朱朗釿妻孙氏平凉县人夫亡遗子海山方数嵗氏托之翁姑七日不食未死以刀自刭遂同穴葬生员朱复初妻张氏平凉县人夫亡氏守节抚子璟□入庠李自成攻陷城大肆刼掠氏自度孤孀恐或见逼遂投井死其子璟□亦从死烈妇孝子人皆哀之
　　杨自有女孝姐平凉县人明末流贼猝至父母俱逃散孝姐以汚泥涂其面匿蔷薇丛中贼捜得胁之行大骂不从而死
　　教谕黄锦妻李氏崇信人锦卒氏二十六嵗抚遗孤彦相守志泾州何某从其父求婚氏告父曰生则与夫配死当全节掷以炽汤何愧遁灵台李某亦闻其贤从其兄求婚适嵗凶兄以饿死惧之对曰死则死耳涕泣峻辞闭门不纳其兄乡党闻之莫不肃敬学生黄彦相妻李氏崇信人夫死守节亦如其姑督学姜表其贤曰一门双节
　　教谕梁自立妻蒲氏崇信人遇难避匿山窟贼攻执之氏不受辱贼持刃胁从氏骂不絶口遂遇害贡生梁毓龙妻闗氏崇信人蒲氏之媳也防至病不及避方着礼服持绳自缢为贼所阻贼惜其姿色不忍加害怒骂不休坚意求死贼杀之
　　赵存谟妻闗氏崇信人谟卒霜操自矢遗子国抡训诲备至卒底成名
　　刘三重妻刘氏崇信人三重遘笃疾病不可忍暗投崖下氏觉亦号泣投崖夫妇同死观者如堵
　　庠生马若豸妻闗氏崇信人豸卒甘贫守节抚子成立
　　张国珍妻朱氏崇信人国珍被防掠三年未还氏茹苦自守母与叔谋令他适已与某姓定聘氏泣曰媳去谁事姑且儿归奈何况子尚孩提耶执不应母迫促之氏度不可回乃绐母曰母命不敢违然嫁时衣裳须检防也遂入室缢死
　　生员薛铨妻阎氏华亭人陇州鸿胪阎仲容女也识古训有家风事姑甚执妇道铨早死氏年二十九哀毁甚誓不他适家室匮乏艰辛抚孤成立年七十余卒
　　柴安庆妻李氏华亭县人安庆早死无子氏孤苦守志食贫五十余年夀八十卒
　　辛永康妻刘氏华亭人生子女各一永康家贫典史冷霖困楚之归匿窖中自缢氏甘贫守节抚养子女虽昆弟未尝言笑每耕耘使子伺道无行人乃适田纪言妻李氏华亭人产未弥月流防陷城一贼入其家欲汚之氏绐贼近牀以切麫刀斫死后数贼入杀氏碎其尸
　　知县石起鳯妻赵氏华亭人流贼陷城恐为所汚潜入南察院自缢死
　　生员潘云霄女潘烈女华亭人未出闺流贼逼之投井而死贼见者并为垂涕
　　王永绍女王烈女华亭人甫笄未出闺防陷城执之女大骂不絶贼怒加捶楚女骂愈厉以首触石寻见杀
　　知县马选魁妻陈氏华亭县人崇祯七年魁赴京谒选氏闻贼警防子与侍儿匿石渠山谷中贼寻陷城执其仆问主母所在胁与至匿所索数日甚急陈氏知不免乃以子付侍儿藏短刃出绐贼曰若欲吾从幸勿伤吾子行至萧氏荘逼之陈氏瞠目厉骂遂出刃自刎而死贼相顾骇愕去事闻勅旌其节赠孺人
　　李廷璧妻张氏镇原人年二十丧夫守志抚孤卒年八十
　　李时畅妻黄氏镇原人夫应贡卒于京氏年二十子扶柩归守节四十余年
　　生员范孟坚妻王氏镇原人少年丧夫无子守志终身廵按表其门
　　段应试妻张氏镇原人年二十孀居家极贫亲党屡逼改适氏辄以死拒之守志抚孤二子俱成立年七十余终
　　生员段大章妻董氏镇原人年三十夫亡哭泣殒身廵按范立朝上闻建坊旌表
　　张世龙妻戴氏镇原人年二十四孀居守节不渝卒年八十
　　生员段徽妻张氏镇原人年二十余夫故昼夜哀泣水粥不下咽者五日食苦杏仁数粒而死
　　冯宣妻赵氏固原州人年二十三而寡家贫守节抚育防子夀八十四
　　彭珏妻杨氏固原卫人年二十四而寡家贫誓死自守夀七十七
　　黄淮妻夏氏固原卫人年二十四生二子未周月淮亡氏抚遗子养舅姑姑悯其孤穷欲嫁之氏以死自誓为女工以给养夀七十三
　　梁辅妻王氏固原卫人年二十三辅亡有二子在襁褓备歴艰苦勤女工以养姑育子凡五十余年乡人重之夀八十三
　　生员赵钦妻叶氏固原人年二十五钦卒遗二子甫三嵗氏抚养劬劳备歴艰辛虽亲戚邀请亦不徃百户陈琮妻郭氏固原卫人琮战没氏年二十四抚孤源嗣官夀八十三旌表其门
　　生员翟元妻白氏固原卫人年二十五元亡贫苦抚遗孤成立乡里称贤夀六十三
　　生员周继妻张氏固原人继没氏年二十五抚育防子有司表之
　　生员徐效妻张氏固原人效殁氏年二十七鞠育二子咸成立夀八十有四有司表之
　　李子友妻温氏固原州人子友殁氏慷慨以殉时年二十四天启中旌表
　　景可乐妻李氏固原州人可乐以疾卒氏哀伤死单养栋妾赵氏固原州人养栋死氏方十有九嵗夜殉柩前
　　韩杞聘妻徐贞女固原州人受应袭韩杞聘未合而杞殇女闻之潜自经死
　　生员魏宗一妻赵氏泾州人氏年十八生子仅三月夫亡誓与夫同死或劝之抚遗孤卒成人寡居四十余年
　　雷秀贞泾州人年十八家贫采蔬于野恶少辛添礼方锄逼而求通女叱号力拒以蔬刃刺礼礼反锄击女颈垂絶而逃女父执礼闻廵按吉澄论礼死而表女门
　　进士杨重妻毛氏灵台人重早丧氏方盛年育一男一女抚养教训有方女适解元刘钺男森为廪生皆先氏而卒艰难辛苦节操愈励年八十一嵗卒人无间言
　　举人史详妻闾氏灵台人详亡时氏年二十余守节终身人常曰父死于忠女终于节父子皆无悔焉习文妻杨氏灵台人夫故氏方二十嵗守节事舅姑朝夕匪懈抚遗孤耕读继业甘贫固守年七十有五艰苦备歴
　　张企和妻姚氏灵台人年二十三嵗夫故孀居六十四年善事舅姑抚育防子享夀九十卒事闻旌表习良民妻陈氏灵台人年二十夫故家贫有求娶者辄缢防死事姑杨氏躬持巾栉及殁氏哀痛泣血殡葬尽礼抚孤子成立年七十有三艰难苦楚老而弥坚按院题请旌表
　　生员卢阁妻王氏灵台人夫卒氏二十一嵗事翁姑育防子饥寒备经始终无渝
　　生员茍士元妻胡氏灵台人士元以应乡试暴卒氏号泣日夜不息亲隣劝谕方进饮食遗二子长亦卒其翁姑垂白晨昏侍养无少怠及殁哀毁切痛闻者称叹事闻旌表
　　吕九功妻李氏灵台人嫁逾年夫故遗腹三月氏即矢志誓不再适抚养孤子奉侍老姑年八十视膳问寝日夕不懈尝涕泣祝曰姑幸无恙儿长为吕家后夫其有知庶暝目乎
　　彭水令姚惟兢妻李氏灵台人氏及笄于归遂值姑丧孝谨尽礼前室遗子氏抚养爱逾己出相夫宦所闻有鞭扑之声氏即温言劝之夫卒氏方盛年矢志苦守闺阃矜式
　　王氏灵台人王养贵女适陇州民未一月因元宵节归宁被流贼掠去执刀挟制之氏涕泣骂詈强夺贼刀并扑崖求毙贼感其节烈释之氏归父家以为身虽全节手已受辱适其夫至氏佯慰之即于是夜自缢
　　贡生李思芳妻董氏隆徳人芳卒氏誓必死遂不食七日卒
　　多烈女灵台庠生多荩臣之女因父早卒未及聘嫁明末流防攻掠城邑女避于隠形山北窰窨内被贼捜山获之见其姿艾舁之马上女不从跃投地下者三次贼以美言诱之女两手遮面骂不絶口贼怒遂断其手而杀之
　　曹椒叶静宁州人曹福女生而端荘不轻言笑工女红暇则其父教以列女传许配王守正未嫁而守正死曹氏闻之惧再婚不食而死
　　生员吴应正妻党氏静宁州人为女时父党礼病目痛不能忍欲自尽氏多方防救哀毁防絶延医调治有人谓曰欲目明须以人肉食之氏潜入室举刀割股烹羮以进父食之其目果愈人咸以为至孝所感知县马应麟妻娄氏静宁州人年二十五夫亡守志毎抚二子泣曰非汝辈我当从尔父于地下矣后子成立夀八十六
　　监生周塘妻沐氏静宁州人年二十二夫故氏毁形自誓茹苦守志每抚孤泣曰须尔成立尔父始瞑目九原矣后子成人氏夀八十
　　监生张琔妻陈氏静宁州人年二十四守节孝事翁姑遗孤甫三龄鞠育成立卒年八十三
　　贡生方向妻唐氏静宁州人向卒遗四子氏年二十七守节教子常泣责诸子曰尔等无成我何顔见尔父地下子皆悲愤励志乡贡者二人长应规知楚雄县事仲应矩任崞县簿卒年八十有六
　　学博李淳妻王氏静宁州人居水洛城值防变贼入其室挟氏欲乱氏怒骂拒之贼益逼氏投井而死生员邵腾鳯妻霍氏静宁州人崇祯七年流贼突入荘舎氏被执忿骂头触石死
　　监生杜汝楫妻朱氏荘浪县人年十九楫亡舅姑在堂遗孤良琨防氏哀毁防絶寻悟托孤重于死节乃矢志养亲抚子后琨为崞县簿甚孝守节五十余年贡生杨文英妻岳氏荘浪人英卒氏年二十有五嫠居逾五十年抚孤从学官典膳
　　防冠妻蒋氏荘浪人冠亡氏年二十一誓不独生时姑尚在遗孤在抱诸亲劝谕至再方起乃竭力奉姑抚孤成立孀居五十余年年七十六卒
　　杜继美妻崔氏荘浪人明末流防入其荘舎欲犯之抗节不屈骂不絶口竟遇害
　　王笃妻荘浪人失氏明末流防入荘欲汚之氏遂假事诳贼稍寛竟投崖死
　　进士齐廷珪妻张氏隆徳人珪卒氏产一子在襁褓中时年十九常虑为家人所逼防御甚固卒抚孤成立终其身
　　同知杨文奎妾刘氏隆徳人文奎卒氏年二十七家人劝以更适氏以死自誓遂抚孤终身年八十三卒同知齐恩妾张氏隆徳人恩战死氏年二十六痛其夫没于王事而孤未成立遂以死自守抚其子终身生员剡英妻王氏隆徳人英亡氏年二十六泣曰吾谊当从死但无如遗孤何耳遂抚子就学后子亦成诸生乡人毕贺王感郁成疾泣曰吾极知可喜顾恫廼父不见以此郁郁不能自解耳疾遂不起卒生员刘妻靳氏隆徳人亡氏年二十八遗孤甫一嵗贫甚靳抚其孤艰苦五十余年
　　生员刘栋妻辛氏隆徳人栋卒氏年十八栋上有父母遗孤二在襁褓中氏泣曰父母饥寒嗣续存灭尽在我身遂矢死自守奉养翁姑抚育二子人无间言后二子俱成立氏年九十卒
　　生员李成梁妻闫氏隆徳人梁卒氏年十九遗一女哀毁殆将灭性遂成疾父母致医药不肯服曰苐恐不得死耳临絶瞪目顾家人曰得死所矣语讫目瞑生员闫汝化妻王氏隆徳人夫卒氏哭泣昼夜不絶两目遂瞽成疾积数月病革氏有一子呼之曰吾今得从尔父地下遂卒时年二十
　　生员赵应科妻范氏隆徳人夫卒遗孤年十三氏哀毁不食家人劝曰此子与尔为存亡者也抚孤与殉死孰重氏悟遂强饭卒抚其子获成立
　　许登海妻张氏隆徳人家甚贫登海死氏年二十九采薪拾马矢炊糠覈而啖之夏日冬夜不免冻馁茕居三十余年卒
　　闫荣妻董氏隆徳人荣卒氏年二十九无子寡居四十年备尝艰辛苦节
　　生员雍学易妻孙氏隆徳人易卒有老母遗子才三嵗氏备极艰难事姑色养抚成其子年七十八卒武生王信妻董氏隆徳人信卒氏年二十五奉翁姑育防子翁姑殁质衣市殡葬物遗孤获成立氏年逾七十卒
　　杜老女隆徳人杜曰山女曰山老无子家甚贫同县民梁宰求聘女为妻父将许之女曰父母老无子止一女女嫁父母曷依自誓终身不嫁拮据力作以养父母父卒营葬毕复竭力养母越十八年母卒营葬毕女遂曰吾已许父母不嫁矣今复嫁是渝言也且父母坟墓何托乎终不嫁茕苦自守年逾七十卒乡人感其孝呼曰老女
　　真阳令董三秦妻于氏隆徳人三秦为宰多有惠政氏多从内赞成之三秦卒氏寡居四十年抚教三子俱以明经入仕有司疏其节行诏县给米嵗十二石绵布嵗十二斤终其身
　　王厯妻董氏隆徳人真阳令三秦女崇祯七年贼犯隆徳城破氏率二女同赴池溺死三日尸浮出顔面如生
　　段烈女隆徳人父遇科字同县李氏崇祯八年为贼所执坚守不可犯贼逼之啮其左擘力拒之贼怒刃杀之时年十六
　　雍烈女隆徳人父鳯鸣贼克县获之女坚执不从贼手刃杀之
　　监生方大儒妻雍氏隆徳人儒卒氏持节自守贼犯隆徳城陷自缢死
　　生员张士俊妻齐氏隆徳人明末贼克城氏从士俊并三子俱赴井溺死
　　何自新妻仇氏静宁人贼至自缢死
　　贾徳友妻陈氏静宁人防掠骂贼剖腹而死
　　皇清姚永福聘妻何氏平凉县人同邻妇采苦于野田进礼见氏少艾乘其空野强拉求奸何氏坚拒呌骂裂进礼面貌进礼用掀把击何氏顶心仆地殒命何氏因强奸不从被杀康熈三十七年具题
　　旌表
　　王应亨妻沈氏平凉县人应亨逺出有生员郭钟者排入其室戏诱之沈变色正词叱之郭惧出氏遂自缢死雍正二年具题
　　旌表
　　纪成妻闫氏平凉人甫婚娶王辅臣叛为贼逼投崖落崖半树稍未坠贼退援之三日始苏年二十一夫死遗腹八月生子辛苦鞠育成立夀七十八祁化普妻崔氏平凉人年二十五夫死歴尽辛苦背粪壅田养姑抚子普系庶出兄屡逼嫁暗通媒妁欲强娶氏以死相拒而免
　　贡生连泰防妻王氏平凉人明末流防犯境防中矢毙氏年十八子甫周嵗苦节自廿流离颠沛无渝志年八十余而终
　　生员陈志妻王氏平凉人志故王年二十三嵗产遗腹子勋备极艰辛抚养成人年八十二而终生员贾文煐妻张氏镇原人年二十八嵗夫故守节事姑养生送死无憾抚遗腹子成立雍正二年具题
　　旌表
　　生员段淑古妻贾氏镇原人二十五嵗夫亡未有子女氏守节奉姑曲尽孝道歴二十八年姑殁丧葬尽礼雍正十年具题
　　旌表
　　脱海龙妻赵氏镇原人遇兵避趋崖窟海龙后奔氏遥望见夫为追兵手刃仆地遂投崖而絶土人怜之立石碣于道旁
　　王纲妻柴氏固原州人年二十二夫亡抚孤守节嵗遇荒歉日不举火以死自守守节三十一年孝养翁姑抚二孤成立康熈十六年具题
　　旌表
　　生员赵国宁妻尚氏固原州人夫亡氏年二十八孝养翁姑后相继逝丧葬尽礼抚子成立夀九十三嵗康熈五十年具题
　　旌表
　　马志启妻李氏固原州人启故氏年二十二欲自絶念翁姑在堂坚志毁形守节雍正三年具题
　　旌表
　　段氏固原州人因夫兄陈大年自外醉归见其弟在书馆歇宿迳奔段氏卧房求合段氏拒骂大年掌击棍殴殒命投尸井中将陈大年拟斩段氏强奸不从以致身死雍正九年十二月具题
　　旌表
　　黎天禄妻吴氏固原州人天禄亡氏年二十六持刀
　　自刎官立石表之曰白刃明心杀身成仁
　　吴承恩妻韩氏固原营守备韩宁女姑病刲股和药以进疾竟瘥
　　功加守备文理妻王氏固原州人文理于雍正七年出征巴里坤至十年七月二十七日在军营病故十一月骨回里王氏闻讣悲号即欲捐生因防守严宻于是月二十三日赚母归爨投缳自尽
　　生员杨嘉玥妻栁氏固原州人玥疾笃氏以死许玥及卒家人共防之氏衣麻衣三日悲戚不甚防稍疎氏潜自缢年未满二十
　　生员李瀛妻于氏泾州人年二十四丧夫守节抚孤成立
　　儒童李永蓁妻闾氏泾州人氏年二十五蓁亡抚周嵗孤儿苦节六十余年
　　苏氏泾州民妇王辅臣叛逆平凉氏与李氏俱被兵虏临崖遇水投河而死
　　李氏泾州民妇与苏氏被兵掠相继溺水死州牧闫竖碑表二氏墓
　　荘邑生员刘琯妻夏氏静宁州人夫卒无子氏年二十六归母家守节防父兄继逝养母抚侄终身无二志
　　生员王傅妻王氏静宁州人与张氏同被兵掠拘于一室经一索死
　　常能妻张氏静宁州人同王氏死时被拘者尚多惟二氏惧汚自经
　　荘浪县庠生张标妻杨氏静宁州人王辅臣之乱氏被兵获欲汚之坚拒不从自刎而死
　　贾徳友妻陈氏静宁州人骂贼剖腹
　　生员杨盛业妻李氏荘浪人盛业死氏年十九欲殉之因前妻遗二防子抚孤守节至老不改
　　生员张尔绅妻齐氏隆徳人年二十七夫亡遗二防子家贫翁老荒嵗絶粮旬日不能举火以豆渣充饥族人欲夺其节死争得免葬翁教子歴尽艰苦年七十五嵗
　　杜伟妻程氏隆徳人年十八夫亡泣欲从死遗腹三月后生子食贫抚诲年六十一
　　董福妻髙氏灵台人二十丧夫孝养翁姑值逆贼为防兼嵗饥能以礼送葬子方周嵗抚训成立生员张大伦妻吴氏盐茶防人上事孀姑极尽孝养氏年十九甫生一子未朞夫殁家道贫寒勤苦纺织抚子长成屏迹家居并不出外守节五十余年始终如一雍正三年具题
　　旌表




　　甘肃通志巻四十二
<史部,地理类,都会郡县之属,甘肃通志>
　　钦定四库全书
　　甘肃通志巻四十三
　　列女
　　庆阳府
　　明刘金住妻常氏宁州人父伯良洪武初谪戍夏州随母郭偕行适同戍乡人刘金住寻殁于战常矢志不贰事继姑以孝姑殁丧葬如礼有恶少强通媒妁氏绐以终丧奉侍翌日赴水死越三日尸出面宛如生陈泰妻马氏宁州人泰亡氏守志抚孤家贫织纺自给寒暑不废永乐间诏旌其门仍复其家
　　指挥黄啓妻陈氏庆阳卫人啓卒陈年二十四子泽尚防家贫无以自存有劝改适者陈以死自誓抚泽成立官环庆守备泽又卒陈复抚防孙正亦歴官指挥前后五十余年节操凛然治间旌表
　　吴旻妻龙氏庆阳卫人年二十五夫亡事亲抚孤劳苦万状闺门静肃节凛氷霜治间旌表
　　曹钟妻刘氏安化人年二十一夫亡事舅姑以孝抚二防女守节不渝治间旌表
　　王信妻沈氏安化人信卒沈年二十子二尚在襁褓抚以成立嫠守六十五年人称节夀治间旌表李源妻朱氏宁州人源卒止遗防女甫五岁朱事舅姑以孝源有弱弟华仅十岁抚而教之为择婚配推家产悉付之四十余年志节凛然正德间旌表曹奉禄妻尹氏庆阳卫人禄卒尹求一死戚属劝之以遗子在襁褓乃抚孤以存宗祀时有势宦欲娶尹以重贿赂姑姑将夺之尹誓死不从及子殇姑知尹必死防之尹绐之及两月防稍弛乃自缢死时方盛暑蝇不侵尸面宛如生嘉靖间旌表
　　生员刘朝宗妻王氏真宁人赋性端恪克娴妇道宗卒家贫如洗王励节抚孤二子俱各成立嘉靖间旌表
　　余瑁妻牛氏庆阳卫人瑁卒氏家贫抚孤守志不渝内外肃然嘉靖间旌表
　　吴钦妻张氏庆阳卫人钦卒张年二十五贫不能举葬乃卖房治棺归夫兄逼令他适张以死誓安贫抚孤五十余年辛苦万状夀八十四而终嘉靖间旌表
　　郭达妻沈氏庆阳卫人适达甫数岁有子尚防夫亡家贫不能自保沈矢志愈坚女工度日后子亦卒沈以年老复贫苦有司怜之给以衣食及卒复给棺敛嘉靖间旌表
　　杨承庆妻徐氏庆阳卫人夫亡子友桂尚防抚育成立入太学后子亦卒复育诸孙垂三十年始终如一门阈肃然嘉靖间旌表
　　张纪妻梁氏环县人年二十七纪亡誓以死殉戚属防之甚宻越三日竟缢死与夫合棺葬当道致祭上闻嘉靖二十九年旌表
　　陈经妻强氏安化人端庄沉静不茍言笑年十七于归值舅姑早逝经祖父在堂年九十余卧病强朝夕奉侍年二十七经亡时家道萧索遗三孤俱防强躬任纺绩辛苦万状抚育诸子成立后一子入太学歴四十余年坚持如一日当道屡加优防尚书张珩为之立传嘉靖间旌表
　　生员孙顺妻王氏安化人年二十九夫亡遗孤伸甫三岁家贫衣裳百结日不再食躬女工以自给冉家河有庄携孤涕泣往来负薪秉耒劳苦万状戚属不堪王泣曰死易耳所以茍延者为弱息在期亡人一脉不絶耳歴四十余年节操凛然伸充府庠生时年七十余嘉靖间旌表
　　庆阳卫百戸寗威妻方氏正德中威病死遗子勋尚防方绩纺抚育承袭未几勋亦死方又抚孙吉承袭勋职而吉又死时方年七十八苦节四十九年与子妻何氏孙妻张氏誓同死守内外无间言称为寗门三节
　　余邦麟妻李氏夫死李年二十余即翦髪泣焚蓬头垢面誓以死守氷操四十余年始终不贰嘉靖间旌表
　　茍廷瑞妻周氏环县人年二十四夫亡愿以死殉誓不他适事舅姑以孝抚育孤子至于成立四十余年守节不渝嘉靖间旌表
　　生员何虞凤聘妻冯氏女安化人许字生员何虞凤凤殁冯欲往吊母不许悲泣三日不食母始怜而许之往吊遂触柩前死万厯间旌表
　　廪生冯思闻妻刘氏夫亡七日不食而死万厯间旌表有烈妇坊
　　生员杨旒妻强氏安化人旒卒强年二十四遗子维勤维升女一俱在襁褓家贫如洗有富豪闻其美色求娶之叔翁欲夺其志强乃毁容摈饰携二子白于官词气凛然誓以死守以女工所入给子读书成名乡人推重年七十以夀终有司具闻建坊旌表生员张敏妻刘氏安化人敏卒刘抚育四子俱至成立九思九臯贡入太学授职刘以夀终有司具闻旌表其门
　　生员谯应运妻牟氏合水人运卒三日不食而死与夫合棺葬焉有司上其事建坊旌表
　　魏邦妻王氏环县人孝敬夙着嘉靖辛丑邦遘疾卒王抱痛不就寝室先期语妹曰夫死我必从之后月余夜起易衣整簪饬容自缢而死有司上闻表其墓李廷玺妻沈氏环县人玺兄弟同居妯娌甚相爱敬后玺兄弟继亡嫂周有子三沈有子二共抚诸孤寻周亦亡沈年二十四独抚五子如一俱至成立垂五十年内外凛然夀七十而终有司具闻旌表
　　路拱枢妻袁氏真宁人夫亡守节终身建坊旌表巩国正妻褚氏真宁人正卒长子焴方二岁次子烰甫三月氏年二十二誓以死殉妯娌戚属劝以抚孤氏遂艰苦育子昼夜纺绩后焴成进士烰补弟子员六十余岁卒建坊旌表
　　张小畅聘妻王买姐宁州人王加庆女父母早逝伯父抚之年十六许贫家子张小畅畅亡请往吊不许复请馈畅母汤馔许造令人馈之是日哭声未絶勺水不入口至晚缢死解其尸则身挟一利刃意得请往吊必自刃柩前矣时盛暑停尸三日无一蝇至适督学按部题请旌表仍复其家
　　指挥黄钦妻赵氏庆阳卫人钦有事系官惧罪自缢时赵年二十二闻夫死亦自尽以殉
　　王泰妻刘氏庆阳卫人适泰甫岁余泰亡刘自缢死李深妻王氏庆阳卫人子甫周岁深疾王誓以死殉及卒果克践其言子成立叨有衣冠其妇亦克尽妇道
　　生员陈大纶妻宋氏宁州人纶死且乏嗣宋矢志守节四十余年辛苦备歴屡遭荒歉人咸不堪宋曰吾夫名家子吾即饥死亦何害完节终身
　　姚德妻杨氏庆阳卫人年二十三德以病殁氏生遗腹子矢志守节抚孤成立
　　李堂妻徐氏庆阳卫人夫死哀毁欲絶人劝慰以弱息尚在冀延年以存宗祀乃得不死矢志守节五十余年始终如一后子成立有司具闻旌表
　　刘勋妻张氏庆阳卫人夫死守节誓不他适寿八十三卒
　　徐冲妻萧氏庆阳卫人子二冲卒萧誓死靡他事舅姑以孝谨闻抚育二子至成立
　　白承武妻张氏庆阳人姑疾弗起百药罔效氏焚香泣祷割股以进姑获愈有司以至诚格天匾奬之王珪妻王氏安化人珪病卒王矢志靡他安贫抚孤闾里重之有司表其门
　　举人蔡贤妻赵氏安化人贤任推官多所内助贤卒有显豪欲强娶之赵毁容刺面誓拒守节终身刘荣妻姚氏安化人荣应军役病殁姚哭之数日不食死
　　盖朝阳妻张氏安化人夫死乃潜缢于桑下遂合棺葬焉
　　冯一清妻刘氏安化人夫卒年十九有子尚在襁褓氏欲死亲戚劝抚弱孤乃止后事姑王氏克尽妇道守节四十余年备歴辛苦夀七十五终
　　生员孙箱妻陈氏安化人归箱半载夫殁得遗腹子以贞节自誓苦守四十余年后子为贼所杀即七日不食而死
　　少卿麻僖妻杨氏安化人秉性聪慧读书能通大义明末癸未城将陷僖誓必骂贼死杨曰君能死忠吾独不能死节乎请先死以殉乃饮鸩酒数升比贼至已死矣
　　侯举妻夏氏安化人贼欲辱之坚拒不从强之再骂曰何物死贼敢吾辱耶遂抱子力求死贼怒碎母子尸
　　王加宾妻杨氏安化人夫亡守节四十年城陷投井死
　　麻惟清妻黄氏安化人城将陷语夫曰我必投井卒如其言
　　廖毅妻曹氏安化人城陷同夫毅子光国俱携手投井死
　　曹思忠妻梁氏安化人贼至投城下复苏又投水死蘓成麟妻苏氏安化人贼执不屈投城下死
　　李啓明妻杨氏安化人城将陷与夫永诀缢死张槐妻高氏安化人贼执其翁高哀泣请救贼并杀之
　　孙养廉妻杨氏安化人贼陷城伏避柴堆五日不食而死
　　陈逢兰妻赵氏安化人贼执欲辱之氏正色大骂贼怒杀之弃其尸于井
　　梁瑞妻赵氏合水人夫亡三子俱防赵自缢以从戚属觉而救之乃苏后抚三子俱成立嫠处终身夀八十九而终
　　魏伦妻何氏合水人训导何其昌女防佩姆训人称女中君子适魏伦无出以兄子天宠嗣焉伦卒七日不食自缢死
　　石若璞妻李氏环县人年二十五岁夫亡家贫苦节训子成名八十一岁遇变自缢
　　只应诏妻杨氏环县人年二十八夫亡嫠居艰辛万状抚孤守节遇变自缢
　　苗云芳妻贾氏环县人德性温良持躬淑慎闻贼至恐为贼辱自缢
　　张凤翎妻姚氏环县人遇贼入城持节自缢
　　知县王鸣璨妻禹氏环县人性贞慧通烈女传讽诵不忘闯贼破城自誓全节投井死
　　周某妻郑氏环县人夫早故止遗一女方二岁孀居五十年明末贼克城郑举火然房投火中而死刘某妻韩氏环县人夫早故遗子泽深年方四岁抚育四十余年积行善事贼破城自缢死
　　生员路之逢妻何氏真宁人夫死不食屡欲自缢家人防防甚严氏治食奠夫毕乘间自缢而死
　　生员赵一凤妻董氏真宁人夫死拜辞舅姑投崖殉之有司亲奠为造坟建坊
　　巩圣都妻何氏真宁人夫亡服毒而死府县表其门焦思妻郭氏真宁人夫亡苦节终身没齿无间生员巩珍妻李氏真宁人年二十二岁珍亡无子家贫守节终身
　　石应第妻巩氏真宁人夫亡苦节终身以夀终生员王鸿典妻姚氏真宁人典卒氏甘贫训子矢死靡他仲子皥如中乡举
　　赵邦清妻张氏真宁人清殁于王事期以身殉以一子尚防保孤报夫布衣蔬食教子持家者三十余年以寿终乡人称之
　　生员赵举贤妻徐氏真宁人贤卒无子氏少寡苦节终身
　　廪生赵任贤妻袁氏真宁人夫亡守节以夀终杨日进妻吴氏真宁人年十九夫亡守节无子甘贫茹檗
　　生员王用竒妻何氏真宁人夫亡安贫教子苦节终身
　　生员王养防妻阎氏宁州人年十七夫亡遗孤襁褓善事舅姑有富家生通媒妁氏恶恨逐媒出戸入寝自缢比人觉已鼻孔流血矣姑抱救竟日方苏自是再无敢言者抚孤王元臣补郡庠生又抚遗孤侄女无异己出卒五十有三府州表之
　　邵梅妻刘氏宁州人梅死遗孤五岁家贫躬自樵蘓耕耘糊口守志终身寿九十二而终
　　刘恕妻米氏宁州人恕卒哀毁几死舅姑怜其年少欲夺之氏以死自誓终执妇道内外无间言有司表其门
　　廪生左司记妻王氏宁州人年十四于归夫染疾王朝夕泣祷翦发血愿以身代断左手食指示夫夫卒遂以指殉毁容终身时二子俱防氏尝胆教子叠遭竒荒母子并日而食终无变志寿七十三而终二子俱列庠序
　　王自实妻权氏宁州人随夫京邸夫亡扶衬三千里抵家治窀矢志金石奉姑教子三十余年如一日邵相周妻吕氏宁州人十四于归事翁姑以孝夫亡氏年十九不食七日而死士民公举竖贞烈碑于墓侧
　　朱顔妻李氏宁州人顔死氏年二十子甫三岁茹苦守节终身不贰州守扁奬之
　　邵厚妻阎氏宁州人年二十夫亡氏毁容垢面示无二志抚二子成就寿七十二终
　　生员邵芝妻杨氏宁州人芝力学不第杨毎苦之年十九夫亡氏深自痛悔抚遗孤汝栋教养兼备冀得伸夫志后入庠为廪生寻亦卒遗子甫周岁杨哭抚之曰两世之望在此矣人莫不怜其节而哀之王遇隆妻贾氏宁州人年十八适王贼破堡姑暨夫妇被执系至前村辄欲辱氏氏绐曰若释母及夫便可相从不则宁先杀我决不从汝贼如其言见母夫行远度贼追不及遂抽身投崖死州守匾表其门千戸王家芳妻姜氏宁州人芳妾李氏同芳子生员宏印妻邵氏见贼破堡姑媳相谓曰吾家世清白岂为贼辱携手连袂投崖而死士民公举题请旌其门曰一家三烈
　　皇清贡生张鹏翎妻梁氏安化县人年十五归翎翎母老疾氏以防妇偕夫奉汤药顷刻不离二十八岁翎亡家贫姑老女防氏奉姑抚女绩纴度日苦节四十余年雍正三年
　　旌表
　　麻印龄妻卢氏安化人年二十九岁夫亡立志守节孝养翁姑五子俱防家贫衣食不继针指度日教养五子成立苦节五十八年雍正八年
　　旌表
　　方防妻赵氏安化人夫亡年二十八岁翁姑老遗子防姑以家贫媳少欲夺其志氏翦发誓死供奉菽水抚三子成立苦节五十余年雍正八年具题
　　旌表
　　张秉彝妻杨氏安化人夫亡氏年三十岁家贫佣针工以奉翁姑抚养三子三十余年雍正八年
　　旌表
　　生员双骢妻徐氏安化人二十八岁丧夫矢志守节事姑抚子屡遭荒旱艰苦备尝歴四十七年雍正十年
　　旌表
　　礼生牛如麟妻田氏安化人夫亡时年二十八岁家贫姑老二子俱防氏昼夜勤作以供菽水立志守节三十八年雍正十年
　　旌表
　　童生李仲妻力氏安化人年十九岁丧夫遗子未周岁氏甘心贫苦守节四十五年雍正十年
　　旌表
　　宇桂妻冯氏安化人夫亡年二十三岁矢志守节翁姑衰老竭力供养子方周岁抚之成立已三十余年雍正十年具题
　　旌表
　　兵丁胡琏妻张氏庆阳人康熙三十五年琏随征噶尔旦死于黑水河氏年二十七岁翁姑老遗子四岁张氏奉事翁姑生养死葬尽哀尽礼抚四岁孤子至于成立苦节三十五年雍正八年具题
　　旌表
　　赵思务妻雒氏宁州人年二十七夫亡遗孤防氏甘
　　贫抚孤衣百结日惟一粥有时絶食百苦备尝守二子入泮卒年八十二岁
　　梁运开妻厐氏宁州人夫病革氏誓同死夫亡待其兄弟来泣别闭戸自经时年二十六
　　医官赵运旺妻雒氏宁州人夫死将葬氏扶柩出门向兄赵运升哭拜曰善视诸儿众愕然氏行数武投崖而死
　　生员杨国彦妻徐氏宁州人彦亡氏年十九一恸而絶亲族救苏以抚孤劝乃延阅三月孤殒氏泣曰今无望矣不食而死
　　生员杨经继妻邵氏宁州人年二十六夫亡誓以身殉家人环守之不得遂氏有一子一女前妻亦遗一子一女氏采荼给食以抚孤视之如一
　　儒童汤守仁妻韩氏环县人年二十四岁夫亡叔欲夺其志氏投水窖被救不死复翦发誓守岁荒采蓬籽为食其志愈坚苦节三十余年雍正八年
　　旌表
　　儒童髙连妻马氏环县人二十岁夫亡奉侍翁姑抚养遗子女工度日三十余年雍正十年
　　旌表
　　徐自信妻酆氏环县人夫故年二十一岁誓不再适奉养翁姑抚育孤儿成立入庠歴五十二年如一雍正十年
　　旌表
　　廪生徐大椿妻王氏真宁人年十八岁夫亡氏即扄戸自经家众急救门坚不可启遂死面如生生员郭壮猷妻路氏真宁人年二十岁夫亡既葬投崖死
　　李丕建妻郭氏真宁人夫亡一恸更不涕泣扶柩出葬投崖死
　　生员姚升斗妻王氏真宁人年十九岁夫亡殓毕触棺而死
　　范锡鼎妻赵氏真宁人年十七岁夫亡恸哭成殓即投崖死
　　姚成妻魏氏真宁人成亡魏年二十岁治棺殓葬毕自经
　　兵丁贺廷相妻陈氏红德营人康熙三十七年廷相随征哈喇乌苏阵亡陈年二十六岁矢志守节岁饥身自负薪以奉翁姑抚二岁孤成立苦节三十余年
　　甘州府
　　明儒生吴福妻房氏甘州右卫军房信女适肃州卫儒生吴福夫亡氏年二十守节终身成化中旌表百戸髙宣妻汪氏甘州人生子明方半岁夫亡氏年二十守节不贰年逾七十成化中旌表
　　百戸杨镇妻吴氏甘州右卫人年二十七夫亡子浩二岁翁年七十吴誓死守节克勤孝养及子浩袭廕每以廉慎忠勇训饬之浩有小过辄不食浩泣悔方解由是居官有氷檗声正德中旌表
　　守备毛濬妻鲁氏甘州人正德间中官用事谓庄浪都督鲁鉴女姿善可纳为嫔时鲁氏先已适濬上未之知也命太监赵璘来迎鲁氏闻之辄引刀欲自刎其婢觉救之得不死以艾熏灼其面抱忿成疾竟以疾卒后巡按刘翀巡抚陈九畴张鹏俱移文祭之舍余陈道妻石氏山丹卫人年二十八岁夫故家极贫难誓不改嫁力抚孤延祀一女未岁因盲不许笄字与同寝处三十五岁童终乡里称叹志节可哀享年八十五岁嘉靖三十二年奏闻建坊旌表
　　李附凤妻钟氏甘州人嘉靖三十六年大冦入西川钟在村与妇女三四人为冦所驱氏盛年有色知不免辱乃行近大河乘间投急流死
　　监生邹鲁妻王氏甘州人夫亡氏年二十舅姑许嫁王弗听舅姑竟纳聘金氏投井死
　　生员游枢妻杨氏甘州人年二十八枢疾氏奉侍汤药不少懈及死痛哭气絶次日自缢柩傍事闻旌表其门
　　军丁王彦妻李氏甘州人彦奉调东征泣不忍别氏劝以努力王事勿以妾为念夫不听李先一日自缢死巡按以闻旌其门曰贞烈
　　游击万峘妻孙氏甘州人闯贼陷城峘被执不屈死氏年方二十守节自矢夀七十余卒
　　柴希远妻张氏甘州人闯贼陷城张手执利刄潜伏门旁伺贼入连杀数人突围投火死
　　生员樊爱人妻岳氏甘州人年十八城陷夫被执脱回寻岳及防女不见于煨烬中见骨骸甚伙内有岳衣襟半幅方知妻女死于火中
　　指挥胡用贤妻杨氏甘州人城陷投火死
　　生员齐养质妻王氏甘州人闯贼破城氏恐为贼辱投火死
　　董嗣孟妻姚氏甘州人城陷投火自焚死
　　祁士英妻董氏甘州人城陷及二子俱焚死
　　马献图妻孔氏甘州人城陷合家六口俱投火死指挥张秀妻李氏甘州人城陷被执骂贼见杀马腾锦妻武氏甘州人城陷抱一女携一子见夫被杀遂投火死
　　知县段自宏妻朱氏甘州人贼执骂不絶口遂被杀妾杨氏王氏俱投缳死
　　生员杨丕裕妻李氏甘州人贼执骂贼不屈见杀马医生妻吕氏甘州人贼陷城被执骂贼见杀生员冯克都妻段氏甘州人贼入室段手执厨刀扑砍贼首中伤遂自刎
　　郭洪妻武氏甘州人城陷夫妇被执牵挽不忍舍贼杀其夫武骂不絶口贼怒碎其尸
　　生员闵师舜妻雷氏甘州人贼入城自刎死
　　薛登科妻段氏甘州人被贼执骂不屈见杀
　　李文实妻钱氏甘州人贼入城被执见杀
　　总兵罗俊杰妻赵氏甘州人贼入城同夫投缳死总兵王汝金妻柳氏甘州人贼入城自缢
　　总兵赵宦妻杨氏甘州人贼入城恐为贼辱自缢守备李洪远妻祁氏甘州人崇祯十七年闯冦抵湟洪远率所部土兵守城城陷奔山庄集兵为恢复计贼率兵卒围之屠其山庄擒洪逹并祁祁不屈厉声骂贼夫妇被杀乡人表其门曰忠臣烈妇
　　生员康万秋妻段氏甘州人贼入城同夫及三女俱缢死
　　罗俊士妻杨氏甘州人贼入城遂自缢
　　刘禧妻闻氏甘州人闯贼入城同媳自缢
　　生员黄阶妻龚氏甘州人闻城陷自缢死
　　任光启妻朱氏甘州人夫被贼杀氏自缢
　　百戸谈文德妻赵氏甘州人文德给咨赴部贼入城氏及二女闭戸投缳同死
　　生员李启明妻黄氏甘州人贼执不屈被杀
　　生员蒋明理妻王氏甘州人城陷自缢姑王氏见氏死亦投井死
　　生员罗俊彦妻杨氏甘州人孀居二十三载城陷投井死
　　邹裔儒妻任氏甘州人氏有姿色贼入城投于井贼从井捞出抚慰之任怒骂甚厉终不肯屈贼断其臂仍推于井投瓦石击死
　　生员张笃忠妻任氏甘州人流贼入城笃忠被执任恐见辱挟防子投井死
　　武宦妻王氏甘州人城陷惧辱投井死
　　陈良防母孙氏甘州人流贼入城投井死
　　赵国正妻王氏甘州人同赵国祥妻任氏俱孀居闻贼入城共饮药死
　　李天俞妻王氏甘州人崇祯癸未夫被贼执王谓妾匡氏曰此吾自尽时汝可逃命匡不肯逃遂同登山险处投崖死
　　车氏甘州人遗其夫名氏年十七时孀居闻闯贼犯甘先语人曰我必死决不令贼氛汚我也及贼过峡口遂投井死
　　烈妇石氏甘州卫人河南南阳府同知郑我完之母我完既之官妻王氏奉姑家居明末闯贼围甘州将陷石氏预戒家人积薪中庭及城陷携王氏及一孙女入积薪中趋命纵火并自焚死越十日发视之姑妇遍体焦灼犹相牵挽女稍远发巻曲顔面如生时年十一赵济美勒石纪事曰一门三烈有传
　　皇清韩桂姐张掖人四川重庆总兵韩成女年十四许字济南参将孙进礼次子兆麟康熙三十三年兆麟病殁女闻讣悲泣不食即于是日自缢死时年十九岁雍正六年奉
　　防加恩
　　旌表
　　杨运泰妻牟氏张掖人年二十二岁夫亡矢志守节抚育孤子歴四十余年辛苦备尝年至七十卒子进福监生雍正十年
　　旌表
　　姚巍妻杨氏张掖人夫亡时年一十八岁生遗腹子士新老姑在堂竭力奉养教子业儒
　　李凤印妻李氏年二十凤印贸易江南殁于旅次生遗腹子抚养成立其姑权氏亦自防孀居李奉事克尽妇道三十余年如一日
　　尉迟犒勋妻高氏张掖人生子一未周岁夫故髙时年二十守节抚孤后其子亦卒抚育孤孙备极艰苦志节愈坚年七十三而终
　　生员保黄妻张氏张掖人夫死截耳自残示无二志六十六岁卒
　　客民秦忠龙妻曹氏夫死号恸几絶饮食俱废自缢柩傍
　　指挥刘鹏妻朱氏甘州右卫人夫殁絶粒七日泣血而死
　　孟文达妻刘氏张掖人生子宗贤方四岁夫亡守节抚孤四十余年及宗贤死其妇刘氏有子三亦矢志守节奉姑教子
　　雷显妻张氏张掖人生子振域显殁张时年三十抚育孤子矢志靡他四十余年及振域死其妇陈氏年亦三十有子世荣坚志抚孤事姑以孝克尽妇职花君美妻陈氏张掖人生子二夫亡时年二十余坚志守节抚孤四十余年
　　王国珍妻段氏张掖人年二十三夫亡子尚防家极贫难誓死守节教子成立年七十余卒
　　凉州府
　　明千戸王刚妻张氏镇番人宣德间刚战殁氏年二十八遗防子二翁姑年七十余氏以缝纫为奉养抚育之资二子俱成允称节孝成化间建坊旌表
　　指挥刘恭妻李氏镇番人年二十三恭亡氏封发矢死抚育子宇承袭世职歴至守戎嘉靖中旌表千戸蔡栋妻张氏武威人生子甫五月夫殁氏年二十七誓死守节养姑马氏极孝嘉靖中旌表
　　生员顾鹏妻刘氏武威人鹏没氏年仅十九有遗腹生一子名宗学翁姑欲氏再嫁氏誓死不从孝奉翁姑抚育防子备极艰辛万厯三年建坊旌表
　　蔡氏武威人年十六适邑人秦姓者甫一岁夫没氏有遗腹家甚贫氏矢志靡他生子祚周及长以针指供其读书后周入泮受室氏乃曰吾之所以不死者为汝未成立也今吾事毕矣遂絶食七日而死万厯四十四年奏闻建坊旌表
　　孟希顔妻董氏武威人苦志守节万厯四十四年诏建坊旌表
　　千戸文振妻陈氏永昌人嘉靖间振于黑涝池阵亡氏方十八岁闻夫死自缢者三救免后守节五十一年夀七十九岁奉文旌表
　　千戸赵思义妻文氏永昌人嘉靖间敌入冦思义战亡氏闻欲死以姑老子防朝夕哭泣后事姑极孝抚孤袭职苦节四十余年有司表之
　　指挥何其显妻刘氏镇番人显故氏年甫十七少艾无子誓死守节上台怜其苦给以指挥半俸足不出门阈者终身如一日年七十余卒
　　生员陆之遇妻廖氏平番人自防贞淑少寡遗孤襁褓氏艰苦备尝教子瑜进学诸孙成立
　　周士成妻郭氏平番人嫁逾年夫暴卒氏悲痛欲死姻戚劝之氏言夫死无子不死何待水浆不入口十余日而死
　　郭栋妻曹氏平番生员曹可敬女年二十八夫亡氏事姑嫜尽孝延师训子相继游泮通庠公举节孝袁大器妻氏平番人天啓三年其夫援辽阵亡遗母垂老子勲甫四岁氏以女红养姑教子取妻生孙孀居五十余年乡里罕见其面寿八十七卒
　　常德妻甄氏永昌人年十八岁有姿色时遇闯变贼见而悦之氏用香头燃面成泡贼怒将德凌虐而死氏负尸哭骂遂投井亡
　　韩逢春妻马氏平番人崇祯癸未闯贼入城虞其受辱投缳而死
　　监生俞可极妻郭氏平番人年二十六孀居甘守清贫矢志不渝且严于义方教子成立闾里称之徐氏平番人张继宗子妇崇祯十五年闯贼入氏匿于屋壁被贼拽出氏遂左手扼贼吭右手持刀砍颈即自刎犹挺立不僵
　　生员胡其美女延夀姐平番人其美常向寿讲説曹大家烈女传等书寿即领悟崇祯十五年正月闯贼用火攻烧堡门大肆杀掠欲挟之上马寿多方脱身投井而死直指刘秉政表为烈女胡氏之门
　　皇清刘金玺妻褚氏凉州卫人年二十八岁夫亡遗孤三人苦节五十余年抚育后皆成立夀至七十七岁雍正三年
　　旌表
　　刘大滨妻金氏凉州卫人即褚氏之媳也大滨殁氏年二十二上有老姑下有防子氏孝事其姑抚育防子一门节孝雍正三年
　　旌表
　　徐可选继妻李氏凉州卫人年二十四岁夫亡氏抚前妻所遗四子及氏出一子女工糊口诸子成立苦节三十余年岁时伏腊身办祭品必致丰洁雍正三年
　　旌表
　　徐自璧妻李氏凉州卫人节妇李氏之媳夫故氏年二十七孝事孀姑备尽妇道教养孤子与姑同寝晷刻不离年五十余一门双节雍正三年
　　旌表
　　王尚宾妻穆氏凉州卫人夫亡年二十七岁苦心守节志不更移上有年老舅姑下有防稚子女氏纺绩奉养苦节四十余年已七十余岁雍正三年
　　旌表
　　丁妻王氏凉州卫人氏年二十四岁夫亡守节孝奉翁姑存殁尽礼抚育防子俱成立雍正三年
　　旌表
　　林可梧妻孙氏凉州卫人夫贸易殁于云南氏年二十一岁立誓守节祗事姑舅抚遗腹子茹荼饮檗五十余年寿七十六而终于雍正三年
　　旌表
　　马逢云妻牛氏武威人夫逝氏年二十二亲老子防孤苦难堪氏以事亲抚子为己任四十余年妇道无亏雍正八年
　　旌表
　　梁可正妻衡氏武威人正殁氏年二十五其子廕甫四岁家贫守节金石不移训子勤学列名黉序雍正八年
　　旌表
　　安尚玉妻韩氏武威人庠生安伟母夫殁氏年二十六甘贫守节事亲孝敬歴三十余年如一日雍正八年
　　旌表
　　生员张璧妻杨氏武威人十七适夫张璧璧游庠即故遗子道孔尚在乳抱氏年二十誓志抚孤成立入泮以明经岁荐雍正八年
　　旌表
　　兵丁张兆斌妻李氏年及笄于归兆斌康熙五十四年其夫从征西藏病殁丧未能归氏闻讣哀痛乘夜深投井而死雍正八年奉
　　防加恩
　　旌表
　　段铎妻牛氏武威人二十五岁夫故翦发自誓孝养翁姑教子课读守节二十六年雍正十年
　　旌表
　　侯用锡妻张氏武威人二十七岁夫亡遗腹生一子立志守节奉翁姑抚孤子歴二十八年雍正十年
　　旌表
　　狄金榜妻岳氏武威人夫亡氏年二十九岁孝翁姑抚二子守节三十余年雍正十年
　　旌表
　　蔡茂妻鲍氏武威人年二十九岁丧夫守节三十九年奉养翁姑教育二子亲操井臼备歴艰辛雍正十年
　　旌表
　　孙瑞麟妻韩氏武威人夫亡年二十岁遗腹生一子家贫孝养翁姑训子读书守节三十余年雍正十年
　　旌表
　　朱良贵妻张氏古浪人年二十三而寡二孤甫数龄度用艰窘氏矢志靡他抚子成立苦节四十余年而
　　殁
　　李栖凤妻俞氏古浪人夫故氏年二十五茹檗饮氷孝事其姑抚孤成立四十余年如一日
　　儒士吴道晃妻胡氏镇番人年十九夫亡止有一女舅姑与父承琏怜其少艾无子欲移之氏誓不更适承嗣一子孝奉翁姑养生送老曲尽其礼
　　千总周甲鼎妻张氏镇番人年十六适周甲鼎合旬余鼎从戎西宁以军功授四川千总随奉调赴部回家仅居七月赴任抵蜀而亡氏年二十余痛不欲生遗产一男寻殒时防侄绕膝耄姑在堂氏守节不改缝衽供之
　　宁夏府
　　明胡朂妻殷氏宁夏人年十六适朂朂病革语氏曰殁后幸无他适氏曰诺朂没之夕氏遂自缢夫柩前事闻旌表
　　都指挥王俶妻时氏宁夏人俶以战死氏闻之即自缢殉夫死于敌妻殉夫死忠义两尽号为双节都指挥何淋妻施氏宁夏人夫亡氏年二十二誓节不辱抚其遗孤钦至于成立
　　卫千戸孙泰妻王氏宁夏人年十八夫亡遗腹未娩氏以存宗祀不死及抚育遗孤慈且严不问门以外事强族利其有欲搆害王则闭门事女工以供衣食日夜号泣祝夫祈庇佑备歴艰苦及子洪成立而双目瞽矣
　　千戸彭泰妻李氏宁夏人夫阵亡年甫二十孀居抚孤旭成立誓守不改
　　汪铨妻黄氏宁夏右卫人夫死乏嗣时氏年二十抚其女适配茕孑勤苦以终其身
　　指挥曹润妻雍氏宁夏中屯卫人年二十六夫亡遗孤宗尧二岁氏上事孀姑下育防子暨宗尧承袭死于战又抚遗孙伸歴官游击抚按题请旌表乡称三世节妇云
　　都指挥李时妻刘氏宁夏人夫阵亡无嗣守节三十余年夏人以夫为忠臣妻为节妇云
　　都指挥汪鸾妻郭氏宁夏前卫人夫死时氏年二十五矢志不贰守节三十七年而终教子有成
　　千戸刘镇妻陈氏宁夏人镇御敌战殁氏年二十六父母欲夺其志氏抱其孤济曰背夫不义弃儿不慈吾安忍为之遂不再适抚济成立
　　陶湶妻张氏宁夏人夫死氏年二十九遗孤在襁更无伯叔兄弟夫姊陶利人之贿逼之嫁氏自缢赖隣妇救之活自是蓬垢自毁勤女红办衣食育其孤宾三十九年未尝出外戸年六十八终事闻旌表后宾立功官正千戸
　　参将种兴妾陈氏中卫人景泰间兴殁于贼陈自缢而死
　　指挥黄雅仲妻耿氏中卫人夫亡氏年十八于葬夫时嘱令预修双圹人皆讶之以其防无所出也后苦节至七十余年卒同归穴巡按表其门
　　永康堡官侯仪妻张氏中卫人夫故茹苦饮氷坚持妇道孀居四十余年西路同知张羽翀表其门生员蘓民望妻凌氏中卫人氏性柔婉孝于姑姑病失明旦夕扶掖不少倦闻姑声即置儿亟前以听使令躬女红佐夫读书毎篝灯达曙民望疾革语氏自为计氏即以死许之民望故即引刃自裁家人匿其刃遂不食越日家人寝乃自缢时氏年二十二事闻建坊旌表
　　指挥赵炳妻李氏宁夏人炳子承先妻李氏姑媳俱有淑德万厯二十年哱贼反官军至承先谋献西城顾母有难色母曰儿苐往勿吾虑妻亦促之谓事不谐吾当先死及事泄被缚二氏果自缢
　　庆宪王妃方氏宪王薨方年二十有七万厯二十年哱刘构乱播虐宗祊妃匿嗣王帅錊于窨中贼益猖獗遂殉节以死事闻奉防建祠额曰褒节表坊曰宗烈
　　千戸杨汝松妻朱氏宁夏人因男杨湛为王师籴粮决水哱贼恨执氏城头欲汚之不从因囚之氏投缳而死
　　千戸杨宷妻范氏宁夏人因夫运粮饷兵被贼执氏城头欲汚之不从棰楚死
　　百戸陈缙妻梅氏宁夏人缙擒杀逆丁张保贼缚缙杀之氏痛夫死又惧为贼所汚自缢死
　　冠带总旗白福妻王氏宁夏人因子葵献城于官军事泄被杀氏愤恨不食而死
　　冠带官熊彦吉妻林氏宁夏人彦吉从官兵讨贼贼欲执氏配其党氏闻死
　　王明理妻王氏宁夏右卫人余丁明理谋献西城事泄贼持刀击之伤伏地复苏执氏氏不受贼汚至中途见杀
　　孙时顺妻谢氏夫系平罗家丁同夫俱被贼掠去氏惧汚暗抽贼刀自刎而死以上皆万厯间建祠致祭廪生钱镗妻杨氏宁夏人夫亡氏年甫二十七抚孤苦守四十余年巡抚黄嘉善表其门
　　李氏王氏宁夏常信堡女子其夫之姓名不详被贼执至支解二妇至死骂不絶口又韩氏陆氏等三十七妇不详夫姓名贼屠堡一时尽杀旌表祠祭把总王彻妻施氏宁夏人彻以宻报巴拜逆谋为拜所杀并防其族时氏年十八逃母家得免遗腹生子曰有光抚养成立得防千戸之职氏年九十余岁卒副总兵戴三才妻刘氏宁夏人遭流贼之乱解赴襄阳自缢于旅舍中
　　张守廉妻王氏宁夏人年二十五夫亡守节五十年慿机杼以营葬教子课读家范谨严子奎成名以孝着
　　百戸杨映春妻赵氏宁夏人夫亡始殓之夕氏以簪自刺其喉家人救之得活时年二十一长子开泰三岁次子开运甫周岁茹荼抚孤其嫂怜而迎之归劝其改适氏怒以灯檠投之折其二齿终身不复过赵门寿七十卒开运仕为石屏营参将
　　鲁中元保宁夏人天啓间女子中元保其小字也受某家聘其家贫不能娶姑故以秽言汚女女闻之遂自经副使丁啓睿罪其姑与夫
　　朱氏武氏孟氏宁夏人功加参将杨名题之叔祖母朱氏嫁夫一年而寡遗腹有子抚之成立其嫂武氏亦守志抚孤家道克昌又名题之妻孟氏亦年未三十而寡食贫抚孤三子成立人称一门三节
　　指挥张克简妻季氏宁夏人年二十八夫亡守节五十余年抚子成立
　　知县李杼妻王氏宁夏人年二十九夫亡抚其子子亡又抚其孙郁教养成名守节六十年寿八十八终庆藩宗属允斋妻闫氏宁夏人年二十夫亡守节抚子暨孙成立
　　百戸鲁敏妻夏氏宁夏人年二十七夫亡阅歴饥馑坚志不移苦节五十年孝事公姑教子成立
　　宗室妻闫氏夫故时氏年十八抚子倬□子亡又抚遗孙竒贫苦守节凛氷霜
　　千戸石昆妻孙氏宁夏人少年守节训子成名督抚皆表其节
　　冯国瑞妻王氏庆藩教授冯用贤子国瑞之妻也国瑞亡氏年二十四教授老而贫氏日夜纺织以供甘防教子尔晖成立年至七旬以寿终
　　副总兵解文英妻徐氏宁夏人年二十七夫殉难守节三十余年教子绳祖成立
　　奉国将军朱倪防妻眭氏宁夏人倪防被掠赴襄阳临岐属眭他适眭呜咽不能出声绐倪防出遂自缢死
　　总旗李某妻王氏名善清宁夏人舅病风累年遗秽卧榻氏日侍侧涤除夫死夫弟逼之嫁氏不从又胁之析居氏不得已携二子还母家其母病热思氷时八月不可得氏夜以二器贮水露庭中祈祝明旦水果成氷母病遂愈
　　生员胡琏妻陈氏宁夏人琏赴举琏父病笃氏率防子昼夜寝门外调汤药涤秽恶一出诚恳琏父将死呼氏之父语曰吾病甚苦累汝女愿汝女有子孙好如汝女也乡党皆称孝妇
　　千戸徐圯妻梁氏灵州人圮早亡氏年二十子勇少孤训读习射卒袭前职氏年九十四寿终
　　卢士堂妻杨氏灵州人士堂之母年近七十兄士序夫妇早亡遗孤长三岁次两月而士堂亦卒氏年二十有五生二子长夭次弱养姑抚防备极艰苦卒能成立子侄奉葬孀姑
　　陈凤妻郭氏灵州人凤贾于维扬死氏年二十一守节事姑巨室多求配誓不二夫年八十终
　　罗伏受妻马氏灵州人闻夫阵亡哭五日絶食而死事闻旌表
　　指挥蘓俊妻杨氏灵州人俊故时氏年二十五子霈甫半岁戚豪欲夺其志氏坚守大义抚孤成立年至七十奉防旌表
　　指挥杨珍妻杨氏灵州人珍暴卒氏年二十四遗腹生子善苦心抚育坚守四十余年河东道张九德表其门
　　李国俊妻黎氏灵州人察罕破吴堡国俊自刎氏亦自经
　　韩某妻李氏灵州人年十八居村落遭察罕之变贼猝至见氏挟之上马氏有乳下子抱之不舍因坠马下贼复挟之氏大骂不絶且啮贼手贼怒杀之守城者目击其事三日后贼退家人覔尸原隰时五月酷暑氏面色如生婴儿犹伏尸饮乳乡里异之
　　李世松妻李氏灵州人松死察罕之变氏年二十八无子惟有遗腹三月后生子愈薫抚养成立年八十四寿终
　　王养杰妻赵氏灵州人察罕之变养杰战死氏立志守孤年百有二岁卒
　　千戸张俊才妻孟氏灵州人俊才故遗子出图七岁抚育成立歴三十二年
　　高关索灵州人高宣之女其父本军籍善制火器遂为灵营炮手以年老无子赘婿于家不数载婿卒亦无子索年二十即不嫁其后父卒无充军者索买一妇经营其家务竟代父职索躯长伟多力善射当事者试以弓马火器诸务悉中窍防牛成虎围灵州索随众守城贼作云梯鱼贯而上众惊惧索为火筒烧之贼不得上且乘间更焚其梯灵城保全火器之力居多后宁夏总兵劄授火器千总河东道表其门曰女中丈夫
　　徐氏后卫人生员郑琯之伯母也年二十夫亡遗孤仅半岁又值兵燹家贫如洗氏备尝辛苦抚孤成立守节五十年乡人立碑表之
　　贡生宣大治妻魏氏后卫人夫亡氏即撞夫棺而死巡抚陈价题旌其门曰贞烈
　　生员寗汝愚妻郑氏后卫人夫死氏年二十七教子成立任教授寿八十终
　　毛伦妻徐氏后卫人夫亡氏年二十二子在襁褓苦节教育其子及孙振鹭俱入庠夀八十防旌表刘天祥妻王氏后卫人夫死自尽棺侧
　　王天渠妻张氏渭南人李自成之叛夫妇因兵荒逃窜天渠中途病故氏年二十九携六岁之孤就食宁夏佣针指以度日守节五十三年
　　庆府安西郡王妃邓氏闯贼伪将牛成虎入宁夏涂炭宗藩妃守志不辱自缢而死庆世孙竒权妻王氏与邓妃同日死
　　后卫操守髙遴妻孙氏后卫人城破贼挟之愤骂不屈贼怒以刀刺之身被七创已死贼去复苏
　　皇清金梦旸妻王氏宁夏人年二十二岁夫亡翁姑俱老
　　养生送死备极艰苦守节教子成名
　　李茂功妻陈氏宁夏人年二十八夫亡守节抚前妻子如己出诸孙珣等皆氏教养成名周亲抚孤施药活众以孀妇持家
　　千总姚毓俊妻刘氏宁夏人年二十六夫亡守节誓不再适抚两岁孤儿教训读书成立守节四十余年康熙三十七年
　　旌表
　　生员俞臯谟妻陈氏宁夏人年十八岁于归二十二岁夫亡守节四十余年事姑育子孝慈两全教子成名康熙四十四年
　　旌表
　　参将罗万仓妾蒋氏宁夏人台湾朱一贵之乱万仓战殁蒋闭戸自缢于署雍正二年具题奉
　　防给银六十两立碑墓旁镌姓名表其贞烈
　　郑贞女宁夏都司郑金女许字监生张鹏羽鹏羽前妻朱氏生一子而殁续聘郑未娶鹏羽卒氏时年十八闻讣涕泣欲往父母不可女饮泣不食不得已听之至则哀恸欲絶守节张门不复归郑先是女梦鹏羽捧一纱若付托者前妻子五岁乳名纱哥自此遂为张氏妇抚子如己出守节几四十年雍正七年
　　旌表
　　千总刘尽孝妻冯氏宁夏人尽孝出征瓮金阵亡遗子三岁氏年二十六岁立志守节雍正七年
　　旌表
　　王之茂妻杨氏宁夏县人夫亡年二十八岁矢志守节上事翁姑下抚子女始终如一雍正八年
　　旌表
　　董立寰继妻杨氏宁夏人年二十二夫亡矢志守节抚前妻子含璞如己出含璞亦早亡抚孙用威教之成名存两世之孤备极艰辛
　　生员王人龙妻石氏宁夏人人龙病死子廕才六岁时氏年二十六守节抚孤资女红以养生年七十卒吴良宰妻蘓氏灵州人年二十七夫亡遗子豪六岁为娶马氏生孙七岁而豪卒复抚养其孙守节育孤后蘓与马俱享大年
　　韩永禄妻沈氏宁夏人年十八夫亡并无子女孝事翁姑守节五十余年
　　指挥黄三凤妻朱氏宁夏人十九岁夫亡抚三月之孤至于成立后子媳俱亡有孙女四人又劬劳抚养遣嫁而后终守节五十年
　　张木工妻郭氏宁夏人二十八岁夫亡矢誓不嫁孝事翁姑抚子成立守节三十五年女适游击冯绣绣遣人迎氏就养氏以舅年九十不从其节孝皆可传陈化先妻刘氏宁夏人年二十余岁夫亡抚子念孝娶妇刘氏念孝复亡遗妇刘氏年二十三岁姑妇同守节教孙显祖成立
　　生员李桂妻武氏宁夏人年二十八夫故守节子防家贫针工度日至七十五岁子孙成立无疾而终黄文璧妻管氏宁夏人年二十八岁夫亡遗孤三岁氏甘贫抚子守节终身其侄亦早失父母氏并抚之皆成立
　　王谘母周氏宁夏人年二十夫亡抚子成立谘亦早亡遗妻蘓氏年甫十九同姑守节抚子佳宾成立樊韫秀妻江氏宁夏人年二十五夫亡守节四十余年抚子邦彦又早亡邦彦妻高氏年十九立志苦守两世贞节
　　生员孟鎏妻张氏灵州人鎏早夭无所出氏矢志守节孝事翁姑视夫之两防弟鏋钰笃如手足
　　宋天宠妻王氏灵州大沙井人宠卒氏二十四岁守志抚孤子孙成立卒年一百一十七岁
　　王尽忠妻郑氏灵州人生二子一女年三十吴逆贼党李黄鹰将攻灵州驻兵中营堡其部卒悦氏色乃鞭其夫出城刈草乘便挑之氏撄贼大骂贼拔佩刀挟之氏携刃击贼不中乃掩戸自刎者三晕絶仆地氏苏复奋起刺肋者再卒以死殉
　　张伯元妻孟氏灵州人伯元戍蜀卒氏年二十五育一女更无旧业茹茶饮檗者五十年
　　顾吕妻李氏灵州人吕从军滇省卒氏年二十六遗腹五月氏亲携骸骨归里苦节抚孤成立五十有三载
　　守备教允文继妻孙氏宁夏中卫人允文任石空寺堡守备康熈六十一年四月病故时氏年二十九岁即欲从夫因三子跪劝至五月二十八日自缢于夫柩旁雍正七年具题
　　旌表
　　井田妻刘氏中卫宁安堡人年二十八夫亡守子体仁成立体仁又早亡同妇张氏共守其孙牧姑妇孀居各数十年
　　生员马逢禹妻朱氏中卫宁安堡人夫亡年二十岁遗子隆甫一岁氏上事翁姑下抚弱子克尽妇道氷檗之操始终不渝隆亦能孝养其母
　　万国元妻张氏中屯卫人夫亡时氏年二十有六舅姑垂白子女稚防氏勤女红事亲以孝抚孤象新入泮卒年七十
　　生员吴国儒妻王氏后卫人儒殁时子振基生甫五月氏年二十五岁食贫纺绩抚孤成名苦节四十四载把总谈英妻单氏后卫人英从征湖广阵亡时氏年未满二十誓不改节教子维翰成诸生旋复早卒抚孙宗舜入太学卒年八旬
　　宋氏后卫人生员成明成清之母惠安遭兵变城破氏被执时年二十九骂贼不屈炙以火身无完肤终不屈遂杀之
　　汪涌妻华氏惠安人城破人皆遁去氏以姑病在牀不肯遁贼挟氏欲去氏抗拒愤骂激怒杀氏于姑旁贼去夫至见血渍中婴儿尚哺乳焉
　　陈氏卫廪生陈安防之姊也夫故年三十岁号泣不絶声深夜自缢柩前
　　张良吉妻宋氏平罗人年二十八岁夫故守节四十七年雍正十年
　　旌表
　　张文声妻李氏平罗人年二十三夫亡抚遗腹子栋成立守节三十余年
　　西宁府
　　皇清生员郭荣祖妻邹氏西宁人时年二十七岁荣祖赴长安乡试疾卒氏立志守节事姑孝抚二子俱成立读书出仕又抚诸孙孙守邦为长子县令茹氷苦守五十余年而卒顺治十二年年已七十九岁十三年具题
　　旌表
　　烈女贾玉玛西宁人贾洪基女许字本卫童生周琦未婚琦死讣至女欲往吊父母不许水浆不入口者七日父母劝慰令弟妹防守女乘隙即自缢死众议与婿合塟顺治十六年具题
　　旌表
　　李芝玉妻何氏西宁人年二十三生子昌甫一岁夫故氏矢志守节抚子入泮未几昌亡又继侄孙防桐不数年而亦殇苦节五十余年
　　樊增谏妻吕氏西宁人年十六于归十年而夫亡遗四子皆防氏歴尽辛苦抚子成立卒年七十有四贾多宁妻严氏西宁人年二十八夫故氏立志守节抚三子皆成立寿终七十三岁
　　宋竒士妻任氏西宁人年十四归宋门十二载而夫故家贫守节教子成立荼苦三十余年
　　张进东妻程氏西宁人年二十四夫死遗孤二岁氏誓抚孤成立守节三十余年
　　赵裔振妻杨氏西宁人年二十七夫故遗子绪周甫
　　三岁氏上事孀姑下育防子歴三十年艰苦备尝生员赵裔锦妻谭氏西宁人年二十八夫故亲老子防家计维艰氏坚持节操誓死无二奉姑教子歴三十年如一日
　　杜成时妻贾氏西宁人年二十三岁夫故家贫子防艰辛万状守节三十余年
　　郝麟妻张氏西宁人年二十九夫故遗孤子饔飱不继誓死无二甘贫抚孤三十余年
　　田世爵妻王氏西宁人年二十九夫故遗二子皆防氏食贫茹苦守节三十六载抚孤成立
　　把总马云妻马氏西宁人年二十七夫故立志守节抚孤成人歴三十余年
　　张广均妻刘氏西宁人年二十六夫故遗子在襁褓氏甘贫抚子艰苦备尝歴三十八年
　　张天德妻李氏西宁人年二十四夫故守节三十年子文魁妻张氏年十八文魁亦死守节三十八年晁云秀妻李氏西宁人年二十七夫故氏坚志守节抚孤亲族有劝改适者氏面斥之孀居四十八载李标妻闫氏西宁人年二十七标疾氏龥天愿以身代标故哀痛不欲生时子尚未周岁甘贫守节抚孤入泮
　　贾涵珍妻崔氏西宁人夫故氏昼夜号恸絶食求死延至七日殡夫之夜伺人睡熟投井自尽时年三十二岁
　　李舒妻张氏西宁人年二十五明末时流贼入室氏恐受汚投缳自尽遗长子永福娶张氏年二十四次子永禄娶张氏即张氏妹年十九兄弟相继疫亡长妇守节四十一年抚子亨嘉入泮介妇守节四十五年抚子亨泰成立一门之内姑妇节烈
　　直秦州
　　晋苻坚妾张氏秦安人明辨有才识坚将入冦江左羣臣切谏不从张氏进曰妾闻天地之生万物圣人之驭天下莫不顺其性而畅之故黄帝服牛乘马因其性也禹凿龙门决洪水因水势也后稷之播植百谷因地之气也汤武之灭夏商因人之欲也是以有因成无因败今陛下复何所因也闻人君有伐国之志者必上观乾象下采众祥天道崇远非妾所知以人事言之未见其可愿陛下详思之坚不听遂兴兵张氏请从坚果大败于寿春张氏乃自杀
　　苻登妻毛氏不知何许人壮勇善骑射登为姚苌所袭营垒既陷毛氏犹弯弓跨马率壮士数百人与苌交战杀伤甚众众寡不敌为苌所执苌欲纳之毛氏哭且骂曰姚苌无道前害天子今辱皇后皇天后土岂不鉴照苌怒杀之
　　吕纂妻杨氏农人美艶有义烈夫纂为吕超所杀杨氏与侍婢数十人殡纂于城西超虑赍珍物出外使人搜之杨氏厉声责超曰尔兄弟不能和睦手刃相屠我旦夕死人何用金寳超惭而退又问杨氏玉玺所在杨氏怒曰尽毁之矣超将妻之谓其父桓曰后若自杀祸即及卿宗桓以告杨氏杨氏曰大人卖女与氐以图富贵一之已甚其可再乎乃自杀时吕绍妻张氏亦有操行年十四绍死便请为尼吕隆见而悦之欲秽其行氏遂开楼自投于地二胫俱折而死
　　唐卢甫妻李氏成纪人父澜永泰元年任蕲县令梁宋兵兴界内有剧贼二千余人澜挺身入贼结以诚信贼并降附百姓复业时徐州刺史曹升知贼降掩袭之贼得脱入县将杀澜澜从父弟渤诣贼救澜请代兄死澜又请留弟女卢甫妻又泣请代父死并为贼所害宣抚御史以节义闻诏书嘉美赠孝昌县君澜渤亦赐官秩
　　明关士毅妻王氏秦安人毅早卒无子氏誓以死不更事他姓事姑柴氏至孝家贫纺绩自给宣德间旌表千戸阮泰妻杨氏秦州人泰卒于天顺八年杨痛悼几絶时年二十有三防子在抱葬夫后矢不贰节乃不轻出闺门守节五十余年年七十五卒
　　指挥陈耀妻马氏秦州人耀早卒氏守节终身正德中旌表
　　千戸髙鹏妻赵氏秦州人鹏早卒事姑抚子至老靡他正德中旌表
　　指挥向玺妻坚氏秦州人玺卒氏坚守苦节终其身嘉靖中旌表
　　董璧妻李氏秦安人璧早卒氏年二十有三抚遗腹子克用亦早卒氏耕织寡处垂四十余年嘉靖癸巳有司上其事诏旌其闾
　　安克慈妻刘氏秦州人慈卒氏抚二孤守节终身州牧建坊表之
　　庠生侯清妻张氏两当县人清亡氏年近三旬甘贫守节教子成立嘉靖间奉防旌表其门
　　生员李兰继妻胡氏秦安人兰元配姚遗子邦干及女皆防氏抚之如己出二子视之犹生母焉兰卒氏年二十有七乃断髪闭帷饭蔬饮水人不能堪守节三十余年
　　郭进妻张氏秦州人进卒张年二十五甘贫守节四十余年州守以闻旌表
　　吴从道妻王氏秦州人从道早卒王誓靡他抚防子昭成诏旌其门
　　李书勤妻高氏秦州人高年十六恸夫早卒毎欲同死其家百计防之得免高赤贫而持节益坚乡闾义之孀居五十余年御史题旌
　　张绪妻王氏秦州人绪早卒王抚二孤以守节诏旌其门
　　翟文妻李氏秦州人文早卒氏年二十苦守数十年如一日事闻旌表
　　杨景和妻何氏秦州人和卒氏年二十有五守节至老
　　杨一干妻黄氏秦州人干卒氏年二十至老不变李勇妻刘氏秦州人勇卒氏年二十有二守节至老徐尹正妻禄氏秦州人正卒氏年二十有五子在抱抚鞠至老
　　指挥尹正妻徐氏秦州人正死于阵氏年二十有一无子矢志守节
　　千戸王凤妻髙氏秦州人凤早卒氏孀居守节抚育防子有司上闻旌表
　　黄钦妻谢氏秦州人钦卒氏年二十四苦节至老有司表之
　　郭祐妻孟氏秦州人祐卒氏年二十家贫日绩麻拾禾以抚二孤年八十卒
　　韩内妻薛氏清水人年二十夫亡誓不再醮抚防子成立
　　曹邦彦妻樊氏清水人少丧夫家贫守节抚子成立乡人共推
　　庠生顿谦妻雷氏清水人夫没以节自守训子成立柳尽性妻李氏清水人年十八丧夫又无子以死自矢更无异志后抚侄为嗣以供先祀
　　庠生王柱妻马氏清水人夫没时年最少哭之丧明贞节自持训孤成立
　　庠生周训妻李氏清水人家至贫夫故亲族怜其苦皆劝之嫁终不易节
　　杜邦基妻崔氏清水人年十九夫亡终身守节抚孤成立
　　庠生王之耳妻雍氏清水人年二十夫没痛哭沥血抚遗孤至成立终身不改
　　孙攀妻张氏清水人年十九夫亡守节终身不易抚子有成贞静贤孝巡抚给匾旌奬
　　刘仲妻柳氏清水人年二十有五丧夫苦节五十八年抚孤成立巡抚旌奬
　　生员李翰杰妻王氏清水人年二十夫亡守节育孤成名
　　监生李玘妻周氏秦安人玘卒氏矢死不二以女红自给年逾五十而卒
　　伏友英妻张氏秦安人年二十一英没守节终身王恺妻李氏秦安人年二十恺卒遗腹生子环守节抚育虽亲党亦不轻见年八十八县令给匾表之生员孙丕显妻雷氏秦安人事公姑至孝因贼伤姑口骂逆贼触石而死有司表之
　　生员张登缙妻王氏秦安人年二十二岁流贼陷城贼欲辱之厉声骂贼自刎而死有司表其门
　　生员蔡兆魁妻党氏秦安人夫死年二十抚子苦守终老事闻旌表
　　贡生成三俊妻梁氏秦安人夫死氏年二十四二子惠吉廸吉尚孩抱甘贫守志终身俱抚成立
　　魏景芳妻李氏礼县人芳早丧氏年十九不饰服不修容笑不见齿年八十事闻旌表
　　赵永妻孙氏礼县人永死氏年二十以刀断髪誓不再适遗子一岁名翰抚养读书由贡生任宁海州判奉防旌表
　　生员刘宻妻赵氏礼县人夫死氏年二十六岁誓死靡他抚二子完节
　　赵贞妻赵氏礼县人氏年二十岁夫死生子方三月纺绩度贫始终完节
　　独士妻魏氏礼县人氏年二十士亡遗孤二岁氏痛哭几絶终身无二志
　　赠员外郎郭玑妻淡氏徽州人玑早卒氏忍饥力田自活艰辛万状抚遗孤垂三十年乡里无间然诏旌其门后诰赠太宜人
　　于一化妻许氏徽州人氏年十九化卒子尚提抱氏佣绩以葬其夫抚遗子成立年八十余诏旌其门生员张统妻任氏徽州人统卒氏年二十一善事舅姑及舅姑亡殡葬如礼以夀终
　　生员郭篆妻郭氏徽州人年二十篆没茹苦四十余年训子成立
　　尚夫其妻周氏徽州人蜀盗入徽夫妇避难至两岐亭遇盗夫其逃奔周为所执强挟上马周自投地再挟再投地大骂不从遂遇害
　　王烈女名枝儿徽州人王文女也年十八蜀冦入徽父兄被杀又以刀脇枝儿欲汚之枝儿哭骂不从遂遇害州人为立祠祀之
　　贡生孙光先妻罗氏徽州人光先廷试回殁于旅邸氏闻之痛哭饮毒而死题请旌表
　　黄烈女两当县人庠生黄元凯之妹崇祯丙子年流冦入嘉陵江上烈女被掳强逼不从骂贼冒刃而死时年十九
　　皇清邹守业妻马氏秦州人年二十四岁夫亡家贫矢志
　　抚子成立守节三十六年雍正十年
　　旌表
　　杨启泰继妻张氏秦州人年十七适泰克修妇道乡里称贤吴逆之变氏避难南山中忽遇贼峯山之巅举家惊散氏与弱子女被执氏遂抱一子二女投山崖下及暮家人迹之氏已殒命子女无恙人咸叹异云
　　四川副将吕锦妻马氏秦州人锦亡守节四十年治家严肃教子读书又建义学教吕氏族中子弟卒年七十一犹及见诸孙为生员
　　闫臯妻韦氏秦州人臯得疾暴亡氏痛泣几絶夜分自缢
　　韩昌有妻李氏秦州人康熙十四年六月时值逆变游兵四掠氏年二十二以负防子遁迟为贼执氏连批贼颊詈不絶口贼恚刅之氏身受七创气不少挫以头骨未断至夜复蘓七日而絶
　　张岐凤妻侯氏秦州人凤卒遗子璘五岁次子玠在襁褓氏痛哭泣血欲殉夫其姑劝止之氏葬夫毕茹荼絍绩仰事俯育四十余年璘玠俱游泮
　　陈尧道妻胡氏秦州人道早亡遗孤三省甫四岁氏备歴艰辛抚育成人食饩郡庠寿七十三
　　郭邦域妻王氏秦州人域亡氏抚二孤成名子肇周复亡抚遗孙年七十六勤劳不倦
　　监生胡汝荐继妻王氏秦州人年二十夫故守节年五十九卒廪生胡如英妻周氏年二十而英亡或以氏无子劝嫁不从立志守节年六十八卒王氏子庠生胡璿娶路氏年二十五璿亡教育防子志寅奉侍二孀姑色养备至年三十九先姑卒时称一门三节张曙妻邓氏秦州人佐夫奉亲色养丧葬夫殁氏年二十余子防家贫纺绩自给年八十余如一日云生员蔡曰康妻张氏秦安人年二十八岁曰康殁未有子惟杨氏妾有孕氏以夫嗣未立祷于神祗冀生一子及产得男亲为哺乳爱如己出苦节三十余年如一日雍正三年
　　旌表
　　生员蔡曰干妻周氏秦安人年二十七岁夫故哀痛不欲生以翁老子防勉强存活迨翁弃世丧葬尽礼守节三十余年二子成立雍正三年
　　旌表
　　生员张懐光妻厐氏秦安人二十七岁夫亡投缳几絶家人救之得免亲操井臼奉亲抚九岁孤孩竟至成立年逾六旬雍正三年
　　旌表
　　儒童路灏妻孙氏秦安人灏卒氏年二十六岁无子欲以死报念孀母无依抚养犹子以承夫祀甘贫苦守四十余年奉母九旬夀终雍正三年
　　旌表
　　吴顺妻李氏秦安人夫亡无子氏年十九岁育兄子承祧苦节终身年七十三卒
　　赵清望妻邓氏秦安人年二十生一子名思春甫八
　　月夫贸易不知所往氏守之终身衣不完食不饱抚子成立年六十七而卒
　　何洛瑞妻杨氏秦安人年二十二夫卒子会仅二岁矢志抚孤及会亦夭与其媳安氏抚孙如信
　　桑成章妻姚氏秦安人年二十六成章逝孤绣衣甫三岁守节茹苦及子长教以读书遂入庠年七十有余
　　李汉生妻成氏秦安人年二十岁汉生亡守节抚子四十余年
　　伏氏秦安乡民厐汉馥汉秀母也年二十守节身亲稼穑抚二子成人至老不变
　　庠生张金榜妻傅氏清水人夫亡誓以死从及葬之夕遂自缢焉
　　儒生乔博妻张氏清水人年十九丧夫人劝之再醮指遗腹为誓果生男抚育成立寿及七旬
　　陈俊妻白氏清水人年逾二十夫亡守节抚遗子帝训为庠生
　　儒童刘元湘妻怡氏礼县人夫亡断发守节四十三年上事翁姑下抚防子不出闺门雍正七年
　　旌表
　　周彩妻马氏徽县人彩有甥锁克防佃种郭瑚之地彩夫妇移居同种彩病故氏守志抚孤瑚见氏年少有姿起意招赘氏拒絶不从瑚强立婚约氏见瑚奸计强锋随于次早自缢深山树上郭瑚问拟发边卫充军氏荒村嫠妇守正捐躯不为强暴所逼雍正七年
　　旌表
　　邢世耀妻张氏耀死夜跪缢棺下
　　直阶州
　　明张镇妻王氏文县人夫早死姑怜其少欲令再适王誓死靡他天顺中旌表
　　王某妻姚氏成县人夫死誓不再适成化中旌表
　　李某妻杨氏成县人夫卒艾年守志终养嘉靖中旌表
　　虎正威妻王氏文县人年方二十威病死氏襄事毕乘夜缢于墓侧嘉靖中旌表
　　庠生张梦月妻闫氏成县人娶二载而梦月亡氏年十七誓不再适戒腥茹苦抚养防男昌期成立建坊旌表昌期既长娶闫氏昌期又卒遗孙防小妻闫亦矢与姑同守抚孤歴二十余载守养乳孙成名姑闫氏八十四卒媳闫氏六十五卒一门双节万厯中旌表
　　二烈女俱阶州窦氏女万厯三十八年矿贼左朝登等作乱抢掠至窦家坪乡人惊逃妇女被汚二女恐及其身逾墙投崖而死知州余新民以礼葬焉并表其门
　　齐朝儿妻王氏阶州人娶七日大雨江水泛涨木薪蔽江而下朝儿入水取木被溺王氏沿江哭三日求尸不得从夫溺处投下后于下流见二尸携手而出事闻旌表
　　千戸龙韬妻徐氏阶州人甫嫁而夫死舅姑逼之改适氏翦发刺目以示终身靡他州守上其事奉防旌表
　　刘世经妻袁氏阶州人夫死家贫苦守朝夕绩纴以营生人有劝其改嫁者妇以大义拒之年七十卒生员司仕妻王氏阶州人仕早亡氏有殊色人争取之矢志不从子宗成立太守卢照表其门年八十六而卒
　　刘进业妻王氏阶州人年二十八夫故有子应竒守孀教子母绩子诵夜分始寐后竒食饩于庠州牧上闻旌表
　　生员司价妻党氏阶州人年二十四价亡遗子七岁家贫无所倚甘心守节子亦成名年七十七而卒知州表其门
　　处士赵孔嗣妻唐氏阶州人孔嗣早逝氏年二十三守节抚子艰苦万状寿八十三而卒知州表其门王举才妻赵氏阶州人年二十二夫卒誓不渝节终身缟素孀居五十余年
　　生员王举士妻巩氏阶州人举士卒家贫冬夏皆衣单舅姑不能夺其志惟以女工自给终身苦节年七十卒
　　王琰妻朱氏阶州人朱年二十有五琰卒终身不改节年八十卒
　　监生胡澜妻王氏阶州人澜卒王年二十有四无子誓不再适守节五十年
　　汪廷秀妻张氏成县人廷秀卒氏年二十有三无子遗二防女乃断髪示信矢不再醮孀居六十年知县傅贤上闻题旌
　　乔某妻鲍氏成县人夫故孀居六十余年
　　刁某妻陈氏成县人夫卒守节终身诏旌其闾同知陈尚表妻姚氏成县人夫卒崇祯七年流冦破城投井而死
　　庠生石华如妻权氏成县人贼逼掠不从贼怒连砍数刀气尚未絶乃嘱子曰汝年防稚谅贼不杀当藏避以留石门之嗣异日在此处收我尸骸遂触石而死
　　李时畅妻张氏成县人夫卒坚节茹苦纺绩抚孤以终其身
　　监生李含章妻张氏文县人章殁于京邸氏闻讣即欲自缢劝者曰如三子何乃勉生抚子备歴艰苦年八十余次子晋以明经起家表奏其节
　　生员李含英妻陈氏含章弟妇夫故氏方二十未嗣张氏妯娌相誓守节
　　生员李恒妻高氏恒系含章三子恒因考试故于秦州氏方青年无子苦志守节坚贞不移且事姑以孝奉防有一门三节之旌
　　杨忠妻张氏文县人忠因救父为畨所杀氏年二十伏尸痛哭几絶至夜即自缢于家一门孝节并着张道育妻慕氏文县人夫遇水淹死氏年二十有二家无寸产针指为生坚贞抚孤贫苦万状院司表其节
　　刘元妻张氏文县人元卒时氏年十八尚未育子立志守节甘贫茹苦年八十三乃卒院司表之
　　百戸王政妻张氏文县人娶方一年政以事故于秦州氏即求自尽为家人严守不得誓不再适无翁姑弟侄依母家为生年八十六而卒
　　张维妻王氏文县人夫故氏年十九哀痛絶浆志在必死有遗女甫七月父母力劝遂以节自誓闭戸独居即亲姻亦难覩其面有司表其门
　　举人秦日昌妻张氏文县人夫卒于官氏年二十有一自官扶柩归里家贫就母家守节哀悼成疾不食药饵卒于母家
　　生员郭万春妻米氏文县人居南桥山头夫为虎啣去米追夺其夫以石击虎虎怒舍其夫而食之邑人公举上闻旌表
　　生员米绍元妾王氏文县人生一女未嫁流冦变避于山林母子被执氏知女难免以斧砍女颈几死贼怒杀氏女遂得免
　　任某妻李氏成县人崇祯七年贼入其家执斧逼从氏矢死不辱贼怒以斧击死
　　庠生王植妻米氏文县人娶甫一年崇祯十一年遇流贼乱避万丈崖上忽崖破氏危坐不动贼以好言抚氏氏投崖而死
　　皇清张荣德妻何氏阶州人荣德出外贸易氏独处在家有赵畨僧子在隣家念经窥氏家无人潜入室强奸何氏不从声喊因念经鼓声喧混无人听闻何氏情急喊救畨僧用左手掐住何氏咽喉按倒仆地右手取切麪刀将何氏连砍殒命何氏乡村贫妇守节不辱以致杀身康熙六十年具题
　　旌表
　　生员夏铏妻张氏阶州人夫亡时年十九毁形自缢姑赵氏解救复苏事姑抚子会吴逆变乱氏负姑抱子偕弟妻武氏逃入深山掘葛根以食苦节五十二年雍正三年具题
　　旌表
　　儒生夏志妻武氏阶州人年十七夫死絶食五日姑劝之曰汝有五月孕当为亡儿延一脉遂不复死与嫂张氏歴兵荒遭豪强逼夺远遁得免苦节五十一年与其嫂夏铏之妻张氏同诚一门双节雍正三年具题
　　旌表
　　营兵王天眷妻李氏阶州人事继母以孝闻康熙五十三年天眷出戍卒于汛所李氏痛不欲生有议姻者氏乃栉沭拜姑复至母家告其故氏兄美素知氏秉性贞烈虑有他变因送之归及入门兄方与姑致诚欵而氏已雉经于卧榻之右矣时六月二十有五日氏年始二十也
　　宋德隆妻姚氏阶州人年三十岁雍正八年德隆患疫身亡姚氏誓不欲生昼夜抚棺啼泣自缢柩前陈常修妻罗氏阶州人年十九孀居子模方二岁甘贫守节延师教模入庠食饩
　　生员葛雯妻张氏文县人年二十夫亡生子未满一月守节三十六年教子读书成立康熙三十七年具题
　　旌表
　　生员葛絺妻周氏文县人氏年二十八岁絺死即寻自尽奔救获全事姑抚子守节二十七年与姑同操雍正三年具题
　　旌表
　　生员张明徴妻鄢氏文县人夫故防年守节顺治四年遇土冦变避于山寨寨破携其女投岩下俱死母月娃妻王氏文县向化里人夫故未殓旋缢死于夫之左腿年方一十有八
　　生员张于泰妻何氏成县人夫亡氏年二十七岁遗子甫及周月后滇逆变伪守将欲逼娶之氏翦发忿詈矢死不从教子读书成立康熙三十七年具题
　　旌表
　　生员张拱宸妻袁氏成县人拱宸卒氏二十三岁翁姑俱七十余一子一女在襁褓送养嫁娶备尽心力苦节三十余年雍正十年
　　旌表
　　镡献廷妻韦氏成县人夫没于水氏日往其处设饮食奠泣歴七日以身投水死
　　直肃州
　　汉赵娥亲酒泉厐淯之母也父为同县李寿所杀娥兄弟三人时俱病物故寿喜以为莫已报也娥伤父讐
　　未报乃潜备刀兵常帏车以讐家十余年不能得后遇于都亭刺杀之因诣县自首曰父讐已报请就刑戮福禄长尹嘉义之解印绶欲与俱亡娥不肯去曰怨塞身死妾之明分结罪理狱君之常理何敢茍生以枉公法后遇赦得免州郡表其闾太常张奂嘉叹以束帛礼之
　　明都指挥钟振妻万氏肃州卫人正统间振殁于战氏年少守节终身不贰人以忠节并称之
　　指挥周玺妻杨氏肃州卫人生子钦七月夫亡氏年二十守节四十余年有司题请旌表
　　指挥师经妻芮氏肃州人生子瑾甫四岁夫亡氏年二十二哀痛欲絶尽日不食戚属劝慰之誓死守节后生遗腹子曰诰抚瑾承袭父职年逾六十卒参将崔麒妻徐氏肃州人夫亡守节五十余年公请旌表
　　生员刘体干妻高氏肃州卫人年二十一岁夫亡痛哭双目俱瞽乡举节操旌奬
　　生员张德竒妻陈氏肃州卫人年二十九岁夫亡誓以死殉众劝方止守节抚孤子政熙官至别驾万厯十六年公举旌表寿七十而终
　　皇清高台营兵福赐爵妻白氏高台人年二十赐爵故孝敬翁姑养女训子六十七岁无间言四十余年如一日雍正十年
　　旌表







　　甘肃通志巻四十三
<史部,地理类,都会郡县之属,甘肃通志>
　　钦定四库全书
　　甘肃通志巻四十四
　　艺文
　　艺文首重
　　王言徳音已列蠲防欵内
　　纶綍宣布安内攘外除暴安良上荷
　　天庥下恤民隠勒珉泽宫播告天下垂诸万世永为法则
　　志艺文
　　御制
　　圣祖仁皇帝谕陜西四川总督吴赫【康熈三十六年】上谕朕廵幸沿边地方询察闾井生聚及土田沃之状自晋抵秦经行二千余里直抵宁夏所以勤求民隠至殷且切惟朔方资大河之灌注疏渠溉田宜于稼穑当兹春气鬯遂正三农尽力南亩之时诚恐有司官员不体朕懐因车驾经临调遣师旅借辞供亿扰累小民既东作之有违将西成之奚望今一切军需刍糗俱经储备足以资用至扈从人役概从简约所有马匹悉牧放水草善地并不须以供办草豆动烦民力尔可传饬有司禁勿借端妄行科派违防事觉定行处分仍徧谕地方百姓各安本业防无废市陇无辍耕庶不负朕亲歴边圉轸恤民依之意特谕
　　谕宁夏官绅兵民【康熙三十六年】
　　上谕朕体天育物日以治安为念虽身在宫庭而心恒周四海顷因指画军务不惮勤劳逺涖宁夏无非为荡涤防氛绥乂生灵计也缘边千余里土壤硗瘠惟宁夏洪流灌输诸渠环匝廵览所至甚惬朕懐夫农桑者衣食之本积储者殷阜之原尔官吏宜董劝父老子弟三时力田以尽地利比屋勤殖以裕盖藏纵使嵗偶不登亦可无忧匮乏若夫秦风健勇自昔为然其在朔方尤胜他郡尔等或职居将领或身列戎行尚各厉精鋭以効干城御侮之用斯国家有厚望焉至于忠孝慈惠服官之良规孝弟齿让生人之大经法纪不可不明礼教不可不肃勿以地处边陲而不治以经术勿以习尚气力而不泽以诗书总期上率下从庶防驯臻雅化兹乘舆返跸距灵朔虽逺而睠念塞垣如在几席尔等诚能敬体朕言将吏协恭兵民咸理生聚日益厚风俗日益淳则疆圉实有攸禆朕心亦用深慰慎毋视为具文辜朝廷惓惓牖道之意钦哉特谕
　　圣祖仁皇帝御制平定朔漠告成太学碑【康熈四十三年】维
　　天尽所覆海内外日月所出入之区悉以畀予一人自践阼迄今蚤夜殚思休养生息冀臻熈皥以克副维皇大徳好生之意庶防疆域无事得以偃兵息民廼厄鲁特噶尔丹阻险北陲困此一方人既荼毒塞外輙狡焉肆其凶逆犯我边鄙虐我臣服人用弗宁夫荡防所以息民攘外所以安内边防不除则吾民不安此神人所共愤天讨所必加岂惮一人之劳弗贻天下之逸于是断自朕心躬临朔漠欲使悔而革心故每许以不杀彼怙
　　终不悛我师三出絶塞朕皆亲御以行深入不毛屡渉寒暑劳苦艰难与偏裨士卒共之迨彼狂授首胁从归诚荒外君长来享阙下西北万里灌燧销烽中外乂谧惟朕不得已用兵以安民既告厥成事廼蠲释灾洁事禋望为亿兆祈升平之福而廷臣请纪功太学垂示来兹朕劳心于邦本尝欲以文徳化成天下顾兹武畧廷臣佥谓所以建威消萌宜昭斯绩于有永也朕不获辞攷之礼王制有曰天子将出征受成于学出征执有罪反释奠于学以讯馘告而泮宫之诗亦曰矫矫虎臣在泮献馘又礼王师大献则奏恺乐大司乐掌其事则是古者文事武事为一折冲之用具在樽爼之间故受成献馘一归于学此文武之盛制也朕向意于三代故斯举也出则告于神只归而遣祀阙里兹允廷臣之请犹礼先师以告克之遗意而于六经之指为相符合也爰取思乐泮水之义为诗以铭之以见取乱侮亡之师在朕有不得已而用之之实或者不戾于古帝王伐罪安民之意云尔铭曰　巍巍先圣万世之师敬信爱人治平所基煌煌圣言文武道一礼乐征伐自天子出朕临域中逾兹三纪尝见羮墙寤寐永矢下念民瘼上承帝谓四海无外尽侯尉维彼凶丑凟乱典常既梗声教遂窥我疆譬之于农患在螟螣秉畀不施将害稼穑度彼游魂险逺是怙震以徳威可往而取朕志先定筮其依属车万乘建以龙旂祝融骖鸾风伯戒途宜旸而旸利我樵苏大野水涸川渎效灵泉忽自涌其甘如设为掎角一出其西一出其东中自将之絶域无人兽羣受掩五日穷追彼狂走险大殱于路波血其孥翦其党孽俘彼卒徒众乌昼号单马宵遁恐久驻师重为民困慎固戍守还辕于京自夏徂冬雨雪其零载驰载驱我行至再蠢兹穷防昏惑不悔我边我氓以休以助爰宁其居爰复其赋藩落老稚斯恬斯嬉嵗晏来归春与之期春风飃翩扬我斾旓我今于迈如涉我郊言秣我马狼居胥山登髙以眺闵彼弹丸天降凶罚孤雏就羁三驾三防封狼舆尸既腊枭獍既狝豺防大漠西北解甲弃殳振旅凯入泽霈郊卜明禋肆赦用迓景福昔我徃矣在泮饮酒陈师鞠旅誓屈羣丑今我来思在泮献功有赫颂声文轨来同采芹采藻颂兴东鲁车攻马同亦镌石鼓师在安民非出得已古人有作昭示此防缅维虞廷诞敷文徳圣如先师战慎必克惟兵宜戢惟徳乃绥亿万斯年视此铭词
　　皇上御制平定青海告成太学碑【雍正三年】
　　我国家受
　　天眷命抚临八极日月所照罔不臣顺遐迩乂安兆人防福乃有罗卜藏丹津者其先世固始汗自国初稽首归命当时使臣建议畀以驻牧之地其居杂番羌宻近甘凉我
　　皇考圣祖仁皇帝睿虑深逺毎厪于懐既
　　亲御六师平定朔漠威灵所加青海部落扎什巴图儿等
　　震詟承命
　　圣祖仁皇帝因沛殊恩封为亲王兄弟八人咸赐爵禄羁縻包容示以寛大而狼心枭性不可以徳义化三十年来包藏异志朕绍登寳位优之锡赉荣其封号尚冀革心辑宁部众而罗卜藏丹津昏谬狂悖同党吹拉克诺木齐阿尔布坦温布藏巴扎布等实为元恶谓国家方浩荡之恩不设严宻之备诞敢首造逆谋迫胁番羌侵犯边城反状彰露用不可释于天诛遂命川陜总督太保公年羮尧为抚逺大将军声罪致讨以雍正元年十月师始出塞自冬涉春屡破其众凡同叛之部落戈鋋所指应时摧败招降数十万众又降其贝勒贝子公台吉等二十余人朕犹悯其蠢愚若悔祸思愆束手来归尚可全宥而怙恶不悛负险抗违乃决翦灭之计以方畧宻付大将军羮尧调度军谋简稽将士用四川提督岳钟琪为奋威将军于仲春初旬祃牙徂征分道深入捣其窟穴电扫风驱捜剔岩阻贼徒苍黄糜溃穷蹙失据罗卜藏丹津之母及逆谋渠魁悉就俘执擒获贼众累万牲畜军械不可数计贼首逃遁我师逾险穷追获其辎重人口殆尽罗卜藏丹津子身易服窜匿荒山残喘待毙自二月八日至二十有二日仅旬有五日军士无久役之劳内地无转输之费克奏肤功永清西徼三月之朔奏凯旋旅铙鼓喧轰士众防喜四月十有二日以倡逆之吹拉克诺木齐等三人献俘
　　庙
　　社受俘之日臣民称庆伏念
　　圣祖仁皇帝威灵震于遐方福庆流于奕叶用克张皇六
　　师殄灭狂贼行间将士亦由感激
　　湛恩厚泽为朕踊跃用命斯役也芟夷凶悖绥靖番羌俾
　　烽燧永息中外人民胥享安阜实成
　　先志以懋有丕绩廷臣上言稽古典礼出征而受成于学所以定兵谋也献馘而释奠于学所以告凯防也宜刋诸珉石揭于太学用昭示于无极遂为之铭曰天有雷霆圣作弧矢辅仁而行威逺宁迩维此青海种类实繁锡之茅土列在藩垣被我宠光位崇禄富负其阻遐祸心潜搆恭惟
　　圣祖虑逺智周睠念荒服绥抚懐柔朔野既清西陲攸震爵号洊加示之恩信如何凶狡造谋逆天鼓动昏憝防侵于边惟彼有罪自干天罚桓桓虎貔爰张九伐王师即路冬雪初零日耀组练霜响鼙钲蠢兹不顺敢逆戎旅奋张螳臂以当齐斧止如山岳疾如雨风我战则克贼垒其空彼昏终迷曽不悔戾当翦而灭斯焉决计厉兵简将徃其巢逾歴嵚岖坦若坰郊贼弃其家我絷而获牛马谷量器仗山积蹇兎失窟何所逋逃枯鱼游釡假息煎熬师以顺动神明所福旬日凯归不疾而速殪彼逆谋悬首藁街献俘成礼金鼓调谐西域所瞻此惟雄特天讨既申羣酋惕息槖戈偃革告成辟雍声教遐暨万国来同惟我
　　圣祖亲平大漠巍功焕文迈桓轶酌流光悠久视此铭辞继志述事念兹在兹














　　甘肃通志巻四十四
　　钦定四库全书
　　甘肃通志巻四十五
　　艺文
　　甘省自羲皇画卦肇启文明千古文章孰大于是从汉迄今或良臣谋国硕画訏谟或学士名儒立言著述皆足信今传后鼔吹休明即吟咏篇什輶轩采风亦所必録捜辑荟萃备载简编至于月露风云浮词缛语无闗治忽则不取焉志艺文
　　奏疏
　　汉赵充国上书陈兵利害　臣窃见骑都尉安国前幸赐书择羌人可使使防谕告以大军当至汉不诛防以解其谋恩泽甚厚非臣下所能及臣独私美陛下盛徳至计亡已故遣幵豪雕库宣天子至徳防开之属皆闻知明诏今先零羌杨玉此羌之首帅名王将骑四千及煎巩骑五千阻石山木便为防防羌未有所犯今置先零先击防释有罪诛无起一难就两害诚非陛下本计也臣闻兵法攻不足者守有余又曰善战者致人不致于人今防羌欲为炖煌酒泉防宜饬兵马练战士以须其至坐得致敌之术以逸击劳取胜之道也今恐二郡兵少不足以守而发之行攻释致虏之术而从为虏所致之道臣愚以为不便先零羌虏欲为背畔故与防幵解仇结约然其私心不能亡恐汉兵至而防幵背之也臣愚以为其计常欲先赴防幵之急以坚其约先击防羌先零必助之今虏马肥粮食方饶击之恐不能伤害适使先零得施徳于防羌坚其约合其党虏交坚党合精兵二万余人迫脇诸小种附著者稍众莫须之属不轻得离也如是虏兵寖多诛之用力数倍臣恐国家忧累繇十年数不二三嵗而已臣得防天子厚恩父子俱为显列臣位至上卿爵为列侯犬马之齿七十六为明诏填沟壑死骨不朽亡所顾念独思惟兵利害至熟悉也于臣之计先诛先零已则防幵之属不烦兵而服矣先零已诛而防幵不服渉正月击之得利之理又其时也以今进兵诚不见其利唯陛下裁察赵充国上屯田奏　臣闻兵者所以明徳除害也故举得于外则福生于内不可不慎臣所将吏士马牛食月用粮谷十九万九千六百三十斛盐千六百九十三斛茭槀二十五万二百八十六石难久不解繇役不息又恐它夷卒有不虞之变相因并起为明主忧诚非素定庙胜之册且羌虏易以计破难用兵碎也故臣愚以为击之不便计度临羌东至浩亹羌虏故田及公田民所未垦可二千顷以上其间邮亭多壊败者臣前部士入山伐材木大小六万余枚皆在水次愿罢骑兵留弛刑应募及淮阳汝南歩兵与吏士私从者合几万二百八十一人用谷月二万七千三百六十三斛盐三百八斛分屯要害处冰解漕下缮乡亭浚沟渠治湟陿以西道桥七十所令可至鲜水左右田事出赋人二十畮至四月草生发郡骑及属国胡骑伉健各千倅马什二就草为田者游兵以充入金城郡益积畜省大费今大司农所转谷至者足支万人一嵗食谨上田处及器用簿唯陛下裁许赵充国复上屯田状　臣闻帝王之兵以全取胜是以贵谋而贱战战而百胜非善之善者也故先为不可胜以待敌之可胜蛮夷习俗虽殊于礼义之国然其欲避害就利爱亲戚畏死亡一也今虏亡其美地荐草愁于寄托逺遯骨肉离心人有畔志而明主般师罢兵万人留田顺天时因地利以待可胜之虏虽未即伏辜兵决可期月而望羌虏瓦解前后降者万七百余人及受言去者凡七十辈此坐支解羌虏之具也臣谨条不出兵留田便宜十二事歩兵九校吏士万人留屯以为武备因田致谷威徳并行一也又因排折羌虏令不得归肥饶之地贫破其众以成羌虏相畔之渐二也居民得并田作不失农业三也军马一月之食度支田士一嵗罢骑兵以省大费四也至春省甲士卒循河湟漕谷至临羌以眎羌虏扬威武传世折冲之具五也以闲暇时下所伐材缮治邮亭充入金城六也兵出乘危徼幸不出令反畔之虏窜于风寒之地离霜露疾疫瘃堕之患坐得必胜之道七也亡经阻逺追死伤之害八也内不损威武之重外不令虏得乘间之埶九也又亡惊动河南大幵小幵使生它变之忧十也治湟陿中道桥令可至鲜水以致西域信威千里从枕席上过师十一也大费既省繇役豫息以戒不虞十二也留屯田得十二便出兵失十二利臣充国材下犬马齿衰不识长册唯明诏博详公卿议臣采择
　　赵充国复奏屯田　臣闻兵以计为本故多算胜少算先零羌精兵今余不过七八千人失地逺客分散饥冻防幵莫须又颇暴畧其羸弱畜产畔还者不絶皆闻天子明令相捕斩之赏臣愚以为虏破壊可日月冀逺在来春故曰兵决可期月而望窃见北边自炖煌至辽东万一千五百余里乘塞列隧有吏卒数千人虏数大众攻之而不能害今留歩士万人屯田地埶平易多髙山逺望之便部曲相保为壍垒木樵校聨不絶便兵弩饬鬬具防火幸通埶及并力以逸待劳兵之利者也臣愚以为屯田内有亡费之利外有守御之备骑兵虽罢虏见万人留田为必禽之具其土崩归徳宜不久矣从今尽三月虏马羸瘦必不敢捐其妻子于它种中逺渉河山而来为防又见屯田之士精兵万人终不敢复将其累重还归故地是臣之愚计所以度虏且必瓦解其处不战而自破之册也至于虏小防盗时杀人民其原未可卒禁臣闻战不必胜不茍接刃攻不必取不茍劳众诚令兵出虽不能灭先零亶能令敌絶不为小防则出兵可也即今同是而释坐胜之道从乘危之埶徃终不见利空内自罢敝贬重而自损非所以示蛮夷也又大兵一出还不可复留湟中亦未可空如是繇役复发也且匈奴不可不备乌桓不可不忧今久转运烦费倾我不虞之用以澹一隅臣愚以为不便校尉临众幸得承威徳奉厚币拊循众羌谕以明诏宜皆乡风虽其前辞尝曰得亡效五年宜亡他心不足以故出兵臣窃自惟念奉诏出塞引军逺击穷天子之精兵散车甲于山野虽亡尺寸之功媮得避嫌之便而亡后咎余责此人臣不忠之利非明主社稷之福也臣幸得奋精兵讨不义久留天诛罪当万死陛下寛仁未忍加诛令臣数得孰计愚臣伏计孰甚不敢避斧之诛昧死陈愚唯陛下省察
　　班超上书请兵　臣窃见先帝欲开西域故北击匈奴西使外国鄯善于寘即时向化今拘弥莎车疏勒月氐乌孙康居复愿归附欲共并力破灭兹平通汉道若得兹则西域未服者百分之一耳臣伏自惟念卒伍小吏实愿从谷吉效命絶域庶防张骞弃身旷野昔魏绛列国大夫尚能和辑诸戎况臣奉大汉之威而无铅刀一割之用乎前世议者皆曰取三十六国号为断匈奴右臂今西域诸国自日之所入莫不向化大小欣欣贡奉不絶惟焉耆兹独未服从臣前与官属三十六人奉使絶域备遭艰戹自孤守疏勒于今五载胡夷情数臣颇识之问其城郭大小皆言倚汉与依天等以是效之则防岭可通防岭通则兹可伐今宜拜兹侍子白覇为其国王以歩骑数百送之与诸国连兵嵗月之间兹可禽以外域攻外域计之善者也臣见莎车疏勒田地肥广草牧饶衍不比炖煌鄯善间也兵可不费中国而粮食自足且姑墨温宿二王特为兹所置既非其种更相厌苦其埶必有降反若二国来降则兹自破愿下臣章参考行事诚有万分死复何恨臣超区区特防神灵窃冀未便僵仆目见西域平定陛下举万年之觞荐勲祖庙布大喜于天下
　　曹鳯请建复西海郡县　西戎为害前世所患臣不能纪古且以近事言之自建武以来其犯法者常从烧当种起所以然者以其居大小榆谷土地肥美又近塞内诸种易以为非难以攻伐南得钟存以广其众北阻大河因以为固又有西海鱼盐之利縁山濵水以广田畜故能彊大常雄诸种恃其权勇招诱羌胡今者衰困党援壊沮亲属离叛余胜兵者不过数百逃亡栖窜逺依发羌臣愚以为宜及此时建复西海郡县规固二榆广设屯田隔塞羌胡交闗之路遏絶狂狡窥欲之源又殖谷富边省委输之役国家可以无西方之忧
　　班昭上书请兄超　妾同产兄西域都防定逺侯超幸得以防功特防重赏爵列通侯位二千石天恩殊絶诚非小臣所当被防超之始出志捐躯命冀立防功以自陈效防陈睦之变道路隔絶超以一身转侧絶域晓譬诸国因其兵众每有攻战輙为先登身被金夷不避死亡赖防陛下神灵且得延命沙漠至今积三十年骨肉生离不复相识所与相随时人士众皆已物故超年最长今且七十衰老被病头发无黒两手不仁耳目不聪明扶杖乃能行虽欲竭尽其力以报塞天恩迫于嵗暮犬马齿索蛮夷之性悖逆侮老而超旦暮入地久不见代恐开奸宄之源生逆乱之心而卿大夫咸懐一切莫肯逺虑如有卒暴超之气力不能从心便为上损国家累世之功下弃忠臣竭力之用诚可痛也故超万里归诚自陈苦急延颈逾望三年于今未防省録妾闻古者十五受兵六十还之亦有休息不任职也縁陛下以至孝理天下得万国之欢心不遗小国之臣况超得备侯伯之位故敢触死为超求哀匄超余年一得生还复见阙廷使国永无劳逺之虑西域无仓卒之忧超得长防文王葬骨之恩子方哀老之惠诗云民亦劳止汔可小康惠此中国以绥四方超有书与妾生诀恐不复相见妾诚伤超以壮年竭忠孝于沙漠疲老则便捐死于旷野诚可哀怜如不防救防超后有一旦之变冀幸超家得防赵母卫姬先请之贷妾愚戅不知大义触犯忌讳
　　虞诩上疏请复三郡　臣闻子孙以奉祖为孝君上以安民为明此髙宗周宣所以上配汤武也禹贡雍州之域厥田惟上且沃野千里谷稼殷积又有兹盐池以为民利水草丰美土宜产牧牛马衔尾羣羊塞道北阻山河乘阨据险因渠以溉水舂河漕用功省少而军粮饶足故孝武皇帝及光武筑朔方开西河置上郡皆为此也而遭元元无妄之灾众羌内溃郡县兵荒二十余年夫弃沃壤之饶损自然之财不可谓利离山河之阻守无险之处难以为固今三郡未复园陵单外而公卿选懦容头过身张解设难但计所费不图其安宜开圣徳考行所长
　　段颎上言讨先零东羌　臣伏见先零东羌虽数叛逆而降于皇甫规者已二万许落善恶既分余防无防今张奂踌蹰久不进者当虑外离内合兵徃必惊且自冬践春屯结不散人畜疲羸自亡之埶徒更招降坐制强敌耳臣以为狼子野心难以恩纳势穷虽服兵去复动唯当长矛挟胁白刃加颈耳计东种所余三万余落居近塞内路无险折非有燕齐秦赵从横之埶而久乱并凉累侵三辅西河上郡已各内徙安定北地复至单危自云中五原西至汉阳二千余里匈奴种羌并擅其地是为痈疽伏疾留滞胁下如不加诛转就滋大今若以骑五千歩万人车三千辆三冬二夏足以破定无虑用费为钱五十四亿如此则可令羣羌破尽匈奴长服内徙郡县得反本土伏计永初中诸羌反叛十有四年用二百四十亿永和之末复经七年用八十余亿费耗若此犹不诛尽余孽复起于兹作害今不暂疲人则永宁无期臣庶竭驽劣伏待节度
　　魏刁雍凿艾山渠表　臣防宠出镇奉辞西藩总统诸军户口殷广又总勒戎马以防不虞督课诸屯以为储积夙夜惟忧不遑宁处以今年四月末到镇时以夏中不及东作念彼农夫虽复布野官渠乏水不得广殖乘前以来功不充课兵人口累率皆饥俭畧加检行知此土稼穑艰难夫欲育民丰国事须大田此土乏雨正以引河为用观旧渠堰乃是上古所制非近代也富平【宁夏灵州有富平废城】西南三十里有艾山南北二十六里东西四十五里凿以通河似禹旧迹其两岸作溉田大渠广十余歩山南引水入此渠中计昔为之髙于水不过一丈河水激急沙土漂流今日此渠髙于河水二丈三尺又河水浸射徃徃奔頽渠溉髙悬水不得上虽复诸处按旧引水水亦难求今艾山北河中有洲渚水分为二西河小狭水广百四十歩臣今求入来年正月于河西髙渠之北八里分河之下五里平地凿渠广十五歩深五尺筑其两岸令髙一丈北行四十里还入古髙渠即循髙渠而北复八十里合百二十里大有良田计用四千人四十日功渠得成讫所欲凿新渠口河下五尺水不得入今求从小河东南岸斜断到西北岸计长二百七十歩广十歩髙二丈絶断小河二十日功计得成毕合计用功六十日小河之水尽入新渠水则充足溉官私田四万余顷一旬之间则水一遍水凡四溉谷得成实官课常充民亦丰赡
　　刁雍运屯谷付沃野表　奉诏髙平安定统万及臣所守四镇出车五千乘运屯谷五十万斛付沃野镇以供军粮臣镇去沃野八百里道多深沙轻车来徃犹以为难设令载谷不过二十石每渉深沙必致滞陷又谷在河西转至沃野越度大河计车五千乘运十万斛百余日乃得一返大废生民耕垦之业车牛艰阻难可全至一嵗不过二运五十万斛乃经三年臣前被诏有可以便国利民者动静以闻臣闻郑白之渠逺引淮海之粟泝流数千周年乃得一至犹称国有储粮民用安乐今求于牵屯山河水之次造船二百艘二船为一舫一船胜谷二千斛一舫十人计须千人臣镇内之兵率皆习水一运二十万斛方舟顺流五日而至自沃野牵上十日还到合六十日得一返从三月至九月三返运送六十万斛计用人功轻于车运十倍有余不费牛力又不废田
　　刁雍河西修城表　臣闻安不忘乱先圣之政也况绥服之外带接边城防守不备无以御敌者也臣镇所绾河西爰在边表常惧不虞平地积谷实难守防兵人散居无所依恃脱有妖奸必致狼狈虽欲自固无以得全今求造城储谷置兵备守镇自建立更不烦官又于三时之隙不令废农一嵗二嵗不讫三嵗必成立城之所必在水陆之次大小髙下量力取办
　　宋宋琪论边事疏　臣顷任延州节度判官经渉五年虽未尝躬造夷落然常令蕃落将和断公事嵗无虚月藩部之事熟于闻听大约党项吐蕃风俗相类其帐族有生户熟户接连汉界入州城者谓之熟户居深山僻逺横过防畧者谓之生户其族多有世讐不相来徃遇有战鬬则同恶相济传箭相率其从如流虽各有鞍甲而无魁首统摄并皆散漫山川居常不以为患党项界东自河西银夏西至灵盐南距鄜延北连丰防厥土多荒隙是前汉呼韩邪所处河南之地幅员千里从银夏至青白两池地惟沙碛俗谓平夏拓防盖蕃姓也自鄜延以北多土山栢林谓之南山野利盖羌族之号也从延州入平夏有三路一东北自丰林县苇子驿至延州县接绥州入夏州界一正北从金明县入蕃界至卢闗四五百里方入平夏州南界一西北歴万安镇经永安城出洪门至宥州四五百里是夏州西境我师如入夏州之境宜先招致接界熟户使为乡导其强壮有马者命去官军三五十里踏白先行縁此三路土山栢林溪谷相接而复隘陿不得成列蹑此乡导可使歩卒多持弓弩枪锯随之以三二千人登山侦逻俟见坦途宁静可传号勾马遵路而行我皆严备保无虞也长兴四年夏州李仁福死有男彞超擅称留后当时诏延州安从进与李彞超换镇彞超据夏州固不奉诏朝廷命邠州药彦稠总兵五万送从进赴任时顿兵城下议欲攻取军储不继遽命班师而振旅之时不能严整失戈弃甲遂为边人之利臣又闻党项号为小蕃非是勍敌若得出山布阵止劳一战便可荡除深入则馈运艰难穷追则窟穴幽隠莫若縁边州镇分屯重兵俟其入界侵渔方可随时掩击非惟养勇亦足安边凡乌合之徒势不能久利于速鬬以骋兵锋莫若持重守疆以挫其鋭彼无城守众乏糇粮威赏不行部族分散然后宻令觇其保聚之处预于麟府鄜延宁庆灵武等州约期防兵四面齐进絶其奔走之路合势击之可以翦除无噍类矣仍先告语诸军击贼所获生口资畜许为己有彼为利诱则人百其勇也灵武路自通逺军入青冈峡五百里皆蕃部熟户向来使人商旅经由并在部族安泊所求赂遗无防谓之打当亦如汉界逆旅之家宿食之直也此时大军或须入其境则乡导踏白当如夏州之法况彼灵州便是吾土刍粟储蓄率皆有备縁路五七程不烦供馈止令逐都兵骑裹粮轻赍便可足用谚所谓磨鎌杀马劫一时之力也旬浃之余固无阙乏矣
　　张齐贤上备边疏　清逺军陷没以来青冈砦烧弃之后灵武一郡援隔势孤此继迁之所觊觎而必至者也以事势言之加讨则不足防遏则有余其计无他蕃部大族首领素与继迁有隙者若能防以官爵诱以货利结之以恩信而激之以利害则山西之蕃部族帐靡不倾心朝廷矣臣所领十二州军见二万余人若縁边料东本城等军更得五万余人招致蕃部其数又逾十数万但彼出则我归东备则西击使之奔走不暇何能为我患哉今灵武军民不翅六七万陷于危亡之地若继迁来春于我兵未举之前发兵救援灵武尽驱其众并力攻围则灵州孤城必难固守万一失陷贼势益増纵多聚甲兵广积财货亦难保必胜矣臣所以乞封潘罗支为六谷王而厚以金帛者恐继迁旦暮用兵断彼卖马之路也茍朝廷信使得达潘罗支则泥埋等族西南逺蕃不难招集西南既禀命而縁边之势张则鄜延环庆之浅蕃原渭镇戎之熟户自然归化然后使之与对替甲兵及驻泊军马互为声援则万山闻之必不敢于灵州河西顿兵矣万山既退则贺兰蕃部亦稍稍叛继迁矣若曰名器不可以假人爵赏不可以滥及此乃圣人为治之常道非随时变易之义也
　　张齐贤上灵州事宜疏　灵州斗絶一隅当城镇完全碛路未梗之时中外已言合弃自继迁为患以来危困弥甚南去镇戎约五百余里东去环州仅六七日程如此畏途不须攻夺则城中之民何由而出城中之兵何由而归欲全军民理须应接为今之计莫若増益精兵以合西边屯驻对替之兵从以原渭镇戎之师率山西熟户从东界而入严约师期两路交进设若继迁分兵以应敌我则乗势而易攻且奔命道途首尾难卫千里趋利不败则禽臣谓兵锋未交而灵州之围自解然后取灵州军民而置砦于萧闗武延川险要处以侨寓之如此则蕃汉土人之心有所依赖裁平宁却归旧贯然后从蕃汉之兵乘时以为进退则成功不难矣
　　张齐贤上经制西边疏　臣在先朝常忧灵夏两镇终为继迁并吞言事者以臣所虑为太过畧举既徃之事以明本末当时臣下皆以继迁只懐恋父祖旧地别无他心先帝与以银州廉察庶满其意尔后攻刼不已直至降麟府州界八部族蕃酋又脇制贺兰山下帐族言事者犹谓封奨未厚洎陛下赐以银夏土壤宠以节旄自此奸威愈滋逆志尤暴屡断灵州粮路复挠縁边城池数年之间灵州终为吞噬当灵池清逺军垂欲陷没臣方受经畧之命臣思继迁须是得一两处强大蕃族与之为敌如汉断匈奴右臂乃古今之上策也遂请以六谷名目封潘罗支俾其展効其时近臣所见全与臣谋不同多为阻挠及继迁为潘罗支射死边患谓可少息今其子徳明依前攻刼析逋游龙鉢等尽在部下其志又似不小臣虑徳明乘大驾东幸之际去攻六谷则沙甘肃于阗诸处渐为控制矣向使潘罗支尚在则徳明未足为虞今潘罗支已亡厮铎督恐非其敌望委大臣经制其事
　　范仲淹论西事劄子　臣闻兵家之事在先观虚实之势实则避之虚则攻之今縁边城寨有五七分之备而闗中之备无二三分若昊贼知我虚实必先胁边城不出战则深入乘闗中之虚小城可破大城可围或东阻潼闗隔两川贡赋縁边懦将不能坚守则朝廷不得髙枕矣为今之计莫若且严边城使之久可守实闗内使无虚可乗西则邠州鳯翔为环庆原渭之声援北则同州河中府扼鄜延之要害东则陜府华州据黄河潼闗之险中则永兴为都防之府各须屯兵三二万人若防至使边城清野不与大战闗中稍实岂敢深入复命五路修攻取之备张其军声分彼贼势使弓马之劲无所施牛羊之货无所集三二年间彼自困弱待其众心离叛自有间隙则行天讨此朝廷之上防也又闻边臣多请五路入讨臣窃计之恐未可以轻举也太宗朝以宿将精兵北伐西讨艰难嵗月终未收复缘大军之行粮车甲乘动弥百里敌骑轻防邀击前后乘风扬沙一日数出进不可前退不可息水泉不得饮沙漠无所获此所以无功而有患也况今承平嵗久中原无宿将精兵一旦兴深入之谋击难制之敌未可知也然则汉唐之时能拓疆万里者盖当时受任与今不同既委之以兵又与之税赋而不求速效故养猛士延谋客日练月计以待其隙进不俟朝廷之命退不闗有司之责观变乘胜如李牧之守边可谓善破敌者唯陛下深计而缓图之
　　苏轼论西羌夏人事宜　臣窃见近者熈河路奏生擒鬼章百官称贺中外同庆臣愚无知窃谓安危之机正在今日若应之有道处之有术则安边息民必自是始不然将骄卒惰以胜为灾亦不足怪故臣区区欲乞陈前后致防之由次论当今待敌之要虽狂愚无取亦臣子之常分昔先帝用兵累年虽中国靡敝然夏人困折亦防于亡横山之地沿边七八百里不敢耕者至二百余里嵗赐既罢和市亦絶彼中疋帛至五十余千其余老弱转徙牛马堕壊所失盖不可胜数饥羸之余乃始欵塞当时执政大臣谋之不深因中国厌兵遂纳其使毎一使赐予贸易无虑得绢五万余疋归鬻之其民疋五六千民大悦一使所获率不下二十万缗使五六至而累年所罢嵗赐可以坐复既使彼因吾资以徳其民且饱而思奋又使其窥我厌兵欲和之意以为欲战欲和权皆在我以故轻犯边陲利则进否则复求和无不可者若当时大臣因彼之请受其词不纳其使且诏边臣与之徃返商议所获新疆取舍在我俟其词意屈服约束坚明然后纳之则彼虽背恩反覆亦不至如今日之速也彼虽有易我意然不得西藩解仇结好亦未敢动夫阿里骨董毡之贼臣也挟制其公主以弑其君之二妻董毡死匿丧不发逾年众定乃诈称嗣子伪书鬼章温溪心等名以请于朝当时执政若且令边臣审问鬼章等以阿里骨当立与否若朝廷从汝请遂授节阿里骨真汝主矣汝能臣之如董毡乎若此等无词则是诸羌心服既立之后必能统一都部吾又何求若其不服则衅自彼生爵命未下曲不在吾彼既一国三公则吾分其恩礼各以一近土使额命之鬼章等各得所欲宜亦无患当时执政不深虑此专以省事为安国因其妄请便授节钺阿里骨自知不当立而忧鬼章之讨也故欲借力于西夏以自重于是始有解仇结好之谋而鬼章亦不平朝廷之以贼臣君我也故怒而盗边夏人知诸羌之叛也故起而和之此臣所谓前后致防之由明主不可以不知者也虽既徃不咎然可以为方来之鉴元昊本懐大志长于用兵亮祚天付凶狂轻用其众故其为边患皆歴年而后克定今梁氏专国素与人多不协方内自相图其能以创残呻吟之余久与中国敌乎料其奸谋盖非元昊亮祚之比矣意谓二圣在位恭黙守成仁恕之心着于逺迩必无用武之意可肆无厌之求兰防诸城鄜延五寨好请不获势挟必从猖狂之后求无不获计不过此耳今者窃闻朝廷降诏诸路勅励战守明逆顺曲直之理此固当今之急务而诏书之中亦许夏人之自新臣窃以为开之太易纳之太速曽未一战而厌兵欲和之意已见乎外此复蹈前日之失矣臣甚惜之今既闻鬼章之防或渐有欵塞之谋必将为恭狠相半之词而继之以无厌之请若朝廷复纳其使则是欲战欲和权皆在彼有求必获不获必叛虽媮一时之安必起无穷之衅故臣愿明主断之于中深诏大臣宻勅诸将若夏人欵塞当受其词而却其使然后明勅边臣以夏人受恩不赀无故犯顺今虽欵塞反覆难保若实心向化当且与边臣商议茍词意未甚屈服约束未甚坚明则且却之以示吾虽不逆其善意亦不汲汲求和也彼若心服而来吾虽未纳其使必不于徃返商议之间遽复盗边若非心服则吾虽荡然开懐待之如旧能必其不叛乎今嵗泾原之入岂吾待之不至耶但使吾兵练士饱斥堠精明彼无大获不过数年必自折困今虽小劳后必坚定此臣所谓当今待敌之要亦明主不可以不知者也今朝廷意在息民不惮屈已而臣献言乃欲艰难其请不急于和似与圣意异者然古之圣贤欲行其意必有以曲成之未尝直情而径行也将欲翕之必固张之将欲取之必固予之夫直情而径行未有获其意者也若权其利害究其所至则臣之愚计于安边息民必久而固与圣意初无少异然臣窃度朝廷之间似以畏事为无事者臣切以为过矣夫为国不可以生事亦不可以畏事畏事之弊与生事均譬如无病而服药与有病而不服药皆可以杀人夫生事者无病而服药也畏事者有病而不服药也乃者阿里骨之请人人知其不当予而朝廷予之以求无事然事之起乃至于此不防于有病而不服药乎今又欲遽纳夏人之使则是病未除而药先止其与防何臣于侍从之中受恩至深其于委曲保全与众独异故敢出位先事而言不胜恐悚待罪之至
　　元特穆尔盐法疏　近防委廵歴奉元东道至元元年各州县户口额办盐课其陜西运司官不思转运之方每年预期差人分道赍引遍散州县甫及旬月杖限追钞不问民之无有窃照诸处运司之例皆运官召商发卖惟陜西等处盐司近年散于民户且如陜西行省食盐之户该办课二十万三千一百六十四锭有余于内巩昌延安等处认定课钞一万六千二百七十一锭庆阳环州鳯翔兴元等处嵗办课一万七千九百八十五锭其余课钞先因闗陜旱饥民多流亡准中书省咨至顺三年盐课十分为率减免四分于今三载尚有亏负盖因户口凋残十亡八九纵或有复业者家产已空迩来嵗额丰收而物价甚贱得钞为艰本司官皆勒有司征办无分髙下一槩给散少者不下二三引每一引收价银三锭富家无以应办贫民安能措画粜终嵗之粮不酧一引之价缓则输息而借贷急则典鬻妻子纵引目到手力窘不能装运止从各处盐商勒价收买旧债未偿新引又至民力有限官赋无穷又宁夏所产韦红盐池不办课程除巩昌等处循例认纳干课从便食用外其池邻接陜西环州百余里红盐味甘而价贱解盐味苦而价贵百姓私相贩易不可禁约以此参详河东盐池除捞盐户口食盐外办课引数今后宜从运官设法募商兴贩但遇行盐之处诸人毋得侵扰韦红盐法运使每嵗分轮官吏监视听民采取立法抽分依例发卖每引收价钞三锭自黄河以西从民食用通办运司元额课钞因而夹带至黄河东南者同私盐法罪之陜西兴贩解盐者不禁如此庶望官民两便而课亦无亏矣
　　明杨一清请复茶马旧例疏　臣于茶马事例知圣祖神宗睿谋英畧度越前代也自唐世回纥入贡以马易茶至宋熙宁间乃有以茶易蕃马之制所谓以摘山之利而易充厩之良戎人得茶不能为我害中国得马足以为我利计之得者无越于此至我朝纳马谓之差发如田之有赋身之有庸必不可少彼即纳而酬以茶斤我体既尊彼欲亦遂较之前代曰互市曰交易得失轻重较然可知且金城之西绵亘数千里北有狄南有番狄终不敢越番而南以番人为之世仇恐议其后此天所以限别区域絶内外者也国初散处降夷各分部落随所指拨地方安置住劄授之官秩聨络相承以马为科差以茶为酬价使知虽逺外小夷皆王官王民志向中国不敢背畔且如一背中国则不得茶无茶则病且死以是羁縻之贤于数万甲兵矣此制西番以控北边之上防前代畧之而我朝独得之者也顷自金牌制废私贩盛行虽有抚谕廵茶之官莫之能禁坐失茶马之利垂百六十年岂徒边方缺马将意外之虑或从此生乞勅该衙门将金牌旧额查出仍遣廷臣赍捧前来防同臣等昭示番族使知朝廷修复旧制各当本等差发不许违背附近番族调取原降金牌前来纳马给茶赏劳有不受约束招调者官兵诛剿以警其余庶防恩威并施番人懐畏永为藩篱之固
　　刘天和陈边计疏　访得汉人歴年被驱掠在敌中者常数万人每敌骑南牧近边则脱身而归然以守墩官军残忍贪功遇有到边则伪举火炮杀取首级冐报功次希图陞赏是以来归者尚少查得旧例遇有到边镇廵官查取姓名乡贯差人伴送宁家夫彼皆中土良民我不能卫之保安致彼被掠彼不忘我冐死逃归我不加恤又从而利其盗得之物此何理也切念先年曽因边方缺军悬赏召募每军一人给银五两能召及百人者陞一级其所召者多老弱逋囚之人然走回人口少小而去强壮而归彼之伎俩知之稔矣其耐寒暑习战鬬犹夫彼也以此赴敌所谓用我所长也乃纵之使归民伍谓之何哉近来各镇将官亦有私蓄以备爪牙者缘未着为令故所收者不多合无通行各该镇廵官晓谕守墩官军但有敌中走回人口随即收送镇廵官处时刻不许迟留除老弱妇女照旧伴送宁家其精壮男子及十四五嵗幼童若系本镇附近军民俱倍加抚恤编入卫所与正军一体食粮无妻者官为娶妻无屋者官为买屋发游兵部下名为先锋军每逢出战用以当先使之踊跃呼噪以倡士气先登陷阵以挫贼锋敌中骑回马匹有堪以出战者官给时价收买不堪者听其自行变卖收送墩军夜不收仍给官银三两以塞其贪功妄杀之心其视用银五两召募不堪之人以耗边饷似有间矣若有贪功妄杀者下手之人扺命该管官知情者问发充军仍行各该抚臣出给告示发各墩悬挂晓谕或别行召诱庶风闻塞外来归者日众每镇若得千人以上鼓噪于军中则三军气胜所向不怯而武功大振矣
　　杨博查处屯田计安地方疏　臣以庸劣误防圣明付以边抚重寄任事以来其于地方利弊靡不悉心讲求大要河西事体重且大者莫过于屯田一事遂即案行守廵兵备四道各将境内荒芜田地通行查出或上下水利不通应该挑濬或人力牛种不敷应该处给或从来抛荒未种应该开垦逐一议处明白每处画一小图贴説其上陆续送阅果有父子兄弟相率力田者即以姓名开呈动支官钱买办羊酒花红犒赏惰农自安者各举数人量加惩治以警其余去后节据分廵西宁道副使钟鉴先将镇城迤南荒田开报到官如黑河木龙坝则有荒田二十余顷洞子渠则有荒田一十三顷马子渠则有荒田一顷大满渠则有荒田四顷即镇城一靣荒芜之田至于如此其他十五卫所可概知矣臣即督同钟鉴前去各该地方逐一踏勘召人承种不见有响应者防集父老问之咸以为徃年兴复屯田或种未入土名已入册或人已在逃粮犹如故不知虏至则不得耕牧水淤则不能灌溉其从来抛荒之地虽节奉事例永不起科官司一概追征更无分别未受富饶之利先罹剥肤之害以故宁甘贫窭不敢承认臣惟甘肃地方与延绥事体大畧相同先年河东民运皆系本色后因输纳不便改本为折遂致二镇渐次萧索延绥守臣无嵗不讨内帑者以其计无所出不得不仰给也甘肃茍且支持未尝率意陈乞者非守臣之才过于延绥以其地土肥饶犹可耕牧故也臣自入境以来见所至荒田不下万顷遂极力经理期于少效乃今备咨舆情始知其受病源委全在于催科之不法而法令废阁实由于劝惩之未至若不急为处分河西生计日就穷蹙臣恐万不得已又将如延绥之奏讨矣以内帑有限之财应诸镇无厌之请非惟该部难以区画亦非臣等边臣体国之忠也昔汉赵充国唐郭元振在河西咸卓然着声考其所为充国则上屯田便益以逸待劳元振则修通河渠尽水陆之利今时虽云异势不甚殊仿二臣之意而不泥于其迹固亦存乎其人焉耳如防乞勅该部将原奉各边抛荒地土听其尽力开垦永不起科其旧曽起科荒芜年久仍要用力开耕应纳籽粒一体蠲免事例再加申明行臣遵守仍听臣将在城甘州左等五卫并山丹卫髙台所行分廵副使钟鉴凉州镇潘永昌荘浪古浪五卫所行分守参政张玺肃州卫镇夷所行兵备副使赵得祐西宁卫行兵备副使王继芳各会同副参游守等官督同卫所掌印管屯官员及兹边警少缓之时将一应荒田查议停当明年春暖刻期举行合用钱粮人工等项并未尽事宜臣当徃来调度次第整理各官果能加意区画有益地方事宜查上劳勣该部一并録叙怠惰误事者具实论劾其卫所官吏知数人等若仍敢将荒田作弊朦胧起科严行挐问从重治罪中间如有应完籽粒亦许从实查免不得徒事虚文庶政有条理人自乐从臣犹恐议者必以为永不起科大便小民为疑不知损上益下藏富于民实自古经畧之长策若使民果富饶臣欲盐粮则盐粮有余臣欲银粮则银粮有余臣欲清补接年屯粮则屯粮有余所谓投之所向无不如意不然则民方糊口不给遑恤其他万一虏骑充斥仓廪匮竭河西不防于坐困乎此臣之所以早夜图维不能已于有言也臣不任恳切觊望之至
　　杨博修筑要城堡以弭外患疏　议得本镇地方斗絶羌戎之中孤悬河湟之外度势审时较之沿边诸镇独为难守而经制长防大要亦不出于赵充国留兵屯田部曲相保堑垒木樵校聨不絶之数言盖以静致动以逸待劳自足以坐收成算而区区攻战之末不与焉臣以驽劣以今嵗七月之初始至镇城深惟积谷重农第一要务故亟将屯田事宜议拟题请其次则缮城郭起坞堠谨烽燧良不容缓乃备行守廵兵备四道将槩镇城堡墩台通行查处昨因八月九月农工告毕已将甘州张钦等堡山丹石硖口等堡风营等墩髙台老鸦等墩永昌明沙等墩洪氷闫王边等墩凉州张义等堡红城子大红石等墩古浪可可等墩肃州谭家等堡应添置者次第添置应修饬者次第修饬事涉琐细不敢陈渎圣听外但惟镇番地方北出凉州二百余里旷逺寥阔实与宣府独石马营相类昔人谓于凉州北境碛中建置城垣控其冲要自是防不敢复至凉州城下即此处也乃今风沙壅积防与城埒万一敌骑突至因沙乘城岂惟凉永坐撤藩篱实甘肃全镇安危所系至于凉州柔逺懐安靖边亦皆番虏徃来出没之所垣墙低薄壕堑淤塞虽尝屡议修筑止缘无人任事旋议旋罢今石参政张玺欲要于镇番添筑闗厢一则消除沙患一则増置重险并将修饬柔逺等堡事宜开呈前来谋之父老咸谓可行质之官僚殊无异议急当整理但夫役动调众多钱粮经费浩繁事体颇重固非臣愚所敢擅举如防乞勅该部再加查议稍待来年春暖土脉融和容臣查照所议刻期举行未尽事宜竟自查处仍行参政张玺凉州副总兵萧汉徃来督视务期一劳永逸保障地方事完将用过钱粮拨过夫役备细造册奏缴仍行守备蔡勲徃来提调刻期完报
　　张伦救荒弭患疏　奏为救荒弭患事切见陜西三年雨雪愆期赤地千里饥窘枕藉流移亡数赈贷磬仓廪之储劝借竭富家之积诚可痛哭流涕且外控三边内制番夷自古用武之地俗多强悍军民杂处有回回土黙特河西西番辉和尔拉哩诸种族虽系附籍当差狼子野心终不能保成化四年开城县土黙特穆苏相聚为盗据险石城特劳大军剿灭费出万计即今之患又非穆苏之比况敌骑猖獗各边防御诚恐风闻山西饥馑仓廪空虚谋大举深入动调边民截杀则军饷何以备之转输何以处之此可虑者一也平庆地方盗贼蜂起诚恐势至燎焰不可扑灭此可虑者二也流民俱在汉中荆襄万山患出不测又非刘千斤比此可虑者三也王府禄米不足啼饥号寒此可虑者四也故曰思患预防有备无患臣有一得之愚非身家利上为朝廷下为民命内防激变外防边患昧死规画条陈一曰救荒无善政兴水利而已臣见河南客船俱从黄河达淮直抵南京新河水利莫此为便照得南京常平仓乌龙潭等仓粮米不下数百余万且近年嵗颇丰稔乞勅内外守备南京户部总督粮储等官防议将前项仓粮借拨二十余万石于南京江淮济川二卫马快船拨一千驾船军人给口粮盘纒查取应天府官银雇民船一千载运至河南孟津县等处水次收贮仍勅户部将南方折粮银太仓银运至孟津县督有司雇骡车二千运至潼闗仓并合空闲处如法堆放以赈陜西山西河南各司府州县官斟酌缓急难易设法运赈务在尽心殚力俾民得实惠庶防人心安而外患可防也二曰浙淮长芦存积官盐所获私盐通卖银运至南直苏松等府又各府库银督令有司以礼召积粟之家依时估给米价船脚令其自行载运至前项水次有能仗义输米五百石者给与七品散官三百石者冠带荣身庶官民两利三曰庆阳灵州盐课司池盐勅陜西廵镇等官召商纳米于缺粮处上纳斟酌米盐低昻定价如米贵籴买无出依时价纳银别行区处籴赈四曰河州西宁等处官茶并获私茶许客商于缺粮去处纳米领茶备赈五曰陜西司府州县官银免征以赃罚银物减半支给以苏民困待丰年签补六曰加意招抚复业将官银易牛犋种子给招流亡将拖欠粮草官物及一应不急之务暂令寛免有司体询民瘼曲加抚字七曰专委布政司官督有司修理预备仓多方蓄积行问刑衙门赎罪纳米备赈八曰终南华吴山一带深谷之中多有无借假以僧道潜住或聚众为盗或造为妖言煽惑人心今饥民流移诚恐被其诳诱谋为不轨宜出榜严加禁约朱笈豁免屯粮赔累疏　臣伏读皇上登极诏书一陜西沿边及两广等处军民田地先年被贼蹂践抛荒者及各处荒闲官民田地各该廵按御史勘实具奏该征夏秋税粮户部悉与蠲免又各处水坍沙压等项民屯田地税粮负累军民赔纳曽经抚按官查勘明白具奏者该部即与除豁钦此臣有以仰窥皇上损上益下而轸恤民艰甚大惠也是故海内臣民欢欣鼓舞莫不翘首拭目愿太平之治谨以夏民负累屯粮疾苦情上恳照得宁夏孤悬河外逼邻敌境地土硝鹻膏腴絶少而当时定税遽拟一斗二升其后因缺马缺料加増地亩草束赋日益重又其后河势迁徙冲没良田遂至河坍沙压髙亢宿水荒芜无影等项而田不得耕矣继又加以杂差则挑渠修坝采草纳料卷埽起坞等项而劳者弗息矣比先当事臣工不忍前项田粮苦累节经具题未防豁免由是嵗无丰凶例取登足故粮有拖欠撒派包赔包赔不过勒逼逃窜逃窜不已则又摘丁顶补派及婴孩年复一年以有限之丁受无穷之累驯至户口流亡生齿凋耗臣先任宁夏顶田军余见在二万八千余人每卫所开报逃亡輙为踧踖自臣去大同丁忧起复仍涖斯土距今仅四年而逃移者又不啻五千余矣屡经前抚臣招徕复业毕竟伤弓之鸟惊栖不定但闻清派相继逃移遂使市井萧条村落荒废有不忍言者夫国保于民民保于食今罔念夏民贻累之残伤而乃撄情于催科之殿最追逋负之税者逐见在之民撒抛荒之田者敺安堵之众臣不佞切有条陈民瘼之计先已行宁夏兵粮道佥事刘之防查报勘过河坍沙压髙亢宿水抛荒无影等田共一千六十顷三十五亩计征粮一万二千一十石谷草一万七千五百余束地亩银一百一两折粮草银四十三两造册呈缴到臣覆查间忽覩邸报因该兵科给事中刘铉题为摘陈边民困耗之状恳乞圣恩破格蠲恤荷防皇上勅下该部查勘臣窃私忧夏镇素有江南之名惟恐溺于旧闻者见此蠲免必曰夏有水利税不可免军饷嵗用额不可缩不防亟赐蠲恤輙复不识忌讳为皇上陈之夫夏方何为而敝也以粮差繁重之累也粮差何为而累也以塞北江南之称也谚曰耳闻不如目见彼拟宁夏于江南者果经歴其地而灼见乎亦使夏人冒鱼米之虚名受征敛之实祸乎且江南财赋之地泉货所通寜夏戎马之区较于陆海本相霄壤而顾有声于寰宇之内自有小江南之名故夏镇盐引曽议増淮减浙而计部亦谓地饶粮贱借口滋驳故淮引不添浙引不减请给内帑亦不肯多发也臣先任抚夏思为边氓告哀今奉查勘据该道勘实造册前来并勘实各项赔粮田地文册一本进呈御览防望圣明勅该部通将包赔粮草原额悉与开除其髙亢等项量为减征流民复业官助开垦待后地辟财丰渐次补复旧额一以尽损上益下之爱一以昭聚人导利之公庶脱之于汤火之中而登之于袵席之上无事必谨惟正之供有事必摅敌忾之志臣所谓固防人心而保安地方者此之谓也
　　雒遵请垦屯田疏　恭惟皇上念边人之疾苦也计多得良司牧顷言官部臣请増科额即可其奏盖广罗才儁重边牧甚至徳也臣窃惟得可用之人即为可为于可为之时今时可为莫急于九边之屯田而其废举系司牧焉敬为皇上陈之西起炖煌东距辽海边陲延袤万余里者初立军卫时军各予屯田虽坐落地方逺近不一其数相当不至少缺相沿至今边军多缺伍而田以屯征课者每每告匮不能饷什之二三夫度田非益寡而计兵未加益以口量地视昔犹有余而食之甚不足者无乃屯田之失其初也近来议复屯田者不知有防讫未见效而复其旧者其説固多大较不过有二焉一则戎马之出入无常边人畏而不敢耕一则佃屯之顶补多差边人苦而不肯耕时敌释桀心未有骚于边境失此不复后难为力今复屯田相近而实不同田以屯名岂非以屯兵而名耶见屯见佃者依旧办课不容复议比访之边人及经彼守令皆云沿边旧田今多荒弃间有愿自开垦者禁之何未食新田之粒先有顶军之苦是能弃良田为荒芜不能舎荒田而许耕耘执此筹边臣愚窃谓非计也然与其额征而禁民之耕孰若弛禁以尽益穷卒乎臣反复永思必须重望科甲之人布列沿边州县方可借以举行但徃年议者重惜科甲多畏边地孤危授官稀鲜岂知志士垂勋念不异逺忠臣报主义不辞难况入官一时之苦易边塞万姓之福而先试诸难又作成人才之一要机也有识之士伊谁惮而不救耶伏愿皇上勿忘边备之单弱推广临轩之徳意勅吏部遵照钦依查将沿边一带州县每遇选期先尽进士相应者选授正官如员缺太多间从见例择年力精健举人稍填补之分符专牧广托民社之寄星列棊布宻坚捍御之司其前项傍边近地逃絶抛荒凡可田去处悉令各正官听督抚委用亲自履行相度地里得便宜悬令不论官军土著流民各色人等愿佃者许其开垦即以所垦田为永业不起科复其他徭量给租种或相险阨以结团堡或挑沟畛以遏冲突诸可备边安百姓者任设方畧互为永图不必屑屑然数日计功则荒塞余民困弊可苏又况耒耜之农夫即皆保障之力士不数年间边食既丰兵下亦足万一有警呼吸成聚家自为守人自为战可恃纾宵旰之忧者防未出此也再乞仍勅兵部速咨各边督抚责令司道官不许沿袭故套听委军职槩隠见屯巧作抛荒惟许专令州县正官分区画域亲踏荒地急为开垦毋令后时其寛课如议不得分毫科扰统待三年考绩奏报酬以异格不次超擢倘督责于上者发文移为了事奉行于下者呈文移而报完不求实效壊我边事许各该廵按御史的查参奏重治不少贷则皇上增额之徳意流溢塞下而垦田之实政可及时振举矣
　　戴才议处极边地方兵将疏　臣惟甘肃一镇最为孤悬而防范机宜尤当严宻所以然者何也盖各边止知防秋而甘肃四时皆防各边止防一处而甘肃则又防番防回兵马奔驰殆无虚日凡可权宜裁处者皆次第举行外窃照髙台所设在甘州之西相去二百余里土壤肥饶军民庶富猾囘素所垂涎贼番不时窥伺先年议设操守一员管领马步官军一千余员名在彼防御縁官卑兵寡番囘易玩每遇大敌侵犯动发兵马设伏不惟徒劳军士亦且糜费刍粮且居住之民多系四外流移奸伪百出难以制驭又照西宁巴暖三川介于山溪之中东接兰州南抵河州西连碾伯尤为旷逺且土汉杂居番囘环峙中间膏腴相望棃枣成林少有不足则肆剽掠此时虽设防守官一员摘拨西宁官军二百余员名并彼处屯长土兵相兼防范每遇有警去西宁颇逺加以兰河逃逋之民附于其中相诱为非动倡悖逆此二处实不容不处也然欲为处必须増置兵将而増置兵将又当防计钱粮当此极边困乏之时如之何其可也臣查得甘州既设总兵官一员统领正兵三千及标下前锋家丁勇士一千居中调度已足捍卫又设协守左副总兵一员统领竒兵三千共驻一城似将有制之兵置于无用之地中间裒多益寡移彼驻此要必有道以通之也及质诸守廵二道李敏徳张廷槐等防同总督三边军务右侍郎郭干及廵按御史雷稽古议照髙台与巴暖三川地方俱系富饶要害之处无事则弹压军民有事则防御番囘诚不可缺人也酌量已久故敢冒昧上陈伏望皇上轸念河西极边重地乞勅兵部再加详议如果臣言不谬合无将髙台操守裁革左副总兵移驻髙台就将竒兵官军摘拨一千员名与髙台所见在官军共合二千之数付之本官统领防御其东而平川守备西而镇夷操守势相聨属亦听本官管辖调度应援截杀髙台既议裁革却于巴暖三川地方比照碾伯添设操守一员再于西宁游兵下班军内拨发二三百名或召募一二百名与前军士付之统领防守臣等又思作事贵于谋始选将尤在得人查得甘肃坐营都司莫倦宅心勤谨生长西宁彼中土俗民情山水险易素所稔知若将本官改授巴暖三川操守添设之初凡一应防御事宜必能有济如此庶兵将増重番囘詟服军民既有所頼地方可保无虞矣
　　郑洛收复蕃族疏　据西宁兵备道按察使石槚呈会同赞画主事梁云龙佥事万世徳议照西宁古湟中地也乃甘肃凉荘之右臂河州洮岷之前户万山廻合二千余里诸蕃罗列奚啻数万顾附近境内而嵗纳茶马者谓之曰属蕃其散出山外而易茶属蕃者谓之生蕃种类不一逺近攸分要之皆为中国之藩篱向未欵之先松套诸部逺莫敢犯间有海邉诸防诸蕃兵力既足相抗又畏汉兵之尾其后步其巢穴以故忽来忽去未为大害苐自数年以来敌借中国之欵不独海上而延宁松套诸部防盟蚁聚长驱大进始而抢山外之蕃矣在该镇则曰此生蕃也非吾族坐视荼毒恬不为异以故生蕃俛首归顺嵗纳添巴愿为部落如红防儿姑古只等不知其防已继而抢境内之蕃矣在该镇则曰此虽属蕃非吾百姓也曲为隠忍莫之一救以故属蕃甘心顺从亦嵗纳添巴而招中渐废如俺官阿落受等族又不知其防已诸蕃既顺又因而抢土汉之民矣隂实刼夺阳为误及在将领亦曰蕃汉杂处原无分别互相容隠量为防须罚服粉饰塘报以邀重赏细梭等物利不止于数倍故土民无依亦仿效诸蕃添巴之例而嵗纳不缺甚至有土官为土民而赏给有差者亦添巴之别名也年复一年剥削日甚以麦豆青稞口食取之蕃也褐疋毛布轻暖取之蕃也迨其抢掠或令为向导或驱为前锋兵力亦取之蕃也且徃年该路将领既不能保蕃又能害众如以防窃小事輙率兵攻打堡帐希图牛羊资财之利其偷赶畨子马匹本为报复则又代为追还倍加罚服内困于法外困于敌诸蕃蹙额之情诚仰天而莫诉矣然敌党日增则敌谋叵测渐生不轨之心故一犯而西宁杀副总兵李魁等再犯而洮州杀副将李聨芳又犯而河州杀游击李芳长驱洮渭骚动三秦掳掠之惨道路痛心今特令大臣经畧赞画司道分猷创敌招蕃招回生属蕃人共一百六十族部落该七万四千七百一十余名倾心归顺各无异词等因到臣议得两河皆蕃而河西为甚河西四郡皆蕃而西宁为甚盖缘逺连青海近接河湟古先零防幵遗种在焉其于匈奴种类既殊住居各异故甘肃一镇北则匈奴南则羌蕃汉称河西五郡断匈奴右臂者以敌不能越此而南牧也祖宗畧地西陲缘俗立教加意诸羌故大建梵宇特赐专勅蕃僧为众推服者大者国师小者禅师其诸豪有力者或指挥千户百户各授有差各寺崇奉勅书及原领金玉印章在焉又以诸蕃资茶为命故许纳马中茶以示羁縻属蕃无异编民生蕃虽不敢内向而所资茶箆则转资于属蕃二百年来分方住牧内外相安若时有跳梁或抚或剿旋即安定其松套诸部虽尝垂涎抢掠然以甘镇斥堠聨络彼即溃墙而南畏我乘之旋即宵遯且彼敢掠蕃蕃亦杀之利害得失亦畧相当故蕃人为我保疆无敢异志自欵贡以来其王南牧许之借途因而收蕃此后敌骑因仍不为禁制遂致敌纵蹂躏蕃失凭藉子女牛羊皆彼所有生死予夺惟彼所制日招月引蕃安得不尽归之敌也以故竟舎故巢率趋西海岂独水草丰美实以诸蕃可利初尚利蕃之财物继则利蕃为爪牙久之则利为心腹矣盖敌驱蕃以掠汉而其祸本胚胎则汉为敌而驱蕃也臣细问积弛皆谓蕃囘交通大防已溃西海四郡何地非蕃何地非囘驱之不能招之不可盖驱蕃则明以予敌招蕃又恐隂为敌应即地方官员亦谓此辈浸淫日久必不可招招则引贼入室难与共居将付之无可奈何而已臣窃谓蕃囘之势不分则心腹之患无已故欲荡两川须清西海欲清西海须鼓诸蕃乃大修播告广询羣防乘其极困诱以真情畧其徃愆开之新路乃各蕃逺近传闻风势感动始而加七族自敌逃回既而红防一族賔妻送返臣至西宁凡蕃首投见者皆进之台阶抚之善语慰其苦楚赏以口食各蕃无不感激泣下愿归故巢奋勇杀虏者臣益加鼓舞乃守备祁徳遍歴蕃巢游击曽光祖多方树帜按察使石槚悉心区画主事梁云龙佥事万世徳极力经营且条分缕析部落有数中马有额安挿有所保防有方不惟属蕃复归即生蕃亦附不惟蕃慕义而逃归即敌亦畏威而速返千里之藩篱既撤而复附数万之戎羌既叛而复归从此土宇如常边疆无改戎羌安堵敌骑不侵张天朝之灵宠擅国家之盛事盖收此羌戎有六利焉蕃不附敌敌必讐蕃敌既讐蕃蕃益叛敌其约既解其势即分敌既难侵蕃亦易制利一也敌越甘凉惟蕃是掠今我保蕃蕃气自壮或偷赶马畜或窃杀敌级使敌不宁居流防自息利二也羌富畜牧觔角皮革可供军需利三也牛羊毡酪绎络来市边民财货日通闾阎无匮连年残壊可以苏息利四也山林通道樵牧来徃蕃汉无猜小而薪爨大而材木源源资给利五也我既示恩蕃必懐感日与土人相亲相睦不出五六十年与西纳等族俱可化为良蕃利六也而其安危吃犹在于彼此势分敌难深入者此皆事理易见土俗之人俱能言之然臣之所以皇皇为善后之虑故不在今日安挿之妥而特为后日纷更之虑也













　　甘肃通志巻四十五
<史部,地理类,都会郡县之属,甘肃通志>
　　钦定四库全书
　　甘肃通志巻四十六
　　艺文
　　赋
　　汉班彪北征赋　余遭世之颠覆兮罹填塞之阨灾旧室灭以丘墟兮曽不得乎少留遂奋袂以北征兮超絶迹而逺游朝发轫于长都兮夕宿瓠谷之宫厯云门而反顾望通天之崇崇乗陵岗以登降息郇邠之邑乡慕公刘之遗徳及行苇之不伤彼何生之优渥我独罹此百殃故时防之变化兮非天命之靡常登赤须之长坂入义渠之旧城忿戎王之淫狡宣后之失贞嘉秦昭之讨贼赫斯怒以北征纷吾去此旧都兮騑迟迟以厯兹遂舒节以逺逝兮指安定以为期渉长路之緜緜兮逺纡以樛流过泥阳而太息兮悲祖庙之不修释余马于彭阳兮且弭节而自思日晻晻其将暮兮覩牛羊之下来寤旷怨之伤情兮哀诗人之叹时越安定以容与兮遵长城之漫漫剧蒙公之疲民兮为疆秦乎筑怨舍髙亥之切忧兮事蛮敌之辽患不耀徳以绥逺兮顾厚固而缮藩首身分而不寤兮犹数功而辞諐何夫子之妄说兮孰云地脉而生残登障隧而遥望兮聊须臾以婆娑闵獯鬻之猾夏兮吊尉卬于朝那从圣文之克让兮不劳师而币加惠父兄于南越兮黜帝号于尉佗降几杖于藩国兮折吴濞之逆邪惟太宗之荡荡兮岂曩秦之所图隮高平而周览兮望山谷之嵯峨野萧条以莽荡兮逈千里而无家风猋发以飘飖兮谷水漼以扬波飞云雾之杳杳兮渉积雪之皑皑鴈雝雝以羣翔兮鹍鸡鸣以哜哜游子悲其故乡兮心怆恨以伤怀抚长而慨息兮泣涟落而霑衣揽余涕以于邑兮哀生民之多故夫何隂曀之不阳兮嗟乆失其平度谅时运之所为兮永伊郁其谁愬乱曰夫子固穷游艺文兮乐以忘忧惟圣贤兮逹人从事有仪则兮行止屈申与时息兮君子履信无不居兮虽之蛮貊何忧惧兮
　　晋成公绥黄河赋　览百川之壮兮莫尚羙于黄河潜昆仑之峻极兮出积石之嵯峨登龙门而南游兮拂华隂与曲阿凌砥柱而激湍兮逾洛汭而扬波体委蛇于后土兮配灵汉于穹苍贯中夏之畿甸兮经朔狄之遐荒厯二周之北境兮流三晋之南乡秦自西而启壤兮齐据东而画疆殷徙渉而永固卫迁济而遂强赵决流而却魏嬴引沟而灭梁思先哲之攸叹何水徳之难量
　　唐李翺释懐赋　读党锢传哀直道之多尤不容作释懐赋其词曰懐夫人之郁郁兮厯晦蚤而伤离吾心直以无差兮惟上天其能知袤于徳而必好兮忠何尤而甚疑彼陈词之多人兮故不去众而讯之进荩言之不信兮退逺去而不获弗验实而考省兮固余道之所厄昔师商之亲圣兮徳既均而行革惟肝膓之有殊兮守不同其何责愿披懐而竭闻兮道既塞而已行路非险而不通兮人忘我而异情王章直而狱死兮李固忠而陷刑自古世之所悲兮矧末俗之衰诚哀贞心之洁白兮疾苖莠之纷生令农夫以手锄兮反翦去乎嘉茎岂捐而语之兮详瞪矒而不肯聼欲释去而不忍兮终留滞亦何成当晨夕而歩丘兮仰白日而自明处一世之若流兮何乆求而伤情乐此言而自抑兮壮大观于兢生防馨香之茝兰兮树蒿蔚以罗列斥通路而使无兮恋棘迳之中絶置春秋而徇心兮羌与此其奚别昔誓辞而约文兮期共死以皆居嗟所守之既异兮乃漫汗而遗初心皓白而不容兮非市直而望利忠不顾兮立忘交不同而行弃悲夫不旬已而必讐兮谅非水火其可畏猥吾行之不然兮直愧心而惧义嘉山松之苍苍兮嵗苦寒而亦瘁吾固乐其贞刚兮夫何尤乎小异欲静黙而絶声兮岂不悼厥初之所志抑此懐而不可兮终永夜以歔欷
　　明薛瑄黄河赋　吾观黄河之浑浑兮乃元气之萃蒸濬洪源于西极兮注天于沧瀛贯后土之厐博兮沓沟之晶明过积石而左转兮龙门呀而峻倾薄太华而东骛兮撼砥柱之峥嵘入大陆而北徙兮迷不辨夫九河之故形经两海而纪众流兮擅浮沉之濯灵览頽波而懐明徳兮又何莫非姒氏所经营登昆仑而俯视兮固彷佛其初迹驭髙风而骋望兮遂周游其曲直何末流之混浊兮始清澂而湜湜差澹灔而徐趋兮势沄沄而自得触险石以鬬兮诧雷轰而毂击天宇扩其沆漭兮上下之苍黄雾雨霪霪而滃集兮混防古之洪荒微风荡拂而涣散兮天机组织其文章頽猋浩而汹涌兮百怪垂涎而簸扬腥云浊浪以荡汩兮恍忽顚倒夫舟航灵曜升而赫照兮乗正色于中央望舒在御而下临兮列宿涵泳其光芒若乃震秉符以行令兮百谷淫淫其冻释山泽沮洳以上兮増滉瀁之洋溢鱼龙乗涛以变化兮杳莫测其所极祝融载节以南届兮雷雨奋逹以霶霈潢支流而股合兮百川奔而来防木轮囷而漂防兮蔽云日而淘汰狂澜汹而囓岸兮块土焉塞夫冲溃霜戒严而木脱兮少昊执矩以司秋洲渚缅邈而石出兮始杀湍而安流霰雪纷其四集兮颛顼乗坎以奋神大块噫气而摩轧兮流澌下而龙鳞层氷横絶而山委兮河伯驱石以梁津羌险夷而明晦兮变朝暮与四时飚风起而冲水兮莽怪骇其难推覩圆方之一气兮恒来往而宻移昔尼父之叹逝兮跨百世而罕知顾川流之有本兮与终古以为期启龙图而翫六一兮悟主宰之所为喟余心之未纯兮感道玅之如斯聊诵言以自明兮庶昼夜之靡亏李梦阳竹石赋　有杳者篠丛彼阿徙置得地檽以华托根灵石发生直翕防拂楼翠风阁长竿巉巉翼纷若截为防箫雏鳯鸣任心吹之灵雾生乗鸾挈友腾烟雾餐霞戏委永无虑中虚允直性介固
　　述征赋　仲夏赫炎兮草木毕掲鞿缧赴徴兮夜发梁国抑情顺志兮强食自解乱流渡河兮忽焉而寐所以懭恨挥霍兮中情菀而内伤明星散而交加兮翩防吾以行揽众芳而横涕兮莽皇皇莫知所投曷暾杲杲方上进兮云披离而蔽之飘风磕而曽波兮湖水击而震荡慨川广而难越兮朝余翺翔乎河上既渉卫以奔骛兮又逾淇而渡漳去故乡以就逺兮霑余襟兮浪浪山峻髙而造天兮又隂晦而多雨观蕴虫之相搏兮忳于邑汗又交下哀人命之有常兮祸福杳其无门孰非义之可蹈兮焉作忠而顾身余独怪夫謇博之罹患兮亲好修而逄殆箕子狂而悲歌兮彼比干固以菹醢观前世谁不然兮矧吾懐愆而造尤聊周张以婵媛兮盖不忍此心之常愁渉汤隂余怆怳兮乃又瞻兹羑里鄂庙屹而傍路兮驷超轶而过止懐诚有离慜兮任道有承尤侍中顚陨兮扁鹊被刘专惟君而遘殃兮吾不知其何谓极终古而长愤兮羗炯炯其犹未昧翼绵绵之无聊兮翩翩莫知所骋忧悄悄之闷瞀兮厯山川余弗省迹有隠而难察兮物有微而先彰负蚊蟁以抗山兮固切人之未量欲结言以自明兮拙而莫之谋也将髙举以逺羣兮又绊而莫之能也经沟渎吾不悦兮亦何必为此行也謇相羊以俟至兮莫好修之证也路辽逴之裔裔兮埃风旋而簸扬烟液蒸而练练兮夕吾次于沱阳岭岪曲以敛容兮原瞹防而嵣嵭风草剡而防防兮狼狸号而夜鸣指黄昏以为期兮骎骎又夜行曰雷霆不可玩兮孰刑人而不戒悲辕马之喘嚏兮常十策而九退朝揽木末之清风兮夕瞻明月指列星我既处幽羗谁告兮魂中夜之营营欲展诗以效志兮又恐増愆而倍尤众聚观而潜谇兮或掩涕为余乎淹留予朝餐中山之初蕨兮暮挈易之香莽睇北山而不见兮彼南州又邈焉而弗予覩气怦怦而絓结兮心纬繣而弗怡纷流目以相观兮见金台之崔嵬轸雄虹之迅光兮忾乌白与马角燕昭既剧该辅兮厥躬亡而国削何秦嬴之虎视兮厥二世以不禄固盈虚之环沓兮春秋奄其代续自前代乃已然兮吾又何怨乎人心杂乱反覆岂毕防兮由邃古而至今重曰隆隆三伏铄金石兮如羮如沸行路喙兮道思作诵轸尔兮南有乔木不可以憇兮念我徂征日顦顇兮含精内蚀世莫可说兮乱曰已矣哉鳯鸟之不时与燕雀兮横海之鲸固不为蝼蚁制兮诚解三面之纲吾寜溘死于道路而不悔兮
　　娄奎朔方风俗赋　西夏有元虚居士贤而隠文子偕华先生客夏耳其名以刺谒之欵叙既已文子乃称曰盖闻过髙唐者必聆清商游睢涣者必观藻缋蒙蹑蹻海内有年所至处无不习交其贤豪长者因获周知謡俗矣语云百里不同风千里不同俗君世家于夏且翺翔文学之囿栖迟载籍之林上烛往古下镜来今其于朔方建置之岭末洎山川风物毕载于腹敢以为请毋予靳哉居士谡尔兴曰仆也恂愗未尝苏于故间从长老后而窃闻其槩焉夫草昧方祛睢盱无诏轩唐阐绎上哉夐乎靡得而究已自姬王命使来城嬴氏因河为塞权舆于葩经之脉昭著于太史之载按职方为雍州区攷天官分井桞界甫要服于中华继编户于炎代启于青而筑于建郡于汉而县于唐为宋隋之州镇为伪夏之都邦靣阳明而翼赤县之卫背隂陆而抵户遂之防右酒泉兮控引左云谷兮相望徼橹星繁雉堞云长势形绣若天险孔张洵九围之无匹展四野之独臧其山则贺兰擅其竒金积标其胜拓跋之所避暑瞿昙之所演乗绵亘则百舍不止穹崇则万寻未竟杰壁霞搆攒鹤立邃壑莽苍灵岑崱屴根连金母之瑶房椒载上清之玉色干秋云而叵度碍朝日而行迟不敢扳鸟不能飞逖而望之讶炼石兮撑碧落就而仰之犹鼇足兮奠四维至若黄草葳焉欲衰黒鹰翛乎将翥伏地饮河狼眠虎踞特秀觜起敦丘聚登□子而流览无穷访天都而难觅其处其水则漭漭溔溔汗汗沺沺黒水沃日灵河涨天方其趣乎峡口防乎石濑旁薄惊腾轰豗澎湃山摧岳舞之势排江倾海之及其寓安流没追埼轧盘涌裔咸夷逦迤朔波凌湍虹洞无纪环郛帯郭散漫萦纡枝而为渠潴而为湖其为渠也溢防蝀驾螭虬条分缕析曲折周流经城市而脉脉道浍洫而滮滮溉千林之果蓏浸万顷之塍畴其为湖也萑苇之塲蒹葭之薮皛皛无垠涵藏百有刍牧者驰骛茭藁者奔走其产则湓池神液因风自生调铛济味国计芘盈马芽地掬犛尾沙寻纑旄连丹三币五金旃裘胶革觔角豫章以全民用作贡尚方土植有山矾江离沙防石竹射干雕胡流彞苜蓿浅渚平原菁菁郁郁香有金钱甘有青玉枣实鸡心槐生兎目龙珠称百果之宗乌稗蕴七絶之淑渌池并蒂而荂青门合茎而熟露长苴莲蔓孳蘡薁来禽种于汉苑马乳扺于西域蔷薇郁于东山牡丹富于金谷碧梧栖鸾鳯之柯金桃啄鹦鹉之肉荐雕爼于芳筵莳琼砌于华屋兼以秋黄之蘓白露之防益人之蒜御饥之葍青稞胡麻芗秔羙菽可酿可炊粒珠颗玉又枸檵成林蘦菖若稼干不冬雕华不寒谢臾跗咀之疗人偓佺炼之羽化至于鳞防羽族圹走穴居若图经之所逸若尔雅之所无指百诎而未尽剡十袭而难书爰耳目之所覩记祗能忆其大都防珍貂防马异騊駼觝突羱羜趫防尨卢迒足则三窟之兎迹则九尾之狐麝餐柏而香逺麖戴玉而班殊趋则儦儦行则于于橐駞可服大武善楼既以引重亦以长驱集观乘雁蜚睹防鳬交精属玉旋目庸渠防防之翼鷕鷕之雏毵毵之啄鳦鳦之呼黄陵之庙青草之湖颉之颃之以游以娱丁首莘尾鼓鬐清流跃瀺灂兮为乐齧荇藻兮沋沋问其名兮鰋鲤取不竭兮鮎鯈詹何引兮独茧渔子泛兮孤舟烟消日出兮欵乃聚緵罟兮渡头鲙饪红缕细味与丙穴厹蒸尝以品賔客用羞其宫室则飞观基诸元昊台榭剙自狄公崔嵬千祀故址犹崇且郁郁兮仙人之馆矗矗兮帝子之宫兰堂生雾桂榭凌□金坛黋朗珠刹玲珑廊櫩纚纚甍栋隆隆防窈窕而沙紫翕赩而泥彤文栌华桷玉磶镂题笼以朱网覆以琉璃照耀星汉挥霍云霓甲第名园参差城郭户植羽葆门悬钟铎金波荡漾丽景联络畵鹢于围塘饰翠鹬于箔市廛孔道万落重闉青帘飘雨红防媚人烟花不夜歌管长春陟丽谯而睇盻苐见乎广厦之其人则飞英于国史之着厠名于金柜之藏傅爕以黄金而取誉传昭以学府而流芳宇文赫赫于弢畧侯程于居丧三史伟于行师三傅神于折讼勋绩擅于乔梓功名炳于伯仲称豹变则韩游论汗马则史敬奉是皆人世之龙尘寰之鳯遐迩景风今古雅重迨我明时誉髦尤众忠者义者孝者节者有芝英云气片藤拱璧者有黼黻河汉只语千金者有娴儒雅而师表士林者有持风裁而正色立朝者有倚劒崆峒抑天骄之横者有寜衘刀都市不易虑以生者有蝉蜕埃而翔区外以舒翼者丱角而茂者云翔华顚而彦者鳞萃金鼦右蝉缨緌绅佩嚄唶之胄翩翩铃阁之前偊旅之儒济济阙里之内鸿渐肃雍雍之仪虎螭振桓桓之槩冠盖交于道途轩马塡于阛阓譬犹钟山之阜泗水之滙累圭璧不为之盈采浮磬不为之匮其俗则四民杂居五技赘聚獿石洒削甄冶古铸日者星人觋史驵侩与夫俳伶优侏之侪咸旁午而交臂自髙门鼎贵下比齐民靡不羮鲜饮凿茹毳含醇曼揄被服轻暖绵纯当夫春日载阳布谷催种民狎其野耙锄并用室无悬器田无賸壅新景鬯韶华明锦铀则有弱冠王孙游闲公子饰冠剑聫裀褥引类呼朋吹竽筑走狗鬬鸡六博蹋鞠驰逐于章台之红嬉戏于郊圻之緑及序届朱明流金俶甚箑制缃轻笋舒薤锦支公于是乎手谈羲皇于是乎髙枕乃有武力鼎士络骇札桞诸伎毕逞絶伦超丑金注觯浮争先竞首农者戴蒲茆衣袯襫抱桔槹沃阡陌禾黍百里藨蓘矻矻行者出圃草之陂憇灌木之樾来封夷之常羊忘祝融之烁烈疑姗姗于畵图俨僊僊于阆阙迄夫商吹觱发于林臯霄露厌浥于芊草翘然劲者离披蔚然茂者枯稿万树千畦生成垂实翦摘芟获塲圃狼籍离离穰穰唪唪硙硙于橐于囊盈篝满槅豨膏棘轴衘尾相属塞于庄馗輷輷殷殷纵横络绎已而贡禹举元英涖塲功竣畚挶偫狐貂成盖藏既则见畜牧被野风騣雾鬛鱼目龙文蒲梢汗血兰筋权竒羣奔互齧抉壑斸山黄杂遝于是﨣﨣矫矫之士臂夏服手乌号防削格载畋獠星流景集飚奋霆击决眦弇心覆草蔽地寃伏陵窘充牣车骑无飞不有靡走不备伏腊嵗时迎厘赛社人事纷拏莫可覼缕夫夏之黔黎既尠啙窳逋荡夏之土壤又尽膏腴羙利此所以丰乐甲于关中声称浃乎防内也文子曰羙哉边陲若此者罕矣居士曰未也青铜之峡雷斧劈划断山为两冲流激石招提百座森耸乎其上桧栢千章掩映乎其侧莎罗之峯嵳峩万仞三泉地涌渟澄潣精爽招徕乎逺近膏泽徧敷于灵蠢西山屹秀翠若薄苔惟絶巚之积雪厯四时而不开即溽暑兮伊郁常色泽兮皑皑牛首飞霞洞天敞天下之苾刍蜂合四外之泥絙斗仰其中有龙渊喷玉石罅珠溅若倒囊与倾瓮贯桐枝兮为线放逺池兮犹沸当祁冬兮可湔及气肃天髙撼石动地则曰灵武秋声青蠡入云素华涵影则曰玉关白雪沙明水映乾坤锦灿则曰羚羊落照踈星的厯乍见乍没则曰石空夜火望之则有即之则无此官桥之竒木也明河在天星斗在地此月湖之殊景也表立则顺影堕则逆此浮图之幻迹也晴日钟鸣风雨镛振此沙关之异响也以至灵豨变兮吉善臻神驹刷兮夜光炽元兎进兮飞龙闲金牛现兮白马寺秋童防躅于刘晨安门嫓徳于公艺朱大夫齐名于谪仙程先生等节于孔伋靖王有东平河间之风仇侯有嫖姚车骑之绩斯亦殊尤絶轨也寜非世之所稀觌文子叹曰伟哉不谓西夏有此
　　曹琏朔方形胜赋　繄夏州之大郡实陜石之名邦当三边之屏翰辟千里之封疆廓冈阜而为垣濬川泽而为湟角鼋鼍而为道卧防蝀而为梁帯河渠之重沮奠屯戍之基张垦良田之万顷撑乔木之千章盐池滉瀁渎其隈菊井馥郁馨其傍桑梓相接栋宇相望若率土而论其边陲则非列郡之所拟方也今焉载瞻其四维也汉陇蟠其西晋洛梗其东北跨沙漠之险南吞巴蜀之雄山奔突而若驰水旋绕如环雍邝遐郊其坦夷耸孤城之崇窿内则敞街衢兮辐辏纷舆马兮交通外则经沟塍兮刻镂畇原隰兮腴丰任土作贡而域雍兮星分井鬼罢侯置守而灵兮民杂汉戎出河朔山川之外临藩落境界之中青窥华岳之隠隠翠挹岷峨之重重遥跻西岭之屹屹近俯东湖之溶溶营兴广武坊旌効忠坝濵积石关迩临潼桥横通济兮接賔之铺连栋园开丽景兮望春之楼凌空澹清潭兮天光云影翠秀色兮緑水芙蓉赫连春晓兮日烘桃李灵武秋髙兮风坠梧桐残阳夕照荒坰兮落花啼鸟飞瀑暗悬峭壁兮玉涧垂虹辘轳咿轧兮影落芦沟之夜月渔歌欵乃兮响穷古渡之秋风于是髙台日上长塔烟浮晴虹之影乍弄蒲牢之声初収大河之水未波蠡山之云不流蔼华实之蔽野漫黍稷之盈畴石关雪积兮银铺曲径汉渠春涨兮练拖平丘骐骥如云兮花马之池鳟鲫盈肆兮应理之州平罗城兮执讯获丑鸣沙州兮落鴈浮鸥城倾黒水兮頽雉残堞津问黄沙兮短櫂轻舟神槎湮兮犹存博望之迹石硖凿兮尚传大禹之游髙塜巍峩兮元昊之防已冷古刹煨烬兮文殊之像常留表贺献俘而忠贯日月兮唐将之精灵耿耿书抗伪号而名重丘山兮宋贤之遗韵悠悠此名天下播海陬而为西夏之胜槩可与江南之匹俦者然犹未也若乃考其四时也春则杏坞桃蹊霞鲜雾霭秋则鹤汀鳬渚月朗风微夏则莲濯碧沼之金波娇如太液池边之姬媵冬则柏傲贺兰之暗雪癯若首阳山下之夷齐与夫观鹰鹯之雄度则凛凛乎周家之尚父也覩芝兰之葱蒨则奕奕乎谢庭之子侄也对松竹之森立则挺挺乎汲黯之刚直也翫鸥鹭之莹洁则皎皎乎杨震之清白也以至芳林莺语桞榭蝉声又有若回琴防瑟之立夫孔楹也此皆翫耳目娱心志而为西夏之羙观不减江南之佳致者是使骚人墨客硕士英贤寻幽览胜游乐流连于以罗珍馔列绮筵飞羽觞奏管弦品题词藻绣句锦篇觥筹交错屡舞僊僊抚乾坤之坱圠扫亭障之烽烟询古今于故老稽成败于遗编方其王命南仲往城于方此何时乎迨汉郭璜缮城置驿浚渠溉田省费万计盖一盛也整居焦濩侵镐及方此何时乎迨唐李听兴仆举废复田省饷人赖其利又一盛也嗟夫时有盛衰治有隆替天道循环斯亦何泥方今圣主啓运应符丕建人极重熈皇图混车书于六合覃防威于九区登斯民于懐葛跻斯世于唐虞矧兹夏州超轶往古诗礼彬彬衣冠楚楚建学立师修文偃武尚陶匏贵簪组祛异端御狎侮抑工商之浮华敦士农之寒苦沙漠尘空闾阎安堵白叟黄童讴歌鼓舞熊罴奋勇于阵行麋鹿潜行于巢所弓矢藏于服韔干戈戢于库府而况防土封者惟徳惟义逺超乐善之东平握将柄者有严有翼端继为宪之吉甫予也一介之书生敢拟韩范之参伍聊泚笔而纪行议者幸勿谓其狂鲁
　　黄谏昆仑山赋　瞻彼西域猗欤昆仑擘地势以特起指太清而髙蹲控玉门以设险涌朝宗之河源其方也里八百而可考其髙也数万仞而堪论大鹏之翼髙举而莫及都卢之足善縁而难升其隂则坚氷厚凝镜见人形风气凛冽寒不可胜其阳则瀑布飞流声震雷霆羣猿下饮接臂流肱至若瑶池之水弥弥有六足有鼈三趾游鱼吹波超羣鸥起圃之中广轮莫拟药阑花槛布縠散绮离娄之明殆不能视首之数亦不可记木则琪玕参差文玉森然琅玕子实如玉且圆豫章松桧枫梧楩柟山柿女桑木犀秋香冬青万年蓊防蘙荟亘地连天草则朱英玉芝幽兰芳蕙枸根灵薇菜可茹丛卉灌芳阜滋蕃庶其禽则女牀之鸾蹁跹丹穴之鳯翔翥鸑鷟防飞鹔鷞羣舞啣木精卫能语鹦鹉散则霞开止则云聚自相喧防各得其所兽则狒狒见人而叹猩猩披发而言犛牛体重騉防轻儇元豹雾隐文虎画眠貔貅狮兕麋鹿尘麂熊罴狡猊狐貂豵豣其所孔有不可殚焉或遥渉乎蒸霞之水或弄影于阆风之颠或羣或友儦儦俟俟于种玉之田何竒不有何异不储乃上帝之下都岂常人之所居轩辕之宫王母之室碧瓦鳞比青栉宻畵栋飞虹朱帘日髙阁千寻长廊万丈赭垩丹青杂以金碧适中乎文质乃辉耀于今昔是以仙乡留舄之軰缑山吹笙之徒崆峒之老蓬莱之流莫不驾云舆而是趋于是王母开筵侍以麻姑宓妃鼓瑟双成吹竽琼浆玉液盛馔佳蔬蟠桃异果苾芬芳敷延周穆于瑶席之上邀汉武于囘丘之隅防涤器溽収司壶少皥行令太白操觚劝酬之礼既毕羲和趋御而日色已晡岂特产竒瑰之物招游燕之娱而已哉尔乃质凝重厚气钟淳粹静而有常类仁者之夀动以致用方君子之不器云从而起从而致休徴以时而若于焉而发生乎万类也防惟圣明一统区宇极地际天咸施防惠海渎岳镇各有典制视伯视公皆以次第咸秩无文名山以祭兹山也同海岳而效灵故其功钜而不细是以笃生贤良而非止于一才一艺乃拜手稽首而作颂曰大哉圣人之御世也旰亦未食宵亦未寝也治人礼神各尽其义也山岳效灵而人才軰出薄海内外而皆享雍熈之盛治也
　　论
　　汉后汉书西域传论　西域风土之载前古未闻也汉世张骞懐致逺之畧班超奋封侯之志终能立功西遐羁服外域自兵威之所肃服财赂之所懐诱莫不献方竒纳爱质露顶肘行东向而朝天子故设戊巳之官分任其事建都防之帅总领其权先驯则赏□金而赐绶后服则系头颡而衅北阙立屯田于膏腴之野列邮置于要害之路驰命走驿不絶于时月商胡贩客日欵于塞下其后甘英乃抵条支而厯安息临西海以望大秦距玉门阳关者四万余里靡不周尽焉若其境俗性习之优薄产载物类之区品川河岭障之基源气节凉暑之通隔梯山栈谷绳行沙度之道身热首痛风灾鬼难之域莫不备写情形审求根实至于佛道神化兴自身毒而二汉方志莫有称焉张骞但着地多暑湿乘象而战班勇虽列其奉浮图不杀伐而精文善法导达之功靡所传述余闻之后说也其国则殷乎中土玉烛和气灵圣之所降集贤懿之所挺生神迹诡怪则理絶人区感騐明显则事出天外而骞超无闻者岂其道闭往运数开叔叶乎不然何诬异之甚也汉自楚英始盛斋戒之祀桓帝又修华盖之饰将微义未译而但神明之邪详其清心释累之训空有兼遣之宗道书之流也且好仁恶杀蠲敝崇善所以贤达君子多爱其法焉然好大不经竒谲无己虽邹衍谈天之辩庄周蜗角之论尚未足以槩其万一又精灵起灭因报相寻若晓而昧者故通人多惑焉盖导俗无方适物异防取诸同归措夫疑说则大道通矣
　　隋皇甫谧守论　或谓谧曰富贵人之所欲贫贱人之所恶何敢委形待于穷而不振乎且道之所贵者理世也人之所羙者及时也先生年迈齿变饥寒不赡转死沟壑其谁知乎谧曰人之所至惜者命也道之所必全者形也性形所不可犯者疾病也若扰全道以损性命安得去贫贱存所欲哉吾闻食人之禄者懐人之忧形强犹不堪况吾之弱疾乎且贫者士之常贱者道之实处常得实没齿不忧孰与富贵扰神耗精者乎又生为人所不知死为人所不惜至矣喑聋之徒天下之有道者也夫一人死而天下号者以为损也一人生而四海笑者以为益也然则号笑非益死损生也是以至道不损至徳不益何哉体足也如天下之念以追损生之祸运四海之心以广非益之病岂道徳之至乎夫惟无损则至坚矣夫惟无益则至厚矣坚故终不损厚故终不薄茍能体坚厚之实居不薄之眞立乎损益之外游乎形骸之表则我道全矣
　　宋张方平屯田论　臣闻古者师役不逾时无逺征乆戍之劳宿军转餽之费故在三代无屯田之事及秦汉务恢封畧疲敝中夏外事边疆魏氏之后吴蜀鼎立永嘉东徙遂成南北天下割解更相鄙薄分疆占域各分戍守力穑之夫鲜披甲之士众旷日持乆兵势未解而屯田之利惠兴矣汉昭始调战射士设屯于张掖充国后击先零羗留佃于浩亹魏武之经畧四方取济许颍之积氏之南征吴防仰给江淮之储唐太宗既定天下思欲散兵权省国用遂因隋制相要冲以设府计隙地而置屯三时务农一时讲武居则有扞城之庸而廪食自足动则备调发之籍而戌事无废及明皇恃海宇之泰寜承国力之全盛府兵耗散田莱不垦后又停折冲府立武士帐于是乎罢丁兵而有正兵矣宠将骄卒坐而蠧食帑庾虚竭财用不赡而商利侵刻之臣百方诛取生人困瘁渐至危乱范阳搆祸日寻干戈代宗徳宗专用姑息自诸方岳之任徒兼营田之名荷防之夫箕踞待哺至宪宗时有司上元和国计簿校天下兵农之数率以两户而资兵卒人力凋敝可举而知天下兵农之业遂离而不复焉今国家之务莫大于飬兵四圣同仁防俭愼徳靡游于逸于观于畋念四方惟正之供悯小人作业之劳节爱惟微啬用罔小然出纳之吝在乎有司刻敛勾収锱毫圭撮天地所产山海之富动植之物悉筦于官妇织不裳夫耕不食黎民力尽寒暑不息以供军士衣稍匪颁之费汲汲乎其不能足也伏见议者有献屯田之策虽未能该尽乎体要显辨其利迹而或者猥为异说破其端绪臣輙为之扬防以申其论或者曰盖聚众边境战守相持留则刍粮不足解则防患未息故且耕且守而后有屯田之事未闻平时兴屯于内地也臣应之曰昔枣只建安之迹迩布都畿邓艾正始之谋近縁陈项荀羡兴石鼈之利分界东阳齐嵇华置懐义之屯乃在河内唐氏府兵就田天下相望后上元中因洪泽芍陂之饶大资国用我朝自唐汝河朔之郡皆有田务此固不待边境而后有屯田也今淮阳许昌汝南之域人希土旷地力不尽宻接京辅便于漕发虽内师禁旅更出就食往复浃日不废衞防又东平钜野至于彭城率多闲田民力不赡决河之所坟淤皆为沃野嵗所収入东自济汶漕而北洄可至河北东境西入广利渠可至太仓曹南陶丘可为廪积置戍之地无便于此江淮之境人稠地狭田无体易何以布屯且国家嵗漕东南之粟度其复制费已兼倍此为谋之迂也或者曰唐氏之前兵民同业本调取于农坂故可任于农事今之军士皆市井桀猾去本惰游之民至于无所容然后入于军籍且其骄也乆矣呴濡保息莫敢拂其心者是可使之寒耕暑耘者乎臣应之曰昔之为屯田者多在师旅之中解甲胄而执耒耜释耒耜而执干戈出死入劳莫之憾也惟所御用之而已又况四方无事边疆无役衣食足而起居时安室家而守妻子使趋南畆各食其力又何嫌焉盖智者谋始因势推移使势济而众安在资权而成务臣虽不敏请试效愚盖汉氏之屯田也发弛刑焉曹氏之屯田也募百姓焉氏之屯田也置营卒焉后魏之屯田也借民力焉唐氏之屯田也以府兵焉或兵或民惟所用者今天下浮户依强家而为佃客者取分末之利大半输主率由无以自业也傥优制招来艳之以利寛其赋入复其它徭则愿屯之夫襁负而至矣为置典农之官专司力穑之事功劳报赏为法必信因使冬隙简其强锐教之角射赏其精力古者因农事而寄军令盖此之谓此是募屯田夫得屯田兵也居则稼穑之人用则战骑之士不衣库帛不食廪谷是骄卒可放省屯仓可待盈虽有凶荒水旱之变而军不乏乎储峙民不増乎横赋建屯之利其亦溥矣谨论
　　蘓辙隗嚣论　隗嚣初据陇坻谦防下士豪杰归之刑政修举兵甲富盛一时窃据之雄有贤将之风矣然圣公乗王莽之败拥众入关君臣贪暴不改盗贼之旧败亡之势而嚣举大兵束手称臣违方望之言陷诸父于死地仅以身免及光武自河北入洛政修民附贤士满朝羣盗十去六七而嚣忽既往之祸方拥兵自固为六国之计谋臣去之义士笑之而嚣与王元王防一二人以死守之始从圣公而不疑终背光武而不悔去就之义无一得者至于杀身亡国盖不足怪也
　　明赵时春马政论　天有天驷天子有牧仆之职自轩辕以来坟典经史不絶书逮周始详穆王征西戎责以不享在今平凉之域而八骏皆是物也孝王命秦非飬马汧渭大蕃息宣王中兴比物闲则北至太原南平荆蛮大搜郑圃皆以车马之盛为言秦乌蠃谷量牛马即乌氏人而汉文景时阡陌成羣六郡良家驰射是利马援之边郡田牧数年得畜产数万唐人养马亦于泾渭近及同华置八坊其地止千二百三十顷树苜蓿茼麦用牧奚三千官寮无几衣食皮毛是资不取诸官盖合牧而散畜之牧专其事不杂以耕而太仆张万嵗王毛仲官职虽尊身本帝圉生长北方贯厯牧事躬驰抚阅无防集追呼之扰科索之烦顺天因地马畜滋殖万嵗至七十万六千毛仲至六十万五千六百有竒色别为羣号称云锦地狭不容増置河西史赞其盛图传至今夫岂有它术哉法简而专诚而不二故也元宗既以嫌诛毛仲后遂以付安禄山禄山统北方三道又使兼掌京西牧马地既隔越而职守难专重以匃胡叛逆覆用蹂践唐室其余存者犹足以资肃宗之中兴宪宗命张茂宗监牧茂宗不能逺畧乃籍陇民田人争言其不便牧事遂废唐亦防乱由此言之人事得失马政盛衰益昭然矣自宋以来马藏民间泾原为边重鎭日不暇给然颇贸易蕃马以给战士金元悉从民牧兵兴随宜取用官亦无事皇朝逺稽周唐大振马政自大将军得李思齐李茂之骑继破王保保掳马驼杂畜数十万御史大夫丁玉凉公蓝玉四征西番部族悉服乃制金牌合符番人以马充差朝廷以茶为赉体统正而名义严马日蕃庻始置苑马寺聫以监苑廵以御史日乆法弛治末年遂命都御史杨公一清董治之公振肃纪纲増置官属搜括垦田益市民马一时观羙然三年二驹其计利深矣数年之后所利不补所费何哉岂非官多牧扰法烦生缙绅衣锦难御边塞之风霜而肩舆驺从防集追呼非孕字重累之所能堪乎且牧地十七万七千余顷飬马一万四千余匹牧军才三千三百余人田重牧轻皮肉収银三两有竒公用银三千余两责之三千三百余人物轻输重毎嵗各各入贺督监参谒不絶迁代嵗月繁促南北习俗异宜道路往来劳费牧人之不支如此州县地不逾二万顷为粮站徭二十余万轻重之相悬如彼嘉靖三十七年平凉通判嘉定陈应详举籍平固以北皆为牧地民村落室庐皆度为牧代之飬马偿驹遂号二税按制先定州县田税后以隙地为牧本自相间安得齐一应详务虚名而民重被病牧既少获种马日削责民市马吏縁为奸民不堪命矣世之君子其思有以善后哉今粗举其大端云议
　　汉虞诩凉州不可弃议　窃闻公卿定策当弃凉州求之愚心未见其便先帝开拓土宇劬劳后定而今惮小费举而弃之凉州既弃即以三辅为塞三辅为塞则园陵单外此不可之甚者也喭曰关西出将关东出相观其习兵壮勇实过余州今羗胡所以不敢入据三辅为心腹之害者以凉州在后故也其土人所以摧锋执锐无反顾之心者为臣属于汉故也若弃其境域徙其人庶安土重迁必生异志如使豪雄相聚席巻而东虽贲育为卒太公为将犹恐不足当御议者喻以补衣犹有所完诩恐其疽食侵滛而无限极弃之非计
　　宋郑文寳城古威州议　威州在清逺军西北八十里乐山之西唐大中时灵武朱叔明収长乐州邠寜张君绪収六关即其地也故垒未圯水甘土沃有良木薪桔之利约葫卢临洮二河压明沙萧关两戍东控五原北固峡口足以襟帯西凉咽喉灵武城之便然环州至伯鱼伯鱼扺青冈青冈距清逺皆两舍而清逺当羣山之口扼塞门之要刍车野宿行旅顿絶威州隔城东隅坚石盘互不可浚池地中旧乏井脉又飞鸟泉去城尚千余歩一旦縁边警急贼引平夏胜兵三千据清逺之冲乗髙守险数百人守环州甜水谷独家原传箭野貍十族脇从山中熟户党项孰敢不从又分千骑守碛北清逺军之口即自环至灵七百里之地非国家所有岂威州可御哉请先建伯鱼青冈清逺三城为顿师归重之地古人有言金城汤池非粟不能守俟二年间秦民息肩臣请建营田积粟实边之策修五原故城专三池盐利以金帛啖党项酋豪子弟使为朝廷用不惟安朔方制竖子至于经营安西绥复河湟此其渐也
　　明徐贞明西北水利议　夫雨旸在天而时其蓄泄以待旱潦者人也廼西北之地旱则赤地千里潦则洪流万顷惟寄命于天以幸其雨旸时若庻几乐嵗无饥耳此可以常恃哉惟水利兴而后旱潦有备其利一也神京北巩财赋取给于东南忠于谋国者镜胜国之往事懐人之隠忧尚有出于河流外者惟兴水利而西北储蓄近取常裕视东南为外府可也中人之治生必有附居常稔之田始可安土而无饥廼国家处全盛之势据上游以控六合独待哺于东南近废可耕之田逺资难继之饷岂计之全哉今运早而积乆储蓄信有頼矣然运蚤而収之不及其熟有浥损之患积乆而散之恒过其期有红腐之忧水利既兴则田畴之间要皆仓庾之积其利一也东南转输毎以数石而致一石民力竭矣而国计所頼欲暂纾之未能也惟西北有一石之入则东南省数石之输所入渐富则所省渐多先则改折之法可行乆则蠲租之诏可下东南民力庻几获苏其利一也今西北之地平原千里防骑得以长驱若使沟浍尽举则田野之间皆金汤之险而田间植以榆桞枣栗既资民用又可以设伏而避敌其利一也往者刘六刘七之变持竿一呼从者数万则游惰归之也盖业农者縻其田里惟游惰之民轻去乡土而易于为乱今西北之境土旷民游识者常惴惴焉诚使水利兴则旷土可垦而游民有所归消衅弭乱深且逺矣其利一也东南之境生齿日繁地苦不胜其民而民皆不安其土廼西北蓬蒿之野常疾耕而不能徧苏子谓聚则争于不足之中散则弃于有余之外其不均固如此也今若招抚南人修水利以耕西北之田则民均而田亦均矣其利一也东南多漏役之民而西北罹重繇之苦则以南之赋繁而役减北之赋省而繇重也使田垦而民聚民聚则赋増而北繇可轻其利一也沿边诸境有转输不能至者招商以代输盖有数顷之田困于一商遂弃业以他徙其有曲避转输之苦者则私以折色兑军商得茍安军无宿储即承平勿论设有警何以待之惟近边田垦转输不烦其利一也屯田之成熟者多属隠占乆则难稽矣然亦不必稽也西北非无田之为患而不垦之为患彼既垦而熟矣何必归官始为国家之利哉惟自其荒芜不理者召募垦之则新屯固种种也兵之壮悍者既心耻于负锄而其羸弱者又力疲于荷戈驱兵为农势固难行惟募之为农而简之为兵则心安而力奋屯政无不举矣今天下浮户依富家以为佃客者何限募而集之可立致也募农以修水利修水利以举屯政其利一也昔之有志者尝欲仿井田之遗意授民之产而惜其时之不可痛豪杰之兼并限民之田而恨其势之难行今若于西北空闲之地修举水利则仿古井田亦可也限民名田亦可也古者飬民之政以渐可举其利一也古者以井画地度地居民比闾族党井自为界民不可多得尺寸之地而地亦不可多得一介之民民与地适相均也今通都大邑之民踵接肩摩而争繁习靡多梗化而败俗其争少习朴者惟寥廓之乡为然今若画井居民裒益其多寡使民与地均如古比闾族党之意则教化可兴而俗尚自羙其利一也嗟乎水在天壤间本以利人非以害之也惟不利斯为害矣人实贻之而咎水可乎盖聚之则害而散之则利弃之则害而用之则利如血之在人身流贯于肢节而润泽其肌肤一有壅注则上而为痈下而为痔又或溢出于口鼻而因以其躯遂曰血之于人害也亦舛矣今之咎水之害者即山川之委原未悉胡不引人身观之也古昔盛时列国分布画井而田甽逹于沟沟达于洫洫达于浍浍达于川纵横因其地势以取利于水今西北皆其故疆也岂古以为利而今以为害乎且东南之民争涓流于尺寸之间何者彼固利之也谓水利于南而独为北害此必无之理也南方之民披簔而耕抱湿而获盖恒与雨相値也长夏苗将立槁则讼风伯而祝雨师盻盻焉以一沾濡为快廼西北之雨多于长夏而耕获之时少雨其易于南天时则然也西北地旷而水平稍一疏引水即为利东南之地髙下相悬有转水于数仞之深者再日不雨则桔橰之声彻于郊原竭人力以资灌溉苦且难地势使然也考之古昔甽深尺许遂深二尺沟深四尺洫深八尺浍深二仞而已未有如东南转水于数仞之深者至如京东山之涌泉溢地而出河之支流等地而平其于西北尤为易易也西北在三代盛时沟洫时修农功毕举厥后魏史起引漳水溉邺邺以富秦开郑国渠溉舄卤之地四万余顷关中为沃野秦以富强至汉文翁溉灌繁田千七百顷而蜀饶白公穿渠引泾水溉田四千五百余顷而民以饶富马援引洮水种秔稲而狄道并塞之民得以乐业虞诩复三郡激河浚渠为屯田而省内郡之费盖三代之时沟洫遍于列国水之为利也魏秦国擅其利文翁以下诸子人兴其利水之为利也专然皆在西北之境若东南称水利者在汉以前惟马臻开鉴湖而已他未有闻也及汉后之乱中原生齿渐耗从室而东徙者谓之侨人乆则安其土而乐其生西北民散而东南利兴非细故也即如东南之饶三吴称最在禹贡扬州之域厥土涂泥厥田下下而已汉之时亦一泽国耳惟室既东民日聚而利渐兴然其财赋亦未至于今日之盛也至五代时钱镠窃据以称饶及南宋偏安以致富则民益聚利益兴而财赋遂甲于天下矣尝考宋绍兴五年屯田郎中樊賔言荆湖江南与两浙膏腴之田弥亘数千里无人可耕则地有遗利中原士民扶携南渡几千万人则人有余力若使流寓失业之人尽田荒闲不耕之田则地无遗利人无遗力以资中兴由此观之则宋室方南之时东南尚有旷弃之地及其季年人多而田少豪右擅陂湖以自殖地利尽而民不聊生者聚故也东南地利尽而西北旷废厥有由哉盖劝农而兴水利牧养斯民之首务也今若另设劝农而水利又有专职则若于牧飬斯民之外増劝农水利一事彼之号为牧飬斯民者又将何为耶今之开府持节与藩臬守令皆以牧养斯民也劝农水利责将谁诿惟于开府持节者得人以择藩臬以择守令乆任而责成之殿最系焉利兴而民不知者可坐而致也世之言费者吾惑焉夫捐数万金之费于春而収数万石之获于秋费于帑而偿于田此庸人操十一之利者尚甘心焉曽谓善于谋国者而顾以费为惮乎且始为而获继是有兴即以所获者为资渐而广焉不烦再费也北之治田也逸南之治田也劳彼其以惰心而乗之以逸习卒而驱之宜有未从者然彼之卤莽而耕亦卤莽而获所入固微也以南之劳治北之田则一亩之入倍于数亩而旱涝可以无忧诚一驱之其嗜利之心必潜易其好逸之习且相率而为逸者以其习之故然比闾族党皆然也官为倡率有能争先力田者稍优异之则皆耻于逸而趋于劳矣昔张全义起于羣盗其尹河南也当防乱之后白骨蔽地荆棘弥望居民不满百户全义择人以修屯政招徕农户流民渐归逺近趋之如市全义为政寛简出见田畴羙者辄下马与僚佐共观之召田主劳以酒食有蚕麦善収者或亲至其家悉呼出老防赐以茶防衣物民间言张公不喜声伎见之未尝笑独见佳麦良蚕则笑耳有田荒芜者则集众杖之或诉以乏人牛则召邻里责之曰彼乏人牛何不助之由是邻里相助比户有积蓄在洛四十年遂成富庻盖其劝农力本生聚教诲变荒墟为富壤非偶然也诚使西北牧飬斯民者能以全义之心为心未有狃于故习而不变者不一倡率而遂曰习之难变可乎边地屯田以饷军也其道有三倡力耕之机定赏功之典广世职之法而已内地垦田以阜民也其道有三优复业之人立力田之科开赎罪之条而已盖大将固偏裨卒伍所望而趋也今诸边沃土多大将飬防之地使大将肯以其地画井以田以率偏裨卒伍无不响应而竞耕者昔郭子仪因河中军尝乏食廼自耕一亩将校以是为差于是士卒皆不劝而耕是嵗河中野无旷土军有余粮昔宋廖给事中刚亦尝首陈是说也将卒捐生而赴敌者冀以功而获赏也今若计田行赏又如廖给事所谓执耒之安方之操戈之危岂不特易此赏一行万顷不难得者信然矣今富民得纳赀以列武弁职冗而军政无裨也若仿虞文靖公之意聼富民欲得官者能以万夫耕则为万夫之长千夫百夫亦如之先试以虚衘缓其征科俟其田入既饶积蓄渐充则命以官而量征其税就所征者给以禄佩之印绶得世其官练集其耕夫以寓兵于其间眞良法也民之流离弃其业而畏不敢复盖疮痍未起科督又严甚则举其宿负者而取盈焉此宜上有以招徕之蠲其负寛其征时其赈贷则流离竞复荒芜渐垦矣汉之盛时孝悌力田同科盖务本重农以寓劝率之微权也今若定为之制有能于荒芜之乡垦田而井者田得自业而输其税于官官因税而稽田因田而定等上者如纳粟待铨次者遥授散职又其次者补胥吏而役于官则力田者竞起矣赎罪有条借贪墨以行私者何限也使令罪而有力者捐赀垦田官课其垦田之费与赎罪相当则归其田而収其税即无力宜近配者亦得近属于田畆之间以力垦田而赎其罪此屯法行而人亦乐从也倘举数者而行之屯田可兴垦田可多又何必费出公帑而后烦募民哉国家分兵而屯授之以田统于卫所之官法非不详然乆则田隠占而屯亦渐废盖田授于官兵非己业也惟富民得官屯驻则其田固己业子孙相承稽覈自详无隐占之患盖井田而寓封建之意也夫富民捐己之赀辟荒区以输税飬耕夫以寓兵其利于国者多矣就其所入给以禄朝廷御之以虚名使之世其职而守其业有増课之饶无飬兵之费又何靳而不与乎彼即汗马之勲者禄入兵费皆仰给于县官嵗糜而无补安可以此例论也今民间子弟入胄监者例得输三百五十金若使力田者于荒芜之野垦田三百五十畆得比输三百五十金者而同科则国家一时虽未得三百五十金之入而嵗収三百五十畆之税嵗嵗积之其得更倍谚谓千镪而家藏不若铢两而时入此尤易晓也田少而杀与赎罪而入者即是可推也若恐力田可同于输金则必有伪増田亩以欺上或始而垦旋而废难以一一稽之则又不然夫民间始系名于胄监距其入铨得官之时多者三十年少亦不下二十年所垦之田嵗入官税总而计之当不止于三百五十金彼既垦田嵗以其田之入而输官不难也亦何乐于伪田増税嵗以厉已乎即有田伪而税负者有司将时稽而除其名彼亦何利焉行之积乆田辟而税广费省而用足则力田之科与输金者皆可渐罢又不必商盈诎于财贿酌多寡于开纳也张链盐法议　夫食盐山泽自然之利天地所以养民也上古无征近古薄征以佐国用要在先不病民而后利国为可贵耳关中食盐一出于河东一出于花马池一出于灵州一出于西漳灵州西漳去三辅絶逺专供灵夏洮岷西北兵民之用无容议矣花马池盐北供延庆平三府寜榆二镇南与河东盐并行于三辅闲河东盐上下公用谓之官盐花马池盐私自贸易谓之私盐民间便于私盐而不便于官盐者百年于兹矣必欲行河东官盐其弊有四盖行盐郡县各有分界所司徒知纸上陈迹河东盐行三省不可越缩若防其实在山西河南未知何如其在关中自长安以西河东羙盐絶迹不至间有至者皆泥滓苦恶中人不以入口惟耕夫寡妇黾勉食之计其所售无几也名虽谓行其实未尝行之一也往年商人虑恶盐不售告发郡县使所在辇运外加様盐包封印记之及以给民封者自佳辇者自恶唱户分盐畏如饮鸩计帐徴价峻于正税今虽暂止既为故事恐不能已二也商人卖盐与贩夫随以小票盐尽票不収毁官盐不至西路则无票无票则通责店肆负贩细人请东路自买未毁之票缴官公人亦幸免责不问由来互相欺抵三也买票日乆奸人依式私制盗卖侥幸者冐利败露者破家虽有防御迄今未已四也必欲禁花马池私盐其弊有五关中民贫衣食驱遣赋税催切罄家所有走北地贩盐冀牟斗升之利一为公人所获则身入防阱家计尽空一也贫人既为囚絷内无供餽冬月多毙于狱考驿递囚帐盐徒居半死者又居强半民命可恤二也小贩惧捕结聚大伙经山谿要隘偶遇公人势强则抵敌势弱则冐险奔迸投崖落涧人畜死伤涂地三也公人与有力惯贩者交关终嵗不捕反为导防惟单弱贫瘠者捕之或以升斗恶盐强入路人筐袋执以报功使无辜受害四也众役工食悉有定例惟廵捕工食私幇公费嵗増十倍官吏比销徒御劳悴动经时月候文旷职旅食空囊或罚或贷俱为无补五也夫物力不齐物之情也好羙恶恶趋利就便民之情也所欲与聚所恶勿施裒多益寡因俗成务司国计者之情也以物力言河东旧商带支坐困新商起纳无几浇晒徒劳増课未减公私俱称歉矣河东一池虽差大供三省则不足花马二池虽差小供三郡二镇则有余自然之势也以人情言河东盐百方督之使行至以泥沙勒售假票甘罪而终不能行花马池盐百方禁之使不得行至于比屋破产接踵丧生而终不能禁者民之大欲大恶不可强也以国计言河东嵗课一十九万有竒花马二池嵗课不盈数千河东盐一引三钱有竒二池盐一石六分有竒如是相悬者意河东与天下六运自祖宗朝俱有定额由来乆逺二池廹近塞垣弃取不时故课亦微后来因循取足原办而止耳夫河东盐既不能及逺二池盐卒不能禁民间又不可一日无盐而盗买盗卖终非常理今当直开二池盐禁使西鳯汉中沛然通行计三府所当常食河东盐一十二万有竒嵗课即照河东责三府代办以其事权统归河东廵盐御史则逹观无异督禁有程两地嵗徴四鎭年例保无纤爽而关中可少事矣夫居害者择其寡兴利者取其多傥今不弛二池盐禁则愚民被逮供餽为费罪赎为费奸人骗诈为费兵民嵗増工食为费官吏比销为费一切显隠猥杂不可防计财足抵河东花马二池正课出于千疮百痛徒然费之而下残民命上损国体又余殃也傥今一弛二池之禁则愚民被逮供餽可省罪赎可省奸人骗诈可省嵗増工食可省官吏比销可省一切显隠猥杂不可防计财足抵河东花马二池正课出于不识不知漠然省之而下活民命上全国体又余福也夫人情不甚相逺比闻盐法侍御皆一时英硕表表长者使其闻见悉如关中人习知利病则亦何惮而不为良处哉但其受命而来也惟以行官盐禁私盐为职而反是则骇矣地非素履事未前闻虽圣人有所不知者何可遽望改易其常耶虽然安国家利百姓大夫出疆义也究理从长议政从便人心不昧因革有时此又关斯民之幸不幸也
　　张练屯田议　自古英贤之君竒智之士当诸侯割据华夏分争之代以师行而粮从餽运不继相其临戎广野使戍卒耕稼其间耕而有获以十一二输官以十八九自赡由来以为良法羙意者屯田是也赵充国以二羗反叛广田金城期年之间使先零坐毙曹操以征伐四方屯田许下垦荒积谷无逺运之劳诸葛亮与魏将严拒乃从容渭濵分兵屯田司马懿畏而欲避邓艾与吴为隣开河渠溉田通于江淮大为伐吴之资嗣是厯世因之其法寖备其利寖于今强敌陆梁非兵无以御敌非粮无以飬兵百计集兵千方足食而独不及屯田者何也我太祖体国经野屯田遍天下而西北边最多开屯之例军以十分为率以七分守城三分屯种垦田之令边方闲田许军民开种永不起科限畆输租者为额内之田不起科者为额外之田然法乆弊生弊乆法尽瘠田荒芜不治腴田为豪强兼并为官校侵夺为巧慧移丘易亩汩没于田混乱于籍征输徒有其名刍粟不为国用至于招商开中责令募兵垦田保伍屯聚视功力给牒予盐酬值初时上下同利今复为敝商蛊壊泥而不行然经界在田中开列在纸上非髙逺难行之事无幽隠不可究之理但求忧国敏事之臣专任责成待以不次之位其规画措置一事聼其自为直以期年为限使田额如旧课程如旧无占种影射包赔如旧随处有田随处行师刍粮如峙内省帑运外省民输有卒徒将领以足兵有沟洫陇畛以助险有树艺园林以防耕转盻之间变荒碛为丰壤易流莩而乐康阜民足国未有善于此者昔唐徳宗问李泌复府兵之策以兵多食少欲减京西戍兵泌请发左藏积缯因党项易牛铸农器籴麦种分赐縁边军鎭夏秋耕荒田而种之沃土乆荒収入必多戌卒获利则愿耕者众既因田致富则不思归及戍期将满下令有愿留者即以所开田为永业家人愿来者本贯给食而遣之是后収入既腆耕者愿留家人愿来变关中之疲敝为富强泌之一言即日行之如彼其速即年获效如彼其厚矧在今日大修屯政简付得人今年举之则明年报功决食其利矣其他筹边逺畧十百千万无如此事为急要也
　　颂
　　汉扬雄赵充国颂　明灵惟宣戎有先零先零猖狂侵汉西疆汉命虎臣惟后将军整我六师是讨是震既临其域谕以威徳有守矜功谓之弗克请奋其旅于罕之羗天子命我从之鲜阳营平守节屡奏封章料敌制胜威谋靡亢遂克西戎还师于京鬼方宾服罔有不庭昔周之宣有方有虎诗人歌功乃列于雅在汉中兴充国作武﨣﨣桓桓亦绍厥后
　　陆士衡纪信颂　纪信诳项轺轩是乘摄斋赴节用死孰惩身与烟消名与风兴
　　唐元结大唐中兴颂　天寳十四年安禄山陷洛阳明年陷长安天子幸蜀太子即位于灵武明年皇帝移军鳯翔其年复两京上皇还京师于戏前代帝王有盛徳大业者必见于歌颂若令歌颂大业刻之金石非老于文学其谁宜为颂曰噫嘻前朝孽臣奸骄为昏为妖边将骋兵毒乱国经羣生失寜大驾南廵百官窜身奉贼称臣天将昌唐繄睨我皇匹马北方独立一呼千麾万旟戎卒前驱我师其东储皇抚戎荡攘羣凶恢复指期曽不逾时有国无家事有至难宗庙再安二圣重欢地辟天开蠲除妖灾瑞庆大来凶徒逆俦涵濡天休死生堪羞功劳位尊忠烈名存泽流子孙盛徳之兴山髙日升万福是膺能令大君声容沄沄不在斯文湘江东西中直浯溪石崖天齐可磨可镌刋此颂焉何千万年
　　杨炎灵武宫受命颂　臣闻享天隆命惟徳也戡难奉时惟圣也必有非常之运是兴拨乱之功君以苍生为忧不以濡足为患此陶唐所以舍而不畏舜禹所以受而不疑灵武宫皇帝龙跃之所日者奸臣窃命四海荡波我圣皇天帝探命厯之数啓龙图作受命之书付于我皇帝皇帝方游崆峒以求至道于是羣公卿士负玉旒金玺望气砀之野三进于阊阖之中曰臣闻在昔尤连祸大盗中国神农氏兵莫能胜天降女敕轩辕氏大定其灾厥后尧有九州之害而命禹禹以四海之功而受舜陛下主鬯大位十有九年徳上达景福有归六圣覩命厯之期兆人有临难之请陛下畏灾运而不寜弃黎元而不顾以至仁为薄以大寳为轻臣等若不克所请与亿兆之众将被发拊膺号于天而诉于帝矣皇帝唯然改容曰岂人心与丁邜广平王俶太尉光弻司徒子仪尚书左仆射冕兵部尚书辅国与北军将士西土耆老万五千人排闼以诉帝曰今狼穴居宫阙陛下兆庻为饵宗庙为墟若臣等诚恳未通是髙祖不歆于太庙且陛下渉渭则洪流涸廻銮则庆云见布泽而川池广勤道而嘉禾生灵只髣髴贶幽感臣闻符命待圣而作天运否终而泰葳防肸蠁防也睿武英明圣也臣等敢昧死上闻帝乃洒斋宫启金匮呜咽拜受诏有司大赦天下改元曰至徳元年尊圣父为文武大皇帝是日烟云变作士庻踊跃黄龙见于东野紫气满于天门翌日也数百里衣裳会兼旬也数千里朝贡会逾月也天下兵车防浃时也四方重译防以一旅成百万之师率六军平社稷之难礼郊祀戴圣皇与人合诚心以气消天厉动罔不吉歆无不报是以白鹿扰于王庭灵芝产于延英化动而功成渊黙而颂声言禅代者陋苍梧易姓之名语嗣守者羞唐尧积善之辱述戡定者叹四纪而复夏羙中兴者嗤三六而灭新于戏神祗之所归往品物之所法象鼓飞龙于尺水仗大义而东向矢谟发号实在兹都愿篆石宫庭以垂万古俾过山泽知风雨之奥穷造化识天地之炉臣炎稽首敢献颂曰赫赫河图启天之祐云从亿万皇居九五惟昔陶唐克传舜禹濩也武也夫何足数彼妖者防惟暴惟贪天实即命人将不堪皇曰内禅于再于三尽武之善去汤之慙兵车百万汹汹雷震横防九州为行为阵恃力者踣从命者顺孝以奉天神而抚运至徳唐尧崇功大禹皤皤兆叟垂白而覩沛邑空歌周原已古徘徊颂声永介兹土
　　张蒙楙功昭徳颂　圣唐九叶皇帝平内盗攘外敌建中兴永图以崇王业乃命潼关鎭国军节度使检校尚书右仆射兼御史大夫华州刺史武康郡王李元谅整兵陇右分镇京西朝野防以为宜军州翕而益重复我洮罕期在于兹且谓分星辰之精山河之灵彧穆英明为国而生者也于是行军司马御史中丞董叔经以州人感公救其炭荷公拯其瘥厉露表羣言赞亐云隄曰臣闻鼓天下之大节莫先于忠义却天下之大难莫出于才能奏勲庸播金石以为天下表莫盛于碑版然则陛下宗臣元谅雄杰英勇沉断明谋虎身之望夙成龙额之封果及武齐七徳而克用为模文有九功而能举为法故炳烛方召粃稗韩彭桓桓然殉国之功皆可揭而昌言也昔陛下薄狩郊甸爰幸巴梁虵虺畜而患生豺狼饱而害作内奰宫阙党与诪张何望之垦掘咸林敬釭窥觑蒲坂同逆相扇倾陷巨州元谅时以散员副戎关镇无一廛之士无一旅之众感愤而发招辑白徒斩贼使于潼津破贼将于敷谷乘胜连击遂克城池闾阎载安室家相庆此其殉国之功一也勇而重闭以备不虞创续墉堤是徴板榦环廻褁于脩郭延袤臷于通衢冀防驰突之锋庻窒捜牢之掠四封辐辏不震不惊益凶竖东顾之忧壮义夫西讨之势此其殉国之功二也州之器备自昔其空乃剔镬鼓为兵撒毡彯为甲剡蒿揉为弩载箦巩为排严约誓于五申肃部队于三令劳逸斯共甘苦必分徳以导其懐刑以齐其力义以启其愤忠以发其诚由是士皆向方乐公战矣此其殉国之功三也籍马搜乗补卒济师始编簿者二千终载书者一万进次昭应禀命于副元帅之军列屯兴泰分援于尚可孤之垒元凶恃众犯我中营或靡矜而来或掉鞅而去因其去也霆激飚冲分翼夹驰邀覆其阵血鬬浐川之水尸膏防岸之田狡势迷穷不能复振此其殉国之功四也苍茫御苑横矗长云摧百堵而洞开拥三军而径入姚令言望旗而溃张光晟弃甲而奔彀骑争追若燎于薮贼泚忧廹躬率全军驱其恟恟之徒挥我堂堂之众一鼓而北窜死真寜氛祲廓而黄道清腥秽消而彤庭肃顿师章敬都邑晏如迎大驾复于咸秦还大兵散于隂此其殉国之功五也李懐光阻河拒命窃弄戈鋋北连绛台南扺黄巷选朔方之健将保朝邑之离宫陛下特诏攻围重鞠戎旅总于经畧丕冐平凉或掎击其救兵或邀絶其餫卒力殚命窘因乃求降未歼当道之且蹀吠篱之犬此其殉国之功六也进屯河县接逻官桥虽竹缆已焚而水口将渡大憝知窘犹懐鬬心乗时出竒幸于有胜迟明遇伏卒以无归恚蹙穷城因绞中閤三条以谧二辅斯寜此其殉国之功七也戍羗不道俶扰西陲骤掠邠泾深入盐夏狃其横猾溽暑仍留茍不用权若何攘暴廼励我鹰扬之旅乘其马瘠之时张皇军形缓俘令逸然后排结队加灶翻营师未逾于洛源防已还于河曲此其殉国之功八也婪婪藩戎匿诈求和重违修好之言用许寻盟之约诸军毕防是独沉疑陈其不诚请以为备且曰古者诸侯相见兵卫不撤警也今敌人反覆未可以端拱待之乃距平凉二十里所栅为壁堑为壕设晋师敖前之伏脩楚臣劲后之殿练锐三千渉泾式遏既而升坛将防果以恶来声若河翻势如山进望我旗鼓惊眙而还御侮之道既折冲之威亦着此其殉国之功九也良原县间在泾陇西压穷边罹彼烟尘翦除荆棘事未经启宻令兴功遂发轸而遽行即建标而特起恢其制度峻以规模役不二旬隠然岳立乃脩庐井乃辟田畴商旅载通流庸偕附堠交于塞表保障连于岐右虽周筑虎牢汉慿马邑式遏乱畧曽何足云此其殉国之功十也朝廷所以降丕命策髙勲重位以崇之丰爵以荣之歌钟以乐之邸宅以寜之自建中以来卫社稷之臣秉旄之将除宰辅董阃外其孰能畴匹于此哉况明允豪贤勤于理要清庻以康黎献简恤以裕公私推信诚敬让薄九赋励三农抑浮窳之风兴防正之教一年而人知禁二年而人知惠三年而人知爱四年而人知诵夫然又安可使懋功昭徳沉隠无闻也欤愿聼华人篆之乐石制曰可于是耆夀荔非升古沙门释僧防道士游方外等千乃心万乃口喜从所欲祈我笔端乃约奏章以纂成绩公本姓安氏武威姑臧人盖黄轩帝孙降居安息髙阳王裔留宅姑臧仆射元魏之股肱武卫巨唐之牙世济其贵公又昌明而弱嵗羇孤感于知己某某之族从骆统之姓鎭潼关者五年矣既申武节克建戎勲天子以敦淳可亲诚明可信更名锡氏以昭实焉书所谓践脩厥猷灵承多宠者矣若夫校功王府譔徳侯家虽冯异扬言已传徽于昔嵗而吉甫作颂庻羙于今辰词曰洸洸武康兮有防秉即戎临敌兮原火烈烈队如星兮阵如云进如流兮止如臷转电激兮冲风发壊苑垣兮复宫阙既东征兮又西伐鼙鼓雄兮才气杰涤昬霾兮扫妖孽河渎清兮渭源澈功既成兮恩亦结倚铁防兮赉金穴华山麓兮敷水澨惠汪濊兮威凛冽庻氓安兮羣盗絶舞稚童兮歌大耋城窣云兮营偃月望麾幢兮想旌节树丰碑兮颂英哲词不愧兮勲不灭
　　铭
　　古黄帝巾几铭　毋弇弱毋佹徳毋违同毋敖礼毋谋非徳毋犯非义　无掘壑而附丘无舍本而逐末日中必彗操刀必割执斧必伐日中不彗是谓失时操刀不割是谓失利执斧不伐贼人将来涓涓不塞将为江河荧荧不救炎炎奈何两叶不去将用斧柯
　　汉班固封燕然山铭　铄王师兮征荒裔勦凶虐兮截海外夐其邈兮亘地界封神丘兮建隆碣熈帝载兮振万世
　　傅毅车左铭　卢氏作车取象玑衡君子建左法天之阳正位受绥车不内顾尘不出轨鸾以节歩彼言不疾彼指不躬览于道永思厥中
　　车右铭　择御卜右采徳用良询纳耆老于我是匡惟贤是师惟道是式箴阙旅贲内顾自式匪望其度匪愆其则越戒敦约礼以华国
　　车后铭　敬其在路体貌思防望衡顾毂允慎兹容毋或好佚匪盘于游顾省厥遗虎尾斯求昭徳塞违抑盈以无虽有三晋欿然若虚
　　周庾信秦州麦积崖佛龛铭　麦积崖者乃陇坻之名山河西之灵岳髙峯寻云深谷无量方之鹫岛迹遯三禅譬彼鹤鸣虚飞六甲鸟道乍穷羊肠或断云如鹏翼忽已垂天树若桂华翻能拂日是以飞锡遥来乗杯逺至防山凿洞郁为净土拜灯王于石室乃假驭风礼花首于山龛方资控鹤大都督李允信者借于宿植深悟法门乃于壁之南崖梯云凿道奉为亡父造七佛龛似刻浮檀如攻水玉从容满月照曜青莲影现须弥香闻忉利如斯尘野还开说法之堂犹彼香山更对安居之刹昔者如来追福有报恩之经菩萨去家有思亲之供敢縁斯义乃作铭曰镇地郁盘基干峻极石关十上铜梁九息百仞厓构千寻松植隂兔假道阳乌廻翼载辇疏山穿龛架岭糺纷星汉廻簇光景壁累经文龛重佛影雕轮月殿刻镜花堂镌石壁闇凿山架梁雷乗法鼓树积天香泉珉谷吹尘石牀集灵眞馆藏仙册府芝洞秋房檀林春乳水谷银沙山楼石柱异岭共云同峯别雨冀城余俗河西旧风水声幽咽山势崆峒法云常住慧日无穷方域芥尽不变天宫
　　唐吕温三受降城碑铭　韩侯受命志在朔易北方之强制以全策亘漠横塞揭兹雄壁如三鬬龙跃出大泽并分襟帯各闭风雷俯视隂山仰看昭囘一夫登陴万里洞开日晏秋尽纤尘不来时维韩侯方运神妙观衅则动乃诛乃吊廓乎穷荒尽日所照天乎未赞不策清庙我圣耀徳罢扃北门优而柔之用息元元曷若完守推亡固存于襄于夷永裕后昆
　　宋石介击蛇笏铭　天地至大有邪气干于其间为凶暴为残贼聼其肆行如天地卵育之而莫御也人生最灵或异类出于其表为妖怪信其异端如人蔽覆之而莫露也祥符间寜州天庆观有蛇妖极怪异郡刺史日两至于其庭朝焉人以为龙举州人内外逺近罔不骏奔于门以觐防庄肃祗无敢怠者今龙图侍御孔公时佐幕任是邦亦随郡刺史于其庭公曰明则有礼乐幽则有鬼神是蛇不亦诬乎惑吾民乱吾俗杀无赦以手板击其首遂死于前则蛇无异焉郡刺史暨州内外逺近庻民昭然若发蒙见青天覩白日故不能肆其凶残而成其妖惑易曰知鬼神之情状公之谓乎然天地钟刚正之气在公之笏岂徒毙一蛇而已轩陛之下有罔上欺民先意顺旨者公以此笏指之庙堂之上有蔽贤防恶违法乱纪者公以此笏麾之朝廷之内有谀容佞色附邪背正者公以此笏击之夫如是则轩陛之下不仁者去庙堂之上无奸臣朝廷之内无佞人则笏之功也岂止在一蛇作笏铭曰至正之气公乃能得笏之在公能破滛妖灵气未竭斯笏不折正道未亡斯笏不藏惟公寳之烈烈其光
　　明孟侃鵞池铭　庆阳下鵞名池深窕来清漪源不竭兵民宜通或塞在人为千万防视兹辞














　　甘肃通志巻四十六
<史部,地理类,都会郡县之属,甘肃通志>
　　钦定四库全书
　　甘肃通志巻四十七
　　艺文
　　记
　　唐裴度西平王李公碑记　惟天锡成命于我唐保兹国祚生此大杰则西平王李公其是乎不然何覆暴如风振槁叶戴君若鼇冠灵山横流之中一匡而定公讳晟字良器其先陇西人徙京兆曾祖嵩皇岷州刺史祖思恭皇洮州刺史赠幽州大都督考钦皇金吾卫大将军陇右节度经畧副使赠太子太保代有名迹雄于西土公防好学学不为人及读吕张孙吴之书慨然有经邦济物之志未弱冠游秦凉间元侯宿将见者咸器异之乾元初尝客武都值渠豪以缺守搆乱杀畧平人公与所从十数骑驰而射之殪其为魁者余党遂遁冦所掳获积如丘山公一无所取椎牛酾酒享士而去邦人感服具状以闻特拜左清道率饰金紫将朝京师自献方畧冦盗纷扰有土急贤河陇将帅相继表用歴二府右职所至常以才谋为其委重累迁至光禄太常卿阶爵在第一品泾原四镇北庭节度都知兵马使悬识冦态周知地形应变不穷有夺有予骥骤庭而莫展云出岫而斯飞代宗徴以左金吾卫将军为神防兵马使属羗蛮犯蜀朝廷济师命公督禁旅絶栈道而往救焉公衔枚过险出贼不意连下坚壁遂诛首恶还授检校太子賔客且复旧职建中二年田悦以魏叛德宗极意致讨悉起徂征以公为神防先锋都知兵马使加御史中丞与河东河南等道诸军合击公济河而行能以众正及破洹水阵解临洺围轹魏属城抵燕通邑其摧锋防鋭皆先羣帅而勚力焉遥拜左散骑常侍兼御史大夫厥功未成闻贼泚肆逆皇居失守西向恸哭载驰载驱行及代北授检校工部尚书充神防行营节度公提孤军募散卒拊循训励以达行在值懐光中叛大驾再迁加检校右仆射余如故寻转左仆射同平章事兼京兆尹神防军京畿鄜坊节度观察管内及商华等州副元帅公固守渭城决平秦垒调食制用先发我私捐甘攻苦皆自我始每一言一誓声泪俱发勇夫义士感而使之蔑不济矣时自雍而东延于汝洛震于河汴所在征镇乱掠相从公介巨盗之间使声援断絶立成师之法致号令严肃搜补十旬指挥一举乘墉壑而通轨道磔枭獍以清宫禁俾九市三条无辍肆之惊无秋毫之犯羽书速告銮辂爰归廓氛祲为祥光摅忧愤为喜气诗曰允矣君子展也大成斯之谓欤考古视今论功称忠者多矣若至危而安至难而易卓荦跨迈如公莫俦拜司徒兼中书令俄以凶孽未宁边防犹警岐下任重乃以本官兼凤翔尹凤翔陇右节度观察使及四镇北庭泾原等州副元帅改封西平郡王加食邑实封至一千五百戸公名慑遐方政和蕃部始至而生植少安而训齐逮四载赋舆十倍其初会诏入辅拜太尉中枢如故或谓公勲望已髙宠渥已极宜从容颐养稍稍逊避公曰不然人臣外则尽力内则尽心若止偷荣孰为且哲故每承帷幄之间则言咈无隐理夺不回大指以东夏可平西陲可复或已行而事终不显或未用而身遽不遗以贞元九年八月四日薨于位春秋六十七德宗抚几哭于寝次自都邑达关畿无士庶无老防皆发哀相吊则曩时安人戢兵之德可谓浃于元元之骨髓矣明赠太师赙赗加等以其年十二月十六日葬于髙陵县奉正原郑国夫人杜氏祔焉自捐寝至安宅皆上所办防中贵反覆万情所奉如不及焉呜呼以公之靖难扶倾不言所利虽存殁极位始终殊礼而天意若曰其福享未至故迤延于后有子曰愿故检校司空河中节度等使赠司徒五列雄镇三为上公曰聪故光禄司主簿曰揔故太子中允赠兵部郎中曰悬左神武大将军赠洪州都督曰恕故光禄卿赠右散骑常侍曰慿故右威卫大将军曰宪检校左散骑常侍岭南观察等使进因贵胄达以善政曰愬故检校左仆射同中书门下平章事赠太尉克广前脩仍执丑逆曰懿故渭南尉曰听检校司徒义成军节度使统戎安俗是以似之曰惎右羽林将军曰慇岚州刺史并地势吏用兼而有焉粤太和元年秋七月听拜疏上言以公之徽烈则御制碑文于渭川矣以公之风度则诏命图形于灵台矣惟大其丘陇郁彼松槚望有祁山之象拜无岘首之碑将刋贞石式表幽隧乃命臣度称代言诗其词曰建中季年大盗忽焉皇舆避冦狩于梁川顾谓太师汝才汝畧将威致讨必殄冦虐太师泣奉捐躯誓众度其成城可以利用赫矣墉壑傅于墙垣手搏足踦如冲如援一鼓而破一麾而奔扫清宫闱刷荡妖昏我师涖止我令行矣都人不知己事方喜飞章告庆饬驾言旋鸿烈耀古讙声动天车服之锡河山之誓九命而俯一心若厉俾侯于岐阜安边陲藩政既成衮职攸宜岳降帝赉矢言危词我后嘉猷我躬何为道直气和劳谦终吉福履所绥未至万一上天不惠厚穸遄归垂裕流光用延恩晖翼子承家将坛台席继立竒功代传休绩听与伯仲永懐髙踪请于朝廷表是丘封帝曰孝哉胡可不从宣我祖之丕业繄尔父之嘉庸乃诏作铭以观亿龄
　　韩愈故相国权公碑　上之元和六年其相曰权公讳德舆字载之其本出自殷帝武丁武丁之子降封于权权江汉间国也周衰入楚为权氏楚灭徙秦而居天水畧阳苻秦之王中国其臣有安丘公翼者有大臣之言后六世至平凉公文诞为唐上庸太守荆州大都督长史焯有声烈平凉曾孙讳倕赠尚书礼部郎中以艺学与蘓源明相善卒官羽林军录事参军于公为王父郎中生赠太子太保讳臯以忠孝致大名去官累以官徴不起追諡贞孝是实生公公在相位三年其后以吏部尚书授节镇山南年六十以薨赠尚书左仆射諡文公公生三岁知变四声四岁能为诗七岁而贞孝公卒来吊哭者见其顔色声容皆相谓权氏世有其人及长好学孝敬祥顺贞元八年以前江西府监察御史徴拜博士朝士以得人相庆改左补阙章奏不絶讥排奸幸与阳城为助转起居舍人遂知制诰凡撰命词九年以类集为五十巻天下称其能十八年以中书舍人典贡士拜尚书礼部侍郎荐士于公者其言可信不以其人布衣不用即不可信虽大官势人交言一不以缀意奏广岁所取进士明经在得人不以员拘转戸兵吏三曹侍郎太子賔客复为兵部迁太常卿天下愈推为钜人长德时天子以为宰相宜参用道德人因拜礼部尚书同中书门下平章事公既谢辞不许其所设张举措必本于寛大以几教化多所助与维匡调娱不失其正中于和节不为声章因善与贤不矜主已以吏部尚书留守东都东方诸帅有利病不能自请者公常与疏陈不以露布复拜太常转刑部尚书考定新旧令式为三十编举可长用其在山南河南勤于选付治以和简人以宁便以疾求还十三年某月甲子道薨于洋之白草奏至天子痛伤为之不御朝郎官致赠锡官居野处上下吊哭皆曰善人死矣某年某月日葬于河南北山在贞孝东五里公由陪属升列年除岁迁以至公宰人皆喜闻若己与有无忌嫉者于頔坐子杀人失位自囚亲戚莫敢过门省顾朝莫敢言者公将留守东都为上言曰頔之罪既贳不竟宜因赐寛诏上曰然公为吾行谕之頔以不忧死前后考第进士及廷所防试士踵相蹑为宰相达官与公相先后其余布处台阁外府凡百余人自始学至疾未病未尝一日去书不观公既以能为文辞擅声于朝多铭卿大夫功德然其为家不视簿书未尝问有亡费不偫余公娶清河崔氏女其父造尝相德宗号为名臣既葬其子监察御史璩累然服丧来有请乃作铭文曰权在商周世无不存灭楚徙秦嬴刘之间甘泉始侯以及安丘诋诃浮屠皇极之扶贞孝之生凤鸟不至爵位岂多半涂以税寿考岂多四十而逝惟其不有以惠厥后是生相君为朝德首行世祖之文世师之流连六官出入屏毗无党无讐举世莫疵人所惮为公勇为之其所竞驰公絶不窥孰克知之德将在斯刻诗墓碑以永厥垂
　　却昻岐邠泾宁四州八马坊颂碑　垂象者元上昭乎天廏天驷体元者圣下列乎庾人校人骥称其德亦已远矣愿言马之志曾有意乎粤若乾道为良坤元利牝驹从渥水骏发中庐屈产贵其能鸣雁门多其美脊岂止宗生冀北功施汧西而已哉自相士运其天机孙阳明其骨性夫賛涖其前后许卫评其色毛悲伐任其股膺寒管议其唇齿麻朝訿其颊颏女厉辨其目眸昔轩辕得之过寒门穆满得之游昆仑周王得之平东邻汉帝得之定西秦我髙祖得之四方至我开元得之五辂备敢问毛虫三百六十其谁力多于是乎夏殷以还经传莫纪周制廏马始颁厥官凡十二闲马三千四百五十六始皇吞并宇内六万骑之国马尽归秦汉武大脩甲兵崇饬战马至四十万匹是多乎哉自魏及隋天下骚动劳疲死转数不足徴我有唐之新造国也于赤岸泽仅得牝牡三千匹命太仆张万岁傍陇右驯字之四十年间孳息成七十万六十匹属张氏替职圉师败官马之教駣日失其序逮开元初惟得二十四万匹至十九年复成四十四万匹今之盈缩亦不甚过上耕籍之明年命我邠公典斯马政公齐其饮食视其良驽廥刍庌凉网恶去害天子以公有伯翳宜生之德爰锡土田日防圉养之功真堪宰相即召公入掌三事外司百揆调餁鼎实缉熙帝繇夷吾果理于髙徯咎单谌畅于伊尹帝曰若予邠之后亮采惠畴佥曰元祐帝曰俞咨祐汝作小司空兼孜牧圉李公言成允令才实允宗恪居本朝能率大戞载习载步□之秣之疏秽镇浮受剂听讼匪烧匪剔斯马斯材荷天之宠未可涯也判官尚乘奉御长孙朂寿安尉贺兰弼华隂主簿常冀并心悬规镜家韫赐书投刃靡全应机立断侣昌门之骖乘行翼圣僊偕子况之能官坐登卿相有原迓浦非大而何雅所谓恺悌君子干禄恺悌信矣先是国家以岐山近甸土晚寒宁州壤甘泾水流恶泽茂丰草地平鲜原当古公走马之郊接非子犬丘之野度其四境分署八坊其五在岐其余在三郡保乐第一蘓忠主之甘露第二刘义尸之南普润第三田敬董之北普润第四邵业监之岐阳第五李行守之太平第六马庆尹之宜禄第七曾叡领之安定第八李仙正之八人者或折冲御侮或果毅娴兵射御不违始终惟一又命朝散大夫都苑总监韦绩总以统之韦公敢行利物克壮远猷悉心效官尽瘁事国口授诸吏躬亲百为攻特执驹禁驱防抚龢趣马慰荐扈人陈损益以示其方明赏罚以防其慢立封凖以程其课均众寡以节其宜告之以畏威申之以诱掖曰善而筐□而璎纕除而兹翦而葢偕当循尔职制无使我马元黄抱公絶私匪怒伊教君子曰韦公之下如此欲辞福禄得乎人从话言马赖调豢将蕃其类必谨其初故春祭房星尊祖也夏祭先牧尚养也秋祭马社敬乘也冬祭马步存神也然后时其出入侦其肥羸一其种性殊其皁枥旌别淑慝无相夺伦试言夫名且曰献状其名则汗血山子桃骖绿耳金喙腾黄驺吾吉光蒲梢啓服野糜娥鹿白蚁鸡斯蜚鸿母儿遗风腰褭兹白鐡离项王之骓符主之騧桓氏之骢晋侯之駮魏公絶影唐国骕骦刘之的颅吕之赤兎其状则八尺之防七尺之騋六尺之駮三尺之果下文臂花肩隂唇白颠握蜿作足昆蹄素悬缟形如练紫目如电有防有騱有有驠隲騇异羣骊騵亦分散如摛锦聚若屯云若廼审其容貌观其尾鬛司其正骨鉴其回毛膺为宜桀肘为咸阳干为茀方背为阏光水火又明城郭又张逸跃翘陆防局顾陞巚龁草降阿饮沱骙而翔馺而走如龙如彪或寝或吪骉至特立仰鸣俯喷威仪变态不可谈羣田事既昭军容大备有马如此何忧乎兵由是判官长上果毅都尉成公雅贞尹承顺兼诸寮吏及四郡齐人八方长戸因杂然相与谋曰天子亭育我邠公覆露我李公司牧我韦公噢休我君臣同德其利溥哉若不毛举数事指牧大较虽圉之后将不食其余且保乐者隋石门马坊也其旧制偪狭多歴年所栋折榱摧隤墙填堑甘露先置在九成苑外土良荐美不逮苑中今兹数公得请于帝有诏令新保乐徙甘露所云剏葺许用正钱今则量抽掌闲供饲国马数内商纳其资课回给工人计一岁省库钱七百贯有竒以约财禆国其利一也甲令曰诸坊马每年四月十一日停料野放今则以三月中阳崖坟盈春草先长使停稾谷俾逐川原计一岁减菽粟四千石箕杆三万圉徯来年之用以随时预蓄其利二也八坊营田一千二百三十余顷析置十屯密迩农家悦来租垦王在京邑则税其生刍天旋洛师乃藏厥嘉实岁中收贮二万五千石新蒸倍之以安甿尽地其利三也又缘马所须羁绊翦刷鬴镬畚箒油药灌劀之物乂疀涤除之器比年皆旁劳州县长度公钱诛求无时不给其用寖以承弊人多惧忧今则权差夫丁率自采造成二万六千五百三十石升枚具岁中省百姓供费三千贯以柅烦激惰其利四也内廏马每年有瘠者病者老者疲者择其不任者以颁诸坊则必餧之艾之行之节之俟其跳梁俟其充腯而后入之以内癯起废其利五也是五者有仁人焉有正政焉何独师古始为成宪则知从邠公之教可以阜从李公之法可以经从三判官之干蛊可以事事无留从韦公之□防可以孜孜不怠古者有劳于国则纪之有功于人亦纪之里克赋在坰之颂燕公篆监收之作吾从二史臣之后安敢坠于斯文其词曰天生乘玉兮德山陵泽马于阜兮屡惟休至徴君命臣力兮庶绩其凝八坊载就兮毕来斯升岐山之下兮田畴好泾水之将兮多媺草缭垣墉兮积刍稾天马来兮从东道羣紫鷰兮骈绿蛇骨象竒兮归帝家毛御风兮蹄践雪举籋云兮低喷沙既伯既祷兮无灾害有駜有容兮真沛艾缟身朱鬛兮又白颠睨影长鸣兮声造天今安匹兮龙为友吾君驭兮夀千年
　　宋范仲淹宁州狄梁公庙记　天地闭孰将辟焉日月蚀孰将廓焉大厦仆孰将起焉神器坠孰将举焉岩岩乎克当其任者惟梁公之伟欤公讳仁杰字懐英太原人也祖宗髙烈本传在矣公为子极于孝为臣极于忠忠孝之外掲如日月者敢歌于庙中公尝赴并州掾过太行山顾瞻河阳见白云孤飞曰吾亲在其下久而不能去左右为之感动诗有陟岵陟屺伤君子于役弗忘其亲之深吁嗟乎孝之至也忠之所由生乎公尝以同府掾当使絶域其母老疾公谓之曰奈何重太夫人万里之忧诣长史府请代行时长史司马方眦睚不协感公之义欢如平生吁嗟乎与人交而先其忧况君臣之际乎公为大理丞决诸道滞狱万七千人天下服其平武卫将军权善才坐伐昭陵栢髙宗命戮之公抗奏不却上怒曰彼致我不孝左右瞩公令出公前曰陛下以一树而杀一将军张释之所谓假有盗长陵一抔土则将何法以加之臣岂敢奉诏陷陛下于不道帝意解善才得恕死吁嗟乎执法之官患在少恩公独爱君以仁何所存之远乎髙宗幸汾阳宫道出妬女祠下彼俗谓盛服过者必有风雷之灾并州发数万人别开御道公为知顿使曰天子之行风伯清尘雨师洒道彼何害哉遽命罢其役又公为江南巡检使奏毁淫祠千七百所所存惟夏禹泰伯季子伍员四庙曰安使无功血食以乱明哲之祠乎吁嗟乎神犹正之而况于人乎公为宁州刺史能抚诸夏郡人纪之碑及迁豫州会越王乱后缘坐七百人籍没者五千口有使促行刑公缓之密表以闻曰臣言似理逆人不言则伤陛下好生之意既成复毁意不能定彼咸非本心惟陛下矜焉有诏贷死流于丰州道过宁州之旧治父老迎而劳之曰我狄使君活汝辈耶相携哭于碑下斋三日而去吁嗟乎古谓民之父母如公则过焉斯人也死而生之岂父母之能乎时宰相张光辅率师平越卒之乱将士贪暴公拒之不应光辅怒曰州将忽元帅耶对曰公以三十万众除一乱臣彼胁从辈闻王师来弃城而降者万计公纵暴兵杀降以为功使无辜之人肝脑涂地如得上方斩马剑加于君颈虽死无恨光辅不能屈奏公不逊左迁复州刺史吁嗟乎孟氏有言威武不能屈是为大丈夫其公之谓乎公为地官侍郎同凤阁鸾台平章事为来俊臣诬搆下狱公曰大周革命万物维新唐室旧臣甘从诛戮因家人告变得免死贬彭泽令狱吏尝抑公诬引杨执柔公曰天乎吾何能为以首触柱流血被靣彼惧而谢焉吁嗟乎陷穽之中不义不为况庙堂之上乎契丹陷冀州起公为魏州刺史以御焉时河朔震动咸驱民保郛郭公至下令曰百姓复尔业冦来吾自当之敌闻风而退魏人为之立碑未几入相请罢戍疎勒等四镇以肥中国又请罢安东以息江南之馈输识者韪之北兵再冦赵定间公出为河北道元帅敌退就命公为安抚大使前为敌人所胁从者咸逃散山谷公请曲赦河北诸州以安反侧朝廷从之吁嗟乎四方之事知无不为岂虚尚清谈而已乎公在相日中宗幽房陵则天欲立武三思为储嗣一日问羣臣可否众皆称贺公退而不答则天日无乃有异议乎对曰有之昨陛下命三思募武士岁时之间得数百人及命庐陵王代之方数日之间应者十倍臣知人心未厌唐德则天怒令防出又一日则天谓公曰我梦双陆不胜者何对曰双陆不胜宫中无子也复命防出又一日则天有疾公入问阁中则天曰我梦鹦鹉双趐折者何对曰武者陛下之姓相王庐陵王则陛下之羽翼也是可折乎时三思在侧怒发赤色则天以公屡言不夺一旦感悟遣中使密诏庐陵王矫衣而入人无知者乃召公坐于帘外而问曰我欲立三思羣臣无不可者惟俟公一言从之则与卿长保富贵不从则无复得与卿相见矣公从容对曰太子天下之本本一摇而天下动陛下岂以一心之欲轻天下之动哉太宗百战取天下授之子孙三思何与焉昔髙宗寝疾令陛下权亲军国陛下奄有神器数十年又将以三思为后如天下何且姑与母孰亲子与侄孰近立庐陵王则陛下万岁后享唐之血食立三思则宗庙无祔姑之礼臣不敢爱死以奉制陛下其图焉则天感泣褰帘使庐陵王拜公而谓曰今日国老与汝天子公哭仆地则天命左右起之拊公背曰岂朕之臣社稷之臣也已而奏曰还宫无仪孰为太子复置庐陵王于龙门备礼以迎中外大悦吁嗟乎定天下之业断天下之疑其至诚如神雷霆之威不得而变乎则天尝命公择人公曰欲何为曰可为将相者公曰如求文章则今宰相李峤蘓味道足矣岂文士龌龊思得竒才以成天下之务乎曰此朕之心也公曰荆州长史张柬之真宰相才诚老矣一朝用之尚能竭其心乃召拜洛州司马他日又问人于公对曰臣前言张柬之虽迁洛州犹未用焉改秋官侍郎及召为相果能诛张易之辈返正中宗复则天为皇太后吁嗟乎薄文华重才实其知人之深乎又尝引拔桓彦范敬晖姚元崇等至公卿者数十人公之勲德不可殚论有议论数十万言李邕载之别传论者谓松栢不夭金石不柔受于天焉公为大理丞抗天子而不屈在豫州日拒元帅而不下及居相位果能复废主以正天下之本岂非刚正之气出乎诚性见于事业时优游缙绅之中颠而不扶危而不持者亦何以哉仲淹谒公之祠而述焉且系之曰商有三仁弗救其灭汉有四皓正于未夺呜呼武暴如火李寒如灰何心不随何力可回我公哀伤拯天之亡逆长风而孤鶱遡大川以独航金可革公不可革孰为乎刚地可动公不可动孰为乎方一朝感通羣隂披攘天子既臣而皇天下既周而唐七世发灵万年垂光噫非天下之至诚其孰能当
　　张载大顺城碑　记曰兵久不用文脩武纵天警我宋羗蠢而动恃地之彊谓兵之众傲侮中原如抚而弄天子曰嘻是不可舍养奸纵残何以令下讲谟于朝讲兵于野鍖刑斧诛选付能者皇皇范侯开府于庆北方之师坐立以听公曰彼羗地武兵劲我士未练宜勿与竞当避其彊徐以计胜吾视塞口有田其中贼骑未近卯横午纵余欲连壁以御其冲保兵储粮以俟其穷将吏曹掾军师走卒交口同辞乐賛公命月良日吉将奋其旅出卒于营出器于府出币于帑出粮于庾公曰戒哉无败我举汝砺汝戈汝凿汝斧汝干汝诛汝勤汝与既戒既严遂及城所索木箕土编绳奋杵敌骑之来百十其伍自朝及晨众积我倍公曰无哗是亦何害彼奸我乘及我未备势虽不敌吾有以恃爰募强弩其众累百依城而阵以坚以格戒曰谨之无鬭以力去则勿追罢我以役贼之逼城伤死无数莫大我加因溃而骛公曰可矣我功汝全无怠无遽城之惟坚劳不累曰池埤以完深以如泉岿焉如山百万雄师莫可以前公曰济矣吾议其旋择士以守释民而迁书劳赏才以敛以筵图列而上荐闻于天天子曰嗟我嘉汝贤锡号大顺因名其川于金于汤保之万年
　　陶谷王母宫碑记　祭法曰法施于人则祀之辨方之为法制也不亦大哉神有所职足以垂训者孰可阙焉按尔雅觚竹北戸西王日下谓之四荒王母事迹其来久矣名载方防理非语恠西周受命之四世有君曰穆王享国五十载乘八骏宴瑶池捧王母之觞乃歌黄竹西汉受命之四世有君曰武帝享国亦五十载期七夕会甘泉降王母之驾遂荐仙桃周穆之观西极也濯马潼饮鹄血践巨搜之国乃升弇山故汲冡有穆天子传汉武之祷灵境也祀雍畤幸朝那立飞廉之馆以望圃故乐章有上之回曲呜呼湘灵鼔瑟虞舜二妃也黄姑有星天河织女也或楚词所传或巫咸所记犹能编祀典配严祠箫鼓豆笾预四时之享牺牲玉帛陪百神之祭岂若王母为九光圣媛统三清上真佩分景之玉剑纳瑶琼之凤舄八琅仙璈以节乐九色班驎而在驭啸咏则海神鼓舞指顾则岳灵奔走辅五帝于金阙较三官于綘河位冠上宫福流下土则回中有王母之庙非不经也年祀寖远栋宇隳壊坛欹杏朽蔽荆棘于荒庭井废禽亡噪乌鸢于古垒物不终否崇之在人太师清河公受脤建牙三临安定军功政事纪在旂常是邦也压泾水之上游控西羗之右地土宜菽麦俗习骑射抚之有道则风能偃草驭之非理则水亦覆舟中权失政不可一日而处矧三镇乎岁戊辰春二月公介圭入觐天子设庭燎以延之奏肆夏以宠之临轩絶席以绥懐大辂繁缨而锡命礼成三接诏还旧镇公既旋所理来谒灵庙斋庄有感肸蠁如答申命主者鸠工缮脩薙蔓草于庭除封植嘉树易頺檐于廊庑缔搆宏材丹青尽饰于天姿黼藻增严于羽帐云生画栋如瞻西土之遥水阅长川若讶东溟之浅容卫既肃精诚在兹何须玉女投壶望明星于太华瑶姬感梦洒暮雨于阳台合徴防妇之辞庶尽上真之美谷也学非博古才不逮时论思谬冠于词臣叙事敢逾于实录久直金銮之殿视草无功强窥朱雀之窗偷桃知愧颂曰昆仑之墟崦嵫之下戴胜蓬发虎豹为伍是耶非耶怪哉王母丹台命驾七夕为期云軿凤辇剑佩光辉倩兮盼兮穆若仙姿宅元都兮如彼降汉宫兮若是奚灵圣之多端骇变化之神异考山经与竹书故两留于前事山之巅兮水之奠玉斝兮荐金徽白云零落归何处黄竹摧残无一枝抚弇山之旧石纪泾水之仙祠
　　元潘昻霄穷河源记　河源在吐蕃朶甘斯西鄙有泉百余或潦水沮洳涣散方可七八十里且泥弱不胜人迹近观弗克傍立髙山下视灿若列星以故名鄂端诺尔译言星宿海也羣流奔湍近五七里滙二巨泽名鄂楞诺尔自西徂东连属吞噬广轮马行一日程迤逦东骛成川号齐必勒河二三日程水西南来名伊尔齐合齐必勒三四日程水南来名呼兰又水东南来名伊拉齐合流入齐必勒其流寖大始名黄河然水清人可涉又一二日岐裂八九股名伊逊鄂罗木译言九渡通广六七里马亦可渡又四五日程水浑浊土人抱革囊乘马过之民聚部落纠集木干象舟傅毛革以济仅容两人继是两山岐束广可一里二里或半里深莫测矣朶甘斯东北鄙有大雪山名伊拉玛博啰　其山最髙译言腾格哩哈达即昆仑也山腹至顶皆雪冬夏不消土人言远年成氷六月见之自八九股水至昆仑行二十六日程河行昆仑南半日程既又四五日程至地名库济及克特二地相属又三日地名哈喇伯勒齐尔四达之冲也多冦盗有官兵镇防昆仑迤西人简少多处山南山皆不穹峻水亦散漫兽有犛牛野马狼狍羱羊之其东山益髙地亦渐下岸狭隘有狐可一跃而越之处行五六日程有水西南来名纳琳哈喇译言细黄河也又两日程水南来名竒尔穆苏二水合流入河河北行转西至昆仑北二日程地水过之北流少东又北流入河半月程至归德州地名必齐勒始有州治官府州河州置司吐蕃等处宣慰司所辖又四五日程至积石州即禹贡积石云
　　明徐兰镇远桥记　维明既受命威德远加道通西域兰州古属金城郡距河为城河故有津控扼冲要洪武四年宋国公奉命西征守御指挥佥事赵祥去城西一里许造浮桥以济师师还遂撤弗用又四年魏国公帅师定地置西凉西宁庄浪诸卫仍去城西约十里造桥以通往来给馈饷因而弗革名曰镇远然河流悍急堤壖弗固咸谓非久远计又十年兰州卫指挥相城西北河水少缓拟改置桥近且易守询诸父老以为古之金城闗在焉谋诸同僚佥以为允某月某日图上形势陜西都指挥使转闻制若曰可爰于六月内鸠工明年春二月氷解斋袚率僚属防祀于神协心齐力某日桥成士民咸请文以纪成绩按汉史赵充国初击西羗遣三校啣枚夜渡即营阵以防冲突时则桥未造也逮上方畧其一以为治道桥以制西域信威千里从枕席上过师是桥之利涉自古而然今祗承上命屏翰藩维乃能以古良将自期躬督吏士决意改作造舟二十有八常用二十有五河涨则用其余以广之毎舟相去一丈五尺上流定以石鼈如舟上加板栏楯两旁以卫行者桥南北岸各树鐡柱一木柱六系鐡锁大绳贯桥令相属随波升降帖若坦途桥之南去城八十歩新筑小城延袤数丈中置门以诘行旅城上建楼东偏剏公廨凡若干桥门西偏剏祠宇以奉河神桥之北因山为城延袤百余丈东西置门悉建楼其上又剏寿亭侯祠制度一一各适其宜嗟夫大河沄沄天险莫逾舟梁横亘径接康衢栋宇翚飞照耀丹碧雉堞环缭隠约蔽亏诚边徼要津千古之伟观也诸葛武侯有曰治世以大德不以小惠若斯桥者其可谓上昭圣天子威德下以康济斯人者乎夫善作者必借夫善继善始者必赖夫善终若是桥也谘谋之详审规度之宏深财用之完美将事之勤恪作始之善谋蔑以加矣岁月滋久风水撼顿葺理敝漏必赖后人承继之重敢因士民之请为之纪其始末俾锓于石以垂不朽庶嗣事者之有所徴焉
　　黄谏兰州卫哨马营记　正统十二年四月初六日丁酉都阃李公奉命筑哨马营堡于河北大岔口越十有四日工完二十又二日癸丑大合卫县之官属将校熊罴之士及邑人之老稚以落之军民和会阗郭溢郛既卒事其邑之官僚士庶咸以此为御边之重务不可不纪其岁月乃致书于予请为之记予邑人也既受命不敢辞其词曰粤维臯兰乃古金城郡西控大河素称雄镇大河之北有山嵲嶫环卫列峙下瞰广川既平且旷通乎絶塞不毛之地介乎西境大夏之墟迢递绵邈来通斯邑冦贼往来必经乎是然其形势险隘允为阨塞圣天子在位之十年以是为重镇命公守此单车来临遂相其土地用是规画逮次年之冬请于朝今年春申命陜西藩臬之司乃往偕公相其地宜集工庀材经之营之人皆乐趋不曰而就崇墉接汉髙垒连云边备以固邑居以宁控扼险要束制咽喉斯为重事大莫是举天子之武惟公是布天子之文惟公是宣山势巍巍河流浑浑天子万年邦国永安乃伐山石刻之日月尚俾来者知作之所始
　　娄谦平凉利民渠记　陜之平凉郡治东抵泾州有平衍壤地广袤数百里而泾河之水实经流其间引以津灌则土田膏液年谷可拟丰登尚何熯旱之足恤乎特图志所载故无渠埭而居人习以成俗举目前浈阏之水则信其奔流置为弃物凡有播种岁率仰给于天天雨及时则坐享有年一遇魃虐流行则计无所施不但距河入深之地不霑其利虽夹河两岸之间亦不防余波之润局蹙告灾之外惟束手待毙而已歴千百载间竟无兴念于此而倡之者成化甲辰岁夏秋不雨属岁大祲侍御史中丞南舒郑公时实受简命重托镇抚关中尝符移六道周诹民隐兴堰淢以佐耕至冬会卭僰有警告变日急上命版曹亚卿妫川李公衍畀以节之寄越今年乙巳春推毂入境内即檄龥守臣疏决河渠以劝农事其弭灾兴利之心葢与中丞公不谋而自同也佥宪阳城李君经分道关西首以所部平凉之地论列请命二公曰急图之勿后也宪使延平罗君明时与闻之亦力賛兴事维时李君续食平凉敦琢官属荒度土功适郡之豪右强梁龃龉百出君则不暇顾恤毅然调役属工始自府治城北瀹暖泉以灌蔬圃而官民赖之继分引泾水五里铺至东二十里铺为一渠杨家磨抵四十里铺为四渠袁家庄至七十里铺为二渠迤东至九十里铺北引泾水一渠南引金龙池白水驿河二渠合流花家庄东行三十里逾平凉境连亘开一大渠又流四十里抵泾州城西会汭入泾官路之南渠不可通乃疏百泉王村等沟析为七渠泾河之北河岸渐髙又疏金池瓦窰等沟析为六渠州城西引汭水帮城北析东山下防注附郭田园独令成渠汭迤西至崇信县界散引河子楮家等沟别为一十一沟州城之东地髙河下难于筑堰南山者引木家沟至范家沟作一十五渠北山者引路家沟至白水沟作为一十一渠合而计之以渠则六十有二以道里几二百里许以溉田则三千顷有竒也渠之制深十五六尺浅者亦居其五之四广六七尺窄者亦居其三之二长短大率不齐惟视水力所至故不限于丈尺也渠当路衢则就渠身土剜通为梁以便行旅又揵石刋木架水槽以接不通垒堰坝以固河防始事于是岁三月之朔民欢趋之百日而告成部吏工匠皆无所预惟拱手以受李君成算而已未几亚卿公按节平凉因命之曰利民渠于是渠水衍溢土脉渐渍来牟获收成之望秋田遂长养之天其功甚大而费则省使非亚卿中丞发端开示于前宪使君怂慂于成则李君规抚综理之密亦将遏佚而弗章矣又况穹壤间利民盛事秘久不发必有神物以防防之者失此机会抑不知当几何出以建万年无穷之泽也有司砻石请记其事予惟此渠之功州郡利戸与凡往来目击之人固已颂而歌之宜不待记而显且二公当此兵殣之日分阃镇静决防如流非独烽堠烟消边徼安堵而八郡垂亡所赖以全活者动以万众水利之兴又特其一事也姑以志其本末以告后之长民者使知成之不易如此相与维持而增葺之是固二公之心抑亦罗君李君之志也遂书为记
　　王华甘肃行太仆寺记　甘肃古河西诸郡地交戎虏之区距京师数千里至明洪武二十四年始置行都司于此以甘肃诸卫所三十年复建行太仆寺设官以综理马政而诸卫所亦焉然官之名位视京秩虽同而力势反出连帅郡守下故士之勇于功名者率不乐居是职至或以老疾弃去由是视廨宇如逆旅之视邸舍不特人无固志政亦因之以弛人与政而交病其来非一日矣孰肯以补敝兴废为己任哉治八年皇上明见万里知马政之弛由于官之不举其职特诏所司慎选材贤以居而廷章田美遂以治襄阳干州有声获与简擢适都宪周公按节于兹宣上德以柔远人严宪度以贞百辟脩戎政靖夷鲁以安固疆圉抚治之暇询视寺署见其栋宇摧压垣墉颓圮心甚病之遂慨然以脩建为己任廼会计公私羡利贸羣材召众工易朽敝以坚良治残毁为完固其中为前堂五间后亦如之其左为主簿防三间右亦如之为廊房翼于东西者各五间为重门蔽于其前者各三间并脩葺廨舍之可依栖者总计其成共五十余间外内周匝公私辑宁由是官有常宇吏有定居不特数十年之废坠至是聿兴而昔之弛政亦因之毕举人与政而交理固都宪公经营谋度之功而董功役按度程以迄于成田美则尤有劳焉公昔旬宣于浙于汴汴浙人至于今思之不置顾予亦浙人而廷章昔为御史与予比邻相知复稔义不容虚其请遂为记之
　　杨一清巡抚陜西都察院题名碑　今天下藩省重地朝廷勅遣内台重臣以临涖之谓之巡抚巡抚之职凡有司政务若钱谷士马若刑名若赋役农桑水利之悉听剸裁文臣自方伯监司武臣自连帅偏裨而下咸奉法令遵受约束事有益于兵民得承制以便宜从事不拘文法焉可谓重矣陜西古称秦中天府四塞之国内领八郡绵亘数千里北接沙漠西控羗戎为四方根本枢要之地若延绥宁夏甘肃三镇虽俱宿重兵各有内外重臣仗节握符开府其地然馈饷供亿率仰给内郡至于屯戍之兵统领之将多自陜西调遣三镇不得专焉是其为任又非他省巡抚比矣凡巡抚阙人吏部请于上于廷臣及方岳中举才行素著者二人以闻而亲简其一用之比岁陜西巡抚阙人则又多自他省巡抚有勲绩负时望者改命而来葢难之也治戊午都察院右副都御史汝南熊公自巡抚山东移镇于兹顾瞻行台宏丽靓深稽阅庶务察凡所以安内全外者规画井井纎细备具叹曰前任经理之功大矣求其名位世次之详不可悉得爰命有司稽之籍牒询之父老砻贞石将刻之乃进提学副使杨一清而属之以文惟防事有石题名有记非古也而后世行之于政治不为无助列贤不肖有劝戒之义焉识寛猛弛张繁简先后得损益之宜焉邦人之去思士林之仰止率于是乎在而岂徒哉按陜西巡抚宣德间吉水罗公汝敬以工部侍郎始受兹任自罗公而下所及知者凡二十一人或以惠爱闻或以风力显或以讨叛树勲烈或以脩筑城堑疏通水利着劳效进位尚书者已十二人位兼保傅者五人为冡宰者一人为大司马者三人而今在朝者方来所进固未涯也其无闻于世者才一二人尔呜呼可谓盛哉夫惟天下之重地当用天下之正人夫惟天下之正人斯受天下之重任之数公者咸以正人被简擢临重地其卒当天下之重任而有余力也宜矣继自今巡抚于兹者宜何如绍承之哉国家设郡县以统民设卫所以统兵虑其不职也而领之以三司复虑三司之不职也而纠之以巡按又以巡按岁代不常且官有常职未免为文法所制势有所格柄有所不专于是乎有巡抚都御史之设焉今之民与兵皆创伤困惫之余愁苦之状有不忍言者郡县不能为之所望之三司三司不能为之所望之巡按又望之巡抚至巡抚则止矣巡抚不能为之所民将复谁望哉故为巡抚者知为朝廷爱养兵民而已政有为民病者我得而厘之事有为民利者我得而兴之诸司百执事有剥民财穷民力残民肌体以行若私者我得而除之宿奸钜盗慿借以逞为民大蠧者我得而发之坐一堂之上有兵有刑有挺有刅有斧有华衮有阳春有霜雪其未来也以无心待之其已来也以至公将之不诡不随不矫不亢不挠不夺为之在我者尽吾心焉而毁誉荣辱成败利钝皆有所不计呜呼为巡抚者不当如是耶抑此皆数公所常行而已效焉者余将致忠告于后来意无出此故承熊公命于题名之石极言之公名翀字腾霄举己丑进士起县令为御史歴山西按察使进擢都宪好善恶恶出于天性刮奸剔蠧风采凛然义所当为不遗余力其树立卓卓他自有述之者兹不及致详云
　　王宁穷汭记　汭水纪于禹贡广韵汭音儒説文汭从水从内训曰两水合流之谓也又曰小水入大水之名质其实雍豫二州有专名之者有通名之者专名者以义也通名者以也以通名如会于渭汭东过洛汭是也葢渭自鸟防而东逝泾出笄头而北来二水至髙陵而滙于河经龙门东注豫州洛由熊耳东北入河既皆小水入大水且两流合为一以故不曰泾渭而曰渭汭不曰河洛而曰洛汭由是推之则凡诸州之水于是者皆不拘于定名而得通称为汭也以义专名者泾属渭汭是也汭在华亭城东三里乃两水合流而其北源西出小陇山之马峡俗呼北河南源西出陇山之仙姑峪俗呼南河北河环朝那山前葢山有古朝那王庙其西北有湫东去县东三里而别称为雨山南源环王母山山巅有古王母宫东去四里别称为仪山俗呼为回头山仪州实以是名也仪雨两山南北对峙豁开如门故两水合而东流名之曰汭也又二水交流而下亦专名为汭也汭滙为深潭潭名合水水之北岸一台髙广平夷荆榛瓦砾错杂相传为禹王庙也北陟两山之巅遥见东南隐隐峯峦侵入太虚陇州吴山也沿汭峡石三十里皆断崖摧壁神禹疏凿之迹也峡行十五里南堧有女神之庙扁曰坻汭元君土人呼底茹娘娘汭读为茹茹孺同音庙东十五里至石堡汭北受柴邸水源出朝那湫山之阳而隂即为泾水又东五里至安口岘牛心山南受武村水汭至是益大北有断万山自马铺岭柴邸而来南有五马山自石柜寺武村而至两壁削立巉嵓百仞束汭于中雪浪湍激经行五里为屯城唐李元谅屯兵扼吐蕃者也屯东为崇信川汭水益大深不可渉湍不可乱行旅皆袒而济又东三十里北过崇信县城崇信人曰汭水绕北又东七十里东过泾州过回山乃属于泾治戊午督学宪副虎谷王公按泾州试诸生竣乃涉水登王母宫宁从行王公东眺曰北流而浊者何水乎宁对曰泾也南流而清者何水乎宁对曰汭也公曰是禹贡雍州属泾之汭乎周职方其川泾汭乎昔公刘有汭鞠之即吾过豳西行三十里涉一大河北入泾是何名乎宁曰灵台之达溪也公曰朱子注汭鞠之即曰豳地日广也试且广求之斯地有百泉乎宁曰去华亭西北三十五里山朝那湫隂有泉百余为泾源乃百泉也有溥原乎宁曰亭口灵台之西汧阳陇州之北华亭龙门之东有广原唐尉迟敬德破突厥郭子仪破吐蕃之西原也李元谅开美田千顷号曰良原今为溥润原公又曰此与吴山南北乎宁曰正相南北公曰必兹西去百里外有两水合流者始可谓之汭矣若其穷之乎宁计华亭至泾程一百三十五里果符公言还白之公曰朱子注诗言汭水出吴山西北者以名山而志名水穷源泝流也今遂谓出陇州东入于泾今陇水乃汧入渭去泾远矣且将置溥原于何地乎
　　管律鐡柱泉记　去花马池之西南兴武营之东南小盐池之东北均九十里交防之处有水甘冽是为鐡柱泉日饮数万骑弗涸左右数百里又皆沃壤可耕之地北虏入冦往返必饮于兹而散掠灵夏长驱平巩实自兹始以其婴是患也委沃壤为旷土者百七十年矣嘉靖十五年丙申都察院左都御史兼兵部左侍郎松石刘公奉天子命制三边军务乃躬涉诸边意在悉关隘之夷险城砦之虚实兵马之强弱道路之缓急而画御戎之防以授诸将是故霜行藿食弗避厥劳至鐡柱泉驻瞻移时喟然谕诸将曰御戎其在兹矣可城之使虏絶饮固不战自惫何前哲弗于是是图哉维时巡抚宁夏右副都御史字川张公谋与公协乃力襄之即年秋七月内申按察佥事谭大夫訚度垣墉量髙厚计丈尺镇守总兵官都督王効率师徒具桢干从畚锸人乐趋事竞効乃力越八月丁酉城成环四里许髙四寻有竒而厚如之城以卫泉隍以卫城工图永坚百七十年要害必争之地一旦成巨防矣置兵千五兼募土人守之设官操驭皆检其才且能者虑风雨不蔽之患则给屋以居之因地之利而利则给田以耕之草莱辟禾黍茂孳畜蕃弃于百七十年者一旦大有资矣其廨宇仓无一不备宏纲细节无一不举又肇来者无穷之益是皆出于公之卓识特见而能乎人所未能今年丁酉去兹泉南百里许亘东西为墙堑于所谓梁家泉者亦城之重关叠险御暴之计益密矣借虏骋骄亡忌入境骑不得饮进则为新边所扼退则为大边所邀天授之矣用是以息中原之扰休番戍之兵寛馈饷之役功在社稷与黄河贺兰实相悠久公之功谓有纪极哉松石名天和湖南麻城人字川名文魁中州兰阳人俱正德戊辰进士谭訚西蜀蓬溪人正德辛未进士王効陜西榆林人正德丁丑武举法得备书
　　胡缵宗卦台记　成纪之北约三十里曰三阳川其西北隅有台焉羲皇画卦处也夫成纪故地名也汉为郡唐为州宋为军国朝亦为州然自晋至南北朝与雍州并称焉陇坻亘于东朱圉雄于西嶓冡屏于前空峒望于后汉起于南渭衍于北乃生羲圣而三阳则渭河纳陇河处也今为三阳里三阳云者朝阳啓明其台光莹太阳中天其台宣朗夕阳返照其台腾射卦山俨于南长山负于北龙马山集于西尉迟峡约于东承渭于上流而资沃纳陇于下流而纳汚故是台也前揖卦山卦山若屏若拱后俯龙马山龙马山若围若掎渭水环乎其北周道脩乎其南而卦山自西倾南蜿蜒随引漳而来未至三阳之东南而止于其止也突出一小山其出如维其止如竚自上视之如缀珠自下视之如充纩髙可若干丈广可若干亩其台层起俯视之如台之出其周壁立仰视之如台之升故今谓之卦台龙马山自西倾北迤逦约渭截陇而来至三阳之西北而止于其既止也循渭之濵若啓轩开襟纳台然者而台与龙马山若相连而实不相连也葢界以渭矣渭水自陇西首阳县鸟防山东流经襄武防道冀三县乃受荆泉诸水出岑峡迳新阳川自西循北迳东沿洄台下其谿才容其流而两岸皆濵山其水若为台环抱然者前有新阳下城下瞰新阳川后有番城下瞰三阳川故登台而望之视卦山若却若顾视龙马山若抱若倚视渭水若环若带视新阳川若吞若吐视三阳川若沉若浮视陇水若引视长山若附故二山一水之间其台若坐若盘而羲皇观天察地于此画卦于此也岂天设此以啓其神哉抑地因此以兆其灵哉夫岂偶然哉嗟夫岷江之源也嶓冡汉之源也鸟防渭之源也河出于昆仑扬于积石也洮出于西倾也陇出于陇首也则西北水流皆自陇而之东南支委繁衍不有渊源耶是羲圣之所以毓而卦爻之所以画也郡人相传台有羲皇遗画着雪即融今之无验葢居人见诸田畦界址横直层列卦山之麓有于画雪将融而形益彰遂指以为先圣灵迹不知羲皇天生大圣也务骇人视听而遗是迹示人以黎丘之幻耶抑岂居人仰瞻圣皇不欲见其遗台荆棘而互为相传耶赵锦陜西行都指挥使司记　仰惟我高皇帝混一区宇稽古建官分理四海内而诸藩外而诸边各设都指挥使司以统领卫所御侮防奸之任虽均而辑戎固圉之责尤重也惟兹甘肃古雍州河西之域据三秦之上流控全陜之阸塞因以陜西行都指挥使司建焉嘉靖甲辰春平阳李子忠奉命来视司篆于凡政之者厘之利者与之朞月之间焕然振举暇与同僚宁夏黄子绮西安夏子继武言及名宦因喟然曰先达仕兹者多矣善不善皆吾辈师也何姓氏之不载而漫无所稽耶于是砻石以题名记请予惟西北之边有九全陜实当其三而甘肃又为闗陇重地东有金城之固西有玉闗之严南有祁连之屏翰北有合黎之拱防辖甘凉山永肃镇西宁庄浪十五卫所之官军抚齐勤防古罕都哈密安定察逊苦峪诸部落之番族近而藩垣四镇远而纲领九边通玉帛于天方列毡庐于疆场黄河黑水青海流沙昆仑崆峒际天极地巍然一大镇也国初以都督重臣临之畀以干城之责付以分阃之隆政令惟其弛张甲兵归其掌握又降以玺书给以关防凡机密重情许其径达至于各卫经歴蔡秉彝张纳等亦防颁勅赐以御寒裘服特示优异圣祖明见万里之外肇建永世宏基渊乎微矣是以上之晋锡骈蕃下之忠义感奋西夷职贡重译来庭属番归心军民乐业过化存神之功效真足以比隆唐虞三代猗欤盛哉爰自成化年来土鲁番酋敢肆悖逆仇袭哈密囘忠顺以西迁侵逼沙逐羗戎而内徙声教虽及乎昧谷藩篱实彻乎炖煌且西海为海冦窃据南山皆番囘环居套贼出没于河湟卫喇特睥睨乎嘉峪千古之金汤始多事矣呜呼玺书责任之专关防奏疏之密不亦废阁也哉虽然文武之道待人后行要亦在乎转移间尔诚能忧时愤敌殚力毕心抚黔黎练士卒足兵食之计脩安攘之规以大义结番夷以至诚安反侧酌古而宜于今拨乱而反之正则大禹之西戎即叙成周之底贡旅将复见于今日矣我圣天子中兴之盛岂不与商髙周宣同光万世也哉若夫虚文塞责徒事纷纭尸位素餐罔知展布祗见日流于敝公议安能逭耶予承乏抚循用是深惧所赖同志二三子以匡厥不逮因述其张本以告夫将来之勒名于兹者抑愚又有説焉昔予行役各边形势险隘颇得其详尝谓京师犹人之腹心也宣大项背也晋蓟东辽肘腋也延宁肢体也甘肃踵足也迩者西北诸边率为贼薮若残元遗孽住牧于宣府之窝穴谙达贼酋屯集于大同之青山济农羣丑盘据于延宁之河套深根固蔕党恶肆凶近又假以收捕海冦迫胁诸番外交内攻奸谋叵测正吾人卧薪尝胆之日也茍或少有怠忽则荣卫滞虚腠理疎弱元气渐耗矣能免腹心之无恙乎是知甘肃一镇寓乎全陜之动静全陜动静系夫云晋之安危云晋安危闗乎天下之治乱庙堂之上必有能建万世治安之长防者而区区远臣宁忍已于言哉因并以为记
　　李梦阳华池杂记　华池古乐蟠县也故城川华池东天子沟夫人洞并故城川防恬斩山堙谷处也今驰道存焉稍东则阳周城也牡丹园华池城东北太和观牡丹园西张将军墓华池城北边路将军名吉宋范仲淹卒也以节死赠将军详见郡志兴阳洞华池西崖也不窋陵庆阳东山傅介子墓西山范仲淹宅今为府库范纯仁遗栋今为府仪门过木鹅池庆阳城凿通河处临川阁鹅池上宋蒋之竒建今废威武楼庆阳北城楼也宋建公刘庙在庆阳其两壁画周三十七王云李子曰余如华池在治乙卯年焉居葢三年云从予游者尉氏左国玑庆阳髙尚志暨其弟尚德华池王祐
　　马理忠节祠碑记　嘉靖间中丞赵公节镇河西下教诸道俾脩举祠事教至西宁兵备宪副李侯报曰兹湟中自汉迄今多柔远殿邦及委身报国人副使欲祠之未敢公曰兹国典匪僭盍举诸宪副得报乃经营因辟地一区为垣门二堂庑碑亭维备乃拟应祀贤报公曰某祠于张掖某地某法不应祀他所拟汉后将军壮侯讳充国赵公彊弩将军乐成侯讳延寿许公伏波将军忠成侯讳援马公平寿敬侯讳训邓公隋卫尉讳权刘公唐平章事幽州都督讳师德娄公宋秦凤经畧使讳韶王公河州团练讳永年髙公陇右节度使讳厚王公明长兴侯讳秉文耿公世袭土官指挥讳南哥李公会宁伯讳英李公合序列正祠指挥使陈治千戸李淳百戸佛元葛防丁显合序列两庑祠依文庙式为木主四位一席春秋致祭宪副得报遂以时禋祀如公言光禄寺卿马理闻而善之曰湟中自汉武使去病开疆至壮侯讨叛用王师屯田其间前后降羌至三万一千二百余人卒全胜以还及老朝廷有四夷大议常与咨谋比卒后思其功德不置图形未央至成帝时尤感事追美召黄门扬雄即图颂焉伏波建议不弃湟中以除羌害讨叛至矢贯其胫桓桓自若卒恩威远孚诸羌咸附又为奏置长吏开导水田劝以耕牧敬侯用恩信结羌得其死力破殱迷唐使诸羌归服威信大行羗俗亲死歌呼不哭比侯殁羌临者日数千人至欲捐生以殉遂家立侯祠恒祷祀焉是皆功德着于中外垂于后世真社稷础楹人臣表模何可訾也乐成下独娄公长者无忝先烈足为后矩其次长兴诸贤亦开疆展土仗节死义宜报祀者然遗弃弗祀久矣不有君子何以劝忠于戯兹举中丞公之教也宪副之力也有裨风教多矣
　　王家屏中路宁河台记　河从昆仑积石歴河州注于峡口流经宁夏东南直北穿障下其于宁夏犹襟带之固也顾自东胜既弃敌入据套中时时猖猘侵我濒河诸砦疆事滋棘矣会大中丞罗公以文武儁望被上简命镇抚宁夏至之日率诸将暨宪大夫按行塞西望贺兰北眡髙阙东瞰洪流南游目于环庆之野还至渡口见津人操舟渡焉渡者蚁集河壖而无亭以守之则顾谓诸将曰嗟乎天设之险以扞蔽区夏而弃与敌共之又弛要害不为备奈何欲郤敌使毋数侵也吾兹揣敌所向一旦有变不逾河而西绕贺兰之北以临广武则有乘长城遡流而南下以窥横城之津耳然逾河之敌有河山以阑之有列屯以间之我知而为备犹距之外戸也敌即南下地无河山之阑列屯之间颷驰而狎至贼反居内我顾居外急在堂奥间矣计宜益筑长城塞用遮敌使不南下而建亭堠于河之东涯以防横城之津此要害之守也诸将敬诺乃约日发卒筑长城塞横亘凡五百余里别徴卒筑台河上台髙五丈五尺周环四倍之上构亭三楹厢房四墁前施迤桥数级上嶟嶟翼翼如也外列雉为城城周环九十余丈髙二丈四尺缭以重门设津吏及堠卒守焉是役也卒皆见兵材皆夙具不五旬而告成事众且以为烽堠且以为津亭登眺其上而山岩陇坂委蛇曲折歴歴在目伟哉诚朔方一壮观矣宪大夫解君驰状徴记王子王子曰昔南仲城朔方而玁狁襄重在守也赵阻漳滏之固用能抗秦汉据白马之津终以蹙项则守要之谓矣今濒河亭堠牙错棋布守非不坚顾徒知守疆而不知守要要地不固即列堠数万举烽蔽天安所用之宁夏虽边镇而京朝之使藩集之长列郡之吏下逮行商游士工技徒之人往来境上者繦相属也有如津吏不戒猝値道路之警曽不得聚庐而托处安能问诸水濵岂惟客使是虞横城之津厄则灵州之道梗灵州之道梗则内郡之输挽不得方轨而北上而宁夏急矣此公所计为要害者也人见是台之成居者倚以为望行者恃以为归乃指以为烽堠以为津亭呜呼公之意岂直为烽堠津亭计哉公甓坒镇城石甃闸坝筑控夷堡脩胜金关建庾兴学疆理之功不可殚述述其防河者如此后之登斯台者尚有味乎余言
　　姜图南双忠祠记　双忠者何祀明大中丞邹公应龙庐江太守张公万纪也金城人物自武贤庆忌李晟浑瑊而下众矣何为乎于二公祀之曰以谏曰谏何为乎以今祀之先此矣不有太康王公请祭葬复爵秩额忠谏乎既祀矣曷为乎合之曰二公地同时同建言同也同则从同曷为祀于书院曰以讲学明道也讲学明道曷为乎不庑曰以忠也呜呼忆明世宗时代来入继大礼议起杖窜殆数百人以为人才用之不胜用矣不数十年士气颓落奸邪杂出以浊乱朝政而时之在位者奄奄如抱叶蝉无复敢有出声者唯二公抗疏直陈一枚一戍而所为奸邪亦稍稍削去由今思之明之世宗得称为中兴神穆得延为至治皆二公一击之力也张公之救杨忠愍也曰如以臣为党防将臣处死万不足惜邹公之纠分宜也曰如臣言不实愿斩臣头悬之藁竿以谢世蕃父子当乎此时岂意得全首领为完人哉即贸首椹胸血藏化碧不易于此矣抚军六诏出守庐江犹是天王圣明不忍以未死之身茍且耳呜呼凡为国家平居无事九賔庭燎万里风行以为所欲为百世无忧也既势屈形尽颠覆一朝朱全忠欲以牙将为太常卿裴枢执不可全忠杀之天子不能救而唐因以亡呜呼使言路得如裴枢者数十人相与消弭逆折必不至于亡即亡矣亦不至于如此之速也贤者不位而位者不贤急者不谏而谏者不急此万世之所以叹息痛恨于昭宣也二公之忠犹钩党也其为李杜犹睢阳也其为张许汉世之所以乱而不亡者数十年唐世之所以得安驱至蜀皆此物此志也苹藻之祀出于观风河湟之灵式于英絶直养无害戍杖西市与谈道天年总是一致故即以双忠祠次忠愍之右呜呼凡为国家必当思所以开通言路而言路亦必思所以为于可为之时吾葢因双忠而有所感矣刘敏寛北山鐡厰碑　往者主和议边备久弛塞上数苦兵输率敝于道田公镇抚五郡峙储简鋭主客骑步各程其材盐防屯田靡废不举介胄锋镝礟石神器战守之具也而悉资坑冶故事陜西行省岁供甘州军需熟鐡十万九百余斤凤翔岁供西宁熟铁七千五百余斤乏则复赍行李鬻之闗以东稽程则数千里而遥稽时则以月以岁徒糜费罢徴发转输已耳且无能济缓急公乃防诸监司徧搜山泽复徴冶氏于秦晋得冶氏来襄其事余不佞备兵湟中始得矿下马圏北山之麓既得之大山硖冶氏谓北山矿广而坚视大硖良便其山崷崪涧中石积无算逾数里山木蕃殖薪槱者报曰可以冶鐡余躬诣相度乃即北山下置官防六楹鐡炉二座营舍五十间跨山为墩上建墩栅四楹周围墙堑足备不测合简西宁各营步卒四百供版筑之役择指挥卢忠爰督厥成仍选士习其艺复令如周官所载物其地图而授之煆者采者各责其人为长久计是役也有五利焉河西四面用武之国朝冶而夕效取之源源一利也无输运数千里之劳民获休息二利也随取随给无岁月之淹三利也工役则取诸坐食之步卒炭石则采诸无禁之山林下不扰闾阎上不烦公帑四利也以五郡之材资五郡之用旁郡额供止输折价以备除器之需五利也况迩者彼数内奰数为我兵所衂为之咋舌称铁壁云今复闻在在坑冶宁复有不逞志坚甲利刅烈火迅机行且凌昆仑沸青海建万世无穷之利公可谓忠于国矣昔管子以防试齐遂表东海管子防士耳且富强之説不足述也顾齐以管子霸乃今用事岂少管子哉即局促因循而以纲纪经画为迂且扰奈国事何诚能度不费之利兴不怨之劳事半而倍于古人务久远以裕国计当保世世无疆场忧余惟前事者后事师也因伐北山之石而纪之若此公名乐戊辰进士任丘人
　　张九德灵州河堤记　灵州阻河而城其西南当河流之冲复趋而北可十里毎夏秋湍激受害不啻剥肤虽秦汉二渠溉田至数千顷而利与害错其侵城实甚粤稽洪武甲子迄今城凡三徙皆以河故而河亦益徙而东自不佞来受事不一载去城仅数十武矣先是御河岁役夫三千束薪十万亡虑数百千金率委诸壑人情汹汹议徙民徙城以为长防不佞则谓御河犹御敌也敌阑入不偪之去更延之入乎且势若建瓴而仅仅积薪委土与阳侯争此助之决耳计非巨石砥柱之不可独虑费且不訾计无出不佞即捐月俸二百金为役者先而谋之荐绅邑令戴君任及诸生辈议堤以石无所事薪改徴河西年例柴价五百金军民愿输地基银八十两暨诸捐助验库藏之羡合之得千四百有竒赀用集矣则议民间量地亩出夫量田里出车调两河营卒更番受役工力备矣乃造船百艘运硖口石往来不絶材具庀矣遂请于先抚宁夏今制台少司马介石李公前制台今大司徒瞻予李公俱报可则以守备张大绶董隄务指挥孟养浩司出纳经歴李盛春程工作大兴石隄之役而议者纷若谓濵河皆流沙不任受石恐卒无成功适旋筑旋溃众口愈嚣予坚持之曰此根虚易倾耳水岂能负石而趋耶益令聚石投之一日尽八百艘三日基始定于是从南隅实地始累石为隄首四十余丈用遏水冲继以次迤西而北其累石亦如之计隄长六千余丈功甫成而河西徙复由故道视先所受啮地淤为滩可耕可艺去城已十数里矣是役也经始于天啓癸亥之正月告成于天啓乙丑之四月凡费时二年有半费金九百一十两有竒费米麦六十石而贮尚有余羡念往岁议隄请帑金万二千业奉防下部覆不果今议约三千金犹虑不足至厪少司马公捐俸金百两而同守卢君自立参戎高君师孟等亦醵助有差然卒以有余羡故蔺还是皆百执事殚心经画靡有虚糜之成效也忆不佞初抵灵行河筹之再三始而秦渠隄隤水暴泄不能灌溉为筑长隄潴之岁比稔而汉伯渠又苦无尾闾腴田皆成巨浸因以治隄之余为开芦洞长十三丈五尺髙广各三丈五尺自秦渠北岸抵洼桥疏渠道三十里泻水入河复故田数百顷增税额数千石凡费金五十六两有竒而椿銕诸费不与焉古有言河者天下之大利大害也故周礼慎水政以防止水以潴蓄水以沟荡水其法甚备自隄石而城无受啮庶几于河之害远矣而二渠之役亦借以收其利不佞三年于此未事则忧物力方事则忧成劳已事则忧久远今幸三忧且释得借手告终事矣抑天下事惟贤者能虑始其次莫若因是三役者因法于古因石于山因力于民因能于众因主裁于上获逭喜事之辜是皆今日所以成功之本也例不可以无记遂次其终始以系之铭铭曰浑浑经渎亘以金隄顺流而西潜于灵府禔福下土聿巩灵武爰固我圉用昌我稷黍匪处白璧而崇绀益是维川后之仁俾无逢其菑害亦越千防曰宁以泰
　　沈犹龙河东兵备道张公去思碑记　灵州自秦汉以来或称州或称郡或称军与镇城仅隔一河而东西两道并建葢其重也神庙之季天下纷然用兵矣廷议遴选才德宿望之臣分涖九边而曙海张公以按察副使饬河东兵备当是时辽左川贵并军兴多调边兵为援绎骚无宁日本镇援卒方遣行而悍丁金白张威等路杀领兵官伪署左右将军焚掠而前远近震骇公至固原闻变星驰进大书前导曰戍士远役诚可念即有所需何不以情请而轻蹈国宪且父母妻子各在城而自贻族灭何也军门发兵擒勦汝进退何以自全幸本道未受事可开汝一面如悔罪者速投戈随本道涖镇以明无叛志也众环跪而哭声震山谷间叩头请死有流血者公随路慰遣原营安插而密擒渠魁寘之法宁镇以安其定变有如此者银定賔歹拥众牧边声言抢花马池公曰彼素利我市赏且中国无衅不敢叛可不劳师而服也因计诱通事僧人宣谕朝廷恩威通事曰无他也意求增岁赏耳公怒曰国家定制谁敢议增必欲增者当决一战后虽稽颡求贡岂可得哉乃勒兵令遍观营伍而纵之归二部各诛帐下一人以谢过焉其制胜有如此者熊经畧廷弼威震九边得便宜调发有伪充经畧使者勒取马价传鼓而入甚倨公曰镇故市马然不取马而价者何也其人曰道远恐疲折价至近闗买易为便耳公疑之简故牒印文小异遂伏罪其发奸有如此者镇临极边武备盛而文事寡公摄学政月有课岁有较朔望涖黉宫讲业论道辛酉获隽叠双边方侈为盛事其育材有如此者复创设商学以便商贾子弟肄业于是羣商辐辏岁课羡溢其柔远有如此者灵州濒河而城岁费薪夫数千金以御河壬戍河大决居民屡夜惊议他徙公相度水势从十里外建石隄为一劳永逸防岁省薪价工役无算而向所冲淤转成腴壤其保障有如此者秦家渠常苦涸汉伯渠常苦涨三农失业辍耒而嗟公筑长湃以防秦别开芦洞以泄汉计疏渠道三十里复芜田数百顷而岁额骤增数千石时号张公堤又剏制水戽利民灌溉号张公车其裕农有如此者公为政大抵先事绸缪临机制变声色不动而指挥若神日光如电坐堂上人从辕门外窥闪闪如双灯故虽色笑亲人而人不敢干以私若夫内靖冦氛外销边衅谈笑折冲岂不贤于甲兵百万哉公庚申以按察副使受事壬戍长按察使甲子加右布政使履任六年而摄河西者再至乙丑凡两考卓异擢巡抚都御史去先是城北有二贤祠祀杨公一清王公琼以报脩边之功也及公去任二年而镇人思公之功不下杨王于是貎公像而三之更其额曰三贤今年春宁夏举人张先春沙圻贡士沈谏等以计偕至京师谒予请为文以留公爱夫龙向奉命阅边已疏公治状入告所为闻且见之而非无徴不信者矣前二十年公守云间全活饥民数百万奬育士龙亦厠门下知公非一日也又乌敢以不文辞哉今上即位公以少司马陈新政六要上嘉纳召对行见秉中枢如王公掌纶扉如杨公事业彪炳真堪鼎足而立矣公讳九德字咸仲别号曙海浙江慈谿人登万厯辛丑进士南居仁三贤祠碑记　成天下事者岂不存乎其人哉今之人见古人之丰功骏烈可传后世者或遡瞻庙貎未尝不敬而慕之以为吾亦可以为此也及乎临事则又畏缩逊谢谓此殆有天授抑或遘时会之便以成厥功而非吾所能及嗟乎岂古今人若是辽絶哉昔武庙初杨公邃庵以都御史临边奏筑延宁二镇长城为复东胜计会逆瑾阻之功虽未竟而先声驰塞外戎马裹足及寘鐇谋叛就家徴起公镇人闻公至鬭气百倍至则鐇已就擒遂留制三边逾二十年而王公晋溪位大司马督三边军事循杨公之绪拓城四百余里夏人念二公功不忘合祠灵州城北所由来久矣又百年而张公曙海以藩臬长备兵河东适阳侯鼔怒吞噬城闉民将弃厥居而巢窟是栖先是河屡决而东城亦屡避而东且迤北洪武以来三徙城矣张公曰若此是无灵州也城可徙而东水独不可徙而西乎乃循河故道躬理畚锸筑石堤长六千丈初河流甚驶少投石则旋倾张公曰此力弱不能胜耳石能砥水水岂能浮石乎遂排羣议为艘者百从峡口运石积而顿投之一日罄八百艘石堤克巩河乃西徙城赖以全由前言之夏人之不捐于锋镝杨王二公之所留也由后言之夏人之不汩为鱼鼈张公之所生也于是跻张公与杨王并祀旌曰三贤嘻亦盛矣予因思兵犹水也治水与治兵孰难意者隄犹水之城与水决而移民以避之犹兵交而割地以求和也虽欲永保其不壊讵可得哉且疆场之事吉凶存亡我与敌共者也或望尘而避焉若夫惊涛迅湍一扫而为鼋鼍之窟岂有幸乎况兵但避其害而水更收其利张公又筑长湃于秦渠开芦洞于汉渠使涸者有所蓄而涝者有所泄今两渠间翼翼彧彧绿野如云伊谁赐与至于挺而走险者感片言以投戈是刘一纸书胜十部从事也狡焉啓疆者慑天威而稽颡是赵充国以威信服罕幵也嶪嶪乎无形之长城也哉杨王振卓轨于前张公接芳躅于后孰谓古今人不相及耶杨公讳一清丹徒人王公讳琼太原人张公讳九德慈谿人颂曰屹屹金墉区分昴毕燧寝锋销天险是设文襄创始司马绍述倬彼二公俎豆有秩张公继起循禹之迹昔也洪流今蓺黍稷买犊弃剑计安反侧鼎鼎三贤贞珉永勒
　　杨博甘州山南关记　甘州城北四十里有人祖山内通瓦窑太平草湖诸寨外连砚瓦孤山木架诸墩两峯夹峙殆若紫荆居庸然敌骑毎袭甘州率多由此葢敌冲也先是镇守太监陈浩于砚瓦沟南尝伐石作叠水一丈四尺叠水之南又凿石井深一丈许丙申十月敌三万骑突至叠水上不能逾迟回良久始由城儿沟入烽燧所到借以收保甘之人至今诵陈浩之功不衰博抚政少暇得与副总兵吉象遍阅诸隘东自东乐大口子灰沟烟墩大小盘道观音山抵逃军沟西自红墙青山小口子抵茨儿沟上下山坂靡不究极幽显稍有缺漏不举之处寻即缮治如法已而至人祖山博谓象曰丙申之役初不知有叠水以故仓皇无以为计今若来人持束草可以飞渡此险不足恃也必须大建关城屯兵戍守庶几万夫莫敌之义象曰山形北仰南俯时值隂雨水弥漫一二丈前人不设关者惟恐其冲决故尔都司柳栋熟知地利可令栋相度之栋承檄周爰咨诹三宿始还曰石井迤南半山有原如掌天造地设可以作关近关更作叠水一道不惟可免壅淤之患自是重险叠障矣时总兵王公继祖甫至议亦合简属吏之精敏者得指挥曹凤千戸张勋董其事凤与勋议曰是关一成实为扼吭先制之计但役夫千人晨夕炊爨苦于无水相与祝于神一日偶于岩石间掘地盈尺泉流沛发役夫赖焉栋曰维汉寿亭侯关公自我明啓运以来岁岁有功河右此泉灵异或汉寿亭侯锡也请作庙以答神贶博曰善爰即关城之中构屋一楹敬塑公象饰以丹青蔽以帏幕左钟右鼓百尔咸备轮兵三十人戍之官一人领之兼以司神之香火云是役也肇工于嘉靖二十七年四月十又二日讫工于是年六月十又九日关城髙一丈七尺四面凡二十丈有竒城墩三面凡三十丈有竒城有悬楼如矢如翚颇为壮观增旧叠水九尺通髙二丈三尺新叠水髙一丈三尺尾长八丈斩城儿沟崖二丈庙之左右小屋各二楹为戍兵栖止之所关之北山絶顶又作一墩防敌乘髙击射且大书题诸关门曰山南闗其它工之微者不复具载后之守斯土者幸时加脩濬俾勿壊焉
　　陈棐防边碑记　闗中出崤函之西去今京师二千七百里臯兰大河所经与禹导水积石相接去关中一千二百里而张掖去臯兰复一千二百里酒泉尤远六百里撑突河外孤悬絶塞开一路以通西夷之贡所谓断北敌之臂义则次矣乃我境开拓于戎狄之区而迤逦祁连北阻龙荒南遮青海西引阳关之外瓜沙之墟皆自古毡毳息喙之区千里昃途三靣邻敌今之胜算不在于能逐之在能御之耳御之方城守为上而河西城堡土沙咸而制低薄全无磗石券洞皆板门关无鐡穵之即颓烧之即煨乃知金墉玉关徒为称美全无事实也予岁丁巳夏以陜臬廉访奉命抚兹土大以弗称为惧渡河即行四道各将令于大小城堡俱筑垣陴浚池湟劵更甓石门表铁叶切虑近岁囊俺黠酋导以周丘攻城辄以钩竿梯绳紥架穵墱填壕洞堤凿门烧橹诸巧并力环以甲骑层射陴人陴人不敢倚堞而瞰彼即毁堞登陴虽垣堑稍脩仍不足恃乃镇城先筑敌台屹倚城外台围夹墙墙开放火器孔洞向外者远击出壕堤向两傍者顺城雉而击孔洞留三层下层用石凿孔径五七寸可放将军炮击贼近城下者中层用水刳通中孔径三四寸可放盏口诸炮击贼附城而上者上层孔可放快枪强弩击贼已攀近睥睨者每台周围洞孔开向八方而城毎靣六台则火器往来交击绕一城矣镇城先筑东南面十二台乃照式行各卫所城堡各设四隅四座虽小堡亦各二座河西新设敌台一时仅千座以联接不可无大墩因敌台之式推广之先制木墩为式令各筑大墩中建实台用悬洞天桥而上墩外筑城垣四靣暗砌鐡门放将军大炮多安放火枪孔券名曰铁城迅击台复广前墩之式于墩之围城外二隅建火洞炮眼敌台二座台制如城堡者而差小厝火器向外防放二台防城四面名曰轰电却胡台复广前墩之式中建一台即安火炮鐡门劵洞于台之下通出四面以大将军炮诸火器向外击贼台上有房多储器粮台中之底凿井防久攻困名曰玉空飞震台复广前墩之式中建墩台四隅筑二实台二虚台虚台中设火洞炮眼悬空安门置梯从此以上下名曰风雷太极台造转轴翻拍鹿角陷马品字坑木钻地网总名曰阨边六险以城堡敌台虽増而守之不可无械乃造诸械一曰夜叉悬木儡并架一曰悬石并架一曰流星铁飞炮并架一曰钩头铳一曰铁巨斧一曰四股飞义总名曰守城六将镇城造一千二百座件卫所次之虽城堡小者亦造六十座件计河西各城堡总造万余又铸铁飞炮万余以诸械虽可守而行可为阵止可为营尤莫便于火车乃竭智殚思先造飞轮游刅八靣应敌万全霹雳火车一百辆召选家丁勇士千二百立一营考火车阵图为书付主者习演脩整旧旋风炮火车百辆令洪水黑城等五堡共造百辆修整冲枪飞火独脚车四百辆诸种车通行各道各卫照様制各千余辆安置兵火器各万余名为破虏三车以胜敌莫利于火器而大炮尤可以击厚敌破坚阵乃奏讨京制大将军二将军炮各十位三将军十五位讨京制鸟觜铳二十杆随用火药什物及皮袋药规药管等皆备再行分巡道行局用京降式造鸟觜铳造金刚腿诸大炮连珠双头诸枪及铸生铁石榴炮共二千余行分守兵备三道各造炮数称是再发价山西造快枪等近千件以火器尤资于硝黄马子行阖镇地方各硝各俾人赴局学制未几各处俱能硝制火药药逾数万且令局铸石榴炮一千余铸生铁马子三万各处俱令铸铁及磨石者而尤虑铅则难继泥则易碎有献计谓磁窑造磁子可多办试之大小八等坚圆光滑可用乃令镇城烧百万个每万个量一石今已造五十余石行各道俱如式造先是委官向京领年例硫黄逾年未返予遣骑督责廼领硫黄三千斤来而往晋省造火器者亦鬻硫黄二千斤至顾火器已伙煮硝更繁硫足配合铁磁子盈屋堆积剩供习放于是河西火器雄甲诸镇矣此皆分巡王副使继洛协谋効力分守张参政玭兵备陈副使其学太仆寺黎卿尧勲咸资画理诸务稍次第而总戎徐双峯公仁适至将城垣敌台未完者相与督责筑完即议并堡浚壕凡阖镇之堡城隘人尠者归大堡而堡垣之趾俱浚壕深阔以三丈为凖足堪障御予惟在昔哲臣问学功业致极中和寅亮天地而今膺筹边之寄者祗从事于制度脩为之间虽悉心综理未免驰情机械宜乎来曲智之评而非辅世之畧然汉之诸葛孔明宋之范文正称百代殊絶人物诸葛之治军流马木牛以供运饷制作精妙后世莫传而营成八阵开合竒正予观鱼复江边之叠见者称为天下竒才文正之治边通斥堠城十二砦细微纎悉予观其峡山之屯取水秘井侦卒间道旧迹故在也二公当中夏稍弱敌势方张故于此求殚心尽职随事补裨固开诚布公之运用先忧后乐之敷施岂可以烦细而议二臣哉不此从事而清谈废事沉淟玩时以惜隂为俗吏以名教为赘物卒至荒媮堕落靡可收拾此晋魏之所宜戒而近世亦或崇尚浮虚论议空寂钩竒延誉至目经畧为曲智彼自谓弃知之学不自觉其为不智之归矣以若人而任之锁钥其能克副哉后来者以兹为鉴庶脩此防边之绪而不使坠焉矣
　　陈祥兰州卫重疏水利记　天地之利于人者莫大乎水然必托诸人而后利始大焉吾兰古金城郡密迩北塞城郭内外军民屋庐不下万余区北逼黄河岸峻东西两川田亩水不能上下经宁夏始渠引以佃以渔获大利焉城西南水自马寒山经阿干来者傍城直泻黄河东去厥后守土者采众谋乃于阿干河凿渠引水十分之三一自龙尾山麓经关王庙下入灌东川田圃随渠势有力者置水硙焉一自西郭入注东西南三面隍堑以固城垣御突冲城北黄河已当一面之天堑一自髙崖子经古峯寺下入灌西川田圃居民始获利矣成化间巡抚都宪眉阳余公以两川水利微而弗能当岁旱欲仿宁夏汉延唐来等渠于黄河上流引水以灌溉筹画已具会转佐部回京未果既而水入西郭者亦湮塞隍堑久涸识者病之今年秋总制都宪河间张公行部过兰政暇注意举废遂允兰州卫之请循西郭故道而疏通之复开小渠以利城居者余悉由东郭出亦达于川甫弥月间而隍堑周满城郭沟渠所经之衢巷凡官民蔬圃暨艺业者无不沾其利然阿干之利固若此而黄河之利尤大焉矧吾兰俗业耕牧而土地莫善于河北所谓金城沃壤千里者在是顾以数年边备弛而敌侵扰耒耜不敢越河梁租赋竭产以盈数者非一日倘后来者势可为而时可举购求余公之议以成之吾兰之利不尤大与因并记之以俟
　　王鸿儒都察院题名记　甘肃在中原之西数千里当玉门阳关之内汉史称为故匈奴浑邪王休屠王地予考之于书殆不其然昔唐虞都冀即今平阳帝都四距各五千里所谓弼成五服至于五千是也夏书亦曰黑水西河惟雍州炖煌在甘肃为极远地而后汉志注乃谓炖煌去洛阳五千里则其去平阳又不充此数矣且黑水又在其地昔商道既衰弃稷不务不窋处豳邰之壤而犹曰自窜于戎狄之间周末小雅尽废四夷交侵畿甸之中尚有戎落况甘肃之远乎由是观之甘肃在三代之前固中国诸侯封畛也其疆域如此初汉武徙民或以关东下贫或以报怨过当或以誖逆亡道后皆为衣冠大族名臣良将防画之士艺能之人累出其地石虎逞其凶逆气吞四海及败于谢艾也乃叹曰吾以偏师定九州今以九州之力困于枹罕彼有人焉未可图也其人材如此酒礼之会上下相通政事寛厚吏民相亲风雨时节谷籴常贱盗贼稀少和气之应贤于内郡其风俗如此地广民稀水草宜刍牧其畜为天下饶不但如张天钖革响之对陈伯玉采玉之篇而已其土产如此王莽末关东兵起窦融独以河西殷富带河为固属国精兵万骑一旦缓急杜絶河津足以自守而可为遗种之处其险固如此诗列十三风茍有所关系微如曹郐犹录于经不然虽吴楚之强大亦在所弃也后世之乐虽非古乐比亦各有取焉古今乐府兼收并包九州万国所采无几而郭茂倩所录乃有炖煌乐西凉伎其声乐如此即是数者而观之夫岂可以荒漠其地而鄙夷其人哉明太祖髙皇帝既定中原之五年命宋国公冯胜拓地西陲而甘肃始入职方氏自是而后率以宿将镇守其地后复益以文臣保厘其所以南辑羌戎北御胡虏西控西域城郭诸国者无复遗算自是关中无事而海内晏然矣正德戊辰内乡胡公由山西左布政使进拜都察院右副都御史被以玺书出殿兹土公至镇与元戎勅使协规一心搜军实缮甲胄积刍粟完亭障谨斥堠校旗简士号令精明而赏罚信必内足以固圉外足以遏敌矣暇日因稽按故牍考求尝巡抚于此者礲石题名置于公署用存政绩远遣使币而命予记之窃闻自宋司马温公着谏院题名记而有忠诈直回可权之説天下之论莫能易之予尝以为中人之资可导而上下者以是惧之可也自利仁之士其为善也非诱之以赏其不为不善也非畏之以刑而况又有出乎利仁之士之上者乎题名之意疑不出此昔赵文子枚数晋之名卿而独取士会谢混歴评族之子弟而深与微君子尚友千古之士而论其世必有所从违以为处身应事之则而况居边州之雄镇当国家之隆委前人之政或寛或猛或繁或简通变适宜各有攸当耳目之所暏记掌故之所藏录尚可徴也勒其名于石公务有暇召老校退卒指其名问其事而订其取舍之宜事会之来资以应卒不亦善乎此与徒惧之以忠诈直回之迹而不示之以主善得师之方者亦若有间矣公之意或兼出于此乎予昔与公同游于容思段先生之门每见公属缀流速固已服公之敏及公之仕也鸣玉禁庭均劳外服者二十余年益明悉天下事今兹持宪临戎统制千里其机神算畧虽非愚浅所能测知然缘此而求之亦可以得其阡陌矣传曰作而不法后嗣何观公之作法矣公行还朝此则当附凉州故事以为百世之观云赵时春典祀忠烈碑记　昔夏后氏之王天下也穷河源濬弱水以叙西荒声教被于流沙故全凉之境遂属雍州其后王畧寖微沦于西域汉武帝始播威灵雷振西庭风行塞外表河曲而列四郡芟楼兰以震百蛮虽文德未称而雄畧庙算巍哉邈乎按汉初置凉部刺史郡太守令长丞官以治民都尉防军防羌诸校尉属国官以捍边后复有河西都尉行大将军权宜诸职异代因革虽名称异宜要在强兵富民而已地既僻远众杂羌回犬牙相错怙力负强竞鋭争先人懐贲育之志乔峯四阻缭以大河黄沙白草弥漫连天风骑森列兽屯鸟散形拟金汤之险捍御秦雍联络西域襟带万里控制强敌势居必争之最德隆后服道汚先叛周被骊山之难汉列河津之营唐设泾原之戍宋罢洮河之师小者称公侯大者僭帝王强弱相噬互为雄长积骸崇丘流血丹川代有秦项之祸有明受命海宇内外各奠方位奉琛效顺惟臣惟妾弦诵之声洋溢四表然犹建关设戍虎之将熊罴之师棊布角张法罔或渝时用刀斧锄诛鲸鲵威让文告羽檄四驰故有防勲王府勒名石室祚流子孙闻望无穷其效端可睹矣然则升平之世良臣布德以宣化抢攘之时勇夫陈力以除凶大节既临烈士陨身而效义润泽流于生民勤劳在于社稷五祀之典礼莫先焉而令血食靡备报享未称佥以为歉嘉靖间厘定典礼百神禋祀或兴或革具如经义于是甘肃抚军赵君载祗承德意考据图籍质诸见闻自汉迄于近代卓然可表者具以爵里姓氏檄下有司建忠节祠以报功崇德既而凉州始兴营田都御史牛君天麟初设行院亦共惇厥典遂下宪副崔君允鸠工程作祠以落成葢表其尤著者自孔奋而下凡十八人北堂南向中分左右以差其次则吴克忠慕义东序西向李晟丁刚西序东向两庑则指挥包翼等八人主书爵里姓氏具如式春秋祀事如典制无或不防牲将丽崔君属时春为文以记之时春惟古之忠臣贤士没而庙食于其土者非惟人心有所不忘且将使后之人见之者有所劝而兴起今诸君祀前人忠贤以示后人安知后人不有髙诸君之风复将以继前人而示后人也法当为铭铭曰昆仑西极实生大河千里一曲秦凉是过惟河萃灵蛟龙鼋鼍其光属天寳藏兴焉骏驰名马沄沄如泉国之所重以制百蛮基自汉皇遡乎神禹右臂既渥九山实旅茫茫凉野遂通诸华张官置吏屮外一家纷纷五王陵籍魏晋凶德参争居仁则润叔唐衰宋九州振动天人济时百则咸正云雷解屯旱极而雨喁喁黎庶云胡不喜亦有儁豪能捍大患芟柞獍枭救灾止乱或勤王家奉以义勇有嘉折首不戁不悚是曰忠贤实惟文武名垂竹帛震耀今古帝畀重臣来抚来巡佐以宪使保厘边民既绳徽绩爰脩祀典佑啓后人永矢弗谖为臣思忠为政思贤佐我升平于亿万年
　　赵时春游崆峒记　雍山之镇维吴山之阪为陇其西而北二百里为笄头山泾水出焉泾出山放之花平川四十里束于崆峒山之前峡至于山之东麓与后峡水会循龙尾山之北十余里至于龙尾始与弹筝峡之水会而泾始大龙山下至平凉府十里而既而南北两原廓然对峙而川始阔泾之水引而陟之两岸以为硙为池为圃卉木茂而禽鸟聚则府城西北之势愈增竒凡游崆峒自城者西之自东郭者循城之北而会于西余家东郭而别墅距笄头甚迩故凡崆峒之首尾能悉之崆峒得泾而势愈尊葢由凿前后峡以疏泾而崆峒始夐出譬犹正人君子礼义以峻其防巍然莫屈彼淫夫小人望之而可知其卑且陋故凡言崆峒者舍泾则无以见其尊凡逰崆峒遵泾南岸道府西越干沟银洞沟经石头塞西岳庙掠大峒山乱泾汭至于问道宫宫者轩后与赤松广成二子授受之所故以为名正德间有道流王翁自号全真貎若七八十者颇自矜大然亦不能辟谷但能啗巨豚肩粟至数升防一壮酒饮百觥俗云解为五龙转降术其术亦非道流所甚异然王持此术耀于士大夫间以居其赀将侈其宫羣执役者艶而刼焉王斥其名以怖之盗惧败露遂取其元以灭口素与王全真者争执城市之恶少劾之狱又期年始获真盗乃云云然其先枉死者已数辈矣今宫之后建一阁阁下为王全真像云江南有商遘疾得道士疗之而愈自称崆峒道士王全真命商肖像于崆峒以为报且彰其异此为其徒羞全真之死故设计以解之不足信由宫之北遂升前峡坡皆流石飞沙可四里许至山腰一巨石僵道左内有小石光圆如月状攀跻而倦者据石而休且饮再登一里许西壁有石碑嵌岩间宋游师雄题名处夫王全真求长生而横罹夭折游师雄欲得名而埋没荒芜可一为之嘅叹又上穿荟蔚歴曲盘如前途之半始得平地为滹沱寺寺之后稍东髙峯寺中峯益东之髙峯为东峯寺东峯之旁为眺丰亭亭之下去崖几百丈有洞焉皂鹤巢其中亭上坐则泾川南北山之流峙城郭村坞之罗布烟云花鸟之变态操之指掌而无遗故曰眺丰眺丰之南曰南峯寺亦悬出泾之上中峯北行半里有小冈冈上乔松六株崆峒之松以万数皆俯仰众植中而此松独逈然透出噫可敬畏也松冈有小宇亦禅居北有二絶涧独木为桥南桥丈余北桥倍之号仙人桥过桥登峻坡即北峯寺寺后万壑峥嵘幽巇莫测而一塔悬立其西北隅塔后下数仞为丹穴穴窦圮泐余昔曾游焉思之可竦神也其西南林木愈茏郁径愈险扪藤萝百折而上为西峯寺西峯之右为故虎穴虎穴益西有冽泉大旱则微而终不涸泉之上复里许登马山真武庙庙之南平视为三官庙其西仰攀为香山寺三峯崆峒之絶巘下瞰眺丰五峯览泾川南北三原若波浪之伏挫焉真武庙之东直下滹沱寺为石蹬千百级折回以数十视诸径为极艰曲余昔游未之及今与大梁熊子脩氏乃登之云熊子曰余昔游嵩岱华升峨嵋絶顶视此山互有异同其俱得称为名山宜矣独疑其灵泉抱閟呜呼世代往矣元化推移陵谷变易吾安知其终无是与吾安知其终无是与
　　皇清武全文芮谷诸胜记　芮谷距邑城二里出城西郊由新桞滩北渡汭水桃柳夹岸畦园成列居民背山倚谷者十余家曰芮谷庄庄行百余步芮谷口直其东回峯环抱隠不见谷中有溪水横塞谷口卒不获人蹊曰横溪渡溪前一带林树迷离惝怳四顾如武陵人舟行入桃源曰迷谿林渡谿而北山麓灵湫涌
　　出深阔各数尺许祷雨辄应土人立碑祠之湫畔老柳蓊翳浓隂掩葢望之翼然如亭复有勺泉褊小深冽在栁葢亭之西逶迤北向泝曲道以盘登经丘绕谷数折至叠石桥桥中处山谷之半西接山门循扉而入依山靣埶建圣母宫于东搆梵刹于西昔人称殿子坡自此始殿西北隅有沼渟荇藻交浮游鳞隠见其际曰化鱼沼沼傍筑室数楹烧鼎烹茗是曰丹室室西崖次垂石如幕不厦屋而帡幪是曰幕石洞又西则峭壁幽岩夐峙邃处攀髙临壑最极者曰摩云顶侧立数仞欵跨而下覆者曰覆壁凌空晴崖霁日淋漓滴岩平空作雨声者曰悬崖浮雨若乃飞泉瀑坠散布如珠则曰瀑珠嵓晶莹窟聚错落如星则曰聚星窟苍佶玲珑可与探竒抉秘则曰石穴藏书水滴石受日久成穿则曰石穿处巨石临隈独坐兀如则曰兀坐石水集渠成回曲可以流觞则曰曲水渠中产蠏泥潜而族繁衍则曰蠏渠镂迹揽胜美不胜书是曰芮谷深处稍南则岩石竒耸秀削不成是为嶙峋石石上古栢挺生苍枝老榦千百年如是不闻消长荣衰自栢而南突于崖半苔石团结中空外萃圜亘盈尺有泉汔汔由苔石出绳贯股分森然直注至底曰贯珠泉水石相搏响音激越目击耳聆言莫能喻芮谷诸泉当推此为第一泉上架梯凿石穿洞吐纳烟霞反而扳乎北崖别为石洞者九安神静息万虑屏除既下则由山门左侧出观积氷嵓诸嵓莫不凝氷光怪离竒斯为最盛故有积氷之目又北而东陡壁絶立水源潇洒如栉比如帘垂又如浓露零零络绎不絶眡瀑珠嵓贯珠泉水势更殊故曰浓露崖崖下浚地为泉曰浓露泉泉东林木丛杂途穷境阻缘木以济辟山通道附藤萝而北上曰攀藤迳随迳西转更上一层曰更上坂坂行见峪石渠摩荡独临峪口下听浓露泉其音淙淙然曰俯听峪又西徐步忽至一所周回履坦势如平台凭高远眺物无遁形游人眼界至此旷然一辟曰旷观台台南东下削壁孤傲曰寄傲岩危石迭峙曰箕踞石又南蹑柳陌翺翔至纵游原喘息俱定游衍闲适无邅迍局蹐之度原前昻首凌风屹立峯头俯视汭水波洄澜涌直达泾川洋洋乎又一大观曰观汭峯由峯北还下践驼丘丘势延袤有偃驼既乃达横防岭岭小而峻自成一岑益降而北急流澎湃磴折层翻曰叠浪坡突兀无枝虬顔下垂曰覆渡柳鞠躬跨渡则东至古槐峯槐歴年永根产连珠接峯使髙柱日承天抚槐憇止虽逈临深谷险不可即而潜溪低树莫不献技峯前爰为施斤凿拓鸟路蜿蜒递降厥步盘跚曰盘跚坂坂尽及壑林深濑爽任意所如曰纵壑林林北罗渡布株聚防垂柯上蔽晴空下息人影时方盛夏可辟暑而忘薫曰密林渡逆流上溯乱石稠沓嵬碞波泻遥望叠石桥门如云衢天阙非复人间恒觏曰霛槎门顺流而南则贯珠泉之水自纵壑林来浓露泉之水自密林渡来皆交会于滙口纡回旋绕东流为回谿新蒲细柳杂植其间游人每低徊久之不能去谿背有石雄踞如冈振衣登啸不啻置身千仞之上曰振衣冈又东则碣石盘据左夹谿水转而南流行经石磴湍折不可狎视曰碣石峡峡南谿坦其执委蛇俄至半流磐石中亘水分为二上开而下合曰盘石碛环石列坐容客可什八九飞觞泛月或曰如临岛或曰如登舟去碛数武谿行穷处层磵继之流并入而力加勇磅礴震撼澜雪涛飞心目俱为洞駴曰戛石冲此外则回峦屏其内烟树弥其阙谷口于是乎在佳境既尽能事复殚是曰观止宋琬重修秦州城垣记　陇以西为州者五惟秦为最钜官之所涖为卫城环郭而为城者东西有四睥睨相属如联珠南通巴僰北控朝那东则关山峻险此为上游辕蹄络绎冠葢接武西则康居大夏炖煌张掖述职修贡织皮采玉之使岁无虚日故其规模阔壮丽谯雉橹之雄非他郡所敢校阳九以来生齿凋耗哀我黔黎凿山穴谷麋鹿散而熊虎邻也顺治甲午六月乙未坤维失驭阳骄隂奋载震载崩丘夷渊实氓居荡圯覆压万计屹屹坚墉壊为平壤三版靡存跛羊可越余小子躬率吏民素服郊哭遍祷羣望旁行原隰飞鸿爰集百堵斯作但城罔遗堞疆圉是忧夙夜徬徨当餐废箸或曰桢榦之需乡遂是徴徒辇之役丘甸是问钩金束矢之入可以庀材木焉子大夫下尺一以令国人其孰敢不从余曰吾闻之也国有大祲咎在邦伯是以泽中之谣子晳兴刺城筑不以其时则春秋书之今天方降威俾我民不康厥居余小子省愆毖往灾患之不恤而兴土工以召怨余则曷敢爰出匪颁之赐购杞梓于岷山已而遣健足括故园囷廪以益之于是秦人乃讙知其非厉已也胜衣之男占毕之士连肩蹋踊负篑而趋郡守姜君身自编于畚锸之间量广狭凖寻尺眎其勤窳而先后之缩版既兴凭慿登登曽未期月而厥工告成太子太保总督尚书金公慿轼天水顾而嘉之即日拜疏列状以请诏増佥事臣琬秩一级赐蟒服知州臣光頴予纪録鸣呼余于是而知
　　朝廷激劝之典与秦人风义之盛也夫诗雅所称元黄朱芾之锡惟功徳之显烁者当之今微末小臣以区区版筑之劳防
　　天子之锡赉恩至渥也然小臣何功之有亦惟是父老子弟执公而急社稷之务故得借手成事以免复隍之虞君子谓是役也庶几犹有小戎袍泽之遗义焉语曰十人树杨一人拔之此言成功之难今秦之为秦其城郭峙如也其楼观翚如也其馆廨翼如也其坛壝亭鄣巍如也烟火万家鸣吠之声相闻也皇华之使揽辔而至止几以为未始有灾焉而不知余与姜君躬丁大厄筚路褴褛呼号于荆榛瓦砾之场者秦之人实耳目焉后之君子念前人音羽之劳轸兆姓阽危之苦御之以恕载之以寛为保障勿为茧丝为韦佩勿为束湿二三孑遗庶有豸焉不然者虽金城汤池安知不凿山穴谷相率而去我也世不乏尹铎召信臣其人因记城工之始末而并致相朂之意如此
　　刘斗兰州新建抚署题名碑记　粤稽在昔甘凉置中丞以耑弹压重疆域也我
　　朝中外一家率土普天悉入版图治在偃武修文以底三秦是以
　　皇上初御九五即归兵事而以临巩肩之夐哉
　　圣谟矢文德以洽四国之道也余从青琐特简西陲啣敦
　　本安内之意拜
　　命而出式遄其行歴太华逾关陇问津天汉爰抵五凉满目黄沙寒烟数防岩城一线孤系天垠且地瘠民贫逃亡过半赋逋如山饷亟于雨余喟然曰
　　圣天子加惠元元无远弗屇逖矣西土咸荷炯鉴中也爰殚力拮据如葺破屋如整乱丝如斧错节请免积逋三十万竒奏可民命稍蘓越五年
　　上复量地酌官总九围而计之划然分陜又以宁夏平庆
　　裁归甘属仍
　　勅移驻兰州宅中图治余凛
　　顔咫夙夜不遑即进僚属而谋之佥曰兰蹂躏之余未有衙宇其何以息事而宁人无已惟故肃邸遗址可建焉余惟捐俸经营而各司属复量输以襄厥成挥瓦砾披荆榛鸠工庀材肇于春竣于夏于六月上浣而视事是役也地取诸废藩材取诸市易磗石取诸烬余夫匠取诸雇募不劳民不捐帑屹乎峙都会焉斯役也慨然念南垒岫而北松山西玉门而东银夏蜿蜒数千里跨州郡者五十余区半壁长城咸责匪躬非穆之治剧之才而膺遗大投艰之任即黾勉从事曷以仰答
　　宸哉或曰凡建公署必纪事题名昭兹来许葢兰为七剧九达之地酒泉张掖武威湟中则班定远赵营平卫霍诸公之所开拓也回中原州则李西平范文正之所经营声教也摩云岳麓雪山嶓塜则马文渊虞升卿信与纪玠与璘之所驰驱固守也白豹乌仑贺兰鸣沙则方叔南仲狄懐英种仲平之所筑凿招辑也旷古人豪赫赫若覩今
　　皇上奠万世丕基毋俾往哲耑美于前余曰嘻之数君子后先相望良慕之重之敢谓车书万里遂以优游塞太平乎顾名思义用是瞿瞿苐名者实之賔也有其实斯垂鉴勿替余固不敢不勉踵此意以矞皇之俾一代勲名绍休前烈光简册着旂常磨崖志美铭碣纪功于不朽使此碑与臯兰永峙而姓氏之芳当一度之河清更有望于后之君子则今日择言是为异日之嚆矢也欤爰镵石而记其事
　　许孙荃孙将军碑记　孙提台者乔木故家也康熙壬寅公秉来镇甘肃是时海氛不靖厪
　　圣明西顾之忧公以世臣而膺重寄则保障两河屏翰三秦胥于一身是赖公励精振刷不遑宁处剔军政之蠧蚀汰冗食之羸卒简才良以备扞御核储饷以资饱腾凡所以筹边计而固封疆者靡不划然毕举而将士精强威令严整甘肃一镇称为天下雄藩矣由是海夷丧胆西羗寒心二十余年不复萌窥边之志者惟公之先声有以夺其气也尝戒诸将曰河西戎马之地兵民杂处兵戢则民安民安则国本自固况此一块之土先经冦扰继罹回残防防孑遗疮痍未复正宜安全而蘓息之或可以渐至起色也奈何一意治兵而于此残黎竟不曲为保防乎于是劝饬文武衙门轻徭薄敛慎狱清刑利者兴之弊者除之即或纎毫有病于民民不敢琐渎者公闻之转嘱有司立行剔革而后已葢公胸懐豁达举动光明虽屡以民事忤当路者而属僚同寀皆谅其大公无我之心所以诚能动物而德孚于上下羣情也故驻节凉州二十载井里市防熙穰自如而民若不知有兵者所谓兵戢民安而威令素行故如此至于因材器使一秉至公吐贤豪之气杜幸滥之门参将游击半出部伍以至领节旄而专阃者接踵而起皆公造就提拔为国得人之效班班可指数也吴逆之乱陇右诸郡皆陷公提兵东渡所向成功靖远平凉相继收复南安天水以次削平然师旅所经秋毫无犯室家庐舍安堵如故至今靖远诸处家尸戸祝葢报公生全之德有如此者底定后春秋有加而公防谦自如好贤乐善厚下亲民二十载如一日也甲子岁奉
　　命提督三镇移驻甘州公去凉三岁而阖属官绅兵民思之而不能已也会荃视学来西按部至凉则有大靖所属营员兵民以去思碑记来请余想夫公之在凉其湛恩汪濊之所被既深且久而凉人戴天而忘其髙履地而忘其厚今去三载如婴儿之失父母谓有能已于思者乎虽然甘州去凉五百里政令威惠可呼吸立至者甘与凉何分远迩惟是公之功业在社稷德泽在生民纾
　　朝廷西顾之忧奠疆宇磐石之固荃备员学职宜得珥笔而记其事以俟纂入史册传之后世为封疆大臣之鉴岂不烂然光大也哉公讳思克字复斋奉天之广宁人
　　通智惠农渠碑记　黄河发源于昆仑歴积石经银川由石觜而北绕鄂尔多斯六部落入黄甫川逾潼闗会泗沂合淮归海源远流长而朔方一带导引灌溉厚享其利焉独查汉托防地方沃野膏壤因汉唐二渠余波所不及遂旷为牧野我
　　皇上轸念宁夏为边陲重镇建新城设将军领兵驻防特命侍郎【臣】通智会同督【臣】岳钟琪详细踏勘嗣命【臣】通智偕侍郎【臣】单畴书专董是役复拣选在部道府
　　州县十五员
　　命赴工所分司其事又
　　奏请调取守备官弁武举等十有二人共勷厥工乃相土宜度形势以陶家觜南花家湾为进水口近在叶升堡之东南也黄流自青铜硖口而下支派分流至此而滔滔汩汩顺流远引足溉数万顷之田其渠口石子层累底岸维坚由此而东北遍歴大滩择地脉崇阜处开大渠三百里口寛十三丈至尾收为四五丈底深丈一二尺以至五六尺不等高者洼之卑者培之引入西河尾并归于黄建进水正闸一曰惠农闸建退水闸三曰永防曰恒通曰万全节宣吐纳进退无虞设永永固暗洞二以通上下之交流设彚暗洞一以接汉渠之余水正口加帮石囤头闸坚造石桥则渠源不患冲决特建尾闸以蓄泄之外累石节以巩固之则渠稍可以永赖大渠口以东俱引灌大渠水其田势髙处刳木凿石为槽以飞渡汉枝渠之水而东之仍不失其已然之迹西坂渠尾以南直抵渠口其西岸不能归暗洞之小退水特留獾洞放之大渠一带出之亦絶无涨漫之患任春叶升二堡为往来孔道于正闸覆造桥房旁列数楹可为守者居兼为行者憇建龙王庙立碑亭以记工程并壮观瞻沿渠之桥二十有二西河之桥十六行旅往来赖以普济其枝渠四达长七八里以至三四十里者百余道均作陡口飞槽而戸口人民沿渠又各制小陡口小獾洞千余道以相引灌自此沟塍绣错二万余顷良田无不霑足于渠之东循大河涯筑长堤三百二十余里以障黄流泛溢于渠之西疏通西河旧淤三百五十余里以泻汉唐两渠诸湖碱水各闸旁建水手房四十二所以司啓闭遍置塘房三十七处稽察边汛而大渠长堤以至西河兼恃防防渠堤两岸俱夹植垂杨十万余本其盘根可以固湃岸其取材亦可以供岁修至于东北隅一带其地尤广其土尤沃改六羊河为渠一百一十余里以佐大渠所不及
　　奏请建县城二其一在田州塔南为新渠县其一在省嵬城西为寳丰县立县令以膺民社设通判以司水利建学校以育人材置营弁以备防汛移市口于石觜汉夷皆便建城堡于山后守御相资兹役也防
　　皇上特颁帑银十六万两以为工匠车船一切物料之用纎微不累于民肇始于丙午之孟秋工竣于己酉之仲夏向之旷土今为乐郊复防
　　皇恩广被又颁帑银十五万两以为招徕戸口恒产耕种之资由是亿兆欢呼争先趋附辟田园葺庐舍犁云遍野麦浪盈畴勤耕凿者歌
　　帝力安陇亩者颂高深奏之
　　九重锡以嘉名曰惠农渠遐陬赤子尽戴
　　光天边塞黎民欣逢
　　化日诚
　　国家万年之基而民生世享之业也爰立石而为之记通智
　　钦定昌润渠碑记　雍正四年岁次丙午
　　皇帝命侍郎【臣】通智单畴书防督【臣】岳钟琪经营查汉托防地方开大渠以资灌溉筑长堤以障狂澜易畜牧为桑麻者三百余里但大渠之东北隅滩形广阔水难遍及有黄河之支流名六羊河者口形如列指泝游数里复合为一迤而北经大小方墩越葫芦细歴省嵬城而仍归于大河沃野腴壤绵亘百余里因迤黑龙沟而西故水势顺下漫无停蓄不能引之滩中河之下流遂淤率诸执事循其已然之迹顺其势而利导之凡湃岸之倾圮者培之使平河流之淤塞者濬之使通爰于渠口建正闸一曰昌润闸外设退水闸曰清安使水有所泻以备岁修堵口也内设退水闸曰清畅使水有所分以杀湍流涨溢也相地制宜分列支渠二十余道中多高壤不能尽达复设逼水闸三曰永惠永润永屏束之使其势昻而盈科而进仍由故道以入于河诸闸既建俱跨桥以通耕牧往来正闸之上覆以桥房其旁则立有龙王庙碑记亭渠两旁俱揷柳秧资其根力以固湃岸自此啓闭以时蓄泄有方而大渠以东遂无不溉之田矣
　　钦定名曰昌润渠以昭示来兹垂之永久是役也用以仰
　　副我
　　皇上仁育万物无远弗屇之至意渠之两旁良田万顷比
　　戸千家白叟黄童均沾
　　圣德青山绿水悉载
　　皇仁诚
　　盛世之模而万年之乐利云
　　杨应琚新建庆祝宫记并序
　　乾隆三年八月壬辰新建庆祝宫成欣逢
　　圣天子万夀之期文武寮属将校盛服博带聚于会城商贾士庶张目拱手欢呼动地癸巳五皷官吏毕集咸次于位灯火如昼修陛飞闼云布于上华旗凤葢金节析羽星罗于下钟鸣乐奏跄跄翼翼如对
　　丹宸猗欤盛哉既退西宁佥事应琚请纪其成词曰维甘宁八郡自军兴后檄书旁午文武士吏趋事不遑故凡礼文典章略而未举中丞奉
　　命涖止即询朝
　　贺之所竟无专宫曰官吏虽诚敬在心而亿兆之观瞻国家之大典不可缺也爰择地选官徴工僦役筑高墉砻巨础伐木陶埴力恊功速门阙崇闳殿楹棘翼表道有坊待漏有舍边陲之地亦可谓规模少备矣且夫事贵因时值此边烽已息海宇清和士庶无内外之繇商贾有殷富之乐冠裳济济恪恭尽职正当修明典礼以答升平而朝
　　贺之所威仪首重尤不可缓书不云乎一人有庆诗曰君子万年此物此志也夫河水发于昆仑皓月盈于南极维地维时
　　天子受祉百工稽首永勒金石四方来贺于斯万祀知作
　　之所始
　　杨应琚西宁新筑黑古摆羊戎九城堡碑记背郡城东南驰一日二日抵雪山下为黑古城千戸庄亦杂石癿思观什扎巴摆羊戎甘都堂折而西百五十里为河拉库托渡河而南为康家寨皆古羌戎地逼介诸畨岁为商旅边氓害以贻官忧今
　　天子即位之叁年前制府相国查公巡阅至郡余与古鄯防击将军杨君垣条悉其事谓非就险建城设官增兵不可以理制府毅然以俞奏
　　可适四年宁郡饥余任其责钜细必躬亲半岁未甞蓐寝小民幸免于转死而少壮者不可俾以坐食爰请于大府割工价六分之一加粮升六合以价自养以粮养家檄西宁靳令梦麟碾伯徐令志丙分督之始于四年之孟夏迄工于五年之仲秋完城堡九周回自一百二十丈至三百八十四丈咸相其隂阳依其岩阻随其广袤而成言言仡仡实墉实壑诸畨悉缩项桥舌屏气而伏起视四境羊牛满野一童子牧之矣帑以两计凡九万四千九百七十廪以石计凡一万四千八百増兵将益俸饟其为役亦大矣哉然小民不以为劳度支不以为多皆仰荷
　　圣主寛大之德也呜呼
　　国家设一官而帑廪增一费将以利民也地方设一官而百姓增一累以其有害也何谓利慎固封守抚畨恤下是也何谓害键闭不修征私扰众是也同一官耳利害如反覆手可不惧哉昔人云有其患而图之无其具有其具而守之非其人皆足以致败故纪其俶末以告后之司险者







　　甘肃通志巻四十七
<史部,地理类,都会郡县之属,甘肃通志>
　　钦定四库全书
　　甘肃通志巻四十八
　　艺文
　　赞
　　魏曹植伏羲赞　木德风姓八卦创焉龙瑞名官法地象天庖厨祭祀网罟渔佃瑟琴以作时通神轩曹植黄帝赞　少典之孙神明圣哲土德承火赤帝是灭服牛乘马衣裳是制氏云名官功冠五帝
　　晋王彪之伏羲赞　悠悠皇牺体尊神澄无爲而化出道之凝不知有始冥感自兴因应之迹画象结绳
　　唐李华侯知道程俱罗二孝赞　厥初生人有君有亲孝亲爲子忠君爲臣兆自天命降及人伦背死不义忘生不仁过及智就爲之礼文至哉侯氏创巨病殷手足胼胝以成髙坟夜黑颷动如临鬼神哭无常声逈彻苍旻苴斩三年尔独终身嗟嗟程生其哀也均顾后絶配瞻前无隣
　　序
　　唐杜牧李贺诗编序　太和五年十月中半夜时舍外有疾呼传缄书者牧曰必有异亟取火来及发之果集贤学士沈公子明书一通曰我亡友李贺元和中义爱甚厚日夕相与起居饮食贺且死尝授我平生所着歌诗襍爲四编凡二百三十三首数年来东西南北良爲已失今夕醉解不复得寐即阅理箧帙忽得贺诗前授我者思理徃事凡与贺话言嬉游一处所一物一日一夕一觞一饭显显焉无有忘弃者不觉出涕贺复无家室子弟得以给养防问长恨想其人咏味其言止矣子厚于我与我爲贺集序尽道其所来由亦少解我意牧其夕不果以书道不可明日就公谢且曰世谓贺才絶出前让居数日牧深维公曰公于诗为深妙竒博且复尽知贺之得失短长今实叙贺公曰子固若是是当慢我牧因不敢复辞勉为贺序然甚慙贺唐皇诸孙字长吉元和中韩吏部亦颇道其歌诗云烟绵联不足为其态也水之迢迢不足为其情也春之盎盎不足为其和也秋之明洁不足为其髙也风樯阵马不足为其勇也瓦棺篆鼎不足为其古也时花美女不足为其色也荒国陊殿梗莽邱陇不足为其恨怨悲愁也鲸呿鼇掷牛鬼蛇神不足为其虚荒诞幻也盖骚之苗裔理虽不及辞或过之骚有感怨刺怼言及君臣理乱时有以激发人意乃贺所为得无有是贺能探寻前事所以深叹恨古今未尝经道者金铜仙人辞汉歌补梁庾肩吾宫体謡求取情状离絶远去笔墨畦径间亦殊不能知之贺生二十七年死矣世皆曰使贺且未死少加以理奴仆命骚可也
　　明赵时春送鞠通判序　鞠君吴松之产也时春与吴松冯御史子仁同赐第而其召为宫寮也复佐吴松徐洗马子升于司经御史君以击奸宰濒死英声振天下洗马君晋为祭酒其道且大行众将倚以经世之任者俱余所推重然皆与鞠君交亲方君之擢判平凉也二君与时春书誉君之才且良惜其远出邉郡画然同辞则夫时春于君之释吾郡而他之也岂敢以俚芜辞无一言以赠之按吴松本江海奥暑之区而平凉据秦夏华羗之防黍秔异味羊鱼改腥茗酪殊气葛裘别服吴松龀者垂髫削剡而讴吟平凉三尺童子柞木为弓纫筋为弦被竹木以乌雉羽而射不避狼虎才离保姆已手掣生马鬃骋乎峻阪兀崖之上以相笑乐使挽一苇茷行泾汭岸乃愕然失措嗟夫禹别九土周辨职方世以扬雍指为秦越其风土嗜好背驰悬絶固若是哉况宋以文献渡江中原乆委域外南北之俗尤异大圣人受锡四海行三尺法以用人故鞠君远超南服莅止西邑揆之人情似有不相宜者而平凉强宗悍牧藩衞兵骑星错奕布三尺法六籍术亡奈之何而君周旋期月间数搏执强梗罔所恫悚使底于成必有可观矣君遽以南北之分为解大僚不察从而聼之夫君子所诎者道非必其身之安也所存者志非贵乎外物之奉也居此而思彼营物而役志君子之戒也君岂为是哉不察其志而狥夫物情不用其道而茍荣其身此君子之所不敢安而鞠君之所必去此郡而他适也故敢于其行而僭言之且以章君之志也
　　黄谏帝王纪年纂要序　予家西陲防时闻老于从征者道使西域时出玉关数千里其地广漠皆平沙一望无有涯际又无山阜林木城郭民居墩堠为之表识惟信马徐行昼则视日之出入为东西夜则望北斗而西走曁抵其国则所行不少差比来京师防东南之士语及泛舟海中亦与是若吁使沙漠烟海之中茍不仰望日月星辰则趋向无方不惟迂其道里劳其心力而又未始不以终莫能至为怖也暑夏朝回日长无事因阅旧书得先子寿栢翁所藏歴代纂要乃元平章白云翁察罕所编葢取皇极经世书为凖一开巻而古今成败国家兴衰运祚长短皆了然可见眞若茫茫万里沙漠烟海中而获举目于日月星辰以得指归也呜呼自书春秋诸史以来简籍浩繁虽易纪传为编年其间数千年之事欲自首至尾观之信有若司马公所谓读未半巻即已倦睡也然史学不可不知奈以赋禀所拘有朝读暮忘者是编则摭羣籍之要撮万事之统损繁就简约编年而为之葢免搜索之劳使人不怖其烦因年以求运祚修短则古今国家成败兴衰具见于此遂为订正自延祐戊午至洪武戊申凡若干年以便考阅宗友用和见而喜之请锓诸梓以传既不容拒倂序诸篇首以畀之予闻先軰谓观史有要然则是编其亦观史之要乎能熟观此以知其大要则如日月星辰之在人目睫故云海沙漠之无涯际亦自得之矣又奚以怖
　　李梦阳徳集自序　李子曰曹县葢有王叔武云其言曰夫诗者天地自然之音也今途咢而巷讴劳呻而康吟一唱而羣和者其真也斯之谓风也孔子曰礼失而求之野今眞诗乃在民间而文人学子顾往往为韵言谓之诗夫孟子谓诗亡然后春秋作者雅也而风者亦遂弃而不采不列之乐官悲夫李子曰嗟异哉有是乎予尝聆民间音矣其曲边其思滛其声哀其调靡靡是金元之乐也奚其真王子曰眞者音之发而情之原也古者国异风即其俗成风今之俗既歴边乃其曲乌得而不边也故真者音之发而情之原也非雅俗之辨也且子之聆之也亦其谱而声者也不有率然而謡勃然而讹者乎莫知所从来而长短疾徐无弗谐焉斯谁使之也李子闻之矍然而兴曰大哉汉以来不复闻此矣王子曰诗有六义比兴要焉夫文人学子比兴寡而直率多何也出于情寡而工于词多也夫途巷蠢蠢之夫固无文也乃其讴也咢也呻也吟也行呫而坐歌食咄而寤嗟此唱而彼和无不有比焉兴焉无非其情也斯足以观义矣故曰诗者天地自然之音也李子曰虽然子之论者风耳夫雅颂不出文人学子手乎王子曰是音也不见于世乆矣虽有作者微矣李子于是怃然失已洒然省也于是废唐近体诸篇而为李杜歌行王子曰斯驰骋之技也李子于是为六朝诗王子曰斯绮丽之余也于是诗为晋魏曰比辞而属义斯谓有意于是为赋骚曰异其意而袭其言斯谓有蹊于是为琴操古歌诗曰似矣然糟粕也于是为四言入风出雅曰近之矣然无所用之矣子其休矣李子闻之闇然无以难也自录其诗藏箧笥中今二十年矣乃有刻而布者李子闻之惧且慙曰予之诗非真也王子所谓文人学子韵言耳出之情寡而工之词多者也然又治正德间诗耳故自题曰德集毎自欲改之以求其真然今老矣曽子曰时有所弗及学之谓哉
　　传
　　隋皇甫谧酒泉烈女厐娥亲传　酒泉烈女厐娥亲者表氏厐子夏之妻禄福赵君安之女也君安为同县李寿所杀娥亲有男弟三人皆欲报讐寿深以为备会遭灾疫三人皆死寿闻大喜请防宗族共相庆贺云赵氏强壮已尽惟有女弱何足复忧防备懈弛娥亲子淯出行闻寿此言还以啓娥亲娥亲既素有报讐之心及闻寿言感激愈深怆然陨涕曰李寿汝莫喜也终不活汝戴履天地为吾门戸吾三弟之羞也焉知娥亲不手刅杀汝而自徼幸耶隂市名刀挟长持短昼夜哀酸志在杀寿寿为人凶豪闻娥亲之言更乘马带刀郷人皆畏惮之比隣有徐氏妇忧娥亲不能制恐反见中害毎谏止之曰李寿男子也凶恶有素如今备衞在身尔虽有猛烈之志而强弱不敌邂逅不制则为重受祸于寿絶灭门戸痛辱不轻也愿详举动为门戸之计娥亲曰父母之讐不同天地共日月者也李寿不死娥亲视息世间活复何求今虽三弟早死门戸冺絶而娥亲犹在岂可假手于人哉若以卿心况我则李寿不可得杀论我之心寿必为我所杀明矣夜数磨砺所持刀讫扼腕切齿悲啼长叹家人及隣里咸共笑之娥亲谓左右曰卿等笑我直以我女弱不能杀寿故也要当以寿颈血汚此刀刅令汝軰见之遂弃家事乘鹿车伺夀至光和二年二月上旬以白日清时于都亭之前与寿相遇便下车扣寿马叱之寿惊愕廻马欲走娥亲奋刀砍之并伤其马马惊寿挤道边沟中娥亲寻复就地砍之深中树阑折所持刀寿被创未死娥亲因前欲取寿所佩刀杀寿寿防刀瞠目大呼跳梁而起娥亲乃挺身奋手左抵其额右摏其喉反复盘旋应手而倒遂防其刀以截寿头持诣都亭归罪有司徐歩诣狱辞顔不变时禄福长汉阳尹嘉不忍论娥亲即解印绶去官弛法纵之娥亲曰讐塞身死妾之明分也治狱制刑君之常典也何敢贪生以枉官法乡人闻之倾城奔往观者如堵焉莫不为之悲喜慷慨嗟叹也守尉不敢公纵隂语使去以便宜自匿娥亲抗声大言曰枉法逃死非妾本心今讐人已雪死则妾分乞得归法以全国体虽复万死于娥亲已足不敢贪生为明廷负也尉固不聼所执娥亲复言曰匹妇虽微犹知宪制杀人之罪法所不纵今既犯之义无可逃乞就刑戮陨身朝市肃明王法娥亲之愿也辞气愈厉面无惧色尉知其难夺强载还家凉州刺史周洪酒泉太守刘班等共表上称其节义刋石立碑显其门闾大昌农张奂贵尚所履以束帛二十端礼之海内闻之者莫不改容赞善髙大其义故黄门侍郎安定梁寛追述娥亲为其作传元晏先生曰父母之讐不与共天地盖男子之所为也而娥亲以女弱之微念父辱之酷痛感讐党之凶言奋剑讐颈人马俱摧塞亡父之怨防雪三弟之永恨近古以来未之有也诗曰修我戈矛与子同仇娥亲之谓也
　　唐李商隠李长吉小传　京兆杜牧为李长吉集序状长吉之竒甚尽世传之长吉姊嫁王氏者语长吉之事尤备长吉细瘦通眉长指爪能苦吟疾书最先为昌黎韩愈所知所与游者王参元杨敬之权璩崔植为宻毎旦日出与诸公游未尝得题然后为诗如他人思量牵合以及程限为意从小奚奴骑距驴背一古破锦囊遇有所得即书投囊中及暮归太夫人使婢探囊出之见所书多辄曰是儿要当呕出心肝始已耳上灯与食长吉从婢取书研墨叠纸足成之投他囊中非大醉及吊防日率如此过亦不复省王杨軰时复来探取写去长吉往往独骑往来京洛所至或时有着随弃之故沈子明家所余四巻而已长吉将死时忽昼见一绯衣人驾赤蚪持一版书若太古篆或霹石文者云当召长吉长吉了不能读歘下榻叩头言阿防【长吉学语时呼太夫人云】老且病贺不愿去绯衣人笑曰帝成白玉楼立诏君为记天上差乐不苦长吉独立榻邉人尽见之长吉气絶常所居牕中勃勃有烟气闻行车嘒管之声太夫人急止人哭待之如炊五斗黍许时长吉竟死王氏子非能造作谓长吉者实所见如此呜呼天苍苍而髙也上果有帝耶帝果有苑囿宫室观阁之玩耶茍信然则天之髙邈帝之尊严亦宜有人物文采愈此世者何独眷眷于长吉而使其不寿耶噫又岂所谓才而竒者不独地上少耶天上亦不多耶长吉生二十七年位不过奉礼太常当时人亦多排摈毁斥之又岂才而竒者帝独重之人反不重耶又岂人见防胜帝耶
　　明李梦阳邵道人传　邵道人者蜀人也至庆阳年七十余矣道人不欲言凡事颐指色授馆于钟楼街筑土被衲无昼夜露坐郡中子弟争事道人凡所指授诸弟子善承之道人能治病令病者张目嘘气即可活目诸弟子置饭病者前出防中銕尺横饭上诵大悲呪已起尺摩病者曰瘥矣脱不可活道人则趋出病家以死日请出指示日如其数道人不取钱毎岁自正月始活一人取布尺里衲里完弗取也饭道人无问多少美恶道人善饮水冬月氷道人齿间瀺瀺声顷之肩踊面红汗簌簌下予世父患胫痬乆不愈以问道人道人曰此祟也若往聘某氏谓其女陋将更聘之女惭而缢死此其祟也世父大惊伏地顿首曰奈何道人曰今遇我三日解矣三日痬果瘥居十余年忽谓诸弟子将归诸弟子曰先生福庆之人庆之人无敢慢先生者何遽言归邪道人不应一日道人令设几三层坐其上诸弟子始悟环守之夜有登几伺其息者夜半霹雳隂隂起屋脊若戈士甲马战鬬之声诸弟子震慑伏地天明起眎则道人死矣赞曰子不语怪则道人者为何如人哉老氏惑人乱政而道人口悛悛不欲道辞急人之难毙而后已呜呼是所谓逃于墨者非邪
　　书
　　皇清王全臣上巡抚言渠务书　唐汉两渠寜夏民命攸关康熙四十八年正月内防饬水利都司王应龙尽力春工而令职全赞理其事幸覩成效兹防以各渠情形及修濬利下询谨详陈之寜夏古朔方也黄河绕于东贺兰峙于西相距或四五十里远者亦不过百余里南至唐坝堡之分守岭北至威镇堡之边墙仅二百七十五里延袤不甚寛广而所属寜夏卫并左右二衞及平罗所共辖五十二堡约计田地九千八百二十九顷有余其正供除麦馔等项纳银二千六百五十两有零外田土之赋计纳粮九万八千三百八十余石纳七斤谷草并年例秋青草共三十八万三百余束零纳坝草六十一万零纳地畆银八百六十余两其湖滩又纳潮鹻银一千五百九十两赋亦綦重矣况地大半尽属沙鹻必得河水乃润必得浊泥乃沃古人于黄河西岸开濬唐汉两渠诚万
　　世利也四十七年春职全莅任之时值春工方兴随本道鞠宸咨亲诣各渠细勘窃查黄河自南而北其入宁夏之处两岸俱系石山名曰硖口河初向东北流入硖微折注于西北不一二里即仍向东北出硖硖之尽处有一观音堂古人于此傍石山之麓开唐渠一道渠口寛十八丈深七尺至明代宁夏道汪文辉于右衞之唐坝堡距渠口二十里建石正闸一座闸之外建石退水闸四座正闸下入渠之水以五寸为一分止以十分为率水小则闭塞退水各闸使水入渠水大则开退水以泄其势其正闸系六空西四空为唐渠东两空为贴渠毎空各寛一丈唐渠自闸以下西北至玉泉桥名曰上上段寛八丈深三五尺长五十里自玉泉桥向东北流复微转西至良田渠口名曰上段寛七丈深五六尺长七十里自良田渠口西北至西门桥名曰上中段寛六丈深七尺长四十里自西门桥西北至站马桥名曰下中段寛六丈深七尺长六十里自站马桥北至威镇堡稍止名曰下段寛三丈深三四尺长一百三里合计共长三百二十三里其贴渠一道寛三丈五尺深六尺至郭家寺地方分为两稍一至汉坝堡稍止长四十里名曰旧贴渠一至蒋鼎堡稍止长五十里名曰新贴渠此因唐渠正闸之东岸地土甚高故引此渠虽闸分两而实与唐渠同口盖唐渠之附庸也渠两岸之堤及堵水之坝俱名曰湃沿湃居民挖小渠以引水入田名曰枝渠大者或百余里小者或数十里及七八里不一各于湃上建小木闸以便蓄泄名曰陡口唐渠东西两岸共陡口四百三十六道旧例百姓有田一分者岁出夫一名计力役三十日又纳草一分计四十八束毎束重十六斤又纳桞桩十五根毎根长三尺此输将定额也其或需用红柳白茨席萁则于草内折收毎草一分折红柳四十八束或折白茨或折席萁亦各四十八束毎束重七斤总名曰顔料或石灰亦于草内折银烧造毎草一束折银一分其草曰坝草以备于险要处和土筑湃及啓闭各闸堵叠渠口也桩曰沙桩或钉闸底或钉湃岸使土坚固也渠内水冲之处必用土草筑一墩以逼水而外用红柳白茨防之更钉以沙桩名曰马头席萁则绳防之具也或修理闸底亦必用红桞白茨铺垫而以沙桩钉之乃盖以石条使无冲动之患也毎岁河冻之时将渠口用草闭塞名曰卷扫至清明日拨夫役赴渠挑濬各官分段督催以一月为期名曰春工至立夏日掣去所卷之埽放水入渠名曰开水开水之后田地浇灌其法先委官闭塞上流各口以逼水至稍其名曰封封之之际各口仍酌量留水一二分其名曰俵【俗作□】迨水已至稍乃开上流各口任其浇灌既足又逼令至稍封与俵周而复始上流下稍皆浇灌及时也唐渠贴渠原灌宁左右三衞及平罗所共三十四堡田地六千二顷有余衞所各官分段封俵一岁须轮灌数次乃获丰收至于汉渠在唐渠之下左衞陈俊堡四道河口地方距唐渠口三十里地形低洼直迎河流水势易入其渠口寛三十一丈深七尺五寸明汪文辉于汉坝堡距渠口十二里建石正闸一座计四空毎空寛一丈闸外建石退水闸三座自正闸北至唐铎桥名曰上段寛五丈深六七尺长六十五里自唐铎桥西北至张政桥名曰中段寛四丈五尺深六七尺长七十五里自张政桥北至殷家夹道稍止名曰下段寛三丈深五六尺稍末寛一丈长九十八里共长二百三十八里渠之东西两岸共口三百六十九道原灌溉宁左右三衞所属十八堡田地共三千八百二十七顷有余后因开导西河水势变迁何忠堡竟隔在河中各自开引小渠灌田三十余顷今汉渠止灌溉十七堡田地共三千七百九十七顷有余其挑挖封俵与唐渠一例此渠得水甚易而又稍短田少所以通利如故比年以来唯唐渠淤塞过甚滨于废弃居民虽纷纷借助于汉渠不过稍分余地之高者竟屡年荒芜而汉渠亦因以受困职全细按唐渠之大病有三一苦于渠口之不能受水也相传先年唐渠口下河中有一石子沙滩障水之势以入渠厥后滩渐消没河流偏注于东而渠口竟与河相背其入渠者不过旁溢之水耳水之入渠也无力遂往往有澄淤之患一苦于地渠之不能通水也唐坝以下自杜家嘴至玊泉营尽系淤沙毎大风起辄行堆积唐渠经由于此实为咽喉向者以风沙不时旋去旋积遂相与名曰地渠盖因两岸无湃与平地等故名之也此处自来不在挑濬之列因循既乆竟致渠底与两岸田地齐平甚有渠底高于两岸田地者较唐坝闸底约高三四尺河水泛涨时入渠之水非不有余乃自入闸以来至此阻梗由是旁灌月牙倒沙两湖迨两湖既满然后溢于渠内徐徐前行不知费防许水力经几许时日乃得过玉泉桥也况有此阻梗水势纡廻水未前行而挟入之浊泥已淤积闸底数尺矣一苦于渠身之过逺也水之入口者原自无多而又苦于咽喉之不利以有限之水流三百余里供数百口之分泄其势自难以遍给若遇河水减落则束手无防矣唐渠有此三大病而又加以年年挑濬之法积多端如渠夫渠草除绅衿优免外豪衿地棍及奸胥猾吏肆意侵蚀毎将百姓应纳草束沙桩折收银钱代为买备输纳名曰包纳草则多系朽烂桩则尽属短小又巧立名色隠射规避若桥梁若口倘有损壊俱属官修乃借称须人看守毎处免夫草一二分名曰看丁又曰坐免甚至徒杠亦有坐免有力尽为防丁即曰口须人啓闭未闻天下桥梁俱须人看守也是渠夫渠草祗为奸积之利窟而渠工已受病实多矣毎年兴工之时并不查明某处淤塞某处阻梗量度工程之轻重酌用夫役之多寡唐渠自口至稍止分三工五段汉渠自口至稍止分两工三段如某工旧例用夫五百名年年拨给五百某段旧例用夫三百名年年拨给三百工轻之处夫多怠玩工重之处夫实短少且催纳顔料之役必故为迟延及时至工廹各段督工者即令挑渠之夫役采取顔料两岸园林荘栁任其砍伐微论止半供渠工半充私橐额徴顔料尽被干没而所拨三百五百之夫亦止虚有其数而已渠道湾曲之处东岸高者西必低西岸厚者东必薄以高厚者力逼水势刷洗对岸也毎年挑濬之法如夫一百名止有三四十名在渠内取土余五六十名俱排列高厚岸上递相转运一锹之土经七八人之手而对靣低薄之岸必不肯加幇尺寸谓低薄岸底必有刷洗深沟恐因加幇撒土填塞以致高厚者愈増低薄者愈减是以毎年有冲崩之虞或水由湃底钻【俗作□】溃或水由湃上漫【俗作坔】倒皆不肯加幇低薄所致也至渠夫则止由衞所经承拨名曰安渠贿嘱者之路近而工轻贫穷者之路逺而工重且将一段之夫杂数十堡之人聼其自赴工所管工者莫知谁何中有逃者报官查册拘提往返动至半月而一堡之夫又分数处必逺至百里或二百里以外使之奔走不遑更将拨夫单内故意填冩错乱使之赴各工段自行查问总欲令民不得不致迟悮以便定取罚工又各工段设立委管渠长等役各五六人或七八人毎人免渠一二分彼俱系用贿钻营充当者一到工所毎人包折夫役一二十名不等更有豪衿地棍指称旁枝小渠请讨人夫多至五六十名少亦二三十名官必如数拨给实无一名赴彼所请之处伊等竟折钱分肥是以额夫虽一万一千有零而在渠挑濬者仅可得半又率以老弱充数官司查渠止走大路沿途问夫在何处就彼查防委管渠长人等探知即雇附近庄农应名防后即防甚且预知官司到来令人夫于渠内挖土堆积如墖形以堆土之高诈为挑挖之深使高低莫辨官司一见便夸称工好并不问及上段如何下段如何官司去后夫役仍将所堆之土摊平渠内其运上高岸者不过数十锹八段之内官司必由之处或挑挖数里其僻逺不到之处亦夫役足迹之所不到也总因两渠分为八毎段必逺至数十里无一定之责成无一定之程式而奸棍折去夫役因循延至一月遂相率而防其未经挑挖者虽有十之六七祗谓工多夫少付之无可如何渠道之淤塞实由于此职全于莅任之初廵视渠工见汉渠口之上有一小渠名曰货兰渠寛数尺长十余里乃前任宁夏道管竭忠据居民所请开濬者别引黄河之水灌田数顷职全上下相度见河水直冲渠口而苐苦于口低身小导引不得其方莫能逺逹乃谋诸司水王应龙请于本道欲借此渠形势另开一渠以助汉唐水力之所不逮本道谓此渠曾奉前抚宪据士民呈请饬委惠安堡盐捕通判王惠民勘验形势甚有禆益后以工程浩大约计用夫万余一月尚不能竣又虑修理闸坝需费不赀遂尔中止吾有志乆矣汝苐力行之职全谓用夫不得其法虽数里亦觉艰钜若量土以计工量工以计夫此数十里之渠计日可成渠若告成闸坝自易易也本道乃令职全与都司役用额夫距旧贺兰渠口之上三里许直迎水势另开一口至马家庄地方引入旧渠而扩之使寛行三四里至陈俊汉坝两堡之交即弃旧渠而西引水由高处行以逹于唐渠虽逺至数十里而庄园坟墓皆绕以避之毫无所伤其所损田亩尽为除厥差徭居民莫不懽忻乐役于四十七年九月初七日兴工至十三日渠成十五日本道亲诣渠口开水不崇朝而徧注田间自来高亢之地一旦水盈阡陌妇女孩童咸岀聚观惊喜之状若有意外之获其渠口上距唐渠口二十五里下距汉渠口五里乃右衞唐坝堡所属刚家嘴地方口寛八丈深五尺渠身长七十五里二分上三十里寛四丈深六七尺下三十里寛三丈五尺深五六尺稍末十五里二分寛一丈六尺深五尺东西共口一百六十七道灌溉陈俊蒋鼎汉坝林臯瞿靖邵刚玉泉李俊宋澄九堡田地共一千二百二十三顷有余至宋澄堡地方仍滙入唐渠本道以此渠阅十数年聚议止为道旁之筑者今告成于七日且相度形势较王惠民向所勘验引水更易不觉喜形于色谓移此用夫之法以修唐汉两渠不难坐令各渠疏通也于是于四十八年竟以此渠闻之宪台当防倡捐俸资于陈俊堡地方建石正闸一座计两空毎空寛一丈闸外建石退水闸三座工既成防命其闸曰
　　大清闸渠曰
　　大清渠职全复于闸上建桥房五间左侧建游亭一所其规模竟与汉唐两坝鼎峙矣此建闸之处乃旧贴渠经由之地贴渠较清渠高六尺有余竟为清渠截防职全乃造木笕置诸闸后两旁石墙之上中更用大木架之傍桥房之栏以渡贴渠之水自西而东笕寛四尺长三丈名曰过水此不特贴渠无伤而闸上闸下水流交错波声互应风景殊有可观也彼陈俊等九堡田地乃素用唐渠之水者清渠既成则不须唐渠灌溉其入唐渠之水可使之直趋而下而所省灌溉九堡之水实足以补唐渠水利之不足不患渠身之过逺矣况清渠余水滙入唐渠者又能大助其势耶唐渠之病去其一至于唐渠口则于黄河内筑迎水湃一道用柳囤数千内贮石子排列两行中间用石块柴草填塞上复用石草加叠过于水面更用大石块衬其根基其湃寛一二丈高一丈六七尺不等自观音堂起至石灰窑止共长四百五十余丈逆流而上直入硖内中劈黄河五分之一以为渠口口寛至二十余丈较旧渠口约高数尺挽河流东注之势逼令西折入渠是迎水湃之力已能逆水使之高束水使之急吞噬洪流势若建瓴不患澄淤矣而口又加寛受水实多渠内之水赖以倍増唐渠之病又去其一歴年不挑之地渠则多用夫役挑濬使之低于闸底以通水路两旁复立髙厚湃岸使渠流至此得以疾趋不致绕道于湖水行既疾则沙随水走莫能淤积唐渠之病又去其一由是口内洋溢咽喉无阻向之唐渠以有限之水灌溉三十四堡田地常虑不足者今以有余之水又省九堡之分泄止灌溉二十五堡自无不充裕矣不须借助于汉渠而汉渠亦并受其益矣至若奉委协助都司挑濬各渠则革尽从前积唯以新渠用夫之法为例于清明兴工前一月将汉唐各渠自口至稍逐细查丈更用水平量其高低如某处渠道淤塞应挖深若干寛若干某处湃岸低薄应筑高若干厚若干某处工重应用夫若干某处工轻应用夫若干预造一工程册乃以额夫合算除修理闸坝迎水及各大枝渠用夫若干外计挑挖唐汉
　　大清各渠实止夫若干于是量土夫毎夫一日以挖方一丈深三尺为率夫数既定乃自下而上挨堡顺序如威镇堡在唐渠之稍该堡额夫若干名以土合算应挖若干里即定以里数分立界限开明寛深丈尺令从稍末挖起至分界处接连即用平罗堡之夫又接连即用周澄堡之夫余俱逐堡顺以近就近各照分定界限挑挖其夫即用本堡堡长督率毎工开一丈尺细单务令挑挖如式挑挖之土俱令加叠低薄湃岸高厚之处不许妄排多人致妨正工其枝渠之大者俱度量工程拨给夫役但往岁于各堡中混今则止令受水之民自行挑挖夫数或稍减于旧额而用工则不啻数倍至十余里及三五里之小枝渠即算入正渠工程之内一倂挑挖不另拨夫役以杜隠射包折之弊职全复毎日于渠身内往返廵查如某堡分工防里其挑挖不合单开丈尺致渠底不平或低薄之岸叠筑不坚即责究堡长工程无包折之弊夫役无逺渉之劳而逐叚皆有责成皆有程式自相率尽力不敢怠玩况兴工之后复防宪台遣标下守戎王防督查其工又防亷察坝草六十一万不无侵渔特对半减免三十万有余民间有田一分旧例纳草四十八束者今止纳二十四束以是宁民踊跃趋事争先恐后各渠疏通无阻湃岸又极坚固所以立夏开水之日黄河水不加増而毎年开水月余水不能到稍者今不过四五日稍末即浇灌徧足矣镇城以北往年不沾涓滴者今且徧种稲稗矣宁镇各渠之情形及修濬之利弊如此此皆差员王防所目击者也独是职全革弊太尽立法太严委管渠长尽遭革除豪衿地棍势难包折隠射之弊俱为清出枝渠之夫不能分肥而奸胥猾吏岁岁恃渠工以填谿壑者今且无所施其巧是数万生灵虽云受利而积年奸宄未免侧目矣窃思古人之于渠务额设有夫力役有期物料有备分五工八段使各尽其力立法何尝不善迄于今非徒无益而又害之总皆趋利之軰作弊于所忽壊法于不觉竟使利民者反以累民古人立法之美意冺没殆尽职全亦何人斯安保其所立之法不即壊于旋踵耶伏乞严饬司水利者毎年以去岁春工为例而再为神明变通于其间不使已效之法复致更张已通之渠复致淤塞宪恩直与河流并永矣
　　説
　　明刘绍周褒斜同谷説　古今志褒斜者皆谓南北同谷惟何氏雍大记不然谓自秦入蜀有三谷四道西南曰褒谷南曰骆谷从洋入东南曰斜谷从郿入其栈道有四岀从成和阶文出者为沓中隂平道邓艾伐蜀由之从两当出者为故道汉高帝攻陈仓由之从褒鳯出者为今连云栈道汉王之南郑由之从城固洋县出者为斜骆道武侯屯渭上由之此四道三谷余未履其地但就其所分疏求之夫既以骆谷为南则斜谷当在西南且斜骆二谷地望各异何得概称一道为武侯屯渭所经由耶盖褒谷在蜀汉西北不得为自秦入蜀之路若从秦川言则南曰骆谷在盩厔西南为郿则斜谷耳乃讹西南曰东南将以郿在盩厔之东乎哉故程大昌述高帝之入关也正月羽封沛公为汉王都南郑封秦将章邯为雍王都废邱四月汉王入蚀中至南郑蚀中不见地书以地望言关中南面碍山不可直逹其有微径可逹汉中者惟子午关在长安南次西有骆谷关又西则褒斜也此蚀中非骆谷则子午耳若大散则在西南不与咸阳对出非其地矣其年五月汉王引兵袭雍则自褒斜出盖雍之陈仓也汉兵既出章邯走废邱遂定雍县东围废邱邯自杀复遣樊哙周勃引兵下郿安得谓骆谷在南而斜谷又在东耶又按郑氏地理畧当蜀魏时陈仓东北十五里为郿城亮攻陈仓不防又攻郿不能克乃引还国志虽无其文而渔仲博雅必有所本则高帝后亮亦攻陈仓及郿而不独屯渭上由斜骆道矣盖骆谷出扶风隔南山中有三岭一曰沈岭近芒水在盩厔一曰衙岭一曰分水岭固郿斜谷水所从出以入渭者也乃知斜骆二谷在南山中其脉势实相聫接縁本着末则郿与盩厔皆有骆谷而雍大记乃统称斜骆道云所以记事者又有元僖西幸由斜谷之説见于柳氏旧闻及张彭耆旧传辨
　　明俞安期昆仑积石二山辨　按后汉书志郡国云临羗有昆仑山班固汉书志地理其金城郡临羗县下疏云西北有西王母石室仙海盐池西有弱水昆仑山祠至唐而吐蕃自云昆仑山在其国中长庆中刘元鼎使吐蕃称三山中高四下曰紫山古所谓昆仑亦曰闷摩黎山潘昻霄黄河志云吐蕃朶甘思东北鄙有雪山即昆仑明洪武三年西平侯沐英九年征西将军邓愈追羗人至此山咸云昆仑是昉于凉张骏时马岌傅防之言也马岌为凉酒泉太守上言酒泉南山即昆仑周穆王见西王母谓此山宜立西王母祠以裨朝廷无疆之福骏从之西王母既祠厥后范遂以昆仑载之临羗而疏班固地理志者亦约书张大之酒泉之南山非临洮之西北乎然禹本纪云河岀昆仑昆仑高三千五百余里日月相避隠为光明也其上有醴泉华池去嵩高五万里地之中也龙鱼河图云昆仑山天中柱也水经云昆仑墟在西北去嵩高五万里河水出其东北陬淮南子云高万一千里有竒上有木禾珠树沙棠琅玕在其东绛树在其南碧树在其北佛图西域志云阿耨逹大山其上有大渊水即昆仑山康泰扶南传云天竺恒水之源乃极西北出昆仑山穆天子传云天子自昆仑山入于宗周里西土之数自宗周瀍水以西至于昆仑侧瑶池上万有一千一百里郦道元注水经按是数説参以山海经谓里至互殊难以详究盖考之山海经而不悟昆仑有海内大荒之别也山海经之海内西经云海内昆仑之墟在西北帝之下都方八百里高万仭百神之所在河水出其东北隅入禹所导积石山郭璞注云言海外复有昆仑山又山海经之大荒西经云西海之南流沙之滨赤水之后黒水之前有大山名曰昆仑之丘其下有弱水之渊环之其外有炎火之山有人戴胜虎齿有豹尾穴处名曰西王母是有二昆仑焉盖穆天子所登山海经所谓海内之昆仑班固西域传所载南北有大山中央有河东西六千余里南北千里东则接汉阸以玉门阳关西则限以防岭计其里至度其在所是介防岭于阗之间矣防岭以西为天竺国又西有大昆仑是为天柱是为地中山海经所谓大荒中之昆仑西域志所谓阿耨逹大山禹本纪水经所谓去嵩高五万里水经所谓河水出其东北陬屈从其东南流入于阗是其重源也张骞寻河源至于阗防岭以为河源而司马迁遂有乌覩昆仑之论不信大禹本纪山海经之载又言九州山川尚书近之独不覩尚书亦有织皮昆仑析支渠捜之纪乎又水经载河水由防岭迳西域十三国而注泑泽班固西域传云河有防岭于阗两源合而东注蒲昌海一名盐泽即泑泽也去玉门阳关三百余里广袤三百里其水冬夏不増减潜行地下南出积石山为中国河范云西域内属诸国自玉门阳关西至防岭六千余里其纪河源同夫汉自炖煌西至盐泽列起亭障戊巳校尉屯于车师都防之府置于乌垒介西域之中督察动静是防岭于阗之流入于蒲昌汉之官卒目所经见班固记之谅非緜邈计度之辞水经所载十三国郦道元亦引固书入证往往脗合是非诞妄至云盐泽之水洄湍电转为隠沦之脉当其环流飞禽上经无不坠之是即河水所潜出于积石亦岂臆造由汉以来彰彰较着嗣后唐咸亨元年薛仁贵征吐蕃败绩大非川二年乃以河关静边镇置积石军久之遂讹河关两山夹峙河出其间者为禹贡所导之积石矧又辅以马岌西王母之祠范临羗之纪昆仑既在河关之上益为积石明证矣水经云河水南至积石山下有石门河水冒以西南流郦道元谓之重源东方朔十洲记云昆仑南接昆仑圃实昆仑之支辅与水经南至积石山之文合山海经云积石之山其下有石门河水冒以西南流万物无不有郭璞注云山在金城河关县西南羗中后汉书云段颎为防羗校尉追烧当羗北鬬且行割肉餐雪四十余日遂至河首积石山出塞二千余里隋置河源郡积石镇命刘权镇之统逺化赤水二县在古赤水城又在曼头城西宇文述追破吐谷浑处所谓得地东西四千里南北二千里置郡县镇戍徙天下轻罪居之者也注云有积石山河水所出又有乌海贞观中诏李靖侯君集等西征吐谷浑军次乡州始议所向后战于曼都山穷追出塞登汉哭山复战于乌海破天柱部于赤海君集建宗行空荒之地二千里乃次星宿川逹柏海上望积石山观河源自是以上曷尝言积石在河关也唐置军而更名积石借其嘉称犹之征吐谷浑近在青海而以君集等为积石道鄯善道赤水道且末道盐泽道也岂实其地耶置河源军于鄯城县又非河源郡之故地盖可证也逮至开元中张守节作史记正义云河州有小积石山河源出大昆仑入盐泽东南潜行入吐谷浑界大积石山又东北流入小积石山指河源所出者为大昆仑似以临羗山为小昆仑矣又以河源关为小积石吐谷浑界者为大积石其名迹未尽混也肃代之季吐蕃据有河湟中外隔越既易五朝歴数十年邈无经载长庆中刘元鼎使吐蕃胡怪乎以关为积石紫山为昆仑以积石冒出之流星宿川为河源也而杜佑之通典欧阳元之潢记马端临之通考以至邓展都实潘昻霄軰不悟置军名所由起寖假相延遂坚执元鼎之説极诋山海水经以及班固郭璞郦道元之俦呜呼曲士拘儒经见不广及于知识未逮者辄为荒唐诚谚所谓少所见多所怪妄鼓笔札而令前人之与古迹受诬千载直如长夜至于昻霄之志一行奉为指南而明朝按河关者建立禹庙祀在有司积石之讹益莫可辨昆仑之墟终古不移深可慨惜矣客有难予者曰尚书昆仑析支差次叙之所在相去似不应遥后汉书称金城之西南滨于析支则临羗之有昆仑独不可以理推之而乃信不可知之载牒以置辨乎余曰不然水经云河自朔方东转迳渠捜北盖渠捜在今榆林北析支渠捜亦差次叙之相去大逺又析支即河曲羗所居盖都实所称九渡水是已又称由九渡至昆仑行二十六日程河始行昆仑南经叙昆仑在析支之上又岂应山在析支下哉蒲昌之水潜出积石既有经证于汉而昆仑流入葱岭独无是理乎矧尚书亦称道沇水东流为济溢为荥东出于陶邱沇水亦既潜而复见尚书亦诡诞矣余赋黄河悉陈羣籍究其源委防通其故乃备列之以发千百年之覆云
　　皇清武全文泾源辨　案地志泾水出原州百泉县笄头山山海经则曰数歴山之西百五十里曰高山泾水出焉考高山在平凉郡西水由瓦亭川而东笄头山在平凉西南下有百泉流为泾皆滙于郡城之西数里如以地志为据则百泉为源高山为支以山海经为据则百泉为支高山为源两说并存则泾水南北有二源与汭同矣揆二水之形百泉诸水大倍于瓦亭川水经小水入大水以大纳小不以小纳大则泾源当在笄头以地里计之高山距平凉一百二十里地颇逺笄头距平凉四十里地较近其瓦亭居空同之西北笄头出高山之东南似又不当以远者为支近者为源下者为源上者为支也无已则随山而度
　　其势循流而考其源百泉之水由空同而东下山环水涌其势澎湃于势为最顺高山之水西出瓦亭川地逺流细北乱于泾势则少逆矣后世述河源者曰昆仑又曰星宿海泾之大也不及河而逹于河泾源人称百泉者谓其离竒湍防不可狎视防与星宿海同禹贡泾水兼属渭汭绵亘八百余里为雍梁之间巨浸则其发源必有神灵瑰异非常之观高山诸流固不可与百泉深广同日而语也故山海经虽出于前而纪泾源者必毅然属笄头禹治水必随山顺其势也礼祭海者必先河神其源也然则山海经称泾水出高山何以故曰高山支接终南原本太华雄峙陇山西北笄头宻迩高山视之如太山培塿然故志山者舎卑而从高犹志水者舎小而从大统笄头于髙山而泾水因之朱子注汭源曰呉山义固与高山同也
　　武全文汭源辨　后世称汭水者以误沿误千载滋疑止縁朱子注诗汭水出吴山西北蔡氏注禹贡出蒲薮之西北遂不复详察其地而以陇州汧源县为汭水之源今考陇州诸水皆由汧入渭不与泾通此不待辨而知其与汭无涉也惟吴山蒲薮二说先儒抑岂无据而妄称之考古志华亭有陇山有汭水纪载甚确则汭水出华亭固无疑矣吴山即陇山华亭与陇州山连壤接界内诸山皆属陇又曰小陇山且唐宋之际县旧属陇尚未入平凉也则朱子所称吴山西北安知不在华亭境内而必执陇以问汭耶载考蒲薮在今陇州蒲峪是汧陇之西薮也而其西北即为华亭西山是蔡氏之说亦非刺谬后人不深考西北之义误以汭水为汧则泥古所致不审于禹贡泾属汭渭及公刘芮鞫之即果何所解也是不可不辨
　　考
　　皇清达礼善泾渭考　水利者民事之所急也自周起西陲歴秦汉至唐关中遂为建都之地名山大川歴歴可数而渭清泾浊君子存鍳别之思焉按周官雍州其浸渭洛为关中三川周幽王时三川震是已泾渭二水合防浐涝潏沣滈又谓关中八水渭水出陇西首阳县鸟防同穴山东北过狄道县南上邽县北陈仓县南武功县北槐里县南与涝沣二水合东至高陵与泾水合又与漆沮水合至潼津入河尚书所谓导渭自鸟防同穴东防于沣东防于泾又东过漆沮入于河是也泾水出安定朝那县西开头山东南经兴平扶风至京兆髙陵县而入渭与渭水合流三百里清浊不相杂东合漆沮水亦自潼津入河禹贡所称导渭自鸟防同穴又东防于泾又云泾属渭汭是也二水之所自出者如此诗云文王初载天作之合在洽之阳在渭之涘文定厥祥亲迎于渭又云我送舅氏曰至渭阳何以赠之路车乘黄三辅旧事云秦都渭北渭南作长乐宫桥表河为秦东门表为秦西门二门相去八百里渭水贯都以象天河横桥南渡以象牵牛汉都渭南开北阙以临渭渭北则陵庙所在史记云太公钓渭周西伯将猎卜曰所获非龙非螭非熊非罴所获覇王之辅于是西伯猎果遇太公于渭之阳与语大悦又云汉文帝十五年赵人新垣平以望气见因説上设立渭阳五帝庙欲出周鼎又云张释之为廷尉文帝出中渭桥有一人从桥下走出乘舆马惊使骑捕属廷尉陈寿益都耆旧传云汉武帝时蜀张寛为侍中从祀甘泉有女子浴渭水乳长七尺上怪遣问之女曰帝后第七车知我所来寛在第七车对曰天星主祭祀者斋戒不洁则见渭水之见于经史者如此诗云淠彼泾舟烝徒楫之左传晋侯伐秦帅诸侯之师以进济泾而次秦人毒泾上流师人多死史记秦二世梦白虎齧其左卜泾水为祟二世乃斋望夷宫欲祠泾后汉章帝北廵下长平御池阳宫东至高陵造舟至于泾而还泾水之见于经史者如此而泾渠之利最大先是秦数伐韩韩命水工郑国説秦凿引泾水令秦师不得东伐秦觉欲杀之国曰为韩延数岁之命耳然渠成亦秦之利也于是秦令国卒成其功溉田四万余顷名曰郑渠汉元鼎间左内史儿寛因郑渠旁有田高不及溉者奏请开六辅渠以溉之赵中大夫白公又穿渠引泾水首起谷口尾入栎阳注渭中二百里溉田四千五百顷因名白渠人歌之曰田于何所栎阳谷口郑国在前白渠起后举锸为云决渠为雨泾水一石其泥数斗且溉且粪长我禾黍衣食京师亿万之口嗣后宋大观中有丰利渠元至大间有王御史渠明成化中廵抚项忠又有广惠渠渠名数更要之皆发源郑国耳二水一清一浊各禀天地自然之气无容勉强且皆足以备亢旱济农功开亿万年民事之利非若君子小人判然有薰莸氷炭之异也然易之道以阳画为君子隂画为小人阳则轻清而象天隂则重浊而象地所谓君子小人者特其象耳渭水之清非真有胜于泾而其象有似乎君子泾水之浊非真有逊于渭而其象有似乎小人君子所以起鍳别之思者此也
　　防
　　宋曾巩西狭颂防　武都太守汉阳阿阳李翕字伯都以郡之西狭阁道通梁益缘壁立之山临不测之谿危难险峻数有颠覆霣坠之害乃与功曹吏李旻定防勅衡官掾仇审治东坂有秩李瑾治西坂鐉烧大石改髙即平正曲广阸既成人得夷涂可以夜渉廼相与作颂刻石其颂有二其所识一也其一立于建寕四年六月十三日壬寅其一是年六月二十日立也又称翕尝令渑池治崤嵚之道有黄龙白鹿之瑞其后治武都又有嘉禾甘露木连理之祥皆图画其像刻石侧盖嘉祐之间晁仲约质夫为兴州还京师得郙阁颂以遗余称析里桥郙阁汉武都太守李翕字伯都之所建以去沉浚之患而翕字残缺不可辨得欧阳永叔集古目録防尾以为李翕余亦意其然又熙宁十年马中玉为转运判官于江西出成州所得此颂以示余始知其果为李翕也永叔于学博矣其于是正文字尤审近士大夫喜藏畵而汉畵则未有能得之者及得此图所畵龙鹿露木嘉禾然后汉畵始见又皆出于石刻郙阁立于建宁五年然一西狭郙阁之道有益于人而史不传则颂之作其可备史之阙与
　　墓表
　　汉冯奉世赵壮侯墓表　永光二年秋八月奉世承命击逆羗道出陇上骑都尉赵印侯谒状父行请表呜呼兹世友赵翁孙墓也翁与世有刎颈交表其行事以风来世固世心也亦世职也敢以不文辞先生讳充国字翁孙世居陇西上邽人也曾祖讳真秦为隃麋令祖讳岩臯高后朝拜校尉父讳破奴后元时为材官元封间以击楼兰功领前将军太初战殁三年己卯先生以材名见知贰师将军从征宛城补校尉领防西域轮台渠犁田卒事天汉二年冬匈奴围贰师于酒泉先生督壮士百人溃围陥阵身被二十余创遂解贰师围诏徴诣行在所帝亲视疮嗟叹良乆拜中郎将征和四年罢轮台亭隧诏回拜防军都尉元鳯三年乌桓反大将军欲邀击问先生先生曰匃奴击之于汉便我今发兵邀击招防生事非计也后共捕上官功拜中郎将车骑将军元平秋大将军捐馆先生识霍氏微絶交及霍氏败连坐者千计先生不与焉元康间匈奴弱上欲出兵击右地先生首倡不可击之防帝意未释及丞相书进始罢谋三年先零诸羗叛先生谋方畧谕安国及至西域违算羗侯杨玉怨怒背畔先生年已七十有六矣上老之使御史大夫问将先生曰无逾老臣复问卒数先生曰兵难隃度愿驰至金城图上方畧羗戎灭亡不乆陛下勿以为忧上笑赐后将军印祖饯西行先生诣金城以逺斥堠为务行为战备止坚营壁持重爱士先计后战遂至西部欲树恩威招降防开辛太守首建急攻之防上从先生计防开竟不烦兵而下度先零势必败壊罢骑兵留歩卒屯田陿中以待其毙乃上留田便宜十二事及封事以闻毎上辄下议初是十三中十五终十八上从之二年夏五月先生振旅班师粮卒不烦而羗戎自破封营平侯居京邸毎有大议上亲问筹策无何乞骸骨上赐安车驷马黄金白玉归第上后思股肱之美图像麒麟阁家居八载杜门谢客不植私交不积锱重谕子以勤俭尝曰无奢纵霍氏鉴也易箦之日则曰安国家静西戎吾事毕矣为吾后者能以礼物身谨守家门瞑目甘矣生于武帝建元四年夏六月卒于宣帝甘露二年夏四月年八十有六葬邽山之阳呜呼惜哉先生刚直沉勇有方畧配杨氏生子二卬其长也印其次者孙曰汲女曰兰适魏丞相公子先生歴事三朝奉职惟谨庙堂谋议边务经畧靡不精确不但为中兴良将亦堪为救时贤相諡曰壮岂过情哉兹其概也奉世所共覩者谨掇之以表诸墓俾作传者采焉
　　唐张九龄牛意仁墓铭　公讳意仁字行恭殷后有牛父者宋大夫邯为防羗校尉崇为陇西主簿因官安定爰处鹑觚为郡人公之族祖竒章公隋宗臣天下称之大父通秉志守道交辟不起父防弱龄早代公考槃丘园屡空晏如或劝之仕但笑而不语开元六年随子西征就养终于伏羗官舎时年七十有六冬十一月归北原夫人同郡王氏先卒有子仙客官银青光禄大夫太仆卿判梁州持节河西节度使兼陇右羣牧支度营田采访处置使摄御史大夫陇西县开国子以子贵赠公使持节泾州诸军事泾州刺史夫人追封太原郡夫人铭曰陇上多豪山西好武使君贞独防不斯取惟道与徒与代立矩善有余庆风亦变古不学而能不行而至迹有相混名无自异出入百年终始一意福流于后神明其事行止于身用存元体厥子嘉绩中朝缛礼印廻垅门重旌棨逸人之墓今同郡邸
　　宋范仲淹种世衡墓铭　君讳世衡字仲平国之劳臣也不幸云亡其子泣血请于予予尝经畧陜西知君最为详惧遗其善不可不从而书之初康定元年春夏人犯延安我师不利朝廷以保障众多有分兵之患其间逺不足守者即命罢之防骄而贪益侵吾疆百姓被其毒君时为大理丞任鄜州从事建言延安东北二百里有故寛州请因废垒而兴之以当防冲左可致河东之粟右可固延安之势北可图银夏之旧有是三利朝廷从之以君董役事君胆勇过人虽俯逼戎落曽不畏惮与兵民暴露数月且战且城然处险无泉议不可守凿地百有五十尺始至于石工徒拱手曰是不可井矣君曰过石而下将无泉耶尔攻其石屑而出之凡一畚偿尔百钱工复致其力过石数重泉果沛发饮甘而不耗万人欢呼曰神乎虽敌兵重围吾无困渇之患矣用是复穿数井兵民马牛皆大足自兹西陲保障患无泉者悉仿此大防利焉既而朝廷署故寛州为青涧城授君内殿承制知城事复就迁供备库副使旌其劳也塞下多属羗向时将帅不能恩信羗皆持两端君乃亲入部落申劳问如家人意多所周给常自解佩带与其贤豪可语者有得敌中事来告于我君方与客饮即取坐中金器以奨之属羗爱服皆愿効死青涧东北三舎而逺距无定河河之北有敌寨敌常济河为患君屡使属羗击之往必破走前后取首级数百牛羊万计未尝劳士卒也故功多而费寡建营田三千顷岁取其利募商贾使通其货或先贷之本速其流转岁时间其息十倍乃建白凡城中刍粮钱币暨军需城守之具不烦外计一请自给爱养士卒病者遣一子视其汤饵常戒以笞责期于必瘳士卒无不感泣今翰林承旨王公尧臣安抚陜西言君治状上悦降诏褒之曰边臣若此朕复何忧二年就兼鄜延路驻泊兵马都监制置本路粮草迁洛州副使庆歴二年春予按廵环州患属羗之多而素不为用与夏人等相助为边患乃召蕃官慕恩与诸族君长犒于城下与之衣物缯防以悦其意又采忠顺者増银带马绂以旌之然后谕以好恶立约束而俾之遵向然悍猾之性乆失其驭非智者处之虑复为变时青涧既完人可循守乃请于朝愿易君理环朝廷方以青涧倚君又延帅上言人重其去命予更择之予谓夏人日夜诱吾属羗羗爱其益以外向非斯人亲之不能革其心朝廷始如其请君既至环安边之利病大要在属羗难制惧合夏人为暴发之患又地瘠谷贵屯师为难聚粮则力屈损兵则势危斯急病也君乃周行境内入属羗聚落抚以恩意如青涧焉有牛家族首奴讹者倔强自处未尝出见官长闻君之声始来郊迎君戒曰吾诘朝行劳尔族奴讹曰诺是日大雪三尺左右曰此羗诈尝与高使君继嵩挑战又所处险恶大雪非可前君曰吾方与诸羗树信其可失诸遂与士众縁险而进奴讹初不之信复防大雪谓君必不来方坦卧帐中已至蹙而起之奴讹大惊曰我世居此山汉官无敢至者公了不疑我耶乃与族众拜伏额手曰今而后惟父所使自是属羗咸服于君有兀二族受夏戎伪署君遣人招之不听即使慕恩出兵诛之死者半归者半尽以其地暨牛羊赏诸有功其僭受伪署如兀二族者百余帐咸股栗请命纳其所得文劵袍带由是属羗无复敢贰君戒诸族各置其烽火夏戎时来抄掠则举烽相告众必介马而待之破贼者数四泾原帅葛懐敏定川之败戎马入纵于渭予领庆州蕃汉兵往扼邠城又召君分援泾原君即时而赴羗兵从者数千人属羗为吾用自此始君曰羗兵既可用矣乃复教土人习矢以佐官军吏民有请某事辞某事者君咸使之射从其中否而与夺之坐过失者亦用此得赎吏农工商无不乐射焉由是縁边诸城独环不求増兵不烦益粮而武力自振夏戎闻属羗不可诱土人皆善射烽火相望无日不备乃不复以环为意前后经畧使交荐君之才能朝廷益知可倚明年迁东染院使充环庆路兵马铃辖仍领环州西南古原州之疆有明珠灭臧康奴三种居属羗之大素号强梗在原为孽寖及于环抚之狠不我信伐之险不可入北有二川交通于夏戎朝廷患焉其二川之间有古细腰城复之可防其交路又明年予为宣抚使乃谕君与原守蒋偕共干其事君乆悉利病即日起兵防偕于细腰使甲士昼夜筑之夏戎固忌此城君遣人入敌中以计欵之兵遂不至又召明珠等三族豪长犒抚之俾以御防彼既出其不意又无外援因而服从君之谋也君处细腰月余偪以苦寒城成而疾作庆歴五年正月七日甲子啓手足神志不乱享年六十一葬于京兆万年县之神和原君之先河南洛阳人也曽祖存啓河南夀安令祖仁诩京兆长安令赠太常博士父昭衍登进士第累赠职方员外郎季父放字明逸初隠于终南山君少孤依之服勤左右以力学称明逸道高徳纯太宗朝再召以事亲不起真宗复加聘礼起拜左司諌直昭文馆累迁尚书工部侍郎大中祥符五年君用工部廕得将作监主簿五迁至太守中舎初监秦州太平监以母老求养又监京兆府渭桥君卭州惠民监知泾之保定京兆之武功泾阳三邑在武功毁滛祠崇夫子庙以来学者在泾阳有里胥王知谦者奸利事露逃之逼郊礼乃出君曰送府则防恩益以长恶从所坐杖脊于县庭而请待罪府君李公谘奏释之自是豪黠莫不敛手其嫉恶如此又邑有三白渠比年浚疏用数邑力主者非其才而劳逸弗等功利日削君使勤惰齐其力故功倍贫富均其流故利广至今民能言之歴通判镇戎军环鳯二州鳯之守王防正托章宪外姻以私干君复欲以贿汚君君正色不纳防正大怨之乃使人谕王知谦讼君防正内为之助狱成流宾州上亲政量移汝州君之弟世材以一官让君乃除孟州司马龙图阁直学士李公纮雪于朝授卫尉丞主随州酤又礼部尚书宋公绶工部侍郎狄公棐皆言君非辜改知防州赣县君辞得监京兆军资库以同鄜交辟改佥署同州判官事又移鄜州因从军延安乃有故寛州之请君少尚气节昆弟有欲析其家者君推资产与之惟取季父图书而已莅官能摘恶庇民青涧与环人皆尽君之像而享事之及终吏民暨属羗豪长朝夕临柩前者数日朝廷深惜之赐三子恩君娶刘氏封万年县君男八人长曰诂文雅纯笃养志不仕有叔祖明逸之风次曰诊试将作监主簿曰咏同州澄城尉曰谘郊社斋郎曰谔三班奉职皆有立防记谊三子尚防一女适西头供奉官田守政君在边数年聚货食教弧矢抚养士伍牢笼羗夷无贤不肖皆称之又出竒以济防事尝遣谍者入敌中凡半岁间而羗诛握兵用事二三人谍者还言某谋得行防君已没又天子方事懐来故其绩不显铭曰呜呼种君出于贤门吾志必立吾力是陈宁以刚折果由直伸还自瘴海试于塞垣权以从事意其出人捍羗之患乂边之民夙夜乃职星霜厥身生则有涯死宜不冺边俗祀之子子孙孙张舜民游师雄墓铭　游本姬姓吉兴于郑元魏靖侯儒风聿修悠悠千典型孰继公生陜州文武之器文则华矣其武伊何矢谋于军书劳实多在昔熙宁鬼章方命先帝不诛以待嗣圣武功继明公初请缨指踪将士机发雷霆既破洮州仍执强虏告庆庙陵百寮蹈舞穷发鬼区詟我皇武桓桓竒功焜燿海防乘轺关陇剖竹蒲幽省曹卿寺出入拖绅忠以利国仁以爱民其所施设同风古人憬彼夏羗屡齧西境公提将符岳立山挺忽徙一邦志不获骋乃令强梁尚保要领大勲不遂非公独然亷颇去赵乐毅离燕惟有令名炯如星悬刻铭幽宫万世哀焉
　　胡世将开府仪同三司赠少师呉玠墓志　绍兴九年春三月开府仪同三司呉公以寝疾奏乞谢事天子恻然忧之命四川安抚制置使成都守臣世将访善医治疾又驰国医往视公以六月己巳薨于军享年四十有七七月遗表闻上震悼辍朝二日赠公少师凡恤典悉加厚其弟璘与诸孤奉防归于徳顺军水洛城北原先茔之次十一月上念公之已诏有司赐钱三十万擢璘继龙神卫四厢都指挥使以慰防其家恩义备矣葢自天下用兵乘舆省康呉防公以偏师起西鄙孤忠抑大难保川陜共五十六州以重上流之势屏翰王室屹如长城方敌国深侵叛臣僭窃道路阻絶公未尝得一见天子其精忠上逹圣主明见万里之外谓公可属大事当方面凡军事不从中御而赏罚付之不疑以卒成却敌固圉之功者惟天子之明而公之忠也诸孤以行状来请谨序而铭之呉氏出泰伯之后以国为姓自季札避位其子孙家鲁衞之间厥后散处四方虽谱谍遗逸不可尽考而起守西河芮国长沙汉封广平皆本德义尚忠实为世良将而公天挺英竒崛起数千载之后赫然功名与之俱盛迹其流风余烈盖有自焉公曽祖讳谦赠太子太保李氏永宁郡夫人公考讳扆赠少保刘氏嘉国夫人自少保而上世居徳顺以公贵追荣三世公讳玠字晋卿少沉毅有志节善骑射知兵法读书能通大义未冠以良家子泾原军政和中夏人犯边力战有功补进义副尉稍擢队将从讨浙西贼方腊破其众擒酋长一人及击破河北羣盗累功转忠训郎权泾原第十将夏人攻懐徳军公以百余骑突击追北斩首级百四十有六转秉义郎擢本路第二副将自是威名益震建炎二年金人内侵已三载矣渡河出大庆关畧秦雍所过城邑輙下自巩州至鳯翔陇右都防张严邀战失利敌势愈张谋取泾州大将曲端拒守麻务镇命公为前锋公进据青谿岭逆击大破之敌始有惮公意转武义郎权泾原路兵马都监兼知徳顺军冬以本道军复华州师入命将无杀畧居民安堵转武功大夫忠州刺史三年冬剧贼史斌防兴鳯据长安谋为不轨公执斩之转右武大夫四年春擢泾原路马歩军副总管金人谋取环庆大将娄室以兵数众出麻务镇公与战于彭店原士殊死鬬杀伤过半敌引去而曲端劾公违节制坐降武显大夫罢总管论者不平未防复故官职改秦鳯路马歩军副总管鳯翔府兼权永兴军路经畧安抚司公进复长安转右武大夫忠州防御使宣抚处置司将合五路兵与金人决战公谓宜各守要害以待其敝秋九月师次富平都统制防诸将议战公又曰兵以利动今地势不利何以战宜据高阜先为不可胜者众曰我师数倍又前苇泽非敌骑所宜不聴既而敌骤至囊土逾淖以薄吾营军遂大溃而五路悉防巴蜀大震公独整众保防关之东和尚原积粟给兵列栅其上或谓公宜屯汉中以安巴蜀公曰敌不可破我不敢进坚壁重兵以临之彼惧吾蹑其后保蜀之道也明年改元绍兴春三月敌将没立果率鋭兵犯我期必取而后进公击败之拜忠州防御使兼帅泾原夏五月没立复防乌鲁折合众数万使大将由阶成出散关先至公与之大战三日大败而去没立方攻箭筈关公复遣击退卒不得与二将合转明州观察使丁嘉国忧起复寻兼陜西诸路都统制敌自破丹以来狃于常胜至毎与公战輙败不胜其坟冬十月元帅四太子者防诸路兵十余万造浮梁跨渭水自寳鸡连营三十里又垒石为城夹涧水与官军对拒公指授诸将选劲弓弩号驻队番休迭射矢发如雨敌稍却则以竒兵旁击如是三日度其困且走则为伏于神岔以待其归伏发敌众大乱俘其将羊哥孛堇及酋领三百余人甲士五百六十人尸填谷二十余里获铠仗数万拜镇西节度使二年兼宣抚处置使司都统节制兴文龙州敌久窥蜀必欲以竒取之三年春裒其兵又尽发五路叛卒声言东去反自商于出汉隂梁洋金州失守公亟率麾下倍道疾驰且调兵利阆既至适与敌遇使人以黄柑遗其帅撒离喝惊曰呉公来何速耶遂大战饶风关凡六日敌皆败杀伤不可胜计撒离喝怒斩其千户孛堇数人以死犯关出官军后公徐结阵趋西县或曰蜀危矣公曰敌去国逺鬬而死伤大半吾方全师以制蜀何忧耶月余敌果退加检校少保充利州路阶成鳯州制置使四年二月敌复大入犯仙人关公豫为垒榜曰杀金坪严兵以待敌据阜战且攻垒公命将士更射又出鋭兵击其左右战五日皆防敌复遁去上闻之嘉叹赐以亲札曰朕恨不抚卿背也是役也敌决意入蜀自元帅以下皆尽室以来又以刘豫腹心为四川招抚使既不得志度公终不可幸胜则还据鳯翔授甲士田为乆留计自是不复轻动矣夏四月徙镇定国徐州陜西宣抚副使秋七月录仙人闗功进检校少师奉宁保静军节度使五年春攻下秦州六年兼营田大使徙镇保平静难军公与敌对垒十载常患逺饷劳民屡汰冗员节浮费岁益屯田至十万斛又调兵命梁洋守将治褒城废堰广溉民田复业者数万家朝廷嘉之毎降玺书褒谕七年冬敌废刘豫且益兵众以为疑公防其将去九年春和议成上以其功高复赐亲札进开府仪同三司迁四川宣抚使遣内侍赍诰赐公以病甚扶掖听命自以赏过其劳固辞优诏不许时舆地既复方倚绥附而疾不可为矣公娶张氏封永宁郡夫人男五拱右武郎扶防皆承奉郎扩防尚防女四人公能乐善毎观史前事可师者必书而识之左右用兵本孙呉而能知其变务逺大不求近效故能保其必胜御下严而有恩视卒之休戚如已而同其甘苦故人乐为之用既贵而自奉之约不逾平时至推以予士则不少吝故家无赀而至无宅以居呜呼虽古名将何加焉
　　明盛以鉊山王继妃杨氏墓志铭　妃姓杨氏铅山恭荘王聘为继妃未婚而王薨妃岁甫十六泣请于父母欲入府吊不许则自缢屡解不得缢则潜入黄河滨追持不得溺则数日絶粒父母乃勉强从之入府妃拊王柩痛哭乞留曰父母业以儿许王不得殉王地下则愿称未亡人以抚成其孤父母泣喻以未婚与铅山之贫窘令姑姊族姻百方譬阻之其志益坚不得已听留苫次妃谢华衣布茹蔬躬司啓闭办烝尝闱以内谧如肃如间剖决府内事未尝不中窽于是阍较皆受约束而妃日以抚孤为己任厪心于饮食衣被省防无跬歩少置既长令就外傅亲考课业当恭庄王薨时嗣子方五岁赖妃以成立上闻其苦节特破例命封为铅山王继妃铅山府贫嗣子少报生请名之典既缺令甲不得嗣封妃力请于肃王王悯之为转奏请上亦以其节故特准嗣子绍封嗣逾年婚礼成嗣王妃亦得册命妃且喜且悲曰我幽忧甘荼者十六年往矣凡为王嗣计耳今幸以微节徼天贶得号继妃儿封儿婚毕吾夙志逾年适岁三十可以报先王于地下矣左右讶其言劝止之明年甲寅九月二十六日果卒妃若预知云讣闻上命照例给祭葬仍加祭一坛以旌其节盖至是而妃之贞操昭然播于天潢中而圣明惇尚风化至意亦晓然传播于天下竒节懿典交相煇燿为熙时一庥踪曷可以无纪勒哉妃父名桐母罗氏兰州人也初生时有光如月照四壁母病泣涕祷神愿身代之在府中日制女工货于市以供费嗣王婚罄簪珥资之嗣王间进华美服饰坚却不受曰儿贳贷办此余何心能着诸躬嗣王名绅调卜于某年月日祔葬妃于恭庄王之墓铭曰未耦也惇节倍耦未子也惇节是子皭然坚贞孚藩府而上动乎宸扆命号恩都以暨王封之续用溢常涘天下叹完操特旌而因灼然知圣皇重纲常之旨吁嗟乎其节震耀夫终始









　　甘肃通志巻四十八
<史部,地理类,都会郡县之属,甘肃通志>
　　钦定四库全书
　　甘肃通志巻四十九
　　艺文
　　诗
　　汉武帝马生渥洼水中作　太乙况天马下霑赤汗沫流赭志俶傥精权竒籋浮云晻上驰体容与迣万里今安匹龙为友
　　获宛马作　天马徕从西极涉流沙九有服天马徕出泉水虎脊两化若鬼天马来歴无草径千里循东道天马徕执徐时将摇举谁与期天马徕开逺门竦予身逝昆仑天马徕龙之媒游阊阖观玉台
　　朝陇首歌　朝陇首览西垠雷电尞获白麟爰五止显黄徳圗匈虐熏鬻殛辟流离抑不祥宾百僚山河飨掩回辕鬗长驰腾雨师洒路陂流星陨感惟风籋归云抚懐心
　　古乐府饮马长城窟行　青青河边草绵绵思逺道逺道不可思宿昔梦见之梦见在我旁忽觉在他乡他乡各异县展转不相见枯桑知天风海水知天寒入门各自媚谁肯相为言客从逺方来遗我双鲤鱼呼童烹鲤鱼中有尺素书长跪读素书书中竟何如上有加餐食下有长相忆
　　陇头吟　陇头流水鸣声呜咽遥望秦川肝肠断絶朝发欣城暮宿陇头寒不能语舌巻入喉
　　晋傅秦女休行　厐氏有烈妇义声驰雍凉父母家有重怨仇人暴且彊虽有男兄弟志弱不能当烈女念此痛丹心为寸伤外若无意者内潜思无方白日入都市怨家如平常匿劒藏白刃一奋寻身僵身首为之异处伏尸列肆旁肉与土合成泥洒血溅飞梁猛气上干云霓仇党失守为披攘一市称烈义观者收泪并慨忼百男何当益不如一女良烈女直造县门云父不幸遭祸殃今仇身以分裂虽死情益伤杀人当伏法义不茍活隳旧章县令解印绶令我伤心不忍听刑部垂头塞耳令我更举不能成烈着希代之绩义立无穷之名夫家同受其祚子子孙孙咸享其荣今我作歌吟咏髙风激扬壮发悲且清
　　梁车陇山诗　陇头征人别陇水流声咽只为感君恩甘心从苦节雪冻弓断风吹旂竿折独有孤雄劒龙泉字不灭
　　唐王勃陇西行　陇西多名家子弟复豪华千金买骏马蹀躞长安斜雕弓侍羽林寳剑照期门南来射猛虎西去猎平原既夕罢朝参薄暮入终南田间遭骂詈低语示乘入被銮舆宠出视辕门勇无劳豪吏猜常侍当无恐充国出上邽李广出天水门第倚崆峝家世垂金紫麟阁圗良将六郡名居上天子重开边龙云垒相向烽火照临洮榆塞马萧萧先锋秦子弟大将霍嫖姚开壁左贤败夹战楼兰溃献捷上明光扬鞭歌入塞更欲奏屯田不必勒燕然古人薄军旅千载谨边闗少妇经年别开帘知礼客门户尔能持归来笑投策
　　宿长城诗　隂云凝朔气陇上正飞雪四月草不生北风劲如割朝来羽书急夜宿长城窟道隘行不前相呼抱鞍歇人寒指欲堕马冻蹄皆裂射鴈旋充饥斧冰还止渇宁辞解围鬬但恐乘波没早晚边候空归来事耕作
　　散闗晨渡诗　闗山淩旦开石路无尘埃白马髙谭去青牛真气来重门临巨壑画栋起崇隈即今杨防度非是弃繻回
　　陇上行　负羽到边州鸣笳度陇头云黄知塞近草白见边秋
　　卢照邻陇山诗　陇山飞落叶陇雁度寒天愁见三秋水分为两地泉西流入羌郡东下向秦川行客频回首肝肠空自怜
　　入秦川界　陇坂长无极苍然望不穷石径萦疑断回流暎似空花开緑野雾莺啭紫岩风春芳勿遽尽留赏故人同
　　蚤度闗山分水岭诗　十年游蜀道万里向长安徒费周王粟空弹汉吏冠马蹄穿欲尽貂裘敝转寒层氷横九折积石凌七盘重谿既下漱峻峯亦上干陇头闻戍鼓岭外咽飞湍瑟瑟松风急苍苍山月团传语后来者行路诚独难
　　骆宾王陇山诗　陇坂髙无极征人一望乡闗河别去水沙塞断归肠马系千年树旌悬九月霜从来共呜咽皆是为勤王
　　晚泊蒲类　二庭归望断万里客心愁山路犹南属河源自北流晚风连朔气新月照边秋灶火通军壁烽烟上戍楼龙庭但苦战燕颔防封侯莫作兰山下空令汉国羞
　　边城诗　紫塞流沙北黄圗灞水东一朝辞俎豆万里逐沙蓬候月恒持满寻源屡凿空野昏边气合烽逈戍烟通膂力风尘倦疆场嵗月穷河流控积石山路逺崆峝壮志凌苍兕精诚贯白虹君恩如可报龙剑有雌雄
　　李峤奉和幸望春宫送朔方军大总管张仁亶　玉塞惩骄子金符命老臣三军张武斾万乘饯行轮猛气凌朔崇恩降紫宸投醪还飨士辞第本忘身露下鹰初击风髙雁欲宾方销塞北祲还静漠南尘杜审言赠苏绾书记　知君书记本翩翩为许从戎赴朔边红粉楼中应计日燕支山下莫经年
　　沈佺期出塞　十年通大漠万里出长平寒日生戈劒隂云拂斾旌饥乌啼旧垒疲马恋空城辛苦臯兰北胡尘损汉兵
　　李乂奉和幸望春宫送朔方大总管张仁亶　边郊草具腓河塞有兵机上宰调梅寄元戎细栁威虎貔东道出鹰隼北庭飞玉匣谋中野金舆下太微投醪衔酌饯缉衮事征衣勿谓公孙老行闻献凯归郑愔塞外三首　阳鸟南飞夜隂山北地寒汉家征戍客年嵗在楼兰玉塞朔风起金河秋月团边声入鼓吹霜气下旌竿海外归书断天涯旅鬓残子卿犹奉使恒向节旄看　塞外萧条望征人此路赊边声乱朔马秋色引胡笳遥嶂侵归日长城带晚霞断蓬飞古戍连雁聚寒沙海暗云无叶山春雪作花丈夫期报主万里独辞家　荒垒三秋夕穷郊万里平海隂凝独树日气下连营戎斾霜旋重边裘夜更轻将军犹转战都尉不成名折栁悲春曲吹笳断夜声明年汉使返须筑受降城
　　苏颋奉和圣制幸望春宫送朔方大总管张仁亶北风吹早雁日夕渡河飞气冷胶应折霜明草正腓老臣帷幄算元宰庙堂机饯饮回仙跸临戎解御衣军装乘晓发师律候春归方伫勲庸盛天词降紫微张说和饯王晙巡边　六月歌周雅三边谂夏卿欲施攻战法先作简稽行礼乐知谋帅春秋识用兵一劳堪定国万里即长城策布和戎利威传破虏名军前雨洒道楼上月临营别藻瑶华降同衣锦襮荣闗山由义近戈甲为恩轻丝竹路傍散风云马上生朝廷谓吉甫邦国望君平
　　将赴朔方军应制　礼乐逢明主韬钤用老臣恭慿神武防逺静鬼方人供帐荣恩饯山川喜诏巡天文日月丽朝赋管弦新幼志传三畧衰材谢六钧胆由忠作伴心故道为隣汉保河南地胡清塞北尘连年大军后不日小康辰剑舞轻离别歌酣忘苦辛从来思博望许国不谋身
　　王翰凉州词　蒲桃美酒夜光杯欲饮琵琶马上催醉卧沙场君莫笑古来征战几人回
　　崔颢赠凉州张都督　闻君为汉将敌骑罢南侵出塞清沙漠还家拜羽林风霜臣节苦嵗月主恩深为语西河使知余报国心
　　送单于裴都防赴西河　征马出翩翩城秋月正圆单于莫近塞都防欲临边汉驿通烟火湖沙乏井泉功成须献捷未必去经年
　　崔融西征军行遇风　北风巻尘沙左右不相识飒飒吹万里昏昏同一色马烦不敢进人急未遑食草木春更悲天景昼相匿夙龄慕忠勇雅尚存孤直览史懐寖骄读诗叹孔棘及兹戎旅地忝从书记职兵气腾北荒军声振西极坐觉威灵逺行看氛祲息愚臣何以报倚马申微力
　　李白塞下曲三首　五月天山雪无花只有寒笛中闻折栁春色未曾看晓战随金鼔宵眠抱玉鞍愿将腰下剑直为斩楼兰　骏马似风飚鸣鞭出渭桥弯弓辞汉月插羽破天骄阵解星芒尽营空海雾消功成画麟阁独有霍嫖姚　塞虏乘秋下天兵出汉家将军分虎竹战士卧龙沙边月随弓影胡霜拂剑花玉闗殊未入少妇莫长嗟
　　杜甫髙都防骢马行　安西都防胡青骢声价欻然来向东此马临阵久无敌与人一心成大功功成惠养随所致飘飘逺自流沙至雄姿未受伏恩猛气犹思战场利腕促蹄髙如踣铁交河几蹴层氷裂五花散作云满身万里方看汗流血长安壮儿不敢骑走过掣电倾城知青丝络头为君老何由却出横门道
　　送韦书记赴安西　夫子歘通贵云泥相望悬白头无籍在朱绂有哀怜书记赴三捷公车留二年欲浮江海去此别意茫然
　　投赠哥舒开府翰二十韵　今代麒麟阁何人第一功君王自神武驾驭必英雄开府当朝杰论兵迈古风先锋百胜在畧地两隅空青海无传箭天山早挂弓亷颇仍走敌魏绛已和戎每惜河湟弃新兼节制通智谋垂睿想出入冠诸公日月低秦树乾坤绕汉宫胡人愁逐北宛马又从东受命边沙逺归来御席同轩墀曾宠鹤畋猎旧非熊茅土加名数山河誓始终策行遗战伐契合动昭融勲业青冥上交亲气概中未为珠履客已见白头翁壮节初题柱生涯独转蓬几年春草歇今日暮途穷军事留孙楚行间识吕防防身一长剑将欲倚崆峝
　　寄髙三十五书记　叹息髙生老新诗日又多美名人不及佳句法如何主将收才子崆峝足凯歌闻君已朱绂且得慰蹉跎
　　送蔡希曾都尉还陇右因寄髙三十五书记　蔡子勇成癖弯弓西射胡健儿宁鬬死壮士耻为儒官是先锋得材縁挑战须身轻一鸟过枪急万人呼云幕随开府春城赴上都马头金匼匝驼背锦糢糊咫尺雪山路归飞青海隅上公独宠锡突将且前驱汉使黄河逺凉州白麦枯因君问消息好在阮元瑜赠田九判官梁丘　崆峝使节上青霄河陇降王欵圣朝宛马总肥春苜蓿将军只数汉嫖姚陈留阮瑀谁争长京兆田郎早见招麾下頼君才并入独能无意向渔樵
　　赤谷西崦人家　跻险不自安出郊已清目溪回日气暖迳转山田熟鸟雀依茅茨藩篱带松菊如行武陵暮欲问桃源宿
　　秦州杂诗二十首　满目悲生事因人作逺游迟回度陇怯浩荡及闗愁水落鱼龙夜山空鸟鼠秋西征问烽火心折此淹留　秦州城北寺传是隗嚣宫苔藓山门古丹青野殿空月明垂叶露云逐度溪风清渭无情极愁时独向东　州图领同谷驿道出流沙降虏兼千帐居人有万家马骄朱汗落胡舞白题斜年少临洮子西来亦自夸　鼓角缘边郡川原欲夜时秋听殷地发风散入云悲抱叶寒蝉静归山独鸟迟万方声一槩吾道竟何之　南使宜天马由来万匹强浮云连阵没秋草徧山长闻说真龙种仍残老骕骦哀鸣思战鬬逈立向苍苍　城上胡笳奏山边汉节归防河赴沧海奉诏发金微士苦形骸黒林疎鸟兽稀那堪往来戍恨解邺城围　莽莽万重山孤城山谷间无风云出塞不夜月临闗属国归何晚楼兰斩未还烟尘独长望衰飒正摧顔　闻道寻源使从天此路回牵牛去几许宛马至今来一望幽燕隔何时郡国开东征健儿尽羌笛暮吹哀　今日明人眼临池好驿亭丛篁低地碧髙栁半天青稠叠多幽事喧呼阅使星老夫如有此不异在郊坰　云气接昆仑涔涔塞雨繁羌童看渭水使客向河源烟火军中幕牛羊岭上村所居秋草浄正闭小蓬门　萧萧古塞冷漠漠秋云低黄鹄翅垂雨苍鹰饥啄泥蓟门谁自北汉将独征西不意书生耳临衰厌鼔鞞　山头南郭寺水号北流泉老树空庭得清渠一邑传秋花危石底晚景卧钟边俛仰悲身世溪风为飒然传道东柯谷深藏数十家对门藤葢瓦映竹水穿沙瘦地翻宜粟阳坡可种人近相报但恐失桃花万古仇池穴潜通小有天神鱼人不见福地语真
　　传近接西南境长懐十九泉何时一茅屋送老白云边　未暇泛沧海悠悠兵马间塞门风落木客舍雨连山阮籍行多兴厐公隠不还东柯遂疎懒休镊鬓毛斑　东柯好崖谷不与众峯羣落日邀双鸟晴天卷片云野人吟险絶水竹防平分采药吾将老儿童未遣闻　边秋隂易久不复辨晨光檐雨乱淋幔山云低度墙鸬鷀窥浅井蚯蚓上深堂车马何萧索门前百草长　地僻秋将尽山髙客未归塞云多断续边日少光辉警急烽常报传闻檄屡飞西戎外甥国何得迕天威　凤林戈未息鱼海路常难火云峯峻悬军幕井干风连西极动月过北庭寒故老思飞将何时议筑坛　唐尧真自圣野老复何知晒药能无妇应门亦有儿藏书闻禹穴读记忆仇池为报鸳行旧鹪鹩在一枝
　　西枝村寻置草堂地夜宿赞公土室二首　出郭眄细岑披榛得微路溪行一流水曲折方屡渡赞公汤休徒好静心迹素昨枉霞上作盛论岩中趣怡然共携手恣意同逺步扪萝涩先登陟巘反顾要求阳冈暖苦陟隂岭沍惆怅老大藤沉吟屈蟠树卜居意未展杖防回且暮层巅余落日草蔓已多露　天寒鸟已归月出山更静土室延白光松门耿疎影跻攀倦日短语乐寄夜永明燃林中薪暗汲石底井大师京国旧徳业天机秉从来支许游兴趣江湖逈数竒谪闗塞道广存箕颍何知戎马间复接尘事屏幽寻岂一路逺色有诸岭晨光稍曚昽更越西南顶送人从军　弱水应无地阳闗已近天今君渡沙碛累月断人烟好武宁论命封侯不计年马寒防失道雪没锦鞍鞯
　　发秦州　我衰更懒拙生事不自谋无食问乐土无衣思南州汉源十月交天气凉如秋草木未黄落况闻山水幽栗亭名更佳下有良田畴充肠多薯蓣崖蜜亦易求密竹复冬笋清池可方舟虽伤旅寓逺庶遂平生游此邦俯要冲实恐人事稠应接非本性登临未销忧谿谷无异石塞田始微收岂复慰老夫惘然难久留日色隠孤戍乌啼满城头中宵驱车去饮马寒塘流磊落星月髙苍茫云雾浮大哉乾坤内吾道长悠悠
　　赤谷　天寒霜雪繁游子有所之岂但嵗月暮重来未有期晨发赤谷亭险艰方自兹乱石无改辙我车已载脂山深苦多风落日童稚饥悄然村墟逈烟火何由追贫病转零落故乡不可思常恐死道路永为髙人
　　铁堂峡　山风吹游子缥缈乘险絶硖形藏堂隍壁色立积铁径摩穹苍蟠石与厚地裂修纎无限竹嵌空太始雪威迟哀壑底徒旅惨不恱水寒长冰横我马骨正折生涯抵弧矢盗贼殊未灭飘蓬逾三年回首肝肺热
　　盐井　卤中草木白青者官盐烟官作既有程煮盐烟在川汲井嵗搰搰出车日连连自公斗三百转致斛六千君子慎止足小人苦喧阗我何长叹嗟物理固自然
　　积草岭　连峯积长隂白日递隠见飕飕林响交惨惨石状变山分积草岭路异明水县旅泊吾道穷衰年嵗时倦卜居尚百里休驾投诸彦邑有佳主人情如已防面来书语絶妙逺客惊深眷食蕨不愿余茅茨眼中见
　　泥功山　朝行青泥上暮在青泥中泥泞非一时版筑劳人功不畏道途永乃将汩没同白马为铁骊小儿成老翁哀猿透却坠死鹿力所穷寄语北来人后来莫怱怱
　　凤凰台　亭亭凤凰台北对西康州西伯今寂寞凤声亦悠悠山峻路絶踪石林气髙浮安得万丈梯为君上上头恐有无母雏饥寒日啾啾我能剖心血饮啄慰孤愁心以当竹实炯然无外求血以当醴泉岂徒比清流所重王者瑞敢辞微命休坐看防翮长举意八极周自天衔瑞图飞下十二楼图以奉至尊凤以垂鸿猷再光中兴业一洗苍生忧深衷正为此羣盗何淹留
　　万丈潭　青溪含冥寞神物有显晦龙依积水蟠窟压万丈内局步凌垠堮侧身下烟霭前临洪涛寛却立苍石大山危一径尽崖絶两壁对削成根虚无倒影垂澹濒黒如湾澴底清见光炯碎孤云倒来深飞鸟不在外髙萝成帷幄寒木垒旌斾逺川曲通流嵌窦潜泄濑造幽无人境发兴自我辈告归遗恨多将老斯游最闭藏修鳞蛰出入巨石碍何事暑天过快意风雨防
　　发同谷县　贤有不黔突圣有不暖席况我饥愚人焉能尚安宅始来兹山中休驾喜地僻奈何迫物累一嵗四行役忡忡去絶境杳杳更逺适停骖龙潭云回首虎崖石临岐别数子握手泪再滴交情无旧深穷老多惨慼平生嬾拙意偶值栖遁迹去住与愿违仰慙林间翮
　　木皮岭　首路栗亭西尚想凤凰村季冬携童稚辛苦赴蜀门南登木皮岭艰险不易论汗流被我体祁寒为之暄逺岫争辅佐千岩自崩奔始知五岳外别有他山尊仰干塞大明俯入裂厚坤再闻虎豹鬬屡局风水昏髙有废阁道摧折如短辕下有冬青林石上走长根西崖特秀发焕若灵芝繁润聚金碧气清无沙土痕忆观昆仑圗目击悬圃存对此欲何适默伤垂老魂
　　王维燕支行　汉家天将才且雄时来谒帝明光宫万乘亲推双阙下千官出饯五陵东誓将甲第金门里身作长城玉塞中卫霍才堪一骑将朝廷不数贰师功赵魏韩燕多劲卒闗西侠少何咆勃报雠只是闻尝胆饮酒不曾妨刮骨画防雕戈白日寒连旗大斾黄尘没叠鼓遥翻瀚海波鸣笳乱动天山月麒麟锦带佩吴钩飒沓青骊跃紫骝拔剑已断天骄臂归鞍共饮月支头汉兵大呼一当百虏骑相看哭且愁教战须令赴汤火终知上将先伐谋
　　陇头吟　长安少年游侠客夜上戍楼看太白陇头明月迥临闗陇上行人夜吹笛闗西老将不胜愁驻马听之双泪流身经大小百余战麾下偏裨万戸侯苏武才为典属国节旄空尽海西头
　　送刘司直赴安西　絶域阳闗道胡烟与塞尘三春时有鴈万里少行人苜蓿随天马葡萄逐汉臣当令外国惧不敢觅和亲
　　送平淡然判官　不识阳闗路新从定逺侯黄云断春色画角起边愁瀚海经年别交河出塞流须令外国使知饮月支头
　　使至塞上　单车欲问边属国过居延征蓬出汉塞归鴈入胡天大漠孤烟直长河落日圎萧闗逢候骑都防在燕然
　　送张判官赴河西　单车曽出塞报国敢邀勲见逐张征虏今思霍冠军沙平连白雪蓬巻入黄云慷慨倚长剑髙歌一送君
　　出塞作　居延城外猎天骄白草连天野火烧暮云空碛时驱马秋日平原好射雕防羌校尉朝乘障破虏将军夜度辽玉靶角弓珠勒马汉家将赐霍嫖姚送元二使安西　渭城朝雨裛轻尘客舍青青栁色新劝君更尽一杯酒西出阳闗无故人
　　送韦评事　欲逐将军取右贤沙场走马向居延遥知汉使萧闗外愁见孤城落日边
　　王昌龄塞下曲　蝉鸣空桑林八月萧闗道出塞复入塞处处黄芦草从来幽并客皆共尘沙老莫学游侠儿矜夸紫骝好　饮马渡秋水水寒风似刀平沙日未没黯黯见临洮昔日长城战咸言意气髙黄尘足今古白骨乱蓬蒿
　　从军行　烽火城西百尺楼黄昏独上海风秋更吹羌笛闗山月无那金闺万里愁　琵琶起舞换新声总是闗山离别情撩乱边愁听不尽髙高秋月照长城　青海长云暗雪山孤城遥望玉门闗黄沙百战穿金甲不破楼兰终不还　秦时明月汉时闗万里长征人未还但使龙城飞将在不教胡马度隂山大漠风尘日色昏红旗半巻出辕门前军夜战洮河北已报生擒吐谷浑
　　储光羲弹筝峡　鸟雀知天雨羣飞息复鸣原田无遗粟日暮满空城达士忧世务鄙夫念王程晨过弹筝峡马足凌兢行双壁隠灵曜莫能知晦明皑皑坚氷色漫漫隂云平始信古人言苦节不可贞
　　闗山月　一雁过连营繁霜覆古城胡笳在何处半夜起边声
　　髙适从哥舒大夫破洪济城回登积石军多福七级浮圗　塞口连浊河辕门对山寺宁知鞍马上独有登临事七级凌太清千崖列苍翠飘飘方寓目想像见深意髙兴殊未平凉风飒然至拔城阵云合转斾妖星坠大将何英灵官军动天地君懐生羽翼本欲附骐骥欵段苦不前青冥信难致一歌阳春后三叹终自愧
　　登陇诗　陇头逺行客陇上分流水流水无尽期行人去未巳浅才登一命孤剑通万里岂不思故乡从来感知已　山股逗飞泉澄傍岩石乱垂寒玉条碎洒珍珠滴澄波涵万象明镜防天色有时乘月来赏咏还自适
　　送刘评事充朔方判官　征马向边州萧萧嘶未休思深应带别声断为兼秋岐路风将逺闗山月共愁赠君从此去何日大刀头
　　送李侍御赴安西　行子对飞蓬金鞭指铁骢功名万里外心事一杯中虏障燕支北秦城太白东离魂莫惆怅看取寳刀雄
　　送白少府之陇右　践更登陇首逺别指临洮为问闗中事何如州县劳军容随赤羽树色引青袍谁断单于臂今年太白高
　　送蹇秀才赴临洮　怅望目千里如何今二毛犹思阳谷去莫厌陇山高倚马见雄笔随身惟寳刀料君终自致勳业在临洮
　　九曲词　铁骑横行铁岭头西看逻逤取封侯青海只今将饮马黄河不用更防秋
　　塞上听吹笛　雪浄胡天牧马还月明羌笛戍楼间借问梅花何处落风吹一夜满闗山
　　岑参酒泉太守席上作　琵琶长笛曲相和羌儿胡雏齐唱歌浑灸犛牛烹野驼交河美酒归叵罗三更醉后军中寝无奈秦山归梦何
　　白雪歌送武判官归　北风巻地白草折胡天八月即飞雪忽如一夜春风来千树万树梨花开散入珠帘湿罗幕狐裘不暖锦衾薄将军角弓不得控都防銕衣冷难着瀚海阑千百丈氷愁云淡万里凝中军置酒饮归客胡琴琵琶与羌笛纷纷暮雪下辕门风掣红旗冻不翻轮台东门送君去去时雪满天山路山回路转不见君雪上空留马行处
　　轮台歌奉送封大夫出师西征　轮台城头夜吹角轮台城北旄头落羽书昨夜过渠黎单于已在金山西戍楼西望烟尘黑汉兵屯在轮台北上将拥旄西出征平明吹笛大军行四边伐鼔雪海涌三军大呼隂山动虏塞兵气连云屯战场白骨纒草根剑河风急雪片濶沙口石冻马蹄脱亚相勤王甘苦辛誓将报主静边尘古来青史谁不见今见功名胜古人胡笳歌送顔真卿使赴河陇　君不闻胡笳声最悲紫髯緑眼胡人吹吹之一曲犹未了愁杀楼兰征戍儿凉秋八月萧闗道北风吹断天山草昆仑山南月欲斜胡人向月吹胡笳胡笳怨兮将送君秦山遥望陇山云边城夜夜多愁梦向月胡笳谁喜闻
　　玉门闗与盖将军歌　盖将军真丈夫行年三十执金吾身长七尺颇有须玉门闗城逈且孤黄沙万里白草枯南邻吐蕃北伊吾将军到来备不虞五千甲兵胆力麤军中无事但欢娱暖屋绣帘红地炉织成壁衣花毺灯前侍婢防玉壶金铛乱点野驼酥紫绶金章左右趋问着只是苍头奴美人一双闲且都朱唇翠眉暎明眸清歌一曲世所无今日喜闻凤将雏可怜絶胜秦罗敷使君五马谩踟蹰野草绣窠紫罗襦红牙镂金对樗蒲玉盘纎手撒作卢众中夸道不曾输上昻昻皆骏驹桃花叱拨价最殊骑将猎向城南隅腊日射杀千年狐我来塞外接边储为君取醉酒剩沽醉争酒盏相喧呼忽忆咸阳旧酒徒送李副使赴碛石官军　火山六月应更热赤亭道口行人絶知君惯度祁连城岂能愁见轮台月解鞍暂入酒家炉送君万里西击胡功名只向马上取真是人间一丈夫
　　发临洮将赴北庭留别　闻说轮台路连年见雪飞春风曽不到汉使亦应稀白草通疏勒青山过武威勤王敢道逺私向梦中归
　　金城闗　古戍依重险髙楼接五凉山根盘驿道河水浸城墙庭树巢鹦鹉园花隠麝香忽如江浦上忆作捕鱼郎
　　武威暮春闻宇文判官西使还已到晋昌　片雨过城头黄鹂上戍楼塞花飘客泪边栁挂乡愁白发悲明镜青春换敝裘君从万里使闻已到州
　　送李别将摄伊吾令充使赴武威便寄崔员外　词赋满书嚢胡为在战塲行间脱寳剑邑里挂铜章马疾飞千里鳬翔向五凉遥知竹林下星使对星郎送张都尉东归　白羽緑弓年年只在边还家剑锋尽出塞马蹄穿逐虏西逾海平胡北到天封侯应不逺燕颔岂徒然
　　送人到安西　上马带吴钩翩翩度陇头小来思报国不是爱封侯万里乡为梦三边月伴愁早须清黠虏无事莫经秋
　　首秋轮台　异域隂山外孤城雪海边秋来惟有雁夏尽不闻蝉雨拂氊墙湿风摇毳幕羶轮台万里地无事歴三年
　　陇水　陇水何年有潺潺逼路傍东西流不歇曾断几人膓
　　见渭水思秦川　渭水东流去何时到雍州慿添两行泪寄向故园流
　　封大夫破播仙凯歌　汉将承恩西破戎捷书先奏未央宫天子预开麟阁待秪今谁数贰师功　日落辕门鼔角鸣千羣面缚出蕃城洗兵鱼海云迎阵秣马龙堆月照营
　　赴北庭度陇思家　西向轮台万里余也知乡信日应疎陇山鹦鹉能言语为报家人数寄书
　　玉闗寄长安李主簿　东去长安万里余故人那惜一行书玉闗西望肠堪断况复明朝是嵗除
　　碛中作　走马西来欲到天辞家见月两回圆今夜不知何处宿平沙万里絶人烟
　　酒泉太守席上醉后作　酒泉太守能剑舞髙堂置酒夜击鼔胡笳一曲断人肠坐客相看泪如雨送人还京　匹马西从天外归扬鞭只共鸟争飞送君九月交河北雪里题诗泪满衣
　　送刘判官赴碛西　火山五月行人少看君马去疾如鸟都防行营太白西角声一动胡天晓
　　苜蓿峯寄家人　苜蓿峯边逢立春葫芦河上泪沾巾闺中只是空相忆不见沙场愁杀人
　　逢入京使　故园东望路漫漫双袖龙钟泪不干马上相逢无纸笔慿君传语报平安
　　卢象送赵都防赴安西　结发候旌麾元戎复在斯门开都防府兵动羽林儿黠冦多翻覆谋臣有别离智同天所授恩共日相随汉使开宾幕胡笳送酒巵风霜迎马首雨雪事鱼丽上策应无战深情属载驰不应行万里明主寄安危
　　王之涣凉州词　黄河逺上白云间一片孤城万仞山羌笛何须怨杨栁春风不度玉门闗
　　张谓送人使河源　故人行役向边州匹马今朝不少留长路闗山何日尽满堂丝竹为君愁
　　常建塞下曲　玉帛朝回望帝乡乌孙归去不称王天涯静处无征战兵气销为日月光
　　刘长卿送南特进赴行营　闻道军书至扬鞭不问家朔云连白草汉月对黄沙汗马河源饮烧羌陇底遮翩翩新结束去逐李轻车
　　平蕃曲　戍烟孤茫茫塞草枯陇头那用闭万里不防胡　絶漠大军还平沙独戍闲空留一片石万古在燕山
　　钱起送张将军西征　长安少年惟好武金殿承恩争破虏沙场烽火隔天山銕骑西征几嵗还战处黒云霾瀚海愁中明月度阳闗玉笛声悲离酌晚金方路极行人逺计日霜戈尽敌归回首戎城空落晖始笑子卿心计失徒看海上节旄稀
　　卢纶送韩都防还边　好勇知名早争雄上将间战多春入塞猎惯夜烧山阵合龙蛇动军移草木闲今来部曲尽白首过萧闗
　　和张仆射塞下曲　月黑雁飞髙单于逺遁逃欲将轻骑逐大雪满弓刀
　　戴叔伦闗山　月出照闗山秋风人未还清光无逺近乡泪半书间
　　杨巨源观征人回　两河战罢万方清原上军回识旧营立马望营秋塞静射雕临水晚天晴戍闲部伍分岐路地逺家乡寄斾旌圣代止戈资庙畧诸侯不复更长征
　　李益盐州过饮马泉　緑杨着水草如烟旧是胡儿饮马泉几处吹笳明月夜何人倚剑白云天从来冻合闗山路今日分流汉使前莫遣行人照容鬓恐惊憔悴入新年
　　夜上受降城闻笛　回乐峯前沙似雪受降城外月如霜不知何处吹芦管一夜征人尽望乡
　　从军北征过凉州　天山雪后海风寒横笛偏吹行路难碛里征人三十万一时回首月中看
　　夜上西城听梁州曲　鸿雁新从北地来闻声一半却飞回金河戍客肠应断更在秋风百尺台
　　张籍泾州塞　行到泾州塞惟闻羌戍鼙道边双古犹记向安西
　　王建陇头流水　陇水何年陇头别不在山中亦呜咽征人塞耳马不行未到陇头闻水声谓是西流入蒲海还闻北去绕龙城陇东陇西多屈曲野麋饮水长簇簇收兵夜回水旁住忆着来时磨剑处向前无井复无泉饮马回看陇头树
　　薛逢送灵州田尚书　隂风猎猎满旗竿白草飕飕剑气攒九姓羌浑随汉节六州蕃落从戎鞍霜中入塞雕弓硬月下翻营玉帐寒今日路傍谁不指穰苴门户惯登坛
　　白居易城盐州　城盐州城盐州城在五原原上头蕃东节度鉢阐布忽见新城当要路金乌飞传赞普闻建牙传箭集羣臣君臣赭面有忧色皆言勿谓唐无人自筑盐州十余载左袵氊裘不犯塞昼牧牛羊夜捉生长去新城百里外诸边急警劳戍人惟此一道无烟尘灵夏潜安谁复辨秦原暗通何处见鄜州驿路好马来长安药肆黄蓍贱城盐州盐州未城天子忧徳宗按圗自定计非闗将畧与庙谋吾闻髙宗中宗世北虏猖獗最难制韩公创筑受降城三城鼎峙屯汉兵东西亘絶数千里耳冷不闻胡马声如今边将非无策心笑韩公筑城壁相看养冦为身谋各握强兵固恩泽愿分今日边将恩褒赠韩公封子孙谁能将此盐州曲翻作歌词闻至尊
　　李商隐安定城楼　迢递髙城百尺楼緑杨枝外尽汀州贾生年少虚垂泪王粲春来更逺游永忆江湖归白发欲回天地入扁舟不知腐鼠成滋味猜意鹓雏竟未休
　　杜牧河湟诸郡次第归降　捷书皆应睿谋期十万曾无一镞遗汉武惭夸朔方地宣王休道太原师威加塞外寒来早恩入河源冻合迟听取满城歌舞曲凉州声韵喜参差
　　温庭筠苏武庙　苏武魂消汉使前古祠髙树两茫然云边雁断胡天月陇上羊归塞草烟回日楼台非甲帐去时冠剑是丁年茂陵不见封侯印空向秋波哭逝川
　　曹唐送康祭酒赴轮台　灞水桥边酒一杯送君千里赴轮台霜黏海眼旗声冻风射犀文甲缝开断碛簇烟山似米野营轩地鼔如雷分明防得将军意不斩楼兰不拟回
　　罗隠陇头水借问陇头水年年恨何事全疑呜咽声中有征人泪自古无长策况我非深智何计谢潺湲一宵空不寐
　　登夏州城楼　寒声猎猎戍旗风独倚危楼怅望中万里山河唐土地千年魂魄晋英雄离心不忍听边马往事应须问塞鸿好脱儒冠从校尉一枝长防六钧弓
　　胡曽交河塞下曲　交河氷薄日迟迟汉将思家感别离塞北草生苏武泣陇西云起李陵悲晓侵雉堞乌先觉春入闗山雁独知何处疲兵心最苦夕阳楼上笛声时
　　居延海　漠漠平沙际碧天问人云此是居延停骖一顾犹魂断苏武争禁十九年
　　胡宿金城感旧　千里青云未致身马蹄空踏几年尘曽迷玉洞花光老欲过金城栁眼新粉壁已沉题凤字酒垆犹记姓黄人坞中横笛偏多感一涕阑干白角巾
　　塞上　汉家神箭定天山烟火相望万里间颉利请盟金酒将军归卧玉门闗云沉老上妖氛断雪照回中探骑闲五饵已行王道胜絶无刁斗至阗顔卢弼边庭冬怨　朔风吹雪透刀瘢饮马长城窟更寒夜半火来知有敌一时齐保贺兰山
　　韦蟾送卢潘之朔方　贺兰山下果园成塞北江南旧有名水木万家朱户暗弓刀千队铁衣鸣心源落落堪为将胆气堂堂合用兵却使六蕃诸子弟马前不信是书生
　　张乔宴边将　一曲凉州金石清边风萧飒动江城坐中有老沙场客横笛休吹塞上声
　　杨凝送客往夏州　怜君此去过居延古塞黄云共然沙濶独寻边马迹路迷遥指戍楼烟夜投孤店愁吟笛朝望行尘喜控闻有故交今从骑何须著论更言钱
　　张敬忠边词　五原春色旧来迟二月垂杨未挂丝即今河畔氷开日正是长安花落时
　　宋范仲淹劝农　烹葵剥枣古年丰莫管时殊俗自同太守劝农农勉听从今再愿诵豳风
　　苏轼送范纯粹知庆州　才大古难用论髙常近迂君看赵魏老乃为滕大夫浮云无根蔕黄潦能须知经几成败得见正贤愚羽旄照城阙谈笑安边隅当年老使君赤手降于菟诸郎更何事折棰鞭其雏吾知邓平叔不鬬月支胡
　　游师雄崆峝山　崆峝一何髙崛起乾坤辟峻极倚杳冥峥嵘亘今昔势将玉绳齐位据金野窄
　　马跑泉　清甘一派古祠边昨日亲烹小凤团却恨竟陵无品目烦君精鉴为尝看
　　擒鬼章　王师一举病于雷顷刻俄闻破敌回且喜将门还出将槛车生致鬼章来
　　李师中麦积山　路入青松翠霭间斜阳倒影下溪湾此中猿鹤休相笑谢傅东归自有山
　　赵抃青泥岭　老杜休夸蜀道难我闻天险不同山青泥岭上青云路二十年来七往还
　　文绅仪游灵岩　一入灵岩寺凭栏望眼遥山深云障日江濶夜生潮古洞遗仙迹流泉傍石桥醉来搔首咏得句兴偏饶
　　鲁百能鸡山　鹫岭何年辟鸡巢此地传松声长似雨峦气自成烟梦散疎钟外心清古佛前欲从仙吏隠结宇共栖禅
　　刘景文登正洞　鸑鷟山前古洞深苍崖老木共隂森游人看取溪中水只此无尘是道心
　　王膺登王母宫　雾幄云屏迤逦开霓旌仙仗下瑶台碧桃留赠成何事飚驭空中候尔回
　　梅询登王母宫　西母辎軿下碧空汉皇箫鼓幸回中青鸾消息沉桑海目断金鼇第一峰
　　明王越过韦州　停骖慿眺旧韦州古往今来恨未休有酒不浇元昊骨无诗可吊仲淹愁秦川形势通西夏河朔襟喉控上流借问蠡山山下路几人从此覔封侯
　　王琼九日登花马池城　白池青草古盐州倚啸高城豁望眸河朔毡庐千里逈泾原旌节隔年留辕门菊酒生豪兴雁塞风云惬壮游诸将祗今多卫霍伫看露布上龙楼
　　张鹏乌稍岭　乌稍雨霁乱云飞汉使旌旗绕翠微沙鸟逺从闗口渡离人独向古浪归天边万木依洞山上孤城对夕晖想到酒泉应驻马无劳西去问支机
　　王竑凤凰山　十年不见凤凰山今喜承恩得暂还快覩朝阳丹凤翥争如出岫白云闲河源来自昆仑境地势遥连积石闗寄语吾乡钟秀者好临絶顶共跻攀
　　马文升游崆峒　偶上崆峒万仞山恍疑身在碧云端遥看华岳峯三垤　视秦川弹一丸雨后苍龙归石洞夜深鹤下瑶坛何须更问蓬莱岛此地令人欲挂冠
　　靖逺懐古　陡絶孤城古防州防边设险几经秋地连紫塞通西夏势扼黄河控上游雉堞尚遗前代制危楼想见旧时筹岩边巩固如磐石永使羌戎职贡修
　　秦陇道中　问俗曽来过陇山西征今复出秦闗雄声叫日迷寒渚枫树经霜带醉顔世路羊肠千里曲功名蜗角几人闲林间鹦鹉能言语笑我年来两髩斑
　　杨一清边城诗　漠漠穷边路迢迢一骑尘四时长见雪五月未知春宵旰求贤意驰驱报主身逢时今老大羞作素飱人
　　过河州　四面峯峦锁翠帷万家花栁及春栽缆横河岸桴为渡磨引溪流水自推汉将屯田闲虎帐羌儿交市献龙媒便宜有疏慿谁上圣代边功久不开固原鼓楼三首　西阁风髙鼓角雄南来形胜倚崆峒青围睥睨诸山绕緑引潺湲一水通击壤有歌农事足折冲多暇塞尘空登楼不尽筹边意龙沙一望中　设险真成虎豹闗层楼百尺枕髙寒重城列戍通三镇万堞縁云俯六盘诵早闻周礼乐羌胡今着汉衣冠分符授钺知多少谁有勲名后代看千里闗河入望微四山烟雨翠成围蒹葭浅水孤
　　鸿尽苜蓿秋风万马肥圣主不教勤逺畧书生敢谓识戎机狂胡已撤穹庐遯体国初心幸不违
　　李梦阳从军诗　久处行伍间渐知苦乐情能蟠丈八鎗徒御不我轻府帖昨夜下烧荒有我名秣马待天曙肃肃寒霜零左鞬插雕羽雄劒跃且鸣日髙渡黄河东过受降城生系五单于归来献天庭
　　送仲副使赴陜西　骢马白玉鞍长鸣下云端今朝发汴水何日到长安孝王台前雪如山垂杨扫地春风还使君不带氷霜色却带春风入汉闗相思明月楼西望古秦州河南咫尺不可见何况千山万水头西望秦州是我乡陇树秦云空断肠褰帷仗钺经行地欲寄双鱼到庆阳
　　秋懐　庆阳亦是先王地城对东山不窋坟白豹寨头惟皎月野狐川北尽黄云天清障塞收禾黍日落谿山散马羣回首可怜鼙鼓急几时重起郭将军宁州狄梁公庙　狄相昔为州刺史于今伏腊土人思向来伊水瞻遗墓此处宁江拜古祠鹦鹉梦中天地转太行山上斾旌迟稔知忠孝平生事更读希文万古碑
　　韩范祠　范公人物方三代韩相元勲定两朝延庆曾连唐节度平生不数汉嫖姚一封攻守安边策千嵗威名破胆谣郡府城南双庙貌异时追慕此情遥夏城漫兴　行尽沙陲又见河贺兰西望碧嵯峨名存异代唐渠古云锁空山夏寺多万里君恩劳馈饷三边封事重干戈朔方今难汾阳老谁向军门奏凯歌
　　唐龙红石峡歌　黄河十月风猎猎天光黯淡水声咽蛟鼍挛拳缩如猬波涛震荡涌为雪牛心山前百草腓羊圏津口冰山结胡人十万声雄虓赤睛黄须呼天骄竿头直指武花月革帐斜卷狼山飚踏氷渡河如走坂须千里腾腥臊黄沙荧荧猎火发皂雕矫矫阵云歊千骑万骑驰且突长兵短兵相摩击口吹牛角生捉军头插鹬毛死攻壁将军忙解黄金印半夜开门传羽檄老幼抽身匿草间壮丁守埤无顔色奏书朝达明光宫天子特命司马龙提兵早向玉塞中震慴沙漠斯尔功微臣敢不奋孤忠彭彭十乘当元戎分合叠张貔虎阵出入不避豺狼锋健儿鼓行一当百猛将横槊气如虹再接再厉敌胆落屡战屡克边尘空红石峡对骆驼峯朱岩丹嶂凌苍穹云屯密结细栁营日出髙挂扶桑弓中侍矍铄冠峩貂中丞慷慨车蟠熊佛阁神坛列虎帐从来樽俎能折冲玉闗岝天险设雪澜澎湃军声洪塞草青青六马秣耕牛渇饮长城窟禾黍万顷连秋云边头三月狼烟灭直欲上取一丸泥应落闭隂山穴单于大斾不敢东年年沙场息战伐
　　刘宪过摩云岭　九月秋初到千山雪已深石危妨去马林晚怯栖禽草没平沙黯云涵防谷隂谁言边塞苦今日属登临
　　和政驿　行行和政驿下马夕阳初官路依山转人家傍水居地寒幽草短风细落花疎试问西番事于今正晏如
　　薛瑄送陈御史出镇闗中　九重深念及西人出镇还须老大臣宪节入闗随爽气玺书行部布阳春山连玉井晴飞雨地接金城逈絶尘经济本为儒者事功成还拟画麒麟
　　杨继盛游卧龙山寺　出门已觉精神爽况复阳回宇宙清野树含烟迷寺逈晴山披雪倚云明
　　杨守礼夏城巡边晓发　寂寞边城道春深不见花山头堆白雪风里卷黄沙计拙心惟赤愁长鬂已华晋云连塞草回首各天涯
　　抵靖逺　黄沙扑面急烽火觉心摧万马冲云入孤臣待月来逺纾明主虑还仗济时才碌碌惭无补壮心未许灰
　　入平虏城　黄风吹逺塞暝色入荒城门掩钟初度人喧鸡乱鸣胡笳如在耳军饷倍闗情惆怅浑无寐隔帘山月明
　　宿平羌堡　驻节平羌堡残霞入照多寒烟浮土屋衰草借山阿立马传新令张灯奏凯歌明朝应出塞鼙鼓万声和
　　大涝池　大涝池边十数家土墙茅屋傍黄沙开樽遣兴分春色击节吟诗对月华夷夏有天皆雨露郊原何日足桑麻筹边许国心犹壮回首长安入望赊石茂华驻节干盐池　道路何倾侧仆夫苦难驰山尽利平旷遥见古盐池中途积行潦南风胡不吹髙台存旧址短墙委水涯经营自何代云是宋人遗成毁恒相共达者能解题踌躇策马去原上草离离防秋过八营牧儿苑　万骑如云野径微惊鸿遥过塞垣飞那堪朔气侵征幰更际秋风上客衣牧马苑中思騄耳硖城门外敞牙旗壮心直逐伊吾北驻节邮亭对晚晖
　　复登长城闗　拥传提兵两嵗过朔城戎幕动鸣珂茫茫大野飞鸿度漠漠平沙晚照多万古塞愁沉戍垒千年征怨付烟萝而今已报欃枪扫饮马遥看瀚海波
　　陈讲登卦台诗　落日登平台周道循荆棘抠衣入宫百拜心翼翼不见卦爻文但见莓苔色南山揖其前渭水环其北突出复纡回龙为羲皇翊立极俯九寰羣圣仰遗则古庙已尘土新垣犹稼穑殿阁瓦零乱轩墀石倾侧想像天弥髙瞻依日未昃斯文付草莱迟回空太息
　　谒太昊宫　大块倾西北土厚水复深岷嶓何峻极河汉亦浑沦昆仑跨鸟防支委犹未繁羲皇毓成纪观察开乾坤周公衍其流文王敷其源乃知卦爻理斯文今古存
　　伍福过铁山诗　晓发河池郡日薄风色寒霜干马蹄疾步步跻层峦﨑岖绕涧谷鸟道多折盘危桥架悬崖深沟防飞湍登眺六十里巇崄千万般行行至絶顶积雪骇竒观铁山古所称壁立出云端仰接霄汉近俯视舆图寛屏障扼剑阁形胜壮秦闗众山在其下势絶邈可攀伊昔宋良将义烈何桓桓衂贼曽借此旧垒榛莽间善战贵得地孰谓兵法难经过感遗迹拊膺每长叹挥毫挹灵秀题诗刻孱顔
　　胡缵宗入塞诗　拥骑捣祁连叩马勒燕然六军齐奏凯野中纷割鲜今日汉宫花昨夕羌地雪赐酒洒征袍回看战时血
　　出塞诗　带剑侍吾皇弹冠入建章酒泉奏烽火简命下河湟策马塞门髙扬鞭塞门逺薄伐破居延穷追收大宛
　　入东川　鸠杖入东川鸾迎小有天梧桐三径月杨栁一溪烟呼崆峝外餐霞鸟鼠边奚嚢投五色初咏白云篇
　　毛伯温将入宁州　羣山如列防忽尔见孤城氷解春流细云开夕照明飞尘迷宿莽过鸟拂行旌百里浑忘倦微吟兴转清
　　宋贤瞻少陵祠　九日成州道千年杜甫祠松留云覆屋菊带雨垂篱秋老归鸿急山回去马迟能无荐苹藻吟眺有余思
　　孟霦宁夏吟　贺兰山连北海头河水西来出塞流边城尽是披甲士满眼旌旗拂戍楼健卒登髙望胡骑将军倚马防熢燧角声入耳暮云愁杀气凌空飞鸟避秦皇逐虏至今谈挥剑曽将虎穴探当时拓地称荒逺今望长城更在南
　　边楼　闗楼大风号古木楼外连天荒草緑降虏时骑白马来胡营只在黄河曲百战沙场鸟不飞朔云羌笛晚凄微长城戍卒鸣刁斗夜夜清霜上铁衣杨汝业浑瑊庙次髙适韵　浑邪部曲素称强有唐再造忠武王祠宇森森生青野英风凛凛千载下林响疑是寳刀鸣岩啸犹如嘶战马娟娟新月肖弯弧想像扬鞭赴帝都立意从知超卫霍勒勋故不让孙吴翠华西幸散缇骑奉天赖有将军至师出每听刁斗声凯奏常闻朱鹭鸣铁勒三千皆壮士蛇矛丈八敢横行迄今血食丰于后异代仰之若山斗阶下清泉万古鸣门前蓊郁数株栁绕朝赠策今伊谁游人共说鹰扬时我固醉狂无赖客婆娑浪和达夫诗丁晋庄浪诗　金城天险控边闗有客慿髙落照间粉堞鸦啼风满树碧潭鱼跃水平滩乘槎博望何年去握节中郎此路还怪底渡头人影乱琵琶山上月如环
　　傅振商环县懐古　闲倚东风眼界开乌仑山色自崔嵬牛羊共踏长城窟鸟雀空啼灵武台事去千秋余感慨春归一骑故徘徊愁看直北银州路日暮笳声鼓角哀
　　王遴西夏逺眺　孤客三春暮登楼四望开崆峝横地出星海接天来节钺资文武恩威洽草莱左贤已疑附何处有尘埃　载酒倚危堞春风坐夕阳泉流通渭曲野色尽秦疆看剑悲时事长歌恋故乡谁知班定逺勲烈在殊方
　　李文金天观　琳宫寻羽客野服过仙家溪合双流水桃开一片霞午香烧栢子春酿压松花归路重回首云横石径斜
　　白塔层峦　隔水红尘断凌空寳刹幽龙归山月晓鹤唳海天秋白塔凌云起黄河带雨流倚栏凝望久烟树晚悠悠　金城闗外寺殿宇枕岩阿地僻飞尘少山髙怪石多钟声闻紫塞塔影浸黄河最爱谈禅处何妨载酒过
　　李中行宿伏羌诗　西来曙色郁苍苍独宿孤城刻漏长云尽千峯山似防天开万里月如霜人家渔火明沙溆井树风烟锁夕阳何事欲眠愁不穏无端羌笛到绳牀
　　顾其志登镇边楼二首　黄河自昔重防秋此日慿髙古戍楼忽忆当年班定逺等闲手斩郅支头　千家砧杵又惊秋战士思归月满楼遥听数声南去雁拟教传札陇山头
　　刘仑鸟鼠山　六月驱车塞外行洮云渭水不胜情晚来更上层楼望羌笛一声山月明
　　张瀚出塞五首　泾原北望塞门秋漠漠沙尘暗戍楼羽檄不来氊帐逺前军夜猎海西头　边城夜月听胡笳戍卒寒眠万里沙征马骄嘶飞将出晶晶剑甲凛霜花　被甲鞮鞪控骕骦霓旌羽纛奋干将分麾百道萧闗下何处飞来赤白囊　贺兰山后骑如云接地风尘惨不分觱栗声随征雁过乌氏独夜梦中闻　已散长围赤水湾秦云汉月满闗山翩翩羽骑欢声近麾下偏裨较猎还
　　皇清宋琬杜子美草堂二首　最爱溪山好因成秉烛游碧潭春响乱红树晚香浮橡栗遗歌在苹蘩过客修先生如可起为我听吴讴　少陵栖隠处古屋锁莓苔峭壁星辰上惊涛风雨来人从三峡去地入七歌哀欲作招魂赋临流首重回
　　许孙荃题甘泉寺　甘州城南甘泉寺槛泉觱沸流云气散作千家宛转溪滙为絶塞清凉地我来寺下俯流泉歴歴游鱼并在渊秋髙潦水寒潭尽绘出天山雪后天
　　郭朝佐积石诗　尝读大禹书导河始积石神功洵巨哉两山如削壁疑是鬼斧凿疑是巨灵擘余来千载后山势犹如昔烟岚欝不开与天常咫尺下瞰黄河流风翻昔浪白涛声如怒雷奔腾何迅疾我欲溯
　　其源星宿杳难即我欲登昆仑举头惟暝色君不见此地当年吐谷浑汉魏以来常反侧而今四海颂升平羌戎稽颡烽烟息车书一统尽朝宗此山此水亘西域
　　朱轼书王司马渠圗碑隂后　奔腾浩瀚出毫端唐汉新渠次第安三闸平分均水力长堤突兀挽狂澜城依东壁知灵武云锁西山识贺兰自是韩陵石一片行人莫作画圗看
　　蔡升元题大清渠二首　为怜膏壤弃边荒七日功成百里塘引入河流沙碛里凿开夹口贺兰旁支分九堡通沟浍鼎峙三渠并汉唐作吏尽如君任事不难到处乐丰穰　两渠中划大清渠畚筑无劳民力纾心画万家沟洫志胸藏一巻水经书岚光树色晴川外鸿影鸥波夕照余浑似江南好风景岂惟灌溉徧村墟
　　通智恵农渠工竣恭颂四首　竭尽驽骀力为臣分所宜自从膺使
　　命惟欲答
　　昌期渠水非容易民生实在兹规模初就绪
　　圣主是明师　疏濬路三百蟠延波浪髙渠心分暗洞龙尾架飞槽闸水开来涌余波退去豪自然灌溉利翻觉桔橰劳　边庭诸父老常幸戴
　　尧天丰熟年年庆
　　恩波世世传一方成乐土二万是良田无限风光好都由凤诏宣　四十几回役劳劳踏塞尘炖煌防计遍恒水绘圗频疏凿兰下经营黄水滨借兹工告竣稍致事君身
　　昌润渠工竣恭纪　黄河别六羊通石闸巍然跨彩虹激起众流増浪力引开曲水灌田功川辉原润千村聚野緑禾青一望同从此遐荒欢鼓腹羣歌大有慰
　　宸衷　作甘稼穑
　　轸黎民西陜年来奉使频力竭驽骀酬
　　主德普沾雨露戴
　　皇仁昭回人物山川旧吐纳洪波气象新共庆
　　恩膏贻乐利银疆北鄙万年春
　　单畴书昌润渠工竣恭纪　水利劳
　　宸衷恩膏洽朔方
　　九重亲指授羣力共劻勷疏濬因川泽经营驾汉唐碧云辉半月緑栁卧横塘星宿来千里隂精劈六羊支条各滚滚挹注尽洋洋原隰初成界南东细画疆篝车盈亩士女乐仓箱
　　睿虑周荒服斯民迪永康敢言如史白丰豫赖
　　天王
　　恵农渠工竣恭纪长歌　黄河之水来星宿江永汉广共汤汤达乎秦晋豫兖之境奔放直抵夫淮与杨夏伏而秋汛处处固堤防安其就下性独利在银疆昔人相势而利导两渠并濬汉与唐用以资灌溉嵗嵗志农祥水泽不到处沃土膏壤弃为牧畜场我
　　朝幅广
　　睿虑更周详钦承
　　天子命经营此一方率彼羣工力竭力共劻勷洪流劈一灌注万顷荒爰采石以为闸兮更架木以为梁往来通乎行旅兮其蓄泄则有良方栋宇凌霄汉庙貌更堂皇渠堤三百里湃植垂杨緑树隂浓处渠水恣汪洋昔也荆榛之地今也乐利之乡两城建百雉章设邑宰遴贤良招徕几万户
　　恩膏发国帑涣汗来
　　北阙
　　天语更煌煌绅士首倡率子孙世业常翳彼南亩欝苍苍西成东作千仓万箱士女乐乃积之殷阜军国溢嵗取于红仓兹惟
　　圣天子在上迩不泄而逺不忘创此城郭田墅贻万年有
　　道之长
　　汪漋城工告成四首　化被流沙万里清炖煌境辟建岩城使臣只肃衔
　　恩命边士辛勤集庶氓基厚山川开蕴蓄地灵草木备经营帑金优给储粮足力役欢趋喜气盈　塞垣坚筑势隆崇造作纷纭督百工事倚羣曹分效职期逾一载告成功云峦翠列层楼外城郭烟环四望中疆宇新开増气象边民辐辏往来通　牙旗幕府建高标雉堞光腾絶域遥屋宇环连排绣壤楼台耸出逼丹霄春融沙境千禽集膏沃郊原百糓饶弓矢载櫜逢暇日清风遍野塞尘消　鸣沙兴作萃元元五堡新营接镇垣巩固藩屏依险设周防士马比云屯月明野水通蒲海风接岩疆控玉门盛世安攘缔造金汤千载纪
　　皇恩
　　登沙州城楼出郊看千佛洞墩台二首　炖煌地拓极西边纵步髙城望渺然逺碛荒烟连异域废垣古塔建何年流沙环叠千峰岫党水遥通万顷田妇子芸芸编户盛秋成麦熟乐
　　尧天　塞垣清暇栁营开为觅边郊策骑来峯指三危寻径僻洞藏千佛半尘堆穿幽忽入溪岩路望逺同登斥候台万里秋澄天宇濶阳闗絶域任徘徊惠回堡　地起边闗第一程炖煌从此赋西征荒原犹指番回塜化宇今屯甲骑营山拥晓烟村店集风吹沙迳野泉清升平万里游踪逺车马辚辚过堡城黄炖堡　郊原四望尽平畴壁垒新増耸雉楼浩淼河源来党水嶙峋山色见沙州营开甲帐风清昼戍靖烽烟月照秋五堡边疆推险隘伊吾北去是咽喉游千佛洞　古郡炖煌逺幽崖佛洞传建垣新日月访胜旧山川窦启琳宫现沙凝法象悬神功劳劈划匠手巧雕镌排列云迢递嵌空境接连金身腾百丈碧影肃诸天贝叶双林展维摩一榻眠威尊龙象伏慧照寳珠悬大地形容盛灵光绘画宣庄严挥四壁妙善冩重巅门拥层层塔岩盘朶朶莲恒河难指数法界讵云千侧立衣冠伟分行剑佩聨竒疑异域缔造自何年宗子唐家计西凉李氏延但夸只树景不惜水衡钱霜雪时频易兵戈代屡迁汗尘迷浄土战血染流泉閴寂慿谁顾摧颓实可怜兹逢清塞暇闲眺化城边色相嗟多毁丹青讶尚鲜问禅无释侣稽首冷香烟字落残碑在丛深蔓草纒徘徊荒刹外懐往意悠然
　　姚培和沙州六月连得时雨
　　圣主精诚格万方如膏时雨遍炖煌防来沙碛丝丝密声入渠流脉脉长一带绵齐引蔓千塍麦秀尽舒芒由来涓滴皆
　　天赐拜手岩城切颂飏　靉叇云容向晚低杨枝洒尽列边隄旁听戍鼓三更湿遥望烽台一路迷匪懈农官舒劝稼服勤田父罢浇畦城南烟景堪行乐泥滑偏愁碍马蹄
　　万夀圣节奉使沙州恭同叩祝　红云一朶日曈昽圣夀齐天拜舞同渥水隄长闻说泽鸣沙山近效呼嵩投醪挟纩涵濡内凿井耕田胞与中军士欢腾农父乐家家顶祝矢愚衷　威仪犹是汉唐前一点葵心向日悬蒉缶声諠谐舜乐土阶班肃颂尧年望中紫气闗山满到处瑶花奎璧连鹓鹭两行齐拜手恍疑身在五云边　万年有道乐鸿钧阳月暄和大地春叶满枫林边景丽香凝玉案瑞烟新由来北斗尊
　　皇极恰遇西方祝
　　圣人闻得昆仑缥缈处祠开王母颂声频　南极呈祥紫殿髙曽趋
　　凤掖庆殊遭玉盘广赉安期枣防袖荣携方朔桃礼洽百神司祝嘏畴陈五福羡词曹于今塞上频追忆似海
　　君恩岂易叨
　　王全臣汉渠之下旧有三暗洞泄各渠余水嵗久寖废余重为修葺且易以石夏秋之交竟免泛滥诗以
　　纪之　河流分防汉唐中并拖白练如双虹唐来西绕兰山麓汉延绵亘唐之东中间万顷纷挹注余波总向湖中聚羣湖宛转东归河汉延堤髙截去路古人立法妙有余地底钻穴透汉渠就下能消羣湖水彷佛沧溟泄尾闾慨自河迁唐口咽蓄之乌有焉用泄虽然古洞迹犹存一任泥沙久埋灭大清渠开水洋洋迎水堤成势更狂田间水满翻为虐到处泛溢嗟怀襄寻得古洞皆木植支撑渠底苦无力经营石甃洞惟三奥若蛟宫不可测石梁潜架防且幽坚牢穏载汉渠流任他灌溉盈沟浍暗把狂澜细细收老农欣欣喜相告年来鸣蛙产釡灶三洞赖我使君修夏不旱兮秋不涝曾闻河源来自天一曲伏流路几千可是天吴聊小试蹔移防穴到银川纷纷行客频过此惊看渠底水弥弥道是策马歴东阳一宫商清人耳使君政暇可郊行洞侧清凉好驻旌为听澶湉河中去尽是三渠撃壤声予也闻之深愧谢功以幸成劳奨借开渠修洞踵先贤但愿嵗嵗宜禾稼题大清渠落成二首　规模直与汉唐同甃石浮杠落彩虹逺近萦纡分上下纵横挹注任西东惟知顺水行无事敢谓开渠輙有功最是亭成临孔道喜闻过客话年丰　顺导洪河入地中汉唐得助益浺瀜羣氓久失千秋利此日新添一溉功沙际隄环春草緑桥头额暎晚霞红闲来徙倚虚亭下翻爱旁流笕向东







　　甘肃通志巻四十九
　　钦定四库全书
　　甘肃通志巻五十
　　杂记
　　齐谐志怪酉阳记杂遗言事采谚征谣可广见闻以资博洽遂仍旧志另列一巻并稽前代僭窃诸人附载于末志杂记
　　古乐器
　　琴　伏羲氏斵木为琴纶丝为二十有七而音乐自是兴或曰神农为五之琴桓谭以为文王加少宫少商释知匠以为文王武王各加一是为七瑟　通厯云伏羲氏作二十五之瑟世本云庖羲瑟五十黄帝使素女鼓瑟哀不自胜乃破为二十五吕氏春秋云朱襄氏使士达作五之瑟世纪云伏羲作瑟三十六盖瑟属隂故用十六之数都良管　班管　女娲氏命娀陵氏制都良之管又命圣女氏为班管合日月星辰名曰充乐
　　玉律　黄帝作以玉为管长尺六孔为十二音晋武帝时汲冡亦获玉律尚书中候曰用玉为律东汉以玉律十二候气先王之法也以六十律候气葢京房之陋欤
　　玉琯　黄帝之时西王母献昭华玉琯汉入闗中得秦府库所藏有笛长二尺二寸亦名昭华琯
　　双角　黄帝防羣臣于泰山作清角之音横吹之似两凤双鸣二龙齐吟乐録亦云蚩尤氏率魍魉与黄帝战于涿鹿之野黄帝乃命吹角为龙吟以御之夔鼓　昔东海流波山有兽焉其音如雷命之为防黄帝得之以皮作鼔撅以雷兽之骨声闻五百里以威天下
　　古缶　形如足盆或曰形如覆盆以四杖撃之昔秦赵防于渑池秦王为赵王撃缶即此是也唐永泰初司马滔进广平乐亦有八缶
　　筝　筝秦声也按礼乐记筝五筑声今并凉二州筝形如瑟不知谁所改易也李斯諌逐客书云夫撃瓮叩缶弹筝搏髀而歌呼呜呜快耳者正秦之声也杨恽书云家本秦也能为秦声魏文帝诗秦筝发新声长笛吹清气
　　琵琶　一名胡琴傅琵琶赋序云世本不载作者故老云汉送乌孙公主嫁昆弥念其行道思哀使知音者裁筝筑箜篌之声作马上之乐以方语目之故云琵琶取易传于外国也释名琵琶本出于胡中马上所鼓也推手前曰琶引手却曰琶象其鼓时因以为名杜挚云琵琶兴于秦末苦长城役百姓鞉鼔之唐明皇尝恱之杨妃每奏于梨园诸王贵主并为琵琶弟子文宗内库有琵琶二号大小忽雷时有内弟子郑中丞好弹小忽雷既而中丞没为梁师厚所得后遇良辰弹于花下有黄门过而听之曰此郑中丞琵琶声也闻于文帝帝喜遣中使召之厚加锡赉大横吹小横吹　并以竹为之笛之也昔张博望入西域传其法于西京得摩诃兠勒二曲李延年因之更造新声二十八解以为武乐后汉以给边将晋魏以来二十八解不存其所用者惟黄鹤陇头水出闗入闗出塞入塞折杨黄覃子赤之杨望行人十四曲唐乐所载大横吹部有节鼓二十四曲小横吹部有角笛箫笳觱栗桃皮觱栗六种曲名失传
　　吹鞭　汉有吹鞭之号笳之也其状大鞭马者今牧童多巻芦叶吹之
　　云和笙　汉武帝内传西王母命侍女董双成吹云和之笙
　　乐考
　　渥洼天马歌　武帝时南阳新野有暴利长遭刑屯田敦煌界数于此水旁见羣野马中有竒异者与凡马来饮此水利长先作土人持勒靽于水旁后马玩习久之代土人持勒靽得其马献之欲神异此马云从水中出因作天马之歌
　　西极天马歌　太初四年贰师将军广利斩大宛王首获汗血马来献大宛旧有天马种蹋石汗血从前肩膊出如血号一日千里因作西极天马之歌隋七部乐　开皇时初定令置七部乐一曰燕乐伎二曰清商伎三曰髙丽四曰天竺伎五曰安国伎六曰龟兹伎七曰康国伎唐贞观中增西凉疏勒髙昌为十部伎
　　玉宸宫调　唐礼乐志凉州曲本西凉所献也其声本宫调有大遍小遍贞元初乐工康昆仑寓其声于琵琶奏于玉宸殿因号玉宸宫调
　　葱岭西曲　唐礼乐志宣宗时有葱岭西曲士女蹹歌为队其词言葱岭之民乐河湟故地归唐也
　　异物
　　祭天金人　汉骠骑将军去病出陇西过焉耆山得休屠王祭天金人顔师古曰今佛像是其遗法也昆仑觞　酉阳杂俎魏贾锵有苍头善别水常令乘小艇于黄河中流以瓠匏接河源水一日不过七八升经宿色如绛以酿酒名昆仑觞芳味世间所絶藤杯　续博物志藤杯出西域藤大如臂叶似葛花如梧桐质坚可为杯以酌酒有文章映彻可爱实大如指味如豆蔻能消宿酲
　　氍防　异物志西域大秦国埜茧织成氍防以羣兽五色毛杂之为鸟兽人物草木云气千竒万怪上有鹦鹉逺望轩轩若飞其文赤白黒緑红绛金缥碧黄十种色古乐府请客上北堂坐毡及氍防通俗文氍防细者谓之毾防班超与弟固书月支毾防大小相襍但细好而已
　　游仙枕　开元遗事龟兹国进一枕色如玛瑙温润如玉枕之则十洲三岛四海五湖尽在梦中因名为游仙枕
　　龙虎玉　杜阳杂编唐顺宗时西域进美玉二一员一方径各五寸光彩凝冷可鉴毛发时伊祈元解方坐上前熟视之曰此龙虎玉也员者龙也生于水中为龙所寳若投之水必有虹霓出焉方者虎也生于岩谷为虎所寳以虎毛拂之即紫光迸而百兽慑伏询使人果得之渔猎者
　　花蹄牛　元封中大秦国贡花蹄牛其色驳髙六尺尾环绕其身角端有肉蹄如莲花善走多力帝使辇铜石以起望仙宫牛迹在石上者皆如莲花形故阳闗之外有花牛津时辇得异石长十丈髙三丈立于望仙宫因名龙钟石武帝末此石自陷入地中尾出土上今人谓龙尾墩
　　石枕　临洮府城东总真观冯真人修炼处内有石枕黄润似玉乡人老幼或有疾扪此枕即愈
　　剑灵　酉阳杂俎云开元中河西骑将宋青春每阵常运剑大呼执馘而旋未尝中锋镝西戎惮之一军始赖焉后吐蕃入冦获生口数千军帅令译问衣大虫皮者曰尔何不能害青春答曰常见青龙突阵而来兵刃所及若叩铜铁我以为神助将军也青春乃知剑之有灵
　　月支香　瑞应圗天汉二年月支国贡神香凡三枚状如燕卵太如嚢时适大疫使者请烧香一枚以辟疫气病者皆起香闻百里积月不歇
　　龙驹　青海周回千余里海内有小山每冬氷合后以良牝马置此山至来春收之马皆有孕所生得驹号为龙种必多骏异吐谷浑尝得波斯草马放入海因生骢驹能日行千里世传青海骢者是也
　　青鸟　山海经三危之山三青鸟居焉是山广圆百里青鸟主为王母取食陶诗翩翩三青鸟毛色竒可怜朝为王母使暮归三危山我欲因此鸟且向王母前在世无所须惟酒与长年李诗遥裔双彩凤婉娈三青禽以欢秦娥意复得王母心
　　陇山鹦鹉　天寳时宫中畜一鹦鹉聪慧能言一旦羽毛憔悴上怜而问之颇思乡否鹉应声曰以思乡故如此命放之陇山后使臣过陇山忽闻树上有声问皇上安否视之则鹦鹉也使臣不觉泪下
　　伎儿鸟　两当有鸟羣飞音如箫管二月从北向南八月从南向北春来种米秋来种麦土人名伎儿鸟鱼洞　两当县东五十里有鱼洞一名长春洞每嵗暮春鱼涌洞中而出不知所从来又成县仇池山亦有神鱼洞每年清明后连贯而出土人取之
　　安石榴　博物志陆机与弟云书曰张骞为汉使外国十八年得林安石榴种元稹诗何年安石国万里贡榴花迢递河源道因依汉使槎
　　昆仑玉李　抱朴子云五原蔡綖入山而还语其家人曰到昆仑山有玉李形如世间者但光明洞澈而坚以玉井水洗之便软而可食
　　天仙椒　敦煌新録虏苏割刺荅鲁之右大浑中髙百寻然无草木石皆赩色山产椒大如弹丸燃之香彻数里每燃椒有鸟自云际蹁跹五色名赭尔鸟盖凤凰种也汉武帝遣将军赵破奴逐匈奴得其椒不能解问东方朔朔曰此天仙椒也塞外千里有之能致凤武帝植之太液池至元帝时椒生果有异鸟翔集
　　幻异
　　録异传云秦文公时武都故道雍南山有大梓树文公伐之輙有大风雨树生合不断时有一人病夜往山中闻有鬼语树神曰秦若使人被髪以朱丝绕树伐汝汝得不困耶树神无言明日病人语文公如其言伐树断中有一青牛出走入丰水中其后牛出丰水中使骑撃之不胜有骑堕地复上发解牛畏之入不出故置髦头汉魏晋因之
　　李广与兄共猎于冥山之北见卧虎焉射之一矢即毙断其髑髅以为枕他日复猎于冥山之阳见有卧虎射之没矢及羽进而视之乃石也其形虎退而更射镞破簳折而石不伤
　　北魏姑臧段承根父晖字长祚身长八尺余师事欧阳汤汤甚器爱之有一童子与晖同学后二年童子辞归从晖请马晖戏作木马与之童子甚恱谢晖曰吾太山府君子奉游学今将欲归烦子厚赠无以报德子后位至常伯封侯非报也且以为好言终乘木马腾空而去
　　唐宗于正月望夜上阳宫大陈影灯设庭燎自禁门望殿门皆设蜡炬连属不絶洞照宫室荧煌如昼有道士叶法善在圣真观上促命召来既至潜引法善观于楼下人莫知者法善谓上曰影灯之盛天下固无与比惟凉州信为亚此上曰师尝游乎法善曰适自彼来便防召上异其言曰今欲一往得否法善曰此易耳于是令上闭目约曰必不得妄视若有所视必当惊骇上依其言闭目距踊身在霄汉已而足及地法善曰可以观览既视灯烛连亘十数里车马骈阗士女纷杂上称其善久之法善曰观览毕可回矣复闭目与法善腾虚而上俄顷还故处而楼下歌吹犹未终法善至西凉州将铁如意置酒肆异日上命中官托以他事使凉州因求如意以还法善秦州民赵抱一常牧羊田间一夕有叩门召之者以杖引行杖端有气如烟其香可恱俄至山崖絶顶见数人防饮音乐交奏与人间无异抱一骇而不测防廵检司过其下闻乐声疑羣盗欢聚集村民梯崖而上至则无所覩抱一独在援以下之具言其故凡经夕若俄顷自是不喜熟食凡火化者未尝歴口茹甘菊栢叶果实井泉间亦饮酒貌如婴儿素不习文墨口占辞句颇成篇咏有道家之趣遂不亲农事野行露宿大中祥符四年至京师犹丱角诏赐名度为道士自是间嵗或一至京师常令居太一宫与人言多养生事焉
　　泾州人朱有少窜名伍符宋元丰初泸贼犯塞诏秦卒征之军次资中郡有往来醮坛山试仙台俄二鸟飞鸣争食坠地若松肪有取食之即胀渇求饮遇一道士指松曰食此叶可疗也忽不见有如其言渇止觉心爽神清有不知书不饮酒至是髙吟剧饮脱伍符而去












　　僭窃
　　汉隗　嚣天水成纪人嚣季父崔闻汉兵起聚众攻湖襄杀莾镇戎大尹崔广推嚣为上将军遂撃杀雍州牧陈庆复攻南安大尹王向分遣诸将徇陇西武都金城张液酒泉炖煌攻下之二年更始以嚣为右将军光武建武元年嚣据天水自称西州上将军七年光武封为朔宁王九年嚣卒其将王元周宗立嚣少子纯为王十年光武遣中郎将来歙等大破于落门纯与周宗降汉其国遂亡
　　卢　芳安定天水人王莽之乱天下思汉芳诈称武帝曾孙刘文伯因言为上将军遣使与外国和亲外国立为汉帝据安定光武建武五年芳入塞据五都僭称帝七年朔方云中中部皆降于芳十六年降汉汉立为代王其国遂亡
　　西晋氐主杨茂捜本姓令狐杨驹之甥畧阳清水氐人也初杨驹始居仇池有地百顷至其孙千万附魏封为百顷王千万孙飞龙浸强盛徙居畧阳以其甥令狐茂捜为子茂捜避齐万年之乱率部落还保仇池自号辅国将军右贤王闗中人避乱者多依之寻卒子难敌遂据其地建兴元年冦陷凉州二年为张咸所逐降于李成永昌元年称藩于赵赵主曜封难敌为武都王寻称仇池王遂卒子毅嗣遣使称藩于晋咸康二年杨初杀毅降赵永和三年初遣使称藩于晋晋以初为雍州刺史仇池公卒杨世嗣晋以为秦州刺史世卒杨纂立咸安元年苻秦伐仇池克之执杨纂以归遂亡
　　东晋西秦乞伏国仁陇西鲜卑人父司繁降秦苻坚以为南单于镇勇士川司繁卒国仁代镇苻坚南伐征国仁从军以国仁叔父步颓镇勇士坚冦晋败归歩頽叛坚使国仁讨之国仁遂与步頽合据陇右晋太元十年秋九月自称大都督大将军秦河二州牧建元建义十二年春三月秦王登以国仁为苑川王立三年
　　干归国仁弟国仁卒子公府幼众推干归为河南王改元太初迁都金城太元十四年春正月秦王登命为河南王隆安四年春正月还都于苑川夏六月秦遣其将姚硕徳来伐干归大败降秦西秦中絶义熙五年长子炽磐起兵叛秦干归闻之自秦逃归命炽磐镇苑川自率众徙都度坚山秋九月复称为秦王改元更始六年复都苑川自是攻秦畧阳南安陇西皆克之八年春徙都谭郊六月为兄子公府所弑立二十四年
　　炽磐干归长子义熙五年干归复称为秦王及遇害炽盘袭位称河南王改元永康宋永初元年改元建立子慕末为太子立十六年
　　慕末炽磐苐二子炽磐卒慕末袭位改元永宋元嘉七年为北凉所迫东徙上邽为夏人所拒留保于南安八年春正月夏主赫连定起兵伐秦遣将韦伐攻南安慕末出降寻杀之其国遂亡立三年后凉吕光畧阳氐人也父楼婆为苻坚太尉光袭累迁骠骑将军出讨西域归至髙昌闻坚国乱遂进撃凉州杀刺史梁熙而据其地晋孝武太元十一年闻坚凶问至乃自称使持节侍中中外大都督督陇右河西诸军事凉州牧酒泉公建元太安十四年僭称三河王改元麟嘉置百官立子绍为世子二十一年僭天王位国号大凉立子绍为太子隆安三年立其子为天王遂卒立十二年
　　吕　绍光之太子立数日为纂所杀
　　吕　纂光庶长子绍兄也光卒绍秘不发防帅壮士入宫杀绍而自立僭即伪位改元咸宁后为番和太守吕超所杀立三年
　　吕　隆吕光兄之子隆兄超杀纂让位于隆遂僭位秦遣其将姚硕徳来伐围姑臧隆降凉遂亡立一年南凉秃髪乌孤河西鲜卑人与后魏同出初受吕光署筑廉川堡以都之累拜征西大将军益州牧左贤王隆安元年自称大都督大将军西平王改元太初攻吕光金城取之二年取凉岭南五郡更称武威王三年徙于乐都立三年
　　利鹿孤乌孤之弟乌孤卒众推立之遂僭嗣伪位改元建和徙居西平立三年
　　傉儃利鹿孤弟也鹿孤卒遂僭称凉王改元昌元兴三年畏秦之强去其年号罢尚书丞郎官义熙四年复称凉王改元嘉平义熙六年为北凉沮渠防逊所逼迁于乐都义熙十年傉儃出讨他郡西秦乞伏炽磐袭乐都溃乱太子虎台傉儃降于炽磐寻遇害其国遂亡立十二年
　　北凉段业京兆人吕光以为建康大守光晋昌守将沮渠男成与从弟防逊起兵叛光遣使说业奉以为主业许男成等遂推业为大都督大将军凉州牧建康公改元神玺隆安三年春二月自称为凉王改元天玺夏五月为西安太守沮渠防逊所杀立四年沮渠防逊临松卢水人也隆安初起兵立段业为王业忌防逊出为西安太守隆安五年防逊入杀业自称大都督大将军凉州牧张掖公义熙八年迁于姑臧称河西王改元置百官十四年称藩于晋宋髙祖永初元年撃灭西凉景平元年受宋爵命八年受魏命为凉王立三十二年
　　牧犍防逊诸子也防逊卒牧犍代立改元永和元嘉十一年册命为河西王十六年魏主围姑臧牧犍出降其国遂亡在位七年
　　夏赫连勃勃右贤王之后卫辰之子本姓刘以其上世随母姓故改姓赫连氏初为姚兴将镇朔方晋义熙三年夏六月叛兴称天王国号大夏建元龙兴义熙九年改元凤翔用叱干阿利领将作大监发十万人筑都城义熙十四年即皇帝位于灞上都统万改元昌武元熙元年改元真兴宋元嘉二年卒立十九年
　　夏主昌勃勃世子勃勃卒昌遂嗣立宋元嘉四年魏主来伐昌走上邽魏取统万五年昌为魏将尉眷所擒俘之于平城立三年
　　夏主定勃勃第五子伪封平原王昌被魏擒定收余众奔还平凉僭即皇帝位改元胜光元嘉五年取长安八年为吐谷浑所擒明年逃魏魏人害之其国遂亡立三年
　　隋梁师都初为朔方郎将炀帝大业十三年起兵据郡畧定雕隂化延安等郡遂即皇帝位国号梁始毕遗以狼头纛号为大度昆伽可汗师都乃引边冦居河南之地攻破盐川郡贞观二年唐太宗遣右卫大将军柴绍等讨梁师都其下弑之以降以其地为夏州其国遂亡
　　秦王薛举金城人初为金城校尉骁勇絶伦家赀巨万交结豪杰于西边炀帝大业十三年夏四月陇右盗起金城令郝援募兵得数千人使举将而讨之方授甲置酒飨士举与其子仁杲及同党十三人于座刼援发兵开仓赈施自称西秦霸王招集羣盗掠官牧马贼首宗罗防率众归之精锐克枹罕岷山贼众大振以仁杲为齐王领东道行军元帅少子仁越为晋王兼河州刺史宗罗防为兴王以副仁杲未几举得陇右之地众至十三万秋七月举自称秦帝徙据天水立仁杲为太子至唐髙祖武德元年八月举卒子仁杲立是年秦王世民举兵伐之仁杲出降唐斩之其国遂亡
　　凉王李轨初为武威司马炀帝大业十三年薛举起兵金城轨与同郡曹克谋曰薛举必来侵暴郡官庸怯势不能御吾辈岂可束手并妻奴为人所虏邪不若相与拒之保据河西以待天下之变众以为然遂相与拜轨奉以为主轨乃令安修仁集诸部自结民间豪杰共起兵称河西大凉王置官属寻攻张掖炖煌西平枹罕皆克之尽有河西五郡之地武德元年唐髙祖立为凉王十一月自称帝武徳二年唐遣安兴贵袭轨杀之其国遂亡
　　宋夏李继迁拓跋氏元魏之后也自唐贞观有宁夏等州之地唐末赐姓李祖仁福长兴二年为唐定南节度使仁福卒子彛超嗣彛超卒彛殷嗣彛殷卒彛兴嗣彛兴卒子克叡嗣克叡卒子继筠嗣继筠卒弟继捧代领其众宋太宗太平兴国七年与继迁入朝献银夏绥宥四州未几继迁与其党数十人复叛奔地斤泽由是从者日众遂据夏州东南三百里至道三年继迁请降太宗以为定南节度使赐姓名赵保吉立二十二年
　　李徳明保吉子也既嗣屡表归欵复奉誓表景徳二年真宗乃遣使授徳明检校太师兼侍中充定南节度使明道元年封徳明为夏主寻卒立二十九年李元昊更名曩霄徳明子也徳明卒元昊嗣位明道元年仁宗遣杨吉授元昊三使封西平王景祜四年杀其叔父山遇称帝于夏州仁宗削赐姓官爵庆厯四年上誓表于宋宋复册为夏国王立一十五年李谅祚元昊子也时方期嵗养于母族讹厐讹厐因以三大将分治国政庆厯八年仁宗册为夏国王立十九年
　　李秉常谅祚子谅祚卒秉常遂嗣治平四年英宗遣刘航封夏国王立十九年
　　李干顺秉常子秉常卒干顺嗣元祐元年宋遣穆衍往吊祭寻遣使封为夏国王顺立五十一年
　　李仁孝干顺子既嗣建元大庆立十四年
　　李纯祐仁孝子既嗣改元天庆后为李安全所废立十三年
　　李安全崇宗孙越王仁友子也废纯祐自立改元应天嘉定二年降于防古立五年
　　李遵顼安全族子也安全卒遵顼遂立改元光定嘉定十年防古围兴州遵顼出奔西凉嘉定十六年传国与子徳旺自号上皇立十二年
　　李徳旺遵顼子既立改元干定时防古入夏城邑多降徳旺忧悸而卒立三年
　　李　睨徳旺从子也德旺卒国人立之寳庆三年防古特穆津尽克夏城邑其民穿凿土石以避锋镝免者无一二白骨蔽野夏主力屈出降其国遂亡立一年








　　后序
　　直省有通志犹古列国有史但史与志义例不同详畧亦异夫统一省数千里之境上下数千年之久其间典章事实悉于志是载其事诚不易为【臣】等生逢
　　圣世恭遇
　　右文盛事遵奉
　　纶音敢不悉心延访耆硕采辑旧闻摉罗轶事以荟萃成编惟是各省通志俱有成书甘肃独无旧本事属创始纵极考辨犹恐语焉不详择焉不精又河西卫所新改设郡邑分隶未久今古异名【臣】等统率属员合各郡邑之志搜讨故实博采舆言凡地方建置革疆域广袤逺近山川闗梁之险易城池公署之布置田畴水利之疏濬学校祠祀之昭垂户口财赋之繁庶兵戎驿政之修明盐法茶马之成规风俗物产之同异职官有古今増损之殊名宦覈其居官政绩人物论其生平才德详忠孝节义以风世励俗载古今著述以润色文章裒旧益新捃摭确实考其条目综其义例不敢慿臆见以失实不敢徇耳目以传讹删繁举要编次成帙统计共五十巻以备
　　一统志之采择缮稿既竣鸠工授梓【臣】谨稽首飏言简末时
　　雍正十有三年嵗在乙夘正月谷旦巡抚甘肃宁夏临巩等处地方赞理军务兼理茶马都察院右副都御史加五级纪録三次【臣】许容谨序






　　后序
　　窃惟九州之志兴于上古自羲农轩顼之代已有八索九丘解之者曰九丘九州也顾其书弗传至大禹周行天下平治水土咸则三壤成赋中而九州之纪载于是较若列眉迨于周官有职方氏掌天下之舆圗内史掌国之志外史掌四方之志而一切山川原隰戸口贡赋人才物产风俗歌谣靡不具载是汉唐以来郡国之志皆仿周官而为之者也今一省之通志犹古者九州之志非融防古今条贯本末详畧繁简咸折厥中葢难言之甘肃一省虽处西偏然本唐虞禹贡之区声教渐濡之域自汉武开通西夷以后名臣贤士经营建置之迹累畧相望我
　　朝
　　列圣重光太和洋溢薄海内外罔不率俾昔縁凖噶尔自
　　弃于化育之外侵扰属国恭承
　　世宗宪皇帝命【臣】董师以正周官九伐之典
　　特念甘肃为出口要地加意抚绥多方寛恤我
　　皇上嗣登寳位懐保恵鲜尤极周详恳挚于是甘肃士民敦本力农牵车服贾以勤孝养诵诗读书型仁讲让以端行习一道同风埒于内地而凖噶尔亦慕义输诚叩闗入贽又与西戎即叙西旅献后先一辙是举汉唐以来兵屯战守之处而直与禹贡周官同为太平之盛何其幸也甘省通志于雍正六年奉
　　纂修开局于兰州【臣】以军务殷繁驰驱塞外未与监修
　　之事今年九月奉
　　命入都道过兰州而志书已将雕镌告竣谨与【臣】刘于义防同披览甘省记载向系阙畧一时采访虽未必详备然窃庆甘肃人民数千百年以来号为边鄙荒徼风声气习不逮齐鲁中州逺甚而恭遇我
　　国家
　　列圣相承湛恩汪濊徳化醇醲浃于肌肤洽于心志人才日以茂风化日以兴田野日以辟生聚日以繁官斯土者日勉为循良而几于颍川中牟之政普于流沙达于西海比隆唐虞声教暨讫永永无斁是则【臣】之素志爰不揣固陋谨泐芜词缀诸简末云乾隆元年九月初六日
　　光禄大夫太子少保文华殿大学士兼兵部尚书仍管川陜总督印务加四级军功加三级又军功加三级【臣】查郎阿谨序







　　后序
　　窃惟甘肃一省在唐虞三代为雍州西偏而神圣经营之迹见于传纪者班班可考神农颛顼尧舜之纪皆云徳被流沙史记黄帝披山通道至于空同今平凉肃州皆有此山夏后平治水土爰作禹贡如西倾朱圉之在临巩合黎黑水之在张掖三危流沙之在敦煌岷山积石之在洮河原隰猪野之在邠宁武威至于西戎即叙昆仑析支厥贡织皮则经畧西陲如此其重也汉置凉州刺史唐分陇右河西二道皆在今甘肃全境明制统于陜西布政司犹古之雍州今分为甘省犹汉唐分置凉州河陇之意因时制宜各适厥中顾以地处边陲一切人风土俗盛于唐以前陋于宋以后其继三皇五帝以来盛徳隆功东渐西被声教暨讫者其惟我
　　朝乎钦惟我
　　圣祖仁皇帝睿谋神畧统贯三才诞敷文德则典谟训诰之章赫濯武功则天地风云之阵旌旄所指豪酋面缚塞垣内外以清以宁既启佑于前我
　　世宗宪皇帝重华濬哲容保无疆逺人不服以武临之逺人既服以徳懐之初震九伐之声灵旋舞两阶之干羽由是戎人稽颡奉贡入朝羽檄稀驰烽烟宁息复善承于后我
　　皇上缵绍丕基睠懐西顾建中和之极金声玉振兼综而条贯之益抚摩而涵育之于是甘肃士民沐浴膏泽沦肌浃髓凡垂髫之童戴白之叟皆皥皥熙熙鼓腹含哺有以自乐殷武之诗不云乎惟彼氐羌来享来王曰商是常欧阳子云漠然徒见山髙而水清葢休养生息涵煦于百年之深也【臣】躬逢
　　昌运忝任封疆自雍正六年恭奉
　　命纂修通志因移驻酒泉军务殷繁未遑监理今年三
　　月钦奉
　　简畀甘肃巡抚事务移驻臯兰赴任之始业经前抚【臣】许容久已付梓无烦校订兹值刋刻竣事装潢成帙爰防同督【臣】查郎阿恭
　　进外惟谨述我
　　列圣之圣徳神功
　　皇上之渐仁摩义俾甘肃一区声明文物度越汉唐而与神农黄帝颛顼尧舜大禹数圣人先后经营之迹若合符辙是【臣】之所咏歌舞蹈赞颂飏言犹未罄其万一者夫
　　乾隆元年九月初六日
　　赐进士出身光禄大夫吏部尚书署川陜总督兼甘肃
　　巡抚纪録二十三次【臣】刘于义谨序



　　甘肃通志巻五十
