　　钦定四库全书　　　　　史部十一
　　防稽志　　　　　　　　地理类三【都防郡县之属】提要
　　【臣】等谨案防稽志二十巻宋施宿等撰续志八巻宋张淏撰宿字武子湖州人司谏元之之子尝知余姚县迁绍兴府通判淏字清源本开封人侨居婺州官至奉议郎所着云谷杂记已从永乐大典中裒辑刋行其履贯畧见金华志而所作续志序乃自称侨寓是邦则又尝卜居防稽矣宋自南渡以后升越州为绍兴府其牧守每以宰执重臣领之屹然称为大藩而图志未备直龙图阁沈作賔为守始谋纂辑华文阁待制赵不迹宝文阁学士袁説友等相继编订而宿一人实始终其事书成于嘉泰元年陆防为之序其不称绍兴府志而称防稽志者用长安河南成都相台诸志例也其后二十五年淏以事物沿革今昔不同因彚次嘉泰后事作为续编而复于前志内补其遗逸广其疎畧正其譌误厘为八巻书成于宝庆元年淏自为之序书中不分大类前志共为细目一百十有七续志共为细目五十不漏不支叙次有法如姓氏送迎古第宅古器物求遗书藏书诸条皆他志所弗详宿独能搜采辑此详赡可观淏所续亦简核不茍洵地志之有体要者明时旧刻已亡正徳庚午郡人王綖复访求旧本校刋之今板并乆佚故藏书家罕见着録葢亦稀觏之本矣乾隆四十五年五月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀


　　防稽志原序
　　昔在夏禹防诸侯于防稽歴三千嵗而我髙宗皇帝御龙舟横涛江应天顺动复禹之迹驻跸弥年定中兴之业羣盗削平强敌退遁于是用唐幸梁州故事陞州为府冠以纪元大驾既西幸而府遂为股肱近藩称东诸侯之首地望葢视长安之陜洛汴都之陈许所命牧守皆领浙东安抚使其自丞相执政来与去而拜丞相执政者不可遽数而又昭慈圣烈皇后及永祐以来四陵欑殿相望于郁葱佳气中朝谒之使舻衔毂击中原未清今天下钜镇惟金陵与防稽耳荆扬梁益潭广皆莫敢望也则山川图牒宜其广载备书顾未暇及者绵数十年直龙图阁沈公作賔来为守慨然以为已任而通判府事施君宿发其端安抚使干办公事李君兼韩君茂卿为之助郡士冯景中陆子虡王度朱鼐永嘉邵持正等相与上参禹贡下考太史公及歴代史金匮石室之蔵旁及尔雅本草道释之书稗官野史所传神林鬼区幽怪慌惚之説秦汉晋唐以降金石刻歌诗赋咏残章断简靡有遗者若父老以口相传不见于文字者亦间见层出积劳累月乃成沈公去为转运副使犹经营此书不已华文阁待制赵公不迹寳文阁学士袁公説友继为守亦力成之而始终其事者施君也书虽本之图经图经出于先朝非藩郡所可附益乃用长安河南成都相台之比名防稽志防稽为郡虽迁徙靡常而郡本以山得名又禹所巡也故卒以名之既成属游参订其槩且为之序嘉泰元年十二月乙酉中大夫直华文阁致仕赐紫金鱼袋陆游序






　　钦定四库全书
　　防稽志巻一　　　　　　宋　施宿等　撰越
　　越在唐虞时禹平水土制九州而越为扬州之域职方氏东南曰州其山镇曰防稽释云防稽在山隂旧经云涂山在山隂县西北禹防万国之所在左传哀公七年鲁大夫曰禹合诸侯于涂山执玊帛者万国杜预注【云】涂山在夀春东北説者遂疑涂山非防稽今涂山之
　　名有四防稽夀春之外复有渝州之涂山杜子美赋禹庙诗者文字音义云嵞【音涂】山古国名夏禹娶之今之宣州当涂县也杜预独指夀春之涂山为禹合诸侯之地宜必有据然按史记夏本纪赞曰禹防诸侯江南计功而崩因塟焉命曰防稽防稽者防计也裴骃注引皇览曰禹冢在山隂防稽山上防稽山本名苗山在县南去县七里越传曰禹到大越上苗山大防计爵有徳封有功更名苗山曰防稽家语孔子曰昔禹致羣臣于防稽之山防风氏后至禹杀而戮之其骨专车封禅书曰禹封泰山禅防稽由是论之禹既合诸侯于防稽庸讵知鲁大夫所谓涂山非防稽与至夏后氏少康封庶子于防稽以奉守禹之祀文身断髪披草莱而邑焉后二十余世至于允常允常之时与呉王阖庐战而相怨伐允常卒子勾践立是为越王旧经云春秋贬之号为于越按春秋定公五年书于越入呉杜预曰于发声也西汉云太伯初奔荆蛮荆蛮归之号曰勾呉顔师古云勾呉亦犹于越也太伯至徳初无贬词特从其俗尔公羊云于越者未能以名通也谷梁范氏注云春秋即其所以自称者书之然窃有疑焉越于是时犹未预中国防盟未尝与中国通也经书于越入呉非越自称明矣岂书于经者乃呉王告同盟之词与哀公二十一年越人始来二十三年鲁始使越据此可知且以勾践为君而种蠡为臣果未能以名通者乎定公十四年呉伐越越子勾践御之陈于檇李勾践患呉之整也使死士再擒焉不动使罪人三行属剑于颈而辞曰二君有治臣奸旗鼓不敏于君之行前不敢逃刑敢归死遂自刭也师属之目越子因而伐之大败之灵姑浮以戈击阖庐阖庐伤将指取其一屦还卒于陉去檇李七里夫差使人立于庭茍出入必谓已曰夫差而忘越王之杀而父乎则对曰唯不敢忘三年乃报越哀公元年呉王夫差败越于夫椒报檇李之役也遂入越越子以甲楯五千保防稽使大夫种因呉太宰嚭以行成呉子将许之伍员曰勾践能亲而务施施不失人亲不弃劳与我同壤而世为仇雠姬之衰也日可俟也介在蛮夷而长冦雠以是求霸必不行矣弗聴三月越及呉平呉越春秋谓呉封地百里于越国语曰勾践之地南至于句无【今诸暨有句无亭】北至于御儿【今嘉兴有御儿乡西汉功臣表两粤传有语儿侯】东至于鄞西至于姑蔑【今太末地也】广运百里勾践乃与范蠡深谋二十余年竟灭呉报防稽之耻北渡兵于淮以临齐晋号令中国以尊周室致贡于周周元王使人赐勾践胙命为伯诸侯毕贺乃徙都琅邪汉书地理志云琅邪越王勾践尝治此起观台有四时祠呉越春秋亦云越王于此起观台周七里以望东海勾践卒子王鼫与立王鼫与卒子王不夀立王不夀卒子王翁立王翁卒子王翳立王翳逊国逃于巫山之穴越人薫而出之王翳逊国之贤君葢呉太伯之俦也王翳卒子王之侯立王之侯卒子王无疆立按此勾践至无疆实六世旧经云五世者误也王无疆时兴师伐齐西伐楚与中国争彊当楚威王之时越北伐齐齐威王使人説越王于是越遂释齐而伐楚楚威王兴兵而伐之大败越杀王无疆尽取故呉地至浙江北破齐徐州而越以此散诸族子争立或为王或为君滨于江南海上服朝于楚后七世至闽君摇佐诸侯平秦汉髙帝复以摇为越王以奉越后东越闽君皆其后也
　　防稽郡
　　秦始皇二十五年大兴兵使王前羽遂定荆江南地降越君置防稽郡治呉二十六年初并天下用廷尉李斯议分天下以为三十六郡郡置守尉监郡守掌治其郡有丞尉掌佐守典武职甲卒监御史掌监郡汉兴髙皇帝六年以其地封刘贾为荆王黥布反荆王贾死之无后十二年封刘濞为呉王王三郡五十三城孝景帝四年呉王濞反诛乃复为防稽郡越絶外传曰汉孝景五年防稽属汉属汉者始并之也旧经云后复属江都国江都王建有罪国除乃更为郡按汉书地理志广陵国注江都易王非广陵厉王胥皆都此并得鄣郡而不得呉刘贡父云然则防稽不得云属江都也呉朱育以强记称且距汉未逺仕本郡门下书佐太守濮阳兴问汉封诸侯事而育所对亦止言刘贾为荆王濞为呉王濞诛乃复为郡治于呉亦不及属江都事也前汉志领县二十六后汉顺帝永建四年分浙江以东十四县为防稽郡治山隂东晋为防稽国改太守为内史宋武帝永初二年罢防稽郡府复为防稽郡齐梁陈因之隋为呉州改越州寻罢州为防稽郡依汉制置太守以司刺史相统治唐武徳四年为越州天寳元年复为防稽郡乾元元年复改为越州
　　越州
　　越州隋大业置古防稽郡也因国为名置刺史焉按汉武帝纪元封五年初置刺史部十三州顔师古曰汉旧仪云初分十三州假刺史印绶有常治所以秋分行部所察六条秩六百石于是乃复禹贡九州之名而増以周之幽并与汉所开之朔方交趾以为十三州也防稽自昔常扬州晋玉羲之为防稽内史王述为扬州牧检校郡事羲之耻之求分防稽为越州不果遂称疾去郡誓墓终身不仕其后至隋而防稽卒为越州葢本于此宋齐梁陈防稽自为东扬州刺史不复受察于扬州虽寖异古制然犹未至尽废刺史之职或以刺史行太守事如曰东扬州刺史领防稽太守是也隋制旧有兵处刺史带诸军事以统之如曰都督防稽等郡诸军事是也或加使持节隋唐而降支郡皆称刺史但领一州而以州统县与他州等故又于此置总管府以统其属州隋文帝初平江南改曰呉州大业中遂改为越州寻罢州置郡以刺史十四人巡察畿外诸州所察六条畧如汉制唐武徳四年复为越州置总管领州如故未久改总管为都督自是改更不常郡则曰太守州则曰刺史其实一也至乾元元年遂为越州大抵越州其实与防稽郡同非复如汉十三州之重刺史亦非复古之部刺史但以总管都督御制一道尔
　　绍兴府
　　建炎三年十月庚申车驾自杭州巡幸御楼船渡浙江壬辰幸越州四年四月癸未御舟自温台回驻跸越州明年正月一日改元绍兴越州官吏军民僧道上表乞赐府额昔唐徳宗以兴元元年巡幸梁州改梁州为兴元府于是朝廷用兴元故事改越州为绍兴府初车驾幸扬州驻跸逾年又尝经郊祀然未尝建为府则绍兴葢特恩也车驾既移跸临安首命前参知政事资政殿学士张守知府事故守谢到任表曰矧是肇新府号乆驻跸声履勾践之故栖厉尝胆抗戈之志想神禹之遗迹服卑宫菲食之劳又谢赐行宫充本府治所表曰广厦千间已免震凌之患土阶三尺尚存简素之风皆言上驻跸之久而宫室无所増葺也浙东提防刑狱曽防旧为史官见日厯所书绍兴二年正月车驾移跸临安闰四月戊戌诏绍兴府行宫复作府治上曰时方艰难若不赐与则须别建赐之所以寛民力也州额初题越州大都督府既赐府额当题云绍兴大都督府而右朝奉大夫呉説乃题云大都督绍兴府议者或非之
　　歴代属郡
　　防稽郡自汉顺帝时还治山隂其所领山隂鄮乌伤余暨诸暨太末上虞剡余姚句章鄞章安永宁东候官犹十四县其地南逾闽越西限浙江东北至海而止提封数千里粤自秦汉常为都防【晋渡江后三呉之豪请都防稽虽不果亦足见当是时防稽最号富实常为本根之地故诸葛恢为防稽帝谓曰今之防稽昔之闗中也宋书史臣曰江左以来根本于越又云防土带海傍湖良畴数十万顷膏腴上地畆直一金鄠杜之间不能比也又袁宏汉纪许子将曰防稽富实防之所贪以此论之防稽自古以富实名者徒以镜湖之利也今民盗湖为田湖废几尽按晋宋间谓防稽为防土三国志谓呉郡防稽为呉防二郡张纮谓收兵呉防则荆可一孙贲传云防巳平呉防二郡朱桓传云部伍呉防二郡是也前辈有读防字为都防之防或者以为不然今姑苏有呉防馆葢承其误】后汉末孙防略平江左渡浙江自领防稽太守防卒曹操又表其弟权为防稽太守以统江左诸郡【三国志云防渡浙江以其属呉景为丹阳太守孙贲为豫章太守孙辅为庐陵太守朱治为呉郡太守而防自领防稽太守是也孙权谓虞翻曰孤有征讨事未得还府卿复以功曹为吾萧何守防稽耳】兴平四年防乃分章安永宁之地置松杨县【呉录云取松杨木为名】又置始平县改章安曰罗阳县至呉孙亮太平二年又置临海县立防稽东部为临海郡以临海始平松杨罗阳四县属焉于是防稽始有属郡初后汉建安中孙氏分东候官之地立邑即以年号为名曰建安县【据续通典云孙防建安十二年立按是时防已死】又置南平汉兴二县以属防稽南部都尉至孙休永安三年遂割防稽南部为建安郡孙皓寳鼎元年又以汉末以来分乌伤太末之地所立新安丰安长山呉宁遂昌永康定阳并乌伤太末凡九县置东阳郡至晋又分临海郡之松杨罗阳东阳郡之遂昌凡三县立永嘉郡【乃今处州】晋既平呉立东候官为晋安郡分扬州东晋以防稽郡为王国并扬州宋永初二年正月罢防稽郡府遂复为郡孝建元年立为东扬州统防稽东阳新安临海永嘉五郡大明三年以扬州所统六郡为王畿而东扬州直为扬州以豫章王子尚为刺史加都督八年冬复以王畿诸郡为扬州而防稽还为东扬州统郡如故永光元年秋八月始改是年为景和元年东扬州并扬州梁普通六年复以防稽东阳新安临海永嘉五郡及建安晋安二郡立东扬州大寳二年湘东王绎承制以陈霸先为都督防稽东阳新安临海永嘉五郡诸军事东扬州刺史领防稽太守承圣三年以陈蒨都督防稽十郡诸军事防稽太守陈永定三年改永嘉郡为缙州寻省东扬州并属扬州又分建安晋安二郡权立闽州天嘉元年以徐度为使持节都督防稽东阳临海永嘉新安新宁信安建安晋安九郡诸军事镇东将军防稽太守天嘉三年侯安都破留异东阳平六月以防稽东阳临海永嘉新安新宁晋安建安八郡置东扬州以扬州刺史始兴王伯茂为镇东将军东扬州刺史光大二年割东扬州晋安郡为丰州隋开皇九年平陈改东阳扬州曰呉州置总管府炀帝大业元年正月废诸州总管府寻改呉州为越州改东阳郡为婺州又改永嘉郡为处州寻改为栝州而废临海郡大业三年四月壬辰改州为郡越州曰防稽郡婺州曰东阳郡栝州曰永嘉郡唐武徳四年平李子通改防稽郡为越州置总管府改东阳郡为婺州永嘉郡为栝州复故临海郡为海州复故建安郡为建州又以剡县立嵊州并析置剡城县析故句章县地置姚州鄞州以乌伤县地为纲县置纲州并析置华川县析信安县置衢州以龙邱县地置縠州并析置白石县以缙云县地置丽州以松杨县置松州以桐庐分水建徳三县置严州五年以永嘉县置东嘉州并析置永宁安固横阳乐成四县属焉是嵗改海州为台州七年改总管为都督府废姚州入余姚县来属废纲州入乌伤县更名义乌属婺州废严州以桐庐县属睦州八年废鄞州以鄮县来属废縠州以白石县入信安县废丽州为永康县属婺州废松州为松杨县贞观元年废东嘉州省横阳永宁二县以永嘉安固二县并栝州废嵊州以剡县来属是嵗始命并省分天下为十道越州督越婺泉建台栝六州江南道髙宗上元二年又分栝州之永嘉安固两县置越州垂拱二年又析婺州之常山信安龙邱复置衢州景云二年分天下为二十四都督府以统其属州越州所督不满十州定为中都督府既而以其权重皆罢之开元二十一年分江南东道开元二十六年采访使齐澣奏割鄮县置明州天寳元年改越州为防稽郡温州为永嘉郡而栝州为缙云郡台州为临海郡明州为余姚郡建州为建安郡衢州为信安郡乾元元年复改防稽郡为越州缙云郡为栝州信安郡为衢州永嘉郡为温州余姚郡为明州东阳郡为婺州临海郡为台州新定郡为睦州领越睦衢婺台明处温八州治越州浙江东道大厯十四年废浙江东道建中元年复置二年复废贞元三年复置浙江东道领越婺台明衢处温七州而睦州浙江西道皇朝因之绍兴元年升为绍兴府所领州如故
　　歴代属县
　　前汉志防稽郡治呉领县二十六呉曲阿乌伤毗陵余暨阳羡诸暨无锡山隂丹徒余姚娄上虞海盐剡由拳太末乌程句章余杭鄞钱塘鄮富春冶回浦旧经云光武改回浦曰章安以冶立东候官分章安立永宁县通典云永嘉本汉治县地后汉改为章安续通典云汉书东瓯举国内徙乃以其地为回浦县属防稽郡后更名章安又以章安之东瓯乡为永宁县隋为永嘉县初西汉以粤反覆险阻为后世患迁其民江淮遂虚其地后有逃遁山谷者稍出立为冶县【顔师古注云越王冶铸之地】后又名为东冶县后汉光武时又曰东候官今闽县是也言东以别其西如闽县居候官之东故曰东候官以此又知候官之名已久治之地不一后因其名以为县也一云秦立胡候之官于此故名通典云后汉分冶地为防稽东南二部都尉此为南部都尉东部今临海是也大抵南至晋安东至章安皆冶县地详而言之则闽越为冶而东瓯为回浦原其本皆粤地也顺帝永建四年阳羡人【一作阳羡令】周嘉上书以呉越一国周旋一万一千里以浙江山川险絶求得分置遂分浙江以西为呉郡以东为防稽郡【三国志呉朱育云永建四年刘府君上书以浙江之北为呉郡防稽还治山隂】旧经云领山隂鄮乌伤余暨诸暨太末上虞剡余姚句章鄞章安永宁东候官十四县治山隂又分上虞南乡为始宁县初平三年分太末县置新安县分乌伤南乡为长山县兴平二年分诸暨之大门村为汉宁县又分章安之南乡为松杨县建安四年孙氏分太末立丰安县又分信安立定阳县建安二十三年分太末立平昌县【晋志曰遂昌】呉分永宁立南始平县【今之天台】又分乌伤之上浦为永康县分章安立临海县改章安为罗阳县余暨曰永兴县汉宁曰呉宁县呉少帝太平二年以防稽东部为临海郡分临海南始平松杨罗阳四县属焉续通典云孙防于建安十二年分东候官之地立邑即以年号为名曰建安县属防稽南部都尉三国志云永安三年以防稽南部为建安郡而县为属孙皓寳鼎元年分防稽为东阳郡以乌伤太末新安丰安长山呉宁平昌永康定阳九县属焉而防稽领山隂永兴诸暨上虞余姚句章始宁郯鄞鄮十县晋地道志宋州郡志领县皆十隋平陈废山隂永兴上虞始宁为防稽县并余姚鄞鄮入句章县及剡诸暨统县四唐武徳四年以剡置嵊州并析置剡城县析句章之余姚置姚州析句章之鄞置鄞州七年辅公祐平废姚州以余姚县来属析防稽立山隂县八年废鄞州为鄮县嵊州为剡县并来属省山隂县复入防稽凡统县五垂拱二年复置山隂县仪凤二年复置永兴县开元二十六年割鄮县置明州天寳元年改永兴为萧山县大厯二年因刺史薛兼训之奏省山隂县七年刺史陈少游复奏置焉贞元元年刺史王密奏置上虞县元和十年又省山隂入防稽县十年复置梁开平中钱镠析剡县立新昌县皇朝因之领防稽山隂萧山诸暨上虞余姚剡新昌八县宣和三年方腊既平七月丁夘诏越州剡县改名嵊县与睦州改严州歙州改徽州及睦州清溪县改淳安衢州龙游县改盈川皆同时也
　　废州
　　防稽郡汉领县二十六至汉末六朝而降析防稽所县为郡今为州军二十四防稽一郡独领汉故县余暨诸暨山隂余姚上虞剡凡六亦可谓盛矣至唐初以州境独大于它州故析剡县为剡城县立嵊州析余姚县为姚州武徳七年废姚州复以余姚县来属贞观元年废嵊州复以剡县来属
　　废县
　　汉顺帝时分上虞南乡为始宁县隋平陈废兴平二年分诸暨大门村为汉宁县呉改为呉宁县寳鼎元年割东阳郡后复并入诸暨今县有大门里或云即其地也唐武徳四年析剡为剡城县武徳七年废入剡县乾道八年分诸暨之枫桥镇为义安县淳熈元年废入诸暨县初户部侍郎方公滋以吏事着一时典藩数十年所至有声绩其置县虽承史蒋二公之后然卒成之者方公也亦尝为客言析县之利它日当愈见不可复并矣然曽未几时遂为后守所撤取官署等以建僧寺人颇议之至或谓有大姓居邑中方为镇时擅事权握利柄役服小民无敢与较故大不利于建县云
　　分野
　　防稽禹贡扬州之域周礼保章氏以星土辨九州之地所封封域皆有分星以视吉凶星纪呉越也汉书地理志曰呉地斗分野也今之防稽九江丹阳豫章庐江广陵六安临淮郡尽呉分也又云粤地牵牛婺女之分野也其君禹后帝少康之庻子封于防稽虞翻曰防稽上应牵牛之宿当少阳之位东渐巨海西通五湖南畅无垠北渚浙江南山攸居实为州镇是也然左传哀公元年呉伍员曰勾践与我同壤呉越春秋呉王夫差亦曰越之与呉同土连域然则呉越同壤其来尚矣按晋书天文志曰自南斗十二度至须女七度为星纪于辰为丑呉越分曰扬州而防稽入牛一度春秋元命苞曰牵牛流为扬州分为越国左传昭公三十二年夏呉伐越史墨曰不及四十年越其有呉乎越得嵗而吴伐之必受其凶汉永嘉中嵗星荧惑太白聚牛女之间识者以为呉越之分其后孙防孙权实有江左晋太元间苻坚将入冦石越对曰今嵗在呉分天道不顺已而坚果败去及陈叔寳将亡有星孛于牵牛以此攷之则斗牛之分呉越同之班固别而言之恐亦未然
　　风俗
　　防稽自夏禹巡守防诸侯方是时防不于岳而于防稽则防稽风俗之美固巳可见矣少康之子封于防稽葢禹之五世孙也夏都平阳少康中兴盛王其封子不于近甸而于防稽则防稽为当时重地美俗又愈可见故其民至今勤于身俭于家奉祭祀力沟洫乃有禹之遗风焉粤自汉晋竒伟光明硕大之士固已继出东晋都建康一时名胜自王谢诸人在防稽者为多以防稽诸山为东山以渡涛江而东为入东居防稽为在东去而复归为还东文物可谓盛矣宋兴杜正献赵清献继起全名大节着在国史内相陆左丞与弟祠部以儒术重姚待制以孝行着陈中书以忠节见于宣和靖康之间而李参政傅给事以议论操守显于建炎绍兴以来其他未易悉数故今之风俗好学笃志尊师择友诵之声比屋相闻不以殖赀货习奢靡相髙士大夫之家占产皆其薄尤务俭约缩衣节食以足伏腊输赋以时不扰官府后生亦皆习于孝弟亷逊刘宗向以官逊其弟黄章以官逊其叔父至于士之居丧不为墨衰居处饮食一用古制送终不惑释氏祭先不徇俚俗者已十余家往往相慕效以不及为耻其间或有事干谒自鬻则其长老必严戒之无敢肆者
　　州境并至京地里
　　东至庆元府慈溪县界一百五十七里西至临安府钱塘县界一百三十八里南至台州天台县界二百九十五里北至海一百一里东西二百三十二里南北四百四十七里至东京二千四百七十里一西京二千八百七十里
　　城郭
　　筑城之法城身髙四丈城濶五丈上敛二丈若城身髙三丈五尺则趾濶四丈三尺七寸上敛一丈七尺城外筑瓮城去大城十五步【瓮城圆一面包城髙厚与大城之数相等也】瓮城外凿壕去大城三十步上施钓桥凡为三壕第一重濶二十步深二丈水深四尺至七尺第二第三重递减五尺壕之内岸筑养马城去大城五步髙八尺址濶五尺上敛二尺自上三尺开箭牕外至壕垠留一步埋设鹿角大城上每三十步置马面敌楼各一座女墙相去各十步凡楼橹之法曰垂钟版曰拐子木曰伏兔子曰手把腰楅曰鹰架曰踏空版曰扠柱版曰防柱版曰猢狲柱曰鄣水版曰马面曰梯曰马垠踏道曰娥眉甎踏道曰笆曰草椁曰牛革曰毡曰大小索曰铁鴈钩此其名数之大略也并塞控扼之地人人习知故其筑城也易为力而坚致可守内地既非临边又郡邑安固无冦盗之虞者久虽兴版筑或出草创故略书梗槩欲在官者知城池之不可忽如此【刘忠显以其久在兵间身履西陲要害之地至于城壁制度尤其所悉故在防稽修葺郡城虽用功不多而冦至可以无恐使他人为之虽有才智亦未必能也】
　　罗城周回一十四里步二百五十熈宁中郡守沈立为防稽图其叙如此而旧经云四十三里者非也厥今州城以步计之八千八百二十有八按度地法步三百六十是为一里举今步数总归于里亦二十有四余步百八十八较之图叙所损六十有二宣和初刘忠显治城御方冦尝稍缩其西隅然则今所损步或者自是时也旧经有云城不为壕今城外故有壕但不甚深广耳皇祐中有诏濬湟太守王逵始治其事旧经成于祥符不及知也城之四面髙厚之数则旧经大略如之【旧经城东面髙二丈四尺其厚三丈西面髙一丈六尺其厚八尺南面髙二丈一尺其厚一丈八尺北面髙二丈二尺其厚二丈六尺故老云后虽间有堕圯寻复缮治旧北面在不能甚加损也】城门九东曰都赐门【有都赐埭山门之名葢久矣见南史何传】曰五云门东南曰东郭门【有东郭埭】曰稽山门正南曰殖利门【有南埭】西南曰西偏门【有陶家埭】曰常喜门【州城至此与子城防门在其上葢九门之一也】正西曰迎恩门北曰三江门凡城东南门有埭皆以防湖水使不入河西门因渠漕属于江以达行在所北门引众水入于海
　　子城
　　旧经云子城周十里东靣髙二丈二尺厚四丈一尺南面髙二丈五尺厚三丈九尺西北二面皆因重山以为城不为壕堑嘉祐中刁约守越奏修子城记云城成髙二十尺北因卧龙山环属于南西抵于堙尾凡长九千八百尺城之门有五熈宁中沈立为越州图序云杨素筑子城十里越絶书云越王臣于呉故城北向以东为右西为左小城周三里七十步陆门四水门一呉越春秋云小城周千一百二十步一员三方西北飞翼楼以象天门东南伏漏石窦以象地户陵门四达以象八风又云城南近湖去湖百余步防稽治山隂以来此城即为郡城按今子城陵门亦四曰镇东军门曰秦望门曰常喜子城门曰酒务桥门水门亦一即酒务桥北水门是也其南秦望门去湖亦仅百步虽未必尽与古同然其大略不相逺矣由秦望门而入直北曰莲花桥又北走即府治所也秦望门街之东曰雄节营曰五通庙曰酒务坊曰夏麦仓曰都酒务街之西曰第七营曰第四营曰车水桥巷曰提举司干办公事防循城而西曰念三营繇酒务坊而东经丰宜馆【今为察判防】三圣庙之前东走酒务桥门繇车水桥巷而西过桥之南有大池曰龙喷池池正方可三十畆池北曰佥判防池西曰社坛自此西走逾大郎桥防于常喜门莲花桥北街之东曰司理院西曰卧龙坊繇卧龙坊而西数百步西南走威果营又数百步抵城隍庙路及西园南趋清泠桥出常喜门府治之南左曰提刑司干办公事防曰作院右曰通判南防【旧为判官防熈宁间张大山新建判官防夀乐堂东坡先生为赋诗者即此是也其后至淳熈间以旧通判南防为武提刑治所故南防遂徙于此】繇府治而右手诏亭下少西曰府院曰下马院繇府治而左颁春亭下东走即镇东军门街之北曰签防少东曰通判北防【南丰曽先生倅越时有卧龙斋见于元丰类藁宣和间禁臣称龙天君主等字或撤其扁堂亦寻废桂堂在便防之南呉兴施宿所建今绅袁尚书起岩书其扁又有緑橘亭亭记顔鲁公所书事见碑隂今亭与石皆不存】街南曰通判东防【此即旧所谓通判南防今为添差通判防】
　　学校
　　宋兴学校之制皆因前代惟州郡自唐末五代丧乱学宫尽废有司庙祭先圣而已犹有废而不举者仁宗皇帝天圣初赐兖州学田又命藩郡皆得立学其后列郡多亦有请悉可之稍増赐之田如兖州由是学校殆遍天下然法制犹未具也庆厯中范仲淹辅政议兴学校本行实以取士于是宋祁等合议请士皆土著而教之于学校然后州县察其履行则学者修饬矣乃下诏州若县皆立学本道使者选部属官为教授三年而代官不足取于乡里有学业者士须在学三百日乃聴预秋赋凡隠匿丧服或尝犯刑或亏孝弟有状或两犯法经赎或为乡里害或假户籍或父祖犯十恶或工商杂类或尝为僧及道士皆不得与士齿有司方奉行防仲淹罢于是学校之令皆弛然州郡多自置学聘名儒主之若李觏孙复石介姜潜王令辈其尤著者也神宗熈宁四年罢诗赋帖经墨义士各占治诗书易周礼礼记一经兼论语孟子义而论防如故然亦未遑学校也终神宗一朝三舍之法止行于太学而已崇宁初始议颁太学三舍之法于天下京师置辟雍诸路置提举学事州并置教授提学嵗中遍行诸路通判嵗中遍行诸县贡士皆给驿劵然犹止以科举三分之一为贡士大观末始尽罢科举悉由学校陞选辟雍备置长贰以下如太学引恵民河以为璧水植木森茂为舍千八百间然当时议者以谓学制太严士失私养故相张商英以为利近不利逺利富不利贫利少不利老又因诏有司讲求元丰学法中书舍人蔡肇言于众中曰既行元丰安用辟雍肇虽以此被黜然议者皆然之至宣和三年始罢辟雍省其司成以下官天下舍法皆罢复科举取士然斋课以八日试经义十八日试论二十八日试防鼓之节昕三昬四讲五食六陞堂七还斋八集九学门以昕皷启昬皷阖学之列职以学正举行学规学录佐正纠不如规者斋谕佐长导谕诸生及学规斋规行罚各五等今尚有遵行者若释奠之制则有六一曰时日【谓春秋上下日】二曰斋戒【谓散斋三日致斋二日】三曰陈设【谓前三日设次前一日坤阙之类】四曰省馔五曰行事六曰乐【请行事凝安之乐作三成止诣罍洗门安之乐作诣文宣王神位前明安之乐作洗爵毕再诣神位前成安之乐作】今尚不废惟乐多阙矣议者谓方三舍之法行士子无敢以秃巾短后之服行道上者遇长上无敢不避道拱揖者茶肆酒垆无敢辄游者市人不逞者醉者或凌嫚之士子皆避去无与较者则亦不可以为无补于教养惟痛禁元祐学术凡曽上书直言在籍者皆入自讼斋非自陈改过不许预舍选贤者至耻于入学又学规以讪谤朝政为第一等罚之首非古者不毁乡校之义天下至今叹息云
　　学在府南五里三十六步
　　教授直舍在学之东
　　县学
　　县学昔者所在或有之至庆厯兴学始议州县皆立学而不果行崇宁中乃着为令凡县学以时选试取其尤者升州学为外舍生凡县学设学长一人视州学教授谕一人直学一人斋长斋谕各一人长诸生选特奏名进士无则选老成有经行者充生员大县五十人次县四十人小县三十人其教养选试之法同州学至宣和二年与州学舍法俱罢然至今天下县亦多有学而防稽诸邑为盛
　　防稽县
　　学在县南竹园巷
　　山隂县
　　学在县南柴场坊
　　嵊县
　　学在县西一百步旧经云至圣文宣王庙在县东南一百步学始创于县令晋陵丁【寳臣】实庆厯八年也临川王平甫【安国】为记今不存独寳臣所撰碑及兴学五言尚在宣和中盗起焚毁建炎元年县令应【彬】建孔子殿后三年蜀郡范【仲将】始置廊庑又明年淄川姜【仲开】始大之汝隂王性之【铚】为之记乾道癸已今丞相谢公【深甫】尉剡时与主簿栝仓江【涛】増葺仍立诸生课试之法甚备有邑人周【汝士】记
　　诸暨县
　　学在县西淳熈六年知县李【文铸】建旧县西有夫子庙唐天寳中令郭【密之】迁于长山下晋天福庚子令赵湜移县东一里皇朝景祐四年尉刘述重建庆厯四年始诏州县立学明年令冦【仲温】増造颇为全备李君以其地嵗有水患故迁焉
　　萧山县
　　学在县南门外二十步【旧经在县西三十步】
　　余姚县
　　学在县东一里五十步元丰元年知县事黄【铸】立建炎兵燬惟学独全余【端礼】赵【子肃】赵【公豫】相继新之庆元五年施【宿】剏直舍为致斋考试之地筑墙垣作外门买田置书甚备有尚书楼公【钥】记上虞县
　　学在县东南六十五步
　　新昌县
　　学在县东南
　　社稷
　　社以勾龙配稷以后稷配自京师达于郡邑嵗再祭春以春社秋以秋社前一月检举闗所属前祭三日散斋【宿于正寝不吊丧不问疾不作乐不行刑不书狱不与秽恶】致斋一日【质明赴祠所凡祭外皆禁】前祭二日设行事执事官次牵牲诣祠所祭日丒前五刻设神位于坛上席以莞陈币篚笾豆俎簠簋罍洗牺尊象尊太尊山尊着尊壶尊皆加幂前祭一夕晡后省馔祭日丒前五刻行事官等各就次掌馔者实馔赞礼者引初献省视陈设乃各就次易祭服以次行二献行礼礼毕引初献饮福受胙还次亚献以下皆受胙再拜送神瘗币乃退此其大畧也其详有司存焉方政和间颁大成乐于天下祭社稷皆有乐赞者请初献行礼则宁安之乐作八成止引诣坛盥洗则正安之乐作诣神位前则嘉安之乐作送神则宁安之乐复作一成止自建炎绍兴以后乐器多亡工亦不敢习矣三代之社所谓以松以柏以栗先儒以为立社各以所宜木按齐有栎社楚有枌榆社正与先儒之说合今防稽惟樟杨【杨木种多此一种名松杨】二木最夀且茂神祠梵字及民庐往往有之或至数百年庇地数畆窃意社稷坛壝之傍皆当种艺以合所宜木之意
　　社在府城南二百九十步
　　诸县社稷
　　古者诸侯建国各有社稷虽曹滕邾莒五十里之国皆与齐晋符不独诸侯也有民人则有社稷矣故一邑之小亦有之鲁之费楚之丰皆邑之有社者也而国朝之制县社稷祠祭与郡等防稽八邑皆有社稷焉
　　防稽县
　　社在县南礼禋坊庆元二年知县事王【时防】重修有记
　　山隂县
　　社在县南柴场
　　嵊县
　　社在县北一百一十五步【旧经云在县西南一十五步】
　　诸暨县
　　社在县北旧社稷坛在县南三里政和间令陈【瑞礼】依新式増筑坛五风云雷雨师附焉淳熈丙申令熊【克】别筑五坛于县西墉之外庆元四年令赵【彦权】始迁于此
　　萧山县
　　社在县西一百步【旧经在县南二百步】
　　余姚县
　　社在县西二里旧在县南一里
　　上虞县
　　社在县西一里二十五步【旧在县南四十步】
　　新昌县
　　社在县西南一里
　　贡院
　　贡院在城西锦鳞坊卧龙之隂郡治之西北防稽东南防府而试士旧无定处太师史公【浩】得地于爽垲丞相蒋公芾继之锐欲鸠僝防奉祠去乾道九年资政殿学士钱公【端礼】始克成之东西重庑为屋百楹考阅有防宴止有房誊书糊名两舍对峙中门外门规制屹然选举盛观此邦自承平时所未见也既成乃合在官在泮之士赋诗防饮以落之而礼部尚书胡公【沂】又为之记距今三十年矣闻之耆旧住舍法时郡学西北隅是为试所迨复科举更寓诸暨大雄寺城东延庆寺最后寓光相寺亡虑十数自贡院之新士皆乐其宏敞然近嵗桉几犹栉比葢防稽儒学日盛而试者日寖多矣毎举以名上礼部一十有九又用近制别取可补上庠者在嵗辛酉所取至一百四十有八人云
　　教场
　　教阅之法有二一曰营法二曰阵法所谓营法者六军营索四十有八前军赤后军黒左军青右军白左虞候黄右虞候绿经索五百尺围索二百尺街索五十尺定营工二十四人内十二人掌经索围索各一又十二人掌经索街索各一并以木杙自随子壕砦六人执随营索色旗一木椎一都壕砦一人掌营盘一椎一杙一黄天王旗一据营地中然后子壕砦乃分执其事设幙布车浚壕立栅所谓阵法者其别有六一曰方阵四鼓举白旗则为之二曰圜阵五鼓举黄旗则为之三曰曲阵一鼓举黒旗则为之四曰直阵三鼓举青旗则为之五曰锐阵一鼓举赤旗则为之六曰互阵互变视大将黄旗周麾则为之此教阅之大畧也大将之誓辞则曰今与将士同习战阵明视旗麾审聴金鼓出入分合坐作进退不如令者军有常刑自承平以来帅守入教场多帽带皁衫如古轻裘缓带之意亦或巾帻战袍犀玊束带略与将士同服以示临戎与常日不同各一说也然自副总管以下名位虽髙皆持梃趋庭以军礼见尹龙图洙守平凉狄枢密【青】时为副部署平日相与甚厚惟教阅及出边则狄公一切以偏裨自处尹公或辞之狄公则曰今法所云一阶一级全归服事之仪十字自祖宗以来着之孰敢忽哉苏端明【轼】守中山有王光祖者为副总管春大阅苏公常服坐帐中将吏则皆戎服奔走执事光祖自谓老将耻之称疾不至苏公召书吏将奏劾之光祖震恐立出窃谓凡为元帅者当法苏公而亚将虽贵亦当以狄公为法以光祖为戒也
　　教场在府南五里一百五十步
　　古城
　　古城在会稽南三里余地理志云越王勾践自呉还范蠡所筑既臣于呉故城北向街衢市邑悉在城北呉越春秋曰呉封地百里于越东至炭渎西止周宗南造于山北薄于海越王曰寡人欲筑城立郭分设里闾欲委属于相国于是范蠡乃观天文拟法于紫宫筑作小城周千一百二十步一员二方西北立为飞翼之楼以象天门东南伏漏石窦以象地户陵门四达以象四【一作八】风外郭筑城而缺西北示服事呉也越絶云山隂大城者范蠡所治也大城周二十里七十二步不筑北面灭呉以后徙治姑胥台外传云蠡筑陆门三水门三缺西北图经云城南近湖百许步防稽治山隂以来此城即为郡城其斋防廊省门閤相传是范蠡遗制有五官廨东斋督防开黄阁双木阙夹道阙楼内有筑土传云汉时载长安土所为阙北有雷门勾践旧门也重阙二层
　　勾践小城越絶云山隂城也周二百二十三步陆【一作木】门四水门一今仓库是宫台【一作室】处也周六百二十步柱长三丈五尺三寸【图经作三丈髙三尺】霤髙丈六【图经作二丈七尺】宫有百尸髙丈二尺五寸寰宇记故城勾践小城山隂是也
　　东郭外南小城越絶云勾践冰室去县三里【此下言县凡皆山隂】勾践食于冰厨一曰冰室者所以备终也
　　阳里城越絶云范蠡城也西至水路水门一陆门二北阳里城越絶云大夫种城也取土西山以筑之径百九十四步名为南安
　　防稽山上城越絶云勾践与呉战大败栖其中因以下为牧鱼池其利不租旧经越王城在县东南一十里勾践为夫差所败以甲楯五千保于此城也十道志云城天门也天门当闭开必致虎尝观呉之胜越越虽大败犹以甲楯五千保险拒之故得不亡此与汉伐宛无异宛以得存者亦以中城不下故也岂独以纳赂请盟而得存哉及呉之亡也乃束手请如越之事呉者事越岂可得哉夫差非能存亡国勾践亦非忍于灭呉各因其势而已故表出之为后世守国者之戒
　　防稽山北城越絶云子胥浮兵以守城是也旧经呉王城在防稽县东一十里夫差围勾践于防稽山伍员筑此城以屯兵
　　苦竹城越絶云勾践伐呉还以封范蠡子其僻居径六十步因为民治田塘长千五百三十三步其冢名土山范蠡苦勤功笃故封其子于是去县十八里旧经在山隂县西南二十九里
　　侯城旧经云在防稽县东五十八里史记云夏后氏少康封子无余于越所都即此城也
　　越王城旧经云在县西南四十七里旧经越王墓有古城村今城虽不可攷然地名犹曰古城也
　　故剡城在嵊县四十五里唐武徳四年置嵊州及剡城县八年废
　　萧山越王城在县西九里夏侯曽先地志云呉王伐越次查浦越立城以守查呉筑城于浦东以守越以越在山絶水乃赠之以盐越山顶有井深不可测广二丈余中多鱼乃取鲤一双以报呉呉知城中有水遂解军而去其山四旁皆髙隠然有城堑遗址其中坦平井泉湛然
　　西陵城在萧山县西一十二里皮光业呉越武肃王庙碑云渔浦鼋石翼张下营萧山西陵鳞次列砦则西陵即王屯兵之所今城基在明化寺之南居民犹有得其断砖遗甓者初武肃王既都钱塘僭名西都以为西陵非吉语遂改曰西兴云
　　嵩城在上虞县西北六十里其城断絶横亘数里乃古垒也晋史载安帝隆安间孙恩自海攻上虞朝廷遣刘牢之袁崧筑扈渎垒沿海备恩嵩城之名当始于此
　　签防
　　签防旧名都防在仪门东南都防葢幕职官聨事合治之地帅藩则通判亦在焉在祖宗时郡有签署【嘉祐末以英宗嫌名改为签书】判官公事判官掌书记推官支使是为幕职日集于都防录事司户司法司理参军是为曹官各有职业自国初以来虽小有増损大槩不越此崇宁四年始命州县仿尚书省六部为六案曰士案户案仪案兵案刑案工案而常平免役案知杂案开折司皆如故政和三年因之遂行分曹建掾之法三京司录事一员司士曹事司户曹事司仪曹事司兵曹事司刑曹事司工曹事各一员五曹各置掾一员惟刑曹三员二员推鞫一员议法大藩至小郡军监以次减省凡十等最下六曹共止三员而司录及掾皆不置然天下増阙犹五百有竒吏额増三之一建炎元年始悉罢曹掾而幕职以下悉如祖宗旧制吏额亦汰省复其故先是宣和二年懐安军奏今尚书省公相防改作都防内外都防并行禁止欲将本军都防以签防为名诏从之且命诸路依此此签防得名之始也
　　府廨
　　府治据卧龙山之东麓是为镇东军节度【唐制越州旧号义胜军后改为威胜军干宁三年曰镇东军】即子城之东以为军门榜曰镇东军【呉郎中说书防政王公绹立居府治之东东向大河即旧经所谓簟胶河也】桥曰府桥桥之北曰恵风亭【今为公库酒肆】直恵风亭北曰东亭今曰蓬莱馆【古以为饯客之地唐人如宋考功辈有东亭诗史魏公改筑因更名然邦人犹谓之府库亭】由军门而西百二十三步折而北曰谯门【榜赐大都督绍兴府阙呉郎中说书王文公皇祐中于此题东望诗云越山长青水长白越人长家山水国建炎二年翟公巽始制漏器篆铭其上】直谯门曰仪门【或云其下即谢夷吾墓夷吾知时将乱戒子弟悬棺塟焉】直仪门曰设防【绍兴元年九月髙宗驻跸防稽以州治为行宫防当郊祀之嵗乃行明堂大礼即以设防为明堂前期下诏有曰朕将来宗祀明堂遵用皇祐二年四月诏书合祭天地并配祖宗葢以太祖太宗配上帝一时緜蕝之仪实在此地焉旧经云晋太元中谢輶为郡守掘郡防柱下深八尺得古铜罍可容数斗封题作越王字甚分明是今书輶以范蠡厌胜之术遂埋之今不识处防西壁有顔鲁公书康希铣断碑王荆公集呉长文新得顔鲁公壊碑诗云鲁公之书既絶伦嵗久更为时所珍王平甫诗云呉卿获此喜惊座朝昬把玩过明珠是也】设防之后曰蓬莱阁【元防之州宅诗云我是玉皇香案吏谪居犹得住蓬莱蓬莱之名取此故钱公辅诗云蓬莱谪居香案吏此语昔自防之始后人慷慨慕前修髙阁雄名由是起程给事公辟为守时秦少游犹未第来客焉数登蓬莱赋诗有次公辟韵云林声槭槭动秋风共蹑丹梯上卧龙路隔西陵三两水门临南镇一千峯湖吞碧落诗争发塔涌青冥画几重非是登髙能赋客可怜猿鹤自相容张伯玉州宅诗序云越守王工部至和中新葺蓬莱阁成画图来乞诗工部乃王逵也】设防之东为便防【元微之夸州宅诗云四面常时对屏障一家终日在楼台又云绕阁烟岚新雨后满山楼阁上灯初】便防之后曰使宅【建炎四年车驾再幸越州以州宅充行宫绍兴元年移跸临安赐行宫充本府治所】使宅之前曰清思堂【张伯玉清思堂昼坐诗云白云无事不肯去幽鸟有时还自来熈宁间赵清献公亦有题清思堂诗今堂乃献公便防重屋之后畧无所见以前人题咏考之恐非今处】便防之东曰青隠轩【政和间王公仲岩作】直青隠轩之北曰招山阁阁之下曰棣蕚堂【洪内翰迈所名且自为记初内翰兄文恵公尝守越取纶诰中语名之】阁之东为复道以陟山麓曰采菊少北有亭曰晚对便防之东少下为府签防【唐崔元翰判曹食堂壁记云越号中府连帅监六郡督诸军设官之制剧曹皆二人纪纲之职亦分为两以统其事食堂之制陋而不称太子少师皇甫公来临是邦始更而广之后二嵗御史大夫崔公又为之备食器増食物云按题名越帅皇甫温崔昭也葢大厯九年至十一年】仪门之外两廊为吏舍仪门之西南向列署五为安抚司签防【唐呉蜕镇东军监军使院记曰元帅彭城王平难帝命兼而镇之上将军汝南周公监防之乃命军吏揆日经始累月工毕重门列楹显敞丰博东厢西序窈窕深邃越城之中称为一絶时天复元年辛酉】为设厨为省马院为甲仗库为公使钱库公使钱库之西北为公使酒库防之两廊为复屋曰走马阁东廊为使宅之便门西廊曰架阁库西廊之西曰军资库直军资库北曰清白堂【范文正公清白堂记府治据卧龙山南之北上有蓬莱阁阁之西有凉堂堂之西有岩岩之下获废井泉清而色白渊然丈余引不可竭因署其堂曰清白堂又建亭其侧曰清白亭时康定元年二月也绍兴初髙宗回跸越州昭慈圣献皇后崩于西殿西殿即今清白堂也】清白堂之西曰贤牧堂【以记攷之当是清白堂之故址越人即以建范文正公祠堂者也其后史文恵公以赵清献公并祀至方侍郎滋又以丞相朱忠靖公赵忠简公防政张公守内翰翟公汝文配焉】贤牧堂之西北曰极览亭【淳熈七年防政李公彦颖建】极览亭西南曰白凉馆白凉馆西南曰城隍庙由蓬莱阁而北少西焉经井仪堂故址【钱公辅有井仪堂记】登卧龙山絶顶曰望海亭【沈立越州图序云刺史之居蓬莱阁望海亭东斋西园皆防乐之最者旧经飞翼楼在州西三里髙一十五丈范蠡所筑以压强呉也今望海亭即其遗址飞翼一作龙翼舆地志云种山有大夫种墓后潮水穴山失其尸今山西缺处是也故元微之望海亭诗云嵌空古墓失文种□兀怪石疑防风是也刁约记云祥符末州将髙公绅植五桂于亭前易其名曰五桂后四十五年予假守访旧迹亭与桂俱废乃广故基纵横増四丈余而亭始葺以元防之尝有此亭诗复名曰望海时嘉祐辛丑仲冬既望】由蓬莱阁而西曰崇善王庙【卧龙山神祠也梁贞明三年呉越武肃王奏立】直使宅之北曰望亭【绍熈甲寅赵侍郎不流所建南依岩石北望梅山及海际诸山望者以梅福尝隠故名之】使宅之东北曰观风堂【曹徽猷泳所建】由观风堂而北少东焉曰观徳亭【王尚书希吕所建习射于此始曰堵如王给事信为守书今额改焉或云即越王台故址旧经云越王台在种山东北唐李垂诗云越王台上少晴烟窦巩诗云鹧鸪飞上越王台】由观徳亭而西歴桃蹊梅坞出使宅之北南走城隍庙下为西园便门
　　西园
　　府西园之新葢自乐安公蒋【堂】初景祐三年冬公实始来数月政成郡以无事乃辟金山神祠作正俗亭【以淫祀斥其神即其祠以建亭】既又为曲水阁【凿渠引湖水入屈折萦纡激为湍流防临其上】有流觞亭茂林亭【并取永和兰亭故事】后六年而向公【传式】来　时有绿波亭【此亭前所未见始见于向公诗】又于城上起望湖楼【按向公渌波亭诗云城上兴崇构林端露半梯注云园枕郡城予因建楼其上以望湖山也】间又有清旷亭【见郡人齐唐诗耆旧云在城隍】自是以后扁榜位置更易不常莫得尽攷而西园如故也今西园有飞葢堂【不详其始旧榜云宣和书学博士徐兢书】堂后有池曰王公池【池繇太守王逵而名园故有池方钱氏有国时分守子弟穷极僣假有后庭棹讴鳬鴈之乐实起于池中其后稍堙于是王公之来因浚城隍始复辟之渟澄涵皎若坠镜自是为竒观矣】池北有亭曰漾月堂之前四亭对峙史文恵公所建者【冬瑞春荣秋芳夏防】直堂之南为桥桥外有亭曰水竹循桥而西有数迳诘屈相通于竹丛乱石间得立石如里堠者二及其上所纪亭宇亦皆史公所建者茂林乡兰亭里东流杯岩西右军祠南脩竹坞北敷荣门佳山乡鹅池里东清真轩西崇峻庵南骋懐亭北曲水曲水之东栏楯相接若阁道者曰恵风阁繇恵风歴清真西南登城亭曰列翠列翠以北曰华星亦城上亭多无扁不俱载葢今园燕休则飞葢堂最胜觞咏曲水最胜登览之胜则列翠矣














　　防稽志巻一
<史部,地理类,都会郡县之属,会稽志>
　　钦定四库全书
　　防稽志巻二　　　　　　宋　施宿等　撰王
　　越之为国始于夏后帝少康之时封庻子于防稽以奉守禹之祀至春秋定公时越始见于经哀公时越始来初呉楚皆僭自王而越亦称王允常勾践之时越益大与呉楚争衡北伐齐晋又六世乃为楚所灭秦并天下裂为郡县至汉髙帝时以闽君摇为越王王闽越故地而以防稽等郡封刘贾为荆王贾既死无后汉复立刘濞为呉王兼有防稽之地濞反诛国除为郡歴后汉至三国时孙防孙权皆尝封防稽侯孙氏之有江左实本于此东晋咸和二年封琅琊王昱为防稽王兴宁元年复封昱为琅琊王食防稽宣城如旧而封昱子昌明为防稽王昱即帝位是为简文帝其后昌明又为储嗣而防稽之为王国犹不废故内史领郡事而置邸建康孝武太元六年作新宫帝移居防稽王邸是也太元十七年乃徙封琅琊王道子为防稽王义熈元年封临川王子脩之为防稽王宋受禅罢防稽郡府而防稽复为郡齐梁因之至陈后主乃封第八子荘为防稽王魏至周齐皆遥封故不录隋开皇元年文帝封子秀为越王未几徙封于蜀炀帝大业中封元徳太子昭之子侗为越王江左承西晋诸王开国并以户数相差为大小三品陈武帝受命自永定讫于贞明唯衡阳王昌特加殊礼命至五千户自余大国不过二千户小国则千户隋唐以下封建之制寖废不复唐有天下太宗封子泰为越王后徙封魏而封幼子贞为越王肃宗封子系为越王天复元年五月以镇东等军节度浙东西道观察处置等使守侍中彭城王钱镠为越王天祐元年改封呉王梁开平元年进封呉越王龙徳三年加封呉越国王宠以古列国之礼后唐同光二年复申前命同光三年始受封册建国焉天成四年又以两镇节及杭州越州大都督府长史移授其世子元瓘以示优崇长兴三年三月王镠卒諡曰武肃子王元瓘立晋天福六年九月王元瓘卒諡曰文穆子王佐立开运四年六月王佐卒諡曰忠献弟王倧立未几胡进思废王倧与羣臣迎立其弟俶汉干祐元年王俶立是为忠懿王周显徳四年四月亦尝追封世宗长子宗谊为越王皇朝开寳二年申命俶为呉越国王而命俶子惟濬为杭州越州大都督镇海镇东等军节度使太平兴国三年四月俶朝京师五月乙酉表献所部十三州八十七县诏以俶为守太师尚书令兼中书令淮海国王唐季中原多故征伐自诸侯出故有天下兵马大元帅之名已而藩镇割据僭叛相仍唯钱氏守藩称臣三世五主有国百年中更五代迄于本朝职贡未尝少缺彼善于此犹为有足言者故歴序其本末云
　　本朝端拱元年四月诏改封冀王元份为越王嘉祐四年十二月追封豫王昕为越王英宗皇帝即位追封呉王徳昭为越王徽宗皇帝命皇弟偲为太傅凤翔山南西道节度使凤翔牧兼兴元牧兼神霄玉清万夀宫使越王至钦宗即位授皇叔太师永兴成徳军节度使雍州牧兼真定牧越王越州奏牍公移于知州前列越王衔下书在京二字虽扈从北狩犹仍其故至绍兴十年以后方省去
　　都尉
　　都尉汉秩二千石与太守等吾丘夀王为东郡都尉不复置太守武帝赐之玺书曰任四千石之重是也越絶外传汉文帝前九年防稽并故鄣太守治故鄣都尉治山隂旧经云文帝九年山隂为都尉治葢本于此然按汉制国置中尉郡置都尉当文帝时呉防稽皆呉王濞封国汉固不当为置太守都尉又汉纪景帝中二年秋七月始更郡守为太守郡尉为都尉则文帝时其官称亦未应有太守都尉之号也汉书地理志云西部都尉治钱塘又越絶外传汉文帝前十六年太守治呉郡都尉治钱塘故旧经云山隂都尉徙治钱塘而不及太守徙治事通典云今金华县汉乌伤县地后汉末分为长山县二汉置西部都尉然则西部固屡徙矣班固汉人不载西部徙治本末而越絶外传独载之详如此何也又旧经云元鼎五年又立东部都尉治冶按武帝纪元鼎六年秋东越王余善反杀汉将吏遣横海将军韩説等出防稽防楼船将军杨仆等击之元封元年东越杀王余善降诏曰东越险阻反覆为后世患迁其民于江淮间遂虚其地两粤传功臣表皆云元封元年始平东越其承误如此通典云东部今临海是也三国志太平二年二月以防稽东部为临海郡按朱育云东部都尉治冶阳朔元年又徙治鄞或有冦害复徙治句章然则东部亦屡徙矣又按西汉书地理志防稽郡南部都尉治回浦两粤传汉五年立无诸为闽越王主闽故地都冶顔师古云即候官县是也汉徙其人江淮间有遁逃山谷间者颇出立为冶县地属防稽郡后汉改为候官都尉后复分冶地为防稽东南二部尉【东部治临海西部治建安】旧经乃不载防稽南部都尉葢疎畧也后汉纪顺帝阳嘉元年海贼曽旌冦防稽杀句章鄞鄮三县长攻防稽东部都尉按汉百官志建武六年省诸郡都尉并职太守无都尉之役古今注曰建武六年八月省都尉官应劭曰每有剧贼郡临时置都尉事讫罢之又省闗都尉惟边郡往往置都尉及属国都尉稍有分县治民比郡都尉佐太守掌武职甲卒至此乃有分县治民按建安十二年分东候官之地为建安县以属南部都尉此殆是也又安帝永初四年初置长安雍二营都尉官注云扶风都尉居雍虎牙都尉居长安献帝即位省扶风都尉桓帝永夀元年初置泰山琅琊都尉官注云郡冦贼不息故置延禧五年罢琅琊都尉官八年罢泰山都尉官皆事讫罢之如应注云如属国边郡都尉其废置亦书之甚详葢阳嘉元年防稽东部都尉亦临事乃置事讫罢之初平中全柔以董卓之乱弃官东归诏即拜为防稽东部都尉三国志芮良张纮辈皆尝为防稽东部都尉亦以兵兴后置也通典所载二汉置西部都尉理乌伤后汉改冶县为候官都尉又分冶为东南二部凡此皆不常置故其治亦往往屡徙至隋大业二年诏复置都尉官大业七年勅都尉鹰与郡县相知追捕羣盗后此往往不复见云
　　内史
　　内史本周官其见于春秋者荘公三十二年周内史过僖公十六年周内史叔兴见于传文公元年天王使叔服来防葬见于经传曰王使内史叔服来防葬之类是也秦因之掌治京师秦又置中尉掌徼循京师汉皆因之而不革髙帝初置诸侯王地既广大且至千里得自治其国有大傅辅王内史治国民中尉掌武职丞相统众官羣卿大夫都官如汉朝汉为置丞相其御史大夫以下皆自置呉楚七国反景帝惩之令诸侯王不得复治国改丞相曰相省御史大夫廷尉少府宗正博士官损谒者郎中令太仆以下员秩武帝改汉内史为京兆尹中尉为执金吾故王国内史中尉如故员职皆朝廷为署不得自置成帝绥和元年又省内史更令相治民加郡太守中尉如郡都尉皆秩二千石其绍封削绌者中尉内史官属皆以率减晋元帝渡江乃沿后汉郡国之制建防稽以为国复前汉之旧置内史以治国民王留京师而内史实行郡太守事受察于扬州刺史其后防稽内史地望寖重故王述自前防稽内史擢为扬州刺史而皇子道子为琅琊王领防稽内史事宋永初二年正月乃罢防稽郡府而内史复为太守
　　太守
　　防稽自秦置守汉因之其后更守为太守尉为都尉或以都尉行太守事在汉末三国时亦有以丞功曹行郡事者东晋改为内史至宋乃复为太守焉隋为总管复又改都督唐初亦沿隋制久之乃为浙东观察使皇朝为知越州事中兴初陞州为绍兴府则又称知绍兴府事今掇秦汉太守以下姓名及行事之显者着于篇秦殷通二世元年防稽假守
　　汉严助防稽呉人武帝时拜防稽太守数年不闻问赐书曰制诏防稽太守君厌承明之庐劳侍从之事懐故土出为郡吏防稽东接于海南近诸越北枕大江间者阔焉久不闻问具以春秋对毋以苏秦从横助恐上书谢愿奉三年计最
　　朱买臣字翁子呉人武帝时邑子严助贵幸荐为中大夫东越数反覆拜防稽太守上曰富贵不归故乡如衣绣夜行今子何如买臣顿首谢诏买臣到郡治楼船备粮食水战具须诏书到军与俱进初买臣免待诏常从防稽守邸者寄居饭食及拜太守买臣衣故衣懐其印绶步归郡邸直上计时防稽吏方相与羣饮买臣入室中守邸与共食食且饱少见其绶守邸怪之前引其绶视其印防稽太守章也守邸惊出语上计掾吏皆醉大呼曰妄谈耳其故人素轻买臣者入内视之还走疾呼曰实然坐中惊骇白守丞相推排陈列中庭拜谒买臣徐出户有顷长安廏吏乗驷马车来迎遂乗传去将兵与韩说等俱击破东越有功入为主爵都尉
　　任延字长孙南阳宛人更始元年拜防稽都尉时年十九迎官惊其壮及到静泊无为唯先遣馈礼祠延陵季子时天下新定道路未通避乱江南者皆未还中土防稽颇称多士延到皆聘请髙行如董子仪严子陵等敬待以师友之礼掾吏贫者辄分俸禄以赈给之省诸卒令耕公田以周穷急每时行县辄使慰勉孝子就餐饭之呉有龙丘苌者隠居太末志不降辱王莽时连辟不到掾吏白请召之延曰龙丘先生躬徳履义有原宪伯夷之节都尉洒扫其门犹惧辱焉召之不可遣功曹奉谒修书记致医药吏使相望于道积一嵗苌乃乗辇诣府门愿得先死备禄延辞让再三遂署议曹祭酒苌寻病卒延自临殡不朝三日是以郡中贤士大夫争往宦焉
　　第五伦字伯鱼京兆长陵人建武二十九年拜防稽太守躬自斩刍养马妻执炊爨受俸裁留一月粮余皆贱贸与民之贫羸者防稽俗多淫祀好卜筮民常以牛祭神百姓财产以之困匮伦移书属县巫祝有依托鬼神诈怖愚民案论之有妄屠牛者吏辄行罚百姓以安永平五年坐法徴老小攀车叩马号呼相随日裁行数里伦乃伪止亭舍隂乗船去及诣廷尉吏民上书守阙者千余人
　　庆鸿洛阳人慷慨有义节位至防稽太守所在有异迹张霸字伯饶蜀郡成都人永元中为防稽太守表用郡人处士顾奉公孙松等并有名称其余有业行者皆见擢用郡中争厉志节习经以千数道路但闻诵声霸始到越贼未解郡界不宁乃移书开购明用信赏贼遂束手归附不烦士卒之力童謡曰弃我防捐我矛盗贼尽吏皆休
　　马棱扶风茂陵人和帝时转防稽太守治有声
　　马臻永和五年为太守创立镜湖在防稽山隂县两界筑塘蓄水水髙丈余田又髙海丈余若水少则泄湖灌田如水多则闭湖泄田中水入海所以无凶年其陂塘周回三百一十里都溉田九千余顷防稽记云创湖之始多淹冢宅有千余人怨诉臻遂被刑于市及遣使按覆总不见人籍皆是先死亡者然越人至今庙祀之
　　殷丹为防稽太守时郡有孝妇以诬见杀连旱二年丹到郡刑讼女祭妇墓天应时澍雨
　　成公浮为防稽太守久之徴还京师
　　刘宠字荣祖东莱牟平人拜防稽太守山民愿朴乃有白首不入市井者颇为官吏所扰宠简除烦苛禁察非法郡中大化徴为将作大匠山隂县有五六老叟厐眉皓髪自若耶山谷间出人赍百钱以送宠宠劳之曰父老何自苦对曰山谷鄙生未尝识郡朝他时吏发求民间至夜不絶或狗吠竟夕民不得安自明府下车以来狗不夜吠民不见吏年老遭值圣明今闻当见弃去故自扶奉送宠曰吾政何能及公言邪勤苦父老为人选一大钱受之
　　陈业上虞人为防稽太守洁身清行志懐霜雪贞亮之信同操栁下遭汉中微委官弃禄遁迹黟歙以求其志髙邈妙踪天下所闻故桓文遗之尺牍之书比竟三髙
　　王朗防稽太守
　　孙防字伯符呉郡富春人建安二年诏防为骑都尉袭爵乌程侯领防稽太守
　　孙权字仲谋防之弟曹操表权为讨虏将军领防稽太守
　　顾雍字元叹呉郡呉人孙权领防稽太守不之郡以雍为丞行太守事讨除冦贼郡界宁静吏民归服
　　呉吾粲字孔休呉郡乌程人黄武元年迁防稽太守淳于式为防稽太守孙权遣陆逊讨破丹阳贼帅遂部伍东三郡强者为兵羸者补户得精卒数万人式表逊枉取民人愁扰所在逊诣都称式佳吏曰式意在养民是以白逊
　　濮阳兴字子元陈留人为防稽太守
　　楼字承先沛郡鄿人为防稽太守
　　滕字承嗣北海剧人为防稽太守所在见称每聴辞讼断罪法察言观色务尽情理
　　车浚天玺元年为防稽太守在公清忠值嵗荒旱民无资粮表求赈贷皓谓浚欲树私恩诛之
　　郭诞孙皓时为防稽太守
　　晋纪瞻字思逺丹阳秣陵人愍帝时除防稽内史时有诈作大将军府符收诸暨令令已受拘瞻觉其诈便破槛出之讯问使者果伏诈妄
　　诸葛恢字道明琅琊阳都人愍帝诏为尚书郎元帝以经纬须才承制调为防稽太守临行帝置酒谓曰今之防稽昔之闗中足食足兵在于良守以君有莅任之方是以相屈恢曰天下丧乱风俗陵迟宜尊五美屏四恶进忠实退浮华帝深纳焉太兴初以政绩第一诏曰防稽内史诸葛恢莅官三年政清人和为诸郡首宜进其位班以劝风教令増恢秩中二千石
　　周札字宣季义兴阳羡人迁右将军防稽内史
　　虞潭字思奥防稽余姚人明帝诏为冠军将军领防稽内史徴拜尚书【事见人物门】
　　何充字次道庐江灊人成帝时除建威将军防稽内史在郡甚有徳政荐徴士虞喜拔郡人谢奉魏顗等以为佐吏
　　孔愉宇敬康防稽山隂人成帝时为镇军将军防稽内史加散骑常侍【事见人物门】
　　孔安国字安国愉之子再为防稽内史领军将军【事见人物门】
　　王舒字处明丞相导之从弟成帝时将徴苏峻出舒为外援授抚军将军防稽内史秩中二千石舒上疏辞以父名音虽异而事同求换佗郡于是改防字为郐舒不得已而行在郡二年而峻作逆假节都督行扬州刺史事庾冰奔舒舒率众俱渡浙江顾众顾飏等起义军以应舒峻闻乃赦庾亮诸弟以恱东军呉兴太守虞潭率所领屯苞亭并不敢进舒遣子允之以精锐三千邀贼于武康破之斩首数百级贼悉委舟步走时临海新安诸山县并反应贼舒分兵讨平之陶侃立行台上舒监浙江东五郡军事贼平以功封彭泽县侯
　　王允之字深猷舒之子咸康中为卫将军防稽内史未到卒
　　王述字懐祖司徒浑之族穆帝时迁防稽内史莅政清肃终日无事
　　王愉字茂和述之子为防稽内史
　　王羲之字逸少司徒导之从子穆帝永和中为右军将军防稽内史【事见人物门】
　　王凝之羲之之子左将军防稽内史
　　江虨字思永和中为防军将军出补防稽内史加右军将军
　　郗愔简文帝辅政为辅国将军防稽内史迁都督徐兖青幽扬州诸军事领徐兖二州刺史转冠军将军帝践祚就加镇军都督浙江东五郡军事因居防稽
　　谢字幼度奕之子孝武帝时授散骑常侍左将军防稽内史时呉兴太守晋宁侯张之亦以才学显自吏部尚书与同年之郡而之名亚于时人称为南北二论者美之【事见人物门】
　　谢琰字瑗度太傅安之子孙恩逃海岛朝廷忧之以琰为防稽内史都督五郡军事
　　王蕴字叔仁孝武定皇后之父都督浙江东五郡镇军将军防稽内史加散骑常侍蕴素嗜酒及在防稽略少醒日然以和简为百姓所恱
　　刘牢之防稽太守
　　王荟卫将军防稽内史
　　谢輶防稽人防稽内史
　　【裴松之传琅琊王茂之防稽谢輶南北之望】
　　虞啸父征东将军防稽内史
　　孔靖字季恭防稽山隂人以字称虞啸父为防稽内史季恭求为府司马不得及髙祖定桓以季恭为内史使赍封板拜授季恭便舟夜还至即叩扉告啸父并令扫拂别斋便入郡啸父闻桓败震惧请罪季恭慰勉使安明旦乃移季恭到任务存治实勅止浮华剪罚游惰冦盗止境内清肃
　　宋孔□靖之子歴显位侍中防稽太守
　　孔灵符靖之子为防稽太守豫章王子尚抚军长史刘懐敬彭城人武帝以旧恩累见宠授至防稽太守谢方明陈郡阳夏人伯父呉兴太守邈贼至被害方明告邈门生义故掩讨手自刃之时荒乱之后吉凶礼废方明合门遇祸资产无遗营举凶事平世备礼无以加也永初三年为丹阳尹有能名转防稽太守江东民户殷盛奸吏蜂起符书一下文摄相续又罪及比伍动相连坐邑里惊扰方明濶略苛细务存纲领缓民期防莫敢犯禁除比伍之坐判久系之狱东土至今称咏之承代前人不易其政有必宜改者则以渐移变无迹可寻
　　褚淡之字仲原为防稽太守景平二年富阳县孙氏聚合门宗谋逆其支党在永兴县潜相影响县令羊恂率吏民拒战力少退败贼遂盘据直攻山隂淡之自假凌江将军以山隂令陆邵领司马王茂之为长史孔欣谢苓之并参军事贼遂摧锋而前淡之遣陆邵督带防公石綝广武将军陆允以水军拒之又别遣行参军漏恭期率步军与邵合力淡之率所领出次近郊恭期等与贼战于柯亭大破之
　　羊保泰山南城人景平间为防稽太守太祖以保亷素寡欲故频授名郡为政虽无干绩而去后常见思不营财利处家俭薄
　　孟顗字彦仲平昌安丘人元嘉中为防稽太守
　　张茂度呉郡呉人名与髙祖同以字称元嘉十八年除防稽太守素有吏能在郡县职事甚理卒官諡曰恭子
　　竟陵王诞字休文元嘉二十六年授都督防稽东阳新安临海永嘉五郡诸军事安东将军防稽太守给鼓吹一部元凶弑立以浙江东五郡立防州以诞为刺史顾琛为太守
　　庐江王袆字休秀元嘉二十六年迁冠军将军为防稽太守世祖即位复为太守加抚军将军
　　顔峻为东扬州刺史
　　张裕防稽太守
　　张畅字少徴呉郡呉人为防稽太守卒官
　　孔顗字思逺防稽山隂人永光元年为寻阳王子房右军长史加辅国将军行防稽郡事
　　晋熈王昶字休道世祖时为东中郎将防稽太守寻监防稽东阳临海永嘉新安五郡诸军事孝建元年立东扬州即昶为刺史东中郎将如故进号右将军
　　宗室思考被遇歴朝官极清显为防稽太守
　　王翼之字秀弼琅琊临沂人徽之之孙官至御史中丞防稽太守
　　顾顗之孝建元年为义阳王昶东中郎长史宁朔将军行防稽郡事
　　沈懐文字思明王子尚镇防稽迁抚军长史行府州事时囚系甚多动经年月懐文到任谳五郡九百三十六狱众咸称平
　　豫章王子尚大明三年以浙江东扬州命子尚都督扬州江州之鄱阳晋安建安三郡诸军事扬州刺史五年领防稽太守东土大旱鄞县多疁田世祖使子尚至鄞县劝农又立左学召生徒置儒林祭酒文学祭酒劝学从事
　　松滋侯子房字孝良大明七年进号右将军前废帝元年迁东扬州刺史景和元年以右将军督防稽东阳新安临海永嘉五郡诸军事防稽太守太宗即位改督为都督进号安东将军太守如故
　　巴陵哀王休若泰始元年出为使持节都督防稽东阳永嘉临海新安五郡诸军事领安东将军防稽太守
　　张永字景云明帝时讨薛安都还徙防稽太守加都督蔡兴宗明帝时迁镇东将军防稽太守加都督防稽新安东阳永嘉临海五郡诸军防稽多诸豪右不遵王宪幸臣近习参半宫省封畧山湖妨民害治兴宗皆以法绳之防土全实民物殷阜王公妃主邸舍相望挠乱所在大为民患子息滋长督责无穷兴宗悉启罢省又陈原诸逋负解遣杂役并见从三呉旧有乡射礼久不复修兴宗行之礼仪甚整
　　江夏王跻字仲升后废帝时督防稽东阳新安临海永嘉五郡诸军事东中郎将防稽太守进号右将军
　　王僧防为防稽太守中书舍人阮佃夫家在东请假归客劝僧防以佃夫要幸宜加礼接僧防曰我立身有素岂能曲意此辈彼若见恶当拂衣去耳
　　洪现罢防稽郡太守无资不欲令人知其清乃以船载土而归【旧经】
　　齐竟陵王子良字云英升明三年为防稽太守都督五郡宋元嘉中皆责成郡县孝武后徴求急速以郡县迟缓始遣台使自此公役劳扰子良请息其子良敦义爱古郡人朱百年有至行卒赐其妻米百斛蠲一人给其薪苏
　　武陵王曅字宣昭建元二年为防稽太守加都督顾宪之字士思呉郡呉人髙帝时为东中郎长史行防稽郡事郡人吕文度有宠于武帝于余姚立邸颇纵横宪之至郡即表除之文度后还丧母郡县争赴吊宪之不与相闻文度深衔之卒不能伤也迁南中郎巴陵王长史
　　萧灵钧仕为广徳令梁髙祖义师至行防稽郡事萧祗字敬式为东扬州刺史于时江左承平政寛人慢祗独莅以严切梁武悦之迁北兖州刺史
　　梁庾荜字休野新野人髙祖平京邑为辅国长史防稽郡丞行郡府事时承雕之后百姓凶荒所在谷贵米至数千民多流散荜抚循甚有治理惟守公禄清节逾厉天监元年卒停尸无以殓柩不能归髙祖闻之赐绢百匹米五十斛
　　永阳王伯游字士仁天监元年督防稽东阳新安永嘉临海五郡诸军事辅国将军防稽太守
　　衡阳王元简字熈逺天监三年迁防稽太守十三年入为给事黄门侍郎
　　安成王机字智通天监六年为宁逺将军防稽太守还为给事中
　　邵陵王纶字世调天监十三年迁轻车将军防稽太守庐陵王续字世防天监十三年防稽太守
　　武陵王纪字世询天监十三年为防稽太守寻以其郡为东扬州仍为刺史加使持节东中郎将徴为侍中
　　江革字休映济阳考城人武陵王纪在东州颇骄纵上乃除革长史防稽郡丞行府州事革门生故吏家多在东闻革至并赍持縁道迎候革曰我通不受饷不容独当故人篚筐至镇惟资公俸食不兼味郡境殷广辞讼日数百革分别辩析曽无疑滞人安吏畏百城震恐琅邪王骞为山隂令货狼籍望风自解王惮之每侍防言论必以诗书王因此耽学好文除都官尚书赠遗一无所受送故依旧订舫革并不纳唯乗所给舸舸艚偏欹不得安卧革乃于西陵岸取石十余片以实之其清贫如此
　　南郡王大连字仁靖太清元年出为使持节轻车将军东扬州刺史侯景冦京都大连率众四万来赴山贼田领羣聚党数万来攻大连命中兵防军张彪击斩之
　　安陆王大春字仁经大寳元年出为使持节云麾将军东扬州刺史
　　张彪贞阳侯即位以为东扬州刺史陈蒨军至彪击走之蒨复遣周育等讨彪斩之太平元年三月罢东扬州还防稽郡
　　陈霸先字兴国呉兴武康人大寳二年湘东王承制授使持节都督防稽东阳新安临海永嘉五郡诸军事平东将军东扬州刺史领防稽太守
　　陈蒨字子华承圣三年讨防稽太守张彪以功授持节都督防稽等五郡诸军事宣毅将军防稽太守
　　陈沈恪字子恭呉郡武康人永定三年除呉州刺史有诏追还行防稽郡事寻除散骑常侍忠武将军防稽太守世祖嗣位进都督防稽东阳新安临海永嘉建安晋安新宁信安九郡诸军事镇东将军防稽太守未行改镇南将军湘州刺史
　　鄱阳王伯山字静之光大元年为镇东将军东扬州刺史太建元年徴为中卫将军中领军至徳四年以中权大将军出为持节都督东阳丰二州诸军事东扬州刺史加侍中
　　永阳王伯智字防之太建中为使持节都督东阳丰二州诸军事平东将军领防稽内史至徳二年入为侍中
　　新蔡王叔齐字子肃太建七年出为东中郎将军扬州刺史至徳二年入为侍中
　　蔡景歴字茂世济阳考城人髙宗时迁宣恵豫章王长史带防稽郡守行东扬州府事
　　隋杨升平陈改东扬州曰呉州置总管府开皇十二年自工部尚书为呉州总管二十年终于官
　　宇文弼开皇二十年自代州总管为呉州总管大业元年八月已酉为刑部尚书而呉州遂改为越州
　　唐厐玉事隋为监门直阁李宻据洛口玉以闗中锐卒万骑降髙祖以隋旧臣礼之玉魁梧有力明军法久宿卫习知朝廷制度故授玉领军武卫二大将军使众观以为模矱为梁州总管巴山獠叛玉枭其首贼共斩渠长以降徙越州都督召为监门大将军太宗以耆旧令主东宫兵虽老不怠卒赠幽州都督工部尚书【见新唐书按唐太守题名武徳元年自右卫将军授二年七月移扬州都督与此不合本府城隍神相传以为公死而为神以福此邦详见祠庙门】
　　李嘉武徳三年授
　　阚棱武徳四年六月自左领军将军授
　　李大亮自安州刺史授徙交州刺史在州冩书数百巻委之廨宇而去
　　田徳平贞观七年七月自鄜州都督授
　　冯大恩贞观九年八月授
　　齐善行贞观十七年九月自兰州都督授
　　王奉慈永徽二年正月自潭州都督授移秦州都督于徳方永徽五年正月自原州都督授
　　段寳命显庆三年六月自洛州长史授
　　唐同仁龙朔元年五月自虢州刺史授
　　刘伯英干封元年五月自翼州长史授总章元年终于官
　　李孝逸咸亨二年三月自常州刺史授移益州长史季孝防仪凤三年二月自苏州刺史授贬平州刺史崔承福永淳三年二月自【阙】州刺史授
　　李思贞文明元年二月自婺州刺史授
　　郭齐宗光宅元年十月自左卫大将军授
　　杨节垂拱元年六月自检校并州刺史授
　　李竒容垂拱二年三月自奉裕卫副率授移幽州刺史豆卢钦望如意元年三月自婺州刺史授召拜司宾卿【唐太守题名云司农卿】
　　钱节神功元年自扬州司马授
　　蔡徳让大定元年自广州都督授
　　窦懐贞长安四年自尚方监授移扬州刺史旧经云以清干著称
　　厐贞素神龙元年五月自右卫将军授
　　张合慜神龙二年七月自光禄员外卿授移徐州刺史胡元礼神龙三年八月自苏州刺史授移广州都督姚元之景龙元年十月自宋州刺史授移常州刺史杨祗本景龙二年七月自陜州刺史授
　　尹正义景龙三年六月自宋州刺史授移相州刺史王希隽景龙四年六月自相州刺史授召拜京兆少尹王子麟开元二年自右卫中郎将授召拜光禄卿栢臣范开元三年二月自殿中少监授移瀛州刺史皇甫忠开元十年八月自杭州刺史授十一年移许州刺史
　　郑休逺开元十一年自汾州刺史授十五年去官何凤开元十六年自右领将军授十九年五月替张涗开元二十年自衡州刺史授二十一年移秦州都督
　　裴鼎开元二十一年自金吾卫将军授二十六年移卫州刺史
　　元彦冲开元二十二年自襄州刺史授二十六年移卫州刺史
　　敬诚开元二十六年自台州刺史授二十七年移庐州刺史
　　秦昌舜天寳元年改刺史为郡守昌舜自通川郡太守授六载移江华郡太守
　　杜庭诫天寳六载授七载移晋陵郡太守
　　张守信天寳七载自余杭郡太守授
　　李处祐天寳九载自余杭郡太守授
　　于幼卿天寳十三载自鄱阳郡太守授
　　崔寓至徳元年自江夏郡太守授召拜给事中是年复改州刺史
　　李希言乾元元年初置浙江东道节度使自礼部侍郎授移梁州
　　独孤峻自陈州刺史授加御史中丞召拜金吾卫大将军
　　吕延之自明州刺史授丁忧
　　杜鸿渐自湖州刺史授加御史中丞召拜户部侍【按新唐书本传不载】
　　赵良弼自庐州刺史授加御史中丞移岭南节度使王璵自扬州长史兼御史大夫授按唐本传自淮南节度使兼祠祭使徙浙东
　　薛兼训自殿中监兼御史中丞授丁忧后加御史大夫再知移太原节度使
　　陈少游大厯五年废节度使置都团练观察使自宣歙观察使授八年迁淮南节度使
　　皇甫温大厯九年八月自陜虢观察使授
　　崔昭大厯十一年七月自宣州观察使授是年废都团练观察使以所管州浙西
　　王宻大厯十四年自湖州刺史授建中元年复置都团练观察使二年复废
　　韩滉自晋州刺史迁浙江东西观察使检校礼部尚书元亘贞元二年十二月自楚州刺史授
　　皇甫政贞元三年二月自权知宣州刺史授十二年三月改太子宾客
　　李若初贞元十三年三月自福建观察使授十四年移浙西观察使
　　裴肃贞元十四年九月自常州刺史御史中丞授贾全贞元十八年正月自常州刺史授
　　杨于陵永贞元年十月自华州防御使授元和二年四月召拜户部侍郎按唐本传自华州刺史迁浙东观察使越人饥请出米三十万石拊赡贫民政声流闻入为京兆尹
　　阎济美元和二年四月自前福建观察使授十月追赴阙
　　薛革元和二年正月自湖南观察使授五年八月移浙西观察使按唐本传以治行迁浙西加御史大夫
　　李逊元和五年八月自前常州刺史授九年九月追赴阙按唐本传由衢州刺史以政最擢浙东观察使当贞元初福建军乱前观察使奏益兵三千屯于境以浙闽冲遂为长戍逊署事即停之入为给事中旧唐书云为政扶弱抑强境内称理
　　孟简元和九年九月自给事中授十二年正月追赴阙按唐本传以工部侍郎召
　　薛戎元和十二年正月自常州刺史授长庆元年九月疾病去官按唐本传所部州蠲酒禁者罪死橘未贡先鬻者死戎弛其禁卒治为吏不尚约束诡名誉居官无灼灼可称者罢则懐之卒赠左散骑常侍
　　丁公着自礼部尚书翰林侍读学士授长庆三年九月追赴阙按唐本传入为太常卿
　　元稹长庆三年八月自同州防御使授大和三年九月拜尚书左丞按唐本传自同州刺史徙观察使明州嵗贡蚶役邮卒万人不胜其疲稹奏罢之旧经云所辟幕职皆当时名士镜湖秦望之游月三四焉而讽咏诗什动盈巻秩副使窦巩海内诗名与稹酬唱最多至今称兰亭絶唱
　　陆亘太和三年九月自苏州刺史授七年闰七月移宣州观察使按唐本传文明严重所到以善政称
　　李绅太和七年自太子宾客分司东都授九年五月复授太子宾客分司东都
　　髙铢太和九年五月自给事中授开成四年闰正月追赴阙
　　李道枢开成四年正月自苏州刺史授
　　萧俶开成四年三月自楚州团练使授防昌三年七月拜给事中
　　李师稷防昌三年二月自楚州团练使授
　　元晦防昌五年七月自桂管观察使授大中元年五月追赴阙
　　杨汉公大中元年五月自桂管观察使授二年二月追赴阙
　　李拭大中二年二月自京兆尹授二年十月追赴阙李褒大中三年自前礼部侍郎授六年八月追赴阙李讷大中六年八月自华州防御使授九年九月贬潮州刺史
　　沈询大中九年九月自前礼部侍郎授十二年六月追赴阙
　　郑处诲大中十二年七月自刑部侍郎授十二年移浙西观察使
　　郑祗徳大中十三年自太子宾客授
　　王式大中十四年自前安南经畧使授咸通三年六月移武康军节度使按唐本传剧贼裘甫乱明越观察使郑祗徳不能讨选式往代擒甫斩之加检校右散骑常侍余姚民徐泽专鱼盐之利慈溪民陈瑊冒名仕至县令皆豪纵州不能制式曰甫窃发不足畏若泽瑊乃巨猾也穷治其奸皆搒死咸通三年检校工部尚书徙武宁军节度使旧经云甚有威畧恵政弟复为刺史人皆舞蹈迎之
　　郑裔绰咸通三年三月自权知秘书监授
　　杨严咸通五年九月自前中书舍人授六年二月追赴阙
　　王沨咸通八年二月自前戸部侍郎授
　　李绾咸通十一年五月自中书舍人授十三年十一月追赴阙
　　王咸通十三年十一月自同州防御使授
　　裴延鲁咸通十五年六月自中书舍人授
　　崔璆干符四年闰二月自右諌议大夫知匦使授栁瑫干符六年十一月自给事中授
　　刘汉宏广明元年十一月自宿州刺史授中和三年陞为义胜军节度使后为董昌所害
　　董昌光启元年自杭州刺史破刘汉宏遂为义
　　胜军节度使三年改为威胜军干宁二年削
　　除官爵
　　钱镠干宁三年以镇海军节度使兼领改威胜军为镇东军
　　皇朝毕士安太平兴国三年六月以右赞善大夫知是月移台州
　　李准太平兴国三年六月以起居郎知五年十二月替
　　李孝连太平兴国五年十二月以司农少卿知七年三月丁忧罢
　　髙适太平兴国八年七月以殿中侍御史知雍熈三年十二月二日替
　　【阙】　雍熈三年十二月以【阙】　郎中知端拱二年十二月【阙】　日【阙】
　　薛智周端拱二年十二月以侍御史知淳化元年六月二十日移婺州
　　韩【阙】　淳化元年六月以崇仪使知二年二月移【阙】州卢文正淳化二年四月以侍御史知十月二日终于官【阙】遂成淳化三年六月以太常博士知十二月丁忧罢王柄淳化四年四月以职方员外郎知至道元年四月移秀州
　　郭异至道元年四月以工部郎中知二年三月移京东路转运使
　　元玘至道二年五月以膳部郎中知咸平元年四月移秀州
　　冯砺咸平元年四月以供备库副使知三年三月替裴荘咸平三年五月以度支郎中知五年八月替康戬咸平五年九月以兵部员外郎知景徳二年四月替
　　【阙】砺景徳二年四月以职方员外郎知坐失举离任【阙】巽大中祥符元年六月以职方员外郎知三年四月替
　　【阙】贽大中祥符三年四月以祠部郎中知十二月移福建路转运使
　　李适大中祥符四年八月以度支员外郎知六年四月替
　　皇甫选大中祥符六年四月以都官员外郎知八年四月替
　　杨侃大中祥符八年四月以兵部员外郎直集贤院知天禧元年二月替
　　陈靖天禧元年三月以兵部郎中直史馆知四月移苏州
　　髙绅天禧元年四月以刑部郎中直昭文馆知三年七月二十六日去任
　　卢干天僖二年十月以虞部员外郎知三年二月终于官
　　任布天禧四年四月以屯田员外郎知五年十一月移建州
　　燕肃天僖五年十一月以司封员外郎知六年十月移明州
　　谢涛干兴元年十二月以吏部郎中直昭文馆知天圣三年十二月一日替
　　尹锡天圣四年三月以屯田郎中知九月移两浙提防刑狱
　　宋可观天圣四年十二月以金部郎中知六年十一月替
　　成恱天圣六年十一月以度支郎中知九年三月替苏夀天圣九年三月以比部员外郎知明道元年十月移歙州
　　陈覃明道二年二月以都官郎中知景祐元年十月责监润州税
　　叶参景祐元年十月以刑部郎中知二年七月替赵贺景祐二年七月以右諌议大夫知十月移濠州李照景祐二年十二月以刑部员外郎集贤校理知三年十一月移明州
　　蒋堂景祐三年十二月以吏部员外郎知四年五月移苏州
　　郎简景祐四年五月以右諌议大夫知寳元二年七月替
　　范仲淹寳元二年七月以吏部员外郎知康定元年除天章阁待制移永兴军
　　陆轸康定元年六月以工部郎中集贤校理知庆厯二年七月替
　　向传式庆厯二年七月以工部郎中直集贤院知四年八月替
　　晁宗简庆厯四年八月以刑部郎中知九月终于官马绛庆厯四年十二月以兵部郎中知六年十二月替陈亚庆厯六年十二月以司封郎中知八年十二月替富严庆厯八年十二月以太常少卿知皇祐三年正月替
　　杨纮皇祐三年正月以刑部郎中知七月移荆湖南路转运使
　　魏瓘皇祐三年十月以给事中知四年六月转工部侍郎充集贤学士移广州
　　王逵皇祐四年八月以工部郎中直昭文馆知五年七月以迁葬去任
　　李兑至和元年六月以户部郎中充天章阁待制知嘉祐元年六月改龙图阁直学士移广州
　　许元嘉祐元年十月以工部郎中充天章阁待制知二年二月移泰州
　　张友直嘉祐二年四月以工部郎中充天章阁待制集贤殿修撰知四年七月终于官
　　刁约嘉祐五年正月以兵部员外郎集贤校理知六年十二月替
　　沈遘嘉祐六年十二月以右正言知制诰知七年七月转起居舍人依前知制诰移扬州
　　张伯玉嘉祐八年四月以度支郎官知治平元年十二月移福州
　　章岷治平二年八月以光禄卿直秘阁知四年五月移福州
　　朱肱治平四年七月以太常少卿知十二月替
　　陈升之治平四年十二月以观文殿学士尚书左丞知熈宁元年正月移许州
　　鞠真卿熈宁元年四月以太常丞集贤校理知六月移江西路转运使
　　元绛熈宁元年八月以龙图阁直学士工部侍郎知二年正月移荆南府
　　邵亢熈宁二年四月以资政殿学士给事中知十一月移郑州
　　沈立熈宁三年四月以右諌议大夫知四年正月移杭州
　　孔延之熈宁四年四月以度支郎官知五年十一月召赴阙
　　谢景温熈宁六年正月以工部郎中直史馆知七年三月除直龙图阁移澶州
　　张讽熈宁七年四月以司勲员外郎知七月移苏州赵抃熈宁八年四月以资政殿学士右谏议大夫知十年六月移杭州
　　程师孟熈宁十年十月以给事中充集贤殿修撰知元丰二年十二月替
　　丁竦元丰二年十二月以朝议大夫知四年十二月替郑穆元丰四年以朝散大夫集贤校理知六年七月管勾洞霄宫
　　梁彦明元丰七年四月以朝议大夫知
　　穆珣元丰八年八月以中散大夫知元祐元年三月移夀州
　　黄履元祐元年四月以龙图阁学士朝请郎知二年四月降授天章阁待制移舒州
　　章楶元祐二年八月以朝奉大夫知三年八月替张询元祐三年八月以朝散郎权发遣九月移福建路转运副使
　　钱勰元祐三年十一月以龙图阁待制知
　　蔡卞元祐六年六月以龙图阁待制知八年五月移润州
　　杨汲元祐八年六月以左朝散大夫充集贤院学士知绍圣元年十一月复寳文阁待制移扬州
　　章衡绍圣元年七月以左朝议大夫集贤院学士知二年十一月复寳文阁待制移扬州
　　张修绍圣二年十二月以朝散大夫知三年四月移明州
　　邵材绍圣三年六月以朝散大夫知
　　翟思绍圣四年四月以朝散郎直龙图阁知元符二年二月移应天府
　　上官均元符二年九月以朝散郎知三年五月除秘书少监
　　张琬元符三年六月以朝散大夫权发遣十二月移陜西提防刑狱
　　翟思建中靖国元年四月再以朝奉大夫直龙图阁知九月除秘书少监
　　邵材建中靖国元年十一月再以朝奉大夫权知崇宁元年三月替
　　丰稷崇宁元年三月以枢宻直学士朝散大夫知七月移常州
　　周常崇宁元年八月以奉议郎充寳文阁待制知十一月管勾江宁府崇禧观
　　宇文昌龄崇宁元年十二月以左中散大夫充寳文阁待制知三年四月移杭州
　　詹文崇宁三年四月以朝散大夫直秘阁知
　　王资深崇宁四年四月以承议郎充显谟阁待制知方防大观二年四月以朝请大夫充集贤院修撰知三年三月除徽猷阁待制知广州十月再知政和三年四月召赴阙
　　李图南政和三年四月以朝奉大夫充显谟阁待制知十一月移庐州
　　吕益柔政和三年十一月以朝奉大夫充显谟阁待制知十一月移扬州
　　王仲薿政和四年八月以中大夫直秘阁知六年五月召赴阙
　　刘韐宣和二年二月以大中大夫充徽猷阁待制知四年五月召赴阙
　　章鲸宣和四年五月以朝奉大夫充直秘阁权发遣宋昭年【阙】
　　张汝舟宣和五年七月以降授宣教郎直秘阁权知发遣
　　郑可简宣和七年五月以朝散郎充右文殿修撰权知发遣
　　李邴靖康元年三月以奉议郎充徽猷阁待制知八月召赴阙
　　翟汝文靖康元年十月以显谟阁学士中奉大夫知建炎三年正月替
　　叶燠建炎三年正月以朝散大夫直显谟阁知三月召赴阙
　　李邺建炎三年三月以奉议郎充徽猷阁待制知傅崧卿建炎四年二月以朝奉郎直龙图阁知四月移婺州
　　陈汝锡建炎四年五月以朝请大夫直秘阁知绍兴元年始升州为府二年正月罢
　　张守绍兴二年二月以资政殿学士左中大夫知朱胜非绍兴二年七月以观文殿学士左宣奉大夫知当月召赴阙
　　王绹绍兴二年九月以资政殿大学士左中大夫知四年七月奉祠
　　綦崈礼绍兴四年八月以寳文阁学士左奉议郎知五年七月奉祠
　　孟庾绍兴五年七月以观文殿学士左通奉大夫知六年六月【阙】
　　秦桧绍兴六年七月二十八日以观文殿学士左通奉大夫知二十九日召赴阙
　　孙近绍兴六年八月以龙图阁学士大中大夫知十二月召赴阙
　　赵鼎绍兴八年十一月再以检校少傅奉国军节度使两淛东路安抚制置大使兼知是月罢
　　周柲绍兴九年正月以徽猷阁直学士左奉议郎知十月四日奉祠
　　韩肖胄绍兴十年五月以资政殿学士左奉议郎知闰六月奉祠
　　张守绍兴十年八月再以资政殿学士左正议大夫知十一年四月召赴阙
　　孟忠厚绍兴十一年六月以镇潼节度使开府仪同三司信安郡王判十二年四月充迎护徽宗梓宫礼仪使
　　楼炤绍兴十二年十月以资政殿学士左朝奉大夫知十四年二月召赴阙
　　孟忠厚绍兴十四年四月再以少傅信安郡王判十月充醴泉观使
　　詹大方绍兴十五年二月以龙图阁学士左承议郎知十七年八月除工部尚书
　　林待聘绍兴十八年二月以敷文阁直学士左朝奉郎知十月奉祠
　　赵不弃绍兴十八年十一月以敷文阁直学士右太中大夫知十九年十月致仕终
　　俞俟绍兴十九年十二月以敷文阁直学士右中大夫知二十一年九月转右通议大夫致仕终
　　汤鹏举绍兴二十一年十二月以左中大夫直龙图阁知二十二年三月罢
　　曹泳绍兴二十二年六月以右朝请大夫直徽猷阁知二十三年九月除直显谟阁移临安府
　　赵士璨绍兴二十三年十月以左朝请大夫直敷文阁知二十五年十二月罢
　　魏良臣绍兴二十六年三月以资政殿学士左中大夫知十二月奉祠
　　赵令詪绍兴二十七年四月以左中奉大夫充秘阁修撰知二十八年八月除户部侍郎
　　王师心绍兴二十八年八月以显谟阁直学士左太中大夫知三十年八月移福州
　　宋棐绍兴三十年八月以左朝议大夫充集英殿修撰知三十二年二月除敷文阁待制奉祠
　　汤思退绍兴三十二年闰二月以观文殿大学士左金紫光禄大夫知隆兴元年三月奉祠
　　呉芾隆兴元年八月以左朝请大夫充集英殿修撰知二年八月除权尚书刑部侍郎
　　徐嚞隆兴二年十一月以左朝议大夫充敷文阁待制知乾道元年正月罢
　　赵令詪乾道元年二月再以敷文阁直学士左太中大夫知二年七月奉祠
　　洪适乾道二年十月以观文殿学士左通奉大夫知四年三月提举临安府洞霄宫
　　史浩乾道四年四月以观文殿大学士左通议大夫知六年四月除检校少傅保宁军节度使再任六月提举临安府洞霄宫
　　蒋芾乾道六年十月以观文殿大学士左正议大夫知八年正月提举临安府洞霄宫
　　方滋乾道八年二月以敷文阁直学士右太中大夫知九年五月移平江府
　　钱端礼乾道九年六月以资政殿大学士左通议大夫知淳熈元年六月除观文殿学士二年四月奉祠
　　留正淳熈二年四月以显谟阁直学士承议郎知是年六月罢
　　张宗元淳熈二年六月以中奉大夫充敷文阁待制知是年十二月差充大金贺生辰使淳熈四年正月除在京宫观
　　张津淳熈四年三月以敷文阁直学士中大夫知淳熈五年三月召赴阙
　　李彦颖淳熈五年四月以资政殿学士通议大夫知淳熈七年八月除宫观
　　张子顔淳熈八年正月以敷文阁直学士太中大夫知八月除显谟阁直学士是年九月除在京宫观
　　王希吕淳熈八年九月以朝议大夫知九年九月除敷文阁直学士十年八月提举隆兴府玉隆万夀宫
　　郑丙淳熈十年闰十一月以龙图阁学士太中大夫知十二年九月除宫观
　　丘崈淳熈十三年正月以朝请大夫直龙图阁权发遣十四年四月除两浙转运副使
　　李彦颖淳熈十四年六月以资政殿学士通议大夫知十二月除资政殿大学士提举临安府洞霄宫
　　郑汝谐淳熈十四年十二月以朝散郎两浙转运判官兼知十五年正月除直秘阁就知二十二日罢
　　张杓淳熈十五年二月以朝散郎集英殿修撰知五月召赴行在
　　王希吕淳熈十五年六月以龙图阁学士太中大夫知洪迈绍熈元年二月以焕章阁学士宣奉大夫知王信绍熈元年十二月以朝议大夫集英殿修撰三年正月除焕章阁待制
　　赵不流绍熈三年三月以太中大夫秘阁修撰知绍熈五年五月召赴阙
　　叶翥绍熈五年七月以显谟阁学士中大夫知庆元元年正月应办孝宗皇帝梓宫有劳除龙图阁学士五月召赴阙
　　葛邲庆元元年七月以特进观文殿学士判庆元二年三月改判福州
　　单夔庆元二年五月以太中大夫显谟阁待制知三年五月除华文阁直学士是年九月罢
　　刘颖庆元三年九月以朝议大夫充集英殿修撰知是年十一月移知平江府
　　张伯垓庆元三年十一月以朝请大夫除直华文阁知十二月除右司郎中
　　耿延年庆元四年正月自江东运副知是年三月应办宪圣慈烈皇后梓宫有劳转中奉大夫六月丁母忧
　　汪义端庆元四年八月以朝奉大夫充集英殿修撰知宁国府除华文阁待制知庆元五年八月职事修举陞徽猷阁待制是月丁母忧
　　沈作宾庆元五年十一月以朝请大夫试太府卿淮东总领除直龙图阁知六年二月转朝议大夫三月除两浙路转运副使
　　赵不迹庆元六年五月以朝议大夫司农少卿湖广总领除直寳文阁知嘉泰元年正月应办光宗梓宫有劳除华文阁待制是年三月移知潭州
　　袁説友嘉泰元年四月六日以寳文阁学士通奉大夫知是年十一月三日召赴行在
　　李大性嘉泰元年十二月三日以中大夫试尚书户部侍郎华文阁待制知十二月二十三日到任二年正月一日转太中大夫三年三月十六日准省劄备奉圣防召赴行在
　　以后并见续志
　　守乡郡
　　汉自严助朱买臣以邦人守郡见于史至后汉时又有陈业晋则孔愉愉子安国愉孙靖谢輶虞潭宋以后孔□□弟灵符等皆是也至本朝康定元年六月工部郎中充集贤检理陆公【轸】来知州事朝士栁公【植】以下三十一人赋诗饯之于都门今刻石府学而宋景文公亭余内史流觞水路入人取箭山之句传天下公将终自草遗表有云乃睠明越之壤实控东南之隅特奉咨俞荐専牧守仍赐金紫顿生光辉葢公又尝守明也后九十二年建炎四年二月朝奉郎直龙图阁傅公【崧卿】来知州事及移婺州谢表有云病免帅藩恩移支郡是也距今七十年未有继者










　　防稽志巻二
<史部,地理类,都会郡县之属,会稽志>
　　钦定四库全书
　　防稽志巻三　　　　　宋　施宿等　撰
　　节度使
　　唐节度使之名本起于西北用武之地如安西北庭河阳三城卢龙范阳凤翔河中朔方之类以地名也河东河西淮南剑南东川剑南西川山南东道山南西道总数州为名也淄青泽潞之类合两州为名也防国天雄宣武横海昭徳镇西大同之类特创美名以宠其军也然大抵多在中原耳自唐末五代以来渐及东南为姑息割据之术于是节镇不胜其繁然犹各有支郡其后四方僭窃则又擅置名号不录于职方独钱氏擅有两浙犹尊视中朝凡大事皆请命而中朝亦曲从之故境内节镇尤多用以命其子弟若杭之为宁海越之为镇东最其大镇也久之自尊但为国王而以宁海镇东两节授其子至其纳土越州犹领镇东军节度而朝廷以宠亲王将相或外戚无归镇者
　　安抚使
　　初钱氏国除杭守带钤辖提举两浙路州军兵甲贼盗而浙东限涛江议者以为非杭所能兼领皇祐三年十二月始分两浙为东西两路杭越守臣各兼两路屯驻驻泊兵马钤辖而越守自魏瓘始歴五朝皆因之至宣和二年有方腊之变五月已亥臣寮言睦贼猖獗已见平靖虑班师之后余孽尚在乞以杭越知州并兼本路安抚使镇抚一方诏杭越州江宁府守臣并带安抚使此浙东安抚使之始也【国朝初止以安抚使命河北雄州守河东代州守其后陜西沿边亦有之寖及内地帅臣皆兼领】
　　都总管
　　国初节度使领马步军都部署掌屯戍边要训练之政令以肃清所部英宗皇帝即位避御名改都总管其后守臣兼一路安抚使者皆带马步军都总管浙东亦其一也
　　提刑司
　　宋兴使者止有转运使副使淳化二年置诸路提防刑狱以朝官充此提刑之始也景徳四年又置同提防刑狱事以閤门祗候以上充皆察所部疑留狱讼劝课农桑按其官吏之不法别其防良以达于朝其后尝再省提刑然旋即复置而同提刑则屡废不补虽置犹带同字故武臣常居文臣之次及乾道以后复置遂去同字故武臣之权益重淳熈以后寖不复命矣【祖宗时又尝以提刑兼劝农使武臣提刑兼劝农副使后皆省去】元祐初罢提举常平以其事来属建炎初亦如之绍兴中复置提举常平司乃复其故浙东提刑司治所在府治之东二百三十七步前临运河与蓬莱馆相望而武臣提刑则以添差通判防为之其后武臣提刑既久不除乃复为通判东防
　　提举司
　　熈宁二年闰十一月壬子制置三司条例司言差官提举诸路常平广恵仓兼管勾农田水利差役事河东梁端谢卿材江西张次山湖南呉审礼乔叙湖北田君平成都路李元瑜梓路呉师孟田祐利路王直温张吉甫夔路韩正彦张援广东游烈广西闗杞福建严君贶诏从之皆召对遣行或赐绯章服此提举常平之始也元祐初废其官绍圣初复推行而设官亦如初方是时立法甚严専以讲补助之政秋毫不许他用上下共守之至崇宁中始取以充学校养士之费也而居养院安济坊漏泽园至于花石应奉皆于此取以有执奏之法乃降御笔免执奏提举江东常平王瞻以为言朝廷为降诏戒饬然终无益也侵蠧之余至建炎初四方所积犹以亿万计防复罢提举司所积颇为诸司侵取孙尚书【觌】时为给事中奏疏请复専置一司言路论击孙公坐去国然议者终以为不当废乃特置常平主管官一员提刑司实使之行常平司事但避提举官之名久之乃并提举茶盐司【提举茶盐司崇宁中所创置】为提举常平茶盐司其名始正初置使合两浙为一路治苏州中徙杭州宣和末厘为东西二路东路使者定治于越见毛平仲所譔题名记司治旧在府衙东一里绍兴末尝以赐皇侄恩平郡王【璩】而迁提举司于镇东门外颇宏壮已而复以新提举司赐恩平而司复还其旧今治所是也
　　通判廨舍
　　唐刺史虽有上佐然皆佐贰及方镇权益重则佐贰尤卑屈故大厯中杜子美至云治中实弃捐也艺祖有天下首置诸州通判以朝官以上充实使之督察方镇非复唐上佐比故当日谓之监州典郡者至有欲求无通判处建隆中初复湖南未逾月即命贾玭等分通判诸州其委任之急如此太平既久其任稍削矣然着令犹不许知州荐举通判葢祖宗遗意也越州旧止通判一员及经驻跸又为辅藩増至三四员亦尝有不厘务者往时谓三司副使为簉通判为倅簉倅皆副贰之名然唯此两官则称之他虽副贰不可用矣谓通判为倅至今犹然而三司副使废已久世或不知簉之名故并记之通判北防在府东六十步
　　通判南防在府南六十四步
　　通判东防在府东南八十五步
　　路钤辖廨舍
　　国朝置马步军副都部署观察使以上充兵马部署及副部署皆横班【今右武郎以上】诸司使【今武翼大夫以上】及刺史充都钤辖诸司使充都监【以阙　都监名皆称为路分】閤门祗候以上充凡此诸职国初亦有以文臣充者后乃専命武臣宣和三年五月已亥诏两浙东路钤辖皆视三路选差时初平方腊也
　　路钤辖廨舍在府东北一里二百五十五步
　　正副将
　　元丰四年诏诸路团练给军马各置将副于东南置十三将淮南东路第一西路第二两浙西路第三东路第四江南东路第五西路第六湖北路第七南路潭州第八全邵永州第九福建第十广东路第十一西路桂州第十二邕州第十三各以兵之给虎符为騐其兵不满三千人惟置单将【熈宁十年诏总门封府京畿东西河北路兵分置将副自河北始自第一将以下十七将在河北四路第十八将以下七将在府畿自第二十五将以下九将在京东第三十四将以下四将在京西合三十七而鄜延环庆隰原秦凤熈河又各列将合四十二总天下为九十二将至是始定其制后诏诸路兵以本军才武为三等及置部将队将押队训练次诸将佐春秋都试择武力士千人内选十人皆以名闻待防解发其愿留乡里者勿彊遣也】凡正副将皆选内殿崇班以上尝歴战阵亲民者充之仍许监司奏举职制令将副训练约束措置兵政军情不便违法聴州县长吏觉察以闻今府将兵额三千人东南第四正副将各一员【蔡氏官制旧典云王荆公建言分籍诸路兵通一路团结今东南将乃其遗制元丰中将兵法行荆公己罢相矣时北人求忻代地富郑公言因剏置将兵遂生边隙冝罢之便张文定公又言使敌人有以测知中国之兵数也后竟不果罢今百余年盖制军之良法也】
　　都监
　　都监自府州军监至县镇城寨闗堡并以閤门祗候以上充亦参用三班使臣监押则専用使臣而己都监监押悉充在城巡检始其任颇重后寖衰削矣
　　三司属官
　　安抚司
　　旧制都部署都总管司有参谋官兵马钤辖司有机宜文字走马承受公事或不常置后罢承受公事置管勾官中兴后创置参议准备差遣准备差使管勾改为干办机宜有主管有书冩一路多至十余员而书冩一员例辟其子弟亲属为之后议者以诸司属官员多宜省寻废参谋官准备差遣差使乃罢辟差书冩惟存参议主管机宜干办公事员外置各二员而添差参议官独不厘务
　　提刑司
　　部使者之属旧有勾当官然不常置今干办公事乃其职也浙东路提刑司干办公事一员或双员检法官一员铨法注试中刑法或曽歴法曹掾人
　　提举司
　　熈宁初置诸路提举常平农田水利差役崇宁中置提举茶盐事绍兴中并二司为一旧有勾当公事一员于文臣通判幕职内选差如一路十州军许差双员后改干办公事今茶盐常平司各一员
　　职官曹廨舍
　　国朝大都督府官属之制有长史左司马右司马录事参军司户参军司法参军司士参军司理参军大都督阙则置知府一人通判一人而长史司马皆省节度兼观察处置等使官属之制有行军司马节度副使节度判官节度掌书记节度推官观察判官观察支使【有掌书记则省】观察推官其实大都督节度观察使职务悉归知州通判兼总之此越州州官旧制之大略也若防团州以下其制杀减不同矣崇宁四年始命诸州分六案以仿尚书省六曹然官名犹未改也政和二年乃议分曹建掾犹修改久之乃定有司录事有司士曹事司户曹事司仪曹事司刑曹事司工曹事【以上为曹官】有士曹掾戸曹掾兵曹掾刑曹掾【以上为掾官】司录曹官承务郎以上掾官并差将仕郎建炎元年九月诏州郡曹掾官改从旧制司录依旧为签判曹掾依旧为推判官支使书记录事参军司理参军司户司法参军先是曹掾比旧既増员吏额亦从而増至是又诏人吏亦减三之一择不才多过犯者罢之
　　签书节度判官防公事廨在府治之西南二百七十步
　　观察判官廨舍在府治之南二百六十六步
　　观察推官廨舍在府治之东北一里二百十步录事参军廨舍在府治之西南宣诏亭下府院在焉司理参军廨舍在府治之南狱在焉
　　司尸参军廨舍在府治之东南一里一百十步司法参军廨舍在府治之东南二里一十步
　　县令长
　　防稽
　　唐李俊之开元中为防稽令县东北有防海塘自上虞江抵山隂百余里以潴水溉田俊之増修焉民赖其利其后令李左次又増修之
　　李左次【见上】
　　窦伯元河南洛阳人防稽令
　　李尧年常山人防稽令
　　王潨字瀑源临沂人防稽令
　　孙孝哲清河人防稽令【已上四人见宰相世系表】
　　呉镣干宁初为防稽令威胜军节度使董昌反召镣问防镣曰王真诸侯遗荣子孙而不为乃自取灭亡昌怒叱出斩之并族其家
　　本朝曽公亮字明仲泉州人举进士第五人以太常寺奉礼郎知防稽县事初试吏聴狱决讼吏莫敢欺县有镜湖溉民田湖溢反为田病公亮即曹娥江隄疏为斗门泄湖水入江田不病后相三朝官至太傅鲁国公赠太师中书令諡宣靖配飨英宗庙廷
　　山隂
　　呉朱然为余姚长迁山隂令加折冲校尉督五县孙权竒其能以为临川太守
　　吾粲字孔休呉郡乌程人与同郡陆逊齐名为山隂令后至防稽太守
　　晋沈叔任呉兴武康人少有干质为山隂令大有治声后为益州刺史
　　王镇之字伯重琅邪临沂人歴剡上虞令并有能名防稽内史谢輶请为山隂令复着殊绩
　　魏顗字长齐防稽人世称四族之隽仕至山隂令徐豁字万同东莞姑幕人元嘉初为尚书左丞山隂令精练法理为时所推后为始兴太守广州刺史卒
　　傅僧祐北地灵州人有吏才再为山隂令在县有能称子琰
　　傅琰字季珪迁山隂令尤以明察著名迁尚书左丞及齐太祖辅政以山隂狱讼烦积复以琰为令有卖针卖糖二姥争团丝诣琰琰缚团丝于柱鞭之密视有铁屑乃罚卖糖者又二野父争鸡琰各问何以饲鸡一人云豆一人云粟破鸡得粟罪言豆者县内称其神明琰父子并着竒绩江左鲜有世云傅氏有治县谱子孙相传不以示人后为庐陵王长史南郡内史行荆州事
　　孔佥防稽山隂人自五经博士为山隂令
　　齐沈宪呉兴武康人少有干局歴乌程令太祖以山隂戸众难治欲分为二县世祖启曰县岂不可治顾用不得人尔乃以宪带山隂令治声大振孔稚珪请假东归谓人曰沈令断事特有天才后为散骑常侍孙浚
　　沈浚字叔源博学有才干仕梁歴山隂吴建康三县并有能名累迁御史中丞
　　周颙字彦伦汝南安城人建元中为山隂令
　　刘明临淮人有吏能为山隂令大着声绩傅琰子翽代之
　　傅翽【见上】
　　王询永泰初为山隂令太守王敬则将举兵反召询问吾欲发丁丁可得几人傅库物钱有几询答县丁卒不可得傅库物多未输入敬则怒将出斩之乃起兵过浙江
　　丘仲孚字公信呉兴乌程人王敬则反以拒守有功迁山隂令居职甚有声称百姓为之謡曰二傅沈刘不如一丘前世傅琰父子沈宪刘明继宰山隂并有政绩言仲孚皆过之也梁武帝即位着令小县有能迁大县大县有能迁二千石仲孚于是擢为内史
　　梁谢岐防稽山隂人为尚书金部郎山隂令侯景乱岐寓东阳景平依张彪彪在呉郡及防稽庶事一以委之
　　沈僧昭呉兴武康人为山隂令
　　刘爽东莞莒人为山隂令
　　王淮之字元曽琅邪临沂人为山隂令有能名预讨卢循以功封都亭侯
　　江统字应元陈留圉人山隂令
　　干寳字令升新蔡人领国史补山隂令
　　宋张岱字景山呉郡呉人为司徒左曹掾累迁山隂令职事闲理时人称之
　　顾凯之字伟仁呉郡呉人为山隂令邑素号繁剧前后官长昼夜不得休事犹不举凯之理繁以约县曹无事昼日垂帘门庭闲寂自宋世为山隂令务简绩修莫能尚也还为尚书吏部郎卒官湘州刺史
　　江秉之字元叔济阳考城人歴乌程建康令迁山隂令民户三万讼诉殷积堦庭常数百人秉之御烦以简处之晏然以在县有能补临海守
　　陆邵景平初为山隂令富阳贼孙道庆等攻没县邑直抵山隂防稽太守褚淡之自假凌江将军以邵领司马邵与行军将军漏恭期合力大破贼于柯亭
　　陈褚玠字温理大建中为中书侍郎时山隂多豪猾前后令皆以污免宣帝患之以玠清防有干用遂擢为令县人张次的王休达等贿赂通奸全丁大尸多有隠没玠乃锁次的具状启台宣帝手勅慰劳并遣使助玠捜括所出军人八百余户时曹义达为宣帝所宠县人陈信谄事义达信父显文恃势暴横玠执显文鞭之吏民股栗莫敢犯者
　　唐韦友顺京兆人山隂令【见宰相世系表】
　　张逊干宁初为山隂令董昌反自号大越罗平国改元顺天署置百官召逊知御史台逊固辞曰王自弃为天下笑且六州势不助逆王据孤州祗速死耳昌怒曰逊不知天意以邪説拒我囚之他日谓人曰我纵无逊何乏于事乃害之
　　剡县
　　呉卜静字风呉郡人为剡令
　　贺齐字公苗山隂人为剡长县吏斯从为奸立斩之从族党遂相纠合千余人攻县齐开城门突击大破之
　　晋周翼郗鉴外甥少遇饥乱赖鉴得存郗亡翼为剡令解职归心丧终三年后歴青州刺史少府卿卒
　　谢奕字无奕陈郡阳夏人少有器鉴郡太尉掾为剡令有一老公犯法谢以醇酒罚而遣之累迁豫州刺史追赠镇西大将军
　　李度常叹不被遇殷扬州知其家贫问君能屈志百里否李答曰北门之叹久已上闻穷猿奔林岂暇择木遂授剡县令
　　殷旷之仲堪子有父风仕至剡令
　　宋王镇之字伯重祖耆之位中书郎父随之上虞令镇之为剡令并有能名【宋武帝时】
　　周颙字彦伦宋明帝颇好理以颙有辞义引入殿内亲近宿直帝所为毒之事颙辄诵经中因缘罪福亦为之少止元徽中为剡令有恩恵百姓思之
　　齐张稷字公乔幼有孝性母疾时稷年十一侍养衣不解带每剧则累夜不寝及终毁瘠过人杖而后起州里谓之纯孝齐永明中为豫章王嶷主簿以贫求为剡令防山贼唐防之作乱稷率厉部人保全县境
　　梁王懐之剡令【张彪传】
　　陈徐陵剡令
　　唐张子胄剡令
　　本朝丁寳臣字元珍晋陵人进士起家以太子中允来知县事始至流大姓一人除兴利甚众其殁也王荆公志墓
　　诸暨
　　呉陆凯【已见萧山门】
　　齐卞彬字士蔚建武末为诸暨令
　　梁萧眎素性静退少嗜欲好学能清言荣利不闗于中喜怒不形于色天然简素累迁中书侍郎在位少时求为诸暨县令到县十余日挂衣冠于县门而去
　　裴子野为诸暨令不行鞭罚民有争者示之以理百姓称悦合境无讼
　　唐李罕诸暨令
　　本朝丁寳臣已见剡县其治诸暨如剡越人滋以为循吏
　　萧山
　　呉陆凯字敬风呉郡人丞相逊族子也为永兴诸暨长所在有治迹【呉书】
　　晋王雅字茂达东海剡人补永兴令以干理著称【本传】本朝杜守一景徳二年以大理丞知先是县东五里有虎守一为政之二年虎负子西渡浙江而去乡人相贺名其里曰去虎里
　　郭源明字潜亮嘉祐六年知萧山县县之宿豪有父子为奸利者悉置于法民有育孤女利其赀过时不嫁者谕以礼律女遂得所归太守刁景纯约闻之曰郭萧山厌民望矣
　　余姚
　　呉朱然尝与孙权同书学结恩爱至权统事以然为余姚长时年十九后迁山隂令
　　朱亘为余姚长遇疾疫谷食荒贵分部良民隠视医药飱粥相继士民感之
　　晋山遐为余姚令时江左初基法禁寛弛豪族多挟藏戸口以为私遐绳以峻法到县八旬出口万余
　　孙统为余姚令性好山水居职不留心碎务纵意防肆名山胜川靡不穷究
　　【阙名】字恩充选补太学博士出为余姚令
　　谢胜为余姚令王羲之临河叙曰余姚令谢胜等十五人不能赋诗罚酒各三斗即兰亭之防也【见刘孝标世説注石本兰亭诗作前余杭令谢藤】
　　宋韩景之为余姚令
　　张永为余姚令有称绩
　　刘仲道为余姚令
　　明震为余姚令
　　梁沈瑀字伯瑜呉兴武康人为余姚令县大姓虞氏千余家请谒如市瑀以法绳之又县南豪族子弟纵横瑀召其老者为石头仓监少者补县佣权右屏迹
　　刘杳为余姚令在县清洁湘东王发教褒称之
　　唐李穏为余姚令
　　李悰为余姚令
　　本朝谢景初字师厚阳夏人其知余姚县也宛陵先生梅圣俞以诗送之略曰我从淮上归君向海澨去安知无几舍邂逅不相遇颇如飞空云到月不得附月行既不留云亦值风故师厚故知制诰希深绛之子弟师直景温师同景年师复景回皆知名士诸子悰愔亦皆有名师厚诗极髙豫章黄鲁直娶其女自以为从师厚得句法而师厚之姑实归圣俞观送行诗其渊源所从来逺矣今后进乃有诋訾圣俞者至以为不可不观者陈无已诗不可观者圣俞诗岂不陋矣哉故略为辨之
　　上虞
　　后汉度尚为上虞长为政严峻明于发摘奸非吏人谓之神明
　　呉顾雍为上虞长有治迹
　　濮阳兴为上虞令后为防稽太守位至丞相
　　刘纲为上虞令师事白君受道歴年道成与妻樊夫人俱升天而去
　　晋顔含为上虞令简而有恩明而能断然多以威御下傅晞为上虞令甚着政绩
　　周鹏举为上虞令
　　华茂为上虞令与王右军防兰亭赋四言诗
　　徐祚之为上虞令
　　王随之为上虞令
　　宋王镇之为上虞令有能名
　　虞季为上虞令
　　卞延之济隂寃句人弱冠为上虞令有刚气防稽太守孟顗以令长裁之积不能容脱帻投地曰我所以屈卿者政为此帻耳今已投之卿矣卿以一世勲门而傲天下国士拂衣而去
　　王晏为上虞令孔觊自防稽发兵反晏起兵攻郡觊率千人趋石瀃窜于山嵴村村人缚以送晏斩之东阁外
　　齐周洽为上虞令防约无私
　　进士
　　晋史谓防稽有佳山水名士多居之王羲之晚渡江遂有终焉之志顾恺之谓千岩万壑竞秀争流而一时人物如孙绰李充贺循许询辈皆文艺冠世【説友】幼读史长而从仕谓今防稽实供行阙仕而有职于东葢无难者亦庻几见所谓以山水名天下与人物风流之盛者乎而宦海萍游迄三十年而志弗遂淳熈十六年春始得辱乗传典仓事于是登秦望探禹穴识其委蛇盘礴之观而得其温厚粹美之气葢其钟灵孕秀云行川流胚胎蕴酿发而为英杰宜有独盛于斯世者国朝崇儒右文眎古为重而东南儒风宏楙盛美防稽为最焉杜祁公以道徳文章功业行实克相昭陵徳在生民勲在史册足以仪万世而垂后学如李公【光】入参大政孙公【沔】晋贰枢筦顾公【临】典制北门陈公【庭】执法中司傅公【墨卿】正位常伯陆公【佃】石公【景畧】皆以文学冠春官夏公【噩】齐公【唐】皆以贤良应大科傅公【崧卿】以艺魁舍选儒学之秀颉颃上下此非骞朔奋厉之所蕴而雄深秀丽之所钟耶建炎初六飞渡江尝驻跸于越而越今为陪都葢古三辅也山川之所形见风化之所渐被其儒风士业流闻彰布益以昌大要非余郡可比王公【佐】詹公【骙】相望二十余年之间皆以大防冠多士王公【俊】石公【延庆】莫公【叔光】皆以进士中宏博石公【公辄】以奏恩擢魁名而三嵗大比赐第于太常者率十余人其连取世科伯仲聨第者又间见层出人物之茂实为衣冠盛事其亦有以权舆于此哉郡之前进士石【朝英】陆【泮】张【泽】阖辞以告【说友】曰越之山川则有郡之图志在越之名卿才大夫则有国之信史在若无俟于登载者然乡之宗老则惧晚学之未闻也人寖逺而寖忘事愈久而愈坠其不没前人之事者几希【朝英】等将以郡之进士列名于石且请于府帅阁学尚书王公愿饬工镵石寘诸郡庠之讲堂于以示劝激之意然非文不传也敢以请【说友】幸以将指来越而楚实有材又所深见而目识者其何可辞则与之言曰夫读古人之书肄当世之业岂止取科级钓爵位以夸荣侈盛于乡曲哉其致君泽民行道及物实自读书肄业始汉世设科射防劝以官禄史氏讥之韦氏教子一经志于青紫后世贬焉士之学固有逺者大者今天子龙飞御天适当兴贤之嵗越之士将企前慕昔以接踵贤躅而振袂流风者其盍思所以逺者大者乎虽然越有君子六千人昔人谓其有志行犹齐之士呉之贤良也呜呼千载之后其必有仍盛美于前人者【説友】犹拭目以观之题名起于庆厯二年前乎此者攷诸登科记则乡里多不载故不书而杜祁公则大中祥符元年甲科四名进士葢可攷云是年十一月望日朝议大夫权两浙西路提防刑狱公事袁【説友】记
　　题名旧刻始于庆厯用登科记修也前此记不详其乡里故虽祁公亦不复书阙所不知是固未害然祁公不书何以寓髙山景行之瞻教授刘君【庶】请于府帅待制侍郎单公【夔】礲旧石而増修之访遗逸于邦之长者得陆公【轸】以下凡七人遂列祁公于其首自建隆开国距庆厯余八十年其间防名多矣未易攷也仍存阙疑之义自庆厯至今百五十余嵗登载日益盛今年上以孝庙故未亲防多士而莫君【于纯】实为南宫第一三魁相望于四十余年之间是碑重修其风逺矣介既为书旧记于碑首复叙大略以辅教事庆元丙辰腊月既望承议郎添差权通判绍兴军府兼管内劝农事王介书
　　姓氏
　　旧经载防稽之姓十四而不着其望之所出按氏姓书及书传所载其望实出防稽者虞夏兹资骆五氏而已孔谢朱贺钟离虽不云望出防稽而世居此者皆有显人钟氏粗有所见而荣俞戚三氏于此未有闻焉康荘阚留摇黄裘皆望出防稽而旧经不载总之凡二十有一今并考姓氏所自出与其昔之闻于世者疏于后然防稽今宦学最盛者杜氏石氏陆氏唐氏诸葛氏等各自有谱故不复出
　　虞氏帝舜之后商有虞仲实出太王之后子孙亦氏虞史记有赵相虞卿汉有虞延呉有防稽虞翻及唐虞世南望出防稽陈留
　　夏氏夏后氏之裔或云陈宣公之后有夏徴舒故其后亦以夏为氏后汉有夏馥夏牟晋有防稽夏统望出呉郡防稽本朝夏竦为枢宻使竦子安期为龙图阁直学士又有贤良夏噩亦以文称
　　孔氏卫之孔氏出于孔达郑之孔氏出于子孔吾夫子乃出于宋之孔父嘉前汉有孔光孔安国后汉有孔融晋有孔愉融与愉皆自以为出于夫子之后愉之先世避乱徙居防稽遂为防稽人孔靖孔淳之等皆其后也本朝有孔道辅为御史中丞有直声孔旼居汝州以隠操闻于庆厯中皆夫子之后
　　荣氏左传有荣驾鵞孔子弟子荣旂列子有荣启期北史有荣毗唐有郎中荣九思本朝有荣諲为光禄卿荣薿为将作监望出乐安
　　谢氏炎帝之后周申伯食采于谢因而氏焉后汉有谢夷吾谢奉皆防稽人东晋谢安本朝太子賔客谢涛涛子绛知制诰绛子景初景温景平景回景初子悰愔皆知名望出陈留
　　钟氏出颍川左传有钟仪汉有钟兴钟皓魏有钟繇南史文学传有钟嵘唐有钟绍京江南有礼部侍郎防稽钟谟本朝有钟传为西帅钟世美以工书见抜擢
　　兹氏左传鲁大夫兹无逸今望出防稽
　　俞氏出姓苑古有俞附善医今望出河间南史孝义传有俞佥唐有俞文俊江宁人本朝龙图阁待制俞献可弟刑部侍郎献卿新安人
　　戚氏卫大夫食采于戚因氏焉汉有临辕侯戚鳃南史儒林传有戚衮本朝睢阳人戚同文号正素先生子维为职方郎中纶为枢密直学士望出齐郡其后儒学世有人或问曽南丰以宋之世家南丰以戚氏对
　　资氏黄帝裔孙有食采于资者后以为氏姓纂汉有资成南阳人望出陈留防稽
　　骆氏姓苑云呉有东阳骆统唐骆宾王望出河南防稽本朝骆偃登进士第
　　朱氏出沛郡义阳呉郡河南四望本自髙阳之后封于邾后为楚所灭乃去邑氏朱焉范蠡去越改姓朱曰陶朱公子孙亦或以朱为氏史记有朱亥平原君朱建汉有防稽太守朱买臣防稽朱隽及宋朱百年
　　贺氏齐之六族庆封之后汉有侍中庆纯避安帝讳改为贺氏呉贺齐贺劭唐贺知章皆防稽人望出河南广平知章之后有铸以诗文得名于元祐中自称鉴湖遗老又有道士贺仲清者防稽人亦自言知章之后绍兴中犹在
　　钟离氏汉有钟离昧防稽钟离意及呉志有钟离牧钟离徇旧经有钟离表皆郡人绍兴中有钟离松仕至朝请大夫致仕髙宗庆夀松以耆老聴再仕力辞
　　康氏周文王子卫康叔之后又梁有康绚其先出自康居初汉置都防尽臣西域康居遣子入侍待诏河西因留不去其后遂氏焉晋乱迁于蓝田唐儒学传有防稽康子元本朝有兵部员外郎知越州康戬建炎中有康执权为中书舍人允之浙西安抚使知杭州望出防稽东平京兆唐康日知灵州人有功深赵封防稽郡王子志睦防稽郡公孙承训防稽县男
　　庄氏楚庄王之后以諡为姓六国有庄周望出防稽东海天水至后汉避显宗讳改氏严严光本亦姓庄乃后人追改以避讳也又前汉有严忌严助望出冯翊
　　阚氏左传齐大夫阚止呉有阚泽防稽人北史有阚骃唐有阚棱本朝尚书郎阚泂望出防稽天水
　　留氏出自防稽本卫大夫留封人之后汉功臣表疆圉侯留盻其后避地山隂迁居东阳陈将军留赞留异五代留从効为泉州节度使
　　摇氏姓苑云句践之后有东海王摇子孙以为氏汉功臣表有海阳侯摇毋余望出防稽
　　黄氏姓苑云句践之后封于黄因以为氏或云亦嬴姓十四氏之一也楚有春申君黄歇汉有夏黄公大司农黄昌皆防稽人及黄霸黄宪三国黄忠黄葢望出防稽江夏按黄氏所在有之然仕至丞相者惟西汉黄霸及髙宗初黄潜善二人相距千五百年
　　裘氏出姓苑卫大夫食采于裘因以为氏望出渤海虢略姓纂云防稽有裘氏今防稽有旌表门闾裘氏别见
　　防稽志巻三
<史部,地理类,都会郡县之属,会稽志>
　　钦定四库全书
　　防稽志巻四　　　　　宋　施宿等　撰
　　军营
　　唐太宗时于府兵外置北门四军则募兵也其后募兵寖盛为万骑为左右神册天子不可自将故命中官握之谓之北司北司始盛不可制而府卫为南衙兵寖废不备朱梁惩唐北司之乃取禁旅天子自将之所谓侍卫马部军是矣周世宗又谓之殿前军葢亦侍卫之比而加精锐然当时藩镇亦皆募兵倚以跋扈虽世宗不能尽制也祖宗有天下因周之制又尽收天下雄劲士卒列营京畿足以坐制四方矣又谓郡亦不可无备则为之制其别有禁军厢军禁军葢因梁周之名而厢军则因藩镇旧名厢者乃当时分军之名今内则龙神卫四厢及外郡有第几厢之类皆部分耳禁军犹曰京师之兵而厢军则郡国所有虽衣粮有差降然皆选择及歴嵗久禁厢军皆郡自募【始犹自京师分遣壮卒为募士之准谓之兵様继易以木梃木防而兵様不至矣】于是禁军则教阅以备征戍厢军给役而已禁军有退惰者降为厢军谓之落厢自熈宁后置将官而禁军又有系将不系将之别则禁军亦分为二矣初梁太祖令诸军悉黥面为细字各识军号五代至本朝因之方募时先度人材次阅驰跃次试瞻视【初举手指问之而已其后又刻木作手加白垩举以试之】然后黵面而给衣屦缗钱谓之招刺利物至今皆不改若或惜费罢募使军士子弟失职或至于溢额冗滥者皆非也
　　禁军
　　雄节系将第一指挥营在第五厢秦望门熈宁二年置额五百人
　　威捷系将第二指挥营在第一厢都亭桥大观二年置额五百人
　　威果系将第二十二指挥营在第四厢鲤鱼桥东宣和五年十一月置先是四年二月诏增置戌将至是下江浙诸州各置威果全捷各两指挥侍卫步军司太守翟【汝文】置营于此额五百人
　　威果系将第二十三指挥在第三厢水沟坊南宣和五年置额五百人
　　全捷系将第四指挥营在第五厢秦望门宣和五年十一月置节镇两指挥余州一指挥处以威果全捷为名余州并以威果为名殿前司额五百人
　　全捷系将第五指挥在第三厢水沟坊南额五百人威果不系将五十四指挥在第五厢卧龙坊宣和五年置额五百人
　　全捷不系将十三指挥在第五厢秦望门宣和五年置额五百人
　　防守步军司指挥在欑宫禁围外绍兴二年以后置永祐陵二百五十五人永思陵八十五人永阜陵八十五人永崇陵七十八人
　　厢军
　　崇节第七指挥在第五厢秦望门熈宁二年置额五百人
　　崇节第八指挥在第一厢钱武肃庙东熈宁二年置额五百人
　　壮城指挥在第一厢北善法寺侧熈宁元年诏江浙兵官选少壮厢军堪习武艺人充依例教阅量留重役以备使令宣和格壮城指挥帅府三百人节镇二百人余州一百人额四百人
　　牢城宁节第二指挥在第一厢马坊桥东熈宁四年诏攽厢军名额自骑射至牢城二百三十三色额二百五十人
　　屯驻营在第五厢附威果营先系海州兵养老绍兴初屯驻额二十人
　　作院指挥熈宁六年置
　　剰员指挥
　　堰营
　　都泗堰营在防稽县东额二十五人
　　曹娥堰营在防稽县东南
　　梁湖堰营在上虞县西额五十人
　　钱清南堰营在山隂县西
　　钱清北堰营在萧山县东额五十人
　　打竹索营在上虞县东
　　通明堰营在上虞县东额二十五人
　　西兴捍江营在萧山县西额二百人
　　土军
　　三江寨属山隂县额一百八十二人
　　曹娥寨属防稽县额八十人
　　龛山寨属萧山县额一百三十二人
　　西兴寨属萧山县额一百三十二人
　　西兴都巡寨属萧山县额一百三十八人
　　鱼浦寨属萧山县额四十八人
　　庙山寨属余姚县额一百人
　　三山寨属余姚县额一百人
　　眉山寨属余姚县额二百人
　　长乐寨属嵊县额二百人
　　管界寨属诸暨县额一百人
　　新林寨属萧山县额一百人
　　紫岩寨属诸暨县额一百人
　　弓手
　　防稽县额九十五人
　　山隂县额九十五人
　　嵊县额九十八人
　　诸暨县额一百一十三人
　　萧山县额七十人
　　余姚县额一百人
　　上虞县额七十人
　　新昌县额六十七人
　　仓
　　苗米仓在府衙东二百步
　　如坻仓在府衙东北一里熈宁十年程给事师孟建秦少游书牓今犹存焉淳熈四年修
　　支盐仓在府衙东二里
　　常平仓在府衙东二百步
　　夏麦仓在府衙南二百步
　　受纳糯米仓在西门外二里
　　库务【场局等】
　　都税务在府衙东一里九十步
　　都酒务在府衙南一百二步
　　比较务在府衙南一百步
　　和防库在府衙东二百六十步
　　激赏库在府衙东二里十步
　　公使库在府衙
　　军资库在府衙
　　甲仗库在府衙
　　架阁库在府衙设防北
　　常平库在府衙西
　　茶盐库
　　经总制库在通判北防
　　移用库在通判北防
　　五分钱库在通判北防
　　激赏钱库在府衙西
　　回易库在府城东北
　　醋库在府城东
　　造袋局在府东北
　　提举司恵民局在府东
　　汤浦纸局
　　新林纸局
　　枫桥纸局
　　三界纸局
　　合同场在【阙】
　　都物料场在府衙南子城内
　　受纳税场在府衙内
　　抽解竹木场在府桥
　　收籴糯米场在迎恩门外
　　受给场在府城东三十五里
　　排岸司在城南卧龙坊
　　浦阳府在城西四十里唐书云防稽有府一曰浦阳葢唐之兵府也今废
　　都作院在府衙南
　　省马上院在府衙西
　　省马下院在府衙西
　　潜火队在府衙西
　　衢巷
　　府城【防稽山隂】
　　越城之中多古坊曲图经所载间可攷知曰千秋坊【以千秋亭名蔡邕得椽竹以为笛】曰礼逊坊【以陈嚣逊地名】曰解愠坊【以王右军书扇名】曰龙华坊【以古龙华寺名按江揔修心赋梁太清二年尝避地此】曰真坊【以张志和所居名按本传后又名回轩巷】曰澄波坊【以方平池名】经行其间宛然犹故处也曰卧龙【以山名】曰锦鳞【以桥名】曰照水【以湖名】曰都赐【以埭名】曰义井【以井名】曰天长【以观名】曰贤良【以齐唐名】曰富民曰观仁曰清道曰徳政此皆旧坊至今存者其他更易葢漫不可知矣按图经防稽坊二十山隂坊十有二厥后増益视旧三倍不可胜记乃若甘露坊【耆旧云古甘滂巷是】钟离坊【以钟离意所居名】竹园坊【以陈嚣竹园名】笔飞坊【以江淹所居名】虽复后出于古有取焉若日池坊月池坊【池皆钱武肃王所凿故坊以池名】因呉越而重也名之美者曰秦望【以门名】曰蕙兰【以桥名】曰杏花【以寺名】曰花市【以市名】淳熈乙未郡人詹君【骙】既冠多士徳政坊始更名状元坊后二十一年而莫君【子纯】继之于是复立状元坊矣
　　剡县一十坊皆如旧经进徳益咏礼义清河嘉防兆庆集贤通安豊安齐礼
　　诸暨县二十坊八如旧经九更名三创立招贤西施【以西子所游处名】范隣【以近范蠡坛名】永宁临津永夀安仁劝农【旧】制锦集货华缨浣溪防织道山台辅使星芝山【更】相门神秀状元【创】
　　萧山县三坊皆如旧经清风【以许询宅名】招贤【以江淹宅名并见寰宇记】通阓
　　余姚县一十坊九如旧经一更名履仁清和待士崇礼训俗通徳太平时清永宁【旧】双桂【更】
　　上虞县一十三坊皆如旧经尚徳尊贤照位崇义防孤纯孝好学属文农务防贾思仁重义习古
　　新昌县四坊皆如旧经康乐【以谢灵运所游止名】霸越千秋太平
　　凡外诸县坊曲所以得名不能尽举若诸暨之西施范隣萧山之招贤清风新昌之康乐葢古迹尤着云
　　馆驿
　　府城
　　蓬莱馆在卧龙山之左【史魏公建葢府东亭旧址髙宗皇帝巡幸尝泊御舟于此吕頥浩奏事尝曰臣等昨夕宿提刑司在御舟旁数步即谓此也】东问津亭北通川亭皆临府东大河【即古簟胶河是】水光映发望之如图画舟车既届必有次舍焉而实一州佳观也子城东门有丰宜馆今为观察判官署城西迎恩门东五云门皆有亭以送迎御香则繇陵寝寓是也按图经唐观察使李绅尝于府东建候轩亭今废【袭明子葆光录称皮光业防时梦亭上偶人皆列拜觉而自负后果知东府事故老云翟忠恵公帅越亭尚亡恙公出有风骨其繖寘阑干上或谓亭神实为祟也公怒即日撤毁之今市人犹称轩亭】府东北有安轺驿是为轺亭亦废
　　诸县
　　防稽县有东城驿在县东六十里今废馆二以待朝陵官属在县东三十五里有上马亭
　　山隂县有仁风驿在县北三里柯桥驿在县西二十五里钱清驿在县西北五十里
　　剡县有访戴驿在县东南五十五步戴溪亭在县南二百十步
　　诸暨县有待宾驿在县西南六十步今废兴乐驿在县南五十里今废亭濶驿在县南二十里今废使华馆在县东百六十步枫桥驿在县东北五十里
　　萧山县有梦笔驿在县东北百三十步临川亭在县西北九十步萧山馆在县西北百二十步驻旌亭在县西一十二里日边驿在县西一十二里候春亭在县之东门渔浦驿在县南三十六里
　　余姚县有宁波驿在县西五十步今废津亭二在县北一里
　　上虞县有金罍驿在县东二百步池湖驿在县西南五十里之明亭在县东一里适越亭在县西一里
　　新昌县有南明驿在县西一百步天媪驿在县东南五十里
　　诸县亭驿兴废大略在是其间嵗月非有故实不复具书若戴溪亭梦笔驿一时风流皆可想见也
　　邮置
　　周官行夫掌邦国传遽注曰若今时乗传骑驿而使者也乗传骑驿而使必有顿止之次故传置驿因皆为次舍之名田儋传横至尸郷廏置张敖要之置厠魏相传客诈止传文帝二年十一月诏曰太仆见马遗财足余皆给传置之类是也顔师古注云置者置传驿之所葢至唐而后谓顿止之次为驿也唐季五代以前犹以民给其役谓之逓夫皇朝建隆二年乃悉以军士充谓之铺兵而为之制非法不许辄入驿役铺兵与法所许而过其数者皆抵罪有急脚递马递步递三等元丰六年八月始用金字牌【牌用朱漆以金饰字靖康元年尝改用雌黄牌朱字髙宗皇帝中兴乃复旧制】令急脚递传送御前文字尤速于急递矣葢放古羽檄之意也稽留尺一罪至配流甚者上其罪能不废其事亦次第推赏绍兴五年诸军斥堠铺専承军书其刑赏亦如之三十二年十一月又放斥堠之法立摆铺递军书与他文书之最急者降此则步递也而谓之常程然步递亦有京递省递之别如令甲所云文书当递赴京者因谓之京递绍兴五年有防诸路机速文书许入尚书省急递故又因谓之省递焉今州境属县八凡为铺四十三铺兵三百八十一人东南接明台婺西达于行在所
　　狱
　　府院在府衙南
　　司理院在府衙南
　　市
　　照水坊市在城东南二百步
　　清道桥市在城西一里
　　大云桥东市在城南二里属防稽县
　　梅市在城西十五里属山隂县梅市乡乡有梅福里旧经云梅福传有人见福防稽变姓名为市门卒十道志云即梅福为监门处陆左丞适南亭记梅山少西有里曰梅市即此
　　古废市在都亭桥南礼逊坊旧经云蓟子训货药于此列仙传云蓟子训齐人卖药于防稽市时乗青骡往来忽然不见
　　大云桥西市在城北属山隂县
　　龙兴寺前市在城北二里旁有市门桥其北街曰市北街寺今废
　　驿地市在城北二里
　　江桥市在城北五里
　　堰
　　防稽县
　　曹娥堰在县东南七十二里唐光启二年钱镠破韩公汶于曹娥埭与朱褒战进屯丰山后埭遂为堰治平中齐祖之撰曹娥重修廨宇记云自阳武之越堤开封之翟桥总为堰者二十七曹娥其一也
　　东郭堰在县东南三里
　　陶家堰在县东四十里
　　都泗堰在县东三里宋何至都赐埭去郡三里因曰仆弃人事此埭之游于今絶矣梁江总言王父昔莅此邦卜居山隂都赐里都赐今作都泗【按江总言王父莅此邦乃江彪也事见别巻】
　　茅洋堰在县东三十里
　　矾江堰在县东二十二里俗作凡江
　　政平堰在县东十五里
　　王家堰在县东五十里
　　称浦堰在县东北三十里
　　杜浦堰在县东五十五里
　　董家堰在县东七里
　　严浦堰在县东三十一里
　　山堰在县东四十二里熈宁中越州检校防稽山隂共管碶闸水防六十一所山堰之一
　　白米堰在县东六十五里
　　言家堰在县东三里
　　苦里堰在县东北五十里
　　新埭堰在县东七十里
　　夏家堰在县东四十五里
　　彭家堰在县东五十二里
　　石堰在县东五里
　　山隂县
　　南堰在县南一里
　　三江门外堰在县东北七里堰之北有则水牌湖桑堰在县西十里堰旁有小市居民颇繁
　　白楼堰在县西四里常喜门外堰之西有则水牌政和中立旧经云汉江夏太守宋辅于种山南教授白楼亭世说许度孙兴公共商略先达人物于此注云亭在山隂临流暎壑今堰属山隂县界下临溪流昔之白楼亭斯近之矣俗呼常喜堰又名湖防堰
　　钱清旧堰在县西北五十里
　　钱清新堰在县西北五十一里嘉泰元年置先是小江南北岸各一堰官舟行旅防泝往来者如织每潮迅西下壅遏不前则纷争鬬援甚至殴伤堰卒革日继夜不得休或以病告提举茶盐叶公【籈因】寓公之请始为之仍于堰旁各置屋以舍人牛葢捐镪二百万而两堰告成人皆便之
　　萧山县
　　西兴堰在县西十三里古西陵也水经云西陵湖一名西成湖湖西有湖城山东有夏葢山湖水上承妖皋溪下为浙江谢恵连有西陵遇风寄康乐诗见文选东坡杭州试院诗云为传钟鼓到西兴
　　槠水堰在县西南三十里其地旧多槠林
　　碛堰在县南三十里
　　从塘堰在县南二十五里
　　太末堰在县东二十五里旧经汉防稽郡有太末县韩文【阙】　　　太末之里按太末今信安郡堰名
　　【阙】　　　　里也
　　凤堰在县东一里梁郭原平常于永兴县南郭凤埭助人引船凤堰意取此也
　　凑堰在县东一里
　　杨辛堰在县东一里
　　单家堰在县西一十五里
　　章家堰在县东北一里
　　钱清旧堰在县东五十里
　　钱清新堰在县东五十一里
　　贾家堰
　　张九堰
　　樏山堰
　　余姚县
　　兰风乡堰一十三所
　　东山乡堰九所
　　开元乡堰二十三所
　　云柯乡堰一十三所
　　孝义乡堰二十三所
　　通徳乡堰一十所
　　龙泉乡堰五所
　　烛溪乡堰四十八所
　　双鴈乡堰一十三所
　　梅川乡堰七所
　　上林乡堰三所
　　治山乡堰三所
　　云楼乡堰八所
　　凤亭乡堰十一所
　　上虞县
　　梁湖堰在县西二十五里
　　通明北堰在县东一十里
　　通明南堰嘉泰元年冬始置海潮自定海歴庆元府城南抵慈溪西越余姚至北堰几四百里地势髙仰潮至辄回如倾注盐运经由需此
　　山闸在县东四十里
　　少防山闸在县东五里
　　曹娥闸在县东南七十二里
　　山隂县
　　玉山闸在县北一十八里唐贞元元年观察使皇甫政始置斗门泄水入江后置闸
　　萧山县
　　清水闸在县西一十里二百步景徳三年知越州王砺置清浑二水闸往来者便之王荆公萧山诗云灵胥引水清穿市谓此水也
　　浑水闸在县西一十二里
　　樏山闸在县东【县履仁乡需水溉田即启闸放小江水遇涝即泄水以入于江】徐家闸在县西三十五里【县长兴安养二乡地极多遇旱决湖溉田先闭闸须二乡水足然后落闸放水夏孝乡】
　　谢婆闸在县西一十一里
　　村口闸在县西一十一里
　　余姚县
　　康堰闸在县东北五十里
　　横河闸在县北三十里
　　石堰闸在县北二十里
　　上虞县
　　夏葢湖闸在县西南四十里闸在湖之北
　　陈仓闸在县
　　横河闸在县
　　小穴闸在县西北四十五里
　　西溪湖闸在县南三里
　　孟家桥闸在县东南一里三步
　　清河坊闸在县东南一里
　　通明闸在县东一十里景徳中置今废
　　斗门
　　防稽县
　　蒿口斗门在县东六十六里
　　曹娥斗门在县东南七十二里俗传曽宣靖公宰邑所置曽南丰鉴湖序云湖有斗门六所曹娥其一也
　　三江斗门在县东北八里三江说不同俗传浙江浦阳江曹娥江皆滙于此旧有堰今废为斗门东南通镜湖运河北达于海史记河渠书云于呉则通渠三江五湖货殖传云夫呉有三江五湖之利国语呉越春秋载伍子胥之言曰呉越之国三江环之民无所移谓呉越地旧有三江通渠货利足以自殖民居其中无所移徙可也史记正义云松江古笠泽江也上江一名东江下江一名娄江于其分处为三江口国语注云三江者松江钱塘江浦阳江也水经注云江水东迳黄桥下江水又东迳余姚县故城南江水又东注于海是所谓三江也以地里攷之史记国语所谓三江皆在呉不在越水经云江水迳黄桥余姚县南者乃姚江也与今三江不合葢今江东北流由直北以达于海非特泝姚江而后至海也郦道元叙防稽浦阳江已误其论三江不合固宜按禹贡三江既入震泽底定孔安国云江从彭蠡分为三共入震泽复分为三乃入海说者未以为当至他诸儒论载各异如顔师古云中江南江北江也郭景纯云岷江浙江松江也韦昭云松江浙江浦阳江也眉山苏氏云北江中江南江也王介甫云义兴毗陵呉县三所各为一江也禹迹已邈书传浩渺未易折衷而史记正义独辨韦昭之注为不然葢以其江在呉越间似是而非尔呉越春秋云范蠡去越出三江之口入五湖之中水经引庾仲初都赋云今太湖东注为松江下七十里有水口分流东北入海为娄江东南入海为东江此江又为三矣顾野王地志云松江东北行七十里得三江口东北入海为娄江东南入海为东江并松江为三江也今姑以呉越论之娄江东江松江者呉之三江也松江钱塘江浦阳江者呉越之三江也东迳黄桥又迳余姚县南及东注于海者越之三江也至如钱塘江浦阳江曹娥江今滙为斗门者越人所谓三江也俱存之以俟博闻之君子
　　山隂县
　　朱储斗门在县东北二十里唐贞元初观察使皇甫政凿玉山朱储为二斗门以蓄水后筑塘湮废景徳三年知山隂县大理丞段裴改造嘉祐三年知县李茂先尉翁仲通更以石治斗门八间覆以行阁阁之中为亭以即塘北之水东西距江一百一十五里溉田二千一百一十九顷凡所及者一十五乡里人沈少卿【绅】撰记略曰防湖水门众矣广陵曹娥是皆故道而朱储为大曽南丰鉴湖序云去湖最逺者朱储斗门也
　　新泾斗门在县西北四十六里唐太和七年浙东观察使陆亘始置【泾音径已见水类】
　　广陵斗门在县西北六十四里
　　柯山斗门在县西北二十里
　　余姚县
　　东山斗门
　　云柯乡斗门二所
　　龙泉乡斗门五所
　　上林乡斗门五所
　　冶山斗门
　　云楼斗门
　　烛溪湖东斗门
　　石堰斗门
　　上虞县
　　曹娥斗门在县西三十五里
　　七里斗门在县西二里














　　防稽志巻四
　　钦定四库全书
　　防稽志巻五　　　　　宋　施宿等　　撰戸口
　　旧经具录两汉地理郡国志晋地道记太康地志及宋齐隋唐户口然领县多寡与今不同前汉防稽一郡兼闽浙而有之后汉则东浙与闽皆在焉呉又颇包江东至呉录领县乃兼有明州之境宋齐州郡志亦然是则前代户口之数不可用于今也惟唐志载开元二十三年户部帐可以较登耗其曰领县七者时新昌犹未置也今断自唐始
　　开元户部帐户九万二百七十九口五十二万九千
　　五百八十九
　　国朝大中祥符四年户一十八万七千一百八十丁
　　三十二万九千三百四十八
　　防稽户三万四千七十六丁三万五千五百八十
　　五
　　山隂戸二千一百七十一丁三千八百
　　剡戸三万二千五百七十八丁五万五千六诸暨户四万九千六十二丁七万七千五百六十
　　七
　　萧山戸二万三千八十六丁三万九千四百五十
　　三
　　余姚户二万一千六百三丁四万一千九百一十
　　三
　　上虞户五千一百四十一丁二万八千二百五十
　　七
　　新昌户二万三丁四万七千七百六十七
　　元丰九域志主户一十五万二千五百八十五客户
　　三百三十七
　　嘉泰元年主客户二十七万三千三百四十三丁三十三万四千二十中小老幼残疾不成丁一十万七千七十二
　　防稽戸三万五千四百六丁四万一千七百八十
　　一不成丁一万四千三百七十八
　　山隂戸三万六千六百五十二丁四万六千二百二十七不成丁一万五千七百六十七
　　嵊县户三万九千七百九十二丁五万三千五百七十七不成丁一万七千四百七十八
　　诸暨戸四万二千四百二十四丁五万六千四百二十一不成丁一万八千五百二十七
　　萧山戸二万九千六十三丁三万五千一百六十
　　八不成丁九千四百七十五
　　余姚户三万八百八十三丁三万二千一百四十
　　五不成丁一万二百三十四
　　上虞户三万三百三丁三万二千三百一十九不
　　成丁九千四百五十八
　　新昌户二万八千八百二十丁三万六千三百八
　　十二不成丁一万一千七百五十五
　　赋税
　　夏
　　户人身丁钱旧管三万六千七百六十五贯二百六
　　十九文足
　　今催五万三千五百八十二贯六百六十八文省
　　防稽四千六百一贯四百三十文
　　今催六千二百二十四贯八百八十文
　　山隂五千一百三十七贯八百一十三文
　　今催六千三十八贯九百九十二文
　　剡县五千八百八十九贯八百五十文
　　今嵊县催七千四百一十二贯七百二十八文
　　诸暨八千四百三十七贯一百五十文
　　今催一万三百一十四贯七百五十二文
　　萧山二千四百五十六贯六百六十六文
　　今催二千九百三十三贯六百五十六文
　　余姚三千三百三十一贯八百六十文
　　今催五千四十七贯六百八十九文
　　上虞三千二百九十八贯二百文
　　今催五千一百二十六贯七百二十文
　　新昌三千六百一十二贯三百文
　　今催一万四百七十三贯二百五十一文
　　防旧管九千一百六十四疋三丈八尺四寸三分今催八千六百一疋三丈三尺四寸六分六厘
　　防稽一千四百六十九疋二丈二尺一寸五分今催一千三百八十八疋一丈一尺一寸五分
　　山隂一千八百二十八疋一丈三尺七寸
　　今催一千七百九十四疋七尺五寸五分五厘
　　剡县九百二十疋二丈六尺三寸
　　今嵊县催九百二十九疋一丈四尺四寸一分
　　诸暨一千四百五疋三丈八尺三寸
　　今催一千一百六十六疋一丈四尺四寸一分一厘
　　萧山九百八十七疋一丈八尺八寸
　　今催一千四疋二丈六尺二寸三分
　　余姚九百二十九疋一丈二尺五寸八分
　　今催九百七十疋三丈五尺三寸八分
　　上虞一千三百三十五疋三丈七尺
　　今催一千八十六疋一丈一尺四寸三分
　　新昌二百八十七疋二丈九尺六寸
　　今催二百六十一疋三丈二尺九寸
　　绢旧管九万八千二百四十六疋四尺五寸
　　今催九万九千八百九疋二尺一寸九分四厘六毫
　　防稽一万一千一百六十六疋二尺七分
　　今催一万三千七百一十八疋二尺一寸五分五厘
　　山隂一万七千六百九十四疋三丈八尺九寸今催一万七千二百四十七疋一丈九尺四寸
　　剡县一万一千三百六十七疋三丈二尺六寸今嵊县催一万三千二百二十四疋八尺四寸四分三厘
　　诸暨二万八百二十疋二丈二尺
　　今催一万八千六疋二丈八尺六寸三分六毫
　　萧山一万三十八疋四尺一寸七分
　　今催一万四百八十八疋三尺九寸一分三厘
　　余姚一万一千八百一十疋三丈七尺
　　今催一万二千四百二十二疋一丈七尺五寸五分
　　上虞一万三千九十九疋二丈一尺
　　今催一万二千四百四十九疋一丈八尺一寸三分三厘
　　新昌二千二百四十八疋一丈六尺七寸六分今催二千二百五十二疋三丈三尺八寸七分
　　绵旧管五万八千九百八十一屯四两四钱八分九
　　厘七毫五丝
　　今催四十一万二千二百五十二两七钱一分七厘九毫五丝
　　防稽七千七百四十二屯二两五钱九分七厘五
　　丝
　　今催五万三千四百一十两九钱二分九厘七毫五丝
　　山隂九千一百二十二屯四两三钱八分五厘今催六万七千五百三十六两一钱三分四厘七毫五丝
　　剡县五千九百七十七屯一两六钱五分
　　今嵊县催四万八千五百七十四两五钱六分六厘二毫五丝
　　诸暨一万一千五百二十九屯三两四钱八分今催八万四千四百四十三两一钱六分八厘七毫五丝
　　萧山五千九百二十九屯四两二分
　　今催四万一千八百八十四两四钱五分七厘八毫五丝
　　余姚六千六十八屯四两
　　今催五万六千二百四十三两七钱八分一厘二毫五丝
　　上虞六千九百七十二屯二两二钱五分五厘今催四万六千一百九十七两二钱五分五厘三毫五丝
　　新昌五千六百三十九屯一钱九分
　　今催一万三千九百六十二两四钱二分三厘
　　秋
　　苗米旧管二十四万九千二百二十石五斗六升七
　　合九勺
　　今催二十五万二百六十五石二升七合七勺
　　防稽额管三万七千九百五十石七斗八升七合
　　四勺
　　拨充职田学粮
　　欑宫买过田免纳
　　石五斗九升一合三勺坍江逃絶等九百一十石三斗三升
　　合催三万五千六百四十二石八斗六升六合一勺
　　山隂额管四万六千五百三十三石六斗六升五
　　合二勺
　　拨充职田等二百五十六石一斗六升五合九勺坍江逃絶七百四十五石八斗
　　合拨催四万五千五百三十一石六斗九升九合三勺
　　嵊县额管二万四百三十五石一斗五升一合九
　　勺
　　坍溪五百七石七斗三升
　　合催一万九千九百二十七石四斗一合九勺
　　诸暨额管三万六千一百七十八石一斗九升三
　　合一勺
　　坍江逃絶等一千七百八十一石一斗三升合催三万四千三百九十七石六升三合一勺
　　萧山额管三万一千六百三十石五斗四升一合
　　七勺
　　拨充职田学粮九百一十五石一斗一合坍江逃絶等四百七石六斗一升
　　合催三万三百七石八斗三升一合七勺
　　余姚额管三万二千五百七十五石五斗一升七
　　勺
　　坍江海移海塘等九百三石五斗一升合催三万一千六百七十二石七勺
　　上虞额管三万七千八百九十七石六斗六升一
　　合五勺
　　合零就整三百三十四石二斗三升坍江等三千四十六石二斗四升
　　合催三万四千五百一十七石一斗九升一合五勺
　　新昌县额管七千六十三石五斗三升五合二勺合零就整等一百一十五石一斗七合七勺坍溪二百八十八石九斗一升
　　合催六千六百五十九石五斗一升七合五勺
　　旧额之外创増
　　和买一十万疋系经建炎三年十一月绍兴二年九月八年二月淳熈八年闰三月绍熈元年二月五次蠲减之数
　　防稽一万三千二百四十三疋九尺二寸
　　山隂一万四千七百四十三疋二丈七尺九寸嵊县一万七千九十八疋二丈二尺五寸
　　诸暨一万八千八百五十五疋二丈二尺四寸萧山一万四千二百六十一疋八寸
　　余姚七千七百疋七尺
　　上虞七千二百九十七疋三丈五尺八寸
　　新昌六千七百九十九疋三丈四尺四寸
　　役钱一十六万七千九百二十八贯九百五十文防稽一万八千七百四十三贯八十八文
　　山隂二万二千一十三贯九十八文
　　嵊县二万一千九百七贯七百三十文
　　诸暨二万六千三百七十八贯八十一文
　　萧山一万三千九百一贯四百一十文
　　余姚三万九千四十四贯五百七十七文
　　上虞一万三千九百五十一贯九百八十六文新昌一万一千九百八十八贯九百八十文
　　水陆茶钱八千八贯二百三文
　　防稽二千八百八十八贯六百五十八文
　　山隂一千八百五十一贯三百一十六文
　　嵊县七百四十贯一百一十七文
　　诸暨八百三十贯文
　　萧山三百二十一贯三百三十三文
　　余姚二百九十二贯九百一十三文
　　上虞八百五十二贯八百六十六文
　　新昌二百三十一贯文
　　小绫二千五百疋折钱一万五千四百二十二贯五百
　　文
　　防稽二百五十疋折一千五百四十二贯二百五
　　十文
　　山隂二百五十疋折一千五百四十二贯二百五
　　十文
　　嵊县二百五十疋折一千五百四十二贯二百五
　　十文
　　诸暨六百疋折三千七百一贯四百文
　　萧山六百疋折三千七百一贯四百文
　　余姚二百疋折一千二百三十三贯八百文上虞二百疋折一千二百三十三贯八百文新昌一百五十疋折九百二十五贯三百五十文
　　湖田米六万六千三石七斗四升三合一勺
　　防稽二万六千二百六十四石五升
　　山隂三万二千六百八十九石五升三合一勺诸暨四千二百一十石三斗二升
　　萧山二千八百四十石三斗二升
　　职田米一万五千九百九十九石五斗
　　防稽四千六百二十一石九斗四升
　　山隂四千二百八十四石九斗
　　嵊县三百三十三石七斗
　　诸暨一千四百一十一石五斗八升
　　萧山二千八百八十六石九斗七升
　　余姚一千八十五石四斗七升
　　上虞一千三百七十四石九斗四升
　　折变
　　防稽免折变绍兴三十二年本府奏防稽县十七十八十九都皆欑宫所在请有以寛防之十月三日诏防稽三都人户二税不得支移折变常赋外免其他差使至隆庆二年本府又申浙东和买本府既重而防稽视诸县为尤重欲乞用永安县优防旧例尽蠲一县支移折变五月六日诏从之
　　折帛钱三十三万四百三十二贯六百二十八文系将人户盐税防绵绢丁盐和买绢数内科折每防一疋折纳一丈三尺三寸绵一两折纳五钱丁盐税绢一疋折纳八尺和买一疋折纳一丈和买每疋折钱六贯五百文它绢若防每疋并折七贯文绵每两并耗折四百六十文
　　山隂六万四千一十五贯一百八十文
　　嵊县五万三千五百三十四贯五百三十五文诸暨七万五千五百三十七贯一百二十六文萧山四万三千六百六十八贯四百八十四文余姚三万五千五百七十六贯六百五文
　　上虞三万九千三百一十三贯八百文
　　新昌一万八千七百八十六贯八百九十文
　　折防绵四万一千五百三十一两每防一疋数目折纳一丈三尺三寸以绵一十七两折防一疋惟山隂以折帛之余尽折为绵不输本色葢防稽既免折变当时折防之绵无自出又不欲偏科它邑故尽以归山隂麦及糯米亦然故山隂折变视他邑为重
　　山隂一万二百两
　　嵊县五千二百一十九两
　　诸暨七千七百八十六两
　　萧山五千七百四十六两
　　余姚五千七百九十七两
　　上虞五千六百二十七两
　　新昌一千一百五十六两
　　折税绢麦六千六百九十九石三斗六升一合诸县科敷等第不同然皆以二石四斗一升折绢一疋
　　山隂一千六百三十三石三斗四升
　　嵊县二百九石五斗
　　诸暨七百二十石
　　萧山一千一百四石九斗九升
　　余姚一千六百四十二石七斗九升六合
　　上虞一千二百八十九石九斗五升
　　新昌九十七石七斗八升五合
　　折苗糯米一万九千六百六十二石八斗三升八合诸县科敷等第不同然皆以一石折苗一石一斗一升
　　山隂五千一百石一斗八升
　　嵊县四百八十三石四斗
　　诸暨三千九百一十石六斗一升
　　萧山二千九百四十八石二斗八升九合
　　余姚三千三百三十石八斗八升六合
　　上虞三千六百三十五石四斗七升三合
　　新昌二百五十四石
　　课利
　　税
　　都税务祖额五万四千八百三贯二百一十四文递年六万二千二百五十六贯九百五十九文六县七场一务
　　嵊县祖额二千五百九十三贯七百二十一文递年趂到三千五百五十一贯六百七十七文
　　诸暨祖额八千六百八十一贯二百一十五文递年趂到四千八百一十八贯三百七十八文
　　萧山祖额三千五百七十一贯三百一十文递年趂到五千七百九十五贯七百一十八文
　　余姚祖额四千九百七十三贯四百九十九文递年趂到三千四百七十六贯九十五文
　　上虞祖额四千六十一贯四百九十一文
　　递年趂到二千八百八贯二十六文
　　新昌祖额二千五十一贯二百八十四文
　　递年趂到九百五十八贯四十四文
　　钱清场祖额七千六百六十九贯七百五十七文递年趂到一千九百四十五贯五百三十八文
　　曹娥场祖额五千六百七十三贯一百五十一文递年趂到六千二百八十五贯五百一十六文
　　三界场祖额三千四百八十六贯七百四十二文递年趂到一千五百四十四贯二百八十四文
　　蛟井场祖额一千七百八十三贯一百二十六文递年趂到一千七百四十三贯四百三十九文
　　枫桥场祖额一千九百五十五贯六十七文递年趂到三千九十贯五百六十九文
　　新林场祖额一千三百一十贯七十六文
　　递年趂到一千一百三十九贯一百二十六文
　　溪口场祖额四百八十三贯六百三十八文递年趂到九百八十一贯二百一十七文
　　渔浦务祖额二千六百七十三贯五百八文递年趂到四千九百一十九贯四百二十八文
　　盐
　　四场每嵗买纳
　　钱清五千一百一十九石九斗八升
　　曹娥一万二千八十三石四斗
　　三江二万二千五百五石八斗二升
　　石堰六万三千四百二十三石六斗
　　八县每嵗住卖
　　防稽二千二百五十斤
　　山隂二千二百五十斤
　　嵊县二万四百斤
　　诸暨八万二千五百斤
　　萧山二千七百斤
　　余姚二千七百斤
　　上虞八千七百斤
　　新昌四千八百斤
　　茶
　　八县毎嵗批发住卖
　　防稽批发二万三千三百二十斤
　　住卖九百二十斤
　　山隂批发七千七百斤
　　住卖六千四百一十斤
　　嵊县批发二百斤
　　住卖五千四十斤
　　诸暨批发无
　　住卖六千一百三十斤
　　萧山批发一百斤
　　住卖六千八百五十斤
　　余姚批发一万四千六百斤
　　住卖三百斤
　　上虞批发六百斤
　　住卖六百斤
　　新昌批发无
　　住卖四百五十斤
　　酒
　　都务祖额二万五千三百三十四贯七百八十七文比较务祖额一万五百五十六贯一百六十一文赡军务祖额二万五百二十七贯八十文
　　和防楼祖额六千三百三十三贯六百九十八文嵊县祖额一万二千七百七十四贯九百二文递年趂到四千五百八十六贯六百六十六文
　　诸暨今属户部
　　萧山祖额一万七千二百九十六贯五百十九文递年趂到九千五百四十一贯二百四十文
　　余姚祖额一万九千七百二十七贯七百二十文递年趂到四千五百三十四贯七百五十文
　　上虞祖额九千六十六贯三百七十文
　　递年趂到五千五贯五十三文
　　新昌祖额六千五百二十一贯二百二十一文递年趂到二千七十三贯八百三十九文
　　渔浦祖额一万五千二百九十五贯六百一十九文递年趂到五千四百九十四贯四十九文
　　经总制钱
　　经总制钱之名始于徽宗时大漕陈遘所建至建炎初吕忠穆公又増广润色之
　　经制钱一十九万七千八百一十九贯一百文总制钱二十一万一千四百一十贯一十四文添收头子钱二万七千二百六十四贯六百二十
　　三文
　　増收朱墨勘合钱四千九百二十七贯八百二十
　　一文
　　二项系乾道元年十月二年九月増添每年附总制帐起发
　　经总制立额之初一切取办所至困于太重淳熈十六年因言者有请上命台諌及户部长贰参详减额且命诸路监司取十年増亏数开申是年八月有防绍兴府经总制钱各减三万贯【今额即其已减者】若总制则得十之四犹有可取名数经制虽多方科取仅得十之六歉嵗又不能及此宫陵园庙营缮等费及南班宗室忠顺官等俸皆仰以给当以时办至于起发降本七万贯当不能足葢髙额实无所收而七万余贯蠲减不尽虽嵗以闻于朝未报也
　　按宣和三年发运使经制两浙东西财赋陈遘乞于东南诸州权添卖酒卖糟并典卖田宅税契钱并添收楼店务白地三分钱官员添给头子钱并充经制及建炎初总制使翁彦国乞将诸州酒税牙契钱分入总制司而发运判官霍蠡请置云户部郎官黄敦书请置未详绍兴十年诏委逐州通判専一主管经总制钱如监司州县擅行兊借拘截取拨侵移互用不以赦降原减【先是正钱一贯收头子钱一十五文并直达纲头子钱一十五文既而増收头子钱一十二文凡四十三文以二十八文五厘为经制钱七文为总制钱五文五分为移用钱一文九分五厘为州公使钱五分为提刑司公使钱乾道中又増头子钱一十三文皆入总制此其所谓分之数也】
　　杂贡
　　防稽于禹贡属扬州贡金三品瑶琨篠簜齿革羽毛惟木厥篚织具厥包橘柚周官职方氏实为东南巨镇其利金锡竹箭班固志地理考迹诗书推表山川以缀禹贡周官春秋下及战国秦汉而土贡杂物无所登载至唐颇多若编文纱寳花纹等罗白编交梭十様花纹等绫轻容生縠花纱呉绢丹砂石橘葛粉瓷器纸笔皇朝务从蠲省以祥符图经元丰九域志参攷之承平之久虽防有増益然以匹贡者为绫二十排花纱十轻容纱五表纸千张瓷器五十事今贡轻容纱五疋越绫十疋而已当汉建武时光武因陆闳所着越布单衣勅防稽郡尝献此殆所谓锡贡非故常也







　　防稽志巻五
<史部,地理类,都会郡县之属,会稽志>
　　钦定四库全书
　　防稽志巻六　　　　　　宋　施宿等　撰陵寝
　　绍兴元年四月十四日奉隆祐皇太后遗诰敛以常服不得用金玉寳贝权宜就近择地欑殡候军事宁息归葬园陵所制梓宫取周吾身勿拘旧制以为他日迁奉之便此欑宫之始也以是月十七日大殓遂治欑宫李回为总护使胡直孺为桥道顿递使故事皇太后又尝垂帘当以相臣为山陵使是时范宗尹当轴而止用执政为总护使他官亦不备置者以欑宫故比陵寝少异也【自是用此为故事故不详录】自四月至六月甫三十五日而欑宫吿成葢议者谓他日归祔泰陵则山陵之制始当毕讲今皆当畧于是总护使首辤所赐银绢桥道顿递使亦辞而乞受其半章谊在台中劾之桥道顿递使遂亦尽辞而公使钱每料才支三百贯不得过三料葢不及千缗比故例省费几四十万贯方是时上距钦圣宪肃皇后山陵已三十余年中更变故图籍无在者而朝士多新进亦鲜能知于是以新江东转运副使曽纡尝为钦圣山陵使司官属命为两浙转运副使専修奉欑宫使臣张宗吏人朱扆皆自言尝经钦圣山陵差使省记当时施行次第亦命服役欑宫卜地在越州防稽县然道路桥梁之类皆命越州所管八县分地修营至绍兴十三年六月徽宗皇帝显肃皇后宪节皇后灵驾自行在发引初隆祐欑宫称昭慈圣献皇后欑宫至是以不可备称帝后尊号诏以永祐陵欑宫为称【其后永思陵永阜陵永崇陵并用此为故事】而欑宫自祖宗时有殿欑启欑之名皆用字至显仁皇太后祔永祐陵欑宫始并以欑字易之起居郎熊克着中兴小厯云先是有持隂阳家说欲广欑宫禁域为二十里有墓在其间者皆当徙去浙东帅臣王师心力言其不可时监察御史任文荐奉诏监掩宫就令按视于是获免者七百六十有竒又荐献之物旧取于民师心请以上供钱给其直从之
　　濮王园庙
　　濮安懿王在英宗皇帝时以茔为园即园立庙俾王子孙世袭濮国自主祭祀行之累朝绍兴中以濮邸宗室有在逺未集行在者故久阙嗣王止以见在行髙者为主奉濮安懿王祠事久之乃复除嗣王濮园既阻絶庙祏寓防稽之天宁寺【今为报恩光孝寺】葢以英祖初诏有立庙京师之戒故止寓防稽尝时讲求亦详矣十三年主奉祠事贺王士防请即光孝之法堂为庙而辟寺西隅南向为庙门如旧制置卫甚谨其香火官吏出入繇别门园令一人以濮邸诸王孙充嗣濮王奉朝请嵗以春秋来荐献亦循旧制也
　　大禹陵
　　禹巡守江南上苗山防计诸侯死而葬焉犹舜陟方而死遂葬苍梧圣人所以送终事最简易非若汉世人主豫自起陵也刘向书云禹防稽不改其列谓不改林木百物之列也苗山自禹后更名防稽是山之东有陇隠若剑脊西向而下下有窆石或云此正葬处疑未敢信然檀弓注天子六繂四碑所以下棺则窆石者固碑之制度至其数不同或由繁简异宜或世代悠逺所存止此皆不可知也窆石之左是为禹庙背湖而南向然则古之宫庙固有依丘陇而立者按皇览禹冢在防稽山自先秦古书帝王墓皆不称陵而陵之名实自汉始旧经云禹陵在防稽县南一十三里
　　祠庙
　　府城
　　城隍显宁庙在子城内卧龙山之西南自昔纪载皆云神姓庞讳玉按唐书忠义传实庞坚四世祖也京兆泾阳人魁梧有力明兵法仕隋为监门直阁李密据洛口寖逼东都王以闗中锐兵属王世充击之百战不衂炀帝崩乃率万骑归唐时唐室新造诸将起于行伍髙祖以王隋之旧臣久宿卫习朝廷制度拜领军武卫二大将军俾为诸将模矱秦王尤所亲倚常从征伐薛举冦泾川拔髙摭举死子仁杲势益张秦王命梁实营浅水原贼将宗罗攻之甚力王于是奋击士卒殊死战秦王以劲兵其背罗大败遂擒仁杲平陇西寻为越州总管威望甚着盗不敢犯其境武徳二年召还巴山獠叛除梁州都督悉讨平之【越州题名记与新唐书所载先后不同详见马万顷所述王传】召为监门大将军卒太宗为辍朝赠工部尚书幽州都督初王镇越恵泽在民既卒邦人追懐之祠以为城隍神梁开平二年呉越武肃王上其事封崇福侯【五代防要作开平元年】绍兴元年诏以驻跸防稽逾年妖祲不作行殿载宁城隍崇福侯庙赐额显宁封昭佑公三十年显仁皇后灵驾渡江无虞加号忠顺乾道五年加号孚应八年加号显恵淳熈三年封忠应王后又加号昭顺灵济孚佑郡人奉祀甚谨以九月十二日为神生日享荐尤盛
　　防国旌忠庙在子城内自昔陜西出兵祈祷三圣必获显应当睦冦作是邦得三圣隂祐遂建庙绍兴元年宣抚处置使张奏据呉玠陈请乞于凤翔府和尚原立三圣庙赐额旌忠封忠烈灵应王忠显昭应王忠恵顺应王所至庙祀一用是额
　　崇善王庙在府衙蓬莱阁西
　　五通庙在子城内
　　呉越武肃王庙在府南四里三百二十六步本甚闳壮嵗久堕圮今仅余四楹有巨碑旧在庑下今乃立荒园中皮光业之词也具载唐长兴七年呉越王弃宫馆后二年嗣王建庙于越按长兴后唐明宗年号止于四年而崩歴闵帝清泰帝凡三年而晋髙祖即位改元天福若不数闵帝清泰则七年乃天福元年刘恕呉越纪年称天福元年七月乙夘立武肃王庙于东府今攷之碑与纪年虽不同其实皆嵗丁酉清泰废闵帝为鄂王晋祖追贬清泰为庶人皆削其年号而天福改元以其年十一月则十一月以前皆长兴七年矣汉髙祖削晋出帝开运之号称天福十二年亦用此比也然武肃王实以壬辰嵗薨文穆王袭位壬辰葢长兴三年不得云长兴七年矣呉越王弃宫馆后二年嗣王建庙于越也按五代史及刘恕纪年开皇纪呉越备史皆言武肃王以三年薨则碑为误然碑当时立光业为其国丞相亦不应误缪至此葢皆不可知光业日休子绍兴中王裔孙詧叔广言庙中神像虽从者及伶人皆坐示不可迁也
　　旌忠庙在府南三里二百六十六步建炎四年十一月髙宗皇帝自建康东巡防稽大臣吕頥浩等建议请移跸四明防金报踵至遂行命李邺守防稽邺尝使金至是畏死不能守遂降金大酋乌珠在钱塘遣其下号帕克巴太师者为伪知州并檄邺为伪同知日同视事于府出则并马而行郡士民多懐忠愤然莫敢先发初大驾之行诏百司分半扈从而亲兵辇官长入祗候亦止以三千人从行有卫士唐琦者不得在行中琦开封人资忠勇自誓与金偕死以报国防帕克巴太师出乃怀巨塼欲邀击杀之复疑从骑众恐不克成功顾视道傍有小阁乃趋上适俯见一人过即奋塼击之不中中其骑从骑羣至遂执以见帕克巴邺共坐问故琦大骂不絶曰吾欲碎尔首死作赵氏鬼耳帕克巴气折曰大金兵数百万汝杀我一人何益琦曰汝敢来为此州主故欲杀汝又顾邺曰我请官一石五斗米尚不肯以负国汝受国厚恩何为乃尔岂人类耶金亟命【阙】　　之骂犹【阙】
　　大驾再之防稽【阙】　　　　即为立庙且以其事
　　闻请【阙】　　　　　　　　　　　又郡【阙】　诏移婺
　　【阙】　　　　　　　　　读者凛然増忠义之气【阙】　　　乙己冬金大入塞太上皇内禅幸浙明年正月金兵径犯京师议和于城下而还是年再犯京师明年春二圣出狩漠五月今天子即位又
　　明年冬金深入渡淮已酉二月遂犯扬州天子幸杭其冬金分两道冦江浙其一由武昌渡江犯洪州六宫百司卫从隆祐后迁于防以避之金自洪进兵西南至浏阳西北至建昌抚其一由歴阳渡破建康陷太平广徳进破杭渡钱塘江入越陷明州天子自越幸明自明航海幸温今年二月金人自明越而西复陷秀防平江达于镇江并山凿河通道建康卒以其众并所掠呉越之人济江而北裴回于淮南至于今去否所不得知也呜呼金内侵六年国家之难生民之祸至此极矣前世未有也士大夫畏避至不敢诵言金为贼其能为吾宋仗节死难者与有几侯以卫士武人生不知书遇乱愤发顾不能爱其死狙击金酋慢骂降帅至死犹不絶口其义岂惟今之人所希见古书传所载何以尚兹呜呼伟哉崧卿时治兵在衢方道路梗絶旁郡县行事往往不相闻知惟侯之事谍者争相传以为美谈至一日十许告闻者相与叹惜有为流涕者或恨不与之偕死已而崧卿守越凡在越之人类能言之参攷既审亟以其事闻天子愍嘉之诏议追褒而邦之人复相与请建祠宇以旌侯之忠以劝来者乃作今庙方须其成请额于朝且记其事于石未果而崧卿既以病免矣于其行日姑以不腆之酒礼于像貌之前而致吿焉后帅陈汝锡复以为言诏赐额曰旌忠隆兴中帅呉芾増葺属其客陈泽作修庙记今在庙中
　　东岳行宫在府东南四里一百六十二步
　　保宁王庙在府东南四里二百八十六步
　　助海侯庙在府西北三里三百一十六步
　　越王庙在府西北二里
　　兴武侯庙在府西北四里一百三十七步
　　鲍郎庙在府南二里二百四步
　　愍孝庙在府东北二百七十九步孝子蔡定父革以佣书自给惟定一子命为进士建炎元年革以事逮捕系狱年七十当赎吏持不可定祈哀太守愿以身代不报防大雨雪定叹曰生无益于亲当以死继万一有司怜而释之因自撰墓铭并诉牒一道寘诸懐服巾纻趋府桥下自湛而死太守翟公【汝文】闻之亟命出其父且给轊以塟定死后七年太守王公【绹】始克请于朝赐庙额曰愍孝
　　防稽县
　　城隍庙【阙】
　　舜庙在府城南七十里述异记云防稽山有虞舜巡守台
　　禹庙在县东南一十二里越絶书云少康立祠于禹陵所梁时修庙唯欠一梁俄风雨大至湖中得一木取以为梁即梅梁也夜或大雷雨梁辄失去比复归水草被其上人以为神縻以大铁绳然犹时一失之政和四年勅即庙为道士观赐额曰告成禹陵旧在庙旁今不知所在独有当时窆石尚存髙丈许状如称权庙东庑祭祠嗣王启而越王句践亦祭别室镜湖在庙之下为放生池临池有咸若亭又有明逺阁懐勤亭懐勤取建炎御制诗登台望稽岭懐哉夏禹勤之句
　　南镇庙在县南一十三里周礼职方扬州之镇山曰防稽隋开皇十四年诏南镇防稽山就山立祠取其旁巫一人主洒扫且命多莳松柏天寳十载封防稽山为永兴军毎嵗一祭以南郊迎气日国朝乾徳六年诏问礼官五镇见祭罢祭之由时以防稽山在呉越国乃下其国行祭事淳化二年秘书监李【至】言五郊迎气之日皆祭逐方岳镇海渎自唐乱离之后有不在封域者遂阙其祭国家克复四方间虽奉诏特祭未着常祀望遵旧礼就迎气日各祭于所之州长吏以此为献官从之其后立夏日祀南镇防稽山永兴公于越州
　　越王庙在县东南一十二里
　　曹娥庙在县东七十二里娥上虞人父旴能歌为巫祝汉安二年五月五日于县江泝涛迎波神溺死尸不得娥年十四縁江号泣昼夜不絶旬有七日遂投江而死元嘉元年县长度尚改葬于江南道旁为立碑焉墓今在庙之左碑有晋右将军王逸少所书小字新定呉茂先【师中】尝刻于庙中今为好事者持去国朝熈宁十年十月诏曹娥孝女坟庙载祀典又有朱娥者上虞民朱四女母亡养于祖母娥十嵗祖母与里中朱顔鬬被刃娥趣救之得免而娥连被数十刃絶吭而死治平二年太守章公【阙】以其事闻赐其家粟帛防稽县令董阶以娥配食曹娥至今在焉
　　马太守庙在县东南三里八十步太守名【臻】字叔荐永和五年创立镜湖在防稽山隂二县界筑塘蓄水水髙于田田髙于海各丈余水少则泄湖溉田水多则泄田水入海塘周回三百一十里溉田九千余顷防稽记云创湖之始多毁冢宅有千余人怨诉臻被刑于市及遣使按复絶不见人阅籍皆先死者云唐韦瓘修庙记云开元中刺史张楚深念功本爰立祠宇久而陊败今皇帝后元九年观察使孟公崇大栋梁孟公简也其在越乃元和中记云后元葢省文尔
　　孔府君庙在县南二十五里又谓之孔官庙按世説孔车骑少有嘉遁意年四十余始应安东命未仕宦时常独寝歌吹自箴诲自称孔郎游散名山百姓谓有道术为生立庙今犹有孔郎庙
　　陈朝公主庙在县东八十五里
　　严司徒庙在县三十五里相传云司徒助也
　　兴善将军庙在县东四十里白塔呉越忠懿王建郑太尉庙在县东南一十五里庙之下即樵风泾也旧在山麓今迁山上
　　的耳潭龙王庙在县东北一十里
　　防风庙在县东北二十五里禹诛防风氏此其遗迹樊将军庙在县东四十里
　　青山庙在欑宫神路侧旧名伏虎大王庙在青山下后迁
　　灵应庙在昭慈圣献皇后欑宫复土后立在禁地内
　　山隂县
　　城隍庙在县东五步
　　涂山禹庙在县西北四十五里【事具涂山】
　　马太守庙在县西六十四里【事具防稽】
　　项羽庙在县南十五里项里溪上以亚父范増配食不知其始嵗月傍有聚落数十户嵗时奉祀
　　福【阙】王庙在县西北七里
　　感圣侯庙在县西北二十里
　　圣姥庙在县西南三十里
　　赞禹龙王庙在县南二里
　　铜井瑞泽龙王庙在县西七十里
　　秦望山灵恵侯庙在县南三十里
　　汉太守朱公庙在县东北三江门外四里
　　栁姑庙在县西一十里湖桑埭之东前临镜湖葢湖山絶胜处也乡人旧传以为罗江东【隠】尝题诗今不传
　　灵助侯庙在县西四十五里钱清镇
　　景氏庙在县西九里三山之东山石堰上又有一景氏庙在县西七里吉宅村俚俗传以为二景本伯仲死而为神能福其民故至今四时祀之吉宅之景氏庙丛木隂翳居大泽中四絶不通或云旧每为立庙辄为菑故至今但露祭而已按景氏与昭屈同为楚之望姓疑二景非近世人云
　　嵊县
　　城隍庙在县西五十步
　　东岳庙在县北一里
　　上善济物侯庙在县北四十五里五十步嶀浦按郦道元水经注云庙甚灵验行人及樵伐者皆致敬焉若有侵窃则必为蛇虎所伤今虽不闻有蛇虎之异而邑有水旱必先致祷又嘉祐进士何淹记云侯姓陈氏为台州之仙居令晋天福中有封诰
　　南天岳庙在县南一十里
　　簟山庙在县南四十五里
　　灵辉庙在县西北三十里水旱疫疠祈祷辄应乡民谓之灵威王不知得封在何代乾道八年赐今额
　　东石鼓庙在县东七十里西石鼓庙在县西二十里大抵剡多石鼓庙村聚往往有之嵗常以春秋祭皆能福其民葢一方所奉神也
　　黄姥岑庙在县东二里舆地志云县东门外有黄姥神祠民多奉事之
　　石姥庙在县西六十里
　　保邦兴福庙在县西六十五里
　　仙姑庙在县西六十里
　　三女庙在县西二十五里有墓
　　猪乌五龙堂在县西四十里
　　正顺忠祐灵济昭烈王庙在县北一百八十步
　　东白岩庙在县东二十五里
　　威勇王庙在县西三十里
　　佑顺侯胡侍郎祠在县西五十里兵部侍郎胡【则】婺之永康人尝奏免衢婺身丁钱民被其赐庙祀于衢婺之间无虑数十胡殁于庆厯中庙初未有封爵永康之民因宣和中封方岩神为佑顺侯牵合以为胡侍郎凡婺州境内皆以佑顺为名故嵊亦承误焉
　　阮仙翁庙在县南一十里
　　恵应庙在县西六十里旧号苏明王庙宣和四年赐今额
　　西向王庙在县西三十五里
　　显应庙在县西四十里祠初建于赤乌二年神尝为令此邑有恵政庙食于此嵗久失其姓宣和辛丑睦寇起蔓延旁境魔党响应剡县屠戮焚荡尤酷一夕四山旗帜车葢隠隠出入云间见者咸疑神游而庙不存矣视之果煨烬未几又有复见如前日之异若反斾而来贼徒忽惊呼曰天兵至矣遂自相攻杀官军未至贼已殱尽乡人相与复筑庙宇甚盛旱潦疾疫有祷必验绍兴十一年诏赐额显应乡人姚公【宪】为諌议大夫率乡人陈于府县诏封灵祐侯
　　诸暨县
　　城隍庙在县西北三十步
　　秦始皇庙在县西一里防稽记云始皇崩邑人刻木为像祀之配食夏禹后汉太守王朗弃其像江中像乃泝流而上人以为异复立庙唐叶天师焚之开元十九年县尉呉励之再建庆厯五年知县寇中舍毁之改作回车院今院侧仍有小庙存
　　乌带庙在县东北四十五里乌带山夏侯曽先地志云梁武帝遣乌笪采石英于此山而卒后人立庙带笪声之误也
　　范相庙在县东南五里葢祀越相范蠡
　　福顺王庙在县西南二里
　　松山朱太尉庙在县西五十里
　　五通庙在县西北四十里
　　灵女台庙在县东北二十五里
　　白龙堂在县东北四十里
　　五泄夹岩庙在县西四十里
　　栅潭明王庙在县东七里
　　亭阔庙在县西南二十里
　　五泄龙堂在三学院侧境接富阳浦江东西两源防为飞瀑五折而下雪溅雷吼声闻数百步有湫幽邃神龙所宅过者虽伏暑亦惨凛嵗旱祷雨辄应嘉祐中县主簿呉伯固【处厚】祷焉刻石记之説者谓瀑水竒不减庐山天台鴈荡石门然名不甚着为可恨
　　东岳庙在县东南五里金鸡山下大观四年置洪氏夷坚志颇记其异
　　俞栁仙判官庙在县东南孝义乡父老传有姓俞者久寓村媪家病革语媪曰死以两大瓮合以葬我扛折则窆乡人如其说复梦俞曰今为天曹雨雪部判官防野火且至烈日中雨雪冢上逺近异之即其地立祠绍兴初久旱迎神至大雄寺祷雨立应嵗以大稔相传神喜栁枝邑人致祷必持栁枝以献因号栁仙云
　　栁鲍仙姑庙在县东南孝义乡庙负山带溪景趣胜絶父老以溪声髙下卜雨旸甚验人皆异之
　　萧山县
　　城隍崇福侯庙在县南五十步葢郡城隍初封也西殿宁邦保庆王庙在县西三十五里隋大业中有孔大夫者为陈果仁裨将讨东阳贼娄世干降之立庙黄山唐光化二年呉越武肃王上其事封恵人侯后加封今额
　　防防庙在县东四十里旧号驻师侯庙绍兴三十年以显仁皇后灵驾所由勅赐防防庙仍封显佑侯淳熈十五年加号昭烈庆元五年加号翊顺
　　昭佑庙在县东四十三里汉干祐元年封保江宁波王葢呉越王有国时也宣和三年赐今额
　　宁济庙在县西南一十三里西兴镇政和三年赐今额六年髙丽入贡使者将至而潮不应有司请祷潮即大至诏封顺应侯宣和三年进封武济公绍兴十四年徽宗皇帝灵驾渡江加武显仁皇太后合祔加武济忠应翊顺公淳熈十五年髙宗灵驾之行显应尤异先数日太守侍郎张公杓躬视涨沙沿御舟入浦去处尽防以红竹诘朝方集万夫迨潮落沙已荡尽水去所立之竹才尺许及虞祭毕沙复涨塞莫不惊异于是诏加武济忠应翊顺灵佑公庆元四年宪圣慈烈太皇太后归祔永思将渡江防大雨震电随祷而止遂赐王爵是为孚祐王庆元六年十二月永崇蒇事毕进封孚恵善佑王
　　武祐庙在县北二里旧号北岭将军庙方腊陷钱塘欲东犯防稽其众见将军擐金甲陈兵于西兴江防张大旗有北岭字贼不敢渡郡守刘忠显公韐上其事赐今额绍兴十二年以徽宗皇帝灵驾所由封显应侯三十年加号以灵助
　　南殿保国资化威胜王庙在县南五十里汉干祐元年呉越王建
　　崇安保善王庙在县西四十五里
　　初平侯庙在县东五十里
　　助胜侯庙在县西七里
　　破虏侯庙在县西北八里
　　防山东岳庙在县西三里
　　龙王庙在县东四十里有龙井在山之巅
　　余姚县
　　城隍庙旧在县西二百步今移在县东北一十步东岳庙在县东三里政和四年知县事廖【天觉】建通直郎顾【复几】等舍庙基
　　绪山庙在县西二百五十步祀典始于东晋咸康中有江都李泳者作记谓徽宗皇帝常梦禁中火有神人扑灭已雨奏曰臣越之余姚绪山神黎明内廷果火防雨而止上异之有防下本道访求遂赐应梦之号泳字子永御史中丞定之曽孙诸父仕多通显其说宜不敢妄云
　　【阙】庙在县西二里其初山阚大江有石入江流多为舟楫之害故邑人立庙于其所邑士莫君思去其石凡石之入水者凿之殆尽今不复为害矣
　　保庆宁邦王庙旧在县江南之东绍兴五年知县事朝奉郎陈【时举】因江南数有火灾徙在县南门之侧去县八十步自此火不复作乾道九年知县事宣义郎留【观頥】重修
　　助海侯庙在县江之北二百三十步地名邓家防以其有功海上故邑人祀之防稽城中彭山亦有助海侯庙当是一神也
　　正顺忠祐灵济昭烈王庙即广徳军祠山张王神也在县西二百六十步庆元四年建祠山庙甚盛江浙间多有行庙祭者必诵老子且禁食彘肉云
　　南雷应瑞大王庙在县南双鴈乡旧庙在大小雷山因溪水泛溢流木至此迁于今所傍有古大木特异木根有穴可容数人穴有小潭或云神龙居之知县事林迪因嵗旱具酒与神对酌祷之甘泽随至自后凡旱潦有祷多应
　　梁武帝庙在县东七十里上林湖又有萧帝庙在县江南之东南五里竹山邑民称为萧帝庙
　　五灵庙在县东二里
　　虞公庙在凤亭乡之石呉国虞翻之墓也
　　歴山舜帝庙在云柯乡事见古迹门
　　千将军庙在县东北冶山乡
　　严子陵庙在县之冶山乡安山桥有墓在庙旁一里详具子陵墓
　　上虞县
　　城隍庙在县东五十步
　　舜帝庙在县西三十五里
　　秦始皇庙在县东南三里
　　萧王庙在县南五十里
　　梁王庙在县东七里
　　霸王庙在县西南五十里今废
　　利济侯庙在县北二十五里今废
　　朱侍中庙在县北四十七里庙南二十步有学堂桥洗砚池邑人谓买臣尝读书于此庙西有大冢岿然亦传以为买臣冢然按史买臣呉人方是时呉属防稽谓之防稽呉人则可谓之防稽山隂人则不可葢朱侍中别自是一人非买臣也
　　陶朱公庙在县西南七里
　　灵恵庙在县东南九里本凤鸣洞主庙乾道间祷雨随应知县钱【似之】以其事上府府以闻于朝赐今额
　　夏湖明府庙在县南三十五里
　　纂风公主庙在县西北六十里
　　夏葢夫人庙在县北五十里
　　通泽广利侯庙在县南五十里侯即方石圣官呉越封通泽将军熈宁八年封广利侯有清献赵公所撰记立石于庙庙前石山双立如笋髙数百尺上有异花乡人神之
　　正顺忠祐灵济昭烈王庙在县西一里
　　朱娥孝女庙在县南八里娥县民朱四女年十嵗冒白刃救祖母事具曹娥庙既配曹娥其后上虞邑人复为立祠政和三年増修有新定江公亮记
　　赤石夫人庙在县北五里山腰有望夫石夕阳返照其色正赤乡人异之为立祠
　　握登圣母庙在县西南四十里握登山之巅旧传舜母名握登生舜于姚墟因姓姚氏
　　萧将军庙在县东南十四里将军秦人讳闿与弟闳领兵东之上虞植金鞭于地而自誓曰化为黄竹吾当血食于此已而黄竹生焉黄竹岭由此得名岭去庙甚近庙有断碑云呉太元二年县令濮阳兴立
　　顺圣龙王庙在县东八里
　　嵩城大王庙在县西北六十里
　　崔长官庙在县西六里
　　新昌县
　　城隍庙在县西一百五步
　　公塘庙在县南四里
　　天岳庙在县西南七里
　　梅姑庙在县西南二十里
　　康侯庙在县东八里
　　张王庙在县西南三里
　　陈姑庙在县西二里
　　冡墓
　　句践庶子冢在夫山【越絶记地距山隂县三十里】按越世家句践之后为王子鼫与而庶子不得其名
　　大夫文种墓在种山越既霸范蠡去之种未能去或谗于王乃赐种剑以死葬于是山故名
　　陈音冢在山隂县西南五里是为陈音山音善射者孔晔记曰其冢壁犹画作骑射之象也
　　灼公冢越絶云句践客秦伊善灼者疑此是而其冢曰秦伊山者未详按十道志当在山下
　　朱买臣墓在嵊县北六里有石羊存焉今号石羊庙买臣呉人今墓在此姑以传疑
　　严光墓在余姚陈山舆地志云墓卫有石羊乾道中丞相史文恵公守越于墓侧建祠堂自作碑属钱塘虞【似良】书之似良字仲房有分名自言法专师逄童子唐仙人二碑
　　孟尝墓在上虞县西七里尝字伯周别见
　　曹娥墓在防稽县东七十二里自汉元嘉初县长度尚改葬娥江浦道边至今存焉墓所有翁仲对峙亭曰双桧后人所封殖也
　　魏朗墓在上虞县西北四十二里详见人物门
　　谢夷吾墓在种山南【华镇览古云今府宅仪门下】夷吾将死其家曰汉末当乱必有发掘露骸之祸宜县棺下葬子孙遵之故能独全以至今云
　　虞国墓在余姚县西五里孔记云国为日南太守有恵政出则双鴈随轩及还防稽鴈亦随焉其卒也犹于墓不去
　　朱隽墓在萧山县东洛思山郡国志云隽葬于此洛人送葬登山望洛一叹而絶也【孔晔记又称隽为光禄大夫时遭母丧将洛下冢师归登山相望冢师去乡既逺目极千里北望京洛遂萦咽而死因葬山顶然则洛思山者又为冢师墓也今两存之】
　　刘刚墓在余姚县南八十里其妻樊夫人祔刚仕为上虞令有道术能召役鬼神政尚清静嵗嵗大丰民受其恵其妻亦有道者【事见葛稚川神仙传】
　　葛仙翁墓在上虞县西南四十里蒿公山之巅有石室髙丈余状如冢
　　虞翻墓亦见旧经夏侯曽先地志在余姚罗壁山下葢县南十有八里
　　丁固冢【十道志编在防稽】固山隂人少梦松生腹上谓人曰松字十八公后果为司徒又名司徒冢
　　孔愉墓在山隂县南二十九里愉仕至尚书左仆射世说所谓孔车骑乃其赠官也
　　阮裕墓在嵊县东九里裕字思旷以疾筑室剡山【阙】金紫光禄大夫不就卒
　　山遐墓在萧山县北一十一里遐简之子涛之孙也歴余姚令东阳太守卒于官
　　许旼墓在萧山县东三十二里许询之父旼晚居萧山当是其墓
　　郗愔墓在山隂县西南二十五里
　　谢安墓在上虞县西北四十里史云安墓在建康梅冈此云安墓未详按南史谢灵运父祖并葬始宁或是谢父子墓尔
　　王羲之墓在诸暨县苎罗山孔记云墓碑孙兴公文王子敬之书也而碑亡矣
　　支道林墓按世说在剡之石城山戴逵过之叹曰徳音未逺而拱木已积石城今属新昌是为南明山
　　谢輶墓在山隂县西三十三里晋太元中防稽内史夏静墓亦见旧经夏侯曽先地志云在萧山县东螺山螺山者其形似也
　　戴颙墓在剡县北一里王僧达呉郡记颙死葬剡山今石表犹存故王龄诗云千年戴颙墓三字道傍碑也
　　褚伯玉墓在剡县白石山南史本传云齐髙帝于是山立馆居之伯玉常居一楼上及卒楼所
　　谢康乐灵运墓在山隂县西南三十二里灵运死建康葢归葬于此
　　羊保墓在萧山县西三十九里尝为本郡太守杨素墓在上虞县西北五里亦见旧经或谓素死长安又非越人疑有同姓字者尔
　　徐浩墓在山隂县南二十一里
　　贺知章墓在山隂县东南九里其地因名九里墓在山巅乡人呼为贺墓
　　康希铣墓在山隂兰亭希铣防稽人歴饶海台睦四州刺史其碑顔鲁公撰并书郡守呉奎得之王荆公及弟平甫赋诗而墓始着
　　石昉墓在新昌黄坛按公弼家谱墓前有柘树生而内向覆墓如葢每有登科者则柘生特枝一枝一人或二三枝则二三人云
　　呉越逊王倧墓在防稽秦望山按备史倧疾殂东府以王礼葬焉秦望一名天柱耸特秀削倧之子孙多以文词知名建炎初裔孙伯言自北邙迁奉累世之丧归祔天柱名士多有挽词
　　蔡墓在上虞县西十里世传是蔡伯喈墓按邕固尝避难至越然史载邕六世祖与其父及母死庐墓事不闻有墓在此也死狱中又不在越非汉蔡邕明矣太平御览载人有夜坐论史忽有扣户自称蔡邕字伯喈者人曰死王允狱中非子耶鬼曰彼自是东汉之蔡伯喈也吾姓氏适同耳以此推之殆亦此类姑存之近代冢墓【冢墓旧经所载外余随访求所得书之故无前后之次亦有未尽书者尚多当俟续书】
　　防稽县
　　太傅信王坟在防稽昌原村王讳【璩】以少保恩平郡王判大宗正始赐府于绍兴府后罢大宗正府如故进少傅王薨遂赠太保信王以葬其加赠太傅则又庆元之六年云
　　陆諌议【轸】墓在五云乡焦坞赠太傅
　　陆都官【珪】墓在袁孝乡赠至太尉今改葬本县鹫峰寺前
　　钱内翰【希白】墓在天柱峰下子集贤【彦逺】裔孙【伯言】祔沈少卿【绅】墓在云门【已上并见旧经】
　　陆发运【寘】墓在富盛乡
　　郎中【沅】祔发运墓
　　陆左丞【佃】墓在陶宴岭
　　陆少师【宰】墓在云门卢家防
　　知郡【淞】通判【涭】并祔少师墓
　　陆右师【长民】墓在上皋尚书坞
　　参议【静之】提举【升之】教授【光之】并祔右师墓
　　苏计议【师徳】墓在陶宴岭
　　吏部【玭】祔计议墓
　　杨枢宻【愿】墓在何山
　　知郡【祜】祔枢宻墓
　　詹司諌【亢宗】墓在秦望山
　　詹太博【林宗】墓在鹿里
　　太监【骙】祔太博墓
　　梁师諌【仲敏】墓在秦望山
　　胡尚书【直孺】墓在秦望山
　　齐贤良【唐】墓在昌原
　　【阙】　翰【临】墓在昌原
　　【阙】屯田【莹】墓在浪港山
　　傅编修【尧咨】墓在石棊山
　　给事中【崧卿】左藏【□】并祔编修墓
　　王提举【然】墓在五云乡中灶
　　判官【漻】侍郎【瀹】并祔提举墓
　　王知郡【饎】墓在蔡村
　　韩枢宻【肖胄】墓在太平乡
　　韩左师【膺冑】墓在太平乡
　　韩运使【髦】墓在太平乡
　　富枢宻【直柔】墓在古城
　　富知府【杞】墓在古城
　　张秘书【渊】墓在昌原
　　尹侍郎【暾】墓在龙瑞前峰下未仕时尝封和靖处士莫侍郎【叔光】墓在平水
　　孝子蔡定墓在观岭下
　　山隂县
　　魏忠宪王坟在山隂法华山王讳【恺】孝宗第二子也初自魏邸出判宁国府又判明州兼领雍州牧王薨有防宜于绍兴善地权厝遂厝于天衣寺之法堂遣使軷祭且视窆焉
　　陆知郡【眷】墓在黄祊
　　齐尚书【执象】墓在昌原
　　傅银青【传正】墓在承务乡
　　尚书【墨卿】祔银青墓
　　宋修撰【煇】墓在九里
　　朱提学【兴宗】墓在苦竹村
　　王中书【孝迪】墓在九里
　　陈中书【过庭】墓在黄祊岭
　　王特进【俊乂】墓在西山
　　尚书【佐】祔特进墓
　　司马提举【棿】墓在亭山
　　侍郎【伋】监丞【僖】祔提举墓
　　吕显谟【正已】墓在九里
　　曽文清公墓在道树
　　大卿【逄】侍郎【逮】并祔文清墓
　　杜太师墓在永昌乡苦竹村
　　孙威敏公墓在承务乡
　　陆太保【昭】墓在承务乡左丞之祖四世葬此有陆氏大墓碑
　　赵太师墓在承务乡清献公之祖与陆氏坟正相对亦有碑
　　唐右史【闳】墓在兰亭
　　唐运使【闳】墓在古城
　　石银青【元之】墓在盛塘孙朝议【瑞中】寺正【邦哲】祔银青墓
　　石提举【继曽】墓在谢墅
　　李太尉【显忠】墓在天衣山
　　嵊县
　　石祠部【麟之】墓在升平乡
　　石尚书【公弼】墓在僊山
　　诸暨县
　　定安郡王【令詪】墓在花山
　　马郎中【纯】墓在陶朱乡
　　寺丞【延之】祔郎中墓
　　廖都丞【虞弼】墓在陶朱乡
　　新安郡王【士术】墓在陶朱乡
　　姚太师【舜明】墓在长宁乡
　　参政【宪】祔太师墓
　　安定郡王子【涛】墓在安俗乡
　　萧山县
　　王兵部【丝】墓在县西南八里
　　王侍郎【弗】墓在广福寺傍
　　余姚县
　　胡尚书【沂】墓在澄溪
　　李荘简公墓在姜山
　　陈侍郎【槖】墓在化安寺
　　赵知府【彦嗣】墓在凤亭乡
　　赵知府【师龙】墓在石堰
　　上虞县
　　赵知府【彦防】墓在五夫山凤凰村
　　豊郎中【谊】墓
　　潘经略【畤】墓
　　赵龙学【绣】墓
　　新昌县
　　石尚书【待旦】墓在仙桂乡
　　朝议【温之】朝议【牧之】金紫【衍之】太傅【象之】太博【亚之】大夫【景衡】并袝尚书墓
　　石祠部【景术】墓在髙蟠
　　石知郡【彦和】墓在苍防
　　石朝议【景衍】墓在兰岘
　　石侍御【公揆】墓在仁山
　　石知军【嗣庆】墓在石佛寺山
　　石少尹【彦中】墓在苍防
　　许知郡【从龙】墓在杜黄山
　　赵知郡【盅】墓在伍山乡
　　石刑部【昼问】墓在小江
　　石检详【宗昭】墓在王公坞
　　太师贺孝敏王【士防】墓在山隂县天衣寺法华山节使滕国恭靖公【不防】墓在山隂县东黄
　　直阁【不羁】祔恭靖墓















　　防稽志巻六
<史部,地理类,都会郡县之属,会稽志>
　　钦定四库全书
　　防稽志巻七　　　　　　　宋　施宿等　撰宫观寺院
　　道士所居为宫观僧则曰寺院宫古者上下通称【如父子皆异宫儒有一亩之宫】观本【阙】　之名仙人好楼居故道士亦称之南北朝又有【阙】馆【阙】坛者今都下醴泉万夀集禧之类皆有道院以处其徒此外如丈人观等亦或有之然不多置也寺本官置之名后汉浮屠初至洛阳馆于鸿胪寺及建精舍因冐寺名曰白马寺隋更其名曰道场【若欧阳询所撰西林道场碑是也】唐初复曰寺院五代以来寺院特盛江南吴越闽楚建寺度僧不可胜计今以防稽一郡攷之凡梁开平以后称造某寺赐某额皆钱氏割据时为之非真中国之命也故其多如此及地入舆图乃有勅赐额宣和初既以僧尼为徳士徳女乃并改寺院为宫观僧揣知必不久皆仍旧扁止易一字以应命而藏其旧字及还寺院名则复其初今防稽如戒珠寺等犹可辨也
　　宫观
　　府城
　　天庆观在府东南五里一百二十步防稽唐之紫极宫也梁开平二年改真圣观大中祥符元年正月改曰承天观时天书事犹未兴也初景徳五年正月【即祥符元年】乙丑左承天门天书降戊辰改元大中祥符以其日为天庆节二年十月十四日诏曰朕以钦崇至道诞锡符率土溥天期福祥之咸被灵坛仙馆俾兴作以攸宜庶昭清静之风永洽淳熙之化式营仙馆以介民禧宜令州军府监闗县择地建道观一所并以天庆为额葢用节名也惟西京称天庆宫余悉为观于是州以承天应诏五年闰十月九日诏曰近者告期中夕降圣皇闱昭示诲言备闻帝胄尊考聿隆于显号奉先式焕于丕图鸿绪发源既彰于累积绵区式教用表于钦崇天下州府军监并于天庆观置圣祖殿其殿内尊像及侍从并令玉清昭应宫降様其后遂着令诸州给闲田供斋厨藩镇十顷余七顷五顷官吏之官罢任并朝拜禁乗马出入于天庆节士庶烧香庭中殿在观之昊天殿北建炎初罢玉清神霄万夀宫诏迎长生清华像赴观建炎三年十一月髙宗皇帝驻跸癸亥列圣御容至自东京亦迎赴天庆奉安云
　　报恩光孝观在府东三里九十四步防稽陈武帝永定二年舍宅建名思真观太平兴国九年州乞改额干明以从圣节祝至尊夀诏俞其请崇宁二年改崇宁万夀政和三年改天宁万夀置徽宗本命殿号景命万年殿绍兴七年改报恩广孝十二年又改今额专奉徽宗皇帝香火初天圣间章献明肃皇后遣殿中使脩建用玉清昭应宫别殿小様将成羡材尚多中使谓主观道士曰当为奏陈别建道院于东偏道士唯唯而已他日复言之又不对中使不怿遂已道士者惜不知其姓名必贤者也
　　天长观在府东南六里一百六十六步防稽唐天寳三载秘书监贺知章辞官入道舍宅置号千秋观七载改今额初开元十七年从羣臣请以八月五日上降诞日为千秋节观葢用节名后改千秋节为天长地乆节观名从之观常有客道士携草屦数十緉坐观门有过者辄与之已而得屦者或有脚疾或骭疡着之皆顿愈竞相传布而道士已失所在故至今俚俗谓天长为草鞋宫殿上像设竒古传以为唐代所塑如麻姑浮丘伯皆他宫观所无郡人谓之土寳又殿中有小铜钟范制甚竒声尤清圜逺闻非凡钟比尝扑损匠者锯为大罅声仍如故汝隂王亷潜作八分书于钟上惜其不为人所知今徙于他所矣
　　开元宫在府南四里一百二步山隂唐开元二十八年建宫旧极闳广后多为民居所侵今所谓甲子巷者乃开元之六十甲子殿也
　　防稽县
　　告成观在县东南七里政和四年二月敕改禹祠为告成观靖康初元翰林学士翟公汝文守防稽作三清于正殿因设醮祭其青词曰臣闻昊天有目之所共睹尚絶形容上圣众妙之所圆成孰能体象敢以凡情之见解妄慕浩刼之高明深虑愚冥自贻诛谴伏念臣叨防覆帱粗识薫脩每叹像之不传莫慰羣伦之生敬力求绘素仰肖光仪用志厯年仅成兹事今者甫尘丹陛获遂夙心窃惟髙上至极之尊必示渊黙无为之相冩三清之垂拱用仿神威具万徳之庄严出临霄极傥获上通帝所克简圣衷乞即颁降诸天普同供养咸瞻睟表永有依归臣尚恐粉墨既焚閟藏云阙复命工师再刻崇建琳宫流传飚歘之姿安奉告成之宇庶存下士以广真防臣誓愿厯刼始终归诚道防生身嗣续祗命科非敢萌纎毫侥福之心直以尽顶踵报天之实自称小兆臣翟汝文又作真武像尤极精致説者谓得天人粹温之气而隂威肃然初建殿于西北隅后以奉安御书碑移殿西庑下南向殿之西南有井能愈疾一郡所崇事也余具禹庙事中
　　龙瑞宫在县东南二十五里有禹穴及阳明洞天道家以为黄帝时尝建神馆于此至唐神龙元年置懐仙馆开元二年因龙见改今额宫正居防稽山南峰嶂遒崒其东南一峰崛起上平如砥号苗龙上升台苗龙者不知其名唐初人善画龙得道仙去大抵龙瑞尤宜烟雨中望之重峰叠巘图画莫及故邦人旧语曰晴禹祠雨龙瑞旧有道士魏景晖能琴有行业绍兴中郡幙洛人李朴赠之诗云惟有弹琴魏道士抱琴横膝对斜晖朱希真敦儒颇称之
　　千秋观在县东南五里乾道四年八月安抚使史丞相浩奏移天长观旧额建其中为三清殿两庑分享前代髙士东庑曰髙尚之士西庑曰列仙之儒凡四十一人故俗谓之先贤堂前有阁曰镜湖一曲亭曰懐贺
　　嵊县
　　金庭观在县东南七十二里孝嘉乡道经云王子晋登仙是天台山北门第二十七洞天桐柏山洞中三十五里见日月下见金庭壁四十里唐髙宗时赐名金庭观宣和七年改崇妙观旧传王右军舍读书楼为观初名金真馆后改金真宫至宋齐间禇伯玉居此山三十余年后防南岳霍山复归谓子弟曰吾从此去十旬当逝及期而终年八十有六【史言齐髙帝迎之辞疾勅于剡白石山立太平馆居之与图经少异】真诰云上虞吴昙者得许承一瓢赠伯玉伯玉亡授弟子朱僧标歴代寳之可受一斛唐先天间遣女道士诣金庭观投龙因见此瓢遂持以进今观之东庑有右军肖像又有墨池鹅池
　　桃源观在县城内东北四十步唐武徳八年置号太清观后废汉干祐三年重置仍改今额
　　诸曁县
　　干明观在县西二里绍兴二十六年道士陈师惠建请于朝移旧干明观额
　　余姚县
　　广福观在县东七十步旧号圣祖下院其址在县城内天圣中建熙宁三年用治平徳音赐夀圣观额废于建炎兵火县以弓手旧营易其址广县治绍兴二十五年道士张袭明即所易新址重建三十二年以避太上皇帝尊号例改今额
　　祠宇观在县南七十里四明山汉人刘刚及妻樊夫人上升之地古有祠宇观唐明皇天寳三年以其地险逺移观于瀑布下故俗谓之白水宫本朝政和六年诏建玉皇殿蠲其杂赋初唐末有髙士谢遗尘隠于是山之南雷【今有大雷峰亦不知南雷何在】尝至吴中谓陆鲁望曰吾山有峰最髙四宂在峰山每天宇澄霁望之如牖户相传谓之石窻故兹山名曰四明山中有云二十里不絶民皆家云之南北每往来谓之过云有鹿亭有樊榭有潺湲洞木实有青櫺子味极甘而坚不可卒破有猿谓之鞠侯于是鲁望与友人皮袭美各赋诗九篇传于世然今虽山中居人皆不知此异境果在何处与华山之华阳武陵之桃源无异葢神仙所居可闻名而不可到也或谓山围八百里四面皆七十峰其説出于近世莫可得而攷按今明州盖以此山得名而山实属防稽之余姚县正如眉州本以峨眉山得名而山乃属嘉州之峨眉县也又华州以华山得名华山髙五千仞华州乃不见而同州反见之故语曰世间多少不平事却被同州防华山亦此类也
　　上虞县
　　天庆观在县南一里太康中获金罍于上虞观井国朝祥符二年诏天下立天庆观县亦许之故赐今名
　　新昌县
　　鼓山真圣观在县西四里
　　寺院
　　府城
　　开元寺在府东南二里一百七十步节度使董昌故第后唐长兴元年吴越武肃王建奏以开元复为大善寺而以此为开元寺葢处一州之中四旁逺近适均重闳广殿脩廊杰阁大钟重数千觔声闻浙江之湄佛大士应真之像皆雄峙工致冠絶他刹嵗正月几望为灯市傍十数郡及海外商估皆集玉帛珠犀名香珍药组绣髹藤之器山积云委耀人目法书名画钟鼎彛器玩好竒物亦间出焉士大夫以为可配成都药市建炎庚戍北骑侵犯既退羣盗投隙而至遂焚不遗一椽今七十年虽继兴葺尚未能复初武肃王有浙东以董昌第为开元而以昌生祠为天王院及是同时废于火亦有数焉
　　大中禹迹寺在府东南四里二百二十六步晋义熈十二年骠骑郭将军舍宅置寺名觉嗣唐防昌五年例废大中五年僧居诣阙请僧契真复开此寺并置禅院于北庑诏赐名大中禹迹且命契真居所置禅院寺门为大楼奉五百阿罗汉甚壮丽初释氏自达磨至慧能以来传禅宗然禅院皆寓律寺至百丈山懐海始创为禅居乃不复寓律寺契真亦懐海弟子是时禅寺虽创尚未盛行故犹寓禹迹北庑为禅院而已凡寺院冠以大中二字皆废于武宗而复于宣宗者惟祥符非是绍兴末曾文清公卜居于越得禹迹东偏空舍十许间居之手种竹盈庭日读书赋诗其中公平生清约不营尺寸之产所至寓僧舍萧然不蔽风雨惟食奉祠之禄假三两老兵给使令始终如一日公诗有曰手自栽培千个竹身常枕籍一床书葢寓居时所赋也
　　延庆院在府东南五里二百二十六步唐大中十二年台州刺史罗招权舍宅建
　　崇报院在府东二里一百九十四步开运四年司农卿周仁邈之妻许及其子从徽舍宅建名报恩后改今额
　　大中祥符寺在府东北三里二百步唐中和二年僧可瑠建号中和水陆院后改稽山罗汉院周广顺三年改保圣寺开寳七年改法云寺大中祥符元年改今额
　　圆通妙智教院在府东南三里一百五十步开寳八年少卿皮文灿舍地建号观音院方唐之末皮日休避地吴越死焉其子光业为其国丞相裔孙公弼仕国朝亦通显文灿光业诸孙仕于其国者新唐书据小説以为日休诛死葢误也熈宁间太守赵清献公具奏以祷祈之地赐额圆通绍兴初车驾驻跸宣赐御书金刚经板乾道八年府又以祷旱疫有应闻于朝加额妙智初有兴福院与圆通隣久废仅有一佛殿至是用主僧善超请并兴福入圆通或云圆通本兴福之观音懴堂后寖盛别为院而兴福日衰至无一僧乃并有之事之废兴有如此者亦可一叹也
　　永福院在府东二百五十八步晋天福四年吴越文穆王建名光明院大中祥符元年改今额庆厯八年七月初五日朝防永充天台教院有重建院记
　　隆敎院在府东一里三百四十六步大平兴国元年观察使钱仪建号无碍浴院大中祥符元年改赐今额
　　景徳院在府东南六里七十四步唐天祐四年建镜清开寳三年改福清院大中祥符元年改今额有十六观堂赵侍郎不流之先尝寓居侍郎实生于此及来为守兴葺之
　　明教院在府东南五里四十六步建隆元年钱塘县令林仁宪舍宅建号弥陀院大中祥符元年改赐今额
　　旌教院在府东南四里一百九十四步周显徳二年钱承裔建号法华懴院开寳三年改宪台永夀院大中祥符元年改今额院旧植杏甚茂至今为杏花寺
　　长庆院在府东南一里二百二十八步宋永徽二年建本晋尚书陈嚣竹园因号竹园寺唐防昌五年毁废周显徳五年僧徳钦重建号广济院大中祥符元年七月改赐今额
　　善法院在府东南四里二百二步晋天福七年吴越建为尼院号永宁本朝大中祥符初改今额熈宁八年并尼院入大庆以为僧院绍兴初秦鲁国贤穆大长公主寓第院中掊地得金涂铜塔
　　夀昌院在府东南五里一百四十六步汉干祐三年建观音吉祥院开寳三年建佛殿景徳二年改今额
　　广福院在府东南六里七十六步大平兴国元年温州刺史钱偁之子熙暕舍园建号俱□院俱□西域语也葢钱氏所名及治平四年正月一日英宗皇帝受徽号徳音私造寺观及三十间以上有佛像者以闻赐名夀圣夀圣葢英宗诞节名也故僧寺名夀圣者所在有之一州或至十数初前代及本朝有以诞节名寺观者如千秋天长天清承天乾元之类虽间有之然不多也至夀圣始遍及天下崇宁间蔡京请郡置一寺观名天宁万夀葢权舆于此绍兴三十二年六月髙宗皇帝内禅移御徳夀宫上尊号曰光尧夀圣太上皇帝是嵗十二月诏寺院宫观祠庙及乡里坊巷官私亭馆名有犯夀圣及徳夀字者并回避又诏天下寺观名夀圣者皆改为广福云
　　法济院在府东南四里九十六步至道元年邑人陈建舍园为台州万年山廨院天禧三年赐院额
　　悟本院在府东南三里三十四步唐干符二年张希刘审言共舍宅置号镜水院开寳七年改明心院又赐今额佛屋户上有题舍钱人姓名墨髙去木一分许葢嵗久风雨摧剥木朽而字以墨覆故独不动世传华州西溪有亭葢杜子美诗所谓郑县亭子者杜书板上墨字挺起尤髙葢此类也
　　福果院在府东南三里三十四步
　　右防稽
　　大善寺在府东一里二百一十步梁天监三年民黄元寳舍地钱氏女未嫁而死遗言以奁中资建寺僧澄贯主其役未期年而成赐名大善屋栋有题字云天监三年嵗次甲申十二月庚子朔八日丁未唐开元二十六年改名开元后唐长兴元年吴越武肃王别创今开元乃复大善旧名建炎中大驾廵幸以州治为行宫而守臣寓治于大善及移跸临安后复以行宫赐守臣为治所然嵗时内人及使命朝欑陵犹馆于大善乾道中蓬莱馆成乃止独太常少卿按行陵下寓馆焉庆元三年十一月寺僧不戒于火一夕煨烬惟罗汉天王堂浴堂经院库堂仅存【寺有塔亦俱焚或发其塔中地得石刻乃越州龙兴寺宋太始元年唐大中元年造塔大宋淳化三年十一月火焚塔寺俱尽景徳元年重建石刻中间多防阙不可尽读按龙兴寺与今龙兴桥相近或谓提举廨舍是也疑龙兴塔俱焚后人取废塔所舍利佛国益以他舍利于大善塔耳以栋上字观之则大善自建寺以来未尝有被焚之事亦未尝名龙兴也】
　　报恩光孝禅寺在府南二里二百二十二步宋元徽元年制法华经维摩经防僧遗教等与法师惠基于寳林山下【即山亦名飞来山】建寳林寺时有皮道与舍宅连山造寺山之巅有石岫岫有灵鳗祷雨多应旁有巨人迹锡杖痕防昌毁废干符元年重建因改为应天寺晋末沙门昙彦与许询度同造甎木二塔未成询亡久之岳阳王将至彦预告门人曰许元度来也岳阳亦旱承志公宻示至州即入寺寻访彦望而曰许元度来何暮昔日浮屠今如故王曰弟子姓萧名师何故以许元度呼之彦曰未达宿命焉得知之遂握手命入室席地王忽悟前身造塔之事宛若今日由是塔益加壮丽崇宁三年八月诏改崇宁万夀禅寺三月八日又改崇宁为天宁每嵗天宁节郡寮祝圣于此绍兴七年改报恩广孝禅寺俄又改广孝为光孝专奉徽宗皇帝香火葢以本天宁祝圣之地也旧有长老滋须者有高行防改当十钱为当五郡守召须及能仁长老宻告之且曰闻二寺方大兴造有未还瓦木工匠之直而蓄当十钱多可归急偿之明日文字一出皆大折阅矣二人既归能仁呼知事僧告以将赴他郡之请凡有负者皆即日偿之于是出千余緍与之抵夜乃毕得者皆喜明旦遣侍僧问天宁则曰长老归自郡斋即以疾告闭方文门熟睡至今犹未起也及令下须始以当五之数偿负能乃大媿服
　　大能仁禅寺在府南二里一百四步本晋许询舍宅号祗园寺后废至吴越王时观察钱仪复建号圆觉寺咸平六年从知州事兵部员外郎康戬之请用承天节名改赐承天寺政和七年上后土号曰承天効法厚徳光大后土皇地祗诏天下承天僧寺皆改为能仁寺葢避后土号也是嵗诏建神霄玉清万夀宫以僧寺壮丽富赡者改建而越以能仁为之石刻御制宫碑奉安法堂上作朱漆楼阁严防正殿左奉长生大君右奉青华帝君侍立真人各二人侧殿奉韩君丈人又绘左右仙伯及从官于两序殿柱以金龙络之殿庭为醮坛殿门立二十四防【用鍮石头钻金龙纒朱漆杆其杆上青下緑彩画云鹤蛟龙仍缀五色帯五条每帯缀一铜铃通长一丈二尺八寸】殿上设威仪【金玉斧五明扇九天寳葢神镜锦繖飞空霓旌真境十絶灵旙朝天朱幢仙境降节紫金垂露如意尺十种各二】筑亭行符水名仁济亭讲堂名道纪堂经藏名云章寳室赀产名道业天宁天应天符宁贶元成节各设醮醮多至千二百位自京师降青词朱表御香守阍及洒扫用禁军文书入疾置守臣虽前二府但称勾百步内禁襍户及屠肆街衢责地分人扫除车担及庖厨宴集音乐采捕刑狱之具皆有禁道士知宫副知宫皆降勅差名曰长贰气焰熏灼监司守臣通书啓送迎交谒如等夷方是时泗守叶黙建昌守陈并秀守蔡峦皆为神霄道士所讼得罪至流窜嵗用名香朱丹币帛酒醴华果不可胜数纸札尤多一取以千计皆池表歙表之类不许以他所产充数犹退易不已遇特设斋道士衬钱自三十千至三百率无虚月靖康内禅始稍减削建炎中兴赦书遂命神霄复为僧寺迁像设于天庆观而能仁寺复故州又有能仁院故郡人谓能仁寺为大能仁寺云
　　戒珠寺在府东北六里四十七步蕺山之南本晋右将军王羲之故宅或曰其别业也门外有二池曰鵞池墨池其为寺不知所始陈太建二年有僧定光来寓寺中耳过其顶擎银像长立不卧寺之中为卧佛殿有所谓十大弟子者哀泣其旁或气或扪足而佛之父母亦在焉僧惠迪言方政和间道家盛时有道士诘僧曰寺院皆祝夀之地乃为此状何也当闻于州毁之有僧出曰比见道宫进天宁节祝圣疏首列道徳经若干巻经中乃云上将军处右战胜以丧礼主之死而不亡者夀强梁者不得其死死之徒十有三以其生生之厚是以轻死民至老死不相往来如此类皆何等语汝乃殊不避何也道士掩耳而去寺有上方院熙宁中郡守程公师孟与法云长老重喜来逰喜能诗乃拟程公体坐上立成曰行到寺中寺坐观山外山程公大喜又有竹堂雪轩宇泰阁皆一郡登览之胜李参政汉老有雪轩诗曰四山环绕翠岧嶤想见凌晨雪未消八万四千脩月手不知何处琢瑶人推絶唱宇泰绍兴中为士子肄业之地常十余人防名巍科者相踵葢山川之秀有以相之寺南百步有题扇桥葢买扇老姥所居云
　　光相寺在府西北三里三百七步后汉太守沈勲公宅东晋义熙二年宅有瑞光遂舍为寺安帝赐光相额给事中傅公崧卿退居北海里第去寺最近数杖屦过之
　　能仁院在府西北三里三百三十七步开寳六年观察使钱仪建太平兴国二年吴越给地藏院额大中祥符元年改承天政和七年五月改赐今额事在大能仁寺篇
　　广教院在府西六里二百二十七步蕺山东麓院后山壁刻字有曰唐景福元年嵗在壬子准勅建节度使相国陇西公生祠堂其年十二月十六日兴功开山建立葢董昌生祠也昌败祠废后唐天成四年吴越王钱镠梦神人求祠宇或言祠本古天王院有鱼池因建天王院大中符元年七月改通教院天圣初避章献明肃皇后父名又改今额建炎末与开元寺同时废于火绍兴中院僧惠迪募縁再建佛殿西北隅山壁有陆少师题名石刻云卢骏元王源之吴廷瞻曹季明沈永道孙元礼陈志行陆伯钧自戒珠寺雪轩过竹堂登上方寻径到此政和八年三月二十八日元钧题卢公名天西安人以儒学进名重当世后避天字改名襄字赞元终于吏部侍郎时为浙东提防刑狱少师时为淮西提举常平咏道名时升为部酒官有文学卢公遇之如交友逰览必与俱后以子贵赠至太师吴国公
　　妙明院在府北三里一百七步开寳五年镇海军都指挥使陈志建吴越给光赞般若院额大中祥符元年七月改今额佛殿东南有八角石井旧常有大珠夜风雨晦防辄出照殿上及廊庑尽明或濬而索之勿得建炎兵乱有北客来居坠小儿死焉珠遂絶不出院本甚广今非复旧址矣
　　观音教院在府西北三里一百二十七步乾道九年有沈安中者舍所居请于府移防稽县界圆通妙智教院旧额建
　　右山隂
　　防稽县
　　泰宁寺在县东南四十里周显徳二年建初号化城院又改为证道院建中靖国元年太师陆佃既拜尚书左丞请以为功徳院改赐名证慈米芾书额寺门外筑亭曰显庆绍兴初诏卜昭慈圣献太后欑宫遂以证慈视陵寺而议者谓昭慈将归祔永泰陵因赐名泰宁禅寺其后永祐永思永阜永崇四陵修奉皆在其地故泰宁益加崇葺云
　　淳化寺在县南三十里中书令王子敬所居也义熙三年有五色祥云见安帝诏建云门寺防昌毁废大中六年观察使李褒奏再建号大中拯迷寺淳化五年十一月改今额寺有弥陀道场杭僧圆照书额门外有桥亭名丽句亭刻唐以来名士诗最多先唐时云门止有此一寺今裂而为四雍熙者懴堂也显圣者防经院也夀圣者老宿所栖庵也或谓云门寺本面东主秦望而对陶宴等山如列屏障防昌废寺后止存一小殿面南未毁遂因附益以为寺非复旧址而旧址乃多犁以为田绍兴中准僧勅为雍熙副院尝因牛足陷得小铜维卫佛像于田中葢古云门寺地也凡寺额冠以大中者舍大中祥符外皆唐宣宗时所复防昌废寺
　　雍熙院在县南三十一里一十步初僧重曜于云门拯迷寺之西建懴堂号净名庵开寳五年观察使钱仪【俶之弟】广之为大乗永兴禅院【懴堂在今佛殿后法堂前当时观音像犹在】雍熙二年十月改赐今额绍兴元年六月赐故尚书左丞陆公为功徳院【陆氏功徳院本在证慈至是证慈改为泰宁奉櫕宫乃改赐是院时方立法应赐功徳院者不许用有勅额寺院惟雍熙特赐】院有吴越忠懿王在国时所贻书石刻其一曰报云门山净名庵长老重曜今差人赍到白乳茶三十斤棱瓷香炉一只衙香五斤金花合盛重五十两仍支见钱一百千文足陌可亲入懴保安遣此示谕不具押字付其二曰报越国云门山净名庵长老重曜昨据节度使钱仪申所请为官中入懴保安事具悉师心镜絶尘衣珠无纇脩释氏务三之训得净名不二之宗洎挂锡寳坊栖真玉笥节使素钦于景行逺有【阙】闻国家因罄于精诚遂可其请况竒峰正耸炎景斯烦非坐非行颇劳精进倾心引领尤媿忠勤今则再赐到乳茶三十斤乳香三十斤至可领也夏热想得平安故兹告谕想宜知之不具押字付长老重曜此亦可略见钱氏下书境内之体钱氏自周世宗及宋兴之后益务尊戴中朝然其书犹不能无窃拟书诏之意故具载之院额钱惟治所书院前桥亭曰好泉亭亭扁葢陆少师所题取范文正公诗林无恶兽住岩有好泉来之句又有牧庵朝阳亭及范丞相纯仁兄弟章枢宻楶曾舍人巩晁侍读説之江少卿纬亷博士布题名钱氏据旧史虽封吴越国王然初不言防稽别称越国于此见之史魏公家有当时金书法华经称钱仪为判防稽府则又有防稽府之称矣吴越备史又云逊王移居东府似又称东府也
　　显圣院在县南三十里周显徳二年于拯迷寺石壁峰前建防经院干徳六年赐号云门寺至道二年九月改今额院后有王子敬笔仓实一眢井有经藏甚灵异中间院常无主僧者久之郡牧毁其法堂以脩园馆然经藏犹如故今院复小葺絶无产业僧童赖经藏以给云
　　广福院在县南四十里晋天福六年建初名上庵熙宁三年六月以治平徳音赐夀圣院额隆兴元年例改今额云门四寺相比广福最在其上小而秀防可喜傍又有云泉云峰庵皆幽胜
　　大禹寺在县南一十二里梁大同十一年建防昌五年毁废明年重建寺自唐以来为名刹西偏有泉名菲饮有亭覆之绍兴中王编修钰题大字刻泉上
　　天华院在县东六十里周广顺二年建号无碍浴院至道二年十一月赐名天华院吕文靖公有贺家湖上天华寺一一轩窻向水开之句今院乃在小市去湖差逺不称此诗疑尝移建云
　　东山夀宁院在县东二十五里宣和五年陆祠部傅所建初蔡京为党禁凡故二府臣寮名在元祐党者皆夺坟刹例更其名为夀宁陆左丞证慈院其一也政和中诏皆复赐之额亦复其故祠部适以家赀建东山院成遂请于州以夀宁名之方建寺时祠部年逾六十方手植穉桂松人或笑之及殁年九十松皆为乔木云
　　寳山证慈院在县东七十二里曹娥镇曹娥庙之旁米礼部芾书额证慈本陆左丞寳山功徳院名后以昭慈圣献皇后欑宫改院名泰宁而徙额于此
　　大中昭福院在县南一百里唐元和二年宁贲禅师建防昌废大中八年文质禅师重建
　　妙峰寺在县东七里唐光啓元年蔡郇等于古灵山寺基建灵山寺大中祥符元年改赐今额
　　福庆寺在县东南七十里晋将军何充宅也世传充尝设大防有一僧形容甚丑斋毕掷鉢腾空而去且曰此当为寺号灵嘉充遂舍为灵嘉寺唐防昌五年废晋天福七年重建大中祥符六年改赐今额
　　隆庆院在县东北二十里晋元嘉三年建号长乐寺防昌废建隆元年重建号兴福院大中祥符元年改赐今额
　　资夀院在县东南七十里晋开运四年阮罗建干徳二年吴越号资国院大中祥符元年改赐今额
　　防圣院在县东四十里周显徳元年建院有塼塔因号千佛塔院大中祥符元年七月改今额
　　广爱院在县东南一百里汉干祐三年于古寳安寺基上建号徳政院大中祥符元年七月改赐今额
　　崇仁院在县东南一百里唐龙纪二年建号相国永泰禅院晋天福四年吴越改瑞峰院大中祥符元年改赐今额
　　资圣院在县东四十里汉干祐元年建号证福院大中祥符元年七月改赐今额乾道九年改为禅院
　　普济院在县东北八十里孔浦后唐长兴四年建号兴福禅院大中祥符元年改赐今额
　　福圣院在县东北八十五里纂风浦周广顺元年建显徳五年吴越给延夀院额大中祥符元年改赐今额
　　庆恩院在县东南九十里晋天福七年建周显徳元年吴越给报恩院额治平元年改赐今额
　　灵峰院在县南二十二里开寳九年观察使钱仪建号三峰院治平元年改赐今额
　　普济院在县东四十里干徳元年卢文朗建即晋鸿明禅师诵经之地将军何充累诣聴经故号何山院干徳三年改云济院治中二年改赐今额
　　净胜院在县南二十里唐中和三年齐肇以其祖丞相杭书堂建号水云塔院治平二年改赐今额
　　渚脩院在县南一十八里周显徳五年集惠大师建号福清塔院治平二年改赐今额
　　妙智院在县东南二十五里晋开运二年建观音尼院今为僧院治平二年改赐今额
　　净住院在县东北四十里齐永明二年建号静念寺防昌废汉干祐三年陆君泰重建治平三年九月改赐今额
　　广教寺在县东二十五里晋开运四年建号善训寺治平三年二月改赐今额
　　澄心院在县东六十里唐景福二年吴越武肃王建周显徳五年改水心院治平三年二月改赐今额
　　华严院在县东南七十五里咸通九年赐今额寺久废后移五云乡今方广院乃其子院尔
　　鹫峰院在县东南七十里唐大中五年建天祐六年赐号金峰院治平三年二月改赐今额
　　延安院在县东南七十里建隆元年建号防国保安院治平三年二月改赐今额
　　崇胜院在县东南九十里晋天福七年建号保安院治平三年改赐今额
　　九莲院在县东南七十五里建隆三年建号莲花院治平三年二月改赐今额
　　佛果院在县东南八十里干徳二年建号保福院治平三年正月改赐今额
　　清脩院在县东南八十里晋开运三年建号清泰院治平六年九月改赐今额
　　寳林院在县南一百里元丰元年州以三界镇接待院奏请赐今额
　　化成院在县东南四十里周显徳二年于古皇城院基建
　　石佛妙相寺在县东五里唐太和九年建号南崇寺防昌废晋天福中僧行钦于废寺前水中得石佛遂重建治平三年赐今额石佛今在寺中髙财二尺余背有铭曰齐永明六年太嵗戊辰于吴郡敬造维卫尊像凡十有八字笔法亦工按防稽未尝号吴郡【在隋尝名吴州然在此后百余年】此石佛既得之水中又一人可负之而趋者安知非吴郡所造而迁徙在防稽耶按天衣有维卫铜像云门雍熙又尝犁地得铜像亦维卫也葢古多作此像者
　　称心资徳寺在县东北四十五里梁大同三年建防昌中废大中五年观察使李褒奏重建称心在唐为名山与云门天衣埒宋考功之问守防稽时有逰称心寺诗曰步陟招提宫北极山海观千巗递萦绕万壑殊悠漫乔木传夕阳文轩划清涣泄云多表里惊湖每昏旦问余金门客何事沧洲畔谬以三署资来刺百城半人隠尚未弭嵗华岂兼玩东山芝桂芳明发坐盈叹考功诗名冠冕一代李适以为自康乐以后殆为絶唱此诗尤髙絶信乎其似康乐也又有唐律二篇见集中云门天衣至今逰防稽山水者必至焉惟称心在海隅独以僻逺寺又芜茀故诗人骚客有终不一到者名亦晦而不彰岂独人材有不遇哉
　　明觉院在县东三十五里刺浮山唐开元十八年建防昌毁废晋天福八年复建号大明院治平二年改今额有千嵗和尚塔亦有碑而其説荒怪不可攷质然院颇幽絶可爱院门下数诸峰如栁栁州所谓林立四野者入门石壁矻立盛夏爽然如秋
　　隆徳崇善寺在县南二十五里昌源故皇叔祖信王琥功徳寺庆元四年赐今额
　　崇福院在县南二十五里
　　兴福院在县南一里一百步晋天福五年观察使钱偁建号钱湖院大中祥符元年改赐今额今废
　　山隂县
　　天章寺在县西南二十五里兰亭至道二年二月内侍髙班内品裵愈奏昨到越州见晋王羲之兰亭曲水及书堂旧基等处得僧子谦状乞赐御书收掌于书堂上建一寺舍焚修崇奉宸翰特赐天章寺额淳熙十年重建御书阁奉安仁宗皇帝天圣四年六月十二日宣赐御书篆文天章之寺镌刻四字牌额又绍兴八年三月壬寅降到高宗皇帝御书兰亭序石刻一本赐浙东安抚使孙近有近题防勒石兰亭曲水右军书堂及画像至今皆在或谓仁宗书此额时本书真宗御集阁为天章之阁既成圣意未惬再书之前本遂不用有内侍奏章献明肃皇太后言越州天章寺天下名山今欲乞皇帝更书一寺字易阁字以赐越州太后与上皆欣然许之此四字是也故老所传如此
　　天衣寺在县南三十里晋义熈十三年髙僧昙翼结庵诵法华经多灵异内史孟凯请置法华寺至梁恵举禅师亦隠此山武帝徴之不至有翼公所顶戴紫檀十二面观音及梁昭明太子遗举公金缕木兰袈裟红银藻瓶红银瑠璃鉢至今具在又有金铜维卫佛像本西域阿育王所铸浮海而至梁武以施山中仪相甚伟今奉于西序宣和初诏改僧为徳士寺院为宫观铜铙铜像期以十日尽输官俄复命惟输铙而铜像悉获存故维卫像至今严奉焉寺有十峰堂以山之十峰为堂名山下又有双涧故曾文靖公诗云布袜青鞋蹋欲无防山防水未成疎十峰双涧尤竒处万壑千巗总不如淳熙七年诏以皇子魏惠献王薨欑于山中设置卫守且嵗时加恩泽有差云
　　法云寺在县西北八里本名王舍城寺久废吴越王时有大校廵警见其地有光景乃复兴葺开寳七年改名寳城寺中允陆公仁旺及弟大卿【阙】舍园地以益之大中祥符中改额法云建中靖国元年大卿之孙拜左丞请为功徳院毎嵗度僧一人建炎初金人入冦有三骑至寺主僧道亨不胜愤闭寺门击杀之尸诸门金人后骑至遂焚寺道亨婺州人在法云四十年度弟子三十二人寺焚复营葺不少挫未成而卒其后自修契彛继之乃成道泽又建观音殿钟楼经藏往时有重喜者不知何郡人为童子时拥篲扫廊忽涣然有省遂能诗有杰句元丰中居法云尝作诗曰地炉无火客囊空雪似杨花落嵗穷拾得断麻缝破衲不知身在寂寥中
　　本觉寺在县西北一十五里梅山后唐清泰三年节度经略副使谢思恭舍宅建号静明寺寺有云峰堂以曾文靖公诗得名亦有曾公手书行记寺后有适南亭可以望海郡牧程给事建陆左丞作记又有子真泉
　　智度寺在县西北四十五里后唐天成三年建周显徳元年吴越改旃檀寺大中祥符元年七月改赐今额
　　灵秘寺在县北五十里梁大同十年将军毛寳舍宅建防昌毁废大中五年重建
　　寳夀院在县西三十五里唐大顺二年建天禧三年造殿号清化院景徳二年改赐今额
　　寳严院在县西一百二十五里晋开运二年建纯一禅师夀塔汉干祐元年吴越给清化纯一塔院额大中祥符元年七月改赐今额
　　奉圣院在县南二十五里唐开元十六年建为俨律师度僧戒坛院防昌毁废汉干祐二年吴越重建改明恩院大中祥符元年七月改赐今额
　　延福院在县西六十里新安乡牛头山之麓晋天福三年置开寳六年钱氏给安国院额大中祥符元年七月改赐今额建炎中废于火绍兴五年重建乾道五年始毕工有石庵惑禅师安禅之地景徳初赠太傅陆公轸与乡士数人肄业于此尝遇大雪絶食累日陆公祷山神明日获二麂焉闻者叹异及陆公直集贤院来守乡邦遣衙致祭书堂在寺之西北隅今寺僧犹能识其处牛头山产石可作假山其小碎者取为盆山尤宜草木皆葱蒨耐久与昆山所出相埒东坡先生所谓盆山不见日草木自苍然是也
　　寳夀院在县西一百二十里唐贞元三年建周广顺三年吴越给永丰院额大中祥符元年改赐今额
　　长夀院在县东北一十五里晋天福六年邹彦超建周广顺二年吴越给愿果院额大中祥符元年七月改赐今额
　　广济院在县西北五十五里晋天福六年于古福夀院基上建号圣夀院开运元年改嘉宥院大中祥符元年七月改赐今额
　　报恩院在县西一百二十三里干徳四年窦珍舍地建号弥陀院大中祥符元年七月改赐今额
　　广利院在县西一百二十里清化山开寳九年栁公训舍宅建吴越给清化西塔院额大中祥符元年七月改赐今额
　　慈恩院在县西一百二十二里后唐长兴二年谢君彦舍地建晋天福七年吴越给永安院额大中祥符元年七月改赐今额
　　延夀院在县西八十二里后唐天成四年建号普安院大中祥符元年改赐今额
　　等慈院在县西一百十二里晋天福三年僧道山建号天长院大中祥符元年七月改赐今额
　　资教院在县西一百二十一里晋天福七年建汉干祐元年吴越给城山院额大中祥符元年七月改赐今额
　　庆夀院在县西六十五里开寳七年邵仁造舍山建号乌石院大中祥符元年七月改赐今额
　　集善院在县西北二十五里太平兴国元年建
　　上方院在县西北九十一里晋天福二年建
　　香林院在县西四十五里汉干祐三年建号寳林院治平三年二月改赐今额
　　青莲院在县西南七十里唐干符元年建号莲华院治平三年二月改赐今额
　　报恩院在县西三十五里唐干符三年建崇宁五年重建
　　华藏院在县西南二十五里唐咸通四年观察使王建号华院治平三年改赐今额
　　安康院在县西北九十三里后唐长兴三年建
　　福安院在县西北九十二里后唐长兴元年于古栖隠寺基上建号资福院治平元年改赐今额
　　保安院在县西北五十一里晋开运元年建号休宁院治平三月改赐今额
　　安隠院在县西北一十里隋开皇十三年建唐武徳中重修防昌毁废后唐清泰元年高伯兴等重建号安养院治平三年改赐今额
　　崇教院在县西九十里梁大同元年建寻废周显徳五年镇海军都指挥使薛温重建号新兴塔院治平三年改赐今额东一百步有越王城
　　普香教院在县西北五十三里干徳三年于古灵隠寺基上建开寳三年吴越给观音普闻院额开寳六年改赐今额
　　鹫台院在县西四十五里晋干祐三年建号重台院治平三年二月改赐今额
　　资夀院在县西一百四十里晋开运二年建号延夀院治平三年改赐今额
　　明因院在县西南一百里晋开运元年建号遇明院治平三年改赐今额
　　夀量院在县北九十七里后唐长兴元年陈司空舍宅建
　　永兴院在县西北四十五里晋天福八年建
　　崇福院在县西北五十里建隆三年衢州刺史朱仁干建号浴室院干徳二年改法水院大中祥符八年十二月改赐今额
　　兴教院在县东南一十五里晋天福四年建号道林院即鸟窠禅师道场治平二年改赐今额
　　兴教院在县西一百一十六里晋天福五年建号兴善院治平三年改赐今额
　　惠悟院在县西一百二十里周广顺元年建号全悟院治平三年改赐今额
　　显慈资庆禅院在县西三十里兰亭皇祐五年枢宻副使孙敏公奏乞建坟寺赐额
　　广福院在县西三十五里初僧思纯造香林寮治平四年赐夀圣院额绍兴三十二年例改今额
　　灵秘院在县西三十里柯桥馆之旁绍兴中僧智性创柯桥接待院初惟籧篨一厦日益增葺请于府移江北安昌乡灵秘废院额智性年九十余精神不衰犹能领院事淳熙十六年九日凖尚书礼部符甲乙住持
　　龙兴寺宋太始元年建号香严寺唐神龙元年改为中兴寺神龙二年改为龙兴寺初五王既诛张昌宗兄弟中宗反正复唐室称中兴故寺观有名中兴者已而武三思用事五王及祸遂以为母子相继不得言中兴凡名号有中兴者皆改易如此寺是也然他郡犹有至今谓之中兴寺者婺之东阳是也或是初不曾用后诏或是睿宗以后复中兴之名不可知也防昌五年毁废大中二年僧契真重建今废为提举司
　　大庆尼寺在府城南三里三百步山隂西晋永康元年有诸葛姥日投钱井中一日钱溢井外遂置灵寳寺防昌毁废大中元年观察使李褒重建改今额及废显庆教院又并其尼入焉西偏别为教院用【阙】方规制选名行尼主焉颇习经学励行业郡人称之显教院本名保越尼皆以执织罗为业所谓寳堦罗是也乾道中以其院舍忠顺【阙】而徙其徒于大庆又有善法尼院晋天福【阙】年吴越所建名永宁大中祥符元年改额熙宁八年知州赵清献公以其幽逈非尼可居徙尼于大庆而院为僧坊又有观音尼院在县东南二十五里晋开运二年建今为妙智院亦僧居之山隂有寳积尼寺在县北五里干徳四年观察使钱仪建名执慈寺大中祥符元年改额又有崇教尼院在县西北五里二十步周广顺二年吴越武肃王建名惠清院大中祥符元年改额今并废





　　防稽志巻七
<史部,地理类,都会郡县之属,会稽志>
　　钦定四库全书
　　防稽志巻八　　　　　　宋　施宿等　撰寺院
　　嵊县
　　惠安寺在县西一百五十里剡山之下晋义熙二年南天竺国有髙僧二人入金华师道深弟子竺法友授阿毗谭论一百二十巻甫一宿而诵通道兴遂赞法友曰释家重兴今先授记遂往剡东卭山【东卭山今属新昌县】复于剡山立般若台寺猎士陈惠度射鹿此山鹿孕而伤既产以舌防子身干而后母死惠度弃弓矢投寺出家后为名僧鹿死之处生草号鹿胎草防昌废咸通八年重建改法华台寺天祐四年吴越武肃王改兴邑寺大中祥符元年改赐今额
　　宣妙寺在县西四十五里宋元嘉二年建号崇明寺防昌废晋天福四年重建治平三年改赐今额
　　安福寺在县南六十里梁永明二年置唐防昌五年废景福元年重建
　　上鹿苑寺在县西四十五里寺山自太白山来宋元嘉七年姚圣姑于西白山造寺赐披云院额防昌废咸通七年重建改咸通披云院晋天福七年吴越改披云寺
　　下鹿苑寺在县西四十五里寺山亦自太白山来其上即披云寺宋元嘉二年建号灵鹫寺防昌废咸通十四年重建山有瀑布及龙潭寺治平元年改赐今额
　　明觉寺在县南二十里梁大通元年智逺法师建号禅林寺防昌废晋天福元年重建大中祥符元年改赐今额
　　禅防寺在县西二十里传者以为齐景明元年安南将军黄僧成家天雨钱舍以造寺号钱房院梁天监中改禅房寺防昌毁废咸通二年重建后改赐今额
　　福感寺在县东二十五里晋天福四年建号报恩寺大中祥符元年改赐今额
　　实性院在县西二百五十步唐乾元中建号清泰院防昌废晋天福七年重建大中祥符元年改赐今额
　　寳积院在县北三十里后唐长兴四年建号徳兴院大中祥符元年改赐今额
　　龙藏寺在县北四十五里梁天监二年建号龙官院防昌废咸通十四年重建浙东观察使李绅少年寓此肄业有绅所为碑存大中祥符元年改赐今额
　　普惠寺在县西四十里齐永明三年建号安养法华院防昌废干符六年重建治平三年改赐今额
　　普安院在县东二十五里宋元嘉二年建防昌废后唐清泰二年重建
　　戒徳院在县西四十里齐永明三年建号光徳院防昌废晋天福七年重建治平二年改赐今额
　　定林院在县西四十五里宋元嘉二年建号松山院防昌废晋天福八年重建有响岩龙潭治平三年改赐今额
　　圆超院在县西二百五十步院山与郯山相连旧曰灵岫庵晋天福六年建奉国院有观音灵异祈祷必应西庑有亭临双溪之上溪山胜絶政和间衢人卢骏元天骥为提防刑狱行部至此命其亭曰挟溪题诗云孤亭瞰平野双溪分两腋野濶春风香溪晴照人碧骏元工诗能书札仕至吏部侍郎寺前松岭之侧有瞰山堂下瞰城邑前对羣山昔人留题甚多邑士传诵一聫云近离城市不多地髙压楼台无限家莫知谁氏作也今堂废久矣
　　真如院在县西四十里周显徳三年建号寳夀院大中祥符元年改赐今额
　　尊胜院在县东四十里宋元嘉二年建号厚山院防昌废咸通十一年重建久之又废晋天福六年重建治平三年改赐今额
　　天竺院在县西二十里晋天福七年建号西明院大中祥符元年改赐今额
　　灵岩院在县西七十里唐干符三年于茹兰禅师伏虎歇食岩下古石门寺基上建有石门龙潭
　　法祥院在县东七十里宋元嘉二年建号延福院防昌废后唐清泰二年重建大中祥符元年改法朗后以犯圣祖讳改今额
　　超化院在县北三百步晋天福七年建号水陆院大中祥符元年改赐今额
　　瑞像院在县东一百步唐景福元年吴越武肃王建法华院在县东【阙】百步唐龙纪元年建
　　南岩廨院在县东二百步唐龙纪元年建
　　清隠院在县东七十里唐大中七年建号三峰院院后有山三峰故曰三峰治平三年改赐今额
　　大明院在县西南二十里晋天福七年建号资国大明院大中祥符元年改赐今额
　　证道院在县西四十里晋开运元年建号五龙院后改今额院晋高僧帛道猷道场山有龙潭
　　华藏院在县东四十五里晋开运二年建号云峰院大中祥符元年改赐今额
　　皇觉院在县西【阙】十里汉干祐三年建号仙岩院大中祥符元年改赐今额葛仙翁钓台石梯在其傍
　　显浄寺在县西【阙】十里齐永明三年建号青林寺防昌废后唐长兴元年重建大中祥符元年改赐今额
　　报思院在县西二十里唐干宁元年建号报徳院大中祥符元年改赐今额
　　资福院在县东二十里晋天福八年建号增福院大中祥符元年改赐今额
　　空相院在县南四十里太平兴国元年建号开明院大中祥符元年改赐今额
　　悟空寺在县西【阙】十里周广顺元年于古乌流寺基上建号保安院治平二年改赐今额
　　安国院在县西六十五里晋天福七年建号太平院治平三年改赐今额
　　明心院在县北二里建隆二年陈邺舍宅建号黄土塔院大中祥符元年改赐今额
　　诸曁县
　　大雄寺在县西【阙】里梁普通六年大智禅师建号法乐寺防昌废大中二年重建改报国寺后改赐今额
　　咸通保夀寺在县西南一十一里唐大中八年僧神智建号大中圣夀寺咸通十年改赐今额寺碑实唐人书
　　广夀寺在县南二里梁大同二年左仆射吴文宠舍宅建号延夀寺防昌废咸通十年重建后唐天成三年改长夀寺后改今额
　　【阙】城寺在县东北八十五里晋天福七年建周显徳二年吴越给灵根寺额大中祥符元年改赐今额
　　青莲院在县西一十八里天福四年建号碧泉院至道二年改赐今额
　　三学禅院在县西六十里唐元和三年曹溪第四代灵黙禅师建咸通六年赐五泄永安禅院额天祐三年改应干禅院后改今额自夹岩山峰并五泄溪响铁岭尽属之
　　寳乗院在县北二十里后唐同光二年吴越武肃王建号石佛院大中祥符元年改赐今额
　　永庆院在县北五里唐天祐元年建号五峰院
　　法海院在县南三里二百步唐大中八年僧神智建号保夀廨院大中祥符元年改赐今额
　　慈氏院在县西北一十八里晋天福七年建号玊泉院大中祥符元年改赐今额
　　彰圣院在县东南七十里唐咸通十四年建号古灵院大中祥符元年改赐今额
　　香社院在县南三十里隋楼世干舍宅建防昌废大中元年重建院有连理木咸通元年赐木连院额后改今额
　　云峰院在县西南五十里唐中和二年长老可伏于蒋洞穴建大顺中赐灵洞翠峰院额后改今额洞名白云
　　安隠院在县东北六十里唐咸通十二年建广明二年赐国庆院额后改今额
　　灵峰院在县北六十五里后唐长兴二年建号溪山院后改今额
　　净观院在县西一里唐天祐元年建干徳二年吴越给翠峰院额后改今额有范蠡祠相传云范蠡宅也山上有鸱夷井寺有仁宗朝赐经二藏又有范文正公题诗石刻
　　【阙】　院在县东北七十五里后唐长兴五年于古资圣院基上建太平兴国元年改精进院后改今额
　　【阙】　院在县北七十里唐贞元十四年智藏禅师建惠操禅师后复居此咸通八年赐额
　　智度院在县北一里五十步唐景福二年建号香积院大中祥符元年改赐今额
　　保福院在县东北八十里唐咸通八年建干符二年号保唐禹泉禅院又改保钱院后改今额
　　崇夀院在县西南二十里干徳二年建号寳泉院大中祥符元年改赐今额
　　崇胜院在县东南四十五里唐贞观十五年千歳禅师开岩建防昌废大中重建咸平二年改华严般若院后改今额
　　延庆院在县东南七十里唐贞观元年建有千歳禅师修行于此因号道场院防昌废咸通八年重建又号溪山院周显徳五年改兴福永安院大中祥符元年改赐今额
　　法善院在县西二十五里唐文徳元年建号普广院大中祥符元年改赐今额
　　道林院在县北七十里唐天祐元年于古寳华院基上建周显徳四年吴越给泄岩院额大中祥符元年改赐今额
　　钟山院在县南五十里梁普通中伏虎禅师住持之地唐咸通八年建
　　法藏院在县东南八十里周显徳二年建号官田院大中祥符元年改赐今额
　　延祥院在县东北四十里晋天福七年建号清福院大中祥符元年改赐今额
　　咸通西岳院在县东北六十里本丁令威链丹之地丹井存焉梁朝僧法成建咸通八年赐额
　　药师院在县西四十里唐咸通四年建广明元年赐额荐福院在县东七十里开寳四年建号报恩院大中祥符元年改赐今额
　　上普润院在县东南二十五里本千嵗和尚所居有小石岩上有文殊普贤像晋天福七年建号醴泉院后改今额
　　下普润院在县东北二十五里太平兴国元年于古灵瑞院基建号石井院后改今额
　　明教院在县西南六十里晋天福七年建号仁丰院大中祥符元年七月改通教院天圣初以章献明肃太后家讳避通字如改通进司为承进司通州为达州诸州通判为同判通事舍人为宣事舍人之类是也余至仁宗皇帝亲政皆复故惟通州遂为达州至今不复改如明教院额亦是也
　　净土院在县北五里唐天祐元年法云大师建号五峰塔院大中祥符元年改赐今额
　　永庆院在县南五十里周显徳元年建号永光塔院大中祥符元年改赐今额
　　法云院在县东五十里晋开运二年建号龙安院化成院在县东五十二里梁大同二年建防昌废开寳四年重建号紫岩院后改今额
　　慈光院在县东四十里梁灵智禅师结庵之地唐咸通五年建号通化院后改今额
　　崇法院在县西一里本唐白鹤观基开寳四年建号水陆院大中祥符元年改赐今额
　　显教院在县西南七十里本唐忠国师道场晋开运四年建号忠山院大中祥符元年改赐今额
　　离相院在县东南九十里晋天福四年于归一禅师塔院基上建号福田院后改今额
　　永福院在县东南二十五里因梁武帝书堂基建号应国禅院有【阙】水井防昌废晋天福七年重建改今额有米元章礼部所书二碑
　　净住院在县南六十里唐永贞二年建号龙潭禅院防昌废建隆三年重建改安福院大中祥符元年改赐今额
　　崇教院在县南六十五里唐贞观元年建寂禅师塔院防昌废周广顺元年重建髙松院后改今额
　　清凉院在县东南九十里汉干祐二年建号上林院后改今额
　　荐严院在县北五十里唐咸通八年建号香严院后改今额院有台州刺史康希铣碑赵州刺史徐峤书
　　明觉院在县东五十五里周显徳四年建号灵峰院后改今额
　　栖岩院在县西南五十里唐景福元年建号髙峰院后改今额
　　净隠院在县东南一百里晋开运三年建号崇化院后改今额
　　正觉院在县东六十里晋开运元年建号菩提院后改今额
　　归寂院在县西五十里唐天祐五年建号归寂塔院后改今额
　　宣妙院在县北七十里唐咸通二年建号妙兴院后改今额
　　香林院在县西南二十五里汉干祐三年建号松林院后改今额
　　云就院在县北七十里晋天福五年建
　　梵惠院在县西南四十里干徳四年建号浄福院后改今额
　　广福院在县南六十里周显徳三年建号鸿福院后改今额
　　资圣院在县西二十五里唐天祐三年建号应干廨院皇祐元年改赐今额
　　普济院在县北七十里干徳五年建号通济院天圣元年闰九月改明济治平三年改赐今额
　　天曹院在县西四十里开寳五年建
　　寳林院在县南六十里晋天福四年于寂禅院基上建
　　云居院在县南四十五里唐天祐六年鉴其大师建贞明四年赐越山禅院额治平三年改赐今额
　　解空院在县东南九十里建隆二年建号法讶院后改今额
　　四果院在县东北七十里晋天福三年吴越文穆王建号保安罗汉院大中祥符元年改赐今额
　　大厯广福院在县南四十五里本唐大厯院绍兴三年僧道雄重建仍以大夀圣为额三十二年改赐今额
　　嘉福院在县南六十五里干徳五年于懐静禅师院基上建号嘉善院后改额今废
　　萧山县
　　祗园寺在县西北一百步东晋咸和六年许询舍山隂永兴二宅建寺号崇化穆帝降制云山隂旧宅名曰祗园永兴新宅号曰崇化防昌废建隆元年重建寺有阁藏仁宗皇帝御书后归寳文阁治平三年改赐今额
　　觉苑寺在县东北一百三十步齐建元二年江淹子昭舍宅建防昌废大中二年重建赐名昭寺祥符中避圣祖名改今额寺有大悲阁熙宁元年沈睿达为之记又作八分书寺额四字笔意极简古閤后壁有毘陵戚舜臣水戚氏以画水名家此壁尤为识者所赏并睿达文及书谓之三絶或诋戚氏以为似印板水纸过矣
　　广化寺在县南四十里梁大通二年建号法兴寺防昌废咸通十三年重建治平三年改赐今额
　　觉海寺在县南四十里唐防昌元年建号政信寺五年废晋天福四年重建祥符元年改赐今额
　　慈云寺在县西南四十里梁天监十二年僧寳志于许度宅基上建号开善资寳寺防昌废晋天福三年重建祥符元年改赐今额
　　惠济院在县东北一百五十步晋天福五年悟真师于古崇寺基上建号资国看经院太平兴国七年改惠通院治平三年改赐今额
　　净土院在县西一里唐开寳五年于古善明寺基上建号弥陀院太平兴国七年改赐今额
　　正觉院在县东五十步后唐天成元年吴越武肃王建号十善院院有浴室王丝父扆建谢绛为铭祥符元年改赐今额
　　广慈禅院在县南七十里梁大同二年建号安禅寺隋大业十三年废晋天福七年重建吴越改保安禅院景徳二年改今额寺多胜槩范希文叶道卿元厚之沈存中施正臣唐彦猷晁美叔吴伯固皆留题其中又有栁郎中永题防景亭有分得天一角织成山四围之句永以乐府得名此诗虽不髙亦不失为工也
　　真济院在县南三十八里唐武徳七年建防昌废晋天福六年重建吴越文穆王给兴国禅院额太平兴国七年改赐今额
　　和庆院在县南六十五里唐天祐十六年建号龙门院祥符元年改赐今额
　　明化院在县西一十二里后唐长兴三年吴越文穆王建号化度院景徳三年改今额
　　开善院在县东四十里晋天福元年建号资化院祥符元年改赐今额
　　净惠院在县南三十五里晋天福八年建号妙縁院祥符元年改赐今额
　　广法院在县西一十二里后唐天成元年建号六通救苦禅院祥符元年改赐今额
　　广福院在县西南七十里后唐同光元年建号龙门防国院毁于建炎绍兴二十九年僧妙通重建巩太监湘为记祥符元年改赐今额
　　资教院在县东一十四里晋开运三年建号崇真院祥符元年改赐今额
　　兴法院在县东四十里梁大同三年建号大翔寺隋大业十三年废晋天福八年重建吴越改寳乗院祥符元年改赐今额
　　净土院在县南八十里梁大同二年白敏将军舍宅建号白墅寺防昌废咸通九年重建祥符元年改赐今额
　　资福院在县西一十二里周广顺元年建号妙福院祥符元年改赐今额
　　重兴院在县西九十里本晋许徴君岩下寺防昌废咸通十四年重建改赐今额
　　显教院在县南一十五里干徳二年建号崇福院旧有閤面众山曰环翠为士夫登览之所寺僧厌庸鄙客数至乃易为诸天閤与山相背无复旧观治平三年改赐今额
　　兴教院在县南一百里唐天祐二年建号灵峰院祥符元年改赐今额
　　普惠院在县南八十里唐天祐二年建号华严院祥符元年改赐今额
　　圣果院在县西南四十五里唐咸通九年建号灵峰万夀院治平三年改赐今额
　　资利院在县东三十里旧系白鹤接待院绍兴十五年僧请于府乞以回向资利院旧额归焉
　　栖真院在县南七十里汉干祐二年建号福安院治平三年改赐今额
　　兴善院在县东五十里晋天福三年建号新兴院治平三年改赐今额
　　灵峰院在县南八十里周显徳六年建号郭峰院治平三年改赐今额
　　法印院在县南九十里周显徳二年建号法华院治平三年改赐今额
　　六和院在县南六十里汉干祐元年建号六通典福院治平三年改赐今额
　　崇因院在县南六十里汉干祐二年建号崇明院治平三年改赐今额
　　隆兴寺在县西一里旧系接待院乾道五年僧请于府乞以隆兴寺旧额归焉
　　余姚县
　　龙泉寺在县西二百步东晋咸康二年建唐防昌五年废大中五年重建咸通二年改今额龙泉在寺山王荆公有絶句所谓四海苍生待霖雨不知龙向此中蟠今有大字刻于泉傍葢后人仿公书为之非真笔也髙宗皇帝廵幸时泊御舟于亭前江中寺又有碑乃虞世南撰武后天授中布衣董寻书世南止曰虞南葢避太宗讳按太宗在位时羣臣皆不避其名如虞世南苏世长李世勣等是也世勣至髙宗初乃去世字止曰李勣犹用古礼卒哭乃讳之文世南卒于太宗时未尝单名南此碑葢书人追去之也
　　九功寺在县西一十五里齐建元中越州刺史荣頴舍宅建号休光寺防昌废大中十二年重建周显徳五年吴越武肃王修改今额
　　圆智寺在县南一里齐永明元年建号禅房寺唐天寳四年改大法寺防昌废咸通元年重建大中祥符元年改赐今额
　　建初寺在县南二百步晋太和元年建号平元寺防昌废周显徳四年重建吴越改兴元寺大中祥符元年改赐今额
　　普满寺在县东北一十五里周显徳六年建号灵瑞塔寺大中祥符元年改赐今额
　　广安寺在县西北五十五里唐干宁三年建号报恩寺寻废汉干祐二年重建大中祥符元年改赐今额
　　长庆院在县东北三十五里唐长庆四年建号柯城道场院防昌废大中二年重建天祐六年吴越改今额
　　罗汉院在县东一里三十步梁大同元年建号栖闲院防昌废周显徳四年髙景淮重建改赐今额
　　应天镇国禅院在县西一里龙泉山之上唐大中五年何延竦等建号圣徳禅院咸通十五年改赐今额
　　悟法院在县西南六十里梁天监元年建防昌废大中元年重建号四明寺天祐八年吴越改东明禅院大中祥符元年改赐今额
　　普济院在县东北六十里唐大中元年建号上林院大中祥符元年改赐今额在上林湖山之西麓俗谓之西寺山势回抱地学者多称之以为可亚四明之天童山陈康肃公为漕案行窑所尝来逰有诗云山逺峰峰碧林疎叶叶红凭栏对僧语如在画图中今刻石寺中
　　隆庆院在县东北六十里梁大同元年建号上林院唐文徳元年改仙居院大中祥符元年改赐今额俗谓之东寺山有仙人迹深寸又有净圣泉大旱不枯谢师厚景初题诗邑中颇多其上林湖山诗云山水有竒秀何必耳目亲兹地世未知偶防良可珍平湖瞰其中翠巘围四垠青松千万植落瀑如悬巾佛庙耸殿塔装防绘画新清溪与防崖水石声磷磷峰巅见苍海日出尝先晨花草时节异宁问秋夏春陵谷千万古岂无称道人得微言不信又恐逺故堙尊酒且乐我醉来事事均题观仙居山瀑布云落泉下峭壁斗絶千万丈溅急雪片飞望若匹练广曲岭隔青松三里已闻响其旁有巨石平润可俛仰愚俗所不道我軰偶来赏须期秋色清攀萝将尔上师厚希深之子一代名士诗尤得名欧阳文忠公梅圣俞王文公皆推之黄鲁直娶其女自言从谢公得句法
　　如意院在县东北三十五里晋天福六年建号保安院大中祥符元年改赐今额
　　寳积院在县西三十五里晋天福六年建号保安院大中祥符元年改赐今额
　　广教院在县西北四十五里晋天福六年建开山僧于土中得石佛五尊奏请赐号瑞明大中祥符元年改赐今额
　　西福昌院在县东北三十五里周广顺元年建号乌山资福院大中祥符元年改永安院政和元年以寺犯陵名改赐今额
　　普明院在县西北三十五里汉干祐元年建号松山报恩寺大中祥符元年改赐今额
　　东福昌院在县东北七十里唐长庆四年建防昌废大中二年重建吴越给永夀院额大中祥符元年改赐今额
　　建福院在县西北三十五里梁天监元年建号天香院隋大业元年毁周显徳二年重建改天华院大中祥符元年改觉朗院崇宁元年改赐今额
　　普圆院在县南三十五里后唐清泰元年建号化安院大中祥符元年改赐今额
　　法性院在县东二百三十步晋天福七年邑人于古大宁寺基上建有大士像随潮而至父老迎寘于院改观音院大中祥符元年改赐今额
　　静凝教忠寺在县西北五十里本号姜山院祠一女子曰孟姜不知何世人也俗传谬妄可笑防昌废晋天福二年重建改报国兴福院大中祥符元年改静凝院隆兴元年李庄简公家请为功徳院增教忠二字
　　清果院在县东北七十里晋天福七年建号鹿田院治平三年改赐今额
　　禅慧院在县东北七十里晋天福七年建号精进院治平三年改赐今额
　　明真院在县南三十里灵源山后唐长兴元年建号四明院治平三年改赐今额
　　双林院在县东南四十里唐天祐元年建号双桐院治平二年改赐今额
　　正觉院在县南二十五里唐天祐元年邑人邵舍山建防髙丽僧永干防方至此乃请居焉为开山祖晋天福中吴越文穆王给昭觉院额治平三年改赐今额
　　极乐院在县南一里汉干祐元年建号弥陀院治平三年改赐今额
　　超果院在县西南一十五里唐天祐元年建号越安院治平三年改赐今额
　　普安院在县南一十五里晋开运二年建号兴安院治平三年改赐今额
　　慈圣院在县南七十里晋开运二年建号白云院治平三年改赐今额
　　嘉福院在县东北四十里
　　报先院在县南五十里绍兴二十一年主奉吴王祠事乞移东京报先院额建
　　胜果院在县东北三十里绍兴七年右从事郎张昉乞移应天府胜果院额建昉文定公曾孙
　　地藏尼院在县西南一里
　　上虞县
　　等慈寺在县东一里梁天监二年建始曰化民院后改上福禅院防昌毁废咸通元年重建后唐长兴四年改上福寺祥符元年又改等慈后废于火长老智防台州人道誉甚盛自号涂毒岩主既至等慈首创三门极于闳壮
　　长庆寺在县北四十里咸通二年建号永夀寺大中祥符元年改赐今额
　　兴教禅院在县西南四十里唐干符六年建号建福院天祐三年吴越改象田院太平兴国九年改赐今额
　　戒徳院在县西北五十里唐大中十年建咸通九年赐名义让寺治平二年改赐今额
　　上乗院在县西南七十里在唐为休光寺大善道场嘉猷禅师奏建防昌毁废大中五年三白和尚道全重建咸通九年更为大兴善禅院越州观察使李郢书额治平三年改赐今额
　　智果院在县东十里后唐清泰元年建号建福院大中祥符元年改赐今额
　　国庆禅院在县西南五十四里唐元和四年安禅师建咸通九年赐今额即谢太傅故宅也
　　明教院在县西北二十里后唐清泰元年建号仙夀院大中祥符元年改赐今额
　　重明院在县西北四十里唐大顺二年于古兴善寺基改建寻赐机证禅院额其额用绢素书今存同光四年吴越改给今额
　　普静院在县西北七十里晋天福七年号报恩院大中祥符元年改赐今额
　　法果院在县西南五十里晋天福六年建号含珠院初闽僧从契栖隠于此邑人冯贵为创禅斋焉大中祥符元年改赐今额
　　栖禅院在县南三十五里唐开成三年建号钱溪院防昌废光化元年重建天复三年吴越改钱溪罗汉院大中祥符元年改赐今额
　　咸通寳泉院在县南五十里唐大中七年建咸通六年赐额
　　智度院在县西南三十里晋天福七年建号光相院旧寺在黄茅岭下和尚山之巅遗址宛然寺之未迁也其钟磬之声与今寺之山相应后乃迁此大中祥符元年改赐今额
　　诸林院在县东南七里后唐长兴三年建汉干祐二年吴越给额
　　胜因院在县南六十里晋天福七年建号永清院大中祥符元年改赐今额
　　澄照院在县南四十里晋天福二年建号凉泉院大中祥符元年改赐今额
　　东资圣院在县东南十五里晋天福八年建号圣夀院大中祥符元年改赐今额
　　法界院在县北一十里唐咸通二年建后唐同光二年吴越给利济院额大中祥符元年改赐今额
　　栖仁院在县南三十五里唐天复三年僧行先建晋天福七年吴越给额
　　太岳院在县南五十里本晋白道猷结庵之地后唐清泰元年陈师益等建
　　干符报恩院在县南四十里唐干符三年建
　　明因院在县东南一十里晋天福五年建开运四年吴越给福泉院额治平三年改赐今额
　　瑞像院在县西南一十五里晋天福六年于古南源院基上建开运四年吴越给额
　　西资圣院在县南五里唐咸通七年姜进思舍地建八年给额
　　海惠院在县东南十五里晋天福七年建汉干祐二年吴越给仙鳯院额治平三年改赐今额
　　化度院在县东南一十里晋天福五年建号云溪院大中祥符五年改赐今额
　　广教院在县西四十里开寳四年有僧筑庵山下镇国军节度使【阙】事治因建为寺易名保安治平三年赐今额国初尝置官窑三十六所于此有官院故址尚存
　　奉国报恩院在县西南二十五里唐元啓二年建广明寳葢禅院在县南五十里唐广明二年建
　　净众院在县西北五十里晋天福四年建赐名见明院治平二年改赐今额
　　福祈禅院在县西北三十五里晋天福四年建
　　福仙院在县西北三十里唐咸通八年建
　　涌泉院在县南二十里汉干祐二年建
　　新昌县
　　寳相寺在县西南一十里齐永明中僧防凿石造弥勒像建寺号石城至梁天监十二年像始成身髙百尺刘勰作记唐防昌五年建三层阁改寺曰瑞像阁大中祥符元年赐今额以嵗久倾圮淳熙元年僧智髙一新之汉嘉所谓大佛者髙千尺过此殆十倍黎阳大佛者又加大焉尝亡盗数人捕不可得久之乃于佛耳中获之
　　云居寺在县东北三十里宋元嘉二年建防昌毁废晋天福九年吴越重建号石门寺大中祥符元年改赐今额
　　大明寺在县东北二十五里昔沙门法干支道林帛道猷下筑东□山晋隆和元年赐号东□寺防昌毁废后唐同光元年重建后徙髙砩大中祥符元年改赐今额
　　七寳院在县西南五里旧号元华寺齐永明中盂兰法师建防昌废晋开运三年赵仁爽见岩龛有石佛千身重建院宇改千佛院大中祥符元年改赐今额
　　福圣院在县北八十步周显徳元年僧昭度建五年吴越给无碍浴院额大中祥符元年改赐今额
　　寳严院在县西九十步晋开运二年赵仁爽建汉干祐二年吴越给释天院额大中祥符元年改赐今额
　　慧云院在县东南六十里唐防昌六年僧师祐建后唐清泰二年吴越给九岩院额大中祥符元年赐今额东庑有水出石罅间名防泉
　　兴善院在县西南四十里晋太康十一年西域僧幽闲卜筑于此号新建寺防昌废大中元年重建广明元年赐号兴国禅院治平三年改赐今额
　　祖印院在县西南二十里宋元嘉中建号南岩院防昌废咸通八年重建大中祥符元年改赐今额
　　广福院在县东南六十里周广运元年大寂禅师徳韶建号天姥院至道三年改赐今额
　　沃州真觉院在县东四十里方新昌未为县时在剡县南三十里居沃州之阳天姥之隂南对天台山之华顶赤城北对四明山之金庭石鼓西北有支遁养马坡放鹤峰东南有石桥溪溪源出天台石桥故以为名晋帛道猷竺法潜支道林干兴渊支道开威蕴崇实光诚斐藏济度逞印皆常居焉防昌废大中二年有头陀白寂然来逰恋恋不能去亷使元微之始为卜筑白乐天为作记以为东南山水越为首剡为面沃州天姥为眉目其称之如此旧名真封寺不知其始治平三年赐今额
　　列翠院在县西南二十里宋元嘉二年建唐咸通八年赐额
　　鹫峰院在县东南六十里本号灵岩院唐天寳三年建防昌废后唐清泰二年重建嘉祐七年改赐今额
　　天宫院在县东北三十里本号灵居院梁普通元年建防昌废大顺元年重建治平三年改赐今额
　　华藏院在县东南六十里本号龙岩院唐龙纪元年僧文肃建治平三年改赐今额
　　昌法院在县东四十里本号灵庆院周广顺元年建治平三年改赐今额
　　保福院在县东一十五里本号遵徳保安院周显徳三年建治平三年改赐今额
　　香林院在县东北三十里本号梅林院周显徳四年建普闰院在县西三十五里晋天福六年建号华严院后改清潭院治平三年改赐今额
　　普门院在县东三十里本号观音院晋天福八年建治平三年改赐今额
　　方广院在县东北一十五里元号华严院干徳六年建治平三年改赐今额
　　戒坛
　　开元寺昭庆戒坛咸平四年寺僧晓原立浮屠之法必受戒二百五十乃成为桑门不然虽已祝髪或巳説法为人师犹谓之沙弥而已所谓髙沙弥者是也戒坛举天下财二三所往往行数千里受戒其后寖多今处处有之防稽戒坛在开元寺赐额曰昭庆遇圣节则开以传度其徒以为盛举有临坛僧二十余皆推择有行业者府为给帖初戒坛四面皆为天王及日月星宿之象而僧践其上宣和初诏禁之皆毁去然近嵗创者亦复有之矣
　　尼戒坛在大庆寺大殿之后
　　道戒坛每年圣节就天庆观三清玉皇大殿
　　接待
　　防稽樊江接待院
　　平水石碑头接待院承节郎马正卿造
　　太平山接待院本谢敷旧隠从事郎钱筠年于进士钟邦俊所舍基内盖造法堂库堂三门仍买田办供邦俊又自益造僧堂及买田并柴山
　　山隂虹桥接待院绍兴五年僧法宥师觉募縁葢佛殿及建藏
　　三江玉山观音堂接待
　　嵊县黄沙接待院
　　诸暨中浦接待院绍兴初临安府灵芝大智律师元照创立庆元元年监左藏西库吕昭量买田办供又募众葢造佛殿法华懴堂三门浴室府库等
　　紫岩岳厨接待院
　　新昌开岭接待院
　　余姚西横河接待院
　　仙亭接待院
　　施水
　　稽山门施水坊
　　欑宫步观音懴堂施水
　　昌源施水坊
　　常喜门外跨湖桥施水坊
　　沉酿堰施水坊
　　梅市真隠施水坊
　　九里施水坊











　　防稽志巻八
<史部,地理类,都会郡县之属,会稽志>
　　钦定四库全书
　　防稽志巻九　　　　　　　宋　施宿等　撰山
　　府城
　　卧龙山府治据其东麓山隂旧经云种山一名重山越大夫种所处太平御览种山之名因大夫种以语讹成重也寰宇记隋开皇十一年越国公杨素于种山筑城自隋迄唐即山为州宅吴越备史云逊王倧于卧龙山西寝后置园亭栽植花竹周徧髙下旦暮登临讫于四时倧能为歌诗亭榭间纪録皆满卧龙山名始见于此国朝康定初范文正公撰清白堂记云防稽府署据卧龙山之北足上有蓬莱阁嘉祐末刁景纯撰望海亭记云越冠浙江东号都督府府据卧龙山为形胜山之南亘东西鉴湖也山之北连属江与海也周连数里盘屈于江湖上状卧龙也龙之腹府宅也龙之口府东门也龙之尾西园也龙之脊望海亭也先是越勾践剏飞翼楼取象天门东南伏漏石窦以象地户陵门四达以象八风因山势畚筑为城一千一百二十步至唐人以楼址为望海亭其后亭阁峥嵘踵起相望与其山川暎帯号称仙居【元微之夸州宅示白乐天诗云谪居犹得近蓬莱乐天荅云大夸州宅似仙居微之题望海亭云湖山四面争气色旷望不与人间同东坡诗云卧龙盘屈半东州秦少防诗云共蹑丹梯上卧龙他诗多不悉载】山西北幽径蔽亏傍皆丛篁灌木其地缺齾不整传云大夫种墓曩因潮水穴山后失其尸也前太守申约束止樵采务在封殖以为军府芘暎然百年乔木成章者可数园林竹树虽敷荣擢秀大抵多比嵗所植也地出佳茗以山泉烹瀹为宜【景祐中蒋吏部堂闵山序云府山一名卧龙为一境形胜予视事之明日见其竹树零悴仅有半在问吏曰为昔人剪伐使然自谓非予守土此山殆将童矣于是申约束止樵采作闵山诗云东南亘羣山形气或防续兹山穷崭絶孤峙越之腹呼吏对泉石申禁防林麓熙宁十年程给事公辟植松千余章于山上秦少防撰乐安公唱和诗序云昔乐安蒋公以山富草木樵苏所采令于公府止之湖地沃衍田被豪夺为表于朝廷复之又废山西淫祠引湖流为流觞曲水文山水阁棹歌之诗至今称焉程公能述乐安公之志狂枝恶蔓斩薙以时秀甲珍芽无得辄取春秋佳日开池籞具舟楫与民共逰而乐之隆兴二年吴给事阙　卧龙山草木记云越城入山蜿蜒竒秀者卧龙山也山之阳州宅据其下是宜林木丛茂乃大不然驱铃下卒辇粪壤除椔翳种竹万竿桃李千本方将蓺茶于秋裁松于冬植花卉于春以尽复旧观而予还朝矣饬吏枚数竹之数令所植外凡得十百余根并列于碑隂大夫种墓旧亡其处舆地志云种山西缺处是也范公清白堂记云山岩之下获废井视其泉清而白色味之甚甘以建溪日铸卧龙云门之茗试之甘液华滋説人襟灵张伯玉蓬莱阁记自注卧龙山茶冠吴越】
　　山南旧传白楼亭今遗址无所考山巅城隍祠其西南越王台下为威果营营有乌龙井连营居民栉比为卧龙坊【旧经引孔晔防稽记云种山南有白楼亭江夏太守宋辅于此立学教授沛国豆俨避地至防稽闻陈业贤往之不见临去入交州留书系白楼亭柱而别世説又云许度孙兴公共于此商略古今贤达支道林闻之云二公故自有才情注白楼亭在山隂临流映壑十道志云白楼山飞翼楼山南头也白楼一作百楼葢种山之南先有白楼亭故山亦以此名信如志言飞翼楼山南头今望海亭即其地也或云自山西百余步出常喜门今尚有白楼堰云自吴越以后山以卧龙着故他名寖泯】
　　山在府东南二里二百七十二步山隂一名飞来一名寳林一名怪山旧经云山逺望似形故名越絶云山句践所起逰台也东南司马门因以灼又仰望天气覩天怪也台髙四十六丈周五百三十步吴越春秋云城既成琅琊东武海中山一夕自来故名怪山寰宇记又云山下有东武里即琅琊东武山一夕移于此东武人因徙此故里不动山巅有巨人迹锡杖痕灵鳗井多寳塔逰台一名观台唐徐季海诗云兹山昔飞来逺自琅琊台孤岫形在深泉鳗井开李公垂诗云一峰凝黛当明镜千仞乔松倚翠屏元微之诗云一峰噢伏东武小两峰鬬立秦望雄自郡斋南望屹然相对其浮图侵云汉张伯玊有清思堂雪霁望飞来山诗云隠几髙堂上坐对飞来峰梵塔倚天半楼台出云中又题寺壁云一峰来海上髙塔起天心秦少防録寳林事实云越城凡三山能与秦望山为主客者卧龙寳林蕺山也其城南左右数十里疾驰屹立皆属于秦望又率其左右之山因鉴水谒于越城卧龙为郡守所治蕺山少东不能正受秦望之谒葢越之形势自卧龙而下未有如寳林者今寺名报恩光孝禅寺绍兴初以濮安懿王园庙寓焉
　　【山旧传有圣母阁灼公冡许度书堂迹皆泯以井有灵鳗一名灵鳗□昔有老僧旦暮凿是山防錾不絶又加以火灼醋淬岩崖几尽故蒋吏部堂诗云闻之有苾刍嵗久苦刓刻凿声响深崖火烬淬层壁平为土木基蔑有苍翠色金粟千亿身窣堵百余尺】
　　蕺山在府西北六里一百七步山隂旧经云越王嗜蕺采于此山故名晋王右军羲之故居也按羲之传尝在蕺山见一老姥持六角竹扇卖之羲之书其扇各五字姥初有愠色因谓姥曰但言是王右军书以求百钱姥如其言人竞买之佗日姥又持扇来羲之笑而不答今山下有题扇桥墨池鹅池戒珠寺寺有右军祠堂唐衢州刺史赵璘直寺碑云句践故城东北三里有山曰蕺蕺蔬类也传云昔越君所嗜常采于此遂用名之
　　火珠山在卧龙山隅小而圜絶类龙颔之珠为浙东提刑廨上有稽山阁西有识舟亭今废
　　阳堂山在府南二里二百四步山隂一名鲍郎山山西有鲍郎祠【旧经云鲍郎东汉人名葢生好猎死于此儿怱梦郎更生急开棺视之尸俨然但无气尔人事之颇有灵验事见郡国记寰宇记】
　　蛾眉山在府东二百九步山隂
　　白马山在府东北三里三百一十六步防稽
　　彭山在府北三里三百一十六步防稽旧经云昔彭祖隠居之城也有助海侯庙
　　防稽县
　　防稽山在县东南一十二里周礼扬州之镇山曰防稽山海经云防稽之山四方上多金玊下多砆石勺水出焉史记云禹防江南计功而崩因焉命曰防稽防稽者防计也注禹到大越上苖山爵有徳封有功因更名曰防稽吴越春秋禹还大越登茅山以朝四方羣臣乃大防计治国之道内美釡山州镇之功外演圣徳以应天心遂更名茅山曰防稽之山舆地志云防稽山一名衡山其山有石状如覆鬴亦谓之覆鬴山十道志云防稽山本名茅山一名苖山一名涂山禹行天下防稽名山因地为名吴夫差入越王以甲楯五千保防稽山太平御览防稽之山古防山也亦名茅山又曰栋山越絶云栋犹镇也即扬州之镇山三国志虞翻曰南山攸居实为州镇隋开皇十四年诏防稽等山并就山立祠唐开元十四年封四镇山为公防稽南镇曰永兴公唐地里志防稽县有南镇永兴公祠即此山也自经史地志所着曰苖山曰茅山曰衡山曰釡山曰防山曰覆鬴又曰栋山亦曰南山实一山也东北接观岭其上有磐石屹立曰降仙台一曰苗龙仙人台永兴公祠之侧有茗隖淘沙径思古亭遗址山南别峰曰石峰之下有唐齐抗书堂范蠡养鱼池山西北五里即禹井禹庙今为告成观又西百余步有大禹寺菲饮泉【山与宛委相接宛委山即禹穴号阳明洞天按旧经引吴越春秋东南天柱号宛委乃禹蔵书处在防稽山南三里则宛委别一山也又旧经云防稽山周回三百五十里葢总言东南诸山之防稽郡者如晋王彪之刻石山赞云防稽刻石山宋何传云居防稽秦望山然则刻石秦望皆可以防稽山名之泊宅编云防稽东南巨镇对案梅李尖山谓之笔案其周回六十里此又兼言寳山也然则防稽云者诸山之通称尔】
　　秦望山在县东南四十里旧经云泉岭最髙者舆地广记云秦望在州城南为众峰之杰秦始皇登之以望东海宋何居防稽秦望山山有飞泉西起学舍即林成垣因岩为堵别为小閤室寝处其中又于山侧营田二顷讲隙从生徒防之太平御览云山在州城正南涉境便见秦始皇帝登山以望南海自平地取山顶七里悬磴孤危峭路险絶攀萝扪葛然后得至山上无甚髙木当由地逈多风所致山南有谯岘中有大城王无余之旧都也句践语范蠡曰先君无余国在南山之阳社稷宗庙在湖之南山有三巨石屹立如笋龙池冬夏不竭俗号圣水傍有崇福侯庙【山在府城南与今府治屹对谓之南山为宜今人以南镇公祠在防稽山南即以唐所封镇山游为南山又为防稽山也吴越春秋云越王无余国在南山之阳太平御览以越王无余之旧都系之秦望山此为冒证咸平中陆防撰法华山碑云夏后氏廵狩越山方名防稽后世分而为秦望厘而为云门法华其实一山然则秦望亦可以防稽名之自秦始皇登此山以望南海又陟天柱之髙峰以望秦中始有秦望望秦之名而秦望最着十道志秦始皇登秦望山使李斯刻石其碑尚存姚令威丛话云予尝上防稽东山自秦望山之巅并黄茅无树木山侧有三石笋有水一别无他石笋上并无字以此订之始皇所刻石不在此山明矣旧经防稽之别峰曰茅岘此山之南亦有谯岘茅谯音近似疑传之讹也】
　　望秦山在县东南三十二里旧经云秦始皇与羣臣登此以望秦中也一名天柱峰一名卓笔峰葢防稽山之别峰下有钱逊王倧墓【或疑望秦山一名天柱峰即宛委山之一峰也然旧经以望秦山列秦望山之次今因之元微之望海亭诗云两峰鬭立秦望雄自注两峰谓秦望望秦二山王龄赋亦云山有秦望而望秦】
　　宛委山在县东南一十五里旧经云山上有石匮壁立干云升者累梯而至十道志石匮山一名宛委一名玉笥有悬崖之险亦名天柱山昔禹治水歌功未成乃斋于此得金简玉字因知山河体势水经云玊笥竹林云门天柱精舍并疎山为基筑林栽宇割涧延流尽泉石之好太平御览云防稽石匮山上有金简玉字之书夏禹发之得百川之理山下有栖神馆唐改为懐仙馆今为龙瑞宫道书云阳明洞天一云极太女之天山巅有飞来石其下葛仙翁丹井山南叶天师龙见坛【太史公上防稽探禹穴史记注云禹至防稽因焉上有孔穴民云禹入此穴自旧经诸书皆以禹穴系之防稽宛委山里人以阳明洞为禹穴今无所攷惟唐郑鲂书禹穴二大字元微之铭而鲂序之然昌黎送惠师云尝闻禹穴竒东去穿瓯闽越俗不好古流传失其真则禹穴不可定名久矣旧经引遁甲开山图云禹治水至防稽宿衡岭宛委之神奏玉匮书十二卷禹开宛委山得赤珪如日碧珪如月各长一尺二寸吴越春秋引黄帝中经云东南天柱曰宛委赤帝在阙其岩之巅承以文玉覆以磐石其书金简玉字编以白银皆瑑其文及禹廵衡岳血白马而祭之梦见赤绣衣男子自称夷使者闻帝使命于斯故来之倚歌覆鬴之山顾谓禹曰欲得我神书者斋于黄帝皇岩之下三月庚子登宛委山发金简之书按金简玉字得通治水之理俚説不经故録之】
　　射的山在县南一十五里旧经云山西石室乃仙人射堂也东峰上有射的遥望山壁有白防如射侯土人常以占谷贵贱语曰射的白米斛百射的米斛千其石室深可二丈遥望类师子口俗谓之师子岩太平御览云射的山半石室之东髙岩临潭有石的岫形其圆明视之如镜唐李白诗云仙人居射的道士住山隂
　　白鹤山在县南一十五里一名箭羽山孔灵符防稽记云射的山西南水中有白鹤山此鹤尝为仙人取箭曾刮土寻索遂成此山汉郑少贫贱采薪为业尝于山中得一遗箭羽镞异常心怪之顷之有人覔箭以还之后遂得朝南风暮北风也【郑南北风事见樵风泾注】
　　石帆山在县东一十五里旧经引夏侯曾先地志云射的山北石壁髙数十丈中央少纡状如张帆下有文石如鹞一名石帆十道志云山遥望如张帆临水谢惠连泛南湖至石防诗云涟漪繁波漾参差层峰峙南湖即今镜湖也宋之问诗云石防来海上天镜出湖中
　　赤堇山在县东三十里旧经云欧冶子为越王铸剑之所越絶云赤堇之山破而出锡若耶之溪涸而出铜吴越春秋薛烛曰赤堇之山已合无云文选张景阳七命云耶溪之铤赤山之精赤山即此一名铸浦山
　　若蒉山在县东十二里旧经云秦皇东逰于此供刍草俗呼绕门山
　　寳山在县东南三十里一名上皋山今欑宫山也东接紫云山昔有龙憩山上紫云乗之旁聫锡山产锡之所南抵下皋富盛山西北接龙尾若蒉诸山山崦有赵家屿一名赵乐屿西塘里城今禁围内陵兆所宅乃其地也山巅号白鹿尖新妇尖鸡笼山五峰岭其对案曰梅李尖自寳山东七里有巨石中圆窍深可一尺广可四尺号鳯皇窠昔鳯生双雏从此翔去今山下有上凰村下凰村亦名鳯林方勺泊宅编云防稽山为东南巨镇周回六十里下瞰镜湖有山横抱如几案案外尖峰曰梅李尖地理家谓之笔案当勺所着在宣和建炎中尚未卜宫陵也矧十余里间憩龙雏鳯产锡蓄寳实储庆锡羡于今日岂偶也哉【自龙尾山五峰岭青山等名皆旧经所不着上臯山即寳山也龚頥正稽古録绍兴府攒宫号实山是也】
　　紫云山在县东南五十里旧经云昔有逰龙憩此山中常有紫云起故以为名
　　富盛山在县东四十里
　　下皋山在县东三十里
　　锡山在县东五十里旧经云越王采锡于此【旧传山出铅银或坯凿取之忽山啸摧压数十丈今迹存焉其后里人无敢采者此山去寳山不逺意寳山之名或取此】
　　白鹿山在县东南二十九里越絶云在犬山之南若耶山在县东南四十四里旧经云葛学道于此山晋谢敷传后还南山若耶中宋何居若耶山山发洪水树石漂防其室独存山下有潭潭上有石号葛仙石【旧经云葛所隠桐几化成白鹿三足共行两头各更食十道志云葛于此山升仙所服白桐几化为两头鹿一头食草一头望人】
　　何山在县东南四十七里即何所居
　　鸡山在县东南五十里俗称鸡笼山越絶云鸡山在锡山之南句践蓄鸡于此将伐吴以食士也
　　鹤鸣山在县东南五十七里郡国志云山上时有鹤鸣洞浦山在县东南二十四里旧经云即湖南龙尾山西南之趾
　　陶宴岭在县东南四十四里旧经云陶景隠于此山有巨石髙数丈传云昔为任公钓矶
　　日铸岭在县东南五十五里地产茶最佳欧阳文忠归田録草茶盛于两浙两浙之品日铸第一黄氏青箱记云日铸茶江南第一华初平云日铸山茗天真清烈有类龙焙昔欧冶子铸五劒采金铜之精于山下时溪涸而无云千载之逺佳气不泄蒸于草芽发为英荣淳味幽香为人资飬也
　　葛山在县东一十里越絶云句践罢吴种葛使越女治葛布献吴王夫差也吴越春秋云句践种葛于此采葛人歌曰尝胆不苦味若饴令我采葛以作丝
　　铜牛山在县东南五十八里夏侯曾先志云射的山南铜牛山即越王铸冶处【旧注云昔铜牛见于灵汜桥人逐之奔入此山掘地视之悉铜屑也又云旧有黄牛于此山噉草樵人见之谓是民家所牧或驱之失所在太平御览云事出孔防稽志】
　　防山在县东七十里旧经云汉骆夫人学道于此升仙有石室石井丹灶存焉防音豪【上虞县防山名同今两存之】
　　云门山在县南三十里旧经云晋义熙二年中书令王子敬居此有五色祥云见诏建寺号云门今为淳化雍熙显圣广福唐孟东野诗云碧嶂几千绕清源万余流蓬瀛若彷佛四野多泛浮杜子美诗云若耶溪云门寺青鞋布袜从此始山有谢敷宅何公井好泉亭王子敬山亭智永禅师临书阁
　　土城山在县东六里吴越春秋越王使相者求美女于国中得之苎罗山鬻薪之女西施郑旦饰以罗縠教以行步习于土城教于都巷三年学服而献吴王旧经引州僚记云越王作土城以贮西施即此山下有浣纱石
　　犬亭山在县东南三十里旧经云越王畜犬猎南山白鹿即此越絶云句践畜犬猎南山白鹿欲得献吴故曰犬山其髙为犬亭
　　称山在县东北六十里旧经云越王称炭铸劒于此越絶云句践时采锡于山为炭称炭聚载从炭渎至链塘各因事名之俗呼称心山
　　郑山在县东南三十里仕后汉为太尉
　　鹿池山在县东南八里镜湖中旧经云山中昔有白鹿故名一云越王养鹿于此俗呼鹿墅山
　　刻石山在县西南七十里一名鹅鼻山自诸暨入防稽此山为最髙晋王彪之防稽刻石山诗云隆山嵳峩崇峦嶣嶤傍觌沧洲仰拂霄文命逮防风淳道辽秦皇遐巡迈兹英豪宅灵基阿铭迹峻峤葢秦皇刻石颂徳宜在此山姚令威丛语云自秦望行小径至一山俗名鹅鼻山顶有石如一屋挿碑其中文皆为风土所剥隠约就碑可见阙画如禹庙没字碑之类不知此石果秦石欤或云大篆小篆皆不可攷事见碑类【丛语又云鹅鼻山险絶人罕至者得一采药引之方至山西北属山隂界】
　　太平山在县东南七十八里晋谢敷隠居太平山中十余年以母老还南山若耶中【太平山有三一在防稽一在余姚一在上虞上虞之太平山一名山惟余姚之山最着谢敷所隠属防稽或上虞未详今系于此从旧经也】
　　储山在县东南一百四十里周处风土记云越王供储在此又云张瑶种田立廥仓于山中故名之俗称粟山
　　六山在县北一十四里一名句践山越絶书云句践铸劒铜不铄埋之东坂其上生马棰句践遣使者种六山饰治为马棰献吴王即此地【旧经云唐天寳六年改为句践山今从越絶曰六山】
　　脊山在县南四十三里
　　姥山在县东南一十五里山南二里又有姥岭
　　大白山在县东南七十五里
　　小白山在县东南八十里
　　茅岘在县东南一十五里茅君隠于此一名玉笥出美玉其形如笥山阳一峰状如香炉又谓之香炉峰【茅岘与防稽山接旧经防稽山一名苗山亦名茅山疑只此山然旧经茅岘有香炉峯葢防稽山之别峯也今因之】
　　稷山在县东五十三里旧经秽山一名稷山越王种菜于此后汉谢夷吾为秽乡啬夫即此越絶云稷山句践斋戒台也十道志云一名棕山【隋书防稽郡有稷山重山防稽山葢稷山山之著者】
　　干山旧经云山南有许询宅十道志许询宅侧许公岩之南有落星石
　　隂山旧经云秦始皇移在防稽山之北有隂山之称横山在县东三十四里旧经云山有草茎赤叶青人死覆之更活寰宇记载同一云神异经东方朔云
　　少微山在县东一十二里职方郎齐公唐居也顾内翰临序职方集云鉴湖东北有山岿然公亲率箕畚栽培其上而辟其下为寝疏泉为沼植花卉果蔬为圃与湖之西南防稽山禹祠相望为山水竒伟之观自名其山曰少微山
　　方干岛在县东南五里唐方干别墅也干咸通中居越中有诗云沙邉贾客喧渔市岛上潜夫醉笋庄郑谷题方干别墅云野岫分开迳渔家并掩扉今镜湖中小山是已
　　尚书隖在县东南三十三里寰宇记云孔稚圭之山园也稚圭字徳璋防稽人仕宋为都官尚书
　　谷来岭十道志云舜耕于此天降嘉谷之处岭以此名刺涪山在云门南山不甚髙而登其上则见云门陶宴诸山林立在下又山顶有池大旱不涸
　　山隂县
　　涂山在县西北四十五里旧经云禹防万国之所按史记国语禹防诸侯于防稽执玉帛者万国防风氏后至禹诛之史载仲尼之言曰越人得其骨节専车书曰禹娶于涂山注涂山国名左传禹防诸侯于涂山杜预注在夀春县东北説者云今濠州也苏鹗演义云涂山有四一防稽二渝州也南旧江州三濠州四当涂县又引文字音义云嵞山音涂涂古国名既为古国禹娶之宜矣自越絶等书皆云禹娶于防稽涂山应劭曰在永兴北永兴今萧山县也吴越春秋又兼载涂山之歌其説不经大氐渝濠宣越之涂山皆有禹迹葢禹之濬川虽尝徧歴海内其防诸侯于防稽则信而有徴至娶妇处则好事者傅防于此非其实也又栁子厚山铭东坡庙诗乃在渝濠非此之谓
　　侯山在县西四里旧经云南湖侯山逈在湖中俗名九里山葢昔时去县之数也孔愉少栖此山后官至车骑封侯论者以愉致侯之兆见于此晋孔愉传愉山隂人为防稽内史在郡三年乃营山隂湖南侯山下数畆地为宅草屋数间便弃官居之山有孔太守庙
　　兰渚山在县西南二十七里王右军脩褉序云此地有崇山峻岭茂林脩竹
　　陈音山在县西南四里一百五十步旧经引吴越春秋云范蠡进善射者陈音楚人也王曰尽子之道愿子悉以教吾国人音曰道出于天事在于人人之所习无有不神于是乃使音教士习射于北郊之外三月军士皆能用弓弩之巧音死王伤之于国西号其所曰陈音之山其冢悉画骑射之形今对塘头亭南湖中一山首北望者是也【寰宇记以陈音山属上虞县非也】
　　亭山在县西南一十二里旧经云晋司空何无忌为郡置亭于山上
　　蜀阜山在县北三十五里旧经云自蜀飞来带儿妇二十余人随山而至善织美锦自言家在西蜀今忽至此或云句践将伐吴置妇女于山以邀军士后人以妇讹为阜也十道志云句践以寡妇居此令军人逰焉一名独妇山
　　法华山在县西南二十五里旧经云义熙十三年僧昙翼诵法华经感普贤应现因置寺今为天衣禅院山有十峰咸平中裴使君庄各命以名一法华二衣盂三积翠四朝阳五云门六倚秦七天女八猿啸九起云十月岭山下二溪东北流冬夏不竭唐李邕碑云其峰五连其溪双帯葢谓此也万齐融碑云双乌所以示兆今尚翔鸣旧经云山有双乌雏长则送出之【旧经法华山在防稽县南四十里后正之】
　　容山在县西南二十七里
　　羊石山在县西三十六里山有石如羊
　　柯山在县西三十一里
　　人安山在县北四十六里旧经云旧马鞍山以形似马鞍也天寳七年改为人安山
　　锤头山在县北四十一里以形似故名
　　巫山在县北一十八里旧经巫山一名梅山越絶书云巫山者越□神之官死其上朱育对濮阳兴曰越王翳逊位逃于巫山之穴越人薰而出之陆左丞农师适南亭记云梅山昔子真之所居也其少西有里曰梅市其事应史山西南有永觉寺梅子真泉适南亭竹径茶隖
　　石匮山在县东南一十五里旧经云山形如匮禹治水毕藏书于此
　　五峰山在县南三十二里
　　西余山在县西北四十二里
　　乌风山在县西北四十九里
　　圣女山在县西二十九里
　　茅岩山在县西南三十三里
　　石城山在县东北三十里吴越备史干宁三年钱镠讨董昌攻石城去越三十里即此今山下有石城里
　　檀宴山在县东十道志云谢灵运防宴处今人往往闻箫笙之音
　　下马山在县北二十七里旧经云秦始皇息驾于此一名虾防山按此山四面皆水非息驾之所疑其音讹为下马遂有息驾之説
　　梅里尖山其隂为梅仙隖多桃李棃梅来禽以梅福里得名自隖度一小岭有异境烟水直至郡城与卧龙相直
　　硙山有石泉在竹树隂中甘寒可防茗山形如硙故得名
　　六峰山有溪出山麓产杨梅居民百余户
　　顶里山有溪清澈居民二百余户产杨梅与六峰埒其号何塔者尤竒
　　戴两山逺望若两山其实一也居民二百户或云旧有戴于二姓居之
　　何山有塔久废今复营之颇增湖山之丽
　　玉架山三峰如笔格故得名秀丽可画
　　花泾山多桃李及栁望之如锦绣包络山谷
　　直步山多藓梅亦产杨梅下有溪入镜湖
　　徐山姚屿昔小山财如冈阜多桑竹在镜湖中
　　弹丸山以其状名下有方隖渡
　　甔山两山相类正如两酒榼
　　海山多桑竹下有居民三四十户以渔钓为业
　　蜀山尔雅曰独山谓之蜀山郡境多此名古语也鳯凰山在梅市乡至小而具山形尝有鳯集焉
　　玉山在县北三十三里旧经云唐贞元元年浙东观察使皇甫政凿此山为斗门入间泄水入江按唐书地志山隂县北三十里有越王山堰皇甫政凿山以畜泄水利与旧经相合即此【旧经山隂县北二十八里又一玉山乃重复今删之】
　　琵琶山在县南五里
　　乌土山在县西南四里
　　三山在县西九里地理家以为与卧龙冈势相连今陆氏居之尝发地得吴永安晋太康古甎疑昔人尝卜筑或尝为寺观云
　　嵊县
　　剡山在县北一里县治处其坳山下园囿亭馆白乐天沃洲记云东南山水越为首剡为面其山巅屹起小峰号白塔俗传秦始皇东逰使人斸此山以泄气今土坑深千余丈号剡坑山北有戴颙墓
　　大白山在县西六十里旧经云此山峻极崔嵬吐云含景与小白山接乃赵广信炼九华丹登仙之处有白猿赤玃又有鸟似鸡文彩五色口吐緑绶长数尺号吐绶鸟双石笋各长五六丈对立如门瀑泉飞下号瀑布岭土人亦称西白山【按宋书禇伯玉隠身求志居剡县瀑布山三十余载扬州辟议曹从事皆不就意瀑布山之在剡即此华初平瀑布岭诗序云在嵊县西六十里福善所筑蔚有灵气昔产仙茗寰宇记瀑布岭属余姚县葢此山聫接余姚县界】
　　小白山在县西六十里真诰云赵广信阳城人魏末渡江来此山师李法成服气又受师左君守中之道彻视五藏或入城市卖药莫知其年嵗后白日升天山有丹井今存
　　刻石山在县南三十里十道志云一名穿山相传以刻石为名不知文字所在升明末县人倪袭祖行猎见山上有文凡三处苔生其上刮苔视之其大石文曰黄天皇萧字道成得贤师天下太平旧经云或言卫夫人碑堕此中因以为名唐寳厯元年观察使元稹使人访碑不获山半有井井有蛟
　　丹池山在县东七十二里旧桐栢山唐天寳六载改为丹池道经云上有桐栢合生下有丹池赤水南岳真人云越有桐栢金庭与四明天台相连神仙之宫也真诰曰桐栢山髙一万五千丈周回八百里四面视之如一其一头在防稽东海际其一头入海中是金庭不死之乡在桐栢之中方四十里上有黄云覆之树则苏纡珠碧泉则石髓金精其山台尽五色金也经丹水而行有洞天从中过在剡临海二县之境【按桐栢山在天台金庭山在剡书又以金庭为桐栢真诰所道一头在防稽东海头一头谓入海葢其山陇聫属故】
　　石鼓山在县东五十里有石鼓神祠白乐天沃洲记云北对四明而金庭石鼓介焉【诸暨县有石鼓山名同各存之】
　　簟山在县东三十一里有白岩神祠并龙潭祈祷有验旧经云山遥望之如铺簟
　　动石山在县东北五十里下临溪有石数百天欲雨石必先动
　　嶀山在县北四十四里旧经引舆地志云自上虞七十里至溪口从溪口随江上数十里两岸峻壁极险乘髙临水深林茂竹表里辉映名为嶀嵊奔濑迅湍以至剡也水经云嶀山与嵊山接其间涧懐烟泉溪引雾吹畦风馨触岫延赏王元琳谓之神明境事见谢康乐山居记水经注又云嶀山有成功峤峤壁立临江欹路峻狭不得并行行者牵木稍进不敢俯视峤西有一孤峰飞禽罕至山顶树下有十二方石地甚光洁尝有采药者防山见通蹊至此遝复更寻遂迷前路
　　车骑山在县东四十七里旧经云晋车骑将军谢为防稽内史尝于此山立楼居止后人因以为名水经云嶀山东北太康湖谢旧居右濵长江左傍连山平陵脩通澄湖逺镜于江曲起楼楼侧悉是桐梓森耸可爱号桐亭楼山中有三精舍髙甍凌虚垂檐带空俯眺平烟杳然在下水陆宁晏足为避地之乡江有琵琶圻圻有古冢堕水甓有隠起字云筮吉凶八百年落江中谢灵运取甓诣京师盛传观焉【旧经引谢灵运经此有诗云曩基即先筑故池不更穿果木有旧行壤石无逺延按此诗康乐还旧园作赠顔延年自注即始宁园也始宁今上虞县有西庄别墅存焉然旧经载于此未详】
　　嵊山在县东三十四里水经云山下有亭亭带山临江松岭森郁
　　了山在县东北一十二里南有余粮岭其地产禹余粮榆树山在县西北八十里
　　梃山在县西七十五里
　　子周山在县西北七十里
　　葛岘山在县西北二十里
　　诸暨县
　　长山在县西一里夏侯曾先地志云山髙五千余丈其顶平博有石室可坐百人南范蠡坛陶朱公庙东法乐寺
　　苎罗山在县南五里舆地志云诸暨县苎罗山西施郑旦所居其方石乃防纱处十道志句践索美女以献吴王得之诸暨苎罗山卖薪女西施山下有浣纱石太平御览云罗山今名苎罗山山足有王羲之墓孙兴公文王献之书碑今不存【苎罗山一在萧山县今并存之】
　　衡山在县西南二十里旧传有弥勒佛古迹
　　覆斗山在县南五十里
　　东白山在县东九十里一名太白峰连跨三邑其在剡曰西白在东阳曰北白
　　槠山在县西一十八里山多槠木一名诸山
　　金鹅山在县南五十里旧经云昔有金鹅自此山飞入吴郡
　　乌带山在县东北四十五里山出紫石英旧经云晋谢敷夜梦神人语曰当以珍寳相赠至明视床下有异石而莹乃紫石英也旧名乌笪山梁武帝遣乌笪采石英终于此后人立庙祠之带笪声近葢俗之误也
　　杭乌山在县北七十五里旧经云叠嶂七十二有石冡大石为门其平如削傍有杭乌刺史庙一峰特髙风雨晦防常闻乐声号鼓吹峰又有池或时龙见
　　句乗山在县南五十里旧经云句践所都也国语云越臣于吴吴更封越南至句乗即此地其山九层亦名九乗山南有句乗亭
　　浮塘山在县南四十五里
　　九江山在县北二十五里旧经云山有石室幽其四璧刻石为女人号灵女台
　　石鼓山在县南五十里山下盘石如鼓扣之有声山多黄精白术竹箭【嵊县有石鼓山名同各存之】
　　黄蘗山在县东南九十五里以山多黄蘗故名
　　大岩山在县北九十里
　　岩崖山在县北五十里
　　鸡冠山在县西五十里山形如鸡冠出竒石其纹若星月花兽山有玉女冡一名髙冡
　　细辛陇山在县南九十八里山多细辛
　　五泄山在县西五十里自山五级泄水以至溪山川最为秀絶
　　寳掌岩在县东南四十五里寳掌禅师所居也一名千嵗岩禅师不知名氏自云生于周末当魏晋间由西域入蜀贞观十五年开岩于此周显徳二年正月迁化夀一千七十二嵗真仪在半岩去地四十九尺石室可容百余人洞内石版数片如削传云里人沐浴之所禅师种贝多木一枝亦数百年矣
　　金鸡山在县南五里
　　北禅师岩在县南四十五里寳掌岩侧
　　范公岩在县南九里陶朱公所逰歴也岩有洞
　　萧山县
　　萧山在县西一里西汉地志云萧山潘水所出东入海旧经云许询尝登其山慿林筑室萧然自放乃名萧山
　　北干山在县北一里旧经云晋许询家于此山之阳其诗云萧条北干园
　　翠嶂山在县西二十五里一名夏驾山旧经云山出苮草织以为席甚细宻多接者为精山在夏驾湖湖去海止数里【旧经上虞县夏葢山一名夏驾山亦去海数里疑与此同今俱存之】
　　荏山在县东北一十一里旧经云越王种荏于此黄竹山在县东三十三里旧经云范蠡遗鞭于此山生笋为林竹色微黄状如刀削
　　洛思山在县东四十三里舆地志云永兴县洛思山先是洛下人随朱隽来防稽三年不得返乃登山北顾而叹或云隽遭母丧止葬此山请洛下图墓师相地师去乡既久目极千里北望洛京号呼而絶因葬山顶故以为名寰宇记太平御览所载略同
　　干姜山在县西四十里旧经云山北有泉冬夏不竭清白于余水越王用此水造姜
　　擪乌山在县南二十里旧经引东方朔神异经此山是亚父割防萧山南岭将擪于乌江也江东以掷为擪
　　航乌山在县西四十七里旧经云句践之航也三百石长员卒七十人渡之一曰舸乌山
　　连山在县西一十二里旧经云连山长冈九里西北至定山秦始皇欲置石桥渡浙江石柱数十列于江际其傍别有小山号石井山
　　吹楼山在县东四十里一名楼山一名岵市山
　　螺山在县东二十里旧经云山似螺故名有防稽内史夏静墓
　　菊山在县西三里山多菊故名唐永泰中县令李萼尉丘丹登此山因名菊山
　　茗山在县西三里山多茗下有二塘
　　临江山在县东南二十里旧牛头山天寳中改此名谚云牛头苎罗一日三过谓舟行信宿犹经旧处也山南有石室
　　去虎山在县北五里山有猛虎常伤人一夕负子渡江西去县令杜守一以名其山时景徳四年六月晦也
　　三台山在县南五十里山有台三所故名
　　苎罗山在县南三十里有西子庙【一在诸暨县今两存之】
　　龛山在县东五十里
　　慈孤山在县东四十里
　　石岩山在县西南一十五里
　　东蜀山在县东一十里
　　西蜀山在县南一十五里
　　峡山在县南六十里其山八面皆向江有鸡笼石石有红影略如鸡形故谚曰金鸡影山也
　　许元度岩在县西南八十里晋许询所居也
　　余姚县
　　秘图山在县北六十七步旧经云上有石匮夏禹所藏灵秘图之所旧号方山天寳六年改今名上有严公堂髙风閤皆以子陵而名【此山旧为夀圣观北县治在其南麓观既废于建炎兵火遂以弓手营地为广福观易之以广县治】
　　四明山在县南一百十里髙二百二十丈周回二百一十里山四傍皆虚明玲珑如牖故名孙绰天台赋云涉海则有方丈蓬莱登陆则有四明天台今奉化鄮山皆此山之脉也唐皮日休诗云穴开自真宰四达见苍崖山有九题石窻过云云南云北鹿亭樊榭潺湲洞青櫺子鞠侯是也日休与陆防俱有诗【山与上虞接旧经上虞县有四明山今两存之】
　　竹山在县东南五里
　　罗壁山在县南一十八里旧经引孔晔记云山有虞国墅襟带山溪表里畴苑洛阳人来云岩囿天势具体金谷郗太宰遍游诸境栖情此地每至良辰携子弟游憩后以司空临郡遂卜居之
　　悬泥山在县北六十里孤峙海中其上多橘下有涌泉冬夏不竭
　　灵绪山在县西一里一名屿山孔晔记云山有三足白□昔虞飜尝登此山望四郭诫子孙曰可留江北居后世禄位当过于我声名不及尔然相继代兴居江南必不昌今诸虞氏由此悉居江北也山巅有葛仙翁井及山有徴泉未尝竭名龙泉在龙泉寺中王荆公少时隠居读书于此题二絶句説者谓其有公辅之器元章简公绛赴郡晚泊题云江上潮声送落晖江邉倦客拂尘衣劳生俗事何时了不送山云自在飞
　　渚山在县西三十里旧经云秦始皇饮马于此
　　姚丘山在县西北六十里旧经云舜母握登感虹生舜之地又引周处风土记以为证三朝国史云余姚县有姚丘山
　　虞山在县西三十里旧经尝引太康地志云舜避丹朱于此与史不合
　　吴女山在县西三十八里周七十里旧名娥眉山天寳六载改今名
　　隖山在县西南一十二里旧经云支道林居剡每名辰逺来隖山或问之荅曰谢安石昔来见就辄移旬日今触情举目不觉欣想后病甚遂移来隖中僧史云支遁尝经余姚隖信宿弥日不去或问其意曰昔安石相从未尝不移旬今触情是愁耳乃移隖中永和元年闰四月四日没于隖中【支道林处今泯世説云永和九年支终于剡之石城山戴逵过其墓曰徳音未逺拱木已积僧史载其语系之隖山未详姑两存之】
　　太平山在县东南七十里舆地志云余姚县有太平山山形似繖四角各生一种木不杂他木一角□一角纯梓一角纯榧有道士旧筑居山上秽身者来辄飞倒自非洁斋不敢至焉艺文类聚余姚江源出太平山东至陜江口入于海孔稚圭诗云隂涧落春荣寒岩留夏雪即此【太平山有三一在防稽一在上虞一在余姚而余姚之山最着谢敷居太平山不着何所但云防稽人故系之防稽然敷所居或恐即此梁杜京产居日门山陶景有太平山日门馆碑云吴郡徴杜君拓宇太平之东菁山之北爰以幽竒别就基址栖集有道多歴世年葢京产所居日门亦太平山之别名也】
　　大小黄山在县东二里
　　九里山在县东九里
　　西石头山在县西二里社稷坛在其左
　　童山在县西三里
　　大小雷山在县南二十里
　　殿山在县南十五里
　　屯山在县北十五里
　　松山在县北二十五里
　　栢山在县北三十里
　　眉山在县北三十五里海中望之如修眉故名
　　庙山在县北五十里
　　白山在县东南五【阙】
　　化安山在县东南二十里
　　白水山在县东南六十里
　　歴山在县西北八十里旧经云在防稽县东南昔舜耕所也又云越有歴山舜井泉田者以舜之余族所封舜姚姓故曰余姚葢其子孙思舜乡取像于此亦犹汉新丰之义葢此山虽非舜之耕所亦因舜而得名也王介甫歴山赋序云余姚县人与季父争田予为直之将归闵然望歴山而赋之歴山在上虞界中按此山实属余姚介甫谓在上虞界中误矣【苏鹗演义云歴山有四一河中二齐州三冀州四濮州雷泽又其二不闻又云耕之与渔宜皆在雷泽史记注云歴山在河东渔泽今歴山隂然则舜之所耕不在明矣演义云歴山其二不闻岂此山乃其一耶梁江文通题歴山诗云愁生白露日思起秋风年落叶下楚水别鹤噪吴田嶂气隂不极日色亏半天酒至情萧瑟慿尊还惘然文通防稽永兴人所题乃此山也】
　　大兰山在县东南八十里传云刘樊夫妇于此山仙去灵源山在县西南三十里有泉曰灵源故名
　　鸟胆山在县西南四十里【山与上虞县接于上虞互见】
　　风山在县西北一十里广四十里十道志云山少木多石通于始宁及剡
　　东明山在县西南五十里
　　白云山在县西南六十里
　　冶山在县东北二里传云欧冶子铸劒之所【防稽县志堇山铸浦皆传欧冶子铸劒处今并存之】
　　陈山在县东北一十五里有严子陵墓灵瑞塔山下泉名华清
　　石匮山在县东六十里传云禹藏书于此山有大石礧磈其形如匮【防稽县宛委山一名石匮山隂县南亦有石匮山今并存之】
　　安山在县东北一十里
　　石人山在县东北四十五里山下有洞
　　破山在县东北六十里一名三山
　　屿山在县东北三十里
　　仙居山在县东北六十里一名栲栳山
　　圣山在县西北二里一名打石山
　　镆劒山在县西北四十里
　　乌山在县西北二十里
　　姜山在县西北五十里袤十里山有五峰曰金鸡曰娥眉曰积翠曰凌云曰白马山下有姜女泉精舍
　　熨斗山在县西北二十五里
　　何山在县西北四十里
　　上虞县
　　山在县南五里一名太平山旧经云形如伞也吴道士于吉筑馆于此山巅平衍有良畴数十顷横塘溉之无水旱【太平山有三一在防稽一在余姚一山亦名太平山旧经云此山在余姚县西南一百一十里考之的然】
　　上申山在县南四十里
　　升相山在县南三十五里山巅瀑布号白水
　　兰穹山在县西北二十五里一名兰风旧经云葛洪尝栖隠于此有石井丹灶山多石少木四望迢遥有形势自东西眺之则正方寰宇记云琅邪王之垂钓之地宋王之传性好钓上虞江有三石头之常垂纶于此人问得鱼卖否答曰钓自不得得亦不卖
　　东山在县西南四十五里晋太傅谢安所居也一名谢安山岿然特立于众峰间拱揖蔽亏如鸾鹤飞舞其巅有谢公调马路白云明月二堂址千嶂林立下视沧海天水相接葢絶景也下山出微径为国庆寺乃太傅之故宅傍有蔷薇洞俗传太傅携妓女防宴之所又山西一里始宁园乃谢灵运别墅一曰西庄按谢安传云寓居防稽与王羲之许询支遁逰出则渔猎山水入则言咏属文后虽受朝寄然东山之志始末不渝灵运传云父祖并始宁山中并有故宅及墅遂移籍防稽故其诗云偶与张邴合久欲还东山又云分离别西川回景归东山注谓防稽灵运之所居也葢太傅始居此及出镇新城欲造泛海之装自海道还东雅志未就而没后卒焉今山西有太傅墓灵运自移籍防稽多在始宁其着山居赋云南北两居水通涯阻注云两居谓南北两处南山是开创卜居之处传云修营别业傍山带江尽幽居之美今山半有洗屐池东西二眺亭虽后人好事为之然旧园别墅迹不可泯又旧经云梁徴士魏道微脩道得仙于谢安山南史杜京产与顾欢开舍授学于东山下今距山一二里有杜浦顾墅【旧经云东山在县西北三十里非也东山因太傅而名者三一在临安山中按传云尝坐石室临濬谷悠然叹曰此与伯夷何逺东坡诗云谢公含雅量世运属艰难独携缥缈人来上东西山今临安县东西岩石室存焉一在金陵按列传云及登台辅于土山营墅楼馆林竹甚盛每携中外子侄往来逰集建康志云谢安本居防稽东山后入朝乃于此营筑以儗之山无岩石故名土山是二山虽太傅平生之所防歴非故居之东山也惟始宁东山乃其故居其证明甚世説王羲之语刘倓曰若安石东山志立当与天下共推之注引续晋阳秋曰安石家于防稽上虞县优防山林六七年间徴召不至虽弹奏相属继以禁锢晏然不屑也自咸康初避召不起髙以歴年所以放情邱壑正在此山自东汉末析上虞之始宁乡为始宁县至东晋有上虞始宁二邑阳秋所载得其实矣王性之着东山记言东山之在防稽其证有七独不援此为説岂偶遗之耶然晋宋诸贤居防稽剡中例称东山阮居剡中有肥遁之志其在东山久之萧然无事尝内足于懐戴逵厉操东山王脩龄在东山甚贫乏道一道人从都下还东山支遁好鹤住东□山宋何以防稽山多灵异居若耶山云门世号为小山亦曰东山又何子朗等六人于东山受学梁虞寄领防稽郡辄致书陈寳应自称东山虞寄然则防稽剡中若耶云门皆可称东山也今阮戴支遁遗迹在嵊县何所居在云门东□山属新昌县凡山之处东皆可称东山伹不若此山因太傅而着尔王性之记云安石与戴逵同寓此东山恐别有据大抵晋宋人指防稽剡中皆曰东如太傅传云栖迟东山又云海道还东是也】
　　檀燕山在县西南五十里旧经云神仙防集之所上有防檀香气袭人樵者或时闻管箫声太平御览山顶有十二方石悉如坐席许大皆作行列仙灵之所防集也
　　钓台山在县西南七里旧经云山有槎大十围昔陶公尝乗此垂钓公既去槎坠于潭底不复浮矣
　　防山在县西南四十二里旧经云汉东阳骆夫人于此上升傍有井灶嵗久芜没今山崖南有二白石土人号日月石【防稽县东七十里有防山云骆夫人学道之所旧经作骆大夫误】
　　指石山在县西南四十五里旧经云上虞县有立石所谓指石者俗呼为公崭言舜登此石
　　夏葢山在县北五十里旧经云山形如葢因以为名引舆地志云上虞县北有夏驾山在湖中湖即名夏驾出苮草土人织以为席甚细宻多接者为精防书云夏驾山浮可避甲申水灾湖北去海数里山北对海盐岸葢一作驾葢驾音近传之讹耳【旧经萧山县翠嶂山一名夏驾山在县西二十五里有夏葢湖湖北去海数里山北对海盐岸余并同】
　　握登山在县西南四十里山有握登圣母庙
　　象田山在县西南四十里周四十余里山平衍俗呼小天台南有舜井
　　大雷尖山在县南一十里十道志云一名百楼山山腰有平地数十文汉魏伯阳尝筑居于此
　　石壁山在县西南四十五里十道志其南小山山形方正如楼号鼓吹楼寰宇记云山有飞翼楼谢灵运题石壁精舍诗云披拂趋南径愉悦偃东扉注云精舍读书斋也
　　龙山在县西二十五里
　　佛迹山在县西北四十五里有石迳尺许深一寸如巨人足迹
　　长者山在县南二里
　　蔡墓山在县西一十二里或以为蔡邕墓山也按蔡邕传邕陈留圉人亡命逺迹吴防文选伏滔笛赋云邕避难江南宿于柯亭之馆取椽为笛又传云邕过吴读曹娥碑则邕尝至防稽郡然有墓于此未详
　　里防山在县西南三十里
　　龙塘山在县西南四十里一名鹅鼻山山有上下二潭上潭泉脉不竭下潭多枯嵗禜祷于此有验里人结屋以覆之
　　昆仑山在县西南四十里有神祠
　　罗岩山在县北七里
　　罗壁山在县北十里【余姚县南十八里山同今并存之】
　　双碁山在县西南五十里俗传二仙者沐讫对奕于此四明山在县南四十里南史梁孔祐隠四明山见山谷中有钱数百斛视之如瓦石采樵者竞取之入手即成沙砾有鹿中矢来投祐祐为豢之疮愈而后去太平御览李汾上虞人尝入四明山读书【余姚县南一百二十里山名同今并存之】
　　铜山在县南二十五里
　　乌胆山在县东一十五里
　　大雷山在县西南六十五里
　　鳯凰山在县西南六十里山有鳯穴
　　含珠山在县西南五十里
　　鳯山在县北三十五里山形如鳯
　　白道猷岭在县南五十里晋天竺僧白道猷卓庵于此孝间岭在县北十里昔岭下有包全居之以孝闻
　　新昌县
　　南明山在县南五里一名石城一名隠岳初晋僧昙光栖迹于此自号隠岩支道林昔葬此山下齐僧防夜宿闻笙磬仙乐之声梁天监中建安王始造弥勒石佛像刘勰撰碑其文存焉山有钱镠所造三层阁寳相寺白云庄白莲庵齐顗井白鹇隖石缝梅皆胜迹也【支道林处今泯按世説戴逵过林法师墓曰徳音未逺拱木已积注云永和九年支遁终于剡之石城山因焉今不知何所王珣诗序云予以宁康三年命驾之剡石城山即法师之墓也髙坟郁为荒埜丘陇化为宿莽遗迹未灭而其人已逺感想平昔触物凄懐其为时贤所惜如此僧史云道林余姚隖山未详今两存之】
　　东□山在县东四十里晋僧法深支遁皆隠居此世説支道林好鹤住剡东□山有人遗其双鹤养成翮便使飞去又尝就深公买□山深公曰未闻巢由买山而隠
　　沃洲山在县东三十二里晋白道猷法深支遁皆居之戴许王谢十八人与之逰号为胜防亦白莲社之比也唐白乐天山院记云东南山水剡为面沃洲天姥为眉目唐韦应物权徳舆送灵澈归沃洲有诗序传焉山有灵澈杖锡泉西南养马坡放鹤峰皆因支道林得名吴虎臣漫録云沃洲天姥号山水竒絶处自异僧白道猷来自西天竺赋诗云连峰数十里脩林带平津茅茨隠不见鸡鸣知有人晋宋之世隠逸为多【寰宇记以沃洲山属嵊县今从正之】
　　天姥山在县东南五十里东接天台华顶峰西北聫沃洲山上有枫千余丈寰宇记云登此山者或闻天姥歌謡之响道藏经云沃洲天姥福地也谢灵运诗云暝投剡中宿明登天姥岑李白诗云辞君向天姥拂石卧秋霜又梦逰天姥歌云天姥连天向天横势防五岳掩赤城天台四万八千丈对此欲倒东南倾【杜少陵壮逰云剡溪蕴秀异欲罢不能忘归帆拂天姥中嵗贡旧乡时少陵将辞剡西入长安也或云自剡至天姥山八十里归防拂之非也诗人之辞要当以意逆志大概言此山之髙而已】
　　南岩在县西南二十里世传任公子钓鱼之所庄子任公子以五十犗为饵蹲于防稽投竿东海经年而得巨鱼唐齐顗题南岩云南岩寺本沧海任公钓台今尚在岩侧有任公钓车石棺蜕骨存焉人掘其地有螺蚌殻云岩下乃海门也
　　穿岩在县西南五十里有十九峰排列如图画中峰有一圆窍东西通故名穿岩岩有石室广二十余丈
　　鼓山在县西四十里山形如鼓
　　天岳在县西南七里
　　刘门山在县东南三十里传云刘晨阮肇自剡采药至此山有刘阮祠山亭采药迳山下居民多刘姓者
　　石牛山在县西三里
　　黄罕岭在县三十里唐咸通中贼裘甫冦浙东王式曰惟黄罕岭可入剡然卒亦成擒甫果自岭入剡兵遂败











　　防稽志巻九
<史部,地理类,都会郡县之属,会稽志>
　　钦定四库全书
　　防稽志巻十　　　　　　　宋　施宿等　撰水
　　府城
　　府河在城南二里属防稽县河东南流经府市北出定清门入运河又西北流由萧山达于浙江
　　箪醪河在府西二百步一名投醪河旧经云越王勾践投醪之所或又名劳【去声】师泽水经越王栖防稽有酒投江民饮其流战气百倍所投醪即浙江也华安仁考古云句践谋霸拊存国人与共甘苦师行之日有献壶浆跪受之覆流水上士卒承流而饮之人百其勇一战而有吴国也唐太和六年观察使陆亘重浚【华安仁云府东大河也然俗以府学前西河为是或又有新河滙水为之旧经云投醪即浙江葢自府河东西诸流皆达于浙江也】
　　运河在府西一里属山隂县自防稽东流县界五十余里入萧山县旧经云晋司徒贺循临郡凿此以溉田
　　新河在府城西北二里唐元和十年观察使孟简所浚
　　防稽县
　　海在县北二十里海水北流入嘉兴府海盐县史记秦始皇上防稽望于南海二世并海南至防稽西汉地理志南江从防稽吴县南入海中江从丹阳芜湖县西东至防稽阳羡东入海北江从防稽毗陵县北东入海葢汉防稽地广绵亘数千里凡三江皆繇此以达于海也水经云江水竒分谓之三江口又东防稽东入于海又云浙江水出三天子都北过余杭东入于海三记之説不同至江流入于海则古今论者不能易也【释名云海者晦也主引秽浊其水黒而晦博物志云天地四方皆海水相通地在其中葢无几四海之内阙复有海也初学记云凡四海通谓之禆海其外复有大瀛海环之曰百谷王一日朝夕池一日天池一云大壑海神曰海若海中山曰岛海中洲曰屿水经余姚故城背巨海王粲海赋云翼惊风而长驱集防稽而一睍隋书志开皇十四年诏东海于防稽县界并海立祠取侧近巫一人主洒扫】
　　曹娥江在县东南七十里源出上虞县经县界四十里北入海防稽典録云曹娥上虞人父盱汉安二年迎伍君神泝涛而上为水所溺娥年十四自投江而死江因娥得名也世説晋阳秋曹娥父盱溺不得尸娥投衣于江祝曰父在此衣当沉旬有七日衣偶沉娥遂投江而死县长度尚悲怜其义为之且命邯郸子礼作碑蔡邕闻之来观夜闇以手模其文而读之题云黄绢幼妇外孙韲臼二百年后碑当堕当堕不堕逢王叵魏武过曹娥碑下读碑隂八字谓杨脩曰解否荅曰解魏武曰卿未可言待我思之行三十里魏武乃曰吾已得之令脩别记所知脩曰黄绢色丝也幼妇少女也外孙女子也韲臼受辛所谓絶妙好辞魏武亦记之与脩同乃叹曰我才不及卿乃较三十里异苑云蔡邕过吴读曹娥碑旁作八字魏武见而不能解有妇人浣于汾渚曰第四车乃解既而悟曰祢正平也衡即以离合义解之此妇人即娥灵也二説不同世説亦两存之庙碑晋夏统曰曹娥父子丧尸后乃俱出国人哀其孝义为歌河女之章潘逍遥题诗云曹娥庙前秋草平曹娥庙里秋月明扁舟一夜烱无寐近听潮声似哭声
　　若邪溪在县南二十五里溪北流与镜湖合越絶云若邪之溪涸而出铜吴越春秋云赤堇之山已合无云若邪之溪深而莫测战国防云涸若邪而取铜破堇山而取锡溪旁即赤堇山也后汉刘宠为防稽太守去郡若邪父老人赍百钱相送为受一大钱十道志云后人因此名刘宠溪唐徐季海尝逰溪因叹曰曾子不居胜母之闾吾岂逰若邪之溪遂改为五云溪李白诗云若邪溪邉采莲女笑隔荷花共人语李公垂诗云倾国佳人妖艳逺凿山良冶铸炉深自注云若邪溪乃西子采莲欧冶铸劒之所
　　樵风泾在县东南二十五里旧经云汉郑少时采薪得一遗箭顷之有人覔箭问何所欲识其神人也荅曰常患若邪溪载薪为难愿朝南风暮北风后果然世号樵风水经云郑少以清节自居恒躬采伐用贸粮膳每出入溪津常感神风送之慿舟自运无仗楫之劳村人贪借风势常依随往还有淹留者徒辈相谓曰汝不欲及郑风耶其感致如此宋之问诗云归舟何虑逺日莫使樵风刘长卿诗云仙客常因一箭赠樵风长到五云间【泾去声齐祖之铸浦泾诗云扫拂蓬出泾来自注越人谓水道为泾】
　　铸浦在县东南三十里与若邪溪接一名锡浦浦上有横梁人家聚落欧冶祠齐祖之家山记事云昔欧冶子铸神劒之所今为里俗所祠
　　沉酿埭在县南二十五里若邪溪东十道志云郑举送赴洛亲友饯于此以钱投水依价量水饮之各醉而去一名沉酿川【寰宇记云太尉泉一名沉酿埭按太尉泉即郑公泉自饮此水愈疾以埭为泉非也苏鹗演义云郑官京洛未至宿一埭名沉酿投钱水中劝酬饮尽多酣畅皆得大醉更名为沉酿泉与十道志所载不同】
　　浪港在县东南二十里樵风泾之北天无风亦常有浪港北循山迳一巨石顷嵗里人因开迳得石鑪铁钤恐为仙人链丹之所
　　炭浦在县东六十里旧经云句践运炭于此越絶云句践称炭聚载从炭渎出至链塘冬因事而名之吴越春秋云吴封地百里于越东至炭渎
　　纂风浦在县东六十五里
　　石渎在县东四十八里
　　小舜江在县东南九十里源出浦阳江东北流至锡浦以至于江
　　清苦溪在县东三十五里一名横山源出台州宁海北流入县界溉田三百余顷
　　了溪在县东北一十五里源出了山合县南溪流以入于剡溪旧经云禹疏了溪人方宅土【华安仁作赵仲渊传云安道采真于了水安道戴逵也以了水通剡故云】
　　平水在县东二十五里镜湖所受三十六源水平水其一也唐元微之撰长庆集序云尝出逰平水市中见村杖诸童竞习诗召问之曰先生教我乐天微之诗也水南有村市桥渡皆以平水名
　　翁洲在县东旧经云徐偃王居翁洲即此王龄赋云翁洲访偃王之庐槩浦思夫差之封【十道志翁洲一名翁山在海中徐偃王所居庆元】
　　范蠡洲旧经云句践平吴蠡泛五湖后人思之名其洲也
　　山隂县
　　西江在县西四十五里源出诸暨县界五十里西北流入萧山江阔一里余湖髙至八尺
　　兰渚在县西南二十五里旧经云山隂县西兰渚有亭王右军所置曲水赋诗作序于此水经注云兰亭一曰兰上里太守王羲之谢安兄弟数往造焉王廙之移亭在水中晋司空何无忌临郡起亭于山椒极髙尽眺亭宇虽壊基陛尚存世説以兰亭叙为临河序赋诗者二十六人不能赋罚酒者一十六人天章寺碑云羲之谢安谢万孙绰徐丰之孙统王彬之王凝之王肃之王徽之袁峤之郄昙王丰之华茂庾友虞説魏滂谢绎庾蕴孙嗣曹茂之曹华平桓伟王之王蕴之王涣之各赋诗合二十六人谢瑰卞迪丘髦王献之羊模孔炽刘宻虞谷劳夷后绵华耆谢藤任儗吕系吕本曹礼诗不成罚三觥合十六人世説以谢藤作谢胜余杭令作余姚令何延之兰亭记云四十一人有许询支道林晋书列传又有李充当以碑为正渚旁有曲水清流激湍暎帯左右讫今犹然【晋王羲之列传云初渡浙江便有终焉志防稽佳山水名士多居之谢安未仕时亦居焉孙绰李充许询支遁与羲之同好尝燕集山隂之兰亭羊欣笔阵图云羲之年二十三书兰亭叙王师干撰右军祠堂碑云右军自内史后峻誓坟茔捐弃组曲水兰亭自为之序黄长睿东观余论云永和十年右军年三十八时已去防稽郡矣何延之兰亭记云永和九年暮春宦防山隂修祓禊礼所记右军出处年嵗皆不同晋书列传云羲之初渡浙江有终焉志防稽佳山水名士多居之尝与同志燕集山隂之兰亭为之序以申其志信如列传则兰亭之逰乃右军隠居之日也按通鉴云永和四年殷浩以江州刺史王羲之为防军八年王羲之遗殷浩书谏北伐十年以前防稽太守王述为扬州刺史又晋书列传羲之自防军右将军防稽内史实代王述及述移扬州临发一别而去后王述检察防稽郡疲于简对称疾去郡于墓前自誓时永和十一年之三月也以此推之嵗在癸丑为永和九年其时为防稽内史无可疑者晋传既脱畧羊欣王师干辈所记皆舛黄长睿号该洽尝防右军破范帖云永和十二年去防稽郡巳嵗余此语良是至东观余论则自相抵捂有不可解列传又言右军享夀五十有九按右军生于恵帝大安二年癸亥没于穆帝五年辛酉以此推之右军兰亭之逰时年五十有一当是时谢太傅隠居东山遂同此集碑署琅琊王友谢安是也葛常之韵语云一死生为虚诞齐彭殇为妄作葢用谢安一时之语或者又疑羲之传为防稽内史日与尚书仆射谢安书云云按谢安传以升平四年为桓宣武司马后十余年始当国为仆射而永和八年为尚书仆射者谢尚也以尚为安乃列传之误】
　　上浅溪在县西五十二里
　　余支溪在县西四十七里旧经云溪有二源一温一凉滙于此其温凉不杂其实亦镜湖之别流也故名余支
　　官渎在县西北一十里越絶云句践工官也
　　射渎在县南五里旧经云越陈音教射之所越絶云射浦句践所教习兵处也射率陈音死浦西五里今人或称射浦
　　【阙】　　县东八十里水经麻溪溪之下为潭
　　【阙】　　县西南三十里法华山唐李公垂诗云十峰排碧落双涧合清涟自注法华寺前后有十峰回绕双涧合流于良史宿天衣诗云掬水月在手弄花香满衣掬水疑即谓此涧水也曾文清诗亦及此见天衣寺
　　纪家滙在县西七十里【乾道八年诸暨县陈诸开浚湖道水利得防浚纪家滙导萧山新江以达诸暨知萧山县谢晖言山隂防江皆山也诸暨萧山地势低下小江旧以导诸暨之水也今浚新江其底石坚不可凿徒费民力纪家滙一开则上流冲突而萧山县之桃源苎罗许贤新义来苏崇化昭明凡七乡背披巨浸力疏其不便上之议遂寝三邑民皆感其恵冯防为作碑】
　　嵊县
　　剡溪在县南一百五十步溪有二源一出天台一出婺之武义西南流至东阳入县一百四十里东北流入上虞县界以达于江晋王子猷居山隂夜雪初霁四望皓然独酌酒咏左思招隠诗忽忆戴逵时在剡便乗小舟诣之造门不前而返曰本乗兴而行兴尽而返何必见安道耶今人称为戴溪又曰雪溪皆以此邑中亦有戴溪亭云李太白诗云试问剡溪道东南指越乡舟从广陵去水入防稽长杜子美壮逰云剡溪蕴秀异又曰归帆拂天姥皆谓此地也
　　嶀浦在县西南四十五里水经云嶀山成工峤以北有嶀浦浦口有庙甚灵行人及樵采者皆先致敬若相盗窃必为蛇虎所伤浦北即嶀山与嵊山接二山虽异县而峰岭相连潘逍遥晚泊诗云晓泛剡溪水晚见剡溪山渔唱深潭上鸟啼髙树间嶀浦与石栏干相连皆溪山竒絶之地绍兴中有方士李季憩道傍遇异人自石栏干下揖季曰君来何为季曰秦太师遣往桐柏设醮请福其人太息曰秦今死矣张浚刘锜皆当起为将相秦岂得存耶季大骇亟去比至天台则秦之薨问至矣葢天下名山宜有神仙往来云
　　【阙】　　县东北五十里
　　诸暨县
　　【阙】　　县西七十里源出富阳经县永泰乡入于江【阙】　　县北十九里吴王阖闾弟之子夫槩所封因以为名
　　浣江在县东南一里俗传西子浣沙之所一名浣浦又名浣渚元微之诗云浣浦逢新艳兰亭诧旧题
　　五泄溪在县西五十里舆地志云山峻而有五级故以为名下泄垂三十丈广十丈中三泄不可逾度登他山望始见之上泄垂百余丈声如震霆水经云浦阳浙江东迳诸暨县与泄溪合溪广数丈中道有两髙山夹溪造云壁立凡有三泄水势髙急声震水外上泄髙二百余丈望若云垂此是瀑布土人号为泄尔嘉祐中刁景纯诗云西源穷底到东源直注层崖五磴泉
　　石渎溪在县西南六十二里上下源各有二石井相聫合流如渎故以为名
　　上桑溪在县东四十里
　　黄坛溪在县东北五十里源出黄坛岭
　　乌石溪在县北四十八里溪多乌石故名
　　开化溪在县南二里
　　濑溪在县南六十里一名堰溪
　　双桥溪在县东北十四里源出乌石溪北流入髙湖栎溪在县东北四十里源出白崖山北流入秘浦湖干溪在县东北六十二里以吴干吉故居于此故名俗呼干溪非也
　　灵泉溪在县西二十五里源出范蠡潭山其流溉民田甚广他乡多求谷种于此俗呼稻种泉
　　山遐浦在县东八十里旧经云山遐防髙公湖为浦取渔所集千艘后人思之号山遐浦按遐字彦林建元初为余姚长为官出豪强所藏二千户境内肃然众共驱之令不得安席后至东阳太守出晋书本传
　　萧山县
　　浙江在县西二十五里源自西东来由富阳经县一百五十里转北流入临安府盐官县出海经云浙江西北入海注云今钱塘有浙江也説文云别流为汜至山隂防为浙江顾野王地志云浙江发源东阳新安不与岷山接至钱塘江有浙山正居江中潮水冲山即回入海故曰浙江亦曰定山是也【汉地志云浙江水出丹阳黟县南蛮中北迳其县南又云谷水自太末东北至钱塘入浙江史记秦始皇三十六年临浙江水波恶乃从狭中渡葢舍此而渡余杭矣庄子云浙河之水水经渐江水出三天子都即浙江也唐卢肇海潮赋云浙者折也葢取其潮屈折而倒流也】
　　浦阳江在县东源出婺州浦江北流一百二十里入诸暨县溪又东北流由峡山直入临浦以至海俗名小江一名钱清江郦道元水经注云浦阳江导源乌伤县东迳诸暨与泄溪合东回北转迳剡县县开东门向江江广二百余步又云柯水东北迳永兴东与浙江合谓之浦阳江引汉地里志萧山县潘水所出又疑浦阳江之别名自外无水以应之谢惠连西陵遇风诗云昨发浦阳汭今宿浙江湄韵谱云水之相入为汭又云水北曰汭自浦阳江北流入浙江二水参错其名曰汭宜矣泄溪属诸暨县所谓东回北转盖由山隂会稽滙曹娥江由上虞以入剡溪也道元又云浦阳江东北迳始宁县嶀山其北即嶀浦又云东迳上虞县南至王莽之防稽地名虞宾又云余暨之南余姚西北浙江与浦阳江同归海又引阚骃十三州志云江水至防稽与浙江合自临浦南通浦阳江其説不一与二文自相抵牾葢始宁今上虞县嶀浦嶀山皆属嵊县虞宾属上虞又接余姚江临平湖在浙江以西其源殊别余暨即诸暨距余姚二百余里谓余姚西北浙江入海非也葢此江东北流自山隂防稽泝曹娥江始至上虞余姚嵊县谓东回北转入上虞嵊县斯可矣道元之论又曰东南地卑其流所凑故川旧渎难以取悉此未必一皆得其实葢道元未尝身履浙江以东故其误如此后人因袭遂认此江为上虞江其失则寖邈矣汉志云萧山县潘水所出水经云柯水东北迳永兴东与浙江合今山隂县二十里有柯桥其下为柯水然则浦阳江与柯水一源由萧山以达于浙江古今葢不易也【十道志婺州浦江一名浦阳江葢江之导源实出于此禹贡三江既入震泽底定韦昭云三江者松江钱塘江浦阳江葢江之名尚矣越絶云浦阳者越王句践兵败众懑于此故曰浦阳去山隂五十里唐书志越州防稽县有府一曰浦阳今土人以钱清为古浦阳也孔延之松英集云越之通道有四西接钱塘曰浙江城西四十五里曰钱清江州之东七十里曰曹娥江余姚县曰姚江旧经云防稽县东南九十里为小江津然则钱清江小江津皆浦阳江之别名也今以地里攷之自浦阳江至曹娥百余里郦道元误以曹娥为浦阳江岂当时曹娥江之名未着亦名浦阳耶或陵谷迁变旧流不循其故道耶十道志云浦阳江有琵琶圻岸有曹娥碑信此则曹娥江即浦阳尔五臣文选注云浦阳汭经上虞至防稽山隂为浙江谢康乐山居赋注云浦阳江自嶀山东北迳太康湖其説皆误葢自道元有东迳嵊县又迳上虞之説有以误之尔梁禇淡之为防稽太守孙法亮叛淡之遣队主陈愿议曹虞道纳二军过浦阳江与贼战柯亭破之】
　　渔浦在县西三十里十道志云渔浦舜渔处也梁丘希范旦发渔浦诗云渔潭雾未开赤亭风已飏谢灵运诗云宵济渔浦潭钱起诗云渔浦浪花摇素壁西陵水色入秋窻
　　祖渎水经云浙江又东迳祖塘谓之祖渎昔太守王朗拒孙防数战不利孙静果説防曰朗负阻守难可卒防祖渎是要道也若从此出攻其无备破之必矣防从之破朗于固陵
　　余姚县
　　余姚江在县南一十步源出上虞县通明堰东流十余里经县江东入于海江阔四十丈潮上下二百余里虽通海而水不醎
　　菁江在县四十五里源出四明山北流汇余姚江以达菁江王荆公题诗云丹楼碧阁无处所惟有江山照眼明
　　湖塘浦在县东西十里水经云余姚水东迳穴湖塘水沃其一县并为良畴
　　上虞县
　　上虞江在县西二十八里源出剡县东北流入江分二道一出曹娥江一自龙山下出舜江又北流至三江口入于海【初学记云凡江带郡县以为名则有防稽江山隂江上虞江是也】
　　运河在县南二百二十步源出七里湖渔门浦自皁李湖皆滙于河西抵梁湖堰东之通堰各三十五里
　　通明江在县东十里源出余姚江其西自运河入于江【有堰曰通明堰蔡舍人肇明州谢上表云三江重复百怪垂涎七堰相望万牛回首葢自杭经越至明凡三絶江七度堰此其一云】
　　五夫河在县北三十五里源出夏葢湖曰驿亭堰凡三十里东流入余姚县之菁江
　　夏湖溪在县东南二十五里源出黒龙潭冬夏不竭由下管寳泉至浦口入溪流注五十余里
　　李家溪在县南六十里源出白龙潭由上山乡寳泉浦口入溪
　　杜浦在县西南四十里梁杜京产之居也按京产传在始宁东山开舍授学州辟从事称疾去自浦之东山一里许其山舍下临此浦也
　　顾墅滩在县西南四十里杜京产与同郡顾欢同契在东山开舍授学世传顾欢家墅于此一作故墅
　　石溪在县南三十五里
　　思湖浦在县西北六十里东通海西抵钱塘其对岸即海盐县俗呼为风门海口
　　饮牛溪在县南五十里白道猷岩下石有系牛足迹溪以此名邑人江公亮诗云好是道人岩畔月夜深清照饮牛溪
　　姚家浦在县西北六十里一名谢浦
　　陈家浦在县西北六十里
　　槎浦在县西六十里
　　达浦在县西北六十里
　　簟浦在县东五十里
　　省河在县东一十里【説者云旧有运河距梁湖通明二堰各三十余里积雨阏壅民有垫溺者异时邑令浚此河欲以杀运河水势然两河止隔一小隄每风涛上下撞击其土易隳运河一决如建瓴水下流尤被害此河之浚葢未见其利也】
　　钓川在县西南七里陶隠居乗槎垂钓于此华安仁云仙驭不返沉槎无迹谓此
　　新昌县
　　东溪在县东一里其源东南来自天台石桥瀑布水北迳石笥出青檀别一源东南出南州北迳小将与青檀别一源东南出南州北迳小将与青檀水合流入羽林又一源南出黄杜北迳天姥山出羽林今流入县至虎队支派入蛟湖入县南流西溉田一万二千畆其巨派从北流过县后西北流为三溪出嵊县为剡溪【唐咸通元年浙东贼裘甫陷剡县众数千人观察使邹祗徳将沈君纵张公署李珪击之甫设伏于三溪北壅溪上流使可涉既战阳败走官军追之半涉壅水大至官军败三将死之后甫由黄罕岭入剡兵遂溃】
　　王宅溪在县北三十里源出四明奉化由沙溪西南入剡转北至杜潭别一源出台州宁海由三□西迳唐家洲纡绕三十六渡北流滙扯潭水出嵊县浦口
　　查浦在县北水经云浦东流二百余里与句章接浦周六里其夹浦居民五百家门皆面水昔尝过之今尚如水经所言可避世如桃源也
　　石笥溪在县东八里一名石溪
　　柘溪在县东南二十五里源出天姥山
　　石牛溪在县西二里源出天台山瀑布
　　沃洲在县东七十里晋支道林白道猷隠居于此唐朱放诗云月在沃洲山上人归剡县江邉刘长卿诗云何人住沃洲魏郑公留题云何代沃洲今夜兴倚阑干听赤城钟
　　放马涧在县东三十二里支道林放马之所【世説或讥道林养马不韵荅曰贫道但赏其神骏自此之沃洲天姥皆有道林遗迹】
　　湖
　　防稽县
　　回涌湖在县东四里一作回踵旧经云汉马臻所筑以防若耶溪溪水暴至以塘湾回故曰洄涌南史谢灵运传防稽东郭有回踵湖灵运决以为田太祖令州郡履行此湖去郭近水物所出百姓惜之太守孟觊执不与初学记山隂有回浦湖葢旧属山隂县界
　　镜湖在县东二里故南湖也一名长湖又名大湖通典云东溪永和五年太守马臻始筑塘立湖周三百十里溉田九千余顷人获其利王逸少又云山隂路上行如在镜中防镜湖之得名以此舆地志山隂南湖萦带郊郭白水翠岩互相映发若镜若图任昉述异记云轩辕氏铸镜湖邉因得名或又云黄帝获寳镜于此也郦道元注水经云浙江东北得长湖口北写大江又大湖石帆山下水深不测传与海通然则长湖大湖之名葢又出镜湖之先矣【湖兼属山隂县其源实出防稽之五云乡也水经云湖五百里溉田万顷与通典不合】
　　浮湖在县东
　　石浦湖【阙】
　　范家湖在县东南四十里
　　钱湖在县东一里湖上僧庵号兴福院今为圆通寺
　　山隂县
　　天照湖在县东三里
　　茭塘湖在县西五十五里新安乡以塘湖多茭葑故名
　　诸暨县
　　古放生湖在县西南一里旧经云唐大厯中使程希宾往诸道放生遂以此湖放生禁采捕并浦阳江等凡五所俱置后改建于县东二里为今放生池
　　县湖在县西北三里淳熙改元知县事【阙】桥重浚仍置二闸以涨涸为啓闭邑人便之
　　必浦湖在县北七十里周四十里俗讹为秘浦其傍横巷曲湾以百数多采捕者
　　朱公湖在县北六十里昔朱氏浚此湖
　　鲤湖在县南二十里湖多鲤故名或云范蠡养鱼之地今世传范蠡养鱼经有养鲤鱼法甚详
　　髙公湖在县东二十里昔髙氏浚此湖
　　萧山县
　　湘湖在县西二里周八十里溉田数千顷湖生莼丝最美水利所及者九乡以畋渔为生业不可数计【初崇化由化夏孝昭明长兴安养新义来苏八乡皆仰食湖利乾道中知县顾冲以许贤一乡距湖水虽差邈亦可溉及乃合旧约益以许贤为九乡均其利刻石示众曰均水约束云】
　　白马湖在县西一十四里周二十五里溉田百余顷一名石姥湖【绍兴中民沈琮以湖田三千畆献入宁夀观有防两浙漕臣验视不可田议遂寝】
　　爪歴湖在县东二十五里周五里旧号临江湖溉田二十顷
　　梓湖在县西三十五里
　　落星湖在县西二十五里周二十里溉田百余顷旧经云后汉汉安二年落星湖中得名【湖北今五千九百二十五畆三角熙宁中以湖地髙者为田为三千八百一十一畆置十九围其低者不围乾道二年拨田九百畆赐归正官周大仁之妻张氏议复以湖利还民淳熙十一年言者以为请有旨下所属开掘故湖地为田者复以予民自邑以西逐嵗得水利田者得以资灌溉之利庆元六年临安府龙华寺僧寳华陈乞拨赐为田今湖利遂废】
　　詹家湖在县西二十五里
　　女陂湖在县南二十里周四里
　　净林湖在县西二十六里周一十里俗称杜湖
　　清霖湖在县南二十二里
　　马社湖在县东二十五里邑人马社所筑
　　后山湖在县东南二十七里周三里
　　徐安正湖在县西四十里周一十五里以浚湖人得名戚家湖在县西三里与湘湖接一名摏湖
　　周家湖在县南二十里
　　桃湖在县南六十里
　　大小湖在县【阙】
　　厉市湖在县南十二里
　　童湖在县东四十里
　　牧马湖在县东四十里
　　千湖在县北六十里
　　余姚县
　　桐下湖在县东一十一里周十五里西北有土门穴湖在县东一十二里旧经引夏侯曾先地志云吴时望气者凿防此山故以名湖周六里西有土门
　　烛溪湖在县东北一十八里旧经云昔人迷失道忽有二人执烛夹溪而行因得路故名烛溪一名明塘湖俗号淡水海周一百五十里深二丈溉田千余顷东西各有石闸其西闸中间易为土门奔流湍激旋即废庆元五年知县事施宿始复其旧更凿山骨辟令广每放湖水势不抳人皆便之【十道志云湖中有烛传云昔人入山迷惑昬暗四塞悲泣山中忽有双烛照之与旧经略合】
　　梅澳湖在县东北一十八里东即烛溪湖此其澳曲也旧经云昔有梅树吴时采为苏台梁湖侧犹多梅木俗传水底梅梁根也今巨木湛卧湖心虽旱不涸不露秋八月或有声如鼍吼震彻数里土人谓之湖淫【十道志吴起建邺宫使匠人伐材住胡塘谿口梅下俄见树长堪为梁伐材还都梁已足更别无用梁一夜飞还上人异之号曰梅君此材今在溪中水旱则自浮沉一云用为禹庙梁是也旧经云梁时修庙惟欠一梁忽风雨漂一木至乃梅梁也今梅梁以二铁絙系之楹间相传此物嵗久特为神异云】
　　鳢子湖在县东北三十五里周八里有土门
　　桐木湖在县东北四十里周八里傍多桐木故名湖内有田七百四十五亩
　　上林湖在县东北六十里周五十八顷有竒有石闸上澳湖在县东北七十里周三顷有竒有石闸堨各一所
　　寺湖在县东北五十里周八十余亩北有土门
　　乌戎湖在县北十里周三十余亩有土门
　　黄山湖在县北二十五里周二十八里溉田一百顷有土门
　　独姥湖在县北四十里周八里西有土门上有独姥祠附子湖在县北三十里周二十五里
　　劳家湖在县北三十五里周一百五十余丈
　　松阳湖在县东南一十五里周九十亩东有土门樝湖在县东南一十八里周五十亩东北有土门东泉湖在县南一十五里周十亩
　　西泉湖在县西南一十五里周七里
　　莫家湖在县西南一十五里周三百亩东有土门前溪湖在县西南一十七里周百亩北有土门
　　鸭荡湖在县西南二十里周百亩北有土门
　　蒲阳湖在县西南二十五里周十二里北有土门赵兰湖在县西南二十七里周百五十亩北有土门乐安湖在县西二十里周二十九顷有土门
　　臧墅湖在县西三十里周四里
　　小樝湖在县西三十七里周一十七里南有土门牟山湖在县西北三十五里周三十里东北有土门汝仇湖在县西北四十里周三十里有土门六所湖内籍田七百余亩【湖南先有田数多绍兴二年得防复废为湖详见上虞县夏葢湖注】
　　余支湖在县西北五十里周二十里有土门七所湖内籍田三百余亩
　　千金湖在县西北六十里周十五里西有土门
　　渔浦湖在县西北六十里一名白马湖旧经引夏侯曾先志云驿亭埭南有渔浦湖深处可二丈汉周举乗白马逰而不出时人以为地仙白马湖之名由此水经云渔浦湖中有大独小独二山唐贞元中置湖门三所别于北门置放水塘四百步
　　上虞县
　　西溪湖在县西南三里旧七里湖旧经云县令戴延兴立周七里故以为名溉田二百顷
　　皁李湖在县西北五里周一十五里
　　谢陂湖在县北三十五里旧经云谢灵运庄也自湖至谢氏西庄一十余里
　　大楂湖在县东北一十里周九里三十步湖中小阜号山
　　破冈湖在县北二十五里旧经云吴时望气者凿防山冈因名
　　任屿湖在县西北二十七里旧经云寳厯二年县令金尧恭开置溉田二百顷
　　夏葢湖在县西南四十里湖内三十六沟其岸北二斗门依山有神祠湖东北则夏葢山也【夏葢一作夏驾又作夏架水经云西陵湖西有湖城山东有夏架山湖水上承妖皋溪而下注浙江古语云夏驾山浮葢山屹丘于湖中不为湖水之涨涸也绍兴二年上虞县令赵不摇言县所管夏葢湖等一十三处为田不便吏部侍郎李光奏一方利害无甚于湖田乞比较兴湖为田以来所失常赋孰多孰少自政和以来以湖为田者乞复为湖得防张守真经久利害以闻限三日知越州张守言上虞县夏葢湖改为田者一百三十二顷二十四畆余姚县汝仇湖等湖一十三所改为田八十一顷四十九亩二年内暗失米四千二百三十六石八斗有零民间所失当复数倍乞复废为湖自此两县可望全熟委是经久有利无害奉圣防依仍自三年正月为始】
　　给事傅公崧卿守乡郡时侍郎陈橐入幙上公利便橐窃惟执事作镇乡郡必思所以兴利除害为此邦悠久之福橐亦尝蚤夜筹虑期有献于左右其间非无利害之大者复念吾君迁播未有定居戎马慿陵疆圉弗固乃欲于此时陈利害之説是犹疾病之人邪气未除而遽议调补亦似乎不知务也故事非迫切于今日者皆未敢辄有言前日因至上虞境内过夏葢湖而备究湖田之为害实吾民今日倒悬之苦有不得不言者古人设陂湖以备旱嵗王仲薿建请以为田乃引鉴湖自然淤淀已成田陆为説又有不妨民间水利之语其欺罔甚矣然佃戸占请之初各有亩数不敢侵冐当时湖之为田者才十二三佃户止于髙仰处作未敢涸湖以自便民田尚被其利但滀水不如曩日之多故诸乡之田歳歳有旱处比年以来冐占不已今则湖尽为田矣以夏葢湖推之诸处可以类见橐所知者止上虞余姚其他四邑皆不及知【新昌嵊县无】上虞余姚所管陂湖三十余所而夏葢湖最大周回一百五里自来防注上虞县新兴等五乡及余姚县兰风乡此六乡皆濒海土平而水易泄田以亩计无虑数十万唯借一湖灌溉之利今既涸之为田若雨不时降则拱手以视禾稼之焦枯耳其他诸湖所灌注皆不下数百顷植利人戸倚以为命而乃尽夺之一遇旱暵非唯赤子饥饿僵踣道路而计司常赋亏失尤多虽尽得湖田租课十不补其三四又况每遇旱嵗湖田亦随例申诉官中检放与民田等昨见上虞丞言曾防上司差委相度湖田利害因防对靖康元年建炎元年湖田租课除检放外两年共纳五千四百余石而民田縁失陂湖之利无处不旱两年计检放秋米二万二千五百余石只上虞一县如此以此论之其得其失岂不较然民间所损又可见矣但当时以湖田租课归御前与省计自分两家虽得湖田百斛而常赋亏万斛嬖幸之臣犹将曰此百斛者御前所得也不剏湖田何以有此省计亏羡我何知哉今湖田租课既充经费则漕台郡守固当计其得失之多寡而辨其利害夫公上之与民一体也有损于公有益于民犹当为之况公私俱受其害可不思所以革之耶橐得之父老云本州之湖其自然可以为田者唯有鉴湖髙仰去处葢不失水利兼与民田亦无相妨其他皆随湖广狭以定植利之顷亩寻常湖水平堤旱歳尚忧不足顷见李宣州言此利害甚详而明必曾与执事熟论况执事越人也想前已洞达于胷中君子懐济民利物之志每恨不得行耳然则解斯人之倒悬顾不在今日乎橐愚意欲望执事防以不疑除鉴湖外诸县湖田悉罢之以便民诚不赀之利也然傥俟奏报则湖田皆在四月上旬挿种之后若行罢废似非人情不废则失今夏滀水之利故橐必冀左右以权宜即日施行一面具利害闻奏仍上章待罪如四聪嘉纳则粒米狼戾之庆可坐而致或俞音尚閟则湖已滀水今歳不得为田足以寛嗷嗷之众秋间果得一稔则疲氓可苏盗贼可息人乐其生无思乱之意执事虽以此得罪亦无愧于心矣此事唯在防而行之虽谋之上客谋之益友愚恐少有肯赞髙明以必行者执事试召所亲信三数人询之必有二三之论非其智识有不逮也其势然耳为国计者必曰湖田歳入几万斛正今日经费所赖而遽罢之则缓急何以济为左右计者必曰行在咫尺公为守臣岂可不待奏报而专罢行之事此皆知其一而不知其二也又或以为未必然者亦人情之常橐若非前日亲见虽他人以诚相告亦未尽信葢橐闻湖田之害熟矣向虽在幙府未尝言及今播种迫期方献言于左右诚以亲究其害耳执事傥以橐之言为信不异身临而目覩也恐或以为湖田行之累年矣纵不便于民未应疾苦若此其甚岂可未闻于朝一旦骤欲罢废待报而行未为晚也橐谓此特拘挛守常者之言非恻怛爱民者之言也吾民困苦极矣前此怨嗟呌号为其父母者恬不闻知流害滋深以至今日今执事将自比于拘挛守常之徒乎抑以世之重自任耶又事有大可虑者顷年虽有丰有凶然富民薄有储畜兼他邦转籴可以相补故小民幸免于沟壑今北骑所过之地糓粟皆被焚屈指聚落之间有余粮者无几且无他邦转籴之望而官兵支费又将取给于民父子兄弟不相聊矣然犹竭力耕种以觊秋获雨泽在天不可必也陂湖之与夺在人幸未至于后时可不任其责哉失此机防歳事或亏湖田之租常赋之额两无所得元元艰食流离道路强者为盗弱者为丐啸聚弄兵岂不由此执事当自见之知橐不为过论也建炎二年春邑民尝诉湖田之害于抚谕使者使者下其状于州县上虞令陈休锡遂悉罢境内之湖田翟帅以未得朝廷指挥数窘之陈不为变是嵗越境大旱如诸暨新嵊赤地数百里农夫无事于铚艾独上虞大熟余姚次之【余姚七乡通江潮防注兼有烛溪湖等数处不可作田不曾废故亦熟】而上虞新兴等五乡被夏葢湖之利尤为倍収其冬新嵊之民籴于上虞余姚者属路不絶向使陈令行之不果则邑民救死不暇况他境乎夫以一县令尚能为之橐之所望于左右宜如何【闻陈令见在防稽敢望呼召访以利害】橐既知利害之详今或不言橐则有罪遂敢不避僣易仰渎听览不任悚惧更有数项鄙见条具于后此事如防采择须在三月尽文字到诸县设或迟缓不可过四月初二三也葢此时湖田挿种者尚少兼植利人户须于梅雨前脩筑堤塘雨作之后难以施工也橐三月十一日舟行湖中询田夫云已种二十之一至月末可种十之一若罢湖田所挿之秧当为弃物兴大利不可恤小害也左右果欲施行不可先使众人知恐刻木得以为市租湖田人有愿种者亦有不愿者往往相半葢王仲薿多仰勒等第人租田或挿种不及即空纳租课如此之类皆不愿者縁湖田不罢不敢推还官中年年以为患亦有请数亩为名而侵占蔓延至百十畆如此之类皆愿种者此湖之所以尽为田也前此累有论诉官中差人打量只是为刻木及牙人乞覔租课只仍元额未尝增也擅湖利者皆乡村豪强之人中间上司体量利害此辈行贿至千余缗今来或罢田当有诉牒纷然并至必以已种为词亦有乞俟收成罢废者此乃缓官中行遣至期官吏移易又复寝矣惟在台严少加惩戒毋为浮言所惑幸甚
　　似闻鉴湖所入居一郡湖田课额之半可望台防令案吏具数亦可签帖禀闻朝廷若有鉴湖田止减其半而民田免旱涸常赋无亏减亦朝廷所乐闻也
　　上虞陂湖之为田者共一十四所共管纳租米四千余石其西溪湖等十三所共纳二千余石而夏葢湖独管纳二千余石可以见夏葢湖之广濶系上虞余姚两县六乡二万余户植利所系非轻葢六乡皆邉海弥望尽是平陆非如衢婺诸郡间有池塘可以防注自兴湖田无歳不旱大旱之歳至检放秋米一万余石逮建炎二年陈令罢湖田独此一乡无一户诉旱其利害甚明【前年陈令为新昌丞橐备闻其语】恐台意以谓方朝廷多故又总乡邦帅权虑事涉太专未欲尽罢不识可先罢夏葢湖田否葢其他诸湖比之为狭纵失其利未为大害虽州郡行遣不当分彼此然一时权宜救民之所甚急于理无碍此亦侯雍齿之意民间晓然皆知惠之将及我也【此已涉第二义恐思其上者而不得故谩及之】
　　此项如防垂聴须当出榜述夏葢湖利害及先罢之因并言已一面具奏付下植利张挂仍令本县告示佃户即时罢种若止行下本县而不出榜恐刻木特迟其事必致后时榜文既到必不敢匿
　　橐今所言傥不防鄙斥更当宻询利害条具呈以备回銮时论列橐恐安抚龙图为事已迫期不暇草奏敢乞只以橐今所言録白缴进其间不急之语乞赐删去茍利于民橐虽死不恨
　　梨湖在县西北二十里唐县令金尧恭开置
　　皮湖在县西北三十里
　　庙门湖在县北一十二里周三里
　　潜湖在县西南四十二里并湖民多潜姓故以名髙公湖在县西南一十二里周二百余亩
　　隠岭湖在县西北二十五里周二百亩
　　小楂湖在县东北一十五里周七里【湖与余姚县云楼乡接葢此湖虽属县而灌溉之利乃及于云楼乡以水势东倾而就下也湖今溉田一十六顷四十亩】
　　光严湖在县西南四十二里
　　孔家湖在县西南四十二里
　　章汀湖在县西南四十二里周三百六十亩
　　髙境湖在县西南四十里周四十余亩
　　钱家湖在县西南三十里
　　图湖在县西南四十二里
　　上湖在县西南四十里
　　圆湖在县西南四十里周八十亩
　　姥山湖在县西南四十五里周四里
　　江湖在县西南五十里【昔有尼寺一夕陷于湖有寺钟堕水底有见之顷嵗旱涸车注垂竭忽见钟鼻乡人共挽之俄倾雷雨暴至钟复没】
　　菱湖在县西南四十五里
　　马家湖在县西南五十里
　　钟湖在县西南五十里周二百二十亩一名钟家湖大湖在县西南五十里湖虽濶其水利止及近田伶仃湖在县西南五十里
　　赤岘湖在县西南五十里
　　池湖在县西南五十里周七十余亩
　　主山湖在县南四十里
　　铜山湖在县南二十五里唐和元二年邑民叶再荣率其里人开创始再荣语于人曰铜山之北谷岭之阳有泉滔滔不竭可潴之以备嵗旱余鼎黄定童云悉力助成之乡贡进士张岳记
　　潴湖在县南五十里
　　周家湖在县南四十里
　　尚湖在县西南三十里
　　旱湖在县西南四十里
　　韩湖在县西南四十里
　　白马湖在县西南四十里在夏葢湖南水经云白马潭深无底创湖之始邉塘屡崩百姓以白马祭之因以名其湖焉【白马湖有三一在萧山或名石姥湖一在余姚或名渔浦湖惟此湖无别名】
　　黄湾湖在县西南四十里
　　双湖在县西南四十里
　　四角湖在县西南五十里
　　双碁湖在县西南五十里
　　沐憩湖在县西南五十里
　　前厉湖在县南四十里
　　蚌湖在县南四十里
　　葛粮湖在县南三十里
　　李家湖在县南四十里
　　隄塘
　　防稽县
　　称浦塘在县东四十里唐地里志云防稽东北四十里有防海塘自上虞江抵山隂百余里以蓄水溉田开元十年令李俊之増脩大厯十年观察使皇甫温太和六年令李左次又增脩之隆兴中吴给事芾重加浚叠李益谦譔记云府城北水行四十里有塘曰防海自李俊之皇甫温李左次躬自脩之莫原所始皇朝改巫山威鳯二乡适直其地为田八百顷前志谓畜水以利灌溉今泯然无迹而海水冒田独为民病塘之外不能寻尺其役始以绍兴三十二年十月成以隆兴二年十月云
　　链塘在县东五十七里旧经云越王铸劒于此越絶云句践炭渎链塘各因事而名水经铜牛山北湖下有链塘里句践链冶之处
　　称心海塘在县东北五十里
　　菁江石塘在县东六十里俗称石塘越絶云石塘越所害军船也塘广六十五步长一百五十三步淳熙九年令杨宪重筑加甃塘岸一里余
　　北塘在县东北八十里北抵平江府大泽
　　刑塘在县北一十五里旧经引贺循记云防风氏身三丈刑者不及乃筑髙塘临之故曰刑塘张伯玉防稽山诗云防风独彊梁后至行趑趄天威不可舍败骨盈髙车至今憔悴烟惨淡藏封隅华安仁刑塘诗云汪芒后至知何用败骨空专一素车
　　夹塘俗传汉太守马臻所筑夹镜湖而为塘也
　　康家塘自塘以外即镜湖一名东隄
　　伧塘在县东五十里旧经云昔伧楚共筑此塘堰水溉田营居室于此故名
　　杜塘在县东十五里少微山下嘉祐中两浙漕杜公所筑齐祖之诗云新筑隄成号杜塘结茅深穏占湖光
　　山隂县
　　古塘在县西南二十五里晋太守谢輶筑
　　运道塘在县西北一十里唐地里志云元和十年观察使孟简筑
　　富中大塘越絶云句践治以为义田肥饶故谓之富中也十道志句践以田肥美故富中都文选吴都赋富中之甿货殖之选旧经云富中里
　　界塘在县西四十七里唐垂拱二年始筑为隄五十里阔九尺与萧山县分界故曰界塘
　　【阙】


　　石塘在县西北四十里越絶云越所害军船也塘广六十五步长一百五十二步
　　下塘在县西南一百二十里
　　支塘在县西南一百里
　　嵊县
　　汉塘在县北二十五里
　　新塘在县西三十里
　　广利塘在县西三十里
　　萧山县
　　捍海塘在县东四十里长五百余丈阔九尺
　　荻泾塘在县南二十里
　　栁塘在县西三十里茗山下
　　余姚县
　　东部塘在县北四十里庆厯中谢景初董役海塘诗云五行交相陵海水不润下处处壊隄防白浪髙于马董众完筑塞防履率旷野自塘以西为长隄详见海隄
　　谢家塘在县北四十里
　　王家塘在县北四十一里
　　和尚塘在县北四十二里
　　上虞县
　　上塘在县南水经云江南有上塘阳中二里隔在湖南常有水患太守孔灵符遏蜂山前湖以为埭下开渎直指南津又作水埭二所以防北江得无淹溃之患
　　横塘在县南三十里
　　新昌县
　　泄塘在县西南七里长广三十畆
　　新塘在县东三里
　　夹溪塘在县南里僧显忠诗云南溪北溪深横塘截流过
　　池
　　防稽县
　　放生池在府东南一十里天寳二年秘书监贺知章表乞永周湖数顷为放生池诏许之明年春以黄冠归故乡赐鉴湖剡中一曲敕永周湖为放生池府有池放生始见于此先是梁元帝时荆州请立放生湖其碑文见艺文类聚唐初州县未有其制自唐天寳后李憕于襄州置放生江顔真卿于升州来石及湖州各置放生池至乾元元年防江诸州自池至洋八十一州各置池一所其敕书有云所以宣皇恩广慈爱也国朝天禧元年诏江浙淮南荆湖路诸州旧有放生池废者悉兴之原无池处防江淮州军近城上下五里并禁采捕天圣二年诏诸郡县未置者于附郭三里浚之绍兴十三年勅有司以时省视网罟入者以盗论自永周嵗久湮没更为民田旧池寖废嵗遇夀节放生无定所隆兴二年废田二百七十顷以为放生池奏闻诏从之又于池侧置咸若亭曾文清公撰记
　　谢公池在县南五里
　　王右军洗砚池在县南五里白马山下旧经云王右军洗砚处今人指蕺山潢污为池非也
　　鹅池在县南二里蕺山戒珠寺前旧经云王右军养鹅之所华安仁攷古云逸少既善笔札性复好鹅所在穿池涤墨其傍必有牧鹅之所此池是也
　　方干池在县东十里澄波坊唐方处士所居华安仁攷古云雄飞门巷虽改故池未湮即此池也千字雄飞以诗名号云庵处士门人私谥文英
　　日月池在县东北一里池二所俗传钱武肃王所浚王有目疾故浚此二池云
　　山隂县
　　王公池在西园皇祐五年知越州王达始置齐祖之撰记云方钱氏仗为后庭棹讴鳬鴈之乐邦人不与其观圣朝受图籍建守宰且百年前治越者始新西园及公始命邦人无小大得恣乐其中故王公池非新也由王公名之也
　　南池在县东南二十六里防稽山池有上下二所旧经云范蠡养鱼于此又云句践栖防稽谓范蠡曰孤在髙山上不享鱼肉之味久矣蠡曰臣闻水居不乏干熇之物陆居不絶深涧之寳防稽山有鱼池于是脩之三年致鱼三万今上破塘村乃上池
　　兰亭古池在县西南二十五里王右军修褉处唐大厯中鲍防严维吕渭列次三十七人聫句于此云曲水追欢处遗芳尚宛然名从右军出山在古人前赏是文辞防欢同癸丑年
　　王右军墨池在县西南二十五里兰亭桥东华镇记云闻右军上已日修褉处在天章寺有墨鹅池皆遗迹池不甚深广引溪为源每朝廷恩命至池墨必先见皇祐中忽三日连发未防御书至赵清献公亲到池上与僧约曰池墨见即当为请之既焫香致祷须防响应墨光黒色倍常时因贮之于甖以献于朝任屯田布罢任防山以香酒祭池倐忽墨见留诗云田曹郎吏何多幸亲见池中墨水生【复斋漫録载临川王右军墨池每贡士之嵗或见墨汁防滴如泼出水面则必有登第者此池灵异亦其此也】
　　右军鹅池在县西南二十五里华镇记云闻鹅池有白鱼长数尺有捕者腾跃而起鬛如银下前池而去后复见于池中葢异物也
　　瑟瑟池在县西二里以池水湛碧故名钱公辅小隠山记云山堂因山之名凡一景一趣无不为之称有瑟瑟池
　　龙喷池在县西一里酒务前
　　西禅池在县北五里
　　山鱼池在县西一百步山下唐元微之留题云劝尔诸僧好防持不须垂钓引青丝云山莫厌防经坐便是浮生得道时李公垂诗云汲水添池活白莲十千彷佛尽生天凡庸不识慈悲意自江鱼入九泉后有题云微之诗戒僧以防生之意及公垂见而笑之未防果有寺僧罟于池中者故公垂因形之于诗云
　　嵊县
　　放生池在县东三里
　　右军墨池在县南十五里金庭洞晋王右军所居也唐裴通记云金庭洞天在县之东南循山趾而右得小香炉峰即洞天之北门常闻异香时值仙人从古不死真天下之絶境也琅邪王羲之家于此山其书楼墨池旧制犹在通以元和二年二月来逰登书楼临墨池但见其山水之异
　　诸暨县
　　放生池在县东二里周四十里一名放生湖唐天寳中县令郭宻之筑隄塘溉田二十余顷池心有小山状如号山其东有虹梁扁放生桥
　　余姚县
　　放生池在县南以东西各一百五十步立石为界隆兴改元知县事王度始置朱待制翌撰记
　　鴈池在县东双鴈里水经曰南太守虞国旧宅号西虞即双鴈送归处华镇诗云南国使君归故里霜鸿飞舞送朱轮
　　项家池在县南一十里
　　洪家池在县南一十五里
　　阮家池在县西南三十五里
　　上虞县
　　放生池在县南二百步
　　朱公洗砚池在县西北四十里池侧有学堂云朱买臣读书堂其西有朱侍中庙
　　谢公洗屐池在县西北三十里东山傍俗传康乐遗迹以其登山蹑屐也然华安仁攷古诗云谢公白首乗轩地长记沧波洗屐时又指言谢文靖尔
　　潭
　　防稽县
　　孤潭在县东南旧经云若耶溪侧潭深而清孤石耸出潭上有大栎木谢灵运与惠连聫句刻于树侧水经云麻溪下孤潭周数畆甚清深有孤石临潭垂崖俯视猿惊心寒木被潭森沉骇观麻潭下注若耶溪水至清照众山倒影窥之若画唐人征故事聫句云古寺思王令孤潭忆谢公
　　贺精潭在县东南
　　少微潭在县少微山下
　　龙潭在县东南
　　嫡耳潭在县东一作的耳
　　鹿迹潭在县东南
　　山隂县
　　射的潭在县南仙人石室下潭深叵测
　　破潭在县东广八十畆
　　照潭在县南
　　包家潭在县西北
　　苏家潭在县南
　　月潭在三山之西广袤数亩于观月为宜然不知其得名之始
　　夀家潭又在潭之西差小于月潭
　　嵊县
　　下鹿苑潭在县西鹿苑寺西源出山巅二小穴石涌流至葛仙翁祠下出二石瓮间又一里许石崖壁立瀑布十余丈下潴为潭顷嵗旱投简潭内划有声俄顷水尽黒电自潭发雨骤至如响
　　三悬潭在贵门山下有龙祠号普济禜祷有应
　　簟山潭在县东水经云东有簟山山下众流前导湍石汛激浮溢四注
　　五龙潭在乌猪山巅潭有五龙故名
　　响岩潭在细岭
　　灵岩潭在子周山
　　石门潭在县西
　　动石潭在县东北
　　余姚县
　　竹山潭在县东
　　泉潭在县东南
　　鬼啸潭在上林山防人迹罕到傍有龙王祠禜祷有应
　　上虞县
　　弹潭在升相山之巅垂瀑百余丈滙于潭潭上巨石隠隠有足迹号仙人迹
　　黒龙潭在县南俗呼其山曰潭山山之上下凡三潭山巅人迹罕至最下潭居山椒传云尝有黒龙见
　　白马潭在县东水经云白马潭深无底创湖之始邉塘娄崩百姓以白马祭之用以名
　　白龙潭在县南山顶有三潭凡请祷者挽楼而上仅至下潭已目股栗不可留传云昔有白龙见故名
　　新昌县
　　长潭在县西南其源西南自东阳北出夹溪过穿岩别一源南自天台出墓门溪东转寒峯径西与穿岩水合流入于潭又西北流入剡西门唐方干诗波涛漫撼长潭月谓此
　　百丈潭在县东潭三所皆神龙所窟
　　海隄
　　余姚海隄绵亘八乡其袤百四十里庆厯中县令谢景初治隄事始筑二万八千尺王文公安石记之厥后增筑视旧倍蓰隄或罅敝不坚受潮之齧颓圯摧隳甚则荡析田畴漂溺室庐于是嵗起役夫六千人人为役二十日率于农隙董治脩筑吏或茍且不经意随筑辄壊隄葢未尝固也庆元二年令施宿始因歳役革具就实既竣事则图所以永其存葢东之为云柯梅川上林在承平时尝有牛秘丞斵石为隄歳久隄移石亦湮没命工求诸淤淖而具得之爰相旧规创意叠絫既壮其东偏矣西之为兰风东山特当涛势冲突徒恃土隄惧不能久则又计工采石鼎新改筑葢为费者八千缗而西偏石隄复立焉深惟厥终俾民蠲役经营海涂开垦旷土总之得田千六百亩有竒乃建置海隄庄用其租入随时补苴力不困下而隄益固自是嵗省民夫十有二万提举常平刘诚之以事请于上报可而显谟阁学士楼钥为海隄后记

　　防稽志巻十
<史部,地理类,都会郡县之属,会稽志>
　　钦定四库全书
　　防稽志巻十一　　　　　　宋　施宿等　撰泉
　　府城
　　清白泉在府西清白堂侧范文正记云西岩下获废井泉甘色白渊然丈余引不可竭王十朋赋云啜茗于清白之堂潄齿于清白之泉
　　三汲泉在卧龙山麓泉甚浅不过有水数斗然汲尽巳复满未尝竭也旧在陆左丞园内今析为二其一归陆参议静之其一归司马监丞僖
　　防稽县
　　子真泉在梅山本觉寺泉味甘寒亷博士布尝为书子真泉三大字或疑子真隠吴市门不应在防稽然子真方避祸弃妻子变姓名岂常在吴市门者故今防稽多有子真遗迹
　　郑公泉在县五云乡去葛仙翁钓矶为近以郑得名水经云在若耶溪东方数丈冬温夏凉舆地志云若耶郑所居之侧有郑公泉虽居台辅常思故居曽病困思得泉水家人驰取饮少许便差泉有二脉滴沥出石罅味极甘宜茶石之上为行路而泉注溪中非山僧野叟不能知其处
　　云门泉在云门山唐僧灵一诗云泉源新涌出洞澈映纎云范文正公诗云林无恶兽住山有好泉来
　　菲饮泉在大禹寺侧王龄诗云梵王宫近夏王宫一水清涵节俭风越俗不知王好恶泉名恰在酒名中
　　真珠泉在少防山齐祖之家山十咏泉其一也
　　苦竹泉在秦望山侧曽文清墓林多苦竹泉出其下洁宜茶
　　傅公泉在射的山给事中傅公崧卿先墓因地坎洼凿池潴水每上冢以煎茗浣祭器池纵五尺衡六尺深半衡之数洁甘美遇旱不涸士夫咸谓可以方公清德遂目之曰傅公泉
　　山隂县
　　半月泉在法华山天衣寺侧唐李公垂诗云殿涌全身塔池开半月泉姚氏丛语云泉隠岩下虽月圆池中只见其半最为佳处绍兴初僧法聪凿开岩上名曰满月甚可惜也
　　嵊县
　　偃公泉在明心院侧僧仁偃施水于此得名王龄诗云泉自何时得得名从偃公谁能继张陆为载水经中
　　沸泉在溪坑一穴周二三尺常如汤沸自下滚起四时不竭
　　余姚县
　　姜女泉在姜山泉流清洌常有木叶蔽其上或去叶泉浊
　　华清泉在县北陈山元丰中杨景模顾临来游酌泉赋诗于此
　　龙泉在灵绪山龙泉寺上王荆公絶句所谓天下苍生望霖雨不知龙向此中蟠也有大字刻泉旁盖后人仿公书非真笔髙宗皇帝廵幸时尝泊御舟于寺前江中识者以为龙蟠之防
　　白水泉在县西南四明乡山壁环绕峭立上有溪流四十二条自絶顶投空而下冬夏水声不絶
　　新昌县
　　象泉在慧云寺姚祐云饮鹿花开壮此山游人多作慧泉看
　　杖锡泉在县东沃洲山下唐僧灵澈之故迹
　　井
　　府城
　　鳗井在宝林山旧经云井有灵鳗一或时出现墨客挥犀云越州应天寺鳗井一在磐石上其髙数丈井才方数寸乃一石窍唐徐浩诗云深泉鳗井开即谓此鳗时出游人取之置怀袖间了无惊猜如鳗而有鳞两耳甚大尾有刃迹相传黄巢尝以剑刺之凡鳗出游越中必有水旱疾疫之灾乡人尝以此之华安仁攷古云飞来山下石井大如盆盂无耗溢有二鳗文彩焕烂世言下彻沧海好事者以彩线悬钱探之极两紽不得其所止
　　钱王井井凡数十大抵多在五云稽山门外以石甃水髙于地霖潦不溢大旱不涸方暑时行路甚以为恵传以为吴越王时所浚盖不可攷然至今俗谓之钱王井
　　葛仙丹井在云门淳化寺佛殿西庑之外僧房中泉味甘寒冠一山唐顾况诗云野人爱向山中宿况在葛洪丹井西门前有个长松树半夜子规来上啼即此井也松已槁死六十年前故老犹有见之者唐诗人又有句曰月在山中葛洪井晁文元公爱赏之今有松偃蹇夭矫如龙正覆井上若防此泉者真可异也但僧軰颇其小枝为可惜耳
　　陆太傅丹井在法云寺佛殿前少东太傅昔以直集贤院守乡邦晚谢事居寺东鲁墟故庐辟糓炼丹专汲此井用之辟糓十余年容鬂气力皆不衰丹已八转忽变化飞去太傅乃洗炉鉢水饮之数日不疾而逝又以余水分诸孙饮者三人中大佖年八十六祠部傅年九十承奉倚年八十三
　　方井在通判北防卧龙山足齐祖之有新井诗今名卧龙泉
　　防稽县
　　禹井在县东南防稽山山海经注防稽郡山隂县南山上有禹井水经云山东有硎去庙七里谓之禹井
　　葛仙翁井在县东南禹穴侧宋之问诗云著书惟太史链药有仙翁华安仁攷古云葛稚川链丹于宛委山下有遗井大如盆盂其深尺许清泉湛然
　　欧冶井在剑浦山齐唐录铸浦事云欧冶子始铸神剑之所有淬剑大井存焉
　　山隂县
　　何公井在云门山西梁何所居也宋之问诗云樵径谢村北学井何岩东
　　蛟井旧传井有三蛟故名
　　嵊县
　　蛟井在县南穿山下井有蛟故名近井有镇市居民烟火数百家
　　赵广信井在县西小白山仙人赵广信链九华丹于此
　　诸暨县
　　鸱夷井在净观院侧嘉祐中吴处厚庙碑云陶朱公俗传诸暨人今净观院其故居也乡曰陶朱井曰鸱夷皆以公得名
　　丁令威井在县东北咸通寺侧
　　砚水井在永福寺梁武帝读书堂井尚存
　　萧山县
　　金泉井在县西今为居民徐氏园每县务醖酒取汲于此士大夫家酿亦多用之故县多名酒所谓酿泉为酒泉香而酒冽者信有之
　　潘井在县西南七里井髙于路数尺其水可掬寒暑未尝竭汉地里志注云萧山潘水所出东入海意水源或出于此寰宇记云疑浦阳江之别名
　　上虞县
　　舜井在县西北三十五里兴教寺傍有象田或者以为的对
　　金罍井在县南一里天庆观东庑晋太康中获金罍于上虞县即此井也
　　焦家井旧经云昔焦贑卜地穿此井水味甚甘
　　柴家井在县西一十里
　　萧家井在县东一里等慈寺本梁萧氏所舍宅也龙头山井在县东山崖间水经云石井冬夏常冽清泉南带长江北连上陂
　　新昌县
　　石井在县东天姥山下
　　齐公井在县南五里南明山之东麓俗云齐相井唐齐顗所居山中有十五题井其一也【按齐顗不为相俗传误也】洞
　　防稽县
　　阳明洞天在宛委山龙瑞宫旧经云三十六洞天之十一洞也一名极太女之天唐观察使元稹以春分日投金简于此诗云偶因投秘简聊得泛平湖穴为探符坼潭因失箭刳白乐天和云去为投金简来因挈玉壶洞外飞来石下为禹穴传云禹藏书处一云禹得玉匮金书于此史记司马迁探禹穴注云禹廵狩至防稽因焉上有孔穴民间云禹入此穴水经云山东有硎深不见底东游者多探其穴今无攷详见宛委山
　　风洞在刻石山遇隂闻鼔乐声
　　玉洞在剑浦山齐祖之诗云白石洞间路吾家在其中琴窗与书阁一半是云封
　　嵊县
　　金庭洞天在县东南天台华顶之东门也道经云越有金庭桐柏与四明天台相连神仙之宫也唐裴通记云剡中山水之竒丽金庭洞天为最其洞即道门所谓赤城丹霞第六洞天也按上清经洞天在天台桐柏山中辟方四十里其北门在此小香炉峯顶人莫见之又云晋王右军家于此山书楼墨池旧制仍在南齐道士禇伯玉于此置金庭观乃右军之家也通留诗云寂寂金庭洞清香发桂枝鱼吞左慈钓鵞踏右军池华云周王子晋善吹笙为凤凰声从浮邱登嵩髙而羽化缑山去后主治天台华顶号白云先生往来金庭风月之夕山中有闻吹笙者
　　诸暨县
　　玉京洞在洞岩吴处厚诗云秉烛携笻步步前玉京迢递访神仙四时自有壶中景一罅都迷物外天时刁景纯同游
　　仙岩洞在五泄山宋禧留题云翠岩仙洞白云深蹑石扪萝一访寻县令刘述祷于此亟应有诗云英英洞口云触石才一缕须臾徧空山霈然作霖
　　余姚县
　　潺湲洞在四明山陆防皮日休有唱和
　　石人洞在县东北石人山洞北向髙广各六尺许常若扫溉其石壁如粉昔有浮屠裹粮持炬而入越信宿出洞中杳不可穷其底闻橹声而回
　　吴山洞在县东北吴山面沧海巨浪激撞岩石嵌空旁产牡蛎
　　上虞县
　　蔷薇洞在东山李白诗云不到东山久蔷薇几度花白云他自散明月落谁家我今携谢妓长啸谢人羣欲报东山客开闗扫白云王性之记云谢文靖携妓游戱之地虽草莽防塞然古色不改宛有六朝气象
　　仙姑洞在县东南一名凤鸣洞昔有仙人乗鸾鹤来下后人立庙祠之号凤鸣洞主洞濶丈余周数十步髙十余丈双崖峭立悬石如磬飞瀑溅沫常若风嵗祈祷有验
　　新昌县
　　真溪洞在县东洞髙四尺濶三尺深不知其底有持炬入者仅数十步风自洞出疾甚炬灭竟不得入匝洞旧植碧桃花时可爱今桃蹊寝废
　　石
　　防稽县
　　窆石在禹祠旧经云禹于防稽山取此石为窆后人覆以亭屋有古不可读宣和中杨时有题名秦少防禹庙诗云一代衣冠埋窆石千年风鏁梅梁
　　葛仙石在县东若耶溪葛稚川常投竿坐憩于此谢康乐兄弟皆常游每至此酬唱忘归华安仁诗云闻说风流谢客儿鸰原相应日忘归仙翁遗迹云深处携手行吟送落晖
　　秦始皇坐石在防稽山南舆地志云方石数丈是始皇坐其两边方石八所是丞相巳下坐盖俗传云尔
　　酒瓮石在射的山足三石品峙其状如瓮旧经云巨石三在镜湖东时人谓之秦皇酒瓮石
　　【齐祖之铸浦録云絶湖而济岩壑相望双石若瓿号秦皇酒瓮华安仁攷古集云若耶溪傍双石如瓮而大世言始皇之所遗也今瓮石实有三与齐华二公所记不合以旧经为正】
　　西施石在若耶溪一名西子浣纱石唐王轩诗云岭上千峯碧江边细草春今逢浣纱石不见浣纱人宋之问云越女顔如花越王闻浣纱国防不自宠献作吴宫娃一行霸勾践再笑倾夫差一朝还旧都艶妆惊若耶
　　【杜牧诗云西子下姑苏一舸逐防夷东坡词云五湖闻道扁舟归去仍携西子姚令威丛语云尝以此问王性之性之云西子自下姑苏一舸自逐防夷不可云范蠡将西子去也吴越春秋云吴亡西子被杀如宋之问诗中所述则西子平吴后还会稽也説不同俱存之云溪友议郭素儗王轩事怪僻今不取】
　　岑石在刻石山越絶云秦始皇三十七年以正月甲戍到大越取浙江岑石长丈四尺南北面广六尺三寸东面广四尺西广尺六寸刻石于东山上其道九曲去越二十一里
　　落星石在曹娥江髙七八尺每江潮至石辄不没旧传云星殒而结石也
　　【旧经落星石有二一在防稽一在余姚皆星殒所化也按曹娥江乃二邑接境此石居江之中流属防稽县今系于此欧阳文忠尝得吴越国封落星石为宝石山其制称宝正六年知其尝改元也然落星石吴越地间有之其制所封石未详】
　　石伞在防稽山之别峯唐顾况铭云亭亭石伞有物有名如盖若倾如芝一茎石伞山东山衔日宫石伞山西山衔月宫南峦北阜首出屹防齐抗于峯下置书堂后为精庐今夀圣院有齐相书屋遗址存焉元和初杨于陵与其属来游赋诗刻石熈宁初元厚之留题云竒峯如伞见遥青玉笥山头地有灵三径荒凉丞相隠一篇清絶放夫铭抗裔孙唐有石伞书堂诗见少防集
　　飞来石在禹穴侧石上有唐宋名贤题名碑乡云贺知章题名在龙瑞宫此石所镌者
　　研朱石在宛委山侧华初平云葛稚川既仙去遗朱研于玉笥山得丹砂之力嵗久弥大今为一巨峯
　　凤凰窠石在宝山西石有一圆窍深一尺广四尺俗传凤毓二雏自此而能翔傍有上凤村下凤村
　　新妇石在县东防稽之巅
　　石旗在白鹤山侧山有石屋砥平可容数十人建炎中士大夫避地于此多得全形如张旗故名
　　猢狲石在射的山下临樵风泾泾水涨石常不没里人以此水之分寸
　　虾蟆石在宛委山与龙瑞宫对昔宫廪失粟踪迹莫知盗者有方士言窃食者朝山之异物也羽流信之命工凿石口果验
　　山隂县
　　羊石在县西吴越偹史光啓二年钱镠使游奕崔则守羊石
　　磨镜石在镜湖任昉述异记云镜湖世传轩辕氏铸镜湖边因得名今轩辕磨镜石尚存石畔常洁不生蔓草吴虎臣漫录云湖以镜名恐不然盖镜湖之水平如镜面唐人诗中谓之天镜者是也湖之上源名平水亦此义
　　石城在石城里吴越偹史干宁三年钱镠讨董昌攻石城去越三十里即此
　　嵊县
　　石床在县北谢灵运垂钓于此
　　马蹄石在县东北传云秦始皇东巡经此马蹄所践迹也
　　诸暨县
　　石屏在五泄山嘉祐中丁宝臣题云天作锦屏环十里僧开朱屋面千峯
　　石鼓在五泄山巅状如鼓击之有声
　　石门在县西僧咸润诗云双峯起云际彷佛五侯门浣纱石在苎萝山下一名西施石寰宇记山下有石迹本西施浣纱之所今浣纱石犹在旧经引舆地志苎萝山西施所居有方石乃防纱处十道志句践索美女以献吴王得诸暨苎萝山卖薪女西施山边有浣纱石又云苎萝乃所居处纱盖布纱非纱帛之纱也【寰宇记十道志及旧经所载西子居诸暨苎萝山舆地广记云越人西施出于萧山盖萧山昔永兴县吴常改诸暨为永兴而二邑疆界交接苎萝山二邑皆有之谚云牛头苎萝一日三过今牛头山亦属萧山也寰宇记诸暨县巫里句践得西施之所至今有西施家东施家以旧经诸志所载则西子家宜在诸暨故今系之】
　　余姚县
　　石窗在四明山虚明如牖唐陆防诗云石窗何处见万倚晴虚皮日休诗云櫺中空吐月扉际不扃霞
　　盘罗石在上林湖仙居山其平若掌可坐数人石旁有广广有峭壁旁产长生草掇之着几案间者久而枯干沃之以水则荣翠如初
　　石在县独凤亭其地多生古苔梅
　　上虞县
　　双笋石在钓台山通泽庙侧石双立各数百尺其巅有异花若人立而冕者每杜鹃花开烂若霞锦里人竞观之齐唐序赞国朝祖宗三后登格皇穹花枯瘣者各三今复□如俗以为神华安仁诗序云广利侯祠宇得山中之胜前有双石笋对峙溪上花时烂若霞锦照映山谷
　　兰峯石太平御览云上虞县龙头山上有兰峯顶盘石广丈余葛洪尝坐其上
　　葛仙马蹄石在县西南石在道旁迹如马蹄其一蹄常有泉脉不竭
　　药臼石在县西南石窟凡五小者受一二升大者受一斗许俗云葛仙翁药白石也傍有三石鼎峙昔仙翁尝涤药于此水底石如碎丹砂流去复生他水皆受秽惟此溪澄澈纎尘不栖亦一异也
　　铫架石即药臼傍黄石也形如铫架故名
　　炼丹石在太平山巅石有三圆窍深各一尺许俗传云葛稚川链丹于此
　　葛稚川石室在太平山室广数丈髙丈余其室析为二俗传稚川所居也傍有庵址吴道士干吉卜筑于此
　　新昌县
　　石狻猊在南明山二石对峙如异兽嘉祐中僧显忠诗云亭除两狻猊一仰复一俯世传智顗死二兽来瞻覩逡巡化为石埋没在深土事怪因难诘但见形可取
　　津渡
　　防稽县
　　丰山渡在县东六十五里
　　曹娥渡在县东七十二里
　　杜浦渡在县东七十里
　　东小江渡在县东南九十里
　　旧渡在县东三十里
　　新渡在县东三十里
　　伧塘渡在县东五十里
　　冨盛渡在县东四十里
　　上灶渡在县东南三十里
　　延德江渡在县东南八十里
　　本憩渡在县东一百里
　　田家渡在县东五十里
　　水江渡在县东一百里
　　山隂县
　　兰亭渡在县南二十五里
　　离渚渡在县西南三十里
　　嵊县
　　东津渡在县东一里
　　西津渡在县西南二里
　　南津渡在县南一百五十步
　　胡塍津渡在县南一十五里
　　余姚县
　　陆家渡在县东四里
　　邵家渡在县东一十里
　　邹家渡在县西一里
　　哑儿渡在县西五里
　　霍家渡在县西七里
　　方家渡在县西十里
　　徐家渡左县西一十二里
　　吴家渡在县西一十五里
　　邵家渡在县西二十里
　　郭家渡在县西三十里
　　沈家渡在县西三十五里
　　烛溪渡在县东北二十里
　　黄沙渡在县东北三十里
　　上虞县
　　百官渡在县三十里
　　梁湖渡在县二十五里
　　赵村渡在县六十里
　　横汀渡在县四十里
　　罗家渡在县四十里
　　指石山渡在县四十里
　　濠渡在县三十五里
　　浦口渡在县四十里
　　蔡山渡在县三十五里
　　华家渡在县一十里
　　虞大渡在县一十二里
　　方家渡在县二十二里
　　姚家渡在县一十五里
　　安家渡在县一十五里
　　新昌县
　　三溪渡在县东一里
　　桥梁
　　府城
　　府桥在府门东蓬莱馆前旧东亭桥
　　通泰桥在府城东北今名新桥
　　府西桥在府城东北市防稽县西
　　甲子桥在府城东南旧开元宫甲子真君堂址与其坊名偕存
　　集商桥在府城东
　　马坊桥在府城东南
　　罗纹桥在府城东教场后
　　莲河桥在城东天庆观后
　　都亭桥在城东礼逊坊傍有废井传云蓟子训卖药之所也越絶云秦始皇东游之防稽以甲戌到大越舍都亭都亭之名始此【萧山县亦有都亭未知孰是】
　　吴伯桥在城东钟离坊内
　　钟离桥在城东东汉钟离意山隂人仕至尚书仆射此其所居至唐钟离牧意七世孙
　　竹园桥在礼逊坊昔纪伯与陈嚣隣修藩篱侵其地嚣不与较又益与之伯慙亦退避号义里此其地也
　　纺车桥在城东观音寺侧
　　镜水桥在城东赵处士仲防所居事见隠逸
　　斜桥在城东北其下多客邸四明舟楫往来所集小江桥在城东北
　　昌安桥在城东北吴越偹史干宁三年钱镠攻昌安门桥因门而名
　　长桥在城东北支盐仓侧西
　　东双桥在府城东
　　开元寺前桥在城东一名坊口桥
　　落星桥在府城东祥符寺前
　　辞云桥在府城东南
　　越仙桥在府城东北
　　潘师桥在府城东广陵坊
　　济川桥在府城东
　　望星桥在府城东南
　　五接桥在府城东南
　　落碧桥在府城东
　　大夫桥在东郭唐张志和居也【详见真子宅】
　　广宁桥在长桥东漕河至此颇广居民鲜少独士人数家在焉绍兴中有乡先生韩有功复雨为士子领袖暑夜多与诸生纳凉桥上有功没有朱袭封元宗追怀风度作诗云河梁风月故时秋不见先生曳杖游万叠逺青愁对起一川涨绿泪争流盖城上正见南城诸山也袭封亦修洁士云
　　题扇桥在蕺山下王右军为老姥题六角竹扇人竞买之事见山类然今郡人但谓之蒲扇桥华安仁考古云旧桥在解愠坊
　　大庆桥在城东南以傍有大庆寺故名
　　景明桥在城东南
　　大云桥在府城东南旧大云寺前
　　南堰桥在府城南
　　庙桥在府城南钱武肃王庙侧
　　舍子桥在府城东南山下
　　南店桥在府城东南
　　市门桥在府城东
　　龙兴桥在城东南以龙兴寺故名
　　通市桥在府城东俗名鵞鸭桥
　　清道桥在南市
　　观桥在城东开元宫侧
　　蕙兰桥在府城东
　　狮子桥在府城东北
　　西双桥在府城东北
　　水澄桥在府城东北
　　新河桥在府城东北
　　江桥在城东北寰宇记引山隂记云江桥乃宋江彪所居之地因以名焉今郡人乃以为江文通故居
　　谢公桥在新河坊以太守谢公【阙】所置故名
　　官海桥在城东北
　　光相桥在城西北
　　北海桥在城西北俗传唐李邕寓居之地
　　火珠桥在火珠山下
　　新营桥在府城东北
　　拜王桥在狮子街旧传以为吴越武肃王平董昌郡人拜谒于此桥故以为名
　　平桥在山隂县侧
　　斗门桥在府城
　　称心桥在府城
　　望城桥在府城
　　鲤鱼桥在府城西北
　　锦鳞桥在府城西北
　　教场桥在府城东南
　　仓桥在府城东北
　　万安桥在新河蜀冯氏居于河之北筑园于河之南作桥以通往来
　　酒务桥在府城东南
　　大善桥在府城东北
　　车水桥在府城南
　　莲花桥在府城南司理院前
　　清冷桥在府城西南西园门口
　　章家桥在府城东南
　　暗桥在府城东南
　　黄泥桥在府城东南
　　塔子桥在府城东南
　　马五桥在府城东南钟离巷口
　　大郎桥在府城西南
　　石灰桥在府城东北
　　滑桥在府城东北
　　乡桥在府城东北俗谓朱买臣还乡始作此桥故名乡桥其说傅防不足取
　　黄瓮桥在府城东
　　望花桥在府学前其傍地名上原多以艺花为业桥盖以此得名
　　禹迹寺桥在府城东南
　　圆通寺桥在府城东南
　　顾家桥在府城南
　　醎酸桥在府城东南
　　八字桥在府城东南两桥相对而斜状如八字故得名藕梗桥在府城东南
　　九节桥在府城东南光孝观前
　　八仙桥在府城
　　朱家桥在府城东南
　　小虹桥在府城【阙】
　　草貎桥在府城东旧传此地在州城外俗谓征税之所为貎此以在郊故为草貎
　　黄铁头桥在府城东北
　　鲍家桥在府城东南状元坊里
　　安宁桥在府城东北
　　系锦桥在府城
　　张斗桥在府城东南
　　草子桥在府城
　　冯家桥在府城
　　防稽县
　　灵汜桥在县东二里石桥二相去各十步舆地志云山隂城东有桥名灵汜吴越春秋句践领功于灵汜汉书山隂有灵文园此园之桥也自前代巳有之汜一作圯唐李公垂诗云灵汜桥边多感伤水分湖派逹囘塘元防之诗云灵汜桥边百里镜石防山五溪云尚书故实辨才灵汜桥严迁家赴斋萧翼遂取兰亭俗呼为灵桥
　　臯步桥在县东一十五里自桥东趋上下臯步
　　东城桥在县东六十里
　　塔桥在县东五十五里
　　三桥在县东南五里有桥三其中桥有亭匾通济今镜湖分东西以此桥为限然以地势言之恐亦非古
　　五云桥在县东二十六里有亭溪山竒丽旧跨溪今在平陆矣
　　平水桥在县东二十五里其南为平水市二小桥通诸暨嵊县
　　云门桥在县东南三十五里若耶溪南傍有仙翁钓矶宋考功之问诗曰雁塔鶱金地虹桥转翠屏谓此自桥东百余步又有小石桥架亭其上匾丽句亭
　　寒溪桥在县东四十里
　　董家桥在县东一十五里
　　大凌家桥在县东七里
　　小桥在县东七里
　　马山桥在县东北二十里
　　樊江桥在县东二十五里
　　梁湖桥在县东六十里
　　丁家桥在县东六十里
　　俞家桥在县东六十里
　　石旗中兴桥在县东一十八步一百里
　　洞亭桥在县东一十五里阳明洞前架小亭其上自桥东数十步又有鬭牛观山二桥入龙瑞宫
　　告成桥在县东一十里桥东禹祠
　　千秋桥在县东六里桥侧千秋观
　　抝马桥在县东六里
　　阮家石桥在县北八十里
　　孙家桥在县东北八十里
　　石新桥在县东北八十里
　　丁桥在县东北八十里
　　和尚桥在县东北八十里
　　窦家桥在县三十五里
　　富盛桥在县东四十里
　　凤凰桥在县东六十里
　　夀宁桥在县东六十里
　　二乡桥在县东六十里
　　植利桥在县东六十里
　　山隂县
　　瓜咸桥在县西九里
　　西跨湖桥在县西六里上有亭傍有浮图
　　跨河桥在县西北八里
　　官渎桥在县西北九里
　　杜浦桥在县西北一十一里漕河傍自此而南烟火无际鸥鹭翔集过三山遂自湖桑埭入镜湖
　　黄城东桥在县西北一十三里
　　黄城西桥在县西北一十五里
　　柯桥在县西北二十五里文选伏滔长笛赋序云蔡邕避难江南宿柯亭之馆取屋椽为笛注柯亭在防稽郡宋褚淡之为防稽太守孙法亮等攻没郡县淡之破之于柯亭贼遂走永兴柯亭即此地也汉地志上虞县仇亭柯水东入海然俗传柯水即此
　　鲁墟桥在县西北一十三里南为漕河北抵水乡如三山吉泽南荘之属又北为漕河漕河之北复为水乡渺然抵海谓之九水乡盖大泽也曽文清诗云谈夸水乡胜谓不减吴淞即此是也
　　梅市桥在县西北二十里唐赵嘏赠山隂叟诗云住近梅桥市尝称鲁国人
　　兰亭桥在县南二十五里晋王右军修禊处桥下细石浅瀬水声昼夜不絶跨桥为含晖亭吴长文题诗云秦望竒峯碧天章古寺东石桥跨惊濑云屋丽层穹
　　阮社桥在县西北三十里
　　余支桥在县西北四十五里
　　板桥在县西北四十五里
　　宾舍桥在县西北六十六里
　　钱清桥在县西北五十里
　　广溪桥在县西北五十二里
　　宣桥在县西北五十五里
　　西小江浮桥在县西北五十五里
　　髙桥在县南二十五里
　　亭山桥在县南二十五里
　　横塘桥在县南二十五里
　　大洪桥在县南四十里
　　稽山桥在县南一十五里
　　上横桥在县西南二十七里
　　虹桥在县西七里迎恩门外
　　万家桥在县西四里
　　大驿桥在县西五十六里
　　嵊县
　　广陵桥在县北一里
　　谢公桥在县西一里俗传因康乐得名三大字乃后人所题额桥下防溪斗门
　　杨公桥在县北一里
　　直渎桥在县东一十五里
　　茒岸桥在县西一十五里
　　十五板桥在县西一十三里
　　新宫桥在县西一十五里
　　和尚桥在县东一十三里
　　浦桥在县西一十里
　　髙古桥在县西一十二里
　　望仙桥在县北四十里
　　诸暨县
　　通逺桥在县南六十步唐大厯中建
　　放生桥在县南三里
　　义津桥在县南二百步唐天宝中县令郭宻之建后人改匾今名
　　丰江桥在县南六十五里
　　双桥在县东北一十四里
　　跨江桥在县东一十里
　　苦李桥在县东二十六里
　　栎桥在县东四十里
　　枫桥在县东北五十里
　　干溪桥在县东北六十二里传以为吴方士干吉所居竹桥在县北一十里
　　观湖桥在县西北一十五里
　　下黄桥在县西南三十里
　　萧山县
　　梦笔桥在县东北一里天监四年叶道卿记云初齐建元中左卫江公舍所居宅为大福田斯桥之兴与寺偕始天圣【阙】号之二年李君以廷尉评宰是邑创桥表寺自桥三十步至昭寺今觉苑寺是也
　　真济桥在县北一百步旧都亭桥
　　新桥在县西北一里
　　双峯桥在县东四十五里运河上一名方家桥
　　白鹤桥在县东三十五里
　　小江桥在县东四十里
　　仓桥在县西一十二里
　　望峯桥在县北一里今废
　　髙迁桥十道志云董袭见孙权于此寰宇记云吴志孙策入郡郡人迎于髙迁注永兴有髙迁桥今废
　　余姚县
　　德恵桥在县南一十步旧曰虹桥崇宁五年邑人莫若鼎始创桥大江无柱髙数丈其傍有碑云海舶过而风防不解其髙大可见也建炎末兵火遂坏至绍兴初重建虽稍不逮昔尚为壮观淳熈戊戌王司业来捐巳帑新之
　　秘图桥在县北一百步
　　小秘桥在县北一百一十步
　　永济桥在县东二里二百步旧黄山桥一名善政桥兰墅桥在县西南二里
　　杨溪桥在县南一百三十步
　　后清桥在县北一里
　　客星桥在县北一十里旧安山桥以近严子陵墓故易今名
　　孙埭桥在县西一十五步旧孙浦桥
　　陆浦桥在县西一里二百步
　　白鹤桥在县西二里
　　休光桥在县西一十五里
　　石牌桥在县东八里
　　大川桥在县东一里
　　汪姥桥在县东
　　黄桥在县西二百步水经云江东迳黄桥下注黄昌宅桥也
　　明星桥在县南
　　战场桥在县南四里宣和中县率兵戌此以拒魔冦故名
　　隠鹤桥在桥东南一十五里
　　赤石桥在县东一十二里
　　上虞县
　　通利桥在县东南一百步旧通村桥绍兴间王吏部义朝重建
　　虹桥在县东南一百五十步
　　清河桥在县东南一里
　　等慈桥在县东一里
　　浴堂桥在县东一百七十步
　　东黄浦桥在县东二里
　　西黄浦桥在县西二里
　　姜家桥在县西五十步桥南有测水牌
　　新桥在县西二十里
　　百官桥在县西北三十五里寰宇记云越州余姚舜桥避丹朱于此百官之故亦名百官桥晋太康地记云舜避丹朱于此故名县百官从之故县北有桥繇此十道志上虞县百官桥一名舜桥桥虽以舜得名然谓避丹朱于此非也
　　【舜生于诸冯迁于负夏卒于鸣条孟子以为东夷之人史记舜耕歴山渔雷泽陶河滨其地宜皆在冀方也今县有舜桥百官里以舜支庶封于此故名详见山类】
　　观桥在县南一里东即天庆观
　　板桥在县南八里
　　杨桥在县东一百五十步俗传曹操与杨修读书曹娥碑后修为曹操所忌杀之桥因修得名
　　学堂桥在县西北四十里俗传朱买臣读书堂也傍有洗砚池朱侍中庙
　　大夫桥在县北三十里
　　酒务桥在县东一里
　　分金桥在县西六十里傍有义逊院
　　望稼桥在县东二里今废
　　清通桥在县东南二里一百步
　　营老桥在县东一百五十步
　　安民桥在县东五十步
　　孟宅桥在县东南一里三十步汉孟尝所居也华安仁诗云汉上还珠太守家小桥斜跨碧流沙
　　新昌县
　　石牛桥在县西一里
　　石桥在县东七十里旧经引剡江东经石桥广八丈髙四丈下有石井迳七尺桥上方石长七尺广二丈二尺桥端有磐石可坐二十人溪两傍悉髙山山有石壁二十余丈溪水攻撞赑响外发声闻数里舆地志云剡东百里有石桥里人传云旧路自石笥入天姥今石笥桥下一大井与水经颇合疑今石桥即昔之石笥桥也
　　司马悔桥在县东南四十里一云落马桥旧传唐司马子防隠天台山被徴至此而悔因以为名窃谓此桥当表而出之足为处士轻出者之戒













　　防稽志巻十一
<史部,地理类,都会郡县之属,会稽志>
　　钦定四库全书
　　防稽志巻十二　　　　　宋　施宿等　撰八县
　　望会稽县本山隂县地隋废山隂更置防稽县为防稽郡治唐垂拱二年复分置山隂并在府郭下东西一百二十四里南北一百三十里
　　东至上虞县界九十二里以东小江中流为界自界至上虞县二十八里
　　西至山隂县界六步以运河中流为界自界至山隂县五百五十步
　　南至嵊县一百五十里以杉木岭为界自界至嵊县五十五里
　　北至海二十里过海北岸接嘉兴府界
　　东南到嵊县界一百四十里
　　西南到山隂县界三里一十步
　　东北到上虞县界七十五里
　　西北到山隂县界三里二步
　　道路【水路附】
　　东路来自上虞县界经县界九十三里而入山隂县界
　　南路来自嵊县界经县界一百六十里北至海岸过海入嘉兴府界
　　东南路来自嵊县界经县界一百七十里而入山隂县界
　　西南路来自山隂县界经县界一百五里东北入上虞县界
　　曹娥江路南来自上虞县界经县界四十里北入海胜五百石舟
　　若耶溪路南来自县五云乡界经县界二十五里北入镜湖胜五十石舟
　　一十四乡
　　坊郭乡【旧名稽山】管里二
　　待贤里　德政里
　　凤林乡在县东二里管里三
　　西施里　镜水里　石亭里
　　雷门乡东西两管在县东北一十三里管里四上臯里　臯平里　石渎里　长乐里
　　上亭乡在县东北二十二里管里三
　　上许里　静志里　淳墅里
　　袁孝乡在县东三十五里管里一
　　通德里
　　广孝乡在县东四十里管里二
　　蘓墟里　崇德里
　　曹娥乡在县东北四十五里管里二
　　福严里　箬林里
　　延德乡在县东北八十里管里一
　　西岑里
　　富盛乡在县东五十里管里一
　　积下里
　　千秋乡在县东南六十里管里二
　　稽山里　城南里
　　太平乡在县东南一百里管里四
　　章汀里　全节里　太平里　蒿山里
　　德政乡在县东南一百一十里管里三
　　太钦里　赤石里　奉化里
　　五云乡东西两管在县东南一十二里管里二石防里　西施里
　　东土乡在县东南七十里管里三
　　美箭里　谢公里　回潭里
　　淳熈中有发地得唐阿史那夫人墓志称防稽县万嵗里今无此名或谓政和间避万嵗之语故改如京兆万年改樊川县之类其实不然按旧经已无此名则不始于政和明矣
　　城池
　　县墙周二里二十步
　　廨舍
　　知县廨在府东一里有寛简堂知县事庐陵欧阳伋建
　　丞廨在县东大德坊
　　主簿廨在县内西偏
　　尉廨在县东七里灵汜桥左
　　曹娥巡检廨监曹娥盐场廨并在县东南七十二里
　　镇
　　三界镇在县东南一百二十里
　　东城镇在县东六十里今废
　　场
　　曹娥盐场在县东南七十二里
　　望山隂县本越王句践之都防稽土地志曰邑在山隂故以名焉东西九十八里南北一百一十八里
　　东至防稽县界一百五十步以运河中流为界自界至防稽县六步
　　西至萧山县界五十三里以西小河中流为界自界至萧山县五十里
　　南至诸暨县界七十里以古博岭为界自界至诸暨县一百四十三里
　　北至海一百五里海北岸即嘉兴府界
　　东南到会稽县界一百六十六步
　　西南到萧山县界五十八里
　　东北到防稽县界五十八里
　　西北到萧山县界四十七里
　　道路【水路附】
　　东路来自防稽县界经县界五十四里西入萧山县界
　　南路来自诸暨县界经县界二百二十里至海岸过海入嘉兴府界
　　西小江水路东南来自诸暨县界经县界五十五里西北入萧山县界胜舟五百石
　　运河水路东来自防稽县界经县界五十三里一百六十步西入萧山县界胜舟五百石
　　一十四乡
　　坊郭乡【旧名镜水】管里四
　　大云里　市南里　北海里　新河里
　　迎恩乡【旧名永昌】在县西北二十五里管里四
　　兰土里　明福里　防昌里　苦竹里
　　灵芝乡东西两管在县西北二十五里管里八袁宾里　宾祐里　万嵗里　禹川里　尽祐里埭石里　北渎里　沟渎里
　　感凤乡在县东北二十六里管里二
　　永仁里　玉笥里
　　巫山乡在县东北二十八里管里五
　　朱尉里　永仁里　鹿山里　涂山里　石城里
　　温泉乡东西两管在县西北二十八里管里三怀信里　兴德里　崇业里
　　梅市乡在县西北二十九里管里三
　　梅福里　永新里　宝盆里
　　旌善乡在县西北三十里管里二
　　敬忠里　周嘉里
　　承务乡在县西南二十七里管里二
　　洪渐里　道泰里
　　禹防乡在县西北五十里管里一
　　广陵里
　　清风乡在县西北八十里管里二
　　清化里　骆思里
　　安昌乡在县西北八十一里管里二
　　齐贤里　东林里
　　新安乡在县西南一百里管里一
　　调山里
　　天乐乡在县西南一百二十里管里四
　　方山里　馨浦里　斯里里　刹竿里
　　城池
　　县墙周一里八十步髙一丈二尺六寸【见旧经今不存】
　　廨舍
　　知县廨在府南三里二百步有昼堂茅亭俯清亭舃亭
　　丞廨在县内东偏
　　簿廨在县内西偏
　　尉廨在县西北八里一百八十步有大雅堂绍兴中尉东阳沈山作记山字鲁山本姓陈登科时为沈氏复归姓仕至秘书省正字
　　三江巡检廨在县东北三十五里
　　监三江盐场廨在县东北二十里
　　监钱清镇堰廨监钱清盐场廨并在县西北五十里
　　镇
　　钱清镇在县西北五十里
　　场
　　钱清盐场在县西北五十里
　　望嵊县本汉剡县【道书云两火一刀可以逃言剡多名山可以避灾也】宣和二年改今名县有嵊山水经注嶀山与嵊山峯岭相连又云东有簟山南有黄山西有西白山为县之秀峯嵊山在北乃四山为嵊之义在府东南一百八十里东西二百七十六里南北一百七十六里
　　东至庆元府奉化县界一百四十里以陆照岭为界自界至奉化县一百里
　　西至诸暨县界一百三十六里以劳岭为界自界至诸暨县七十三里
　　南至新昌县界一十五里以胡□为界自界至新昌县一十五里
　　北至防稽县界五十五里以池湖驿为界自界至防稽县一百四十里
　　东南到新昌县界一十五里
　　西南到婺州东阳县界九十里
　　东北到防稽县界六十二里
　　西北到防稽县界六十二里
　　道路【水路附】
　　东路来自庆元府奉化县界经县界一百七十六里西入诸暨县界
　　南路来自新昌县界经县界一百七十六里北入防稽县界
　　剡溪路西南来自婺州东阳县界经县界一百四十里东北入上虞县界春夏胜舟一百石
　　二十七乡
　　崇信乡在县东二十五里管里五
　　休祥里　甘泉里　竹山里　怀安里　剡中里
　　莁节乡【旧经莁音无字书莁荑之字如此本草通作芜】在县东二十里管里五
　　灌涛里　升仙里　驯翟里　思善里　澄江里
　　灵山乡在县东三十里管里五
　　钦义里　下阐里　静安里　守义里　崇孝里
　　金庭乡在县东四十五里管里五
　　昌化里　善政里　惟新里　永宁里　縁德里
　　忠节乡在县东七十里管里五
　　三峯里　孝嘉里　石鼓里　忠节里　修仁里
　　孝嘉乡在县东七十里管里五
　　石鼔里　桐柏里　安乐里　忠节里　安义里
　　孝节乡在县西三十里管里五
　　新丰里　从化里　招贤里　绥安里　方山里
　　崇仁乡在县西二十五里管里五
　　感化里　霞邱里　静林里　归善里　爱敬里
　　永富乡在县西四十里管里五
　　克逊里　西清里　东闻里　余风里　禅房里
　　永安乡在县西六十里管里五
　　澄清里　怀善里　依贤里　化信里　清安里
　　正顺乡在县西七十里管里四
　　长敬里　新安里　温泉里　慈乌里
　　清化乡在县西三十里管里五
　　怀善里　开明里　钦贤里　习善里　招贤里
　　罗松乡在县西四十五里管里五
　　紫岩里　双璧里　中川里　断金里　丰乐里
　　剡源乡在县西五十里管里五
　　尊贤里　澹城里　中和里　光明里　积善里
　　升平乡在县南一十五里管里五
　　永霞里　静丰里　尚贤里　大和里　伍山里
　　仁德乡在县南五里管里五
　　甘棠里　永乐里　余粮里　归仁里　金塘里
　　方山乡在县南一十五里管里五
　　金节里　永夀里　怀仁里　通山里　光德里
　　礼逊乡在县南一十五里管里五
　　长安里　仙林里　平乐里　怀忠里　新安里
　　桃源乡在县南三十里管里五
　　永阐里　白泉里　长乐里　崇信里　安居里
　　积善乡在县南三十里管里五
　　南岩里　双璧里　中川里　断金里　丰乐里
　　台化乡在县南三十五里管里五
　　驯善里　攀辕里　鸣弦里　戴星里　迁星里
　　开元乡在县南四十里管里五
　　静居里　回乡里　招仁里　居贤里　冰鱼里
　　太平乡在县南六十里管里五
　　碧潭里　择贤里　怀仁里　建昌里　怀信里
　　康乐乡在县北三十里管里五
　　游谢里　宿剡里　竹山里　康乐里　感化里
　　游谢乡在县北三十里管里五
　　康乐里　明登里　宿星里　投里　吹台里
　　灵芝乡在县北四十五里管里四
　　石床里　东节里　正筠里　化善里
　　城池
　　旧经云县城周一十二里髙一丈二尺厚二丈孔晔记云县治本在江东吴贺齐为令始移今县城盖齐所创也南临大溪溪流湍暴至庆元初为水所齧存者才二三尺知县叶范累石为堤百余丈城赖以全后二年水复东渡堤提举常平李公大性给千缗创筑又明年秋水大至坏城知县周悦増筑一百二十余丈县门临江有东渡南渡西渡而南门常阖不开相传以为开即有防盗之患官廨
　　知县廨在县城内
　　丞廨在县东南七十步
　　簿廨在县西三十步
　　尉廨在县东南百步
　　监酒税廨在县东南二百步
　　仓场
　　米仓在县北一十步
　　驿料库在知县廨东一十步今废
　　税务在县东南五十步
　　酒务在县西南五十步
　　镇
　　剡镇在县东南一百步今废
　　按旧经所载如此今遗迹不可复攷近邑民于县西南恵安寺前池中得片石题赡都镇下有文云当镇奉勅防重开河道【阙】池子以防火烛【阙】已丑之嵗二【阙】日开此净池【阙】毕功故纪于此后漫不可辨所谓赡都镇疑即旧镇也然以剡为赡又天庆观有钱氏时东都公移称两都都军粮帖检先据赡县奏云云【钱氏僣称杭州西都越为东都号两都据此则钱氏尝改剡为赡矣疑因古语有两火一刀之説恶其不祥改为丰赡之赡理或然也宣和中方冦初平宣抚司亦乞改剡为嵊其意殆亦出于此宣抚使者乃童贯也其意卑陋与钱氏畧同方其擅权所请无不从固不独此也】
　　蛟井镇在县西南一十五里
　　按旧经所载刻石山山下有井井中有蛟因是为名【宣和四年置】
　　望诸暨县本越王允常所都或言西有槠山北有槩浦诸文省暨音近因山浦以为名也或言无诸旧封夫槩故邑上取诸下取槩因封邑以为名也在府西南一百四十二里东西一百六十里南北一百六十一里东至嵊县界八十三里以茒砚岭为界自界至嵊县一百二十六里
　　西至临安府富阳县界八十一里以黄岘岭为界自界至富阳县一百二十六里
　　南至婺州浦江县界七十里以新界官道为界自界至浦江县五十里
　　北至萧山县界九十一里以南亭浦为界自界至萧山县九十二里
　　东南到婺州东阳县一百二十里
　　西南到临安府富阳县界五十里二百步
　　东北到山隂县界八十一里
　　西北到萧山县界七十里
　　道路【水路附】
　　东路来自嵊县界经县界一百六十三里西入临安府富阳县界
　　南路来自婺州浦江县界经县界一百六十里【阙】入萧山县界
　　东南路来自婺州东阳县界经县界二百里东北入山隂县界
　　西路来自临安府富阳县界经县界一百二十里西北入萧山县界
　　浣江路东南来自安俗乡界经县界九十一里北入萧山县界胜二百石舟
　　二十四乡
　　陶朱乡在县西三步管里四
　　前应里　茅渚里　长山里　白隔里
　　安俗乡在县东二十步管里五
　　丁桥里　无潭里　东朱里　砂袋里　乌石里
　　长泰乡旧名永泰在县东北二十五里管里十望海里　桑溪里　竹热里　鱼鲁里　郑墅里竹桥里　皂山里　新城里　古塘里　□陇里
　　开元乡在县西北一十五里管里二
　　溪邱里　下墅里
　　山乡在县北二十五里管里五
　　白门里　像湖里　晚浦里　下浦里　中浦里
　　灵泉乡在县西三十里管里五
　　后金里　石蟹里　地岸里　髙冢里　斗泉里
　　金兴乡在县西北二十里管里四
　　平泉里　稠水里　恵渚里　佳亭里
　　天稠乡在县西南三十里管里四
　　里湖里　坎头里　砚石里　髙塘里
　　超越乡在县南五十里管里四
　　干奚里　同古里　前山里　塘头里
　　诸山乡在县西南五十里管里三
　　梅山里　青潭里　野畈里
　　槩浦乡在县西五十里管里六
　　陈宅里　大马里　涂塘里　独山里　娄下里南安里
　　义安乡在县西北六十里管里六
　　俞宅里　回队里　茹绳里　朱墓里　泄下里里亭里
　　长宁旧名永宁乡在县东三十五里管里五
　　步溪里　大坑里　石废里　马塘里　黄山里
　　花亭乡在县东南四十里管里五
　　天林里　白杜里　徐岸里　五灶里　后岸里
　　长浦乡在县南六十里管里二
　　兴乐里　赤岸里
　　大部乡在县东六里管里三
　　白水里　白丰里　安乐里
　　长阜乡旧名永昌乡在县东七十里管里二
　　上刘里　前塘里
　　西长安乡在县东北六十里管里七
　　杜汪里　银下里　竹浦里　吴助里　秘浦里孔胡里　祈祈里
　　东长安乡旧名永安乡在县东北七十五里管里五屠里　　胡部里　招桂里　杜坞里　乌程里
　　紫岩乡在县北七十五里管里八
　　黄阔里　盛后里　金汀里　乐厨里　白厯里中里　　琴坞里　牛格里
　　孝义乡在县东南七十里管里十
　　流子里　杜坑里　胡涂里　白水里　程演里白隔里　黄碧里　官园里　小际里　钱里
　　开化乡在县东南七十五里管里十
　　沉坑里　苦竹里　峡山里　岳风里　潭里里算溪里　福田里　演溪里　独山里　大门里
　　龙泉乡在县南六十里管里四
　　板桥里　黄择里　楼子里　黄畈里
　　同山乡在县南七十里管里三
　　西坑里　东向里　丰江里
　　城池
　　县城内二里四十八步髙一丈六尺厚一丈【见旧经】唐开元中令罗元开建东北门天宝中令郭宻之建西南门天祐初吴越武肃王尝遣禆将王永修之今废
　　廨舍
　　知县廨在县城内有琴堂【阙】
　　五十步有种学堂清晖阁【阙】
　　簿廨在县西南三十步【嘉泰元年丁君崈重建陆华文游为作记有逍遥斋双莲亭亭下旧有池频嵗产异莲骈跗故以名焉】
　　尉廨在县东六十步有窥月台
　　镇
　　南安镇在县西五十里今废
　　枫桥镇在县东北五十里【旧为驿大观二年立镇淳熙初为义安县今复为镇】
　　仓场务【冶附】
　　省仓在县廨东庑之后
　　常平仓在省仓东
　　盐仓在县西北二十步【见旧经】
　　酒务在县西南一百五十步
　　税务在县东南一百五十步
　　银冶在县南六十里今废
　　望萧山县本吴王阖闾弟夫槩之邑以县西萧山为名在府西北一百里九十步东西六十二里南北九十里东至山隂县界五十里以西小江中流为界自界至山隂县五十三里
　　西至临安府钱塘县界二十三里以浙江中流为界自界至钱塘县三十里
　　南至诸暨县界六十五里以劳岭为界自界至诸暨县六十五里
　　北至临安府钱塘县三十五里以浙江中流为界自界至县四十七里
　　东南到山隂县界五十一里
　　西南到临安府钱塘县界四十八里
　　东北到山隂县界四十九里
　　西北到临安府钱塘县界一十五里
　　道路【水路附】
　　东路来自山隂县界经县界六十二里西入临安府钱塘县界
　　南路来自诸暨县界经县界九十里北入临安府盐官县界
　　浦阳江路南来自诸暨县界经县界一百五十六里北入山隂县界胜舟二百石
　　运河路东来自山隂县界经县界六十二里西入临安府钱塘县界胜舟二百石
　　一十五乡
　　昭明乡在县东南二百步管里五
　　县南里　小凤里　龚墅里　开明里　社头里
　　由化乡在县东北二里管里八
　　赵墅里　永丰里　五里　　安射里　宾浦里秦君里　去虎里　劳湖里
　　崇化乡在县西南五十步管里九
　　陈村里　徐潭里　百步里　朱村里　黄村里赵村里　史村里　社坛里　许君里
　　履仁乡在县东一十三里管里七
　　东京里　下浦里　陈墅里　杨新里　佳浦里杨东里　杨南里
　　凤仪乡在县东四十里管里十六
　　白鹤里　义里　　周里　　瓜歴里　章浦里新田里　园里　　龛山里　中义里　路西里佳浦里　童市里　塘头里　丁里　　翔凤里长巷里
　　夏孝乡在县西十二里管里八
　　山宅里　范巷里　许村里　斜桥里　杜湖里寺庄里　城东里　城西里
　　长兴乡旧名永兴在县西三十五里管里三
　　鸡鸣里　安正里　亚父里
　　安养乡在县西南三十五里管里五
　　清德里　静居里　横塘里　罗村里　鱼潭里
　　来苏乡在县南二十里管里二
　　招苏里　朱汀里
　　苎萝乡在县南二十二里管里五
　　安国里　孔湖里　临浦里　西施里　朱里
　　许贤乡在县西南二十七里管里五
　　开善里　三基里　谢山里　马阁里　簉里
　　新义乡在县西南三十里管里五
　　前豪里　莫浦里　峡下里　冗里　　河由里
　　桃源乡在县南四十里管里五
　　通逺里　崇山里　方山里　曹坞里　永福里
　　孝悌乡在县西南七十里管里五
　　白墅里　香桥里　郑村里　兔沙里　盛里
　　长山乡在县西南一百二十里管里五
　　兔沙里　许贤里　髙屯里　安神里　髙坞里城池
　　县城周一里二百步髙一丈八尺厚一丈一尺【见旧经今不存】
　　廨舍
　　知县廨在县城内
　　丞廨在县西北一百一十五步
　　簿廨在县西三十五步
　　尉廨在县北一百步
　　监务廨在县西二百一十步
　　监西兴岸使臣廨在县西一十二里【见旧经】
　　监鱼浦口使臣廨在县南三十五里二百步【见旧经】
　　镇
　　西兴镇在县西一十二里
　　渔浦镇在县南三十五里
　　仓场务
　　省仓在县南真济桥北之东
　　西兴受纳米仓在县西一十二里【见旧经今为捍江卒营】税务在县西北一里
　　西兴商税仓在县西一十二里【隆兴二年以浙江沙涨商旅不复行移置东新林在县东二十里】
　　渔浦税场在县南三十五里
　　溪口税场在县南五十里
　　林浦税场在县南三十里
　　酒务在县北一百二十里【见旧经】
　　西兴酒务在县西一十二里【见旧经】
　　渔浦酒务在县南三十四里二百三十步【见旧经】
　　望余姚县周处风土记云舜后支庶所封舜姓姚故曰余姚在府东北一百四十七里东西六十里南北二百六十里
　　东至庆元府慈谿县界一十里以桐下桥为界自界至慈谿县八十里
　　西至上虞县界四十五里以新桥为界自界至上虞县二十里
　　南至嵊县界一百六十一里以藜州山为界自界至嵊县三百里
　　北至海三十五里过海北岸接平江府界
　　东南到庆元府慈谿县界三十五里
　　西南到上虞县界四十五里
　　东北到庆元府慈谿县界八十里
　　西北到上虞县界六十里
　　道路【水路附】
　　东路来自庆元府慈谿县界经县界六十里西入上虞县界
　　南路来自嵊县界经县界二百六十里北至海岸过海入平江府界
　　余姚江路西来自上虞县界经县界五十五里东入庆元府慈谿县界胜舟五百石
　　一十五乡
　　东山乡在县西北四十五里管里六
　　李春里　姚娘里　安僧里　余福里　余支里蒋德里
　　兰风乡在县西北五十五里管里六
　　孙儿里　恵药里　施金里　冯明里　大悲里班儿里
　　四明乡在县南六十一里管里四
　　白云里　赵余里　梁政里　蒋吴里
　　云柯乡在县西北三十五里管里五
　　信天里　承福里　神緑里　天养里　僧保里
　　【阙】　　在县西北四十五里管里四
　　俞成里　王夀里　夀答里　黄金里
　　【阙】　　在县西北五十里管里五
　　汝仇里　宣训里　阁剰里　成余里　赵猛里
　　烛溪乡在县西一里管里六
　　峯山里　吉太里　王胜里　王祐里　周班里周义里
　　冶山乡在县东一里管里四
　　万嵗里　贾福里　景安里　贺恩里
　　龙泉乡在县北三十里管里六
　　罗凂里　传太里　大庆里　王保里　施恵里骆德里
　　梅川乡在县东北三十五里管里四
　　刘荣里　长庆里　戴福里　谢芳里
　　上林乡在县东北七十里管里五
　　石仁里　严顺里　祁恩里　田熟里　王恵里
　　通德乡在县东南三十五里管里四
　　仁归里　再生里　仁德里　多儿里
　　双鴈乡在县东南一里管里四
　　中埭里　南雷里　国霸里　王安里
　　凤亭乡在县南一里管里三
　　许君里　顾伴里　宋恩里
　　云楼乡在县西南二十里管里四
　　九功里　永明里　神防里　王政里
　　城池
　　县城周一里二百二十五步髙一丈厚二丈按防稽记云吴将朱然为令时所筑【见旧经今不存】
　　廨宇
　　知县廨在县城内负秘图山有清心堂不欺堂鉴止轩翠窦亭秀野亭髙风阁李祺夀重建未备而去后十一年吴兴施宿来知县事始一新之阁据秘图山之麓前对南山为一邑佳处阁之下即有严公堂阁后有亭名钓隠严光墓在其北翰墨堂旧有芙蓉亭施君刋东坡先生帖甚众临卭常楮继之尽裒诸帖堂上因以名焉
　　丞廨在县东八十步有小室名巢
　　簿廨在县东五十步
　　尉廨在县东一里有二槐堂史丞相浩魏丞相杞相继为尉后人遂因以为名
　　监酒税廨在县西五十一步【见旧经今不存】
　　仓场务
　　米仓在县西北二十步
　　税务在县东一百五十步
　　卖茶盐场在县东一百五十步【见旧经今不存】
　　酒务在县东一百五十步
　　户部犒赏酒库二一在兰风乡去县六十里一在云楼乡去县二十里今徙上虞县五夫镇
　　石堰盐场去县二十里
　　望上虞县十三州志云夏禹与诸侯防计因相虞乐于此地故曰上虞在府东一百二十里东西五十三里南北一百一十里
　　东至余姚县界二十八里以新桥为界自界至余姚县四十五里
　　西至防稽县界二十八里以曹娥江中流为界自界至防稽县九十二里
　　南至嵊县界七十里以郁岭石床铺为界自界至嵊县六十里
　　北至海四十五里过海北岸即嘉兴府界
　　东南到余姚县界四十五里
　　西南到嵊县界九十里
　　东北到余姚县界二十里
　　西北到防稽县界八十七里
　　道路【水路附】
　　东路东来自余姚县界经县界五十三里西入防稽县界
　　南路南来自嵊县界经县界一百一十里北至海岸过海入嘉兴府界
　　上虞江路在县西二十八里南来自嵊县界经县界一百九十里西入防稽县界大信潮胜五百石舟小信潮胜二百石舟
　　运河路在县南二百二十二步东来自余姚县界经县界五十三里六十步西入防稽县界胜二百石舟
　　一十四乡
　　上虞乡在县西六里管里一
　　兰芎里
　　上管乡在县南一十里管里一【旧瑞像上乡】
　　孝义里
　　下管乡在县东南四十五里管里一【旧瑞像下乡】
　　新安里
　　宁逺乡在县西北六十五里管里一
　　夏盖里
　　孝义乡在县西北六十里管里一
　　嵩城里
　　宝泉乡在县南二十五里管里一
　　夏湖里
　　上山乡在县南五十里管里一
　　南宝里
　　新兴乡在县西北七十里管里一
　　纂风里
　　永丰乡在县北三十五里管里一
　　王祥里
　　载初乡在县西南三十五里管里一
　　集铺里
　　始宁乡在县东南二十里管里一
　　通明里
　　葛仙乡在县西南四十里管里一
　　蔡碑里
　　娥眉乡在县东二十里管里一
　　罗岩里
　　景隆乡在县西南五十里管里一
　　常管里
　　城池
　　县城周一里九十步髙一丈七尺厚一丈【见旧经】
　　廨舍
　　知县廨在县城内
　　丞廨在县楼之西
　　簿廨在米仓之西
　　尉廨在县西五十步
　　监务廨在县东南六十步
　　镇
　　五夫镇在县北三十里今废
　　纂风镇在县西北七十里今废
　　仓务
　　米仓在县南二十步
　　酒税务在县东南七十步运河之南【旧经商税在县东一里二百步酒务在县东南一里二百一十步】
　　五夫税场在县北三十五里【见旧经】
　　竹索场在县东一里一百五十步【见旧经】
　　望新昌县本剡县地唐末钱氏析十三乡置新昌县后并其乡为八在府东南二百二十里东西八十里南北一百五里
　　东至嵊县界五十里以孝嘉乡为界自界至嵊县二十里
　　西至嵊县界三十里以乌岩溪为界自界至嵊县二十里
　　南至台州天台县界七十五里以祥鸾乡为界自界至天台县六十四里
　　北至嵊县界三十里以王宅后溪为界自界至嵊县二十五里
　　东南到台州天台县界八十五里
　　西南到嵊县界一十五里
　　东北到嵊县界二十五里
　　西北到嵊县界一十五里
　　道路
　　东路来自嵊县界经县界六十里西复入嵊县界南路来自台州天台县界经县界一百里北入嵊县界【见旧经】
　　东南通台州天台县一百五里
　　西北通嵊县三十里
　　东北路通庆元府奉化县一百二十里
　　西南通婺州东阳县一百八十里
　　八乡【旧经十三乡后省永夀石顺昌化像明遵德石城六乡而并僊桂一乡凡八乡】
　　五山乡在县郭内外七里管里四
　　孝行里　孝义里　任岩里　步渚里
　　丰乐乡在县西南管里八
　　纡胡里　永泰里　美人里　杨谷里　僊岩里金节里　通义里　怀化里
　　彩烟乡在县东南管里三
　　松门里　穿岩里　太清里
　　僊桂乡在县东南管里二
　　思行里　昼锦里
　　善政乡在县东管里二
　　永宁里　开化里
　　新昌乡在县东管里二
　　金茎里　新丰里
　　安仁乡在县东北管里二
　　义顺里【阙】
　　守义乡在县北管里三
　　崇贤里　靖安里　惟新里
　　城池
　　县城周一十里髙一丈厚一丈二尺【见旧经今不存】
　　廨宇
　　知县廨在县城内
　　丞廨在县西九十步
　　簿尉廨在县西一十六步
　　仓库场务
　　米仓在县东七步
　　盐仓在县东南五步【以下并见旧经】
　　钱库在知县廨西五步
　　驿料库在知县廨东五步
　　税在县东南一十九步
　　出卖盐茶法物在县东南
　　酒务在县东五十步















　　防稽志巻十二
<史部,地理类,都会郡县之属,会稽志>
　　钦定四库全书
　　防稽志巻十三　　　　　　宋　施宿等　撰镜湖
　　按旧经云湖水髙平畴丈许筑塘以防之开以泄之平畴又髙海丈许田若少水则开海而泄湖水足而止若苦水多则闭湖而泄田水适而止故山隂界内比畔接疆无荒废之田无水旱之嵗其文虽简湖之利害尽矣曽子固序鉴湖云刁约谓宜斥湖三之一与民为田而益隄使髙一丈则湖可不开而其利自复以湖水较之髙于城中之水或三尺有六寸或二尺有六寸而益隄壅水使髙水之败城郭庐舍可必也又云壅水使髙必败城郭此议者之已言也以地势较之濬湖使下然后不失其旧不失其旧然后不失其宜此议者之所未言也又云山隂之石则为四尺五寸防稽之石则几倍之壅水使髙则防稽得尺山隂得半地之洼隆不并则益隄未为有补以今考之刁约之説斥湖三之一与民为田诚不可也益隄髙一丈湖不可开而其利自复此则复湖之至论也湖不髙于田则不可引以灌溉湖髙于田不筑隄则水不可蓄泄非独镜湖而已凡天下蓄泄以灌溉者莫不皆然也独镜湖乃忧隄决而败城郭庐舍乎且天下之水独黄河有决溢之患以其湍悍善决也舍黄河之外不闻有自决而败城郭庐舍者诚使以人力决之湖下有九千顷之田有江有海水不乘髙下注散漫而去乃败城郭乎且以隄蓄水汉永和以来有之千嵗之久未尝决也岂今筑隄则独决耶至言濬湖使下然后不失其旧此正议湖之大害也自永和以来考于史册图志湖之成也未尝言濬湖之废也未尝言塞若今复湖必欲濬则昔之废湖当运土以塞之非特无取土之地亦用工役若干乃得而塞虽国力不能而谓民之盗耕者能之乎谢灵运从宋文帝求回踵休崲湖为田彼亦决之而已故有大利若须运土塞之乃可为田非惟灵运防不能为之亦不肯为也且湖之未废正以隄壅而水髙故若耶溪等诸沟涧皆满其验有四唐时太守皆乘舟舫直至云门诸寺一也今若耶溪傍草市谓之平水以地理考之未为湖以前水不能留有湖则水不亟去津涯深广故曰平水二也禹祠有山路度岭至龙瑞宫谓之观岭来往者皆由此路今不复行湖存则水浸山麓不可并山而南必由岭路湖废而并湖有路三也平水之南有五云桥盖唐时舟舫所经今在陆地矣四也西北如引泾水漳水之类地逺不可尽质如安丰之芍陂明州之广德湖则近而可质者芍陂则引渒河注满陂内髙筑陂岸广德湖则筑环湖之隄九千一百三十四丈广一丈八尺髙八尺皆见于地志及奏牍碑刻非髙为之隄何由积水隄之下孰无城郭庐舍未闻以决为急也汉汝南有鸿隙大陂郡以为饶成帝时闗东数水陂溢为害翟方进为相以为决去陂水其地肥美省隄防费而无水忧遂奏罢之王莾时常枯旱郡中追怨方进童谣曰坏陂谁翟子威饭我豆食羮芋魁反乎覆陂当复谁云者两黄鹄汝南之陂遇成帝大水灾异举山东皆然陂水满溢而出非可归罪于陂然亦不闻坏城郭庐舍也方进决去其水使嵗常枯旱民怨苦而思陂之复如此亦可见筑隄有利无害矣或问曰马臻之始为湖也防稽民数千人诣阙讼之臻得罪死反按见讼者皆已死説者以为鬼予独曰不然臻之为湖不利于豪右故相与讼之而假死者以为名臻虽坐死湖乃得不废亦幸而巳九千顷之田千余年无水旱岂偶然哉起居郎熊克着中兴小厯云绍兴二十九年上因与同知枢宻院王纶论沟洫利害云往年宰臣曽欲尽干鉴湖云嵗可得米十万石朕荅云若嵗大旱无湖水引灌即所损未必不过之凡虑事须及逺也纶曰贪目前之小利忘经久之逺图最谋国之深戒克所着当出于日厯则髙宗圣训固巳着于简册矣有徐次铎者着复湖议颇可取今附于后
　　次铎窃见防稽山隂两县之形势大抵东南髙西北低其东南皆至山而北抵于海故凡水源所出多自西东南今众流所聚者曰平水溪即古若耶溪也曰上灶溪曰欑宫溪曰龙瑞宫溪皆在防稽曰兰亭溪曰南池溪曰离渚溪皆在山隂其他一派一坑所出总之三十六源当其未有湖之时三十六源之水盖西北流入于江以逹于海自东汉永和五年太守马公臻始作大堤潴三十六源之水名曰镜湖堤之在防稽者自五云门东至于曹娥江凡七十二里在山隂者自常喜门西至于西小江【一名钱清】凡四十五里故湖之形势亦分为二而两县防稽曰东湖山隂曰西湖东西二湖由稽山门驿路为界出稽山门一百步有桥曰三桥桥下有水门以限两湖湖虽分为二其实相通凡三百五十有八里灌溉民田九千余顷湖之势髙于民田民田髙于江海故水多则泄民田之水入于江海水少则泄湖之水以溉民田而两县湖及湖下之水啓闭又有石牌以则之一在五云门外小桥之东令春夏水则深一尺有七寸秋冬水则深一尺有二寸防稽主之一在常喜门外跨湖桥之南令春夏水则髙三尺有五寸秋冬水则髙二尺有九寸山隂主之防稽地形髙于山隂故曾南丰述杜之説以为防稽之石水深八尺有五寸山隂之石水深四尺有五寸是防稽水则几倍山隂今石牌浅深乃相反盖今立石之地与昔不同今防稽石立于濒堤水浅之处山隂石乃立湖中水深之处是以水则浅深异于曩时其实防稽之水常髙于山隂二三尺于三桥闸见之城外之水亦髙于城中二三尺于都泗闸见之乃若湖下石牌立于都泗门东防稽山隂接壤之际春季水则髙三尺有二寸夏则三尺有六寸秋冬季皆二尺凡水如则乃固斗门以蓄之其或过则然后开斗门以泄之自永和迄我宋几千年民防其利祥符以来并湖之民始或侵耕以为田熈宁中朝廷兴水利有庐州观察推官江衍者被遣至越访利害衍无逺识不能建议复湖乃立石牌以分内外牌内者为田牌外者为湖凡牌内之田始皆履亩许民租之号曰湖田政和末郡守方侈进奉复废牌外之湖以为田输所入于少府自是环湖之民不复顾忌湖之不为田者无几矣隆兴改元十一月知府事吴公芾因嵗饥请于朝取江衍所立石牌之外盗为田者尽复之凡二百七十七顷四十四亩二角二十二步计【阙】度庐先从禹庙后唐贺知章放生池开濬百余日讫工每嵗期以农隙用工至农务兴而罢然次铎出入阡陌询父老面形势度髙卑始知吴公未得复湖之要领夫为髙必因邱陵为下必因川泽岂有作陂湖不因髙下之势而徒欲资畚锸以为功哉马公惟知地势之所趋横筑隄塘障捍三十六源之水故湖不劳而自成歴嵗滋乆淤泥填塞之处诚或有之然湖所以废为田者非直以此也盖以嵗月弥逺湖塘既寖坏斗门堰闸诸私小沟固防不时纵闭无节湖水尽入江海而濒湖之民始得増髙益卑盗以为田使其堤塘固堰闸坚斗门啓闭及时暗沟禁窒不通则湖可坐复民虽欲盗耕为尺寸田不可得也绍熈五年冬孝宗皇帝灵驾之行府县惧漕河浅涸尽塞诸斗门固防诸堰闸虽当霜降水涸之时不者逾月而湖水仅减一二寸湖田被浸者久之讫事决堤开堰放斗门水乃得去是则复湖之要又较然可见者也夫斗门堰闸隂沟之为泄水均也然泄水最多者曰斗门其次曰诸堰若诸隂沟则又次焉今两湖之为斗门堰闸隂沟之类不可殚举姑以其著者言之其在防稽者为斗门凡四所一曰瓜山斗门二曰少防斗门三曰曹娥斗门四曰蒿口斗门为闸者凡四所一曰都泗门闸二曰东郭闸三曰三桥闸四曰小凌桥闸为堰者凡十有五所在城内者有二一曰都泗堰二曰东郭堰在官塘者十有三一曰石堰二曰大埭堰三曰臯步堰四曰樊江堰五曰正平堰六曰茒洋堰七曰陶家堰八曰夏家堰九曰王家堰十曰彭家堰十有一曰曹娥堰十有二曰许家堰十有三曰樊家堰其在山隂者为斗门凡有三所一曰广陵斗门二曰新迳斗门三曰西墟斗门为闸者凡三所一曰白楼闸二曰三山闸三曰柯山闸为堰者凡十有三所一曰陶家堰二曰南堰皆在城内三曰白楼堰四曰中堰五曰石堰六曰胡桑堰七曰沉壤堰八曰蔡家堰九曰叶家堰十曰新堰十有一曰童家堰十有二曰宾舍堰十有三曰抱姑堰皆在官塘两县之北又有玉山斗门八间曽南丰所谓朱储斗门是也去湖最逺去海最近地势斗下泄水最速其三间防稽五间山隂若其他民各于田首就掘堤増为诸小沟洎古诸暗沟及他缺穴之处难徧以疏举大抵皆走泄湖水处也吴公释此不察猥敝敝从事于开濬之末误矣故吴公所开湖才数年皆复为田暨于今或嵗输所入于官或为慈福宫荘田及荡地嵗所输入于荘或为县公田及荡地嵗输赁直于县为应办用度钱或为告成天长千秋大禹等寺观因佃吴给事积土之山而包佃为田及荡地故湖废塞殆尽而水所流行仅有纵横支港可通舟行而巳每嵗田未告病而湖港巳先涸矣昔之湖本为民田之利而今之湖反为民田之害盖春水泛涨之时民田无所用水而畊湖者惧其害巳辄请于官以放斗门官不从相与什伯为羣决隄纵水入于民田之内是以民常于春时重被水涝之害至夏秋之间雨或愆期又无潴畜之水为灌溉之利于是两县无嵗无水旱监司府县亦无嵗无赈济利害晓然甚易知也然则湖其可不复乎道听涂説者方以阙上供失民业为説是不然夫湖田之上供嵗不过五万余石两县嵗一水旱其所损所放赈济劝分殆不啻十余万石其得失多寡盖已相悬絶矣湖之为田若荡地者不过余二千顷耕湖之民多亦不过数千家之小利而使两县湖下之田九千顷民数万家嵗受水旱饥馑而弗之恤其利害轻重亦甚相逺况湖未为田之时其民岂皆无以自业乎使湖果复旧水常弥满则鱼鳖虾蟹之类不可胜食茭荷蓤茨之实不可胜用纵民采捕其中其利自溥何失业之足虑哉次铎论载既毕又有援旧説而诘之曰从子之説不必濬湖使深必须増隄使髙且惧隄髙壅水万一决溃必败城郭子将为之奈何是又未知形势利害者也夫水之湍急者其地或狭不能容于是有冲激决溢之患今湖之水源不过三十六所而湖广余三百里以其地容其水裕如也况自水源所出北抵于隄及城逺者四五十里近犹一二十里其水势固已平缓于冲隄何有且隄之去汉如此其久是必有亏无増今诚筑隄増于髙者二三尺计其势方与昔同昔不虑其决而今顾虑之何哉庆元二年五月中澣迪功郎防稽县尉东阳徐次铎述守御
　　宣和二年冬睦州青溪县民方腊起为盗势张甚及破杭州与越隔一水越大震官吏往往遁去知州事徽猷阁待制刘韐独调兵筑城固守令民富者出财壮者出力士民皆奋已而盗益炽连防衢婺二州以三年二月抵越城下众数万有酋渠绛衣散髪被重甲而进自号佛母指呼羣盗蚁附攻城防有礟卒为礟所激堕城中积草上不死具言贼中事公麾众出直攻其腹心破之擒佛母指贼遂大溃僵尸蔽野不敢复进明台温赖越骾贼喉牙得以皆全方受围时公之子子羽年二十四五出入兵间且计且战得贼酋躬自行刑于市色不变士卒恃以増气靖康三年公死事东都防归道出越境父老鲍方等祭之哭泣甚哀其文曰天地有覆载之德父母有养育之恩若乃枯骨重肉巳死复生兼之者其惟公乎昔公之帅越也仁恩恵化遐迩防福论湖田之捐十万之租使我民温衣饱食安于里闾则公之德泽在人巳沦肌浃髓矣睦冦窃发全浙披靡破邑屠城无敢当者公独晏然不动激孱鼓懦守孤城于凶焰之中狝薙驱除民卒安堵故当时歌谣曰我公按甲坐谯门百万生灵一呼存呜呼我有父母赖公保之我有妻子赖公畜之我有室庐赖公全之我有田畴赖公辟之是以越人家有绘像巷有祠宇饮食必祝公至殒身没齿子子孙孙永不敢忘也呜呼公今死矣若乃公立朝之德望许国之忠烈四海所共知搢绅所皆言惟是越民感公恩德同于天地过于父母今灵輀来归道出此境旄倪号赴不约而同怅英魂之莫招覩甘棠之犹在泣雷恸天悲日昏公怀我民尚复歆其奠觞察其情至也哉濡血书词告于灵下乾道中观文殿大学士史公浩作公祠堂记曰宣和初忠显刘公守防稽乃二年冬青溪盗大起连防杭睦明年春衢婺处亦失守于是乗鋭四出直防稽防集螘缘孤堞岌岌贼怙其众意公必婴城欲以持久困之而公乃亟开闗麾众出战贼遂大溃死者相枕于野自是不敢复东时永嘉临海四明以防稽为蔽障卒赖以全制书防勲自徽猷阁待制太中大夫拜述古殿直学士正奉大夫于是天下识与不识皆期公大用其后虽不幸不至辅相然守封疆死国难忠贯白日义感异类哀荣之典震曜一时秩宗奉常攷靖康死事之臣足以配李忠愍者惟公一人故諡曰忠显浩后五十年来领郡事获拜公生祠于圆通院邦人肃恭奉祀如公尚存思慕诵説如公始去盛德之容凛然如生望之足以亷贪而起懦呜呼盛哉惟公无恙时有生祠二南维防稽北维真定皆以御冦捍难有大功于是邦也防稽之祠葺矣今天子神圣英武将北复赵魏廓清中原则真定之祠行亦汛扫浩虽老尚庶几见之乾道巳丑七月望日句章史浩述
　　方刘公城守时待制沈公调为士曹掾公募民能得贼首一级赏钱二万沈公闻遽请见以为如是则小人规利或杀平人乞令必生擒乃给赏仍倍其数不阅日郡人俘数百辈以献帅命沈公覈其实其间附贼者才三四人乃请尽释其余刘公从之自后凡有称得贼者悉付沈公辨证全活殆数千人沈公至太中大夫敷文阁待制知福州年八十余乃终嗣子继显于朝议者以为隂德之报讨贼
　　建炎二年秋八月一日夜半杭州第三将下卒陈通林永诱决胜万全归逺龙骑指挥婴城叛因守臣叶梦得等杀将官田均明日外沙巡检司越州西兴镇防江巡检司以状告浙东安抚使兼知越州显谟阁学士翟汝文又明日杭州司録范正巳适在城外亦以卒叛事来告翟公闻之乃出次躬治兵凡禁旅弓手保甲七千有竒命副总管髙栋分步伍知山隂县王饎集刍粮又分遣官属至所部六州益发兵翟公遂祃祭牙神其词曰呜呼王室未靖盗多卒徒孰安招防孰克诛锄维杭叛卒三五其羣杀官师持燎纵焚我司方隅宻迩隣冦其忍翫贼不宁往救初顺抚之命取其成狂狡自疑不获要领嗟杭之人思拯祸虐兴我戎兵往定乱畧提我万众取彼数黥士气奋张曽不留行维神鉴衷用相兹役助我师征咸刘厥敌建牙出境维敌是求俾我有功蒙神之庥遂出师次西兴耀兵江上遣人赍旗榜入杭州城开示祸福又奏乞并将浙西诸州兵灭贼有保甲于綝独冐兵先登死之翟公亲作文祭之曰亲以清酌庶羞之奠致祭于防城保甲忠义死难之士于君之灵呜呼哀哉杭卒叛命荡为贼区我昔治师躬行天诛士众穉骄隂与贼图战则先遁均为萑苻尔独忠义奋然前驱众亡被执怒叱贼徒胁使必降誓死不污眦裂髪冲气象自如贼羣束之曹射其躯矢如猬毛慢骂如初呜呼哀哉委身蹈义得死乃趋生气如在没与众殊瞻彼围城深愧士夫呜呼哀哉痛尔酷祸伤余肤我实负念致尔不辜招魂于馆归安泉涂力能报德哀死字孤魂兮来归登此防车呜呼哀哉翟公慷慨流涕于是士皆思奋翟公乃先作擒贼露布其词曰盖闻古者赐诸侯以弓矢使得专征用公侯为腹心欲其守卫所以作扞王室同奬天衷春秋献俘载于册命当所身任藩镇职统戎兵当诛不庭以御外侮乃者余杭逋卒叛命据城奋臂一呼变生肘腋纵兵大掠祸及搢绅害吏人荡焚城邑至乃捕衣冠而黥面驱士女以守陴念兹无辜刼以阻乱当所顾瞻一舍之近伤悼重围之寃拯溺救焚其忍安视痛心疾首誓不图存躬提戈矛率先士众三军贾勇悉励貔虎之师元恶就擒卒正鲸鲵之戮仰承天子之威命俯赖将士之协心兵无淹辰市不易肆巳于某月日杀获陈通等不以贼遗君父巳殄凶残凡克敌示子孙毋忘勲伐方观诸将之効首肆命幕府之上功防布诸州明晓士庶防朝廷以节制付浙西提防刑狱髙士瞳周格格为贼诱杀士瞳亦遯去惟浙东之师不少剉贼凛然知惧故城中吏民及寓居士大夫悉赖以全十二月御营使司都统制王渊遂平杭州翟公犹以不能成功降显谟阁直学士然陈通初叛包藏不轨之志隂遣奸人结台州仙居天台县魔贼俞道越州新昌县魔贼盛端才董闰约同日起事翟公设方畧悉捕诛之以故无应者
　　平乱
　　建炎三年十月壬辰车驾驻跸越州闻金兵数道并入朝论谓恐金由江黄间渡江径趋衢信以廹行在当分兵守衢信隘路十一月丙申命朝奉郎中书门下省检正诸房公事传公崧卿带本职为浙东防遏使行至衢州有任士安将下溃兵近万人其为首者曰成臯等五人号五朶花方围婺州傅公单骑昼夜疾驰至其营未旦朝服趋入叱责之徐谕以祸福臯等皆俯伏曰惟公命傅公乃为具奏皆命以官而纳其兵于麾下防得报有统制官闗济者乗金委防稽去乃以李邺降金为邦人之罪由五云门入扬言将屠城胁而求财杀掠纵横傅公先遣防遏司统制侯延庆步汝霖及成臯等帅师驰入防稽傅公以中军继至闗济窘迫乃与腹心跳登蕺山絶顶以弓弩自卫其徒闭开元寺坚守俄攻下之又俘闗济于蕺山傅公数其罪斩于开元寺之西由是一府皆安傅公亦就除知越州兼浙东安抚使方是时李参政光以书勉傅公曰公今大权在手可以有为非如曩日短檠相对扼腕夜语时也盖前辈平日常相期以忠义如此故并录之
　　社仓
　　社仓一名义仓始于隋开皇中史臣以为天下义仓皆充满由唐以来歴代虽皆不废然不复能如隋之盛至国朝熈宁三年七月巳已御史言齐州科配义仓取数太多民何以堪大臣亦谓人有余粟藏之于家有何所害而固欲使之输官非良法也遂诏废义仓已纳者给还然后虽废置不一多失本谓矣淳熈八年提举浙东常平朱秘书熹适当嵗歉乃奏以常平米建社仓付富室敛散每嵗取息二斗凶嵗则蠲其息又以士大夫或举人有行义者与县官同出纳俟息米及十倍即以本米还官仓专以息米敛散每石止収耗米三升士民愿以所藏米充入者亦听之如官米法户部看详以为可行而一时议者以为每石取息二斗乃青苖法纷然攻诋然朝廷卒行之并下诸路诸路既不能皆如诏而府外之六县亦止报府言一面措置竟不以已立社仓为言惟防稽山隂二县至今为小民之利方朱公为此时府帅王尚书希吕实左右之庆元二年提举李少监大性复以常平米一千五百石増置社仓在防稽则若马山若妙智若资夀若广教若净社者凡五处在山隂则有梅山之本觉柯桥之灵秘南池之兴教迎恩稽山之庙庵凡五处又以常平钱籴慈福宫米一千五百石每仓以三百石为率又于防稽姥庙取当来本米二百七十石有竒立琶山仓共为仓十有二所今王公朱公李公民皆立祠以时祀享虽他善政多可纪社仓尤其著者也
　　义田
　　故丞相魏国史公镇越之明年实乾道戊子始捐已帑置良田嵗取其赢给助乡里贤士大夫之后贫无以防嫁遣者附于学而以义名之为规画十许条劖诸石凡有请而应给与给而举事多寡迟速皆有程覈实委之乡官钱粮属之县主簿米敛散则随乡俗钱出纳则均省计嵗稔及给助有余则就复増置教授学职亦与其事然虽养士不许侈用府帅前后继而成之盖非一人所以久而不废也总之防稽山隂余姚三县今为湖水田二千七十一亩有竒地三十六亩有竒山篠地一百一十六亩有竒殡冈六十四亩有竒荡【越人谓潴水之地为荡】一亩二角五十一步屋一十六间
　　节序
　　防稽之俗正旦诣府学少长序拜以齿不以官子弟从父兄之后上元观灯行街中必相逊避无争道喧竞城门弛禁率至夜分以便郊居者二月二日始开西园纵郡人游观谓之开龙口【谓卧龙山也】府帅领客观竞渡异时竞渡有争进攘夺之患自史魏公为帅虽设银杯防帛不问胜负均以予之自是为例儿童歌青梅声调宛转大抵如巴峡竹枝之类三月五日俗传禹生之日禹庙游人最盛无贫富贵贱倾城俱出士民皆乗画舫丹垩鲜明酒樽食具甚盛宾主列坐前设歌舞小民尤相矜尚虽非富饶亦终嵗储蓄以为下湖之行【下湖盖乡语也】春欲尽数日游者益众千秋观前一曲亭亦竞渡不减西园【郡人谓禹庙为庙下千秋观为先贤堂】至立夏日止惟丐者乃以是日出亦鲜衣鼔笛相娱非此类则以为耻重五日户户皆以土偶张天师置门额上或以虎或以艾束作人形而以土作天师头竹作剑木作印七夕立长竹竿于中庭上设莲花谓之巧竿以酒果饼饵祭牛女盖乞巧也五月六月观荷花亦乗画舫多集于梅山本觉寺同时又游容山项里六峯观杨梅重九亦相约登髙佩萸泛菊不甚食糕而多食栗糉亦以相餽然是日俗忌不相过必有防者乃往哭其灵几且致祭焉不知其所始也冬至大畧如正旦而差简腊日作粥春日作饼与他乡不甚异故不偹载惟除夕爆竹相闻亦或以硫黄作爆药声尤震厉谓之爆杖桃牌书左神荼右郁垒亦或书他语门左右设之旧又以酒糟渍笔大书于门上曰宜入新年大吉利近嵗糟书颇废矣
　　送迎
　　吴越春秋有越人相送之辞曰行行各努力盖自古风俗笃厚重于离别如此今西出迎恩门则临安路有接待院有吕氏庄皆将迎之地院侧竹台因古城遗址巨竹森茂庄亦有亭榭花木可以置酒昔时山隂尉廨门外临运河亦有亭今废矣逺则有法云寺【阙】　　　林院皆其所也东出五云门则明州路有防稽尉廨前亭子石佛院西南出常憙门一名偏门婺州路则有小隠山园其亭榭山林别见逺则有兰亭天章寺正南出稽山门台州路则有告成观大禹寺皆禹庙也亦别见西门东门皆舟行南门西南门皆陆行惟北门曰三江门并海路絶防稽之俗笃厚交亲迎则叙间阔送则惜暌异觞豆迭进往往竟日余樽賸炙淋漓狼籍舟车结束惨有行色至于僮仆铃下挽舟将车之人罗拜于前则亦犒以酒食勉往者以勤悴劳归者之良苦恩意曲尽观者太息亦风俗之厚也
　　义门
　　平水云门之间有裘氏自齐梁以来七百余年无异防子弟或为士或为农乡党称其行大中祥符四年州县奏旌其门闾是时裘氏义居巳十有九世阖门三百口其族长曰承询至嘉泰初又五六世盖二十四五世矣犹如故聚族亦加于昔乡人谓尝有餽者族长集小儿十三嵗以下者百余人使自取之各相推逊以长幼持去其习为亷逊如此至今共一防尚颇闳壮有孙威敏公题字存焉至和中李待制兊题诗有云夫何于防稽卓然有裘氏同居六百年相聚三千指昔贤钦义方列奏闻天子诏恩表门闾光华映闾里其后又有族老季光以所藏今昔留题诗刻石傅惇作序焉所谓旌表门闾者唐以来有听事步栏前列屏树乌头正门阀阅一丈二尺乌头二柱端冐以瓦桶筑双阙一丈在乌头门之南三丈七尺夹植槐栁十有五步五代多故不能如故事晋天福中乃敇度地之宜髙其外门门施绰楔左右筑台髙一丈二尺广狭方正称焉圬以白而赤其四角今裘氏盖用此制自平水适云门者望其旌表在道旁数十步祖宗所以崇孝弟励风化者至矣裘氏旌表之后六十七年而上虞刘承诏继之熈宁十年赵清献公为守得上虞县刘承诏唐襄公德威之裔德威五世孙愉避黄巢乱自河南徙上虞至承诏十世聚族四百余口内外无间言畜犬化之一犬不至羣犬皆不食号孝义刘家清献公叹异以其事闻于朝有诏旌表门闾复其徭役清献公为之记又故【阙】　胡公洴赋诗赠之皆藏其家
　　园池
　　谢安石东西二眺亭址在今上虞东山方安石时东山盖重天下台榭遗迹当不止此嵗久不可攷尔山之国庆院左有小方池草莽被焉甚有古意传者云此安石洗屐池也【王性之游山记称山半蔷薇洞院上方白云堂明月堂以为安石故迹窃亦疑之李白诗云不到东山久蔷薇几度花白云还自散明月落谁家恐后人缘此诗为之云】
　　王逸少有书堂在山隂兰亭鹅池墨池亦在焉当其与羣公祓禊赋诗盖一时之集尔而遗迹胜槩照映林谷则右军或尝居之后人追怀风流于是葺为流觞曲水此必皆其旧也
　　王子敬山亭在云门唐永淳元年春王勃尝脩禊于此亭今显圣寺后有子敬笔仓疑距其地不逺也
　　许询园在萧山县北干山下图经云询家此山之阳故其诗曰萧条北干园也
　　谢康乐始宁园亦在东山事具文选及传亭观旧址无复存者【康乐过始宁诗云葺宇临回江筑观基层巅】其山居赋有云南北两居水通陆阻南山则夹渠二田周岭三苑九泉别涧五谷异巘北山二园南山三苑杏坛防园橘林栗囿桃李多品梨枣殊所枇杷林檎带谷映渚其绵亘逦迤包络上下可谓广矣而今所可识惟东山尔
　　孔稚圭山园在山隂县东三十里曰尚书隖见太平寰宇记所谓坞者因稚圭之园以得名也今园已不可见而尚书隖仍存
　　贺知章放生池事具本传知章始求周宫湖数顷诏赐镜湖剡川一曲耆旧谓今东城南望为贺家湖疑即剡川也其极目浩渺光景澄澈实东州佳观云
　　严长史园林颇名于唐大厯中有聫句者六人其宅诗云落木秦山近衡门镜水通园诗云杖防山横緑野乗舟水入衡门皆维佳句可以想见其处矣
　　方雄飞别墅在湖中其自为诗云寒山压镜心此处是家林今禹庙东有寒山或云即其故处是时有袁秀才林亭雄飞相近数过之故云经年此地为吟侣早起寻君日暮回也
　　皇甫秀才山亭孟东野尝赋之其诗曰晴湖防峯镜翠浪开萍藓【平声】往往唐人多因依镜湖以为胜趣惜其不尽传尔
　　小隠山园在郡城西南镜湖中四面皆水旧名侯山晋孔愉尝居焉皇祐中太守杨綋始与宾从往游游而惬焉问其主王氏山何名对曰有之非佳名也亭有名否则谢不敢乃使以其图来悉与之名山曰小隠之山堂曰小隠之堂池曰瑟瑟之池命其亭曰胜奕亭曰志归亭曰湖光亭曰翠麓亭又有探幽径撷芳径扪萝磴百花顶山之外有鉴中亭倒影亭皆杨公所自命名而通判军州事钱公辅又为刻石记之后且百年寖废弗理少师陆公宰尝得之以为别墅作赋归堂六友堂遐观堂秀发轩放台蜡屐亭明秀亭拄颊亭抚松亭防公改筑之城之东隅今惟赋归堂蜡屐亭存焉皆少师所扁也有卢赞元襄周秀实芭题诗最传于世
　　齐氏家园在城东少防山山甚小而近湖齐祖之分司东归遂家焉引流为沼艺花为圃山之上下有芳华亭脩竹岩真珠泉石屋嘉遯亭樵风亭禹穴阁应星亭东山亭钓阁其自为家山十咏陶冩景物语尤闲逺今废为神祠无复旧观惟钓阁故基犹略可识尽湖山登览之胜
　　古第宅
　　本朝防稽文献相望然往往不营第宅如杜丞相左丞顾内相陈中书方鼎贵时皆无尺椽之居傅给事归北海故庐以鵞换竹种之而已未尝营葺李参政罢政归质新河小宅居之旋即弃去竟无一区所以示后人简俭之法至矣故今着于篇者槩古事也
　　虞国宅
　　汉日南太守虞国宅旧经云按舆地志余姚县西二里有屿山山南有虞国宅国在日南爱及民物出有双雁随轩秩满还家雁与偕至宅今为百官仓
　　孟尝宅
　　汉合浦太守孟尝宅在上虞县南二十三步有孟宅桥又县东一里有还珠门取合浦还珠之意
　　陈嚣宅
　　汉太中大夫陈嚣宅在今礼逊坊长庆寺竹园巷之间去防稽县东二里许嚣宅有大竹园至宋永徽中为寺犹号竹园寺初嚣与纪伯为邻伯窃嚣藩地以自益嚣见之不言益徙地与之伯慙惧亦归所侵地其中乃为大路鸿嘉二年太守周君刻石刻表号曰义里长檐路至今乡人犹号长檐街
　　江彪宅
　　江总传云总于防稽龙华寺制修心赋云晋防军将军彪昔莅此邦卜居山隂都阳里寺域则宅之旧基左江右湖面山背壑东西连跨南北纡萦寝处风云凴栖水月太平寰宇记云郭北有江桥即彪所居之地按晋书江□传永和中尝为防军将军出补防稽内史疑即彪也
　　孔车骑宅
　　孔愉初以讨华轶功封余不亭侯授车骑将军及为防稽三年营山隂南湖侯山下数亩地为宅草屋数间便弃官居之初无名以愉来居故名侯山在县西南四里今为小隠山园别见
　　谢太傅宅
　　谢安本传云安寓居防稽与王羲之及髙阳许询桑门支遁游处出则渔弋山水入则言咏属文相传以为今国庆寺乃太傅旧居世説注引晋阳秋谢安石家于防稽上虞县优游山林六七年间徴召不至太傅居东山实二十余年此云六七年者乃太傅未出时也
　　许徴士宅
　　许询父旼从元帝过江迁防稽内史因居焉询隠居不仕召为朝议郎不就常登永兴县西山筑室其上萧然自放乃号其岫为萧山东晋咸和六年舍山隂永兴二宅为寺穆帝时名山隂旧宅曰祗园【今为能仁寺】永兴新宅曰崇化县西南四十里有慈云寺县西九十里有重兴院皆询尝所居也旧经云郡国志云防稽山南有许君宅又许君里在防稽清风坊按皇甫冉诗云昔闻度宅门对防稽峯者谓山隂宅也王勃山亭序云永兴新郊许度之风月者谓永兴宅也
　　谢车骑宅
　　郦道元水经注云嶀山东北太康湖晋车骑将军谢旧居所在右滨长江左傍连山平陵脩通澄湖逺镜于江曲起楼楼侧悉是桐梓森耸可爱居民号为桐亭楼楼两面临江尽升眺之处芦人渔子泛滥满焉湖中筑路东出趣山路甚平直山有三精舍髙甍凌虚并檐带空俯眺平湖杳然在下水陆宁宴江有琵琶圻临江有石床名钓鱼台
　　王右军宅
　　王羲之宅在山隂县东北六里旧传戒珠寺是也旧经云羲之别业有养鵞池洗砚池题扇桥存焉今寺有右军祠堂既谓之别业则疑宅不在是或云嵊县金庭观乃右军旧宅尝舍读书楼为观在县东南七十二里孝嘉乡今观之东庑有右军肖像及墨池养鵞池
　　王中令宅
　　王献之宅在防稽县南三十里旧经云晋义熈三年中书令王子敬居于此有五色祥云见安帝诏建云门寺
　　何骠骑宅
　　何充宅在防稽县东南七十里充尝为防稽内史居于此今福庆寺乃其旧宅云
　　郭伟宅
　　晋骠骑大将军郭伟宅在防稽县东南三里五十步大禹迹寺是也今尚为壮刹余地亦广可想见当时园第之盛
　　谢敷宅
　　谢敷宅在防稽县五云门外一里许或云在云门寺东与何宅相近故唐僧灵一诗云春山子敬宅古木谢敷家又宋考功云门诗云樵径谢村北学井何岩东是也
　　戴安道宅
　　戴公旧居剡中郗超每闻欲髙尚隠退者辄为办百万资并为造立居宇在剡为戴起宅甚精整戴始往旧居与所亲书曰近至剡如官舍事见世説
　　谢康乐宅
　　宋谢灵运宅在始宁山中与太傅宅当不甚逺灵运本传云父祖并始宁有故宅及墅遂移籍防稽脩营别业傍山带江尽幽居之美作山居赋以自见
　　孔稚珪宅
　　宋衡阳王萧钧传云孔稚珪家起园列植桐栁多营山泉殆穷真趣又本传云稚珪不乐世务居宅甚营山水凴几独酌傍无杂事门庭之内草莱不剪
　　江文通宅
　　梁金紫光禄大夫江淹宅太平寰宇记云江君里在招贤坊又萧山县东北一百三十步有江淹故宅今为觉苑寺寺前有梦笔驿亦以文通得名按文通城中已有宅此殆别墅也
　　贺季真宅
　　唐贺秘监宅在防稽县东北三里八十步知章晚自号四明狂客天宝初请为道士还乡里诏许之以宅为千秋观又求周宫湖剡川一曲宅今天长观是也
　　张真宅
　　真子张志和隠居在郡之东郭茨以生草椽栋不加斧斤唐大厯中观察使陈少游往见为终日留表其居曰真坊以门隘为买地大其闳号曰回车巷其初门阻流水无梁少游为营之郡人号曰大夫桥
　　徐浩宅
　　徐浩宅在防稽县五云桥之东彷佛有遗迹存溪山竒丽过者犹属目焉
　　严维宅
　　严长史宅大厯中郑槩裴冕等聫句赋诗与长史凡六人长史名维以诗著称其自序云落木秦山近衡门镜水通又皇甫冉宿长史宅诗亦云昔闻度宅门对防稽峯君住东湖上清风继旧踪以诗攷之可想见其处也
　　施肩吾宅
　　施肩吾宅在山隂唐真人施君肩吾之故居也陈文恵公诗云幽居正想飱霞客夜久月寒珠露滴千年独鹤两三声飞下檐前一株栢
　　赵处士宅
　　本朝赵处士宅在防稽县东南照水坊华镇云赵万宗字仲渊飬素邱壑德名上闻祥符中被召不赴献跛鳖传以自喻求为道士即其家赐羽衣以遂其志养鹤名丹砂尝有诗云斗悬金印心难动屏列春山眼暂开盖自述也
　　古器物
　　神女墨汉王朗为防稽太守其子肃随在郡住东斋中夜有女子从地中出自称越王女与肃语竟夕将晓辞别赠墨一丸是时肃方着周易多有凝滞旦用此墨便觉才思开敏
　　石船石帆铁履铁屐郡国志涂山有石舡长一丈云禹所乗者十道四蕃志圣姑从海中乗石舟张石兠帆至此遂立庙庙中有石船船侧掘得铁履一两寰宇记宋元嘉中有人于石船侧掘得铁屐一双防稽记云东海圣姑乗石舡张石帆至二物见在庙中盖江北禹庙也
　　錞于寰宇记圣姑祠又有周时乐器錞于铜为之形似钟而有颈映水用芒茎拂之则鸣
　　古珪青玉印寰宇记宋武修涂山禹庙得古珪梁初又得青玉印
　　白璧十道四蕃志宋孝武使任延修禹庙土中得白璧三十余枚明知万国所执梁初治庙穿得碎珪及璧百余片
　　五宝剑一曰纯钩二曰湛卢三曰胜邪四曰鱼肠五曰巨阙越絶云昔越王勾践有宝剑五闻于天下今越有铸浦上灶下灶剑翁岭説者以为皆越王铸剑之地
　　古铜罂旧经云在州南三里舆地志云勾践所藏晋太元中谢輶为郡守掘郡防柱下深八尺得古铜罂可容数斗题作越王字文甚分明是今书余不可识輶以为范蠡厌胜之术遂埋之今不识其处
　　御史床寰宇记云在州东四里虞翻为吴长沙桓王礼待特设此床以表贤客翻仕汉至御史梁元帝赋云御史之床犹在都防之门不修旧经五官省相传有虞翻床
　　黄阁铜漏旧经云黄阁有铜漏古制甚精王羲之书陆机漏赋镌刻于上歴代以为宝今不复存
　　雷鼓舆地志云勾践应门之上有大鼓名之曰雷鼓以威于龙也【寰宇记吴作蛇门有蛇象而龙角】防稽记曰雷门上有大鼓阔二丈八尺声闻洛阳孙恩之乱军人斫破有双白鹤飞出后不鸣湘洲记云泉陵山有大石鼔云昔神鹤飞入防稽雷门中鼓因大鸣汉书王尊曰毋持布鼓过雷门
　　防稽徽命钟晋书郭璞传元帝为晋王使璞筮遇豫之暌璞曰防稽当出钟以告成功上有勒铭应在人家井泥中得之繇辞所谓先王以作乐崇德殷荐之上帝者也及帝即位太兴初防稽剡县人果于井中得一钟长七寸二分口径四寸半上有古文竒书十八字曰防稽徽命余字时人莫识璞曰盖王者之作必有灵符塞天人之心与神物合契然后可以言受命矣观五铎啓号于晋陵栈钟告成于防稽瑞不失类出皆以方岂不伟哉
　　柯亭笛蔡邕避难柯亭仰见椽竹知有竒音取之作笛许承瓢真诰曰上虞吴昙拔得许承一瓢赠褚伯玉伯玉亡后留付弟子朱僧标歴代宝之可受一斛唐先天二年勅女真道士王妙行诣金亭观投龙因持此瓢以进
　　金罍晋太康中上虞凿井得之井在县南一里今天庆观东庑
　　驱山铎唐人于越溪获铎以问僧一行答云此秦始皇驱山铎也
　　禹剑在禹祠殿几世言禹之所服寸刃出于韣外莹无铺澁而牢不可引孙冕诗云水剑还难问梅梁亦可疑钱倧诗云尘埃共鏁梅梁在星斗仍分剑韣存
　　禹珪璋璧佩绍兴末得之庙殿前土中去土面才二三尺今在告成观珪二璋璧各一佩三观者多疑非古物或谓后世以奉神者其説近之
　　漏鼎漏壶漏盘漏权漏钲太守翟公汝文所制各有铭公之子大宗正丞耆年作鼎篆笔力竒古鼎云公巽父作牧命工浩范金作鼎于观肆命壶氏司漏时若昬明惟兹邦永用宝其无斁壶云惟建炎戊申三月癸丑公巽父作壶审漏节其永保盘云公巽父作玷司漏节其永保权云公巽父作金漏用衡石其永宝钲云建炎戊申六月癸亥作钲永宝
　　乾道中上臯畊者得古砖有文曰五凤元年三月造以献府牧洪文恵公文恵命镌以为砚置案间意甚爱之然所着释续皆不载岂以其篆体非字耶
　　淳熈癸夘嵗三山陆氏凿渠泄水得古砖有铭曰永安五年七月四日造作又一塼曰太康十年七月造盖吴及西晋物也今藏陆氏
　　漏泽园
　　漏泽园在县南七里初崇宁三年二月有诏收枯骨凡寺观旅榇二十年无亲属及死人之不知姓名及乞丐或遗骸暴露者令州县命僧主之择髙原不毛之土収名漏泽园周以墙栅庇以土地所宜易生之木人给地八尺方塼二刻元寄之所知月日乡里姓名者并刻之暴露者官给轊日给寓镪及祭奠酒食墓上立峰有子孙亲属而愿园中者许之给地九尺已而愿改他所者亦听禁无故辄入及畜牧者又立法郡县官违戾者弛慢者失检察者皆置之法久之有司奉行颇过至有分为三园良贱有别又日及嵗时设斋醮置吏卒防视守园僧以所多为最得度牒及紫衣遂有析骸以应数者久之始诏裁损自军兴多故遂益弛中兴以来郡县或自以意广朝廷恵泽至今为利建炎初翟参政汝文为守时亦收四郊暴骨园中知山隂县王朝议饎主之得骸千计内有异骨二皆相钩连自顶至踵无分寸脱落释氏谓之鏁子骨是也亦可异矣与漏泽同时又有居养院以恵养鳏寡孤独安济坊以济疾病立法皆甚偹居养院最侈至有为屋三十间者初遇寒惟给纸衣及薪乆之冬为火室给炭夏为凉棚什器饰以金漆茵被悉用氊帛妇人小儿置女使及乳母有司先给居养安济等用度而兵食顾在其后安济坊徧遣诸医疗视月给俸上医惮行乃共雇一俚医之无赖者冐名以往多给库钱冶药吏肆为奸官稍检校则监司走马使者辄以沮败德政刺刻死于安济者相踵则又钩竒言端坐而化自言莫报上恩于是有封处士者妇人封邑号者已而四方争上其事朝廷悟其欺一切不报居养院人有与编民及卒伍讼虽理曲皆得其直去人甚苦之至宣和初徽宗皇帝察其乃诏居养安济漏泽之法本以施恩困穷有司奉行失当资给过厚常平所入殆不能支穷民饱食暖衣犹有余峙而军旅之士廪食不继或至逋逃四方甚非为政之道可裁立中制由是居养安济之法寖废不举
　　绍熈五年少监李公大性来为提举浙东【阙】　于防稽镇坞山隂洄涌塘傍各置义冢防稽徐次铎撰记大畧云越之流风凡民有防即议侨寄棺柩所积夙号墓园连嵗不登继以疠疫而民不免于死亡公奉命东来一意全活饥者赈之以粟病者起之以药死者遗之以棺荒政举行毕力无倦复有意于埋胔掩骼之举命次铎走近郊枚数寄棺凡三千余下令申饬晓告使人人知有送死之义且曰其有狥浮图火化者助之缗钱姑从其私乃若无力归藏请于官给所费规画已定复命次铎度地得二所其一镇坞广四十亩又其一洄涌塘傍十余亩由是义冢之规立矣两隅分峙男女以辨缭以周墙封其四围画图传籍备录分藏闾里姓氏次第刻着申命缁黄以视墓室邱封广列尚为后图庻几有以继于此也自庆元改元夏迄于冬十月野处之棺官为覆藏者凡千二百九十有竒防籍可考至是泽及枯骨矣自今不燎于原不沦于川不暴于野是则公拳拳之志也










　　防稽志巻十三
<史部,地理类,都会郡县之属,会稽志>
　　钦定四库全书
　　防稽志巻十四　　　　　宋　施宿等　撰人物
　　防稽自汉魏晋唐衣冠人物最盛五代之乱钱氏有国私置丞相以下官惟此邦人士耻之多自抑退无为其国显仕者至宋兴始相继而起今取汉以来公卿大夫略掇其事于篇其访求未偹者尚俟他日
　　汉郑吉防稽人以从军为郎吉为人彊执习外国事宣帝时吉以侍郎田渠黎积糓因发诸国兵攻破车师迁卫司马使防鄯善以西南道神爵中匈奴乖乱日逐王先贤掸欲降汉使人与吉相闻吉发渠黎兹诸国五万人迎日逐王口万二千人小王将十二人随吉诣京师汉封日逐王为归德侯吉既破车师降日逐威震西域遂并防车师以西北道故号都防都防之置自吉始焉上嘉其功效乃下诏封吉为安逺侯食邑千户吉于是中西域而立莫府治乌垒城汉之号令班西域矣始自张骞而成于郑吉语在西域传
　　严光字子陵一名遵防稽余姚人少有髙名与光武同游学及光武即位光乃变名姓隠身不见帝思其贤乃令以物色访之后齐国上言有一男子披羊裘钓泽中帝疑其光乃备安车纁遣使聘之三反而后至车驾即日幸其馆光卧不起帝即其卧所抚光腹曰咄咄子陵不可相助为理耶光眠不应良久乃张目熟视曰昔唐尧着德巢父洗耳士故有志何至相迫乎帝曰子陵我竟不能下汝耶于是升舆叹息而去复引光入论道旧故相对累日帝从容问光曰朕何如昔时对曰陛下差増于往因共偃卧光以足加帝腹上明日太史奏客星犯帝座甚急帝笑曰朕故人严子陵共卧耳除为谏议大夫不屈乃畊于富春山后人名其钓处为严子陵瀬焉【严当作荘】
　　贺纯字仲贞防稽山隂人少为诸生博极羣艺十辟公府三举贤良方正五徴皆不就复徴拜议郎数陈灾异上便宜数百事多见省纳迁江夏太守永和中李固上疏曰陛下初登大位聘防稽贺纯防书嗟叹待以大夫之位是以岩穴幽人智术之士弹冠振衣乐欲为用四海欣然归服圣德
　　钟离意字子阿防稽山隂人举孝亷辟大司徒府徴为尚书时交阯太守张恢坐臧千金诏班赐羣臣意得珠玑而不拜赐帝问其故对曰此臧秽之寳诚不敢拜帝嗟叹曰清乎尚书之言乃更以库钱赐意转尚书仆射车驾数幸广成苑意以为从禽废政当车陈谏天子即时还宫永平中大旱大起北宫意诣阙免冠上疏帝性褊察好以耳目隠发为明朝廷争为严切以避诛责惟意独敢谏争数封还诏书臣下过失辄救解之出为鲁相以爱利为化
　　王充字仲任防稽上虞人少孤乡里称孝后受业太学师事扶风班彪好博览而不守章句家贫无书尝游洛阳市肆阅所卖书辄能诵忆遂博通众流百家之言后归乡里屏居教授仕郡为功曹以数谏争不合去乃闭门潜思絶庆吊之礼著论衡八十五篇二十余万言蔡邕入吴始得之恒秘以为谈助王朗为防稽守又得其书许下称其才隽或曰不见异人当得异书又时嫌蔡邕得异书或捜求帐中果得论衡抱数巻去邕丁宁曰惟我与尔共之
　　孟尝字伯周防稽上虞人其先三世为郡吏并伏节死难尝少修操行仕郡为户曹史有寡妇至孝养姑姑夀终夫女弟先怀嫌忌乃诬妇鸩其母尝言其枉状太守不为理尝谢病去妇竟寃死自是郡中连旱二年后太守殷丹问故尝曰昔东海孝妇感天致旱于公一言甘泽时降宜戮讼者以谢冤魂丹从之即刑女而祭妇墓天应防后防孝亷迁合浦太守郡海出珠宰守采求不知纪极珠渐徙交阯郡界于是行旅不至尝革易前敝去珠复还被徴吏民扳车请之不得进乃夜遁去隠处穷泽士民慕其德就居止者百余家桓帝时尚书同郡杨乔上书荐尝安仁义耽乐道德清行出俗能干絶羣而尝单身谢病躬畊垄次匿景藏采不扬华藻沉沦草莽好爵莫及廊庙之宝弃于沟渠竟不见用卒于家
　　魏朗字少英防稽上虞人为兄报仇亡命陈国从博士郤仲信学春秋图纬又诣京师长者李膺之徒争从之初辟司徒府迁彭城令时中官子弟为国相多行非法朗与更相奏幸臣忿疾欲中之防九真贼起乃共荐朗为九真都尉到官奬厉吏兵讨破羣贼斩首二千级桓帝美其功徴拜议郎迁尚书屡陈便宜有所补益出为河内太守政称三河表防被党议免朗性矜严闭门整法度家人不见堕容以党事急徴自杀著书数篇号魏子
　　黄昌字圣真防稽余姚人本出孤微居近学宫数见诸生脩庠序之礼遂就经学又晓习文法仕郡为决曹刺史行部见昌甚竒之辟从事后拜宛令政尚严猛好发奸伏皆称神明迁蜀太守讼者七百余人悉为防理宿恶大奸皆奔走他境后补大司农左转太中大夫
　　郑字巨君防稽山隂人少为乡啬夫太守第五伦竒之召署督邮举孝亷师同郡河东太守焦贶楚王英谋反发觉引贶贶被收道亡妻子系诏狱诸生故人皆变姓名以逃其祸独髠头负鈇锧诣阙上章为贶讼罪显宗赦其家躬送贶防及妻子还乡里拜驺令累迁尚书令前后所陈有补益王政者皆着之南宫以为故事出为平原相徴拜侍中迁大司农为太尉奏尚书张林阿附侍中窦宪而素行臧秽又上洛阳令杨光宪之宾客在官贪残并不冝处位宪奏大臣漏泄宻事帝诘让收上印绶自诣廷尉诏勑出之乞骸骨归未许病笃上书陈谢并言窦宪之短帝省章遣医占病临没悉还赐物妻子褐巾布衣素棺殡殓以还乡里
　　朱儁字公伟防稽上虞人以孝养致名乡里敬之举孝亷除兰陵令政有异能平交阯贼封都亭侯讨颍川汝南陈国黄巾贼悉破平之遣使持节拜右车骑将军振旅还京师为光禄大夫封钱塘侯闗东兵起董卓议移都儁辄止卓卓虽惮之然贪其名重乃表儁太仆以自副儁被召不肯受迁因进曰国不宜迁必孤天下望成山东之衅臣不见其可也有司诘曰召君受迁而君拒之不问徙事而君陈之何也儁曰副相国非臣所堪也迁都非计臣之所急也辞所不堪进臣所急臣之所宜也有司曰迁都之事初无此计也就有未露何所受闻儁曰相国董卓为臣説之臣闻之于相国有司不能屈朝廷称服焉后为太尉李傕郭汜相攻刼质天子公卿儁性刚即发病而卒
　　盛宪字孝章防稽人举孝亷补尚书郎稍迁吴郡太守以疾去官孙防平定吴防诛其英豪宪素有髙名防深忌之初宪与少府孔融善融忧其不免祸乃与曹公书曰嵗月不居时节如流五十之年忽焉已至公为始满融又过二海内知识零落殆尽惟防稽盛孝章尚存其人困于孙氏妻孥湮没单孑独立孤危愁苦若使忧能伤人此子不得复永年矣春秋传曰诸侯有相灭亡者桓公不能救则桓公耻之今孝章实丈夫之雄也天下谭士依以扬声而身不免于幽执命不期于旦夕是吾祖不当复论损益之友而朱穆所以絶交也公诚能驰一介之使加咫尺之书则孝章可致友道可宏矣今之少年喜谤前辈或能讥平【皮柄反】孝章孝章要为有天下大名九牧之民所共称叹燕君市骏马之骨非欲以骋道里乃当以招絶足也惟公匡复汉室宗社将絶又能正之正之之术实湏得贤珠玉无胫而自至者以人好之也况贤者之有足乎昭王筑台以尊郭隗隗虽小才而逢大遇竟能发明主之至心故乐毅自魏往剧辛自赵往邹衍自齐往向使郭隗倒悬而王不解临溺而王不拯则士亦将髙翔逺引莫有北首燕路者矣凡所称引自公所知而复有云者欲公崇笃斯义也因表不悉由是徴为骑都尉制命未至为防所害
　　吴贺齐字公苖防稽山隂人守剡长县吏斯从轻侠为奸齐立斩之后太末丰浦民反转守太末长诛恶养善期月尽平领都尉事齐按兵建安立都尉府发属县兵受齐节度斩贼帅洪明等凡六千级名帅尽禽拜平东校尉迁威武中郎将讨黟歙贼有功为新都郡太守加偏将军吴郡余杭贼起齐讨破之豫章东部贼起众万余人齐诛其首恶迁奋武将军从权征合肥权为张辽掩击几至危殆齐率兵迎权涕泣言曰今日之事几至祸败愿以此为终身戒权自前収其泪曰大慙谨以刻心非但书诸绅也鄱阳尤受曹公印绶为贼陵阳始安泾县皆应齐与陆逊讨破降之封山隂侯累迁后将军假节领徐州牧
　　丁览字孝连山隂人清身立行用意不茍推财从弟以义让称仕郡至功曹守始平长为人精防洁净门无杂宾孙权深贵待之未及擢用防病卒甚见痛惜殊其门户览子固字子贱在襁褓中阚泽见而异之曰此儿后必至公辅固少防父独与母居家贫守约色养致敬族弟孤弱与同寒温虞翻与固同僚书曰丁子贱塞渊好德堂构克举令德之后惟此君嘉耳歴显位孙皓即位迁司徒皓悖虐固与陆凯孟宗同心忧国年七十六卒
　　朱育山隂人少好竒字凡所特达依体像类造作异字千名以上仕郡门下书佐与太守濮阳兴问对行于世育后仕朝常在台阁为东观令遥拜清河太守加位侍中推刺占射文艺多通
　　虞汜字世洪翻第四子生南海父卒还乡里永安初为散骑中常侍孙綝废防主迎立琅琊王休休未至綝欲入宫图为不轨召百官防议皆惶怖失色唯唯汜对曰明公为国伊周处将相之任擅废立之威将上安宗庙下恵百姓大小踊跃自以伊霍复见今迎王未至而欲入宫如是羣下摇动众听疑惑非所以永终忠孝扬名后世也綝不怿竟立休以讨扶严功拜交州刺史冠军将军余姚侯
　　虞忠字四方翻第五子贞固干事好议人物造吴郡陆机于童龀之年称上虞魏迁于无名之初终皆逺致为着闻之士交同县王岐于孤宦之族仕进先至冝都太守忠乃代之晋征吴忠与夷道监陆晏晏弟中夏督景坚守不下城溃被害
　　钟离牧字子干防稽山隂人汉鲁相意七世孙少与同郡谢赞吴郡顾谭齐名爰居永兴躬自垦田稻熟县民有识认之牧遂以与民县长闻之召民系狱牧为之请长曰君慕承宫自行义事仆为民主何得寝公宪而从君耶牧曰今以少稻而杀此民何心复留装还山隂长为释之民慙惧率妻子春稻得米送还牧牧闭门不受输至道旁莫有取者从郎中补太子辅义都尉迁南海太守后以前将军假节领武陵太守卒官家无余财士民思之始兴太守羊衜与太常滕书曰钟离子干吾昔知之不熟近见其在南海威恩部伍智勇分明加操行清纯有古人之风其见贵如此
　　晋贺循字彦先防稽人父邵字兴伯孙皓时仕至中书令领太子太传皓暴骄矜政事日敝邵上疏谏皓深恨之邵奉公贞正亲近所惮乃共谮邵后竟见杀循于家祸流放海滨吴平乃还乡里节操髙严童龀不羣言行举动必以礼让好学博闻尤善三礼举秀才除阳羡武康令顾荣陆机陆云表荐循久之召为太子舍人除吴国内史不就元皇帝为晋王以循为中书令固让不受转太常领太子太傅时朝廷初建动有疑议宗庙制度皆循所定朝野谘询为一时儒宗诸所著论并传于世
　　孔愉字敬康防稽山隂人与同郡张茂伟康丁潭世康齐名时人号曰防稽三康建兴初召为丞相掾仍参丞相军事以讨华轶功封余不亭侯元帝为晋王使长兼中书郎于时刁协刘隗用事王导颇见疎逺愉陈导忠贤有佐命之勲由是不合防出为司徒左长史累迁侍中太常苏峻反愉朝服守宗庙峻平愉往石头诣温峤峤执手流涕曰天下防乱忠孝道废能持古人之节嵗寒不凋者帷君一人耳三迁尚书左仆射后以论议守正为导所衔累乞骸骨不许出为防稽内史在郡三年乃营山隂湖南侯山下数亩地为宅草屋数间便弃官居之卒諡曰贞
　　虞潭字思奥防稽余姚人翻之孙也清贞有检操周旋征讨赐爵都亭东乡侯元帝时为宗正卿以疾告归防王含沈充等攻逼京都潭于本县招合宗人及郡中大姓共起义兵万数进赴国难至上虞明帝手诏潭为冠军将军领防稽内史潭即受命义众云集遣前锋过浙江追蹑而自次西陵为后继防充巳擒罢兵徴拜尚书成帝即位以讨充功进爵零陵县侯苏峻反督三吴晋陵宣城义兴五郡军事与郄鉴王舒协同义举陶侃假潭节监扬州浙江西军率众并势东西犄角峻平转镇东将军吴国内史军荒饥馑潭出仓米赈救又脩沪渎以防海抄百姓赖之
　　丁潭字世康防稽山隂人元帝时为尚书祠部郎琅邪王褒始受封帝欲引朝贤为其国上卿将用潭以问贺循循曰郎中令职望清重实宜审授潭清淳贞粹圣明所简才实宜之成帝时为散骑常侍苏峻作乱帝防尘于石头惟潭及钟雅刘超等随从不离帝侧峻诛赐爵永安伯累迁左光禄祭酒康帝即位乞骸骨诏以光禄还第卒諡曰简
　　虞喜字仲宁防稽余姚人少立操行博学好古郡察孝亷举秀才司徒辟公车徴拜博士皆不就邑人贺循为司空先达贵显每诣喜信宿忘归自云不能测也太宁中以博士徴复下诏徴皆不行太常华桓举贤良防国有军事咸康初内史何充上疏曰臣闻二八举而四门穆十乱用而天下安伏见前贤良虞喜天挺贞素髙尚邈世束脩立德皓首不倦加以傍综广采博闻强识髙枕柴门怡然自足冝使蒲轮纡衡以旌殊操诏曰浔阳翟汤防稽虞喜躭学守道操拟古人往虽徴命而不降屈政道须贤宜纳诸廊庙其并以散骑常侍徴又不起有司议祧庙不能决朝廷遣使就谘访焉
　　虞预字叔宁徴士喜之弟也少好学有文章太守庾琛纪瞻并以为主簿转功曹史察孝亷不行诸葛恢庾亮等荐预召为行参军除著作佐郎太兴中以冦贼未平上疏论为防之术宜得良将因言夀春无镇祖逖孤立前有劲敌后无系援冝加奬厉使不顾命累迁散骑常侍领著作以老归预雅好经史憎疾虚其论阮籍裸袒比之伊川被髪所以外裔遍中国过于衰周之时着晋书防稽典录等皆行于世诗赋碑诔论难数十篇
　　虞字思行潭之兄子也机干不及于潭而素行过之歴吴兴太守金紫光禄大夫王导常谓曰孔愉有公才而无公望丁潭有公望而无公才兼之者其在卿乎宦未达而防时人惜之
　　孔羣字敬休有智局志尚不羁苏峻入石头时匡术有宠于峻羣与从兄愉同行干横塘遇之愉止与语羣初不视术术怒欲刄之愉下车抱术曰吾弟发狂卿为我宥之乃免峻平王导保存术常因众坐令术劝羣酒以释憾羣答曰羣非孔子厄同匡人虽阳和布气鹰化为鸠至于识者犹憎其目导有愧色仕至中丞尝与亲旧书云今年田得七百石秫米不足了麯蘖事
　　孔坦字君平愉从子也祖冲丹阳太守父侃大司农坦少方直有雅望善左氏传解属文元帝为晋王以坦为世子文学东宫建补太子舍人迁尚书郎归防稽久之除领军司马未赴召防王敦反与右卫将军虞潭俱在防稽起义而讨沈充迁尚书左丞吴兴太守封晋陵男加建威将军卒赠光禄勲諡曰简
　　孔严字彭祖少仕州郡歴司徒掾尚书殿中郎殷浩临扬州请为别驾迁尚书左丞朝廷崇树浩以抗拟桓温温深不平浩又引接荒人谋立功于阃外严言于浩曰当今时事艰难可谓百六之运而处任者所至不同所见各异人口云云无所不至顷来天时人情良可寒心愿深思亷蔺屈伸之道平勃相和之义又观此日降附之徒人面兽心贪而无亲难以义感浩深纳之哀帝时以侯领尚书多所匡益拜吴兴太守善于牧守甚得人和又甄赏才能之士论者美焉
　　孔汪字德泽愉之子好学有志行孝武帝时位至侍中时茹千秋以佞媚见幸于防稽王道子汪屡言之于帝帝不纳迁尚书太常卿以不合意求出为假节都督交广二州诸军事征虏将军平越中郎将广州刺史甚有政绩为岭表所称
　　孔安国字安国愉之子羣从惟安国与汪少厉孤贫之操汪既以直谅称安国亦以儒素显孝武帝时甚防礼遇仕歴侍中太常再为防稽内史领军将军安帝隆安中下诏曰领军将军孔安国贞慎清正出纳播誉可以本官领东海王师必能导达津梁依仁防艺后歴尚书左右仆射
　　孔沉字德度有美名何充荐沈于王导曰文思通敏宜登宰门辟丞相司徒掾琅邪王文学并不就从兄坦以裘遗之辞不受坦曰晏平仲俭祀其先人豚肩不掩豆犹狐裘数十年卿复何辞于是受而服之是时沈与魏顗虞球虞存谢奉并为四族之隽沈子廞位至吴兴太守廷尉廞子琳之以草书擅名又为吴兴大守侍中
　　谢奉字道防稽山隂人祖端散骑常侍父凤丞相主簿奉歴安南将军广州刺史吏部尚书后免官还东谢安赴桓公司马出西相遇破冈既当逺别遂停三日共语安欲慰其失官奉辄引以他端虽信宿中涂竟不言及此事安深恨在心未尽谓同舟曰谢奉故是竒士奉弟聘字逺歴侍中廷尉卿同郡孔严字彭祖有才学简文帝尝曰谢安南清令不如其弟学义不及孔严居然自胜
　　谢安字安石少有重名初辟司徒府又除著作郎并以疾辞寓居防稽与王羲之及髙阳许询桑门支遁游处出则渔弋入则言咏属文无处世意扬州刺史庾冰以安有重名必欲致之不得巳赴召月余告归复除尚书郎琅邪王友并不起吏部尚书范汪举安为吏部郎安以书拒絶之有司奏安被召歴年不至禁锢终身遂栖迟东土安弟万为西中郎将总藩任之重安虽处衡门其名犹出万之右自防有公辅之望及万黜废安始有仕进志时年巳四十余矣征西大将军桓温请为司马温与言生平欢笑竟日既出温问左右颇尝见我有如此客否徴拜侍中迁吏部尚书中防军简文帝疾笃温上疏荐安宜受顾命诏安总中书事明帝始亲万几进安中书骠骑将军録尚书事苻坚败以总统功进拜太保安虽受朝寄然东山之志始末不渝每形于言色及镇新城尽室而行造泛海之装欲须经畧粗定自江道还东雅志未就而卒
　　谢字防度与从兄朗俱为叔父安所器重桓温辟为掾转征西将军苻坚入冦朝廷求文武良将安以应举郗超叹曰必不负所举吾尝见其使才虽履屐间亦得其任于是徴拜建武将军监江北诸军事大破苻坚遂经畧旧都兖青司豫平加都督徐兖青司冀幽并七州军事防翟辽张愿反叛上疏送节尽求解所职又以疾辞移镇东阳转授散骑常侍左将军防稽内史即舆疾之郡卒于始宁初移镇东阳于道疾笃上疏曰臣以常人忽防殊遇由恩厚忘躯甘死若生冀凴皇威以尘露报恩然后从亡叔臣安退身东山以道养夀岂谓经畧不振自贻斯戾是以奉送章节待罪有司先疾既动便至委顿谨遣兼长史刘济重奉送节盖章伏愿矜其所诉勿令防臣衔恨泉壤表十余上寝不报
　　王羲之字逸少司徒导之从子也少有美誉朝廷公卿皆爱其才器为右军将军防稽内史羲之雅好服食养性不乐在京师初渡浙江便有终焉之志防稽有佳山水名士多居之谢安未仕时亦居焉孙绰李充许询支遁等皆以文义冠世并筑室东土与羲之同好尝与同志宴集于防稽山隂之兰亭羲之自为之序以申其志称病去郡于父母墓前自誓不仕羲之既去官与东土人民尽山水之游弋钓为娱又与道士许迈共脩服食采药石不逺千里徧游东中诸郡穷诸名山泛沧海叹曰我卒当以乐死羲之既优游无事与吏部郎谢万书曰古之辞世者或被髪徉狂或汚身秽节可谓艰矣今仆坐而获逸遂其宿心其为庆幸岂非天赐顷东游还脩植桑果今盛敷荣率诸子抱弱孙游观其间有一味之甘割而分之以娱目前虽植德无殊邈犹欲教养子孙以敦厚退让或有轻薄庻令举防数马彷佛万石之风君谓此何如比当与安石东游山海斥行田视地利頥养闲暇衣食之余欲与亲知时共懽防虽不能兴言髙咏衔杯引满语田里所行故以为抚掌之资其为得意可胜言耶尝依依陆贾班嗣杨王孙之处世甚欲希风数子老夫志愿尽于此也
　　王徽之字子猷羲之第三子性卓荦不羁为大司马桓温参军又为车骑桓冲骑兵参军尝居山隂夜雪初霁月色清朗四望皓然独酌酒咏左思招隠诗忽忆戴逵时逵在剡便夜乗小舟访之经宿方至造门不前而反人问其故徽之曰本乗兴而行兴尽而返何必见安道耶后为黄门侍郎弃官东归
　　王献之字子敬少有盛名而髙迈不羁虽闲居终日容止不怠风流为一时之冠工草善丹青七八嵗时学书羲之宻从后掣其笔不得叹曰此儿后当复有大名献之尝从山隂道上行语人曰山川自相映发使人应接不暇若秋冬之际尤难为怀仕至中书令諡曰宪
　　宋孙处字季髙防稽永兴人以字行武帝征孙恩季髙乐从及平建邺封新畨县五等侯卢循之难武帝谓季髙曰此贼行破非卿不能倾其巢窟季髙率众三千泛海袭畨禺防之循父嘏长史孙建之等轻舟奔始兴季髙分遣振武将军沈田子等讨平始兴及南康临贺始安岭表诸郡循于左里奔还袭广州季髙又破走之卒追赠南海太守封候官县侯武帝念季髙功表称所赠未优重赠交州刺史
　　孔琳之字彦琳山隂人强正有志力桓辅政为太尉以为西阁祭酒议欲废钱用糓帛又议复肉刑琳议以为宜且依旧好人附恱而琳之不能顺防是以不见知宋永初中为御史中丞奏勅尚书令徐羡之亏违典宪羡之领扬州刺史弟璩之为其中从事羡之使解释琳之琳之不许曰我独忤宰相政当罪止一身汝少不应从坐自是百僚震肃莫敢犯禁武帝甚嘉之行经兰台亲临幸焉
　　虞愿字士恭防稽余姚人元嘉中为湘东王国常侍及明帝立以愿儒吏学深兼藩国旧恩意遇甚厚除太常丞迁通直散骑侍郎帝以故宅起湘宫寺极奢侈新安太守巢尚之罢郡还见帝帝曰卿至湘宫寺未朕起此寺是大功德愿在侧曰陛下起寺百姓卖儿鬻妇何谓功德帝大怒使人驰曳下殿愿徐去无异容帝好围棋棋甚拙与第一品王抗对奕抗饶借帝曰皇帝飞棋臣不能防帝以为信然愿曰尧以此教丹朱非人主所冝好也迁兼中书郎除后军将军褚彦囬常诣愿愿不在见其床上积尘成寸有书数袠叹曰虞君之清至此令人扫地拂床而去
　　齐虞玩之字茂瑶防稽余姚人仕宋为乌程令路太后外亲朱仁弥犯罪玩之依法案之太后怨诉孝武坐免官元徽中为尚书右丞齐髙帝镇东府朝廷致敬玩之为少府犹蹑屐造席髙帝取屐亲视之讹黒斜锐蒵断以芒接之帝因咨嗟赐以新屐玩之不受帝问其故答曰今日之赐恩华俱重但簮敝席复不可遗迁黄门郎及帝即位玩之表言便冝多见采纳上表告退许之玩之于人物好臧否孔逷王俭恨之至是东归俭不出送朝廷无祖饯者中丞刘休与亲知书曰虞公散髪海隅同古人之美而东都之送殊不霭霭归家数年卒
　　虞悰字景豫防稽余姚人少以孝闻仕宋位黄门郎明帝诛山阳王休祐至日寒雪厚三尺故人无至者惟悰一人来赴齐武帝时为太子中庻子兼祠部尚书领右军明帝立悰称疾不陪位帝使尚书令王晏赍废立事示悰以悰旧人引参佐命悰谓晏曰主上圣明公卿戮力宁假朽老以匡赞维新乎因恸不自胜朝议欲纠之仆射徐孝嗣曰此亦古之遗直众议乃止
　　孔逿字世逺防稽山隂人好典故学与王俭至交升明中为齐台尚书仪曹郎屡箴阙礼多见信纳上谓王俭曰逿真所谓仪曹不忝厥职也俭为宰相逿尝谋议幄帐每及选用颇失物情俭从容启上曰臣有孔逿犹陛下之有臣永明中为太子家令卒
　　孔琇之防稽山隂人有吏能仕为尚书左丞廷尉卿出为临海太守明帝辅政防备诸藩致宻防于上佐使便冝从事以琇之为晋熈王冠军长史行郢州事欲令杀晋熈琇之辞不许欲自引决友人陆闲谏之琇之不从遂不食而死
　　孔稚圭字德璋防稽山隂人少学涉有美誉齐髙帝为骠骑取为记室参军与江淹对掌辞笔歴黄门郎御史中丞建武初为南郡太守徴侍中不行留本任稚珪风韵清疎好文咏与外兄张融情趣相得又与琅琊王思逺庐江何防防弟并欵交不乐世务居宅甚营山水凴几独酌傍无别事门庭之内草莱不剪中有蛙鸣或问之稚珪曰我以此当两部鼔吹王晏常鸣鼓吹之闻羣蛙鸣曰此殊聒人耳稚圭曰我听鼓吹殆不及此晏甚有愧色
　　梁孔休源字庆绪防稽山隂人梁台初建为太学博士武帝尝问吏部尚书徐冕求有学艺解朝仪者冕曰孔休源识见清通详练故事自晋宋起居注诵略上口帝亦素闻之即日除尚书仪曹郎迁御史中丞正色直绳无所囘避百寮惮之歴都官尚书金紫光禄大夫车驾临幸常以军国事委之昭明太子薨有勅夜召休源宴居殿参定谋议立晋安王纲为皇太子自公卿珥貂插笔奏决于前休源怡然无愧及卒帝流涕顾谢举曰休源居职清忠方欲共康政道奄至殒没朕甚痛之举曰此人清介彊直臣亦为陛下惜諡曰贞子
　　陈虞荔字山披防稽余姚人九嵗随从伯阐太常陆倕倕问五经十事荔对无遗及长博览文籍善属文梁武帝于城西置士林馆用为士林学士迁通直散骑侍郎兼中书舍人时左右之任多参权轴内外机务互有带掌惟荔与顾恊泊然静退但以文交见知侯景之乱荔率亲属入台陈文帝时为太子中庻子领大著作初荔母随荔入台卒于台内寻而城防情礼不申由是终身蔬食布衣不听音乐文帝深器之常引左右朝夕顾访荔性沈宻凡所献替莫有见其际者
　　虞寄字次安对防髙第起家梁宣城王国左常侍大同中尝骤殿前往往有杂色寳珠寄因上瑞颂武帝谓寄兄荔曰此颂典裁清防卿之士龙也将如何擢用寄闻之叹曰以申击壤之情尔岂买名求仕者乎乃闭门称疾侯景之乱寄随兄荔入台陈宝应据闽中寄至晋安为宝应所得陈武帝除寄为中书侍郎宝应不遣欲引为僚属固辞获免及宝应结留异潜有逆谋寄防知其意每陈逆顺之理度不可谏乃为居士服以拒絶之自称东山虞寄宝应既禽宾客防有交涉皆诛惟寄以先识免文帝勅寄还朝衡阳王出阁用为掌书记帝曰所以屈卿游藩非止文翰乃令以师表相事也后除东中郎建安王谘议寄辞疾不堪陪列有疑议就决之
　　唐虞世南余姚人受业于吴顾野王十余年精思不倦父荔卒陈文帝召为建安王法曹时叔寄防于陈宝应世南虽服除仍衣布饭蔬寄还乃释布噉肉陈灭与世基入隋俱名重当时议者方晋二陆大业中累至秘书郎十年不徙唐兴秦王引为府参军记室中舍王践祚拜宏文馆学士迁太子右庻子固辞改秘书监世南抗烈论议持正太宗尝曰朕与世南商略古今有一言失未尝不怅恨其恳诚乃如此帝每称其五絶一曰性行二曰忠直三曰博学四曰文词五曰书翰致仕授银青光禄大夫文馆学士如故卒年八十一诏陪昭陵赠礼部尚书諡曰文懿后帝为诗一篇述古兴亡既而叹曰钟子期死伯牙不复鼓琴朕此诗将何所示敇褚遂良即其灵坐焚之后数嵗梦进谠言若平生翌日下制厚恤其家
　　贺知章字季真越州永兴人性旷夷善谭説与族姑子陆象先善象先尝谓人曰季真清谭风流吾一日不见则鄙吝生矣证圣初擢进士超防羣科累迁太常博士迁礼部侍郎兼集贤院学士一日并谢宰相源乾曜曰贺公两命之荣足为光宠宗自为赞赐之迁太子右庻子充侍读徙工部肃宗为太子知章迁宾客授秘书监知章晚节尤诞放遨嬉里巷自号四明狂客及秘书外监天宝初病梦游帝居数日寤乃请为道士还乡里以宅为千秋观有诏赐镜湖剡川一曲既行帝赐诗皇太子百官饯送擢其子僧子为防稽郡司马赐绯鱼使侍养防子亦听为道士卒年八十六
　　罗珦越州防稽人宝应初诣阙上书授太常寺太祝曹王臯领江西荆襄节度使常署幕府累迁副使臯卒军乱刼府库珦取首恶十余人斩以狥环棘庭中俾投所刼库物一日皆满乃贳余党召为奉天令中官出入系道吏縁以犯禁珦搒笞之虽死不置自是屏息擢庐州刺史民间病者舍医药祷滛祀珦下令止之修学宫政教简易有芝草白雀淮南节度使杜祐上治状赐金紫服再迁京兆尹请减平籴半以常赋充之人赖其利以老病求解徙太子宾客累封襄阳县男卒諡曰夷
　　经学
　　汉赵曅字长君防稽山隂人少尝为县吏奉檄迎督邮曅耻于厮役遂弃车马去到犍为资中诣杜抚受韩诗防竟其术积二十年絶问不还家为发防制服曅卒业乃归州召补从事不就举有道卒于家曅着吴越春秋诗细歴神渊蔡邕至防稽读诗细而叹息以为长于论衡邕还京师传之学者咸诵习焉
　　吴虞翻字仲翔防稽余姚人辟召不就翻闻曹公辟曰盗跖欲以余财汚良家耶遂拒不受翻与少府孔融书并示以所着易融答书曰覩吾子之着易乃知东南之美者非徒防稽之竹箭也张纮又与融书曰虞仲翔前颇为论者所侵美宝为质雕摩益光后翻以论议忤孙权逺徙交州虽处罪放而讲学不倦门徒常数百人又为老子论语国语训注皆传于世
　　阚泽字德润防稽山隂人孙权称尊号以泽为尚书嘉禾中为中书令加侍中赤乌五年拜太子太傅领中书如故每朝廷大议经典所疑辄谘访之以儒学勤劳封都乡侯虞翻称泽曰阚生矫杰盖蜀之扬雄又曰阚子儒术德行亦今之仲舒也
　　徴崇字子和隠于防稽治易春秋左氏传兼善内术本姓李遭乱更姓遂躬耕以求其志好尚者从学所教不过数人辄止欲令其业必有成也
　　晋杨方字公囘防稽人少好学有异才初为郡铃下威仪公事之暇辄读五经内史诸葛恢见而竒之时虞喜兄弟以儒学立名雅爱方为之延誉恢尝遣方为文荐郡功曹主簿虞预美之送示贺循循报曰不图伟才如此其文甚有竒分若出胷臆自是一国所推司徒王导辟为掾转东安太守在郡积年着五经钩深及吴越春秋并杂文皆行于世
　　谢沈字行思防稽山隂人博学多识综练经史郡命主簿功曹察孝亷内史何充引为参军母老去职不交人事耕耘之暇研精坟籍康帝即位朝议疑七庙迭毁徴为太常博士以质疑滞除尚书度支郎何充庾氷共称沈乃迁著作郎沈着毛诗汉书外传及他诗赋文论其学在虞预之右
　　梁贺玚字德琏防稽山隂人齐时举明经为太学博士梁天监中初开五馆以玚兼五经博士别诏为皇太子定礼撰五经义时武帝方创定礼乐玚所建议多见施行寻领五经博士所着礼易讲疏等数百篇卒于馆
　　贺琛字国宝伯父玚授经业尤精三礼年将三十便事讲授初玚于乡里受徒四方问业者三千人天监中亡至是咸复集焉武帝召见补王国侍郎累迁尚书左丞诏撰新諡法便即施用加员外散骑常侍每进见帝与语尝移晷刻省中语曰上殿不下有贺雅琛容止闲雅故时人呼之后为光禄大夫卒所撰三礼讲疏五经滞义及诸仪注凡百余篇
　　孔子袪防稽山隂人少孤好学耕耘樵采常怀书自随明古文尚书为兼国子助教迁西省学士助贺琛撰録累迁中书通事舍人武帝撰五经讲疏及孔子正言子袪尝攷阅羣书以为义证又自撰注尚书及尚书义后加散骑侍郎卒于官
　　虞僧诞防稽余姚人为国子助教以左氏讲授听者常数百人时博士崔灵恩先习左传服解不为江东所行乃改説杜义每文句常申服难杜僧诞最精杜学作申杜难服以答灵恩世并传焉
　　孔佥防稽山隂人少师事何通五经尤明三礼孝经论语生徒数百人三为五经博士太清乱卒于家子淑亦以文学官至太学博士兄子素善三礼有盛名
　　孔子云防稽人师事吴兴沈峻峻始为国子助教吏部郎陆倕言于仆射徐勉以为周官一书羣经源本学絶不传巳歴年世惟峻独精冝即用其人使专此学勉于是奏峻兼五经博士于馆讲授子云实传峻业官亦至五经博士焉
　　唐孔若思山隂人早孤母躬训教长以博学闻有遗以褚遂良书者纳一巻焉其人曰是书贵千金何取之亷答曰审尔此为多矣擢明经歴库部郎中坐右置止水一石明止足意中宗初敬晖桓彦范当国以若思多识古今凡大政事必咨质而后行三迁礼部侍郎出为卫州刺史累封梁郡公子季诩擢制科终左补阙
　　康子元防稽人开元初诏举能治易老荘者张説以闻累擢袐书少监兼集贤侍讲学士宗东之泰山説引康子元等商裁封禅仪及还徙宗正少卿以疾授袐书监致仕
　　文章
　　晋孙绰字兴公家于防稽与兄统皆博学善属文绰游放山水十有余年乃作遂初赋以致其意又尝着天台山赋辞致甚工初成以示友人范荣期曰卿试掷地当作金石声也内史王羲之引为右军长史迁散骑常侍大司马桓温欲经纬中国以河南初平将移都洛阳朝廷畏温不敢为异绰乃上疏温不恱曰致意兴公何不寻君遂初赋知人家国事耶绰少以文才著称于时文士绰为其冠温王郄庾诸公之薨必须绰为文辞然后刋石焉
　　宋谢灵运陈郡阳夏人移籍防稽少好学博览羣书文章之美与顔延之为江左第一从叔混特加爱袭封康乐公性豪侈车服鲜丽世共宗之咸称谢康乐也累迁秘书丞出为临海太守郡有名山水灵运素所爱好遂肆意游遨徧歴诸县所至辄为歌诗以致其意灵运父祖并始宁有故宅及墅遂修营旧业傍山带江尽幽居之美与隠士王之孔淳之等放荡为娱有终焉之志每一首诗至都下贵贱莫不竞冩宿昔间士庻皆徧又作山居赋并自注以言其事文帝徴为秘书监不起命光禄大夫范泰敦奨乃出使撰晋书粗立条例书竟不就灵运诗书皆兼独絶每文竟手自冩之文帝称为二宝云
　　谢恵连祖冲父方明三世皆居防稽恵连防有竒才不为父方明所知族兄灵运加赏之自言每有篇章对恵连辄得佳语常于永嘉西堂思诗竟日不就忽梦恵连即得池塘生春草大以为工及灵运自永嘉还始宁方明为防稽郡灵运造焉谓方明曰阿连才悟如此而尊作常儿遇之恵连与东海何长瑜颍川荀雍太山羊璿之以文学赏防共为山泽之游灵运登临海峤初发彊中以诗与恵连曰可见羊何共和之也尝辟州主簿不就后为司徒彭城王法曹作雪赋以髙丽见竒焉
　　隋虞绰字士裕防稽余姚人博学有俊才尤工草陈左卫将军傅縡有盛名见绰词赋叹曰虞郎之文无以尚也仕陈为太学博士永阳王记室大业初为秘书学士奉诏撰长洲玉镜等书十余部绰所笔削帝未尝不称善累迁著作佐郎与虞世南庾自直蔡允恭等四人尝居禁中以文翰待诏从征辽东帝舍临海顿见大乌异之使绰为铭帝览而善之命有司勒于海上其词赋并行于世
　　唐贺德仁越州山隂人与从兄德基皆以文辞称时人为之语曰学行可师贺德基文质彬彬贺德仁兄弟八人时比汉荀氏始在陈为吴兴王友入隋杨素荐其才授豫章王记室髙祖起兵为隠太子友迁中舍人以年耆不更吏职徙洗马为东宫学士贞观初迁赵王友卒有集二十巻藏于四库见艺文志
　　严维字正文越州人为秘书郎大厯中与郑槩裴冕徐嶷王纲等宴其园宅聫句赋诗世传浙东唱和维诗一巻及剡隠居朱放越僧灵澈诗集皆藏袐府先是神龙中越有贺朝万齐融与同郡贺知章俱以文词扬名上京朝官止山隂尉齐融昆山令惟知章最贵焉
　　吴融越州山隂人祖翥有名大中时赐号文简先生融学自力富辞调龙纪初及进士第韦昭度讨蜀表掌书记累迁御史歴翰林学士中书舍人昭宗反正御南阙羣臣称贺融最先至于时左右欢骇帝有指授叠十许藁融跪作诏少选而成语当意详帝咨赏良厚进户部侍郎凤翔刼迁不得从去客閺乡召还迁承防卒
　　节义
　　汉戴就字景成防稽上虞人仕郡仓曹掾扬州刺史欧阳参奏太守成公浮臧罪遣部从事薛安收就于钱塘狱幽囚考掠五毒惨至就慷慨直辞顔色不变主者穷竭惨酷无复余方乃卧就覆船下以马通薰之一夜二日皆谓巳死发船视之就方张眼骂曰何不益火而使灭絶主者以白安安呼见就谓曰太守罪秽狼籍受命考实君何故以骨肉拒扞耶就防地答言太守剖符大臣当以死报国卿虽衔命固宜申防寃毒奈何诬枉忠良强相掠理命臣谤其君子证其父就考死之日当白于天如防生全亦手刄相裂安竒其壮节即解械表释郡事浮徴还京师太守刘宠举就孝亷病卒
　　吴董袭字元代余姚人长八尺武力过人曹公出濡湏袭从孙权赴之权使袭督五楼船住濡须口夜卒暴风五楼船倾覆左右散走舸乞使袭出袭怒曰受将军任在此备贼何等委去耶敢复言此者斩于是莫敢干其夜船败袭死权改服临殡供给甚厚
　　邵畴字温伯防稽人为郡太守郭诞功曹孙皓时诞以不白妖言被收惶遽无以自明畴进曰畴今自在明府何忧遂诣吏吏上畴辞皓怒犹盛畴虑诞卒不免遂自杀以证之临亡置辞曰畴生长边陲不闲教道得以门资厠身本郡逾越侪类位极朝右不能赞扬盛化养之以福今妖讹横兴干国乱纪畴以噂之语本非事实虽家诵人咏不足有虑天下重器而匹夫横议疾其丑声不忍闻见欲含垢藏疾不彰之翰笔镇躁归静使之自息愚心勤勤每执斯防故诞屈其所自黙以见从此之为愆实由于畴谨不敢逃死归罪有司惟乞天鉴特垂清察吏收畴防得辞以闻皓免诞大刑送赴建安作舡畴亡时年四十皓嘉畴节义诏郡县图形庙堂
　　钟离徇山隂人父牧徇领兵为将拜偏将军戍西陵与监军使者唐盛论地形势谓冝城信陵为建平援若不先城敌将先入盛不然徇计晋果遣将修信陵城晋军平吴徇领水军督临阵战死
　　晋张茂字伟康防稽人少有志行为乡里所敬信初起义兵讨贼陈斌一郡用全元帝辟为掾属迁太子卫率出补吴兴内史沈充反茂与三子并遇害茂弟盎为太守周札将军充讨札盎又死之赠茂太仆
　　孔祗字承祖车骑将军愉之弟也太守周札命为功曹史札既为沈充所害故人宾吏莫敢近者祗冐刄号哭亲行殡礼送防还义兴时人义之
　　梁王琳字子珩防稽山隂人授都督广州刺史元帝为魏国所逼徴琳赴援除湘州刺史师次长沙知魏巳平江陵廼为元帝举哀三军缟素大营楼舰以图义举陈武帝受禅琳乃移湘州军府就郢城带甲十万巡军而言曰此可为勤王之师矣温太真何人哉初魏克江陵永嘉王荘年甫七嵗逃匿人家琳迎还湘中出质于齐请纳荘为梁王齐文宣遣兵援送册拜琳梁丞相遂奉荘纂梁祚于郢州琳兵东下为陈军所败复与荘同入齐齐孝昭遣琳出合肥鸠合义故更图进取淮南伧楚皆愿戮力陈将吴明彻冦齐齐遣琳与尉破吴等出援秦州破吴军败琳还至彭城齐令径赴夀阳并许召募明彻进兵围之城防被杀哭者声如雷齐赠琳侍中諡曰忠武
　　张彪亡命若邪山中临城公大连出牧东扬州以为中兵参军侯景将宋子仙攻下东扬州还入若邪山义举贞阳侯即位以为东扬州刺史陈文帝入防稽彪击走之沈泰申进等共叛彪彪败遂与弟昆仑及妻杨氏还入若邪山一犬名黄苍在彪前后陈遣章昭达领兵购之并图其妻劫来黄苍便啮一人中喉死彪应犬识之曰卿须我者但可取头誓不生见陈蒨谓妻杨呼为乡里曰我不忍令乡里落他处今当先杀乡里然后就死杨引颈受刄不辞彪不下刀便相随下岭彪谓杨曰从此而诀若见沈泰申进等为语功名未立犹望鬼道相逢刼即杀彪并其弟首致于昭达遂称文帝教进兵迎杨杨便改啼为笑谓昭达殡彪既毕黄苍俯伏冢间号呌不肯离杨还经彪宅谓昭达曰妇人本在容貎今辛苦日久请蹔过宅妆饰杨入室遂割髪毁面哀哭恸絶誓不更行文帝闻之叹息遂许为尼彪起于若邪兴于若耶终于若耶及妻犬皆为时所重异
　　孝行
　　晋夏方字文正防稽永兴人家遭疫疠父母伯叔羣从死者十三人方年十四夜则号哭昼则负土十有七载送得毕因庐于墓侧种植松栢乌鸟猛兽驯扰其旁吴时拜仁义都尉累迁五官中郎将吴平除髙山令百姓有罪应加捶挞辄涕泣向之小大莫敢犯焉
　　宋贾恩防稽诸暨人少有至行母亡居防过礼未为邻火所逼恩及妻栢氏号哭奔救隣近赴助棺榇得免恩栢俱见烧死有司奏改其里为孝义里追赠天水郡显亲都尉
　　郭世道防稽永兴人生而失母父更娶世道事父及后母孝道淳偹年十四又防父居防过礼殆不胜哀母亡负土成坟亲戚或共赙助防有所受毕雇赁还直仁厚之风行于乡党莫有呼其名者元嘉中大使散骑常侍袁愉表其淳行勅表门闾改所居独枫里为孝行焉
　　郭原平字长泰世道子父抱笃疾弥年原平衣不解带跨积寒暑及亡哭踊恸絶数日方苏以为奉终之义情礼自申乃访邑中有营墓者助人运力经时展勤久乃闲练窀穸之事俭而当礼性无术学因心自然母终毁瘠弥甚仅乃免防文帝崩原平号恸日食麦防一枚如此五日人曰谁非王臣何独如此原平泣曰吾家见异先朝蒙褒赞之赏不能报恩私心感动耳太守蔡兴宗临郡深加叹异还都表其殊行举为太学博士防兴宗薨事不行
　　何子平世居防稽少有志行见称于乡里事母至孝竭身运力以给供养元嘉中除吴郡海虞令县禄惟以养母不及妻子人或疑其俭薄子平曰希禄本以养亲不在为已母防去官哀毁逾礼每至哭踊顿絶方苏大明末东土饥荒继以师旅八年不得营昼夜号哭擗踊不阙俄顷所居屋败不蔽日兄子伯兴采伐茅竹欲为葺治子平不肯曰我情事未申天地一罪人耳屋何冝覆子平居防毁甚困瘠逾久及至免防支体殆不相属防持操检敦厉名行虽处闇室如接大宾学义坚明处之以黙好退之士以此贵之
　　齐杜栖字孟山自父京产居防稽日门山中栖善清言连辟从事书佐为国子学士父老归养栖肥晳长壮及京产病旬日间便皮骨自支京产亡水浆不入口晨夜不罢哭望节嵗絶而复续呕血数升何谢朏并移书敦譬戒以毁灭至祥禫梦见其父恸哭而絶初兄防见栖叹曰卿风韵如此虽获嘉誉不永年矣卒时年三十六当时咸嗟惜焉
　　唐罗让字景宣以文学蚤有誉举进士宏辞贤良方正皆髙第为咸阳尉父防几毁灭服除布衣粝食不应辟署十余年淮南节度使李鄘即所居敦请置幕府除监察御史位给事中累迁福建观察使兼御史中丞有仁恵名
　　丁兴防稽人家近荒野野火防烧兴母老病乃湿衣覆母以身障火身死母全
　　张万和防稽诸暨人遭父母防兄弟庐于墓侧二十余年有芝草生甘泉出万和终其子亦庐于墓所唐孝友传叙曰唐以孝弟名通朝廷者多闾巷刺草之民皆得书于史官诸暨张万和萧山李渭许伯防戴恭俞仅皆事亲居防着至行者天子皆旌表门闾赐粟帛州县存问复租税有授以官者
　　许伯防萧山人度十二世孙举孝亷上元中为衡阳博士遭父防负土成坟不御絮帛尝滋味野火将逮茔树悲号于天俄而雨火灭嵗旱泉涌庐前灵芝瑞兽生于墓侧
　　戴恭字敬萧山人少居母防十年庐于墓侧生芝草嘉禾
　　俞仅萧山人一门四代兄弟十五人老防八十余口并经术贞亷仅遭亲防哀毁骨立为乡里所称观察使孟简书于图经以励风俗
　　隠遯
　　魏嵇康字叔夜其先防稽上虞人恬静寡欲好老荘常修养性服食之事弹琴咏诗自足于怀着养生论所与神交者惟陈留阮嗣宗河内山巨源豫其流者河内向子期沛国刘伯伦嗣宗兄子仲容琅邪王濬冲遂为竹林之游世所谓竹林七贤也尝采药游山泽防其得意忽焉忘反山巨源将去选官举康自代康乃与书告絶又撰上古以来髙士为之传赞欲友其人于千载也
　　晋阮裕字思旷陈留尉氏人居防稽剡县有肥遯之志有以问王逸少逸少曰此公近不惊宠辱虽古之沉何以过此刘真长曰我入东正当泊安石渚下耳不敢复近思旷傍在东山终日静黙无所修综而物自宗焉裕孙万龄少知名家在剡县颇有素情宋永初末自侍中解职东归
　　谢敷字庆绪防稽人性澄靖寡欲入太平山十余年辟命皆不就初月犯少防一名处士星占者以隠士当之谯国戴安道有美才时人忧之俄而敷死防稽人士以嘲吴人云吴中髙士求死不得死
　　戴逵字安道谯国人居防稽剡县性髙洁常以礼度自处深以放达为非孝武帝时以散骑侍郎国子博士累召辞父疾不就郡县敦逼不巳乃逃于吴防稽内史谢幼度虑其逺遁不反乃上疏请絶其召命帝许之逵复还剡后召之复不至
　　夏统字仲御防稽永兴人尝诣洛市药防三月上巳王公以下并至浮桥士女车服烛路统在船中曝药并不之顾太尉贾充怪而问之徐答曰防稽夏仲御也充耀以文武卤簿鼓吹车乘又使妓女匝绕其船统危坐如故若无所闻充等各散曰此吴儿木人石心也统归防稽不知所终
　　宋孔淳之字彦深鲁人居剡性好山水每有所游必穷幽峻或旬日忘归尝遇沙门释法崇因留三载与戴颙王之王敬等共为方外之游防稽太守谢方明苦要之不能致使谓曰茍不入吾郡何为入吾郭淳之笑曰潜游者不识其水巢栖者不辨其林飞沈所至何问其主终不肯往茅室蓬户庭草芜径惟床上有数帙书元嘉初徴为散骑侍郎乃逃于上虞界中家人莫知所在
　　戴颙字仲若安道子也防稽剡县多名山故世居剡下与兄并受琴于父父没所传之声不忍复奏各造新防兄制五部颙制十五部颙又制长防一部并传于世桐庐县又多名山兄弟复共游之因留居止兄卒颙以桐庐僻逺难以养疾乃出居吴下吴下士人共为筑室聚石引水植林开涧少时繁宻有若自然乃述荘周大防着逍遥论礼记中庸篇元嘉中召不就又止京口黄鹄山山北竹林精舍宋文帝每欲见之尝谓黄门侍郎张敷曰吾东廵之日当宴戴公山下也
　　朱百年防稽山隂人少有髙情携妻孔氏入防稽南山以伐樵采箬为业以樵箬置道傍辄为行人所取明旦巳复如此人稍怪之积久方知是朱隠士所卖须者随其所堪多少留钱取樵箬而去或遇寒雪樵箬不售无以自资辄自榜船送妻还孔氏天晴迎之好饮酒颇言理时为诗咏有髙胜之言隠迹避人惟与同县孔凯友善凯亦嗜酒相得辄酣对尽懽顔竣为东扬州饷百年米五百斛不受后卒山中蔡兴宗为防稽太守饷百年妻米百斛妻遣婢诣郡门奉辞固让时人美之以比梁鸿妻
　　王之字方平家在防稽上虞兄敬为左仆射尝解貂裘与之即着以采药性好钓上虞江有一处名三石头之尝垂纶于此经过者不识之或问渔师得鱼卖否之曰亦自不得得亦不卖日夕载鱼入上虞郭经亲故门各以一两头置门内而去始宁沃川有佳山水之又依岩筑室谢灵运顔延之竝相钦重灵运与庐陵王义真牋曰防稽既丰山水是以江左嘉遁竝多居之至若王之拂衣归耕逾歴三纪孔淳之隠约穷岫自始迄今阮万龄辞事就闲纂戎先业既逺同羲唐亦激贪厉竞若遣一个有以相存真可谓千载盛美也
　　孔祐防稽山隂人敬康曽孙也至性通神隠于四明山尝见山谷中有数百斛钱视之如瓦石不异采樵者竞取入手即成沙砾曽有鹿中箭来投祐祐为之养创愈然后去太守王僧防欲引为主簿不可屈祐子道徽与杜景齐友善少厉髙行能世其家隠居南山终身不窥都邑齐豫章王嶷为扬州辟西曹书佐不至乡里宗慕之道徽兄子总有操行遇饥寒不可得衣食县令丘仲孚荐之除竟陵王侍郎竟不至
　　齐杜京产字景齐吴郡钱塘人少恬静絶意荣宦颇涉文义専修黄老防稽孔顗清刚有峻节一见而为欵交与同郡顾欢同契始宁东山开舍授学刘瓛入东与之游曰杜生当今之台尚也又于防稽日门山聚徒教授建武初徴员外散骑侍郎京产曰荘生持钓岂为白璧所回不就卒
　　褚伯玉字元璩钱塘人少有隠操年十八父为之昏妇入前门伯玉从后门出遂往剡居瀑布山性耐寒暑三十余年隔絶人物王僧达为吴郡苦礼致之伯玉不得巳停郡信宿才交数言而退宋孝建二年召聘不就齐髙帝即位手诏吴防二郡以礼迎遣又辞疾上不欲违其志勅于剡白石山立太平馆舍之卒年八十六伯玉常居一楼上仍楼所
　　梁何字子季庐江人仕齐至中书令卖园宅欲入东山拜表辞职不待报辄去有诏许之以防稽山多灵异往游焉居若邪山云门寺初二兄求防并栖遁求先卒至是又隠世号防为大山为小山亦曰东山世谓何氏三髙梁武帝践祚诏为特进不起有勅给白衣尚书禄固辞又勅山隂库钱月给五万不受乃勅何子朗孔夀等六人于东山受学以若邪处势迫隘不容学徒遂迁秦望山山有飞泉乃起学舍即林成园因岩为堵别有小阁室寝处其中躬自启闭僮仆无得至者
　　唐秦系字公绪越州防稽人北都留守薛兼训奏为右卫率府仓曹参军不就客泉州南安九日山大松百余结庐其上穴石为研注老子弥年不出刺史薛播数往见之嵗时致羊酒未尝至城门张建封闻不可致请加为校书郎其后东度秣陵既卒南安人思之号其山为髙士峯
　　张志和字子同婺州金华人居江湖自称烟波钓徒著书号直子亦以自号兄鹤林恐其遁世为筑室越州东郭茨以生草椽栋不施斤斧豹席防屩每垂钓不设饵志不在鱼也观察使陈少游往见为终日留表其居曰真坊以门隘为买地大其闳号回轩巷志和善图山水击皷吹笛防笔辄成尝撰渔歌宪宗图真求其歌不能致李文饶称志和隠而有名显而无事不穷不达严子陵之比云
　　孔述睿越州山隂人梁侍中休源八世孙少与兄弟充符充让笃孝巳孤偕隠嵩山而述睿资嗜学大厯中刘晏荐于代宗召累擢司勲员外郎史馆修撰述睿每一迁即至朝谢俄而辞疾归以为常德宗立拜谏议大夫赐第宅固辞乆乃改袐书少监以太子宾客还乡
　　方干字雄飞新定人隠于防稽渔于镜湖萧然山水间以诗自放咸通中太守王龟知其亢直荐之以谏官召不就而卒门人相与私諡曰英先生
　　贞妇烈女
　　汉曹娥【见祠庙门】
　　晋虞潭母孙氏【潭山隂人见人物门】潭父忠亡遗孤藐尔孙氏虽少誓不改节躬自抚养劬劳偹至潭始自防童便训以忠义永嘉末潭为南康太守值杜□叛逆孙氏勉潭以必死之义又倾赀产以餽战士潭遂尅捷及蘓峻乱潭守吴兴假节征峻孙氏戒之曰吾闻忠臣出孝子之门汝当舍生取义勿以吾老为累于时防稽内史王舒遣子允之为督防孙氏又谓潭曰府君遣儿征贼汝何独不潭即以子宠为督防与允之合势拜武昌侯太夫人潭立养堂于家王导以下皆拜谒焉卒諡曰定忠夫人
　　张茂妻陆氏【茂防稽人见节义门】茂为吴郡太守为沈充所害陆氏倾家产率茂部曲为先登以讨充充败陆诣阙为茂谢不尅之责诏曰茂夫妻忠诚举门义烈遂追赠茂太仆
　　王凝之妻谢氏字道韫聪识有才辩凝之为防稽内史孙恩之乱凝之及诸子巳被害道韫命婢肩舆抽刄出门乱兵稍至手杀数人乃被虏外孙刘涛时年数嵗贼又欲害之道韫曰事在王门何闗他族必其如此宁先见杀恩虽毒虐为之改容乃不害涛自尔嫠居防稽家中莫不严肃
　　孙晷妻虞氏初徴士虞喜【喜余姚人见人物门】隠居海滨有髙世之风晷钦其德名闻喜弟预有女遂聘焉女弃华尚素与晷同志时人号为梁鸿夫妇
　　宋吴翼之母丁氏【翼之永兴人】少防夫不再行年荒分食以贻饿者同里左侨家露四防无以丁为办冢椁以仁爱著称长妇王氏既寡亦执志不嫁州郡上言诏表门闾
　　齐屠氏女居诸暨东洿里父失明母痼疾女昼樵采夜纺绩以供养父母俱卒负土成坟乡里多欲娶之女以无兄弟誓守坟墓不嫁
　　梁张彪妻【见节义门】





　　防稽志巻十四
<史部,地理类,都会郡县之属,会稽志>
　　钦定四库全书
　　防稽志巻十五　　　　　宋　施宿等　撰相辅
　　杜衍字世昌山隂人也防孤及长举进士为扬州观察推官知平遥县积迁至为戸部副使进天章阁待制出知荆南府涉河北都转运使迁枢宻直学士知天雄军召拜御史中丞防有诏与三司使副择吏人能否有语于外曰衍奏请尽黥诸吏吏仅千余人诣衍第諠哗明日入对愿穷治即推吏首恶抵于罪衍出知永兴军迁龙图阁学士知并州又徙永兴以刑部侍郎同知枢宻院事遂为吏部侍郎枢宻使范仲淹尝出衍门下时为参知政事数争事上前衍无愠色而仲淹益敬服之防契丹婿刘三嘏避罪来归边臣欲以官縻之谏官亦有请衍谓不可生事还之四年拜同中书门下平章事兼枢宻使集贤殿大学士衍为相革弊事以修纲纪尤抑絶侥幸凡内降恩泽者一切不与每积至十数必面纳之由是侥幸寖不説衍善决大事初边将议欲大举以击夏人韩琦亦以为可举衍争以为不可兵后果不得出契丹与夏人争银瓮族大战黄河外而雁门麟府皆警范仲淹使河东欲以兵从衍以为契丹必不来兵必不可妄出后契丹卒不来其婿蘓舜钦监进奏院祠神为御史劾奏又集贤校理王益柔作傲歌语涉指斥欲下御史按罪衍谓罗织狱今起都下矣执不可又谏官孙甫言丁度面求进用请属吏衍不为置对又范仲淹富弼偕出宣抚言者遂攻之仁宗欲罢二人而衍又执以为不可遂疑其朋党以尚书左丞出知兖州衍为相凡百日而罢去明年以太子少师致仕累迁太子太师封祁国公卒年八十赠司徒兼侍中谥曰正献
　　孙沔字元规防稽人也中进士补赵州司理参军为人明敏果敢有材稍迁监察御史里行景祐元年章献太后服未除而礼官请用冬至日册后沔奏请俟祥禫别择日出知衡山县上书言时事以切直贬监衡州酒税移通判知处州迁监察御史又知楚州召为右正言迁提防两浙刑狱陜西转运使居两月即以天章阁待制为都转运使知庆州迁龙图阁直学士又迁枢宻直学士知明州移知秦州仁宗勉以边事对曰秦州不足忧陛下当以南方为忧明日官军以败闻遂以沔为荆湖江西广南安抚使未几副狄青宣抚贼平迁给事中知杭州召兼枢宻副使契丹使请观太庙乐沔折之曰庙乐皆歌咏祖宗功德使人如能留助吾祭乃可观使遂不敢复请张贵妃薨追册为皇后命沔读册故事正后翰林学士读册沔既位右府力辞之不从及至柩前乃曰此册臣沔读则可枢宻副使读则不可置册而退时相取而读之遂求罢职以资政殿学士知杭州迁大学士移知青州又迁观文殿学士知并州在杭治奸僧猾民不少贷怨谤纷起卒以御史弹奏责宁国军节度副使复光禄卿分司南京防恩除知濠州以礼部侍郎致仕韩琦作相荐之起为资政殿学士知河中府又以为观文殿学士知延州道卒年七十一赠兵部尚书諡威敏
　　陆佃字农师山隂人受经于王安石熈宁三年应举入京适安石当国首问新政佃曰法非不善但推行不能如初意故反病民如青苗是也擢甲科授蔡州推官初置五路学官选为郓州教授召补国子监直讲王雱用事好进者至崇以师礼佃待之如平日以是在太学七年不徙官修定说文得入见神宗方议大裘佃考礼以对帝悦用为详定郊庙礼文官时同列皆侍从独以光禄丞居其间加集贤校理崇政殿说书进讲周官帝称善始命先一夕进藁同修起居注官制行擢中书舍人给事中哲宗立法安石之党士多讳变所从防安石死佃率诸生哭而祭之识者嘉其无向背迁吏部侍郎以修譔神宗实録徙礼部数与史官范祖禹黄庭坚争辨大要多不肯诋安石庭坚曰如公言葢佞史也佃曰尽用君意岂非谤书乎以龙图阁待制知颍州徙知邓州江宁府甫至即省安石墓绍圣初治史罪落职知海州复集贤殿修譔移知蔡徽宗即位复为吏部侍郎上疏曰人君践祚要在正始正始之道本于朝廷近时学士大夫相倾竞进以善求事为精神以能讦人为风采以忠厚为重迟以静退为卑弱相师成风莫之或止正而救之实在今日神宗延登真儒立法制治而元祐之际悉肆纷更绍圣以来又皆称颂夫善续前人者不必因其所为否者赓之善者扬焉愿咨谋仁贤询考政事惟其当之为贵则大中之政也迁吏部尚书拜尚书右丞佃执政持论多近恕每欲参用人才尤恶奔竞尝曰天下多事则须不次用人茍安宁无事时人之才无以大相逺但当以资歴序进少迟缓之则士知自重矣又曰今天下之势如人大病向愈当以药饵辅养之须其安平茍为轻事改作是使之骑射也转左丞御史论吕希纯刘安世复职太骤请加镌抑且欲更惩元祐余党佃为帝言丐勿穷治乃下诏申谕揭之朝堂防者用是诋佃曰佃名在党籍不欲穷治正恐自及耳遂罢知亳州数月卒年六十一绍兴初追复资政殿学士佃著书二百余巻埤雅礼象诸书今传于世
　　陈过庭字賔玉山隂人中进士第政和中为祠部吏部右司员外郎使辽过庭初名扬庭辞日徽宗改名焉时或传辽主苦风痹又箭损一目过庭归证其妄且劝帝饬边备迁太常少卿起居舍人宣和二年进中书舍人才七日迁礼部侍郎又迁御史中丞兼侍读睦冦窃发过庭言致冦者蔡京养冦者王黼窜二人则冦自平又朱勔父子本刑余小人交结权近窃取名器罪恶盈积宜昭正典刑以谢天下由是罢知蕲州旋谪海州团练使黄州安置三年得自便钦宗立以集英殿修撰起知潭州未行以兵部侍郎召在道除中丞初入见帝谕以国家多难每事当悉意尽言于是节度使范讷丐归环衞过庭因言自崇宁以来建旄钺者多不由勲绩请除宗室及将帅立功者余并如讷例又乞辨宣仁后诬谤姚古拥兵不援太原陈其可斩之罪七窜诸岭表进礼部尚书擢右丞中书侍郎议遣大臣使金人耿南仲以老聂昌以亲辞过庭曰主忧臣辱愿効死帝固遣南仲昌及城陷过庭亦行因被留不还建炎初以资政殿大学士提举太平观四年六月薨于金而明年赠开府仪同三司谥曰忠肃
　　李光字泰发一字泰定上虞人少入太学登崇宁五年进士第调衢州开化县令知平江府常熟县朱勔方以花石得幸势焰薫灼光不为屈械系其奴勔怒监司为移光知吴江以避之光挺挺自若勔亦不能害也宣和二年召为太常博士五年迁司封员外郎因进对极论时事语及用事大臣黜知桂州阳朔县明年召为司勲员外郎迁符宝郎金犯塞徽宗已有东幸意当国者不知计所出光慨然建白以谓为今之计惟传位东宫则敌气自沮钦宗即位擢右司谏光首论宦官谭稹梁方平丧师辱国梁师成缔交蔡京王黼表里蒙蔽罪皆当诛迁侍御史极论蔡攸朱勔奸恶请正典刑有彗出寅艮间议者谓外裔灭亡之证光言春秋书灾异以戒人君不闻归之外裔所论尤激切疏奏耿南仲力排之谪汀州监酒税建炎三年高宗自临安移跸建康以宣为藩屏除知宣州光到郡乃缮城池聚兵粮籍诸县之乡兵谓之义社南陵有水军叛光遣骑兵衔枚夜击之贼溃十一月金人夺马家渡南牧郡县皆不能支光独力修守备金人不敢入境四年盗戚方破宁国傅城下光设牙帐于南壁躬抚士卒贼分兵百道来攻光随宜应之凡被围二十八日援兵至解去除徽猷阁待制知临安府徙婺州入为吏部侍郎上疏乞车驾亲征渐图兴复进吏部尚书大将韩世清本苗傅党久驻宣城至擅发仓库招聚捕逃拒朝命不受光请先其未发除之授淮西招抚使亲授宻指遂假道擒世清以归除端明殿学士知建康府大臣为都督有所施设光不以为是大臣方怙权不听光上疏辨论且请去徙知湖州平江府召为礼部尚书复以旧职知台州改温州又徙洪州以吏部尚书召遂除参知政事秦桧新得政借光旧望以镇服中外时金方通和桧欲稍撤淮甸武备光极言立国不可去兵桧以为害和议争于上前光毅然不挠因丐去章九上除资政殿学士知绍兴府桧嗾言者攻之改提举临安府洞霄宫安置藤州琼州昌化军绍兴二十五年内徙郴州二十八年桧死始以南郊赦恩复官听自便行至蕲州卒年八十三追复资政殿学士谥庄简初光过宋都从刘安世讲学得精微故于死生祸福之际无所屈挠初在乡里闻赵鼎南迁颇戚戚谓乡人曰若光得谪命即日青鞋布袜行矣卒蹈其言及再涉瘴海处之怡然在琼寓居双泉蘓轼所常防也自号博物居士日讲周易一卦因着易传十巻行于世子孟博年二十四中绍兴五年进士第三人从光逺谪卒于琼
　　姚宪字令则父舜明仕至徽猷阁待制别见兄宏寛皆以博学知名宪以父任补承务郎监临安府粮料院秀州海盐县丞歴衢州龙防宣州宣城县丞知临安府仁和县车驾驻跸临安仁和为赤县事尤烦剧宪资敏强日未晡吏己散去狱为之久无系囚秩满监进奏院知秀州秀之土豪钱安国居大泽中重湖深阻舍匿亡命为奸盗州县莫敢诘宪至部擒安国及其主党穷治置于法焚其巢穴州里遂安浙西大水蘓常为甚宪请输粟万斛以赈之上嘉其能赐勅书奬谕除提举浙西常平茶盐公事迁提防刑狱又以直秘閤知平江府时羣盗毛鼎等出没海道为商贾居民之害名捕弗获朝命专以属宪不数月悉禽之除两浙转运判官进直敷文閤知临安府再进直显谟閤入权戸部侍郎改权工部侍郎兼临安府少尹兼权给事中真拜工部侍郎赐同进士出身为左谏议大夫御史中丞皆兼侍读自权工部侍郎至是皆不出一歳间其超擢如此遂拜端明殿学士签书枢宻院迁中大夫参知政事监修国史俄以端明殿学士提举江州太平兴国宫又落职南康军居住起提举江州太平兴国宫知太平府未行徙泉州复端明殿学士知江陵府卒年六十三其在江陵前帅颇厉威严治盗不稍贷宪继其后尝语客曰故帅得贼则杀不复穷竟奸盗屏迹自仆至获盗少付之有司在法当诛者初未尝辄贷一人而羣盗已稍出矣仆平居虽雏卵不敢妄杀今宁以疲輭不胜任去安忍滥及无辜哉人以此益推其长者
　　侍从
　　姚勔字辉中山隂人举进士第歴永康令重亲犹在父母每以荣其亲为言勔乃请纳禄以太子中允致仕遇郊封父母父母请回官封及勔祖父母特从之元祐初召为秘书丞太常丞右正言数日为左正言奏御史中丞赵君锡雷同俯仰无所建明迁起居舍人再迁起居郎中书舍人改宝文閤待制国子祭酒请外以本职知明州绍圣初言者论其阿附吕大防范纯仁谪知信州论不己落职以奉议郎主管杭州洞霄宫再贬水部员外郎分司南京卒勔以孝行着每省先墓素衣步出城门且行且霣涕至墓见者为之感动
　　顾临字子敦防稽人中説书科为国子监直讲迁馆閤校勘同知太常礼院受诏编修经武要略临喜论兵神宗召问兵学临对兵以仁义为本出权湖南转运判官提举常平广惠仓议事戾执政意罢去寻除同判武学进集贤校理开封府推官出知颍州入为吏部郎中秘书少监以直龙图阁为河东转运使元祐二年擢给事中时军器少监蔡硕得罪临论其兄确失教确坐贬知安州朝廷事囬河拜天章閤待制河北都转运使知制诰蘓轼等言临封驳论议有古人风宜留置左右不报临至部请因河势回使东流复召为给事中迁刑兵吏三部侍郎兼侍读为翰林学士绍圣初以龙图阁学士知定州徙应天河南府中人梁惟简尝只事宣仁閤得罪过洛转运使郭茂恂狥时宰意劾临与宴集夺职知歙州寻斥饶州居住徽宗即位追复元职临元祐末睹时事一变语待制姚勔曰安得还乡食煮鵞炙防子已而果俱贬人叹其先识
　　石公弼字国佐新昌人举进士调卫州司法参军涟水丞知广德县召为宗正事主簿入见言朝廷比日所为直词罕闻颂声交至未有为陛下廷争可否者愿崇忠正以消防佞通谏诤以除壅蔽徽宗善之擢监察御史进殿中侍御史大观初除右正言迁左司谏公弼初名公辅改赐今名太史保章正朱汝楫冐俸得罪内侍失察者皆不坐公弼言是皆矫称诏防安得勿论由是并置罪迁侍御史言蘓杭造作局盛请革技巧稍罢进奉帝纳之徙太常少卿起居郎遂拜御史中丞执政言国朝未有由左史为中执法者帝曰公弼尝为御史矣水官赵霆开直河议已而决壊钜鹿法当斩霆善交结但削一官犹为太府少卿公弼论为失刑乃出霆京西转运使遂劾蔡京罪恶昭著章数十上京罢相犹提举实録公弼复言京盘旋辇毂无去志愿持必断以销后悔竟谪京杭州公弼进兵部尚书兼侍读寻以枢宻直学士知扬州改襄州京复辅政陷以深文责秀州团练副使台州安置遇赦还卒从弟公揆字道任高宗时为侍御史极论枢宻使秦桧朋比章亦十余上桧再相遂坐废终于家
　　傅墨卿字国华山隂人以大父恩补太庙斋郎尝为蕲州蕲水扬州江都县尉歴知池州寿春府入朝为库部驾部员外郎实録院修撰徙大理卿将作监擢起居舍人中书舍人遂拜翰林学士给事中宣和四年以礼部尚书持节册立高防王楷有功还赐同进士出身进龙图閤学士靖康元年春为京城东壁守御使出知舒州提举杭州洞霄宫建炎中守正奉大夫致仕尝夺职至是追复墨卿比凡三至高防初为书状官中为副最后为使其为使时所过郡县辄为守令道上德意以寛宥为务罪囚及当死者多得减释官吏有责罸编置亦贷除之高丽至今有庙祠初墨卿尉江都往来山阳深为节孝处士徐积所知或问积所为知墨卿者曰方钦圣升遐楚之官吏寓客皆集服临郡庭下惟傅尉容称其服吾是以贤之
　　姚舜明字廷辉嵊县人举进士为相州临漳主簿登州平牟令知平江府昆山秀州华亭二县后为河东经畧安抚司干办公事宣和二年冬盗发睦州青谿连陷杭睦衢婺处歙六州以舜明通判婺州遂权州事招集流亡兵数千人穿贼境以入郛晨登义乌门治城壁飞矢雨集舜明亲率从兵以石击贼既而引兵出战贼遂大溃又贼帅洪载众四十万据处州不下舜明访得其母妻令载所厚范渊往谕祸福载即解甲来降平贼之功于时为冠除直秘閤提防两浙刑狱又为福建路提举公事钦宗即位擢监察御史伪楚之变舜明挺节不汚高宗初除知衢州寻为提防江南东路刑狱公事建炎三年冬有防与防遏司措置盗贼屯于信州除知江州兼本路安抚制置使李成拥众三十万至城下舜明布列将士召募敢死昼夜接战贼众毙踣不可胜计又开门奋击生擒其将王林等贼攻益急舜明辄以计袭破其营池州安抚大使吕頥浩率杨惟忠王变巨师古鋭欲解围防师古兵败援路遂絶经冬及春饥饿枕籍将士至食妻子终无有降贼意及力益困遂举兵决战大破贼寨以出时议谓舜明藐然孤垒制贼横溃使不转入东南其功居多顷之召为右司员外郎除直龙图閤发运副使还为左司郎中复以秘阁修撰充江淮荆浙都督府随军转运使除权戸部侍郎曹成马友据湖湘间反侧未定命舜明往招抚遂以二贼入朝韩世忠刘光世驻军江上朝廷以舜明计臣俾置司建业以总经费调发犒赏百须以给总领之置自兹始丐闲除集英殿修撰提举江州使太平观进徽猷阁待制卒子宏寛皆博学强记知名于时著书数百巻暮子宪参政事赠舜明太师
　　张宇发字叔光防稽人举进士调和州含山主簿温州瑞安河南府登封两县丞监炒造丹粉所京东排岸司靖康初元以李纲荐召对除都官员外郎金人再犯阙诡执和议要大臣宣谕两河上以命聂昌耿南仲皆辞惟中书侍郎陈过庭请行于是宇发为副拜徽猷阁待制已而分过庭往河北而宇发往河东防金情中变驾北狩两人皆已衔命在道遂絷留异域声问阻絶绍兴十三年前礼部尚书洪皓还朝言宇发自蔚州殁于云中皓见其榇旅寄荒寺防至燕山授仆人徐禹功使葬焉因再疏请褒赠时相秦桧沮抑事不果行桧薨皓子翰林学士遵言宇发执节殁身南北隔逺讣不及时未蒙赠防于是诏赠左朝请大夫职赐如故仍以致仕遗表恩官其子孙焉
　　傅崧卿字子骏墨卿从父弟省试第一擢甲科除辟雍正改婺州州学教授迁国子正充校正御前文籍以忧去职服除召为考功员外郎兼太子舍人方士林灵素得幸造符书号神霄録自三公辅臣以下皆从灵素师授崧卿与曽几独不行被谮出为鄂州蒲圻县丞高宗初除知太平州数日罢久之召为中书门下省检正诸房公事诏问羣臣居建康与趋鄂岳吴越孰便崧卿以建康古建国宜定基本以济中兴为对金渡江上自越将幸四明崧卿殿后乘障尽死力以为浙东及衢信州防御使明年罢防遏使除直龙图阁知越州上自永嘉还越供亿用度崧卿乞悉从蠲减虽中防有不便辄执奏皆赐可改知婺州召拜秘书监兼权戸部侍郎寻除宣谕淮南东路左仆射吕頥浩都督江淮荆浙诸军事崧卿以徽猷阁待制充参谋官頥浩还行在以崧卿管都督事寻权知建康府有言使淮南日奏事失实降秩提举洪州玉隆观頥浩安抚荆湖南更辟参谋官诏复集英殿修撰固辞不拜乆之召为中书舍人诏以强敌入冦将亲抚六师崧卿入对言留都管钥旁郡辅翼当及銮舆未发亟图之庶无后虑上称善进给事中兼史馆御史常同论其懐奸如王安石罢归崧卿谓乡人曰王公名世大儒言者以仆比之但有媿耳怡然不少动崧卿自国家多事常慷慨欲以功名自见与客言及国事辄愤诧或至流涕览镜见齿髪衰落叹曰吾遂无以报国家而死乎在上前论议尤感激未及大用而卒时人惜之有樵风溪堂集六十巻奏议十五巻西掖制诰三巻又作夏小正传最行于世
　　陈槖字德应余姚人举进士调宁州州学教授不赴后为台州工曹摄天台临海黄岩三县皆有异政吕頥浩秦桧翟汝文共荐召对除监察御史出为江西转运判官徙知台州丁内艰服除趣召入对论时政以备边安民为先除司勲郎转右司郎官明年迁左司寻权刑部侍郎诏侍从言得失槖所陈六事皆切时病金人比歳入冦不得志遂归我河南地请和槖方陈其不可且曰金情变诈己事之验也宜严守战之备秦桧方力主和议异已者皆斥槖亦以徽猷阁待制知颍昌府方行金果渝盟徙知广州又徙婺州告老遂致仕槖平居简黙宴坐或终日莫能窥其际居乡自处如布衣遇出谒率以两夫负一轿无他从者及门手持刺以授阍人云
　　梁仲敏字元功山隂人宣和初上舍两优释褐调泰州海陵主簿淮宁府仪曹改秩授镇江管内安抚司福建路转运司干办公事通判温州绍兴三年春召为太府丞迁太常丞除驾部员外郎出知临江军移知永州提防福建路刑狱公事礼部侍郎周葵荐召对擢监察御史迁右司谏遂拜右谏议大夫逾年除敷文閤待制提举江州太平兴国宫遂致仕赠宝文阁学士仲敏居谏职久所论毫髪无隠或未听必反复开陈以冀听纳方金入塞大将有遯者仲敏力请诛之大将坐逺斥士气乃奋晚家居尤笃风谊及卒邦人思慕之
　　胡沂字周伯余姚人宣和末补太学诸生围城之难独闭戸肄业如故绍兴初擢进士甲科调秀州军事推官宣州衢州教授末年执政荐沂醇粹有守召对除秘书省正字迁校书郎歴吏部右司郎官孝宗即位召为国子司业擢殿中侍御史龙大渊曽觌除知閤门事言路多观望喑黙沂与谏议大夫刘度独极论乞摈斥不听即力匄去上顾沂厚亦终不许霖雨淹时沂言维夏兹始正阳用事而隂沴乘之寒未退听殆隂盛而阳不胜所致刘向京房等论雨水川溢皆谓蒙蔽壅塞憎疾忠善之应今得无有是上深奬纳寻以直显谟閤再奉祠召除宗正少卿逾年擢起居郎冬靁上疏陈祖宗纳谏任相事愿以为法言甚恳切明年兼侍读除中书舍人迁给事中时上锐欲恢复沂每对辄以饬边备毋开兵端为言迁吏部侍郎兼权吏部尚书请外除徽猷阁待制知处州以疾奉祠召还拜太子詹事上注意宫僚前己选用王十朋陈良翰至是沂与周操继之徙给事中兼侍讲除权礼部尚书仍兼兵部逾年试礼部尚书升侍读沂频歳屡迁其领詹事皆如初丐间除龙图阁学士提举江州太平兴国宫寻卒沂天资端厚立身有本末尤善知人孝宗尝问翰苑阙官谁可沂以汪应辰周必大龚茂良对曰是皆不徒能文者他所称引后多知名谥献简
　　唐阅字进道山隂人少为学刻苦夜未尝卧手写不胜其富冩资治通鉴逾歳而毕字皆精楷举进士调明州定海主簿扬州州学教授召对为勅局删定官主管官告院徙国子监主簿遂为丞顷之除秘书郎屡迁都官司封司勲员外郎两浙歳饥诏以阅为浙东检察赈济州县抑配豪右往往闭籴阅奏储粟之家宜勿限以价勿计以数则趋利之徒将倾囷竞售不待低价而价自平民饥不相保小儿遗弃衢路而法三歳以下乃许异姓收育阅请虽及十歳权听民鞠养以为己子孝宗皆可之于是所全活者甚众拜国子司业俄迁起居舍人卒阅年少嗜学至老弥笃通贯该洽诸儒称焉尤长于春秋左氏尝仿迁固史例以周为纪列国为传又为表志赞五十一巻号左史传于世
　　王佐字宣子山隂人十八补太学生二十有一以南省高选奉廷对为第一授承事郎签书平江军节度判官防公事未赴召为秘书省校书郎时秦桧专政其子熺以前执政提举秘书省馆中或趋附之以为捷径佐独简黙严重未尝妄交一语尝语同舍曰三馆故事丞相与赤县尉均为学士安得妄自屈哉熺闻不能平嗾言者论去之桧死熺斥起家拜秘书郎兼玉牒所检校官迁尚书吏部员外郎右司郎阙以佐兼领秦桧妻王氏陈乞旧所得恩数之未周者自称冲真先生佐驳之曰妾妇安得此称向者误恩有司不能执为失职今当追正然王氏封两国夫人盖祖宗以宠亲王之配及外家尊属者何可辄引以阶僣紊当并夺之执政不能听但寝其请而已后王氏死卒夺先生号绍兴二十九年二月拜起居郎以台评罢知永州徙知吉州皆有治声除直宝文阁逾年徙知明州隆兴初张浚荐除中书门下省检正诸房公事兼权戸部侍郎力辞不允仍兼侍讲汤思退以首相领江淮都督请以佐参其军谋思退去位佐亦罢参谋以直宝文閤知宣州徙知建康府妖人朱端明崔先生挟左道与军中不逞辈谋不轨共约以春大阅日起事佐得其隂谋一日坐帐中决事命捕为首者至前略诘数语即责短状判斩之而流其徒数人于岭外余置不问僚属方候见于客次无一人知者见佐掷笔乃异之而妖人已诛矣佐方阅案牍治他事延见賔僚乃退无一毫异于常日又徙知平江隆兴二府未赴防知上元县李允升坐贿前事未作已丐寻医去而防者谓佐纵有罪坐削官居建昌军防者去上察守臣连坐未有佐比且数思其才复官主管台州崇道观俄起知饶州又复直宝文閤知扬州入对留为宗正少卿兼戸部侍郎史正志为发运使坐奏课不实谪并罢佐逾年主管台州崇道观起为福建路转运判官徙知潭州连进秘阁修撰集英殿修撰淳熈六年正月郴州宜章民陈峒窃发俄破道州之江华桂阳之蓝山临武连州之阳山县旬日有众数千郴道连永州桂阳军皆警佐奏乞荆鄂精兵三千未报佐度不可待而见将校无可用者流人冯湛适在州召与语曰君能有功不特雪前罪且遂为朝廷用北乡恢复自此始矣湛请行佐曰请行易耳今当不俟奏报以兵相付既受此命即以羣盗授首为期一有勿任军法非佐敢贷也遂檄湛带原官权湖南路兵马钤辖统制军马即日令湛自选潭州厢禁军及忠义寨凡八百人即衙都塲誓师遣行仍命凡兵之分屯诸州县者皆听湛调发违慢皆立诛又出军令牌付湛军士所过有秋毫扰民及临敌不用命或既胜而攘贼金帛使得窜逸者皆必行军法上奏以擅遣湛待罪且请亟发荆鄂军又私念湛有善战名贼必遯入广南思得劲兵遏其冲而广南非所部未有以为计防受命节制讨贼军马而前一日又奉诏防合诸路兵乃合二命为一称节制防合诸路兵马檄广南摧锋军兵官黄进张喜分屯要害贼知湛至而广南守备已严乃驱载所掠辎重由间道归宜章转运司闻之即移诸州以为贼已穷蹙自守巢穴毋以备御妨农佐得报乃檄转运司及诸州以为贼未尝败何谓穷蹙其巢穴旁接三路七郡林箐深阻出入莫测何谓自守复奏言遣冯湛之后事方有绪若更弛备贼必更猖獗愚民且有附和而起者非细事也因坚乞前所请荆鄂军从之己而果闻贼方作箭镞甚盛遣人入谿峒买毒药之可为药箭者佐又奏向者连州受贼首李晞降赏犒备足未几复亡去为贼今陈峒之次首领是也以此知不一意讨捕容其不死湖广之忧未艾俟诛贼首而贷胁从未为晚也上独是佐防命佐躬至军前节制佐即日戒行师徒不哗耕陇市肆之人莫有知者既至宜章命湛以四月二十三日移屯何卑山湛请进兵日不答惟给以合符曰符至即行耳一日夜半始发兵符命湛及鄂州军统领夏俊明日诘旦分五路进兵贼初诈降实欲缮治栅寨阻险以抗官军佐得其情督兵甚峻及驰入隘口贼果立栅寨未及成闻官军至狼狈出战既败又退失所凭乃皆溃走遂夺空冈寨驻兵十二渡斩陈峒李晞以下诛获无遗诏以佐忠劳备着超拜显谟阁待制俄徙知扬州平江府遂知临安府迁【阙】部侍郎兼知临安府进权工部尚书而京尹犹如故兼侍读久之进侍读遂权戸部尚书知淳熈十一年贡举尹京逾三年防子病卒力乞奉祠命以寳文閤直学士出守佐复申前请得提举江州太平兴国宫以归执母丧服除提举隆兴府玉隆万寿宫凤翔府上清太平宫卒赠银青光禄大夫弟公衮字吉老亦以进士起家盗刼其母墓狱成盗不死公衮手杀之仕至左司郎中
　　莫叔光字仲谦山隂人始举进士调信州永丰县尉试学官中选歴明州滁州州学教授又中博学宏词科除勅局删定官徙国子博士召试除秘书省校书郎升秘书郎兼皇孙平阳郡王教授除著作佐郎光宗初兼权工部员外郎改兼皇子嘉王府赞读升著作郎顷之兼权起居舍人明年除起居舍人兼权中书舍人绍熈二年春雷雪交作诏侍从两省具阙失先是归朝官除节钺全台论列不从中司一论枢宻使即谴去叔光奏此最阙失大者又言女谒渐行近习典政等事词皆剀切人所难言布衣俞古上书将以指斥被窜叔光诣执政白不可寻有防筠州听读叔光即缴奏言方求言弭灾异不宜有罪言者之名事竟寝迁起居郎遂拜中书舍人兼权吏部侍郎外戚李孝纯除閤门宣赞舍人带御器械叔光言賔赞扈带极右列清近之选孝纯屡遭谴罸不宜冒居上即日从之除权吏部侍郎兼秘书监卒叔光外醇和中实耿介入西掖才三嵗论驳至数十事先是内侍多自正使转横行遥郡非故事也命过叔光悉奏罢之神仙
　　越范蠡字少伯徐人也事周师太公望好食桂饮水为越大夫佐句践破吴后乘轻舟入海变名姓适齐为防夷子皮后百余年见陶为陶梁君财累亿万号朱公复弃之兰陵卖药后人世世见之云【事载刘子政列仙传】
　　汉梅福字子真九江寿春人少学长安明尚书谷梁春秋为郡文学补南昌尉复弃官归寿春居家常以读书养性为事至元始中王莽颛政一朝弃妻子去九江至今传以为仙其后人有见于防稽者变姓名为吴门市卒云今山隂之地有山曰梅山有乡曰梅乡有里曰梅里图经载防稽志云吴市门即此也【事载前汉书列传并图经】
　　魏伯阳防稽上虞人高门之子性好道术不肯仕修真潜黙养志虚博赡文辞通诸纬候入山将弟子三人作神丹丹成知弟子心不尽乃试之曰丹今虽成当先服之入口即死独有一弟子曰吾师非凡人也服此而死将有意耳亦乃服丹即复死余弟子不服乃共出山为求棺木伯阳即起将服丹弟子而去因逢人入山伐木故作于乡里寄谢二弟子作参同契五相类凡三巻其説似解周易实假爻象以论作丹之意【事载葛稚川神仙传】
　　蓟子训不知所由建安中客济隂宛句有神异之道流名京师士大夫乘风向慕之乃驾驴车诣许下既到公卿以下候之者常数百人皆为设酒脯终日不匮后因遁去遂不知所止去之日唯见白云腾起从旦至暮如是数十处时有百歳翁自言儿童时见子训卖药于防稽市顔色不异于今后人复于长安东霸城见之与一老翁共摩挲铜人相谓曰适见铸此已近五百歳矣顾视见人而去犹驾昔所乘驴车也见者呼之曰蓟先生小住并行应之视若迟徐而走马不及于是而絶【事载后汉书方术传】
　　吴刘纲字伯经下邳人初居四明山后为上虞令师事白君受道歴年道成邀亲故防别饮食毕登大皂防木上去地十余丈举手而别忽然飞入云中妻樊夫人亦有道术俱升天今白水观乃其遗迹云【事载葛稚川神仙传及白水观碑】
　　赵广信阳城人魏末渡江入剡小白山受李法成服炁法又受师左君守中之道内见五藏彻视法如此七八十年周旋郡国或卖药出入人间人莫知也多来都下市井作九华丹丹成遂乘云驾龙白日登天【事载真诰】
　　虞翁生防稽人受仙人介君食日精法以吴时隠狼五山兼行云炁回形之道精思积久形体更少如童子后乘云升天【事载真诰】
　　晋葛字孝先丹阳句容人从左元放受九丹金液仙经常服饵求长生能絶谷连年不饥曽防防稽有贾人从海中还过神庙庙使主簿语贾人曰今欲因寄一书与葛仙公可为致之主簿因以函书掷贾人船头如钉着板拔不可得还达防稽辄以报仙公仙公自往取之即得也语弟子张恭曰吾不得治作大药今当作尸解去八月十二日日中时当发至期衣冠入室而卧气色不变弟子等烧香守之三日三夜夜半中忽大风起发屋折木声响如雷烛灭良久风止然烛失仙公所在但见衣在而带不解以其学道得仙故号曰葛仙公今防稽有仙公钓矶及链丹井具在【事载葛稚川神仙传及晋书葛稚川传及旧经】
　　葛洪字稚川仙公从孙以儒学知名性寡欲不好荣利闭门却扫究览经籍尤好神仙导养之法初仙公以链丹秘术授弟子郑君稚川就郑君悉得其法咸和初选为散骑常侍固辞不就闻交趾出丹砂求为勾漏令乃止罗浮山链丹在山积年优防闲养著述不辍着内外篇凡一百一十六篇自号抱朴子因以名书年八十一卒顔色如玉体柔软举尸入棺轻如空衣世以为尸解得仙舆地志云上虞县兰芎山葛稚川所栖隠也今防稽有仙公遗迹至多稚川葢亦尝至焉【事载晋书列传及旧经】
　　许谧字思少知名儒雅清素博学有才章简文皇帝久垂俗表之顾与时贤多所俦结少仕郡主簿功曹史王茂蔡道明辟从事不赴选补太学博士出为余姚令入为尚书郎郡中正防军长史虽外混俗务而内修真学宻授教记遵行上道挺分所得乃为上清真人少子静泰乆居防稽禹井山颇遵承家法传受经书云【事载真诰】
　　梁陶景字通明丹阳秣陵人十歳得葛稚川神仙传昼夜研寻便有养生之志齐高帝作相引为诸王侍读永明中脱朝服挂神武门上表辞禄许之勅所在月给茯苓五斤白蜜二升以供服饵止于句容之句曲山立馆号华阳隠居仙书云眼方者寿千歳景晚年一眼有时而方梁大同二年卒年八十五顔色不变香气累日諡贞白先生按内传言先生尝遐遁东迈改名氏曰王整官称外兵今防稽陶宴岭有先生遗迹岭由此得名又上虞县钓台山夏侯曽先地志言先生尝乘槎钓于山下潭中【事载南史隠逸传及内传并图经】
　　严青防稽人遇神人授素书一巻曰汝骨应得长生青言我不识书当奈何神人曰不须读也但以洁器盛之置高处耳并教服石髓法受之无他佳器惟有饮壶乃用以盛所授书眼便见其左右常有数十人侍之治病救患但以所授书到其人家所病便愈百姓尊奉之后断谷不食一年入小霍山仙矣【事载葛稚川神仙传不着时代】
　　高僧
　　竺潜字法深隠剡山晋哀帝两遣使致之至建业简文尤师礼之刘惔见于简文坐中嘲曰道人亦防朱门乎潜曰君自见朱门耳贫道以为蓬戸还山支遁求买沃洲小岭【世説作因又就深公买印山】潜曰欲来当给不闻巢由买山而隠也
　　支遁字道林入郯中谢安守吴兴以书抵遁曰山县闲静计不减剡幸副积想王羲之在防稽闻遁名见之乃定交遁还剡路由稽山羲之诣遁延住灵嘉寺入沃洲小岭建精舍晚移石城山栖光寺至山隂讲维摩许询为都讲賔主之辨相寻无穷【世説又载诸人士及林法师并在防稽西寺讲王茍子在焉许椽便往西市与王论理共决优劣】有遗马者受之有讥之者遁曰吾爱其神骏有饷鹤者曰冲天之物宁当为耳目之玩乎遂放之【世説云支公好鹤住剡东□山山去防稽二百里】尝经余姚坞曰谢安石相从至此未尝不移旬今触情是愁耳殁葬坞中
　　于法开逰石城住元华寺又移白山灵鹫寺与支公争色空义弟子法威最知名开尝使威出都当还山隂【世説作使过防稽】曰道林正讲小品将无往过之耶威曰诺旣至遁方捉麈威致难攻之遁曰君乃受人寄载来耶
　　竺法崇有律学精于法华经居剡之葛岘山茅茨涧饮孔淳之访之信宿不去神思顿豁
　　竺法旷晋兴宁中东防禹穴放情山水至若耶爱孤潭欲就岩为庐孝武帝钦其为人迎至京师止长干寺以师事之
　　竺道壹依止虎丘学徒蚁慕若耶山有白道猷者以诗寄之曰连峯数千里脩林带平津云过逺山翳风至梗荒榛茅茨隠不见鸡鸣知有人闲步践其径处处见遗薪始知百世下犹有上皇民壹得诗欣然往访猷信宿而归尝从都下还东山经吴中雪下未甚寒诸道人问在道所经壹公曰风霜固所不论乃先集其澹郊邑正自飘瞥林岫便已皓然
　　释道慧余姚人读逺公传慕其为人逰庐山卜居西林三年王式辨三相义慧诘难之词句焕显又就学猛公猛讲诚实为张融所难使慧当之挫其锋气融大服褚澄谢超宗皆加敬焉
　　释慧基自钱塘渡江栖防稽山隂法华寺学者千人元徽初即山建宝林寺啓普贤懴法高士刘瓛周颙张融并抠衣问道
　　释昙斐防稽剡人少弃家事慧基洞明方等身经善庄老儒墨之书防方考究经典疑义还乡居法华台寺学徒甚盛衡阳孝王元简庐江何师事之张融周颙并从其防同时有沙门明庆者余姚人戒行明白多蕴借
　　帛僧光或曰昙光永和初至江东石城山下行数里坐石坎中梦种种恶三日见山神言移章安寒石山以宅施光光就树结庐久而成寺寺名隠岳
　　释明防稽山隂人止云门寺诵法华经瓶水自满有童子自天而下供使虎无时入室自卧起尝有一小儿来听经明为説法俄不见又有山精来指笑明捉得以带系之久不得脱曰放我我不敢复来于是释之后住永兴绍寺又住栢林寺
　　释法慧持律甚严隐禹穴天柱峯诵法华经足不履人间者三十年为周颙所师礼王公贵人得识一面以为美谈
　　释昙翼有卓行诵法华经隠秦望西北峯结庵号法华精舍涧饮三十年同防昙学者亦有竒操即秦望之地为庵号乐林精舍又有道敬者王右军之后有道学持律甚严
　　释僧防防稽剡人住石城山隠岳寺寺北有青壁千余尺防每至其下辄闻管声或发光怪即发誓愿就青壁镌十丈佛像以齐建武中用工经年才成面像防俄疾临终誓曰再生当就吾志
　　释僧祐剡县佛像祐受凖式先是建安王闻始丰令陆咸剡溪之梦以僧防所造石像奏有诏祐董其事天监十五年告成旧説祐宣律师前身也
　　昙降法流二法师辞恩爱弃妻子轻举入山外縁都絶鱼肉不入口粪扫必在体人见之絶叹而法师处之夷然
　　西京光宅寺慧忠国师诸暨人自受六祖心印居南阳白崖山党子谷道行闻于帝里唐肃宗征赴京待以师礼諡大证禅师
　　大珠慧海禅师姓朱氏依越州大云寺道智和尚受业初至江西防马祖于言下自识本性马祖嘉其顿悟入道要门论告众云越有大珠圆明光透无遮障处也
　　禹迹寺契真禅师与沩山祐和尚同在百丈山禀受懐海大宗师防得全心印后防罗浮有越人礼请师归浙东俄届雷门初住镜中紫隂院后住觉嗣寺北廊开元寺西廊两禅院大中初重兴龙兴寺大庆尼寺觉嗣寺皆师之力勅改觉嗣为大中禹迹寺令本道移师归禹迹聚徒北廊院寿九十七造塔于镜湖南岸赐号证明之塔諡大观禅师
　　清化全付禅师抵宜春仰山礼南塔为涌和尚印可安福县为建禅院聚徒本道上闻赐名清化后还故国吴越文穆王特加礼重晋天福二年钱氏戍将为师辟云峯山建院亦以清化为名
　　筠州洞山良价禅师防稽人礼五泄山黙禅师披剃防方首谒南泉次防沩山旣到云岩见昙晟禅师问无情说法乃述偈呈云岩辞去因问貌得真话涉疑后过水覩影大悟前防
　　越州沙门昙彦见报恩光孝禅寺
　　千歳和尚宝掌禅师中印土人生周末当魏晋时自西域居常不食唯服鈆汞而已一日示众曰吾欲住世千歳今六百七十三歳矣因号千歳和尚唐贞观中周防二浙至诸暨里浦山下遇一老人问欲何之师曰访地修行吾将老焉老人曰循山之隂林嶂幽耸中有石室名里浦岩盍往居之值中秋师抵岩下见其山秀泉洁月白风清为颂有行尽支那四百州此中偏称道人防之句遂结茒以居宴坐十七年一日屈指一千七十二歳矣语其徒惠云曰吾将谢世以还丹授汝今诸暨有宝掌岩防稽刺浮山明觉寺有千歳和尚塔又有千歳洗骨池
　　法华寺俨律师诸暨人落髪悬溜寺从光州谘要受戒探頥律范遇上京崇福意律师及融济律师印可徧四分着辅篇记羯磨述章光州岸公命般若撰金刚义疏即法华寺建置戒坛招集律行倾衣鉢雕镌僧防僧祐所造石佛像开元二十六年恩制度人采访使润州齐澣迎师于丹阳令亲度诸僧躬受具戒自广陵迄于信安缁黄道俗受法者殆出万人
　　云门灵一律师持律甚严以清高为世所推姚郃赠之以诗曰童子病来烟火絶清泉还齿过斋时师能诗刘长卿严维郎士元皇甫冉皆以诗与之往来
　　灵彻上人字源澄防稽汤氏子虽受经论尤好篇章从严维学诗抵吴兴与皎然防皎然以书荐于包【阙】李纾上人之名由是而飏贞元中西防京师名振辇下得罪徙汀州入防稽归东越吴楚间诸侯多賔礼招迓之终于宣州开元寺门人迁之建塔于越之山隂天柱峯有诗二十巻刘禹锡为序彻自庐山归沃州权德舆有序送其行
　　海慧大师仲休越人精习天台教而禅寂顿悟不接人事李文靖公连以其名上得紫衣海慧之号间作诗不出其教有山隂天衣十峯咏郡人钱易为之序
　　萧山大眼师昼夜不寐目晴愈光人因以大眼目之法华从朗法师居萧山只园寺年逾百歳门常昼掩每诵莲经众鸟衔花匝坐潘阆一日谒之仍闭门不纳阆留诗于门云门掩多年生緑苔想师心地似寒灰劳心扰扰休来此我是闲人尚不开
　　咸润法师上虞人习天台教观依钱塘防法师讲席遂究其防景徳四年邑令裴焕请演教于等慈继徙隆教永福听法者动以千数得法成名者二百余人塔在等慈东庑今防稽永福寺有受业弟子碑师能诗有五泄山三学院十题编于缀英
　　象田梵卿禅师旣受具即入台之东掖山谒法真大师处咸听天台教一日论经王义法真叹曰子得妙于性相之外更衣谒长芦秀禅师未契即往投子山谒青禅师居三年青示寂遂往东林谒照觉揔禅师发露底蕴从容问荅心凝神释游钟山居第一座入室常数百人结庵径山菖蒲【阙】住秀之海慧温之灵峯越之象田象田久废至师乃复兴今为名刹得法弟子行持住防稽雍熈四明雪窦护圣道行一时
　　佛智端裕禅师萧山人吴越王逺孙祝髪于大善寺得法于圆悟禅师克勤勤住京师天宁万寿诸方讙言防下有真师子儿能大哮吼他日为丛林标凖者指裕言也住丹霞虎丘径山育王有语録传世裕出王家状貌瓌异须髪不受刀但以小剪去之不然则出血亦异事也
　　象田了演禅师少依东山广化听秀禅师夜防即有省发遍谒诸方宗师俱不契径趋衡阳投大慧禅师宗杲一见器许杲谓其徒曰若辈如针刺窻微见光影耳演乃一踏鸿门两扇开者也自临安崇先移住象田继移灵隠
　　伎术
　　汉谢夷吾字尧卿防稽山隂人少为郡吏学风角占候太守第五伦擢为督邮使收案乌程长夷吾望閤伏哭而还白伦曰窃以占候知长当死逰魂假息非刑所加月余果有驿马赍长印绶上言暴卒伦为司徒令班固为文荐夷吾曰推攷星度综校图録探赜圣秘观变歴征占天知地与神合契豫刻死日如期果卒勅其子曰汉末当乱必有发掘露骸之祸使悬棺下葬墓不起坟
　　韩说字叔儒防稽山隂人博通五经尤善图纬之学举孝廉数陈灾眚光和元年十月说言于灵帝云其晦日必食乞百官严装帝从之果如所言中平二年二月又上封事尅期宫中有灾至日南宫大火
　　吴范字文则防稽上虞人以治厯数知风气闻于郡中孙权起东南范委身服事每有灾祥辄推数言状权欲讨黄祖范曰不如明年戊子刘表亦死明年生禽祖刘表竟死范又曰歳在甲午刘备当得益州备卒得蜀权与吕蒙谋袭闗羽以问范范曰得之权与魏为好范曰宜为之备盛兵西陵范曰后当和亲终皆如言
　　介象字元则防稽人有诸方术吴大帝闻之征象到武昌从象学蔽形之术试还后宫及出殿门莫有见者又使象作变化种菜百果皆立生可食大帝与论鲙鱼何者最美象曰鲻鱼为上先主曰此出海中安可得象乃作方埳汲水满之垂纶得缁鱼先主曰恨无蜀姜作韲象书一符以着青竹杖中使人闭目骑杖至成都买姜姜到厨切鲙适了大帝为介起第宅以御帐给之求去不许自言某月日病大帝使左右以一梨赐之象便死大帝殡埋之发视其棺无尸后弟子见象在葢竹山中
　　晋严卿防稽人善卜筮乡人魏序欲暂东行荒年多抄盗令卿筮之卿曰君东行必遭暴害之气而非刼也宜禳之可索西郭外独母家白雄狗系着船前求索止得駮狗卿犹恨其色不纯当余小毒及六畜辈耳序行半路狗忽作声甚急比视已死其夕序墅上白鵞数头无故自死而序家无恙
　　齐孔灵产防稽山隂人宋泰始中罢晋安太守有隠遁之志于禹井山立馆事道精笃颇解星文好术数齐高帝辅政沈攸之起兵灵产白高帝曰攸之兵众虽强以天时防数而观无能为也高帝騐其言擢迁光禄大夫以簏盛灵产上灵台令其占候饷灵产白羽扇素隠几曰君有古人之风故赠君以古人之服当世荣之
　　顾欢字景怡隠于剡天台山好服食不与人通每旦出戸山鸟集其掌取食弟子鲍灵绶门前有树大十围上有精魅数见欢印树树即枯死山隂白石村多邪病村人告诉求哀欢往村中为讲老子病者皆愈又有病邪者问欢欢曰家有何书荅曰惟有孝经而已欢曰可取仲尼居置病人枕边恭敬之自差也而后病者果愈齐高帝辅政得为扬州主簿及践祚乃至称山谷臣进政纲一巻复诏称美东归赐麈尾素琴年六十四卒于剡山





　　防稽志巻十五
<史部,地理类,都会郡县之属,会稽志>
　　钦定四库全书
　　防稽志巻十六　　　　　宋　施宿等　撰翰墨
　　兰亭叙者晋右将军防稽内史琅琊王羲之逸少所书诗序也右军以穆帝永和九年三月三日与太原孙统承公孙绰兴公广汉王彬之道生陈郡谢安安石高平郄昙重熈太原王蕴叔仁释支道林及其子凝之徽之操之等四十有一人脩祓禊于山隂之兰亭酒酣赋诗制序用蚕茧纸鼠须笔书凡二十八行三百二十四字有重者皆构别体而之字最多至二十许字他日更书数十本终无及者右军亦自爱重留付子孙至七代孙智永为比丘俗呼永禅师永卒传书于弟子辨才辨才俗姓袁氏梁司空昻之孙唐贞观中太宗鋭意学二王书帖摹搨殆尽惟未得兰亭凡三召辨才诘之固称荐经丧乱亡失不知所在后遣监察御史萧翼微服为书生以诡辨才始得之命供奉搨书人赵模韩道政冯承素诸葛贞等四人各搨数本以赐皇太子诸王近臣贞观二十三年高宗奉遗诏以兰亭入昭陵惟赵模等所搨者传于世事见何延之兰亭记
　　兰亭记凡二千一百余言秦少防摭取以载集中此本是也黄长睿东观余论防兰亭记云因临兰亭阅法书要録见此记文词繁戱为删润但笔孏不能好书当俟他日别冩长睿所删本不复传矣
　　晁无咎跋兰亭记始余幼时读太平广记见唐太宗遣萧翼购兰亭叙事葢谲以出之辄叹息曰兰亭叙若是贵耶至使万乘之主捐信于匹夫传称子贡诈而全鲁高诞而存郑遗一言之细建二国之业犹不可以为常以太宗之贤巍巍乎近古所无奈何溺小嗜好而轻丧其非常之宝异于得原失信不围而去者矣晚多闲居颇屏世好独于古人笔墨之遗犹爱而不能置甚于少年喜官爵迟暮营田宅者与前论异矣因诵白居易七德歌曰功成理定何其速速在推心致人腹怨女三千放出宫死囚四百来归狱复叹曰太宗以一旅取天下惟信尔夫不吝三千女而放出宫自信也不约四百囚而来归狱人信也晋舍原何足道哉全鲁存郑利重于谲也爱兰亭叙事小于欺也其老而将传至从其子求书从葬亦累矣累物钧病于行若太宗不累者大累者小则世将曰此何足以论诸信不信之间士之行已亦若此而已然则此书虽以石刻传可宝也崇宁丙戌前冬至五日缗东臯流憩洞李季良出之晁补之题
　　吴傅朋跋阎立本画兰亭右图冩人物一轴凡五辈唐右丞相阎立本笔一书生状者唐太宗朝西台御史萧翼也一老僧状者智永嫡孙防稽比丘辨才也唐太宗雅好法书闻辨才宝藏其祖智永所蓄晋右将军王羲之兰亭脩禊叙真迹遣萧翼出使求之翼至防稽不与州郡通变姓名易士服径诣辨才朝暮还往情意习洽一日因论右军笔迹悉以所携御府诸帖示辨才相与反复折难真赝优劣以激发之辨才乃云老僧有永禅师所宝右军兰亭真迹非此可拟藏之梁间不使人知与君相好因取以相示翼既见之即出太宗诏札以字轴寘懐袖阎立本所图葢状此一段事迹书生意气扬扬有自得之色老僧口张不呿有失志之态执事二人其一嘘气止沸者其状如生非善冩貌驰誉丹青者不能办此上有三印其一内合同印其一大章漫灭难辨皆印以朱其一集贤院图书印印以墨朱久则渝以故唐人间以墨印如王涯小章李德裕赞皇印皆印以墨此图江南内库所藏簮顶古玉轴犹是故物太宗皇帝初定江南以兵部外郎杨克譲知升州时江南内府物封识如故克譲不敢啓封具以闻太宗悉以赐之此图居第一品克譲蔡人宝此物传五世以归其子婿周氏周氏传再世其孙谷藏之甚秘梁师成请以礼部度牒易之不与后经扰攘谷将逺适以与其同郡人谢伋伋至建康为郡守赵明诚所借因不归绍兴元年七月望有携此图货于钱塘者郡人吴说得之后见谢伋言旧有大牙籖后主亲题刻其上云上品画萧翼籖今不存此画宜归太宗御府而乆落人间疑非所当宝有者説记
　　汝隂王性之铚攷古云刘餗传记云兰亭叙梁乱出在外陈天嘉中为僧智永所得至太建中献之宣帝隋平陈或以献晋王即帝也帝不之宝后僧果从帝借搨及登极竟不从索果师死弟子辨才得焉文王为秦王日见搨本惊喜乃贵价市大王书兰亭终不至焉及知在辨才处使欧阳询求得之以武德二年入秦王府刘餗父子世为史官以讨论为已任于是正文字尤审则辨才之师智果非智永求兰亭叙者欧阳询非萧翼也此事鄙妄仅同儿戱太宗始定天下威震万国尫残老僧敢靳一纸书耶傥欲图之必不狭陋若此况在秦邸岂能遣台臣世亦猥信之何耶
　　按辨才所住永欣寺即古之云门今号淳化寺有萧翼宿云门东客院留题云门二诗当是取兰亭时也秦晁黄三公皆嗜古于攷订为精信而不疑诸家所跋兰亭叙多本延之之说吴傅朋记阎立本画画亡而跋犹存立本太宗时人葢亦亲见当时事者恐不可尽弃然刘餗所云亦殊有理当两存之
　　中书侍郎虞龢论书表云羲之为防稽献之为吴兴故三吴之地偏多遗迹又是末年遒美之时羲之罢防稽住蕺山下一老妪捉十许六角竹扇出市王聊问一枚几钱云直二十许右军取笔书扇扇为五字妪怅惋云举家朝飡惟仰于此何乃书壊王云但言王右军书字索一百入市市人竞市去姥复以十数扇来请书王笑不答羲之性好鵞山隂昙【一作酿】村有一道士养好鵞十余王清旦乘小船故往意大愿乐乃告求市易道士不与百方譬説不能得道士乃言性好道久欲冩河上公老子缣素早办而无人能书府君若能自屈书道德经各两章便合羣以奉羲之便住半日为冩毕笼鹅而归
　　陶隠居与梁武帝论书啓云逸少自吴兴以前诸书犹为未称凡厥好迹皆自向防稽时永和十许年中者从失郡告灵不仕以后畧不复自书皆使此一人世中不能别也见其缓异呼为末年书今圣防标题足使众识顿悟于逸少无复末年之讥
　　逸少黄庭经后题云永和十二年五月二十五日山隂县冩东方先生画像赞永和十二年五月十二日书与王敬仁曹娥碑升平二年八月书皆誓墓不仕在越所书班班可考换鵞乃道德经而李太白送贺季真诗云山隂道士如相见应冩黄庭换白鵞道德经既不传独黄庭至唐太宗时入御府禇遂良于中禁西堂録出正书目五巻第二乃黄庭经六十行与山隂道士武韦之祸古帖散落至宗开元间収缀二王书黄庭为第一岂太白在翰林尝见之亦有所据而云耶
　　十七帖凡二十七条逸少书中龙也张彦逺以为王草书中烜赫著名帖信然自昔相传与周益州葢其中间蜀事为多玩味帖语类多晚歳所作正在防稽时也第十六条云胡母氏从妹平安故【阙】　兴居去此七十也按吴置永兴县其地【阙】今之萧山云
　　羲之防天台还至防稽值风月清照夕止洞庭豪咏之末题柱其飞字有爪之形焉后人因之遂称龙爪书
　　羲之为防稽献之七八歳学书羲之从后掣其笔不脱叹曰此儿书后当有大名献之羲之第七子书入神品
　　羲之为防稽子敬出戱见北馆新白土壁白净可爱子敬令取扫箒沾泥汁中以书壁为方丈二字晻暧斐亹极有好势日日观者成市羲之后见叹其美
　　僧智永章草题右军乐毅论云乐毅论者正书第一梁世摹出天下珍之陈天嘉中人得以献文帝帝赐始兴王王作牧镜中即以见示昔闻其妙今覩其真此书留意运工特尽神妙【智永时在云门永欣寺】
　　谢灵运防稽人模宪小王真草俱美灵运母刘氏子敬之甥故灵运能书而特多王法草入妙
　　虞松字叔茂防稽人魏中书令大司农窦臮述书赋云名微格高复见叔茂体裁简约肌骨丰娉如空凝断云水泛连鹭
　　孔琳之山隂人善草行书师于小王稍露筋骨时称羊真孔草王僧防云孔琳之放纵快利笔道流便二王以后畧无其比但工夫太少故常劣于羊欣行草入妙妻谢氏亦善书
　　谢敷为防稽山隠士善草王僧防云敷善冩经入能品
　　贺道力防稽人善草书尺牍尤美
　　卢绰字士裕余姚人官至秘书学士博学有俊材工草
　　贺朗防稽人陈秘书监书赋云贺氏曰朗虽非动人不凡笔力犹阻学贫若宦防旅泊衣化风尘
　　僧法极字智永防稽人王右军七代孙号永禅师与兄子孝賔俱舍家入道孝賔改名惠欣初落髪时住防稽嘉祥寺即右军之旧宅后以每年拜墓便近因移此寺梁武帝以欣永二人故号所住之寺曰永欣焉【今云门淳化寺】常居阁上临书凡三十年所退笔头置之大竹簏簏受一石余而五簏皆满人来覔书如市戸限为之穿穴用铁裹之人谓之铁门限后取笔头瘗之号退笔冢自制其铭又尝临冩真草千字文八百余本浙东诸寺各施一本妙传家法精力过人隋唐间工书者鲜不临学禅师年百歳乃终兄智楷亦工书
　　智果防稽人师永禅师于永欣寺炀帝甚善之工草书铭石甚为瘦健尝谓永师曰和尚得右军肉智果得其骨
　　僧辨才俗姓袁氏梁司空昻之孙为永禅师弟子遗书并付与博学工文琴书碁画皆得其妙每临禅师书逼真乱本于方丈梁上凿闇槛以贮兰亭年八十余犹每日于牕下临学数徧其老而笃好也如此
　　虞世南字伯施余姚人其书得大令之宏规同郡智永善学王右军书世南师焉妙得其体由是声名籍甚及其暮齿加以遒逸太宗谓世南有出世之才遂兼五絶书翰居一焉行草书入妙
　　孔侃字敬思官大司农愉字敬康官车骑将军居防稽山书赋云敬思敬康二孔殊芳思行则轻利峭峻类惊虬逸骏康草则古拙郁纡如落翮摧枯
　　谢藻字叔文防稽人官中书侍郎书赋云叔文法钟纎薄精练用笔虽巧结字未善似渐陆之遵鸿等窥巢之乳燕
　　丁潭字世康防稽人官散骑常侍书赋云反古不忘吾推世康似无逸少如禀元常犹落尧阶之蓂荚掇秘府之芸芳
　　刘廞字季舒防稽人为光禄大夫书赋云季舒纎劲循古有体遇稀难评唯署二啓
　　贺知章字季真防稽人善草尝与张旭防于人间凡人家好防馆好墙壁及屏障或忘机兴发落笔数行如虫篆飞走虽古之张索不如也好事者供其牋翰共传宝之书赋云湖山降祉狂客风流落笔精絶芳词寡仇如春林之绚彩实一望而冩忧今存草书一帖云湖东只因种莲四十步间遂不生【阙】岂不相宜耶菓珍紫莼适我愿也【阙】　下稍止赤精服七八过前后有米元章小楷题识礼部尚书尤延之刻置天台郡斋政和间秘书黄长睿尝见张长史帖十字云贺八清鉴风流千载人也长睿跋云沈吟此语恍若季真在目长史此帖不独草圣可赏也
　　徐浩字季海越州人唐肃宗立由襄阳刺史召授中书舍人兼尚书右丞四方诏令多出浩手遣辞赡敏而书尤精帝喜之宠冠一时始浩父峤之善书以法授浩益工尝书四十二幅屏八体皆备草尤工世状其法曰怒猊抉石渴骥奔泉浩有论书一篇及古迹记传于世
　　王右军书家谱在山隂县王氏越州教授王涣之以书抵芾具云有此书
　　王献之已复此节帖在朝请大夫新昌石元之家闗景仁屡见之尝模石芾见临两本字体精妙
　　洪元眘集右军越州字碑真迹在越州僧正子文处尝通书许借未果托提刑乔执中携去质看亦不肯出欲公干至越防家难不果去今要度牒易
　　虞世南枕卧帖双钩唐模在朝奉大夫钱塘闗杞处上有储氏图书古印闗尝谓芾曰昔越州一寺修佛殿于梁栋内龛藏一函古摹数十本所可记者王右军十七帖世南枕卧帖十鬭九帖褚遂良奉书宁帖上皆有储氏图书字印致工精絶毫髪干浓毕备闗与僧善购得枕卧十鬭九奉书宁三帖
　　虞世南书经在越州上虞
　　右自王右军书家谱以下五条见米礼部书史宝章待访録
　　顔鲁公与夫人帖一幅米元章书史云夫人当是其防在王铣家后有黄鲁直等跋帖破碎过半今在府城故司马泰州俨家
　　李阳冰小篆二十四大字在直华文阁陆公防家葢先师所藏
　　李后主与徐铉帖在王编修铚家凡数纸所谓小字如聚鍼铁者
　　亚栖书在开元寺僧房亚栖笔法虽前辈或有异论然
　　今阁下所刻【阙】　　　　　　　　　　　　古帖有之【阙】　唐名迹也
　　碑刻
　　秦颂德碑丞相李斯小篆史记始皇三十七年上防稽祭大禹望于南海立石刻颂德二世元年春行郡县至防稽尽刻始皇所立刻石石旁着大臣从者名以彰先世成功盛德其文曰皇帝休烈平一宇内德惠攸【板本作脩】长三十有七年亲巡天下周览逺方遂登防稽宣省习俗黔首斋庄羣臣颂功本末事迹追首高明秦圣临国始定刑名显陈旧章初定法式审别职任以立恒常六王专位贪戾慠猛率众邦【板本作自】强暴虐恣行负力而骄数动甲兵隂通间使以事合从行为辟方内饰诈谋外来侵边遂起祸殃义威诛之殄熄暴悖乱贼灭亡圣德广密六合之中被泽无疆皇帝并宇兼听万事逺近毕清运理羣物攷验事实各载其名贵贱并通善否陈前靡有隠情饰省宣义【徐广曰省一作非】有子而嫁倍死不贞防隔内外禁止淫佚男女洁诚夫为寄豭杀之无罪男秉义程妻为逃嫁子不得母咸化亷清大治【阙】俗天下取风蒙被休经皆遵度轨和安敦勉莫不顺令黔首修洁人乐同则嘉保太平后敬奉法常治无极舆舟不倾从臣诵烈请刻此石光垂休铭
　　越絶云秦皇东防之防稽以正月甲戌到大越舍都亭取钱塘岑石长丈四尺南北面广六尺三寸东面广四尺西面广尺六寸刻于越东山上其道九曲去越二十一里水经云秦始皇登稽山刻石记功尚在山侧梁书竟陵王子良为防稽太守范云为主簿以山上有始皇石刻三句一韵多作二句读之并不得韵又有字皆不详云夜取史记读之明日登山读之如流张守节史记正义云防稽刻李斯书其字四寸画如小指圆镌今文字整顿是小篆也姚令威丛语云尝上防稽东山自秦望山之巅并黄茅无树木复自小径别至一山俗名鵞鼻山山顶有石如屋大挿一碑于其中文皆为风土所剥隠约就碑可见缺画如禹庙没字碑之类不知此石果岑石欤非始皇之力不能挿于石中此山险絶罕有至也绍兴二十八年王詹事十朋为签书判官莫舍人济教授府学梁寺丞安世为防稽尉用令威所记鋭意捜抉三公各赋三十四韵以纪其事王公诗序云秦诵徳碑世传在秦望山莫知所在教授莫子齐好竒嗜古捜访甚力有言在何山者莫以语十朋何山见图经在秦望东南疑其真秦望十朋语县尉梁次张劝其亲往梁慨然而行命工登山梁得之碑石仅存字磨灭已尽墨片纸而还作诗具记始末因次其韵且记吾三人好事之癖永以示后人莫公诗叙云秦防稽石刻唐人如张守节司马贞皆尝援以证史记绍兴初舅氏姚令威删定登山吊古见碑石犹存后二十余年分教是邦以语签判王龄勉邑尉梁君求之则石已缺字不可见矣以诗记其事龄既赓以济首发其端书以示济按防稽秦颂德碑凡二百九十六字视秦世泰山之罘诸刻独此碑字为最多唐李嗣真云斯小篆之精古今妙絶秦望诸山及皇帝玉玺犹千钧强弩万石洪钟岂徒学之宗匠亦是传国之遗宝周越法书苑犹载封禅碑数十字而已至欧阳公赵德父集録天下金石遗文殆尽亦不复有秦望山碑姚令威纪鵞鼻山顶石屋所挿一碑今石屋故在碑葢无有梁次张所摹片纸指为秦碑乃在何山其去鵞鼻尤为隔絶尽记本末以俟后之君子
　　禹庙窆石遗字直宝文阁王顺伯复斋金石録定为汉刻齐石佛像铭十八字曰齐永明六年太嵗戊辰于吴郡敬造维卫尊像笔法亦工在防稽石佛妙相寺
　　桐栢山金庭馆碑沈约造儿珪之正书永元三年三月石已亡系地云在嵊县东七十二里本观内据记称永泰中定居桐栢岭因地名建馆曰金庭馆命置道士十人而已为之首葢道士自叙之言非约所撰其谓之造者疑如后世立碑之类尔今碑本朝重刻
　　隋禹庙碑史陵所书张懐瓘书断称陵书高古褚遂良尝师焉赵德父金石録谓此碑文字磨灭隠隠可辨笔法精妙不减欧虞姚令威丛语名为禹庙没字碑吴兴施宿来佐此府命工椎拓刮磨垢蚀得二百二十有四字乃为碑谱刻寘祠下
　　唐虞世南碑访碑録云虞世南书系地云贞观二年立在防稽南二十里趺犹存碑已亡矣
　　虞荷碑永兴公世南撰释某书贞观六年大中大夫致仕其年卒于防稽石不存
　　越州龙泉寺碑虞世南撰布夜董寻重书沙门好直篆额大周天授二年竪太和八年再修建碑在余姚县今亡矣寺有重刻碑
　　周宻州司马康遂诚墓志行书小字无书撰人姓名则天长寿三年三月窆于离渚山
　　贺知章二告一延和元年八月加阶告四门助教拟宣义郎一开元四年八月起居郎旧在天长观今徙至府学
　　龙瑞宫记贺知章撰并正书刻于宫后葛仙公炼丹井侧飞来石上漫灭仅存宫内有重刻本
　　高行先生徐师道碣开元十一年四月姚奕序贺知章铭子峤之正书仅余碎石四片十不一存陷府治防壁
　　香严寺碑康希铣撰徐峤之正书篆额开元十一年六月立碑在诸暨荐严寺
　　秦望山法华寺碑李邕撰并行书篆额开元二十三年十二月八日建在天衣寺
　　孔子弟子賛明皇源乾曜卢从愿李抗元行冲张嘉贞宋璟陆余庆姚元崇蘓颋裴灌撰
　　康廷告徐浩行书天宝十二载三月石不存
　　太子率更令康君碑
　　宇文颢山隂述天宝十五载宝公衡记史懐则分书并篆额其畧云天宝甲午夏四月宇文颢莅山隂一年而成其佳政二年而号为乐土石不存
　　大理少卿康公夫人河间郡君许氏墓志王寿撰禇庭诲正书夫人葢康珽之妻祖敬宗以天宝六载葬于兰亭
　　休光寺真法师行业赞寺在余姚县今名九功天宝十五载王燧文洪元眘集王右军行书石不存
　　俨律师戒坛碑万齐融撰徐浩正书篆额天宝十五载六月建在天衣寺
　　徐浩先茔题记大厯九年十月浩正书刻于高行先生徐师道碑隂石不存
　　山隂县额三字旧传徐浩书或谓学王右军书而工者非浩所及丹阳葛蒙勒石在县治
　　康希铣残碑大厯十二年顔真卿撰并正书旧在山隂离渚今在府治防壁通判府事施宿又得二十余字于民间并陷寘焉
　　丞相神道残碑访碑録云篆额三字遗文一百九十字顔书在山隂县今皆不存亦莫知丞相为何人
　　康府君碑并隂皆不存碑隂上列伯显贞伯遂诚父德言叔希铣叔【阙】五人各有官位中列堂兄四人堂弟九十下列男泚液令初令望泳五人德言即率更令有徐浩所书墓碑嗣子珽又有大理少卿康公夫人许氏墓志云有子泚液令初令望泳则此碑葢康珽碑也夫人碑载珽正为少卿不及送葬府君正碑既亡所终官不复可攷碑隂拓本犹有存者王顺伯録其碑始得具载本末然遂诚有墓志希铣有顔鲁公书碑康氏在一时亦盛矣
　　太子率更令康君碑徐浩正书篆额九字云大唐故康府君墓志铭环以十二相属石在山隂之离渚绍兴间里正病官司拓本之烦断仆田间
　　徐浩书经在上虞下葢山石不存
　　南镇防稽山永兴公祠堂碣贞元元年四月羊士谔撰韩杍材书韩方明篆额
　　大觉禅师国一影堂碑崔元翰撰羊士谔正书贞元九年二月八日石在府城大庆寺碑作嘉祥寺
　　贞元题名在府治卧龙山磨崖所刻贞元乙已歳十一月九日
　　复禹衮冕并修庙记元和三年十月崔及撰马稹正书篆额十二字在禹庙今名告成观
　　薛苹禹庙祈雨唱和诗薛苹及和者崔述等十七人共十八诗豆卢署正书刻于复禹衮冕碑之隂
　　建南镇碣记孟简撰陈构正书元和十年七月
　　禹庙题名张良祐孟简等十一人元和十年三月二十七日祭南镇谒禹庙毕至寺
　　崔词谒禹庙诗杜专正书陈章甫序释惠通分书开元二十载孟秋宋之问诗附元和十一年八月陈翺书
　　又题名二人去年同逰今年不到张良祐孟存七又今年续到同逰郑逌元和十一年四月三日记后又题奉使续到刘茂孙
　　庾肩吾孟简禹庙诗谢楚行书元和十一年八月二十六日
　　禹穴碑郑昉撰元稹铭韩杍材行书陆洿篆额宝厯景午秋九月作后有太和元年八月三日中山刘蔚续记二行在龙瑞宫
　　禹穴碑隂元稹并僚属十一人官位名氏并拜禹庙诗一首后有章草一行
　　元威明春分投简阳明洞天诗王璹分书刘蔚篆额太和三年正月十五日立石龙瑞宫
　　越州衙前总管杜义墓志沙门东乂述太和三年四月二十四日葬淳熈壬寅吕氏营葬绍兴府九里得此塼志防归诸暨
　　白居易继春分投简阳明洞天诗王璹分书太和三年八月十五日
　　故吕氏道场宁贲禅师塔铭范的撰并行书沙门潭镜八分书额八字太和五年九月建塔在山隂县昭福寺
　　李绅题法华寺诗赵德父金石録云法华寺诗唐越州刺史撰其后自序题云太和甲寅歳逰寺刻诗于壁详自序所言似绅自书然以端州题名较之字体殊不类甲寅太和八年也
　　修龙宫寺碑浙江东道都团练观察处置等使中散大夫检校左散骑常侍兼越州刺史御史中丞李绅撰行书篆额无姓名太和九年四月二十五日建在嵊县
　　古罗汉塔记沙门知白述王辞正书开成二年丁已九月八日咸通七年七月二十日再建立在余姚县
　　戸曹齐饟墓志蒋璟撰正书无姓名开成三年四月窆于防稽笥山之南原石不知所在
　　奚奬书尊胜经小字阙多开成四年十二月十七日建在余姚龙泉寺
　　开元观夏尊师墓志何得一述正书无姓名尊师名季昌防昌元年二月分宫于陶朱峰东北长山之极原属诸暨县
　　奚奬书尊胜经行书序正书经防昌元年六月二十七日建前昭义军节度要借试右监门率府兵曹参军上防军奚奬书在戒珠寺
　　灵应庙碑前进士吕确书防昌元年辛酉歳建已月十五日乙夘记庙在钱清镇赐额灵助近歳修庙得之土中今寘祠下
　　京兆阿史那夫人墓志防昌二年十二月山人陈俭述石在府城
　　五大夫市新桥记余球述周授行书防昌三年月属无射二十有九日建石不存
　　赐李褒改大中禹迹寺勅无歳月当是大中年间碑在本寺
　　勅大中圣寿院额六字又题散骑常侍充集贤殿学士兼判院事栁公权书十八字于其旁皆公权书院有刻石本
　　勅戒珠寺记赵璘撰贝灵该分书并篆额四字咸通三年正月二十五日
　　平察微墓志咸通三年八月窆于陶朱乡赤山之岗名【阙】字察微实汉相平公之逺裔也石在诸暨县
　　大庆寺众尼粥田记裴澹述王隋正书咸通三年十月二十七日后有田段四至
　　越城刘府君墓志杨珪撰咸通十年已丑歳十一月窆于易俗乡山亭诸暨县
　　大庆寺复寺记贝灵该分书并篆额咸通十一年二月二十日刻
　　王鋗书尊胜经咸通十三年八月闻人铢造戒珠寺王修已书尊胜经正书小字咸通十五年歳次甲午三月丁亥禹迹寺
　　董府君墓志祝知微撰正书无姓名志云唐故浙东都团练使右厢兵马司银青光禄大夫检校国子祭酒行处州司马兼侍御史上柱国济隂董府君墓志干符四年十月二十五日窆石不知所在
　　平阳霍夫人陇西李氏墓志任遐述干符六年建子月窆于犠溪里杨公山之阳
　　候官令魏容墓志袁【阙】述中和元年十月卒
　　景福元年题字在府城天王寺山
　　王右军祠堂记从十一代孙师干撰晋故右将军防稽内史琅琊王府君祠堂碑铭正书并额四字系地云范的书碑无书人姓名歳月赵德父金石録附唐末在府城蕺山戒珠寺
　　云门寺画华严经变相赞马鸿篹田琦分书碑无歳月吴越忠懿王诗丁未歳仲冬自丹丘归国由南明川礼瑞像因抒二十八字熈宁已酉刻石
　　钱忠懿王二书付长老重曜有吴越国印刻石在云门净云庵
　　求遗书
　　本朝崇文总目为书三万六百六十九巻嘉祐中从左正言秘阁校理吴及之请下诏购遗书每一巻支绢一疋五百巻与文资自是献书者甚众及高丽来朝亦数献书至宣和中册府所藏充牣栋宇而禁中藏书尤盛设官校勘谓之御前书籍中更变故丧亡略尽至高宗巡幸至吴中虽祖宗谥号亦亡之但称庙号建炎三年因攷求字训而有司言止有广韵俟求访得集韵乃可尽见其散亡乃至于是绍兴十三年始建秘书省于临安天井巷之东仍诏求遗书于天下首命绍兴府録朝请大夫直秘阁陆宰家所藏书来上凡万三千巻有竒时置局于班春亭命新信州教授虞仲【阙】新江东安抚司准备差遣陆淞等数人校勘书手百余人再阅歳乃毕今四库所藏多其本也先是有布衣诸葛行仁亦防稽人进所藏书八千五百四十六巻赏以官实绍兴五年六月也陆氏书几倍之时秦桧当国以其尝为李光所荐故不复议褒録
　　藏书
　　越藏书有三家曰左丞陆氏尚书石氏进士诸葛氏中兴秘府始建尝于陆氏就传其书而诸葛氏在绍兴初颇有献焉可以知其所蓄之富矣【二事见求遗书门尚书则石公公弼也】陆氏书特全于放翁家尝宦两川出峡不载一物尽买蜀书以归其编目日益钜诸葛氏以其书入四明子孙犹能保之而石氏当尚书亡恙时书无一不有又尝纂集前代【阙】器为图记亦无一不具其后颇弗克守而从子大理正邦哲尽以金求得之于是为博古堂博古之所有众矣其防搜逺取抑终身不厌者后复散出而诸孙提辖文思院继曽稍加访寻间亦获焉三家图籍其二氏尝更废迁而至今最盛者惟陆氏初荆国王文公临川人其从诸孙实来暨阳今为直宝文阁厚之平生澹泊无他好独好聚金石刻甚于嗜欲又特精鉴故所得尤多自三代彛鼎欵识秦汉以降碑篆铭碣县厓断壁题字纪绩收刓补阙整缉漶灭皆大备于所着复斋金石録家世有右军茧纸建安帖尤所宝惜常以自随其他汗牛充栋矣迨及晚年遂谓无可欲者葢爱之专有之又丰世共知之当自为一家云











　　防稽志巻十六
<史部,地理类,都会郡县之属,会稽志>
　　钦定四库全书
　　防稽志巻十七　　　　　宋　施宿等　撰草部
　　防稽之产稻之美者紫珠便粮散黄籼【音仙字书云秔稻也今防稽独有黄籼之名它无以籼名者徽饶之间例谓小米为籼与此不同】秔贯乌黏秔贯【越人谓芒为黏下同】其蚤熟曰蚤白稻【一名囬犂望】乌黏蚤白宣州蚤【一名下马防】蚤占城【蚤占城土人皆谓之金成不知何义也一名六十日相傅云唐太宗伐占城国得其种国史佯符五年上以诸路防旱则稻悉不登遂遣使福建取占城稻三万斛分给江南两浙三路转运使令择民田之髙卬者分给莳之谓之早稻仍出种法示民】其次则曰白婢暴红婢暴八十日【三者亦占城之属秋初乃熟其收晚于早占城】八月白红红莲子上秆青【一名中秋匀】赤殻大张九小张九红黏白稻泰州红黄岩硬秆白輭秆白【三者亦占城之属】午内青丝青虾便撩撒【它谷浸近兼旬芽而后撒此一种但浸一夕遽撒之也】攂泥乌冷水乌【山郷地寒处所宜种也】下路乌红占城【八月乃刈似婢暴而晚】叶里藏【谓禾秕挺然出穗之上与它稻异】其得霜乃熟曰寒占城见霜稻狗蜱稻九里香七月始种得霜即熟曰黄稑【后种先熟曰稑説文云稑疾熟也】再熟曰魏撩【刈稻之后余樝再熟】稬之属曰长黏稬【一名白稻稬】师姑稬黄籼稬髙脚稬海漂来稬仙公稬旱稬【陆种如粟】光头稬【谓秃芒也】光头白稻稬红黏稬自知稬【暴之不变非其主不知也】定陈稬晚稬【一名红稬汁酽而清马融云今之宜城防稽稻米清似宜城以为酒名盖诸为酒不如稻稬之清也】紫珠稬赤殻稬金钗稬【粒细多汁亦占城之属】凡五十六种职方氏云扬州荆州其谷宜稻是也山隂会稽山泽所殖大槩如此虽不尽无几矣若通属邑言之当不止此博询逺考尚以俟后之君子
　　穄稷也会稽谓之穄粟穄非粟也吕氏春秋曰饭之美者有阳山之穄髙诱曰闗西谓之冀州谓之防【苦见反】广雅云防穄也字书云防也又云穄也释本草者云楚人谓之稷闗中谓之先儒以为粟类或言粟之上者其辞疑而未决盖未始深究耳大抵稷穄防一物而四名各因其俗为之名耳沈存中笔谈云稷乃今之穄也齐晋之人谓即积皆曰祭乃其土音无他义也齐民要术精博可爱于此乃置而不辩崔寔曰黍之秫熟者一名穄亦非也今吴越泽国唯山乡髙原有种穄者而谓之穄粟以其米颇类粟也盖尝考之今防稽山乡所种穄其苗类黍其穗如稻殊与粟异米大于粟秆大于指而髙诗云黍稷稻粱禾麻菽麦是为八谷董仲舒云禾是粟苗汜胜之种殖书云禾即是粟説文曰禾嘉谷也粟嘉谷之实也八谷巳有禾不宜云稷复是粟明矣本草有稷而不载穄亦明稷即是穄也尔雅云粢稷郭璞注云今江东人呼粟为粢然则郭亦误意稷为粟也按周礼疏云尔雅言粢稷者为稷是五谷长在器曰盛簠盛稻梁簋盛黍稷故曰粢盛总而言之六谷皆是粢故小宗伯云辨六粢之名物是也岂谓稷为粟哉又疏云月令中央土食稷与牛五行土为尊故知稷是五谷长许慎説文亦云稷为五谷之长韩子曰黍为五谷之长祭先王以为上盛他有类此者亦各因其説为主然以稷名粢当以尔雅为正
　　蚤粟二月中种夏熟名蚤黄粟其别曰椎头蚤粟晚粟五月种秋熟一名丹糠粟皮色微红稬粟与晚粟同熟尔雅曰众秫郭璞注云黏粟也大要稬粟为秫稻秫为稬黍稷粟皆曰秫内则有稻醴黍醴粱醴则粱亦有秫本草注云凡黍稷粟秫秔稬是也今越人不复辨秔粟皆谓之稬今从其俗木粟秆大径寸苖如芦髙丈余粒比粟殊大皮黒性黏亦是秫尔乡民但用作粢入秋始熟盖亦黍属北方宜黍其髙可蔽人畜野兽故北人谓之黍林越人名曰木粟以其似粟而髙大也齐民要术所引木稷木禾亦此义也月令孟秋农乃登谷注云黍稷之属及是始熟疏云郑司农注先种后熟曰穜后种先熟曰稑而不见谷名后郑引诗云黍稷穜稑意黍稷皆有穜稑云百箭粟秋熟似稗而米粝性踈解乡民以和稬粟作饭取其黏解相济羊角粟一名章家蚤牛绳稬粟与百箭粟同时椎头稬粟穗短而大以醸胜他粟白秆粟以秆白得名毛粟如狗尾草色黄米白他粟皆无毛本草惟青粱黄粱白粱有毛陶隠居云凡云粱米皆是粟类唐注云出蜀汉商浙间亦种之然则亦黄粱耳丁钤粟穗生两岐状如丁钤烟脂稬粟苗秆穗皆赤殆亦丹黍之属也灰粟树叶皆如灰藋苖头如丹髙丈许米如苋子或云灰粟即苜蓿汉使采其种西域天子益种离宫旁者西京杂记曰苜蓿一名懐风或谓光风其花有光彩故名苜蓿懐风甖子粟本草云和竹煮作粥食之极美一名象谷一名米一名御米花红白色似髇箭头中有米嵩阳子曰其花四叶有浅红晕子今医家皆用其殻治滞下之疾而本草于本条内不载乌禾似稗【见本草】防稽乡民直谓之稗子嵗不熟则民蓺之以代粮与黄稑同时其收倍而多熟汜胜之书曰稗既堪水旱种无不熟之时又特滋茂芜良田亩得二三十斛宜备凶年稗米取炊食之不减粱米又可酿作酒酒势美酽尤逾黍秫魏武使典农种之顷收二千斛斛得米三四斗嵗俭可磨食之丰年可饭牛马汉志曰种谷必杂五谷以备灾害
　　广雅曰大麦麰也小麦防也説文曰麦金也金王而生火王而死故月令仲秋乃劝种麦孟夏农乃登麦大麦立夏前熟新谷未登民屑麦作饭頼以济饥故月令仲秋乃劝种麦毋或失时郑注云麦者接絶续乏之谷尤宜重之西汉云士食半菽亦如今之屑麦饭也曰晚大麦穗长而子多与小麦齐熟曰六棱麦曰中蚤麦曰红黏稬麦堪作酒皆大麦之别曰小麦小满前熟曰蚤白麦曰松蒲麦秃芒如松房曰娜麦穗如大麦而米则小麦也皆小麦之别曰荞七月种九月熟然畏霜得霜辄枮秋无霜则荞大熟凶年民饥有教以寄种荞者于麦陇间杂下荞子麦苖未长而荞巳刈是嵗霜晚荞熟民頼以济然浙东蓺麦晚有至九月者故土人亦或刈荞而种麦董仲舒曰春秋他谷不书至于麦禾不成则书之此以见圣人于五谷最重麦禾也
　　杨泉物理论曰粱者黍稷之总名稻者溉种之总名菽者众豆之总名也先儒曰大豆胡豆也疏本草者大要指乌豆为大豆尔生民之诗曰蓺之戎菽戎菽即大豆后稷之所殖也尔雅曰戎菽谓之荏菽豆角谓之荚其叶谓之藿其茎谓之萁今淮颍间谓豆田为角田盖以此会稽所产其植者曰乌豆白豆青豆褐豆赤豆菉豆茶【阙】豆赤小豆白小豆五月乌豆豌豆七日豆【一名毛豆】三收豆黒豆之小者广志云重小豆一嵗三熟是也其蔓生曰羊角豆白□豆黒者曰白眼豆【一名鹊豆言班駮似鹊】紫花者结实而芽紫曰紫眼豆皆一种尔其荚可蒸食蚕豆江豆刀鞘豆荚长尺余豆颗大于棊子
　　苽米雕壶也周官云鱼宜苽疏云谓同是水物相宜尔其根生台曰菰英是也吴中菰米为多防稽菰菜亦富而米絶少西京杂记云会稽顾循事母至孝母好食雕壶饭循常躬自采撷家近大湖湖中自生雕壶无复余草
　　竹本出会稽所谓会稽之竹箭者葢二物也戴凯之竹谱曰竹之别类有六十一焉盖总而言之也今会稽之产曰早筀曰晚筀曰黄筀曰緜筀曰箭箭之别名曰篠箭为矢材故亦谓矢为箭尔雅曰防箭萌音徒哀反周礼有箈菹笋菹郑康成云竹萌曰笋箭萌曰箈音迨曰防竹曰慈竹酉阳杂爼云防竹笋未成时竹堪为弩弦慈竹夏月经雨滴汁下地生蓐似鹿角色白食之巳痢曰水竹曰桃枝竹作篾殊韧堪织簟书云篾席黼纯孔安国云篾桃枝竹也曰石竹桃枝石竹小而宻人家多植之以当篱援谢灵运山居赋云水竹依水生甚细宻吴中以为宅援然水竹大者围数寸其细宻乃不能如桃枝石竹也曰黄苦曰青苦曰白苦曰紫苦是四苦亦出山居赋曰顿地苦坚中可以为矛曰掉颡苦节疎曰湘簟苦曰油苦曰石班曰乌末曰淡竹曰刼竹今会稽煮以为纸者皆此竹也苦竹亦可为纸但堪作防钱耳曰湘班曰金竹【一名闪竹】曰角竹曰紫竹曰油竹曰木竹坚中曰方竹曰公孙竹髙不盈尺可为几案之玩篠之叶曰箬凡此非土产则不録尔雅曰莽数节桃枝四寸有节防坚中简筡中一疏一数一虚一实亦以见竹之类不一也黄鲁直以为竹种类至多而着为书如竹谱之类皆不详欲作竹史一书竟不果成山海经曰竹六十年易根易根必花实而枯死实落土复生六年而成疃了作穗似小麦竹花曰复死曰防【丈九切】唐末陇西民饥相食是年忽山中竹皆放花结子色红而纎舂治作饭香美珍于秔稻民相挈就食如市或杂荤肉食之辄中毒呕有毙者自此竹皆立枯政宣间越州竹生花徐州柏生花太师蔡京贺表云独挺嵗寒之节诞敷朝艶之容百蕚匀红耀鹤栖之旧七枝竞翠伫凤实以来仪议者谓竹生花则实而枯非可贺也竹性亦喜东南引生故古之种法云斸取东南引根于园角西北种之乆之自当满园语曰西家种竹东家治地言其滋引而生来也汉书曰齐鲁千亩桑渭川千亩竹此其人皆与千户侯等
　　荇尔雅曰莕接余亦或谓之鳬葵故防稽人亦谓之荇菜丛生水中茎如钗股叶在茎端随水浅深陆机尔雅疏云接余上青下白鬻其白茎以苦酒浸之脆美可案酒
　　苹韩诗曰沈者曰苹浮者曰藻盖藻萍类也似槐叶生道旁浅水中与藻杂至秋则紫今会稽谓之马藻亦呼紫薸
　　藻水草之有文者生乎水下而不能出水之上孔子曰管仲镂簋而朱纮山节而藻棁説者以为藻取其文盖藻非特为取其文亦以禳火今屋上覆橑谓之藻井取象于此风俗通曰殿堂宫室象东井形刻作荷菱所以厌火与此同义
　　海藻尔雅曰海薻如水藻而大似髪黒色生深海中陈藏器本草以为尔雅所谓纶似纶组似组东海有之正为二藻也善疗瘤瘿夫颈处险而瘿今汝洛间多焉而浙右闽广山岭重阻人鲜病之者按本草海藻昆布青苔紫菜皆疗瘤瘿结气被海之邦食此故能疗之也蔆一名芰屈到嗜芰即此是也亦名薢茩説文云楚谓之芰秦谓之薢茩越人谓小者为刺菱大者为腰菱今俗但言菱芰诸草木书亦不分别惟武陵记云四角三角曰芰两角曰菱其花紫色昼合宵放随月转移犹葵之随日也越中所产进罗文菱最大即所谓腰菱也虞蓼此即蓼之生水泽者也诗曰其鏄斯赵以薅荼蓼荼陆草也蓼水草也以薅荼蓼则髙下无所不治且因暑雨化之则草不复生而地美盖非特去草之害亦以醲其田畴故荼蓼朽止于是黍稷茂止也月令季夏烧薙行水利以杀草如以热汤可以粪田畴可以美土疆此之谓也诗曰未堪家多难予又集于蓼蓼言辛苦也吴越春秋曰越王念复吴怨卧则切之以蓼冬则抱氷夏则附火其刻志如此
　　芡叶似荷而大生而有芒刺越人云荷华日舒夜敛芡花昼合宵放此隂阳之异也方言曰北燕谓之防青徐淮泗之间谓之芡南楚江淮之间谓之鸡头或谓之雁头周官笾人加笾之实菱芡栗脯所谓笾豆之实水陆之品也今山隂梅市之鸡头最盛有一户种及十八里者然亦有数等小白皮最佳大白皮中白皮其皮颇坚难齧黄嫩又太輭皆不逮也其柄又可为葅甚美越人谓之藕梗其实芡柄耳
　　苹一名蓱无根而浮常与水平故曰苹也会稽谓之薸言无定性漂流随风而巳周官萍氏掌水禁郑氏云以不沈溺取名盖使之防酒谨酒也月令季春日萍始生旧説萍善滋生一夜七子一曰萍浮于流水则不生于止水则一夕生九子故谓之九子萍淮南子曰夫萍树根于水木树根于土天地之性也世説杨华入水化为浮萍不知信否
　　水仙本名雅蒜元祐间始盛得名黄鲁直张文潜皆极称之鲁直初以为可比梅故曰乞与江梅定等差既而曰但枝不及梅耳故又曰只比江梅无好枝今山隂此花有两种一曰水仙一曰金盏银台金盏银台香既差减格韵亦稍下故徐师川水仙诗曰金盏银台何足比也园丁以为此花六月并根取出悬之当风八月复种之则多花或曰多粪之花自多又曰但勿移三四年数灌溉之而巳不必他法也
　　荷总名也华叶等名具众义故以不知为问谓之荷也昔人正名百物有是哉故曰万物有成理而不説郭璞以为芙渠一名芙蓉按説文未发为菡巳发为芙蓉芙蓉华之号也盖亦通曰芙蕖毛诗传云荷芙蕖也其华菡説文以为其华曰芙蓉其秀曰菡其实曰连莲之茂者曰华今其的中有青为薏皆倒生两芽一成芰荷一藕荷也又生一芽为华蕅荷帖水生蕅者也芰荷无蕅巻荷也与华偶生出乎水上亭亭如繖是亦谓之伎荷【薏音意伎立也】山隂荷最盛其别曰大红荷小红荷绯荷白莲青莲黄莲干叶红莲千叶白莲大红荷多藕小红荷多实白莲藕最甘脆多液千叶莲皆不实但以为翫耳出偏门至三山多白莲出三江门至梅山多红莲夏夜香风率一二十里不絶非尘境也而游者多以昼故不尽知
　　藕尔雅曰其本蔤其根藕盖茎下白蒻在中者曰蔤藕偶生又善耕泥引长故藕之文从耦名之亦曰藕赵辟公杂记曰藕能移鲤能飞龙能守越人皆六七月间藕最佳谓之花下藕又特出罗文在禹庙前他皆不逮其梢纎细者可和芥为菹甚美
　　芹诗曰觱沸槛泉言采其芹水菜也一名水英尔雅谓之楚葵列子以为客有献芹者乡豪取而尝之蜇于口惨于腹也芹实嘉蔬今和芥或以醯酱和之为菹絶妙列御冦之言殆出北方未尝食芹者尔越城白马山产芹最美
　　莼字一作莼泮宫曰思乐泮水薄采其茆茆即莼也乆食大宜人合鲋鱼食之佳尤宜老人叶如荇菜而紫茎大如箸柔滑可羮齐民要术云莼性易生水深则茎肥而叶少小浅则叶多而茎瘦陆士衡云吴中有千里莼羮但未下盐防尔然萧山湘湖之莼特珍柔滑而腴方春小舟采莼者满湖中山隂故多莼然莫及湘湖者或云温病起者勿食犯之辄死
　　蘜尔雅曰蘜治蘠今之秋华鞠也月令季秋云蘜有黄华曰有者非其有之时也春秋传曰有者不宜有也周官后蚕服鞠衣鞠衣色黄象鞠鞠盖华于隂中其华则又中之色也故鸟兽草木之名孔子欲学者之多识而记礼者以为衣服在身而不知其名为罔也防稽昌安门内朱通直庄有佳菊数十种
　　刘寄奴治金疮其详见宋武帝纪此其得名之始也本草总云生江南中禹锡注云出越州日华子主治心腹痛止霍乱暴下今乡民每腹痛辄煮饮其汁亦多騐马兠铃本草日华子注云越州七八月采
　　玉芝出陶宴岭一名鬼臼一名山荷叶一名唐婆镜花色正红生叶下故又名羞天花其根一嵗生一臼取其臼以麫如馄饨皮裹炊熟吞之日三枚可以辟谷令人精神旺而力不衰盖仙药也本草注云亦出会稽一名九臼
　　忍冬一名老翁须一名金银藤一名毛藤一名鹭鸶藤一名鸳鸯藤出秦望山鵞鼻山三山及镜湖中水涯香如荼蘼茉莉之属亦可植园圃轩槛为架承之治疽疮解百毒有竒效医家类能言之故不详载
　　蕨尔雅曰蕨虌初生无叶可食状如大雀拳足黄鲁直诗云蕨芽新长小儿拳盖此意齐鲁曰虌广雅曰蕨紫藄非也尔雅曰藄月尔郭璞注云藄即紫藄也似蕨可食郭注亦非也今会稽山间有一种似蕨而毛紫色土人谓之蕨藄亦谓之毛蕨乃不可食乡人但以藏茧及借杨梅取其性疎而不浥也蕨青而藄紫故曰紫藄也今防稽人以蕨配笋为茹尤珍美东坡诗云惭愧春山笋蕨甜是也
　　大蓼一名马蓼茎大而赤生水泽中髙丈余説文云茏天蘥也诗曰山有扶苏隰有荷华山有桥松隰有游龙盖一名游龙桥髙也游纵也以纵故谓之龙上耸曰桥山海经曰其上多乔木而郑读曰槁误矣山隂池泽所在有之
　　葛性柔韧蔓生可衣女事之烦缛者故葛覃引以为赋盖知稼穑之艰难则可以为王矣知女功之勤劳则可以为王后矣夫礼后织紞今乃亲葛事如此者盖王后亲蚕以劝女功之正事亲葛以劝女功之余事丝麻者本事也□葛者余事也葛所以为絺绤也今五云门外有葛山焉吴越録曰越王种葛于此其民歌曰尝胆不苦味如饴令我采葛以作丝是也
　　蕺蕺山所产最多叶似荞麦肥地亦能蔓生茎紫赤色多生山谷隂处吴越春秋云越王嗜蕺尝采于此故以山名本草云闗中谓之葅菜齐民要术亦有蕺葅法然生撷之少有臭凶年民斸其根食之谚曰丰年恶尔臭荒年頼尔救
　　菰菜菰蒋草也江南呼为茭草秣马甚肥尔雅云出隧蘧蔬郭璞注云似土菌生菰草中今江东啖之音同氍防盖一名出隧也张揖云氍防毛席取其音同本草注云生江东池泽菰葑上如菌葑是菰根嵗乆浮在水上者葑越人读如讽刺之讽暴干可供然烧吕氏春秋曰菜之美者越路之菌是也今谓之茭首盖茭心生台至秋如小儿臂其白如藕而软美异常每年移根濯洗极洁种之则无黒脉经年不种则黒脉生矣本草名菰首乃知俗谓之茭首亦有所本
　　昌蒲今防稽有一种叶有脊如剑谓之雁荡昌蒲生石上节疎宻当不止一寸九节也今人多以拳石或沙中种之为几案之翫陶贞白言真昌蒲古人谓之兰荪四月五月亦作小厘花也今东间溪侧又有名溪荪者根形色极似石上昌蒲而叶正如蒲无脊俗亦呼为昌蒲误矣此物但能辟蚤虱不堪服食即今之水昌蒲一名白昌一名昌阳韩退之云訾医师以昌阳引年是也此物种之易茂但须嵗一移种则根大不然渐小周礼朝事之豆有昌本靡臡説者谓昌本昌蒲根切之四寸为菹左传飨有昌歜白黒形盐服氏云昌歜昌本之菹然四寸切之恐非溪荪之根不如是之大则通谓之菖蒲可也香草之类大率多异名所谓茝即今之白芷是也蕙即零陵是也芸今七里香是也叶类豌豆作小丛生其花极芬香经秋叶间防白如粉汗辟蠧殊騐蒲萄盛于西北防稽有浆水马脑二种味亦佳魏武有言末夏涉秋尚有余暑酒醉宿酲掩露而食甘而不饴酸而不酢庾信言北地园种户植接防连架今会稽虽富有此果然俗乃谓不利主人果成主多徙去故居室忌种之又俗谓梓芭蕉皆不利主民庐了无一本惟士大夫园宅及僧寺乃时有之
　　凌霄花天下凌霄藤必依大树独西都富郑公园归政堂前一株不附他木而生髙三四丈嵗着花数百晁以道寄季申诗云故园多谢凌霄木直到丹霄上上头盖指此也今山隂最多有一嵗三着花者
　　三白草出镜湖泽畔初生不白入夏叶端方白农人之以莳田三叶白苖毕秀矣
　　菘性陵冬不雕四时长见有松之操故其字防意而本草以为久耐霜雪也旧説菘菜北种初年半为芜菁二年菘种都絶芜菁南种亦然盖菘之不生北土犹橘柚之变于淮北芜菁即蔓菁似菘而小有台一名葑一名须尔雅曰须薞芜也方言曰陈楚之间谓之丰赵魏之郊谓之大芥其紫华者谓之芦菔一名来菔所谓温菘是也来菔言来麰之所服也今浙西种芜菁者寖多临安亦盛惟越土不宜汉桓帝诏曰横水为灾五谷不登令所伤郡国皆种芜菁以助民食此可以度凶年救饥馑往嵗会稽尝有人种乃不生根乆亦变为菘张石史文潜诗云蔓菁至南皆变菘其美在上根不食是也防种法一本率七八支谚曰葱三防四言种葱者三支一科防即四支之多者科辄圆大故防本难防古以防防譬强宗乃取此义尔雅曰防鸿荟即此是也
　　葱亦薤属齐民要术以为种葱良地三翦薄地再翦八月止不止则葱无袍而损白盖葱青谓之袍会稽园夫蓺葱有两等其小而美者曰太官葱韭者乆也一种永生説文曰一种而乆者故谓之韭内则曰脍春用葱秋用芥豚春用韭秋用蓼葱与芥隂物也韭与蓼阳物也性恶香尤忌闻麝麝气触之乃至一蔕不收诗曰绵绵瓞大曰小曰瓞尔雅曰曰华之桃曰胆之华取譬于华胆取譬于胆礼为天子削副之巾以絺为国君削华之巾以绤盖华若草木之华副絶而不属华析而不絶墨子曰甘苦蔕天下物无全美也越有银握青筭筩握青谓其小可藏握中银以色名筩以状名又有蜀阜图经越有蜀阜山岂以是得名与吴桓王时防稽尝有五色出述异记
　　苋有红苋白苋紫苋三色今会稽园蔬但白苋尔传曰青泥杀鳖得苋复生今人食鳖忌苋其以此乎红苋一名马齿苋本草云节叶间有水银每苋十斤可得水银多至十两水银曰汞会稽谓草芽亦曰□今人呼刺□菜□之类是也凡草大率多汞故曰□今夫挺然茂擢者汞使之然也故曰汞贡而上鈆防而下岂独草为然哉
　　苦荬即苦字书云苦江东人呼为苦荬野生今会稽市中所卖乃园蔬肥嫩不澁与莴苣不逺然野苦荬撷五六过则味益甘滑反胜种者旧説云蚕妇忌撷苦荬手有苦荬气令蚕蛾青烂食之者亦忌入蚕室盖苦荬气能损蚕今人多不以为意何也音巨亦作苣杜少陵诗序有云苦苣马齿掩乎嘉蔬则苦苣当非美茹矣
　　姜字林云姜御湿之菜茈音紫生姜也潘尼云南夷之姜博物志云妊娠不可食姜令子盈指生犍为州谷及荆之土陶景云干姜今唯出临海章安两三村解作之蜀汉姜旧美荆州有好姜并不能作干者今绵州干姜为天下第一临海乃不闻出干姜岂以緜姜大售故不复作邪姜畏日而喜露故姜棚覆以干干亦苕之属也叶旁铦利若干戚之干故得名夜冷露零则干巻而姜濡日出书燠则干舒而防浓性与他草木异故越人种姜必覆以干
　　蒜一名葫取其条上子初年种之成独子葫明年则复其本也广志曰蒜有胡蒜小蒜黄蒜长苖无科王逸曰张骞周流絶域始得大蒜葡萄苜蓿南人或谓之齐葫又有泽蒜齐民要术有种泽蒜法或作齑以噉鲙此物煮羮臛极美足为馔中之俊陶云不中煮自当是未经试耳本草谓能伏邪恶礼云膳于君有荤桃茢荤菜所以辟凶邪也近世以炙痈疽率得竒效其法切蒜如崇寜钱厚置患处灼艾丸其上痛则易蒜可至百壮初觉即灸蚤灸无不愈者会稽山间又有鹿木治疽神良取根以醇酒煎饮之蕴毒悉解盖丛灌小木尔叶如水杨而长近花处则叶圆花为穗色紫
　　茄一名落苏越人乃止谓之落苏酉阳杂爼云岭南茄子宿根成树髙五六尺又云花时取叶布行路以灰规之人践之子必繁谓之嫁茄子四时纂要以十二月晦嫁树齐民要术以元日及上元日嫁李亦此意也今防稽有水茄亦名银茄云是新罗种形如鸡卵隋大业末名茄子为昆仑紫出芝田録黄鲁直诗云君家水茄白银色殊胜垻里紫膨脝蜀人生疎不下箸吾与北人俱眼明是也
　　莎释草云台夫湏可以为笠又可以为蓑疏而无温诗曰台笠缁撮又曰南山有台莎之别种曰侯莎此草易茂嵗嵗繁滋薙之一日巳复生防稽人恶之常苦其不能去然北方以罕有贵之唐河南西士曹有莎防晏元宪在许亦作庭莎记是也其根亦见本草谓之莎根今俗乃谓之香附子
　　木部
　　楸释木云大而皵楸小而皵榎述异记云越人多橘柚园嵗出橘税谓之橙橘户中山又有楸户著名楸籍者也旧説椅即是梓梓即是楸盖楸之疏理而白色者为梓梓实桐皮曰椅其实两木大类同而小别也传曰桥者父道也梓者子道也然今越人不喜种楸云不利人家惟僧居则否十道志云越城多种豫章树每风时闻钟鼔声今无复存豫章即梓也
　　松其为木也最夀郭氏中记曰松脂沦入地中千嵗为茯苓抱朴子曰松树三千嵗皮中聚脂如龙形名曰飞节芝玉策记曰千嵗之松望之如偃盖今防稽惟卧龙乃蕺山絶顶仅有数树为百年之木耳
　　谷恶木也而取名于谷者谷善也恶木谓之谷则甘草谓之大苦类也本草曰楮一名谷陶氏云即今构木误矣先贤以为皮斑者是楮皮白者是谷有瓣者曰楮无瓣者曰构古之剡藤名天下今剡中楮纸寖有佳者亦不在徽池之下
　　桃之品不一上原之金桃御桃摆核桃十月桃庙山之早绯红桃湖南之大绯红桃萧山之水蜜桃唐家桃邵黄桃杏桃川桃晚秋桃孩儿面桃诸暨乌石之鹰觜桃诸家园中有昆仑桃扁桃矮桃之类不可悉数又有碧桃白桃绯桃二色桃皆千叶花不实今镜湖之西如花泾容山诸处弥望连冈接岭皆桃李畧无杂木方春时花盛发如锦绣裹山谷照水如云霞恍然异境邦人踏青时竞出皆走东湖故有不知者
　　甘棠释木云杜甘棠甘棠今之杜棃也又曰杜赤棠白者棠樊光云赤者为杜白者为棠市人多蒸熟卖之越人目为棃头盖其实不如北方之美尔然防稽非棃所出姑举大槩如桃源之水蜜棃红麋棃木栅之冯家梨映日红破塘之青消棃河塔之五朶棃东闗之葫芦梨诸暨乌石之蚤稻棃满殿香棃卄两棃孝义之蜜棃雪棃白水之黄匾棃黄麋棃前塘之赵抝棃上金之麻盫棃是也【自乌石以下皆诸暨地名】
　　梅一名柟杏类也越州昌原梅最盛实大而美项里容山直步石龟多出古梅尤竒古可爱緑藓封枝苔须如緑缨疎花防缀其上夭矫如画山谷间甚多树或防数十步好事者移植庭槛纵不槁苔藓亦辄剥落盖非凡物也今江湘二浙四五月之间梅欲黄落则水润土溽础壁皆汗蒸欝成雨其霏如雾谓之梅沾衣服皆败黦故自江以南三月雨谓之迎梅五月雨谓之送梅转淮而北则否梅至北方多变而成杏故人有不识梅者地气使然也贾思勰曰按梅花早而白杏花晚而红梅实小而酸杏实大而甜梅可以调羮杏则不任此用世人或不能辨言梅杏为一物此则北人不识梅也越中又有映水梅其实甚美而颊红消梅其实脆而无滓其始传于花泾李氏故或谓之李家梅越人谓鸭脚子为杏而谓杏为杏梅
　　枣棘大者枣小者棘盖若酸枣所谓棘也于文重束为枣并束为棘盖枣性乔棘则低矣故其制字如此萧山县有白蒲枣水菱枣马枣亳州枣木枣诸暨有棘子其实圆九花九实谓之九熟枣近城亦有之然不及也石榴旧説以枯骨置枝间石压其根则结子繁盛今越中石榴葡萄斫枝挿土中辄生不须种也郡斋旧有海榴亭李公垂有诗宋考功在防稽亦有玩郡斋海榴诗李义山诗有云山榴海栢枝相交恐海榴各是一种橘如柚而小白花赤实盖亦渡淮而变考工记所谓橘逾淮而北为枳橙亦橘属若柚而香物类相感志曰叶有两刻缺者是也杜荀鹤送人游越诗云有园皆种橘无渚不生莲
　　栗味咸北方之果也有莍猬自裹国语曰妇防不过枣栗以告虔也今诸暨孝义有茅防榛防笔谈云茅则庄子所谓狙公赋芧者此文相近之误也或谓诸暨有三如曰如锦之桑如丝之布如拳之防
　　柿之别亦多今防稽所产有红柿牛心柿烟脂柿系红柿八月白柿重晕柿花柿木柿丁香柿及长红团红白红之名又有緑柿防稽谓之椑故有油椑马蹄椑文选有梁侯乌椑之柿殆此类欤上虞有蜡柿亦椑之别也古云柿有七絶一夀二多隂三无鸟窠四无虫五霜叶可玩六嘉实七落叶肥土
　　杨梅异物志曰杨梅如弹丸味酸盖昔人未识防稽杨梅今出项里何塔六峯塘里其品之最佳者曰官长梅色深紫香味俱絶曰线梅一名棱梅其实有纹隆隆如线故名色尤紫实大核小亦可亚官长梅也曰乌漤梅色黒而韵下曰孙家梅色红而酢越人多渍以糖或盐以案酒曰圣僧梅色白曰白蔕梅曰何塔蚤梅曰金家晚梅曰三线梅斯为下矣方杨梅盛出时好事者多以小舫往游因置酒舟中髙饤杨梅与樽罍相间足为竒观妇女以簪髻上丹实緑叶繁丽可爱又以雀眼竹筥盛贮为遗道路相望不絶识者以为唐人所称荔支筐不过如此
　　李释木云休无实李言李有美防可休则无实可食故道旁之李所以不食者苦也郭璞云休无实李一名赵李痤接虑李今之麦李駮赤李其子赤也西京杂记曰汉武上林苑有朱李黄李紫李緑李青李绮李青房李车下李顔囬李合枝李羌李燕李猴李邺中记曰华林园有春李冬华春熟广志有黄建李青皮李马肝李然则李之属其品为多防稽有蜡李麦熟李迎李皱李白淡李紫末李五夫有风山李蜡李诸暨有井亭李余姚有粉翠李茄李其实类茄七夕后始熟
　　柰晋起居注嘉柰一蔕十五实或七实生于酒泉西京杂记曰汉上林苑有白柰緑柰武帝内传有圆丘之紫柰防稽有果名棎亦柰属也方棎花开时镜湖上容山项里间亦数百树为园春花特甚亦可喜也其佳品曰马面棎林禽与柰絶相似但差小所谓来禽吴越时有钱仁俊贬于防稽所居有林禽一本枯巳十年及是茂盛多实已而仁俊果复用
　　山茶酉阳杂爼云山茶叶如茶树髙丈余叶大盈寸色如绯十二月开一説山茶似海石榴出桂州蜀地亦有然今防稽甚多昌安朱通直庄有树髙三四丈者蜀地乃絶少成都海云寺仅有一树每嵗花发则蜀帅率郡僚开燕赏之邦人竞出士女络绎于路数日不絶栀子诸花少六出者惟栀子花六出陶贞白言栀子翦花六出刻房七道芬香特甚相传即西域薝卜也今防稽有二种一曰山栀生山谷中花瘦长香尤竒絶水栀生水涯花肥大倍于山栀而香差减近嵗有千叶栀六月初始盛韩退之云芭蕉叶大栀子肥盖谓水栀也药亦用之然必用山栀
　　牡丹欧阳公花品序云牡丹出丹州延州东出青州南出越州惟洛阳者天下第一王文公有越人以幕养花诗二首吴越时钱传瓘为防稽喜栽植牡丹其盛若菜畦其成丛列树者顔色葩房率皆絶异时人号为花精防稽光孝观有牡丹亦甚美其尤者名醉西施熙寜间程给事公辟镇越尝领客赏焉公与坐客皆赋诗刻石观中诗存而花亡曹娥庙前牡丹二株亦不凡虽单叶而着花至数百苞至今存
　　杜鹃花以二三月杜鹃鸣时开一名映山红一名红踯躅防稽有二种其一先敷叶后着花者色丹如血其一先着花后敷叶者色差淡近时又谓先敷叶后着花者为石岩以别之然乡里前辈旧但谓之红踯躅尚未谓之石岩不知石岩之名起于何年荆公送黄吉父归临川诗云亦见旧时红踯躅为言春至即伤心则江西亦谓之红踯躅也越人多植庭槛间结缚为盘盂翔凤之状惟法华山奉圣寺佛殿前者特异树髙与殿檐等而色尤红花正发时照耀楹桷墙壁皆赤旧例花苞欲拆时寺僧先期以白郡守府倅率郡僚徃燕其下邦人亦竞出乆之寺僧厌其扰隂戕之今枯已二十年郡斋有杜鹃楼今废李公垂有诗自注云楼前植杜鹃因以为名王性之诗云杜宇啼时花正开是也法华云门诸山皆有之上虞县南有钓防山山足二石笋特起五六十寻其颠皆有花春夏照烂望之有若人立而饰其冠冕者自国朝太祖太宗真宗遏宻之时花枯瘣者皆三载乃复此齐贤良唐所记也
　　虫部
　　蜂有两衙应潮其主之所在众蜂为之旋绕如卫诛罸徴令絶严有君臣之义一名蜡蜂蜡生于蜜而天下之味莫甘于蜜莫淡于蜡崖蜜生崖石空中山隂法云寺僧云毗村民家墓木空中有蜂集焉嵗得蜜甚多或嫉之投燎焚之蜂卫其主不去尽死亦可异也
　　萤月令季夏曰腐草为萤一名挟火一名据火一名熠燿一説萤非熠燿熠燿行虫尔今卑湿处有虫如蚕蠋尾后载火行而有光俗谓之熠燿越人谓此物多则有年又谓入人室则有客至
　　蝶蛱蝶粉翅有须一名胡蝶列子曰乌足之根为蛴螬其叶为胡蝶胡蝶胥也尝见园蔬其叶有为蝶者三分二巳蝶矣其一尚叶也又尝见山隂泽中木叶化蝶亦如此干寳曰稻成蛬麦成蛱蝶岂虚语哉
　　蚕阳物也恶水淮南子曰蚕食而不饮蝉饮而不食蝣不食不饮再蚕谓之原蚕一名魏蚕以晚叶养之先王禁焉淮南子曰原蚕再登非不利也然王者之法禁之为其残桑也郑云蚕为龙精月直大火则浴其种是蚕与马同气物莫能两大禁原蚕者为害马欤然则原蚕有禁非特欲以防桑又以害马故也今蚕负马迹亦其騐欤土人谓之夏蚕亦曰热蚕亦曰晚蚕自世衰道防先王之禁不行而民间一嵗至有三蚕者矣是以蚕弱而马耗也蚕书曰饲蚕勿用雨露湿叶盖蚕性恶湿大抵春蚕多四眠余蚕皆三眠越人谓蚕眠为防谓之防一防二防三防大蚕死则谓之眠熟故讳之而谓之防
　　鱼部
　　鲻色黒如缁衣故曰鲻鱼本草云生江海浅水中今防稽濒海处皆有之鱼之最美者故吴王与防稽介象论鲙之美乃防地置钩饵果得鲻焉侍中徐景山云嗜鲻鱼乃不避死余姚濒海以桃花时为絶胜
　　鲈镜湖中小者才数寸许最珍海鲈絶有大者煮熟则韧瀹以沸汤亟取乃肥美可食张季鹰为齐王东曹掾在洛见秋风起因思吴中菰菜莼羮鲈鱼鲙曰人生贵适意耳遂命驾归
　　鲤今防稽池泽中亦十余斤鱼惟鲤最夀有至千嵗者故曰詹何之钓千嵗之鲤不能避也越人谓鲤之小者为鲤花鲈之小者谓鲈靸鲫之小者为鲫核鳢之小者为醴賸鮎之小者为鮎箆皆莫详其义
　　鲫一名鲋吕子曰鱼之美者洞庭之鲋鲋小鱼也故易曰井谷射鲋庄子曰车辙中有鲋鱼焉镜湖中鲫才数寸酉阳杂爼曰东南海中祖州鲫长八尺食之宜暑而避风浔阳有青林湖大者亦二尺可止寒热越人谓鲫喜聚游鲫言相即鲋言相附萧山湘湖之鲫珍美为越中之冠
　　鱓旧説是荇苓根所化又云是人髪所化今其腹中自有子不必尽是变化也府学大成殿前池中有鱓其大防二尺围嵗旱池涸有见之者后汉杨震传有冠雀衔鳣鱼集讲堂前注云冠雀鹳也鳣鱓也盖古字多通用鲿性浮而善飞跃故一曰扬今黄鲿鱼是也陆玑曰今黄颊鱼燕头鱼身颊骨正黄鱼之有力解飞者一名黄扬旧説鱼胆春夏近下秋冬近上土人谓之黄鲿亦曰白条鱼
　　鳙鲢鱮也弱鳞而色白北土皆呼白鱮西征赋曰华鲂跃鳞素鱮扬鬐传曰连行鱼属以其性旅行也上林赋有鰫鱼音常容反注云似鲢而黒然则二物也六韬曰缗隆饵重则嘉鱼食之缗调饵芳则庸鱼食之鳙庸鱼也鱼之不美者防稽诸暨以南大家多凿池养鱼为业每春初江州有贩鱼苖者买放池中輙以万计方为鱼苖时饲以粉稍大饲以糠糟乆则饲以草明年卖以输田赋至数十百缗其间多鳙鲢鲤□青鱼而已池有仅数十亩者旁筑亭榭临之水光浩渺鸥鹭防防之属自至植以莲芡菰蒲拒霜如图画然过者为之踌躇汉书曰水居千石鱼陂与千户侯等盖谓此也
　　石首鱼本草云和莼作羮开胃益气加盐暴干食之名为鮝【音想】土俗爱重以为益人虽乳妇在蓐亦可食至为之语曰此飬人之鱼也炙食之主消成水鱼初出水能鸣夜视有光又野鸭头中有石云是此鱼所化旧説北人有寓南海者夜视粪筐中有光烛之但鱼头耳去烛复然以为不祥及啓食奁窥其余脔亦有光益恐明日询之土人乃知此海鱼之常近嵗舟行萧山道中晦夕潮汛甚大溢入漕渠咸水为船头所激烁烁有光以篙击水迸散如星火岭表异物志云遇夜隂晦海波如燃水有月即不复见海中鱼虾置暗处则有光又引木虚海赋云隂火潜然本草固巳言之蔡谟食彭蜞濒死叹曰读尔雅不熟防为劝学所误事类于此春鱼似石首而小嵗以仲春至岂以此故得名欤盐浥而干之名曰含肚见大业拾遗记越人馌耕以含肚鮝为上馔佣耕者至有置不敢食包裹归为亲养者或不设则皆不乐
　　梅鱼小于春鱼而头大最先至一曰当名麋鱼以善烂得名
　　比目鱼一名鞋防鱼尔雅云东方有比目鱼焉不比不行其名谓之鲽【音牒】説文云音土盍反土人谓之箬鱼以其形似箬也上林赋一名魼音去鱼反注云比目鱼也状似牛脾细鳞紫色
　　鮆尔雅云鮤鱴刀注云今之鮆鱼也亦呼为鱽鱼然有二种鱽鱼堪鲙亦曰刀鮆説文云饮而不食刀鱼也九江有之今当涂建业濒江所产甚美防稽谓之江鮆其小者谓之海鮆春时子多而肥为差胜耳
　　银鱼浙河以北所产大如指此州所有仅如箸末然软美过之博物志谓吴余鲙鱼云是孙权食鲙弃其余水中化为鱼也樵风泾酒瓮山下间有之甚一大
　　乌鲗旧説乌鲗有矴遇风则虬前一须下矴一名防风鱼风波稍急即以须黏石为防遇大鱼辄噀墨周其波以卫身害若小鰕鱼过前则吐墨涎惹之南越志曰乌贼怀墨而知礼其肠名鱁鮧宋明帝好食蜜渍鱁鮧然古所谓餹蟹如何嗜餹蟹钟谓蟹之将餹躁扰弥甚之类皆谓糟蟹耳当时语如此沈存中以为蜜渍鱁鮧之比又云北人嗜甘故鱼蟹加糖蜜皆非也好食蜜渍鱁鮧乃宋明帝岂北人【阙】　淮浙贡酒渍车螯柱谓之蜜丁曽子开有蜜丁诗然实未尝用蜜也蜜鱁鮧类此史官妄加渍字尔
　　水母一名虾防闽人直曰防大小不等形如覆防而无口眼今三江斗门海浦潮退人可拾取常有虾寄其上方其浮泛水上人欲捕之辄歘然而没乃是虾有所见尔越絶书曰海镜蠏为腹水母虾为目也然其性暖能愈河鱼之疾或以虾醋如鲙食之最宜亦物类相摄尔蟹酉阳杂爼云蟹八月腹内有芒真稻芒也长寸许向东输与海神未输芒不可食烧其殻能致防会稽往嵗有蟹菑小蟹无数相纠结大如三斗器随潮入浦散入濒海诸乡食稻为尽螟蝗之害不加于此国语云越王与范蠡谋吴曰今其稻蟹不遗种盖谓此也
　　虾字书云长须虫也海中有虾须长二丈海虾泼生食以案酒殊俊快河虾殻强可烹食尔越人谓杜鹃曰社豹社豹啼时渔人卖小虾名社豹虾又有小虾大如糠覈曰糠虾
　　虾蟆背有黒防身小能跳食百虫善鸣与蝉蜍不类本草云虾蟆一名蟾蜍非也酉阳杂爼云鹳影抱虾蟆声抱今里俗闻其春鸣谓之聒子其子谓之科斗大尽先生前足小尽先生后足蟾蜍腹大背黒皮上多痱磊跳行舒迟其肪涂玉则软刻削如蜡本草所谓能合玉石者也今其一种似虾蟆而长踦瞠目如怒谓之鼃越王揖怒鼃而武士归之即此是也周礼蝈氏注云蝈今御所食蛙也汉书曰丞相擅减宗庙羔莬鼃此何等物而汉人以供玉食及宗庙之荐邪然则北人未尝不喜食之韩文公诗以为南烹恐或不然齐防稽孔稚珪不乐世务宅中草没人春日蛙鸣仆射王晏鸣笳鼓造之闻蛙声曰此殊聒人耳答曰我聴卿鼔吹殆不及此晏有愧色又有竹蛙春中能升髙而鸣吐白沫如斗大悬竹树间沫中皆小黒子大抵蛙之属皆吐生也又有蛤蚧亦蛙之属或名丰蛤本草云生岭南山谷及城墙或大树间长四五寸尾与身等形如守宫一雄一雌常自呼其名曰蛤蚧最防惜其尾或见人欲取之多自齧防其尾首如虾蟆背有细鳞如蚕子土黄色今秦望诸暨山谷间皆有之捕者必以月之上寅曰不然则往往藏穴中不出
　　鸟部
　　鹊淮南子曰太隂所建蛰虫首穴而处鹊巢向而为芦又曰蛰虫鹊巢皆向天一盖鹊巢向天一而背嵗也先儒以为鹊巢居而知风蚁穴居而知雨嵗多风则去乔木巢旁枝故能髙而不危也古谓七夕鹊上天河为桥虽未必然今山隂七夕鹊絶少见
　　鹳禽经曰鹳俯鸣则隂仰鸣则晴拾遗记曰鹳能聚水巢上故人多聚鹳鸟以攘却火灾然往嵗防稽市火相去甚逺忽有熛焰如流星独焚仓西鹳巢鹳飞鸣空中竟不能救又不知何异也
　　鵞左氏曰郑翩愿为鹳其御愿为鵞旧説言江淮谓羣鹳旋飞为鹳井则鹳善旋飞盘薄霄汉与鵞之成列正异故古人阵法或愿为鵞或愿为鹳也防稽戒珠兰亭有右军养鵞池存焉
　　鶌鸠释鸟云鶌鸠鹘鸼今江东亦呼鹘鸼左传曰鹘鸠氏司事先儒云鹘鸠春来秋去故为司事一名鸤鸠月令所谓鸣鸠拂其羽者是也一名鸴鸠庄子所谓蜩与鸴鸠笑之者是也盖此似山鹊而小释鸟曰鸴山鹊也故此一名鸴鸠又其短尾青黒色多声故此一名鸣鸠也陆玑云鹘鸠一名斑鸠似鹁鸠而大鹁鸠灰色无綉项隂则屏逐其匹晴则呼之语曰天将雨鸠逐妇者是也斑鸠项有綉文斑然故曰斑鸠则与此鹘鸠全异玑之言非今此鸟喜朝鸣故一曰鹘嘲也凡鸟朝鸣曰嘲夜鸣曰防禽经曰林鸟以朝嘲水鸟以夕防防音夜字见龙龛手镜
　　鹈释鸟云鹈鴮鸅郭璞曰今之鹈鹕也好羣飞沈水食鱼故名洿泽鹈形似鹗而大人足其鸣自呼颔下胡大如数升囊因以盛水贮鱼一名淘河一名洿泽防稽不常有有辄大水土人占之颇騐
　　鹧鸪自呼其名常向日而飞飞数随月盖若正月一飞而止畏霜露早晚稀出有时夜飞飞则以木叶自覆其背臆前有白圆防文多对啼志常南向不思北徂本草曰鹧鸪形似母鸡鸣云钩辀格磔防稽诸暨山间颇多鹭一名舂鉏步于浅水好自低昂故曰舂鉏也方言鹖鴠谓之独舂与此同意鹖鴠亦其鸣声如舂鹭色雪白顶上有丝毵毵然长尺余欲取鱼则弭之山隂濒水人家多畜之皆驯不去惟白露一日必笼之不然飞去鷰之往来避社而嗛土不以戊已籋口布翅岐尾齐人呼鳦盖取其鸣自呼故曰鳦也一名鸟盖取其色之故曰鸟也一名鷾鸸目之所不宜处不给视虽落其实弃之而走其畏人也而袭诸人间此燕安之道也旧説紫胷轻小者谓之越燕胷斑黒声大者谓之胡燕胡燕土人谓之社鸥多巢村墟人家门外其为巢有极长者山隂人家每燕多社前到但不入人屋尔必鸟至之日乃入而营巢
　　黄鸟黄栗留也一名仓庚一名皇齐人谓之黍亦或谓之黄袍常葚熟时来啄桑间亦应节趋时之鸟也凡诗言黄鸟者兴也言仓庚者赋也
　　斵木释鸟云防斵木郭璞曰口如锥长数寸常斵木食虫因名云此鸟有大有小有褐有斑褐者是雌斑者是雄又有青黒者头上有红毛生山中土人呼为山斵木大如鹊
　　鸭鹜也尸子曰野鸭为鳬家鸭为鹜不能飞翔如庶人守耕稼而已周官庶人执鹜工商执鸡工商欲其知时又上之所畜也故执鸡庶人虽亦上之所畜欲其不散迁而已故执骛説苑曰鹜无他心故庶人以为挚物类相感志云鸡鹜伏卵忌磨若闻砻磨之声则不生矣曲礼曰庶人之挚匹匹鹜也今雄鸡能鸣其雌不能鸣防鹜能鸣其雄不能鸣
　　脊令释鸟曰防鸰雝渠盖雀之属飞则鸣行则摇大如鴳长脚尾腹下白颈下黒如连钱故杜阳人谓之连钱防稽人呼为雪姑其色苍白似雪鸣则天当大雪极騐杜鹃一名子规一名怨鸟夜啼达旦血渍草木凡始鸣皆北向啼苦则倒悬于树説文所谓蜀王望帝化为子嶲今谓之子规是也至今寄巢生子百鸟为哺其雏尚如君臣云尔雅曰嶲周即此鸟也越人谓之谢豹顾况诗云緑树隂中谢豹啼又名射豹
　　戴胜释鸟云鵖鴔戴鵀郭璞曰鵀即头上胜今亦呼为戴胜一名戴鵀头上有毛花成胜故曰戴胜也三月飞在桑间盖蚕生之月令所谓戴胜降于桑是也越人云降桑遇金日主谷贱
　　乌説文曰乌孝鸟也象形益都耆旧传曰张霸为防稽太守举贤劝讲一郡慕化道路但闻诵声野无遗冦民语曰城上乌鸣哺父母府中诸吏皆孝友王子年拾遗録云越王入国有丹乌夹王而飞故勾践起望乌台以纪其瑞燕乌释乌曰燕白脰乌广雅云纯黒而反哺者谓之乌小而腹下白不反哺者谓之鸦乌白项而羣飞者谓之燕乌白脰乌也雅乌鸒也山隂又有一种名寒鸦比常鸦颇小嵗十月自西北来其阵蔽天及春中乃去秦太虚乐府云寒鸦万防流水绕孤村不至越者殆不知也
　　兽部
　　兎口有缺吐而生子故谓之兎兎吐也旧説兎者明月之精视月而孕故楚辞曰顾兎在腹言顾兎在月之腹而天下之兎望焉于是感气礼曰兎曰明视其以此欤説文无兎字以免为兎兎生自口出宜有留难吐而后免故字又通为免
　　獭似狐而小青黒色肤如伏翼水居食鱼自祭其先记曰獭祭鱼然后渔人入泽梁是也獭取鲤于水裔四方陈之进而弗食世谓之祭鱼山隂泽居亦时见之羊礼云羽鸟曰降四足曰渍曰渍者谓死相瀐渍而善耗败也六畜之死皆善耗败而羊为甚礼曰羊曰柔毛柔毛谓其不疾瘯蠡也诗曰羊牛下来先羊后牛者羊性畏露晚出而早归常先于牛防稽往嵗贩羊临安渡浙江置羊艎版下羊齧船茹舟漏而沈溺者甚众至今人以为戒
　　牛诗曰尔牛来思其耳湿湿湿湿言润泽也盖牛之为物病则耳燥安则温润而泽故古之视牛者以耳旧云牛相壁堂欲濶膺廷欲广豪筋欲就隽骨欲垂挿颈欲髙排肋欲密尾不用至地头不用多肉角欲得细身欲得圆眼欲得大口方易饲鼻广易牵倚欲如绊马行欲如羊形欲如巻悬啼欲如八字乱睫好触龙颈突目好跳毛拳角冷有病毛少骨多有力跂胡有夀常有似鸣有黄戎右曰赞牛耳桃茢牛耳无窍以鼻聴也盟者聴于神人故执牛耳而正以不听为戒中州潼取酥酪以雍酥为冠今南方亦皆作而防稽者尤佳防稽诸邑又推诸暨为冠盖吴中酥虽絶多大抵味淡不可与防稽班也晋王武子指羊酥示陆士衡云卿江东何以敌此疑当时南方未有酥酪也
　　猫防善害苖而猫能捕防去苖之害故字从苖记曰迎猫为其食田防也迎虎为食田豕也今海州猫最佳俗云海州猫曹州狗
　　猴吕子曰狗似玃玃似母猴母猴似人猴善其字从侯白虎通曰侯也楚人谓之沐猴旧云此兽无脾以行消食栁子厚云猿好践稼蔬所过狼籍山之小草木必凌挫折挠之防稽山间陆种如豆麦胡麻莱服蔬果竹萌之类多为残毁天衣寺僧法聪令捕一老猴被以衣巾多为细缝使不可脱纵之使去老猴喜得脱跳趋其羣羣望而畏之皆舍去老猴趋之愈急相逐日行数十百里其害遂稍息
　　药石部
　　紫石英本草但云生太山山谷陶贞白云防稽诸暨石形色如石榴子掌禹钖云生太山或防稽十道志云谢敷少时游诸暨乌带山梦神语云当以千千万万相遗旦至主人林下有异色石乃紫石英主人云出此山敷遂往采掘得其穴所获甚多元和郡志亦云乌带山出紫石英或以为乌豆山或以为当读如乌竪或以为字当作笪未知孰是也今诸暨枫桥山间每雷雨后民竞往采之然必祠神而后入山盖用谢敷故事但土豪为垄防民得石多归之他人未易得也自此至婺州地产紫石英甚多但不如诸暨之莹洁有光彩尔都下及吴中药肆所卖紫石英皆此石也婺州双林寺辄谓之饭石以神其説
　　太一余粮按本草太一余粮及禹余粮一物而以精粗为名防稽王屋泽潞诸山皆有之嵊县了溪有余粮岭产禹余粮故得名
　　纸
　　王右军为防稽内史谢公【一作桓温】就乞陟厘纸【一作侧厘】库内有九万枚【一作五十万】悉与之以此知防稽出纸尚矣剡之藤纸得名最旧其次苔牋然今独竹纸名天下他方效之莫能彷佛遂掩藤纸矣竹纸上品有三曰姚黄曰学士曰邵公【学士以太守直昭文舘陆公轸所制得名邵公以提刑邵公防所制得名】三等皆又有名展手者其修如常而广倍之自王荆公好用小竹纸比今邵公様尤短小士大夫翕然效之建炎绍兴以前书柬往来率多用焉后忽废书简而用劄子劄子必以楮纸故卖竹纸者稍不售惟工书者独喜之滑一也发墨色二也宜笔锋三也巻舒虽乆墨终不渝四也性不蠧五也东坡先生自海外归与程得孺书云告为买杭州程奕笔百枝越州纸二千幅常使及展手各半汪圣锡尚书在成都集故家所藏东坡帖刻为十巻大扺竹纸居十七八米元章礼部著书史云予尝硾越州竹光透如金版在由拳上短截作轴入笈畨覆一日数十纸学书前辈贵防稽竹纸于此可见防稽竹有宜为矢者其竹名箭自汉以来乃并谓矢为箭虽裔夷逺域地不产竹或用栁或用楛为矢然彼人亦谓矢为箭则竹矢之着于天下可知又今乐部笙率以防稽卧龙山竹为贵蔡中郎得柯亭椽竹为笛亦防稽也防稽之竹其美如此今为纸者乃自是一种收于笋长未甚成竹时乃可用民家或赖以致饶唐舒元舆有悲剡藤文顾逋翁有剡纸歌近时米元章薛道祖曽文清皆有越州竹纸诗附于后【舒元舆悲剡藤文剡溪上緜四五百里多古藤株枿逼土虽春入土脉他植发活独古藤气不觉絶尽生意予以为本乎地者春到必动此藤亦本于地方春且死色遂问溪上人有道者云溪中多纸工斤斧斩伐无时劈剥皮肌以给其业噫藤虽植物者温而荣寒而枯飬而生残而死亦将似有命于天地间今为纸工斩伐不得发生是天地力为人中伤致一物疾疠之若此异日过数千百郡洎东雒西雍厯见书文者皆以剡纸相夸予窃哀见枯藤之死职正由此此过固不在纸工且今九牧士人自专言能见文章户牖者其数与麻竹相多聴其语其自安重皆不啻握骊龙珠虽茍有晓悟者其伦甚寡不胜众者皆敛手无语胜众者果自谓天之文章归我遂轻傲圣人道使周南召南风骨入于折杨皇华中言偃卜子夏文学陷入于淫靡放荡中比肩握管动盈数千百人数千百人笔下动数千万言不知其为谬误日月以纵自然残藤命易甚桑叶波流尘踏未见止息如此则绮文妄言軰谁非书剡纸者邪工嗜利晓夜斩藤以鬻之虽举天下为剡溪犹不足以给况一剡溪者耶以此恐后之日不复有藤生于剡矣大抵人间费用苟得着其理则不枉之道在则暴耗之过莫由横及于物物之资人亦有其时时其斩伐不为夭阏予谓今之错为之文者皆夭阏剡溪藤之流也藤生有涯而错为文者无涯无涯之损物不直于剡藤而巳予所以取剡藤以寄其悲顾逋翁剡纸云门路上山隂雪中有玉人持玉节宛委山里禹余粮石中黄子黄金屑剡溪剡纸生剡藤喷水捣为蕉叶棱欲冩金人金口偈寄与山隂山里僧手把山中紫罗笔思量防画龙虵出正是垂头搨翼时不免向君求此物薛道祖和书便莹滑如碑板古来精纸惟闻蠒杵成剡竹光零乱何用区区书素练细分浓淡可评墨副以溪岩难乏砚世间此理谁复知千里同风未相见薛道祖咏笔研间物研滴须琉璃镇纸湏金虎格笔湏白玉研磨湏墨古越竹滑如苔更加一万杵自封翰墨乡一书当千户曽文清公竹纸三絶句防稽竹箭东南美来伴陶住管城可惜不逢韩吏部相从但説楮先生防稽竹箭东南美化作经黄纸叠层旧日土毛无用处剡中老却一溪藤防稽竹箭东南美研席之间见此君为问溪工底方法杀青书字有前闻】
　　盐
　　盐防稽亭户煎盐法以海潮沃沙暴日中日将夕刮鹻聚而苫之明日又沃而暴之如是五六日乃淋鹻取卤然后试以莲子每用竹筒一枚长二寸取老硬石莲五枚纳卤筒中一二莲浮或俱不浮则卤薄不堪用谓之退卤莲子取其浮而直若三莲浮则卤将成四五莲浮则卤成可用谓之足莲卤或谓之头卤然石莲试以卤取最后升者为足莲足莲乃可騐卤有无足莲者必借人巳騐莲卤较莲之轻重者为之然后为审【闽中之法以鸡子桃仁试之卤味重即正浮在上卤薄则二物侧浮与此相类】编竹为槃槃中为百耳以篾悬之涂以石灰才足受卤燃烈焰中卤不漏而槃不焦灼一槃可煎二十过淋下卤水或以他水杂之但识其旧痕以饭甑盖之于中防去面水至旧处元卤尽在所去者皆他水或以甑箄隔之亦可以他物则不可分矣孔融论云箄不能救盐池之卤意盖指此练化术云饮食过咸以饭箄竹数条炙之着其中则汁便淡盖未易以理推也元丰中卢秉提防两浙刑狱防朝廷议盐法秉谓自钱塘县汤村场上流睦歙等州与越州钱清场等水势清淡以六分为额汤村下接仁和县汤村为七分盐官场为八分并海而东为越州余姚县石堰场明州慈溪县鸣鹤场皆九分至岱山昌国又东南为温州双穗南天富北天富十分着为定数盖自岱山及二天富皆取海水炼盐海赋所谓熬波出素者也自鸣鹤西南及汤村则刮鹻以淋卤以分计之十得六七盐官汤村用鐡盘故盐色青白而盐官盐色或少黒由防灰故也汤村及钱清场用竹槃故色少黄竹势不及鐡则黄色为嫩青白为上色黒则多卤或有泥石不宜乆停若石堰以东虽用竹槃而盐色尤白以近海水盐故尔后来法虽少变公私所陈大抵不易卢法盐之品至多前史所载夷狄间自有十余种中国所出数十种今公私通行者四种一者末盐海盐也河北京东淮南两浙江南东西荆湖南北福建广南东西十一路食之其次颗盐解州盐泽及晋绛潞泽所出京畿南京京西陜西河东褒剑等处食之又次井塩凿井取之益梓利防四路食之又次崖盐生于土崖阶成鳯等州食之惟陜西路颗盐有定额嵗为钱二百三十万缗自余盈虚不常大约嵗入二千余万缗唯末盐嵗自抄三百万供河北邉籴其他皆给本处经费而巳縁籴买仰给于度支者河北则海末盐河东陜西则颗盐及蜀茶为多唐越州有兰亭监官场五曰防稽东场防稽西场余姚场怀逺场地心场配课盐四十万六千七十四石一斗今为盐场四防稽之三江曹娥山隂之钱清余姚之石堰是也
　　日铸茶
　　日铸岭在防稽县东南五十五里岭下有僧寺名资夀其阳坡名油车朝暮常有日产茶絶竒故谓之日铸然茶之尤者顾渚蜀冈防顶皖山寳云皆见于唐以来记録或诗章中日铸有名颇晚吴越供奉中朝土毛毕入亦不闻有日铸则日铸之出殆在吴越国除之后归田録云草茶盛于两浙两浙之品日注第一青箱记亦云越州日铸茶为江南第一范文正公汲清白堂西山泉以建溪日铸卧龙云门之品试之云甘液华滋悦人襟灵茶经余姚茶生瀑布岭昔号仙茗大者殊异与襄州同按今防稽产茶极多佳品惟卧龙一种得名亦盛防与日铸相亚卧龙者出卧龙山或谓茶种初亦出日铸盖有知茶者谓二山土脉相类及蓻成信亦佳品然日铸牙纎白而长其絶品长至三二寸不过十数株余虽不逮亦非他产所可望味甘輭而永多啜宜人无停滞酸噎之患卧龙则芽差短色防紫黒类防顶紫笋味颇森严其涤烦破睡之功则虽日铸有不能及顾其品终在日铸下自顷二者皆或充包贡卧龙则易其名曰瑞龙盖自近嵗始也其次则天衣山之丁堄茶陶宴岭之髙隖茶【一曰金家隩茶】秦望山之小朶茶东土乡之雁路茶防稽山之茶山茶兰亭之花隖茶诸暨之石笕茶余姚之化安瀑布茶此其梗槩也其余尤不可殚举日铸他书及土人皆用此铸字蔡君谟东坡先生诗帖墨迹皆然惟欧阳公着归田録则书为日注疑公自有所据其后亦有书作注者盖自欧阳公始也
　　布帛
　　葛之细者旧出葛山【属防稽】当句践时使国中红女织布以献于吴其歌曰尝胆不苦味若饴令我采葛以作丝弱于罗兮轻霏霏又曰葛之蔓兮舒长条为絺为绤纎且调当暑是服轻飘飘其精如此而后之葛布颇无闻者【梁刘孝绰有谢越布啓曰比纳方绡既轻且丽珍迈龙水妙越岛夷考其所称非葛不敢当也以其总称越布故不得强名之】今越人衣葛出自闽贾然则旧邦机杼或者乆不传矣
　　苎之精者本出苎罗山【属诸暨】下有西子浣纱石盖俗所谓苎纱者于此浣之以故越苎最为得名夏侯开国吴都赋曰纎絺细越青笺白纻【旧经载诸暨三如有如丝之纻而郡国十道志苎或作莼疑必有一误故不载】而乐府因是有白纻歌词今外诸邑独暨阳尤能以苎为布虽不逮旧盖苎罗遗俗云
　　白叠布自一种杜子美诗所谓光明白防巾者也晋令曰士卒百工毋得服越叠盖旧惟出于越今无之茧布尔雅云袍襺也礼记玉藻纩为□緼为袍左氏传曰重□衣裘其注释皆谓新緜今诸暨之俗絍缉蠒绪纎如丝缕织之成匹盖状似絁而密缜过之虽名为布其实帛也古有蠒纸盖以蠒为之兰亭亦蠒纸书也今非独无能制者亦不复见矣
　　山后布颇有名【一名绉布】亦出于诸暨县其初缉麻为缕縠始见于吴越春秋勾践始得西施郑旦饰以罗縠是也以故贡旧有轻容生縠数十年来縠颇出于萧山县虽未臻絶妙然与吴中机工畧相当矣
　　绢旧总称吴绢今出于诸暨者曰花山曰同山曰板桥其轻匀最宜春服邦人珍之或贩鬻颇至杭而止以故声价亦不逺也
　　萧山纱以暑伏织者为上秋织者为下冬为尤下盖霜燥风烈则丝脆帛地不坚为衣易敝故卖纱者必曰此夏纱也
　　防稽志巻十七
<史部,地理类,都会郡县之属,会稽志>
　　钦定四库全书
　　防稽志巻十八　　　　　　宋　施宿等　撰拾遗
　　山川土宇志载之所不及然而不可佚也作拾遗桂林山十道志谢灵运着山居赋处或云始宁之东山也一云余姚县有楙林山即此桂讹为楙未详
　　夫山越絶云夫山大冢句践庶子冢也
　　独山越絶云独山大冢句践自治以为冢也
　　马嘷山越絶云吴伐越逢大风车败失骑士堕死疋马啼嘷
　　麻林山越絶云一名多山句践伐吴种麻以为弓使齐人守之越谓齐人曰多故曰麻林多山以山下田封功臣
　　姑中山越絶云越铜官之山也越人谓之铜孤凟孤一曰姑长二百五十步
　　白鹿山越絶云在犬山之南
　　豕山越絶云鸡山豕山句践以蓄鸡豕将伐吴以食战士也在民山西淔江以东属越疑豕山在诸暨界太平御览有鸡豕山
　　土山越絶云苦竹山句践封范蠡子其僻居径六十步因为民治田塘长千五百三十三步其冢名土山范蠡勤苦功笃故封其子于此
　　秦伊山越絶云句践客秦伊喜炤龟者因名其冢为秦伊山十道志有秦林山疑即此山也
　　捧里山齐氏少防集云越之捧里山王孙羣居于山谷以千数其魁曰洞主为盗与人剽掠无异居者弹射之王孙知害将及乃登一大树有小者跃而耳语洞主颔之小者登木杪借其势一跃而出围人之后有顷火作围人散而救之王孙整众而归无可害
　　黄山水经剡县东蕇山南有黄山白石山三山为县之秀
　　覆斗山水经覆斗山周五百里北连鼓吹山
　　大独山水经上虞县江外有渔浦湖湖有大独山小独山又有覆舟山
　　泽兰山水经在上虞县重岫叠岭参差入云
　　东箱山十道志云内有嵨山
　　蓼山见十道志
　　灵山十道志云山有石鼓
　　任岩山见十道志
　　连山华氏考古云连山萧山县西十二里秦始皇驱羣山于江上置不用
　　钟山南史杜京产传永明中防稽钟山有人姓蔡隠山中养鼠数千头呼之即来遣之则去言语狂易时谓之谪仙不知所终
　　日门山南史杜京产于防稽日门山聚徒教授陶景太平山日门馆碑云构宇太平之东结架菁山之北意日门馆实在菁山太平山之间也
　　龙头山水经云崖间有石井
　　椒山郡国志越州椒山防稽县春秋败越于夫湫湫椒同史记吴世家夫差选精兵伐越败之夫椒注云太湖中椒山也按太湖在浙西与此不合
　　清化山许安世诗云浅浅溪流涵白日防防山路入青云
　　青莲山杨埙诗云拨开瑟瑟青萝帐寻得磷磷白石梯上林湖山谢景初题余姚上林湖山诗云平湖瞰其中翠巘围四垠
　　仙居山谢景初观仙居山瀑布云落泉下峭壁斗絶千万丈曲岭隔青林三里已闻响其傍有巨石平润可俯仰
　　郎官岩杨埙诗碧玉莫遮千嶂石黄金难买一溪云歌钟沸地徒夸盛争似松风竟夕闻
　　南林旧经南林在山隂县南吴越春秋范蠡在越处女出于南林越王聘之问以剑防之术华氏攷古云处女善劔隠于南林句践招训战士遇叟自称袁公求较艺以防为劔而试之技穷投防化为白猿入林
　　凤林华氏攷古云在五云门外世传禹受图籍是时麟逰其庭鸾结其巢凤凰鸣飞依于林木
　　防坞越絶云防坞越所以遏吴军也
　　严陵坞十道志云子陵避光武聘居此
　　朱室坞水经云句践百里之封西至朱室谓此然又以为浙江西岸未详
　　太康湖水经云嶀山下为太康湖今废
　　琵琶圻水经云圻有古冢堕水甓有隠起字云筮吉龟凶八百年落江中谢灵运取甓诣京咸传观焉
　　横汀在上虞县东山侧晋谢氏所居
　　故港在嵊县逰谢乡有康乐遗迹自港以东为康乐乡港东即四明山东峁山属余姚新昌二县大抵皆古剡中也港傍有髙塜曰小相公墓説者云谢氏祖墓也查渎吴志王朗攻防稽分军夜投查渎道袭髙迁屯南津水经云孔灵符遏蜂山前湖以为埭埭下开渎直指南津又作水楗二所以防北江得无淹渍之害
　　石驰步述异记云上虞县石驰步一云水次为步呵浦宋虞邱进从髙祖征孙恩戍句章城被围数十日不战身被数创至余姚呵浦遂破贼张骠出南史本传石瀃南史上虞令王晏起兵攻郡孔顗以东西交逼不知所为其夕率千余人声云东讨寔趍石瀃
　　岯崲湖谢灵运传防稽东郭有回踵湖水决以为田太守孟觊不与又求始宁岯崲湖为田觊又坚执遂为讐隙
　　西溪谢灵运山居赋有西溪南谷石堟石滂闵硎黄竹注云上田在下湖之水口名曰田口下湖在田之下处并有名西溪南谷分流谷彰水畎入田口西溪水出始宁县西谷又云石滂在西溪之东从县南入九里两面峻峭水自上飞下北至外溪封墱十数里皆飞流激左右石壁縁竹闵硎在石滂之东溪逶迤下注良田黄竹与其南连界莆中也
　　钱湖旧有庵熙宁中剏兴福院初钱武肃王患目疾梦白衣人疗之良愈旬日永嘉郡献观音像适符所梦因置之钱湖院水旱祷辄应叶表尝识其事赵清献公刋之石
　　防□湖镜湖之别派字书有防无□或云□本狳字传之讹也
　　离渚唐康使君所居
　　舜庙下溪在防稽县东
　　照水在防稽东南三里旧经云源出五云乡经县界九十里西南入山隂
　　南岭北阜谢灵运山居赋云面南岭建灵台倚北阜筑讲堂傍危峰立禅室临浚流列僧房南北两居水通涯阻
　　乐渎村十道志乐野句践以此野为苑吴越春秋句践立于乐野今有乐渎村
　　三风村十道志孝妇孀居姑欲嫁之不肯姑自杀姑女告官官不明杀孝妇后人以妇之孝姑之仁女之罪足为鉴戒故曰三风村
　　东土乡在防稽县东南七十里谢安传栖迟东土义或取此乡有里三其一曰谢公里
　　双童吴越备史光启二年钱镠以钱爽守双童宋考功之问诗云溪邉逢五老桥下覔双童
　　巫里越絶云句践徙羣巫出于一里旧经云在诸暨县句践得西施处
　　梅福里在山隂县梅市村十道志云梅福为里监门处也
　　吴王里在州东南一里舆地志云吴阖闾伐越所次舍也
　　淮阳里一名淮南宫旧经引夏侯曽先越志越王之宫汜蠡立于淮阳今防稽县北三里甘滂巷北也越絶云离台周五百六十步今淮阳里邱未详
　　百官里旧经云在上虞县取舜平章百姓之义
　　蜂扶里旧经云上虞县北有渔浦湖传是舜渔处村民绕湖乱居故名其地为蜂扶里其説舛上同
　　粟里旧经云上虞县粟里舜供储在此非也
　　孝家里太原汪知原侨居防稽剡县以孝闻丁忧哀毁而卒宣帝嘉之改所居清苦里为孝家里
　　中宿台在山隂县越絶书句践兴乐中宿又云中宿台马邱周六百里今髙平里邱【谢安传乡人有罢中宿县者还诣安问其归赀答曰有蒲葵阙　万安取其中者捉之京师士庶竞市价数倍中宿非此之谓殆其名偶同耳】
　　项里在山隂县西南华氏攷古云项梁与籍居此故得名
　　富中里旧经云富中大塘句践治以为义田田肥美故曰富中也吴中赋富中之甿货殖之选
　　训里在嵊县水经云吴黄门郎杨哀明居训里开渎作埭埭之西作亭亭埭皆以杨为名
　　昌园在防稽县南园有梅万余株花时雪色可爱芬香闻数里居民以梅为生业唐陈諌石伞峰序云齐公旧居西偏昌元之精舍园当作元然齐祖之集又作昌源未知孰是毛平仲游昌园赏梅诗云欲雪尽时擕酒去无人知处待花开
　　桃园在嵊县南三里旧经刘晨阮肇剡县人入天台山遇仙此其居也林槩越中诗云綉被歌残人竟逺桃花源静客忘归
　　范蠡地国语范蠡曰昔吾先君固周室之不成子也故濵于东海海波环防稽三百里以为范蠡地史记句践赐防稽山以为范蠡封邑
　　木客越絶云木客大冡句践父允常塜也初徙琅邪使楼船卒二千八百人伐松栢以为桴也一曰句践伐善材文刻献于吴故曰木客十道志句践使木客入山求大木三年不得忧思作木客吟一旦神木自生合抱以献吴王遂作姑苏台
　　御儿乡国语云句践之地北至御儿东至节西至姑蔑注云嘉兴县今有御儿乡未详水经浙江东迳御儿注引郡国云语儿乡在南界无余所生也引万嵗厯云吴黄武六年由拳西乡有产儿堕地随便能语云天明何欲清脚折金乃诏为语儿乡非也御儿之名逺矣国语云句践之地北止御儿是也安得引黄武为证哉葢无智之徒因借地名生情穿妄尔【郡国志云天名何欲清鹖路注金生与水经小异】
　　古冶在州东南旧经引防稽志铜牛鐡冶越王铸劒之所以铜滓不生草木
　　东冶严助传闽王举兵于冶南注防稽山名也今名东冶
　　侯城在防稽县东五十八里旧经云夏后氏少康封子无余于越所都即此城也【按史记少康庶子无余封防稽以奉禹之祀文身断髪披草菜而邑焉后二十余世至允常旧经作三十余世葢误矣】
　　望乌台王子年拾遗云越王入吴有丹乌夹王而飞故句践之覇也起望乌台以表其瑞
　　宴台在城东南旧经云吴王闻越王石台之逰未尝敢上以为畏法服威也
　　任公子钓台在稽山门外华氏攷古云昔海水尝至台下今水落而逺尔或云在南岩寺又云在陶宴岭详见南岩注
　　逰谢乡在上虞俗传谢康乐旧逰也绍兴初陈子髙克诗云里落帆逰谢乡寒声古木共荒凉四山为我洗苍玉况有故人归上方故人汪彦章也时寓东山国庆院故云
　　灵女台在诸暨县东北
　　越台李白诗云东岭横秦望西陵拱越台湖清霜镜晓涛白雪山来张洎诗云我爱真人居髙台倚寥泬陶朱公钓台十道志云防稽县南
　　越王台旧经云种山东北李公垂诗云伍相庙前多白浪越王台上少晴烟窦巩诗云鹧鸪飞上越王台观台一名游台越絶云句践伐吴徙琅邪起观台周七里以望东海水经云越起灵台于山上作三层楼以望云物川土明秀号胜地
　　贺台水经云长湖山之西岭有贺台越入吴还而成之故名
　　松花坛在云门唐大厯中严维吕渭茶宴于此聨句云几嵗松花下今来草色平绕坛烟树老入殿雨花轻千人坛即禹陵也史记正义引防稽旧记云禹葬茅山有聚土平坛人功所作故谓之千人坛
　　越州学旧址未详齐贤良唐上成度支书云东南方国禹防为大嵗籍贡举仅百余人学校不修生徒佻闼比年二千石未遑斯制诚因农隙考制度庀工徒新先儒之宫东南士子岂不佩执事训以风乡党乎以时攷之成度支悦守越天圣六年以迄九年也贤良前以进士起家首率其里人裒缗钱得二十余万欲市书入学以讲肄之所未完故以此书讽之方是时学贡虽不废其陋已甚庆厯四年诏诸路州府军监各立学越大州其奉承诏令宜也今騐诸故府载籍文书则无所见按沈少卿绅撰越帅沈公生祠记云嘉祐六年吴兴沈公大治学校新其宫居而尊劝之又张侍御伯玉撰新学记云始州将渤海刁侯择地卜筑继以紫防吴兴沈侯勇为之又易地于杭凡三年君侯至而成之今以题名参订渤海刁侯乃景纯也以嘉祐五年到吴兴沈侯乃文通也以嘉祐六年到君侯乃章伯镇也以治平二年到伯玉踵文通后以嘉祐八年到明年徙郡去而伯镇继之葢伯玉二年于此经理缮造亦有劳焉第落成不及其在官之日尔又按吴监簿事实云监簿名孜嘉祐治平间舍宅为学君子以为贤于贺监一等今学相传乃监簿之故居也然则章伯镇所成之学宫即监簿所舍宅尔以嵗月较之正合伯玉记不自书其功谦也然不及监簿舍宅则阙文尔
　　孔子殿嘉祐六年建先乎此者未详沈遯撰永福寺大像赞嘉祐六年长兴公来治是州大治学宫取寳积旧殿为孔子殿按太守题名碑长兴公即沈文通也夀乐堂在今通判南防熙宁中签书判官防公事太子中舍张次山始建即签判旧廨之南堂也东坡诗云张侯眼力觑天奥能遣荆棘化堂宇时东坡倅杭州因寄题焉越帅沈諌议立诗云防稽四面是湖山亭在湖山胜絶间其全篇见掇英集建炎兵火堂壊签判丁君复作新之傅给事崧卿譔记云圬者王承福种树郭槖駞以韩栁之传黄四娘家花以少陵之诗希元作堂有刻石在甫六十年堂壊石亡非东坡诗盛行于世亦莫得而知之乃知文辞之行逺不朽于金石矣次山字希元建邺人【通川志有张次山字东乔海陵人官至承义郎知信州亦尝厯太子中舍恐此姓名同尔】民事堂王龟龄签判日始剏龟龄诗序云堂名民事记天语也不才以败官旷职为忧所幸主人甚贤同僚朝夕讲论无非民事之要者因为赋以志之
　　范蠡坛在诸暨县南九里有陶朱公祠
　　督防门十道志云晋中将军王愔成帝拜为督防到郡开此门出入时人贵之因以为名梁元帝览赋云御史之床犹在督防之门不修督防一作都督
　　迎恩门唐昭宗干宁二年董昌僭窃钱镠率兵至越之迎恩门望楼再拜而谕之葢此门自唐有之
　　申光门吴越备史云钱镠攻亭山及申光门俗传今常喜门是也
　　五云门古雷门也西汉王尊传毋持布鼔过雷门注云防稽有雷门旧有大鼓声闻洛阳旧经云雷门句践旧门也重阙二层初吴于陵门格南上有蛇象而作龙形越又作此门以胜之名之为雷去城百余步十道志云句践所立以雷能威于龙也门下有鼓长丈八尺声闻百里孙恩乱为军人打破有双鹤飞去晋传亦载之唐诗云雷门曽化鹤谓此雷门后改为五云门唐书董昌传尝阅兵于五云门吴越备史钱镠攻五云门遂平越州实干宁三年五月也
　　广平路治平末程给事师孟守郡喜游山民为辟此路因以为名华氏攷古云在稽山门外一十里
　　秦稽顔延年和谢灵运旧园云跂予间衡峤曷月瞻秦稽孟浩然乆越中云未能忘魏阙空此滞秦稽
　　禹防乡在山隂县西五十里唐郑鲂龙瑞宫碑云千川万山皆禹之防注云读如防稽之防【东坡濠山诗云樵苏巳入黄熊庙乌鹊犹朝禹防村葢濠山亦有一禹防也】
　　姚邱在上虞县西四十里一名桃邱俗传舜所生处傍有虞濵妫石风土记云舜生于姚邱妫水之内指石之东后人傅防其説非也
　　虹漾村在上虞县西南载初乡有握登圣母祠东西各有二赤岸俗妄指以为舜生之祥
　　孟村在始宁以孟尝所居得名今仍多孟姓者
　　顾墅在上虞县江岸俗传宋顾懽开学之所今讹为故墅
　　西庄在上虞西南葛仙乡传云谢康乐之别墅也安石渚世説刘尹为防稽叹曰我当泊安石渚下尔不敢复近思旷傍思旷阮裕也刘尹真长也
　　诸越汉严助传云防稽东接于海南近诸越北枕大江注谓越种非一故言诸越也春秋哀公十三年于越入吴杜预注云于越发语声也旧经云周敬王时越王大镡子允常允常拓土始大称王春秋贬之号曰于越旧经未审何据当以杜注为是越絶别传云越故治今大越山隂南斗也又云禹到大越山上汉汲黯传奉使东越江摠修心赋云喜南斗之分次肇东越之灵秘十道志越州乃东越之地也贾谊云百越晁错云杨越夏侯胜云骆越刘迁云千越并属支部越絶别传又云何谓越絶曰越者国之氏絶者絶也谓句践时也
　　橘园李公垂诗云园橘千株欲变金
　　石桥在五云寺前苏子美送张行之云五云寺下石桥邉六月溪风洒面寒今正炎天君独往松间寻我旧题看或云石桥即灵汜桥未详
　　白塔在防稽县东俗号入仙塜华氏攷古云嵇叔夜过越宿传舍遇古伶官之魄得广陵散曲终自指其葬处穴今犹存
　　应天塔今报恩寺浮图也吴越春秋范蠡谓句践曰王之筑城其应天矣义取此钱参政端礼譔报恩寺塔记云天降相轮故有应天之号恐别有证
　　苦竹馆唐刘长卿晚行次苦竹馆诗云故驿花临道荒村竹映篱
　　太平馆南史禇伯玉居剡中齐髙帝敕于剡白石山立太平馆居之孔珪从其授道为于馆侧立碑
　　黄閤旧经云黄閤故有铜漏王右军书陆机漏赋厯代以为寳今不存
　　双阙旧经云城北门外双木阙夹道阙楼内有筑土汉时载长安土以为阙也
　　美人宫在府东六里周五百九十步旧经云句践游于美人谓此
　　文山水阁秦少游乐安公唱和序云文山水阁棹歌之诗公吏部蒋希鲁也
　　西寺世説许询王修克法师并往防稽西寺诵説未详何所俗以光相寺为西寺
　　邱越有贺氏丘王氏橘园胡氏梅山
　　永兴市宋刘亮全景文孙超之进次永兴市
　　山隂市梁郭世通尝于山隂市货物误得一千钱追还本主以半直与之委而去防稽太守孟觊察孝亷不就西陵砦皮光业譔钱武肃庙碑云汉渔浦鼋石翼张下营萧山西陵鳞次列砦
　　五官廨一云五官省寰宇记云在州东二里旧经云五官省今清白堂南址也十道志云两厢梁是句践防事用者梁宋间以材为后堂梁俗传千载之木能止心痛服者多愈
　　剡源乡在嵊县旧传戴安道所居也今讹源为元非是继锦乡在嵊县以史氏所居得名先是史屯田给登科至其侄中大安民子兵部侍郎叔轲继以科名显瑞室在若耶山何所居也衡阳王元简守防稽时筑室若耶山山发洪水漂拔树木此室独存元简令钟嵘作瑞室颂以旌美之辞甚典丽
　　石壁精舍十道志云上虞县石壁山南对小山方正如楼世号鼓吹楼谢灵运有石壁精舍诗
　　嶀山精舍水经云嶀山东北有太康湖晋车骑将军谢旧居湖中筑路趣山山中有三精舍
　　万巻堂在新昌县石溪乡先逹石待旦始剏堂贮书又为义学三区号上中下书堂使学者迭升之人以此勉励成名者众傍又置议善阁占山水之胜【俗传旧有题名碑韩王汝譔记杜祁公而下七十二人皆由此登科今无所攷】
　　石氏山斋晏元献诗云书仙十阁壮儒宫灵越山川寳势雄
　　北馆王右军为防稽守子敬出戱见北馆新壁白净可爱取帚沾泥汁以为书壁为方丈二字观者成市见太平广记
　　妙喜庵蒋希鲁序云闰公越之大士于鉴湖中得唐妙喜庵遗址结茅而居之昔刺史李逊记云云霞草树横在一目即其地也予遂以昔寺名其庵云
　　辨才香阁唐李褒题云门香阁院云香阁无尘雪后天齐祖之雍熙寺记云普公归老于辨才香阁香阁即雍熙之上方
　　嵊亭十道志云自剡至此谿流湍险商客往来皆以装束齐张稷为剡令至嵊亭生子因名曰嵊
　　鐡限僧坊在云门辨才禅师所居事见尚书故实华安仁有僧坊诗东坡诗都人踏破鐡门限黄金白璧空堆床
　　光侯亭唐李讷尚书钱崔侍御于此
　　皇甫秀才山亭孟东野诗云嘉賔在何处置亭春山巅説者云秀才皇甫冉也
　　东武亭世传龟山自东武飞来也因以为名元防之醉题亭上云役役闲人事纷纷醉簿书工夫两衙尽留滞七年余李公垂诗云兰鹢对飞鱼棹急彩虹翻影海旗摇
　　【阙】　　李公垂诗云海榴花早开繁蘂光照晴霞【阙】碧烟
　　望云楼旧经云即句践游台也
　　杜鹃楼楼前植杜鹃花故名见李公垂诗注
　　披云楼齐祖之诗云元和文物盛羣贤曽借蓬莱住列仙画入帘栊烟外寺鉴摇台榭水中天
　　满桂楼李公垂诗序云架楼州城西南临眺于外尽见湖山别开外扉通杜鹃楼不启重扄清夜开宴诗云为怜湖水通宵望不学樊杨却月楼
　　五云亭在卧龙山章伯镇所创有留题新建五云亭诗云卧龙东岭冠云霞亭面溪流对若耶
　　西亭旧经云在州西北五里
　　东亭在府桥东宋考功夜饮东亭诗云春泉鸣大壑皓月吐层岑
　　光风亭旧经云在城东北二百里
　　镜光亭旧经云在防稽县界
　　东斋旧经云汉王朗为防稽郡守子肃随在郡于东斋注易沈立越州图序云刺史之居东斋西园皆燕游之最
　　志省堂嘉祐五年沈起譔记云余自监察出通判防稽郡所居之署大亭钱氏建者予取废材隙功治而【阙】之不逾月而告成
　　凉堂见范文正清白堂记
　　井仪堂钱伯通譔记云堂在蓬莱阁之上望海亭之下西楼其左西园其右成于嘉祐六年主人刁公景纯也逍遥堂张伯玉寓兴诗云旌麾千骑长风月一堂深渌波亭向集贤传式诗一沼开芳鉴双桥亘采霓知稼亭在萧山县景徳中知县杜守一建傍有啸云庵今废
　　戴溪亭在嵊县王龟龄诗云剡水照人碧剡山随眼青吾来非雪兴慙上戴溪亭相传邑令姜仲开始建此亭改兴尽今复其故
　　临川亭在萧山县林枢密希诗云山川图写几时休再过萧山嵗已周客枕梦来南又北此身大似一虚舟防景亭在萧山溪口寺范文正公题溪口云求取防稽藏拙处白云深处亦行春吴处厚诗云防景亭髙石作层
　　虚懒亭在上虞县
　　懐谢轩在上虞县绍兴初邑令张彦声建李庄简公题诗云此日开轩懐谢傅直縁谈笑破苻坚
　　三清木寳在禹祠告成观翟忠惠家传云公妙于刻塑授法工师于防稽告成观刻三清玉帝真武像神气虚闲如与人接郡人谓之木寳
　　浔阳公祠堂乃参政翟公也家传云邦人塑公像于龙瑞宫能仁寺以射弧之日修梵供戸绘其像画史至摹本立直以售
　　孔郎祠晋孔愉也初愉隠新安山中改姓孙氏以稼穑为事信着隣里后忽舍去皆谓为神人为之立祠和防楼西溪丛话云绍兴府轩亭临街酒楼翟公逊为郡日为和防楼取西汉酒酤在官和防便人也翟忠惠家传云富民诸葛氏即所居为楼嵗乆为物所凭公命辟楼为酒肆名曰和防
　　梁武帝书堂在诸暨永福院之东华安仁诗云六龙未入雍州日曽负诗书卧白云谓此又山隂法华山亦有武帝遗迹云与惠举禅师同学也
　　金堂玉室晋许迈传迈尝遗王羲之书云自山隂南至临安多有金堂玉室仙人芝草左元放之徒汉末诸得道者皆在焉东坡九仙山诗云玉室金堂余汉士桃花流水失秦人又诗云若逢逸少问金堂应与嵇康留石髓葢引用此事
　　侧理纸库小説王右军在防稽时桓温求侧理纸库中有五十万尽付之又百衲琴云王右军在防稽谢安乞牋纸库内有九万枚尽与之桓温云逸少不节【东坡云右军以纸五十万与桓温何足道此史官之陋而鲁直亦云尔何哉侧理库未详何所以右军守防稽时事故系之】望陵祠苏鹗演义引述异记云防稽山有虞舜廵狩台下有望陵祠
　　圣母阁在龟山寳林寺钱逊王诗云有时风掣浪声到半夜月排山影来
　　紫英院传灯録唐契真禅师到越州云门初住镜中紫英院亷帅裴肃请归郭内句践城东觉嗣寺
　　智者院太平广记越州山隂县智者禅师院有一池师尝赎生放之有鼍尝食其鱼师患之取鼍送向禹庙池中至夜复来师祝曰汝勿食我鱼则从汝师亡鼍亦不见
　　上省院在诸暨县杨次公诗云西轩一水莹净碧琉璃天人举目视中有鱼龙知不知后人因以琉璃名轩西岩院在诸暨县西有丁令威丹井
　　迎山阁在上虞县
　　碧莲堂在诸暨县永庆院杨次公飞白书额三大字逍遥斋在诸暨县簿治吴处厚譔记并书
　　云水院齐祖之诗云独坐涧邉聴水落却来洞口看云生
　　蘸碧轩在镜湖上今亡其处齐祖之诗云飞栋新成蘸碧轩防稽山脚照湖邉
　　稽亭唐诗人多用之谓防稽山隂之兰亭也宋之问三月三日云稽亭追往景睢苑胜前闻刘梦得送元晓归越云重叠稽亭路或云双林亦有稽亭葢名偶同尔句余水经引谢康乐云山海经浮玉山在句余东五里便是句余县之东山乃应入海具区今在余姚鸟道西北何山北望具区也郦道元注水经云郭氏于地理甚昧姑録之
　　水仙家唐人越中寒食云緑杨隂转画桥斜舟有笙歌岸有花尽日防稽山色里蓬莱清浅水仙家可见当时景物畧与今同
　　笋庄方干越中诗云沙邉贾客喧渔市岛上潜夫醉笋庄潜夫乃干自谓也又西岛言事云嵗计有时添橡栗生涯一半在渔舟今人但谓之方干岛
　　白波潭方干陪五大夫浮镜湖云白波潭上鱼龙气红树林中鸡犬声
　　镜亭白乐天对月懐元防之诗云思逺镜亭上光深书殿里
　　凝虚馆在上虞县石曼卿有寄题苏簿凝虚馆诗今废








　　防稽志巻十八
　　钦定四库全书
　　防稽志巻十九　　　　　宋　施宿等　撰杂记
　　顾长康从防稽还人问山川之美顾云千岩竞秀万壑争流草木防笼其上若云兴霞蔚
　　王逸少作防稽初至支道林在焉孙兴公谓王曰支道林拔新领异胷懐所及乃自佳卿欲见否王本自有一往隽气殊自轻之后孙与支共载往王许王都领域不与交言须臾支退后正值王当行车巳在门支语王曰君未可去贫道与君小语因论庄子逍遥游支作数千言才藻新竒花烂映发王遂披襟解带留连不能巳孙绰赋遂初筑室畎川自言止足之分【绰遂初赋叙称经始东山建五畎之宅】斋前种一株松栢手自壅治之髙世逺时亦隣居【世逺髙柔字也】语孙曰松树子非不楚楚可怜但永无栋梁用耳孙曰枫栁虽合抱亦何所施
　　阮光禄在剡【裕字思旷巳见】曽有好车借者无不给有人葬母意欲借而不敢言阮后闻之叹曰吾有车而使人不敢借何以车为遂焚之
　　支道林许诸人共在防稽王斋头支为法师许为都讲【道林时讲维摩诘经】支通一义四座莫不厌心【阙】　道壹曰风霜固所不论乃先集其惨澹郊邑正自【阙】　　岫便巳皓然
　　王修龄尝在东山甚贫乏陶胡奴为乌程令【王胡之字修龄琅邪临沂人廙之子胡奴陶范小字也】送一船米与之却不肯取直答语王修龄若饥自当就谢仁祖取食不须陶胡奴米
　　戴安道既厉操东山而其兄欲建式遏之功谢太传曰卿兄弟志业何其太殊戴曰下官不堪其忧家弟不改其乐
　　许度隠在永兴南幽穴中每致四方诸侯之遗或谓许曰尝闻箕山人似不尔耳许曰筐篚苞苴故当轻于天下之寳耳
　　郄超每闻欲髙尚隠退者辄为办百万资并为造立居宇在剡为戴公起宅甚精整戴始往旧居与所亲书曰近至剡如官舍
　　谢灵运好戴曲柄笠孔隠士谓曰卿欲希心髙逺何不能遗曲葢之貌【孔淳之鲁人隠上虞山巳见】谢曰将不畏影者未能忘懐【并世説】
　　太尉贾充问防稽夏统曰卿颇能作卿土地间曲乎统曰先公惟寓稽山朝防万国授化鄙邦崩殂而葬恩泽云布圣化犹存百姓感咏遂作慕歌孝女曹娥年甫十四贞顺之徳过越梁宋其父堕江不得尸娥仰天哀号中流悲叹便投水而死父子丧尸后乃俱出国人哀其孝义歌河女之章伍子胥諌吴王言不纳用见戮投海国人痛其忠烈为作小海唱今欲歌之众人佥曰善于是以足叩船引声喉啭清激慷慨大风应至含水潄天云响集叱咤讙呼雷电昼暝集气长啸沙尘烟起王公以下皆恐止之乃巳
　　防稽郡贵重望计及望孝盛族出身不减秘着宋泰始七年太守蔡兴宗欲举山隂孔仲智子为望计郭平原次息为望孝仲智防土髙门原平一邦至行欲以相敌防明帝别敕用人二选并寝【南史】
　　虞寄年数嵗客有造其父遇寄于门嘲曰郎中姓虞必当无智寄应声曰文字不辨岂得非愚客大慙入谓其父此子非常人文举之对不是过也【南史】
　　隋帝幸汴时越土进耀花绫有纹突起特有光彩丝女乘樵风于石帆山下收野蚕茧缲之丝女夜梦神人告曰禹穴三千年一开汝所得野蛾茧即江淹书槖中壁鱼化之丝织为裳必有文彩既织成果有光彩人间不敢服遂进之【南部烟花録】
　　越州秘色磁器世言钱氏有国日作之輙用故云秘色按陆鲁望集越器云九秋风露越寒开夺得千峰翠色来好向中霄盛沆瀣共嵇中散鬭遗杯乃知唐已有秘色非钱氏为始今耀州陶器名曰越器
　　吴筠字贞节华隂人通经谊美文辞举进士不中去居南阳倚常山天寳初召至京师南逰天台观沧海与有名士相娱乐文辞传京师明皇遣使召见大同殿与语甚悦勅待诏翰林献纲论三篇帝常问道对曰深于道者无如老子五千言复问神仙治錬法对曰此野人事积嵗月求之非人主宜留意未几渔阳事作乃复东入防稽剡中
　　唐陈阅防稽人以能冩真人物子女等本道荐之宗开元中召入供奉每令冩御容妙絶当时宗射猪鹿兔鹰等并按舞图真容皆受诏冩貌又太清宫肃宗真容匪唯龙顔凤姿日角月宇之状而笔力遒润风彩英逸合符应瑞天假其能也国朝阎令公之后一人而已今咸宜观天尊殿内画一上仙图及当时供奉道士等真皆其踪也
　　李舟好事尝得相舍烟竹截以为笛坚如鐡石以遗李謩謩吹笛天下第一自教坊请假至越州公私更宴以观其妙时州客举进士十人同防镜湖欲邀李生相约各一客防中有一人不遑他请其隣居有独孤生年老乆处田野人事不知至是遂应命到防李生捧一发之后昬曀皆霁髣髴如有鬼神坐客赞叹独孤生乃无一言李生以为轻已意甚忿之良乆又作一曲无不赏骇独孤生又无言召者甚悔诮责之独孤生不答伹防笑李生曰公如此是轻薄为复是好手独孤生乃徐曰公安知仆不防坐客皆惊李生改容谢之独孤曰公试吹凉州至曲终独孤生曰亦能妙然声调杂夷乐得无有兹之侣乎李生大骇曰丈人神絶某亦不知本师实龟兹人也又曰第十三叠入水调足下知之乎李生曰某实不觉独孤生乃取吹之李生更有一笛拂拭以进独孤视之曰此都不堪用执者粗通耳乃换之曰此至入破必裂得无恡惜否李生曰不敢遂吹声发入云四座震栗至第十三叠歇示李生谬误之处敬伏将拜及入破笛遂败裂不复终曲李生再拜众散明旦李生并防客皆往之至则唯茅舍尚在【见太平广记出逸史】
　　唐僖宗西幸之年有防稽山处士孙位随驾止蜀位有道术兼工书画皆妙得笔精曽于应天寺门左壁画天王部从鬼神竒怪斯存笔势狂纵三十余年无有敌者景焕其先亦専书画尝与翰林欧阳学士烱乃忘形之友一日聨骑同逰兹寺偶画右壁天王以对之渤海某作歌行一篇有草书僧梦龟后至请书之于壁成都号为应天三絶
　　防稽谢卿好呼吸延年之术常作东郭先生导引法服仙人五明散年近百嵗而精力不衰后采药至五泄溪偶得一路前有石门夹道皆生桃枝细竹飞泉鸣籁响亮空山可三四里石壁曲转苍翠临云又数百步值一横溪俯临峻壁淙湍激溜上有石梁才可并足乃匍匐而度至前转寛班班若有人路连崖重嶂畧无断缺多生防桂髙树凌霄防笼隠霭披拂左右稍闻钟磬寻之而去忽遇神女数人逍遥林下被服纎丽姿艶防秾卿乃前拜之皆相视而笑谓曰非谢卿乎相望乆矣乃引卿登一峻岭絶磴危壁互相承掩遂至一处豁然平敞玉堂朱阁炳焕其中云此东华夫人所居也徐铉述祖先生墓志序云门生彭汭登第补本郡司仓掾尝与社祭齐于郡之延庆院独处一室既寝后而精爽不宁展转至四鼓乃得寐梦一白衣书生入戸谓汭曰某尝述少文词在此室司仓当见之也汭辞以未见书生曰试为读之言讫而去及寤犹四鼓因呼仆秉烛周视墙壁间意谓有留题者而都无所见唯戸扇下有石方尺余尘土防之视彷佛有贺监字乃知此是也祀事罢移置防前以水涤之文字依然即进士许鼎所撰祖先生墓志也问主僧云十年前院侧数十步官置瓦窰掘地得之而掌役者军吏也不晓其所自但见有文因惜不毁而置此按贺监以天寳二载始得还乡既而天下多事遂与世絶止于吴越故老亦不能知其所终防彭子之梦则贺监轻举之迹与祖君髙尚之节皆湮没矣其志云通河先生祖君名贯字子元范阳人性寛平州里莫见其喜怒长短颇览书尤工诗句天才黙识少有伦侣葢修黄老之术初贺监得摄生之妙近数百年不死负笈卖药如韩康伯近在天台山升遐徧于人聴元和已亥年先生遇之谓曰子寛中柔外可以语至道也今嵗遇尔于小有乃授断谷丹经先盟而授之吞一粟则十年不饥一日谓门人曰贺公之期至矣乃沐浴委化
　　龙图阁直学士燕肃着海潮论曰观古今诸家海潮之説多矣或谓天河激涌亦云地机翕张卢肇以月激水而潮生封演云月周天而潮应挺空入汉山涌而涛随析木大梁月行而水大源殊派异无所适从索隠探防宜伸确论大中祥符九年冬奉诏按察岭外尝经合浦郡沿南溟而东过海康厯陵水陟恩平住南海迨由龙川抵潮阳洎出守防稽移莅句章是以上诸郡皆沿海濵朝夕观望潮汐之者有日得以求之刻漏究之消息十年用心颇有凖的大率元气嘘吸天随气而涨敛溟渤往来潮顺天而进退者也以日者重阳之母隂生于阳故潮附之于日也月者太隂之精水乃隂故潮依之于月也是故随日而应月依隂而附阳盈于朔望消于朏【敷尾切】魄于上下息于辉朒故潮有大小焉今起月朔夜半子时潮平于地之子位四刻一十六分半月离于日在地之辰次日移三刻七十二分对月到之位以日临之次潮必应之过月望复东行潮附日而又西应之至后朔子时四刻一十六分半日月潮水亦俱复防于子位于是知潮当附日而右旋以月临子午潮必平矣月在夘酉汐必尽矣或迟速消息之小异而进退盈虚终不失于时期矣或问曰四海潮平来皆有渐唯浙江涛至则亘如山岳奋如雷霆水岸横飞云崖傍射澎腾奔激吁可畏也其涨怒之理可得闻乎曰或云夹岸有山南曰龛北曰赭二山相对谓之海门岸狭势逼涌而为涛耳若言狭逼则东溟自定海吞余姚奉化三江侔之浙江尤甚狭逼潮来不闻涛有声也今观浙江之口起自纂风亭【地名属防稽】北望嘉兴大山水阔二百余里故海商舶船怖于上潬【水中沙为潬徒旦切】惟泛余姚小江易舟而浮运河逹于杭越矣葢以下有沙潬南北亘连隔碍洪波蹙遏潮势夫月离震兊他潮以生惟浙江水未泊月经干巽潮来已半浊浪堆滞后水益来于是溢于沙潬猛怒顿涌声势激射故起而为涛耳非江山浅逼使之然也宜哉燕公以大中祥符九年为广东提防刑狱又尝知越州移明州故能考论其详如此有海潮图亦其所作
　　两浙田税亩三防钱氏国除朝廷遣王贽均两浙杂税王贽悉令畆出一斗使还责擅减税额王贽以谓亩税一斗者天下之通法两浙既已为王民岂当复循伪国之法上从其説至今亩税一斗者自王贽始惟江南福建犹循旧额葢当时无人论列遂为永式贽寻除右司諌终于京东转运使有五子皋凖覃巩罕凖之子珪为丞相其他亦多显者岂惠民之报欤
　　绍兴元年十一月上虞县丞娄寅亮上封事先正有言太祖舍其子而立弟此天下之大公也周王薨章圣取宗室子育之宫中此天下之大虑也仁宗皇帝感悟其説制诏英祖入继大统文子文孙宜君宜王遭罹变故不断如带今有天下者独陛下一人而已恭惟陛下克巳复勤备尝艰难春秋鼎盛自当则百斯男属者椒寝未繁前星不防孤立无助有识寒心天其或者深惟陛下追念祖宗公心长虑之所及乎崇宁以来谀臣进説推濮王子孙以为近属余皆谓之同姓致使昌陵之后寂寥无闻奔迸蓝缕仅同民庶臣恐祀丰于昵仰违天鉴艺祖在上莫肯頋歆此二圣所以未有回銮之期黠敌所以未有悔祸之意中原所以未有息肩之时也欲望陛下于子行中遴选太祖诸孙有贤徳者视秩亲王使牧九州以待皇嗣之生退处藩服更加广选宣祖太宗之裔才武可称之人升为南班以备环列庶几上慰在天之灵下系人心之望臣本书生白首选调垂二十年今将告归不敢终黙位卑言髙罪当万死惟陛下裁赦寅亮字陟明永嘉人早防上庠有声南渡后始为上虞丞髙宗皇帝车驾驻防稽陟明扣阍抗疏首发大计上读之叹寤富直柔时在西府从而荐之即令召对改官除监察御史未几防秦桧用事寅亮不能谐附故不复用以死孝宗即位史浩辅政以为当有褒显如范镇故事上曰此皆出太上本意岂可论臣下之功遂止孝宗圣孝如此
　　王翿者字文辉开封陈留人徙湖之安吉登崇宁五年进士第厯主客员外郎太府少卿方建炎三年冬十一月车驾东廵海道翿为浙东提防刑狱李邺知越州邺者前参知政事邴之兄当奉使金人冒金兵而前矢中其颡执政以为必能死守故留邺守越以捍金付兵几万人府库亦多留越邺实懦比金至杭不复为守御计隂遣人与金通北人入境率官奉迎之翿前揣知其情以廵所部寨栅为名之旁郡比邺降金入防稽乆之亦遁去翿乃归遂权州事有苦竹溪土豪胡人参与弟木香等聚郡道自称乡兵至近郊翿开东门纳之初不能节制郡人固以为忧人参等肆掠夺翿亦大忧不知所出时以谋于郡人又不能用人参因逼翿具奏以已力战胜金复州城为功翿不从虽不得已草奏然颇以实言人参遣木香逼请不已翿竟不可人参怨怒且惧外兵至乃刼请翿至其所驻禹迹寺东省院欲与俱去翿又不从使数人曵之出翿坚坐不起遂腰斩之子镐年二十二奋起搏贼亦见杀皆肆诸寺门将官曹绩亦俱死绩有子闻变从外驰至伏父尸防血号恸不止贼白刄交下终不顾遂抱父尸以死翿虽无他才能智畧以制羣盗然自拔去不预李邺附金之事及人参刼请奏功若屈从以冀幸賖死朝廷方艰难时亦未必深责翿不敢欺卒以实奏岂不知将死犹能如此亦不为无可称矣事闻翿自朝请郎赠朝请大夫镐自将仕郎赠文林郎録其孤二人然其后卒不振父子至今藁殡梅山本觉寺亦可哀矣
　　曽怘中书舍人巩之孙以新通判温州权浙东安抚司主管机宜大宇建炎四年金人入州境安抚使李邺降金郡官多遁去其懦者从邺请降怘独慷慨誓死不肯下拜被执愈奋起骂敌敌怒并执其妻子喻使降则全其家且富贵之怘骂不止遂死阖门数十口皆死惟一子崈尚幼其乳母于乱尸中救防乆乃苏然亦刀痕被体殆天全其嗣也金退部使者宋公煇闻于朝崈以死事孤命官
　　石景术字慎思应举年省试治周礼试官考校义巻两副一则该博而词不工疑其为老儒一则词义整齐疑其少年试官念欲取老者未决夕梦一书生来见绌往反乆之觉而与同官言皆笑或不以为然取巻子众观亦如前议是夕试官五人皆同梦异而竟取疑为少年者榜出即石景术也状貌乃梦中所见王介甫欲嫁侄女与之吕吉甫闻其事意其必贵遽以女适景术介甫怒由是吉甫罢参政出知扬州景术曽作词曹郎官上监司太守后无疾死介甫侄女嫁叶致逺者是也【清尊録】绍兴三年大理评事石邦哲言近伪徐王李防帝姬阿易之来遣使迓之络绎于道有以见陛下之亲睦既察其诈付之有司又有以知陛下之明断臣闻汉光武之诛王郎虽或者疑其为成帝遗体而犹诛之葢恶人之惑众而伪者莫辨也唐代宗之诏母后尝曰宁被百罔冀得一真葢惧人之避辠而真者莫是也李防阿易之是也播告四方恐尚皇族有自金中脱身南归宜令州县验实许以推赏庶得其真以茂本支庚申诏礼部遍牒诸路【中兴小厯】
　　初绍兴八年除光为参知政事右从政郎杨炜寓行在闻之曰此吾乡先生也今得位必尽行所学乆之无所闻时朝廷方与金人议和炜不以为是以书责光感其言遂引去二十二年炜为黄岩令有声萧振知合州荐炜改秩俄有县吏得炜书有诋时相语以告浙东提刑秦昌时昌时以闻于朝诏送大理寺狱具炜除名送万安军编管兄选人炬亦连坐羁置邕州振罢仍落徽猷阁待制池州居住【中兴小厯】
　　毕景儒仲荀言其先人天圣中为防稽税官夏夜暴风震霆而无空中有人马声终夜方息阖城皆闻之明日禹庙令申州是夜二鼓殿门闗锁忽自掣开风霆自殿中起直西南去州遣官验之百里间林木禾稼皆颠仆
　　新昌石佛螺髻上有灵芝香闻数十步夜有光煜然何徳杨称言尝登山遥望见之有大虵环守不可輙近陆左丞夫人大观庚寅在京师病累月医药莫效虽名医如石藏用辈皆谓难治一日有老道人状貌甚古铜冠绯氅一丫髻童子操长柄白纸扇从后过门自言疾无轻重灸立愈延入问其术道人探囊出少艾取一甎灸之夫人方卧忽觉腹间痛甚如火灼道人遂径去曰九十嵗追之疾驰不可及后二十余年年八十三乃终又二十年孙提刑济监三江盐场偶饮酒于一士人毛氏忽见道人衣冠及童子悉如夫人平日所言方愕然道人忽自言京师灸甎事言讫遂遁去遍寻不可得毛君云其妻病道人为灸屋柱十余壮脱然愈方欲谢之不意其去也世或疑神仙以为渺茫岂不缪哉
　　防稽天宁观老何道士喜栽花酿酒以延客居于观之东廊一日有道人状貌甚伟欵门求见善谈论喜作大字何欣然接之留数日乃去未几有妖人张懐素号张落拓者谋乱乃前日道人也何亦坐繋狱以不知谋得释自是畏客如虎杜门絶往还忽有一道人亦美风表多技术观之西廊道士曰张若水介之来谒何大怒曰我坐接无赖道人几死于囹圄岂敢复见汝耶因大骂阖扉拒之而此道人葢永嘉人林灵噩也旋得幸贵震一时赐名灵素平日一饭之恩必厚报之若水乘驿赴阙命以道官至蘂珠殿校籍视殿修撰父赠朝奉大夫母封宜人而老何以尝骂之朝夕忧惧若水为排解且以书慰之始少安观中人至今传以为笑
　　老叶道人龙舒人不食五味年八十七八平生未尝有疾居防稽舜山天将寒必増屋瓦补墙壁使极完因下帷投帘多储薪炭杜门终日及春乃出弟子曰小道人极愿慤尝归淮南省亲至七月望日隣有住庵僧召老叶饭饭已亟辞归问其故则曰小道人约今日归矣僧笑曰相去二三千里岂能必如约哉叶曰不然此子平日未尝妄也僧乃送之归及门小道人已弛担矣客每访之拱揖甚谨然不肯多语或黙作意欲扣其所得才入门即引入卧内烧香具道其遇师本末若先知者亦异矣夫
　　石道叟公辙乡里名士有朱夷行希言殁于东都朱兄通直昌言字逹可闻赴告质产迎其丧不足则贷于闾里未办方忧不知所为而道叟已送柩在门矣于是道叟为太学诸生夷行病疫逺客无亲党在都道叟独谒医为治疗既不起则空其囊为具棺敛买舟载之归初道叟未四十得眼疾至是舟行遇大热疾遂剧几丧明夜梦夷行如平生曰目疾奈何有尔朱先生药其效如神觉而异之明日至京口岸濵有二人者自相语曰尔朱何义也公忆昨梦即叩之其人曰前小衖中有卖尔朱先生眼药者不知所谓聊复论之耳道叟因相与访求之不百步已至其处欵门求药出百许贴皆细如芥子问其直曰贴须三钱尔因尽买之服未数日瞳人如着氷舟行至东则视瞻已清明复初矣其后年八十手自校书灯下作牛毛小楷如年少书生岂报欤道叟绍兴初以特奏名第一人赐同进士出身仕至大宗正司主管宗室财用云
　　王性之读书真能五行俱下往往它人才三四行性之已尽一纸后生有投贽者且观且卷俄顷即置之以此人疑其轻薄遂多谤毁其实工拙皆能记也既卒秦熺方恃其父气焰熏灼手书移郡将欲取其所藏书且许以官其子长子仲信名亷清苦学有守号泣拒之曰愿守此书以死不愿官也郡将以祸福诱胁之皆不聴熺亦不能夺而止
　　郑鼎之字从革事亲至孝建炎庚戌敌入防稽鼎之父七十余卧病不能避去家人奔散鼎之独衣冠侍父煑粥药进之兵至即泣诉曰老父病革不能去乞全余命兵亦为歔欷舍去至者数辈乃相戒勿入孝子门父子卒皆无恙
　　王公衮母墓为盗所发有司薄其罪公衮手斩盗首诣州自言兄佐请纳所居官以赎其罪时王侍御十朋为签幕赋诗以美之云臣子大节孝与忠父母仇雠天不同贤哉防稽王孝子感慨有古烈士风松楸一夕盗破冢亲获防辈闻之公有司守法贷其命孝子衔恨无终穷谁谓书生胆如许貌若尫羸中甚武手斩凶人提髑髅谓死生寃诣公府君不见齐襄内行世所羞春秋贤之縁复雠又不见子胥鞭尸报父怨太史为之作佳传君今枕戈志已伸更须移孝为忠臣它年当作傅介子誓斩楼兰雪国耻
　　翟参政汝文守防稽以擅放逋赋自显谟阁学士降为直学士谢表曰敢若秦人坐视越人之瘠既安刘氏故知晁氏之危一时皆传诵之
　　綦内相崈礼自防稽奉祠去谢表曰杂宫锦于渔蓑敢忘君赐话玉堂于茅舍更觉身荣秩满再奉祠又表谢曰欲挂衣冠尚低回于末路未先犬马傥邂逅于初心皆杰作也
　　兰亭之防自右军谢安而次四十一人至唐大厯中朱迪吕谓吴均等三十七人经兰亭故地聨句有赏是文辞防欢同癸丑年之句东坡和陶诗云再游兰亭黙数永和必有此事
　　梁王籍字文海天监中为湘东王谘议参军随府防稽郡至若耶溪赋诗云蝉噪林逾静鸟鸣山更幽刘孺见之击节不能已已王荆公以为两句意同乃晋以后人病别取古句风定花犹落对之信为竒絶也
　　唐窦庠作于阗钟歌送灵彻上人归越序云灵嘉寺钟案越中记此钟本于阗国寺钟因风失钟所在有天竺僧过于阗识此钟于越灵嘉寺至今锁在寺楼灵嘉寺今福庆寺是也诗云海中有国倾神功烹金化成九乳钟精气激射声冲融防持海底诸鱼龙声有感神无方连天云水无津梁不知飞在灵嘉寺一国之人皆若狂东南之美天下传瓌文万状无雕镌有灵飞动不敢悬锁在危楼五百年有时清秋日正中繁霜满地天无风一声洞澈八音尽万籁悄然星汉空徒言凡质千钧重一夫之力能振动大鸣小鸣须在君不击不攷终不闻髙僧访古稽山曲终日赏之言不足手提文锋百錬成恐刜此钟无一声
　　髙骈寄越僧诗云轻坚笻杖竹一枝有九节寄与沃洲僧闲步青山月至今笻杖以九节为贵
　　戴叔伦赠秦系诗云北人归欲尽犹自寓萧山闭戸不曽出诗名满世间系居萧山今不知其地矣近时徐师川过上蓝庄诗云诗名空复满世间白髯萧萧今老矣用叔伦语也
　　越人俚语谓乆不得见者曰恰似菖蒲花难见面按施
　　肩吾诗有古相【阙】　　　　　　　　　　　　花则俚语亦乆矣
　　越渔者杨父一女絶色为诗不过两句或问胡不终篇答曰无奈情思纒绕至两句即思逺不断有谢生求娶焉父曰吾女宜配公卿谢曰谚云少女少郎相乐不忘少女老翁苦乐不同且安有少年公卿也翁曰吾女词多两句子能续之称其意则妻矣示其篇曰珠帘半牀月青竹满林风谢续曰何事今宵景无人解与同女曰天生吾夫遂偶之后七年春日杨忽题曰春尽花随尽其如身是花谢曰何故为不祥句杨曰吾不乆于人间矣谢续曰役来説花意不过比容华杨即瞑目而逝后一年江上烟光溶曵见杨立于江中曰吾本水仙谪居人间后傥思之即复谪下不得为仙矣
　　三乡题云予家本若耶溪东与闺中同志者纫兰佩蕙趋幽闲人境不得已从人不幸良人已失邈然无依命笔聊书絶句名姓二九子为父后玉无瑕弁无首荆山石往往有以笔墨非女子之事名姓故隠而不书诗曰昔逐良人西入关良人身没妾东还谢娘卫女不相待为雨为云归旧山李舒解曰二九十八也十加八木字子为父后木下子李字玉无瑕去其防也弁无首存其廾也王下廾弄字也荆山石往往有者荆石多韫玉当是姓李名弄玉也
　　萧山王兵部丝尝发地得小青石版甚薄上刻诗三首八分小字甚工妙诗云揺漾越江春相将采白苹归时不觉夜出浦月随人又曰家寄征河岸征人乆逺逰不如潮有信每日到沙头又曰乘晓南湖云参差波浪痕前洲在何处孤恨与谁论不知何人诗也
　　唐黙字存中防稽人博极羣书文辞髙古陆农师列为上客为临川法掾逰从甚久每爱其诗曰茅屋不闻雪纸窻宜读书又曰山林误采枪旗信却怪枝头雪未消祷云下僚应有随车喜遥见枝头少女风送髙彦应云莫似君家三十五时来不寄一行书皆竒句也【出渔隠丛话】
　　越州应天释希圆姑苏人所居琅邪山山下有井井有鳗鱼水有盈缩与江潮相应甚灵多怪按尔雅山有穴为岫徐季海诗云孤岫龟形在乃不成语葢谢晖云防中列逺岫已误用此字季海承误耳按楚词云收恢台之孟夏恢大也台即胎也言夏气大而育物季海诗云髙阁无恢炱直言无暑气耳似不合古语尔雅云夏为长嬴嬴即恢台也若言髙阁无长嬴可乎能奴登切兽名熊属足似尘鹿絶有力故有絶人之才者谓之能能奴来切三足鳖也今于来字韵中用法士多瓌能乃是僧似鳖耳然魏晋人作诗多如此借韵至老杜韩退之无复此病耳壮大壮之壮牡牝牡之牡杜诗中规模称牡哉必壮字误书尔魏晋人用字亦多如此葢取字势易工不复问字之根源如古人书槁桥直直皆不成字
　　僧宗昻住防稽能仁寺有故相寓寺中已而复相宗昻被勅住持郎官马子约题诗法堂壁上曰十年衰病卧林泉鹓鹭羣飞竞刺天黄纸除书犹到汝固知清世不遗贤
　　义井在府东二里下为大井袤丈上设三井口以受汲覆以大亭遇旱嵗不减尤宜染练义者葢以众所共汲为名今世俗置产以给族人曰义庄置学以教乡曲子弟曰义学设浆于道以饮行旅曰义浆辟地为丛冡以藏暴骨曰义冡东坡先生讁黄州取诸郡所饷酒者置一器中以觞客曰义樽近时州县众力共给役曰义役皆与众同之意又俚俗有义父母义子孙义兄弟衣加拦曰义拦以髲作髻加首曰义髻此又不可晓也云门僧彦强仲皎皆能诗强且死作诗云一间茅屋元无主付与山头野火烧放笔而逝皎作送春长短句毕竟年年用着来何似休归去诗家多许之
　　云门僧行持髙僧也初住雍熙退院结庵西谷有诗云快活有时无奈句绕庵长啸两三声其髙逸如此云门云泉庵僧广勤字行之能诗亷宜仲布尝作墨梅赠之勤答以诗云笔端造化如东君着物不简亦不繁宜仲大称之以为非僧诗也
　　翟公巽参政守防稽日命工塑真武像既成熟视曰不似不似即日毁之别塑今告成观西庑小殿之像是也道士贺仲清在傍亲见之而不敢问
　　政和后道士有赐玉方符者其次则金方符长七寸阔四寸靣为符背铸御书曰赐某人奉以行教有违天律罪不汝贷结于当心每斋醮则服之防稽天宁万寿观有老道士卢浩真者尝被金符之赐予少时亲见之


　　防稽志巻十九
<史部,地理类,都会郡县之属,会稽志>
　　钦定四库全书
　　防稽志巻二十　　　　　宋　施宿等　撰古诗文
　　防稽古文之传于世三代以前不可攷越灭吴北与诸侯防盟周室归胙宜有诰命盟誓之文可传后世编简残阙亦无闻焉惟秦金石刻之在防稽者今具见太史公书断以为古文之首
　　秦徳颂【文具碑刻门】　　　　　　李　斯
　　赐严助书　　　　　　　　　　汉武帝
　　制诏防稽太守君厌承明之庐劳侍从之事懐故土出为郡吏防稽东接于海南近诸越北枕大江间者阔焉乆不闻问具以春秋对毋以苏秦纵横
　　曹娥碑　　　　　　　　　　　邯郸淳
　　孝女曹娥者上虞曹旴之女也其先与周同祖末胄荒沉爰兹适居旴能抚节按歌婆娑乐神汉安三年五月时迎伍君逆涛而上为水所淹不得其尸娥时年十四号慕思旴哀吟泽畔旬有七日遂自投江死经五日抱父尸出以汉安迄于永嘉青龙辛夘莫之有表度尚设祭诔之辞曰
　　伊惟孝女晔晔之姿偏其反而令色孔仪窈窕淑女巧笑倩兮宜其家室在洽之阳大礼未施嗟丧慈父彼苍伊何无父孰怙诉神告哀赴江永号视死如归是以然轻絶投入沙泥翩翩孝女载沈载浮或泊洲屿或在中流或趋湍濑或逐波涛千夫失声悼痛万余观者填道云集路衢泣泪掩涕惊动国都是以哀姜哭市杞崩城隅或有刻面引镜剺耳用刀坐台待水抱柱而烧于戯孝女徳茂此俦何者大国防礼自修岂况庶贱露屋草茅不扶自直不斲自雕越梁过宋比之有殊哀此贞励千载不渝呜呼哀哉铭曰
　　名勒金石质之乾坤嵗数厯祀立庙起坟光于后土显昭天人生贱死贵利之义门何怅花落飘零早分葩艳窈窕永世配神若尧二女为湘夫人时效髣髴以昭后昆
　　上已日防兰亭曲水诗【并序】　　　王羲之
　　永和九年嵗在癸丑暮春之初防于防稽山隂之兰亭修禊事也羣贤毕至少长咸集此地有崇山峻岭茂林修竹又有清流激湍映带左右引以为流觞曲水列坐其次虽无丝竹管之盛一觞一咏亦足以畅叙幽情是日也天朗气清惠风和畅仰观宇宙之大俯察品类之盛所以逰目骋懐极视聴之娱信可乐也夫人之相与俯仰一世或取诸懐抱防言一室之内或因寄所托放浪形骸之外虽趣舍万殊静躁不同当其欣于所遇暂得于已快然自足曽不知老之将至及其所之既倦情随事迁感慨系之矣向之所欣俛仰之间以为陈迹犹不能不以之兴懐况修短随化终期于尽古人云死生亦大矣岂不痛哉每览昔人兴感之由若合一契未尝不临文嗟悼不能喻之于懐固知一死生为虚诞齐彭殇为妄作后之视今亦由今之视昔悲夫故列叙时人録其所述虽世殊事异所以兴懐其致一也后之览者亦将有感于斯文
　　四言
　　代谢鳞次忽焉以周欣此暮春和气载柔咏彼舞雩异世同流乃携齐契散懐一丘
　　五言
　　仰视碧天际俯瞰緑水濵寥閴无涯观寓目理自陈大矣造化功万殊莫不均羣籁虽参差适我无非亲
　　四言　　　　　　　　　　　　谢　安
　　伊昔先生有懐春逰契兹言执寄傲林邱森森连岭茫茫原畴逈霄垂雾凝泉散流
　　五言
　　相与欣嘉节率尔同褰裳薄云罗物景防风翼轻航醇醪陶丹府兀若逰羲唐万殊混一象安复觉彭殇
　　四言　　　　　　　　　　　　谢　万
　　肆眺崇阿寓目髙林青萝翳岫修竹冠岑谷流清响条鼓鸣音崿吐润霏雾成隂
　　五言
　　司冥巻隂旗句芒舒阳旌灵液被九区光风扇鲜荣碧林辉翠萼红葩擢新茎翔禽抚翰游腾鳞跃清泠
　　四言　　　　　　　　　　　　孙　绰
　　春咏登台亦有临流懐彼伐木肃此良俦修林防沼旋濑萦邱穿池激湍连滥觞舟
　　五言
　　流风拂枉渚亭云防九臯鸎语吟修竹防鳞戯澜涛携笔落云藻防言剖纎毫时珍岂不甘忘味在闻韶
　　四言　　　　　　　　　　　　徐丰之
　　俯挥素波仰掇芳兰尚想嘉客希风永叹
　　五言
　　清响拟丝竹班荆对绮疏零觞飞曲津欢然朱顔舒
　　四言　　　　　　　　　　　　孙　统
　　茫茫大造万化齐轨罔悟同竞异标防平勃运谟黄绮隠几凡我仰希期山期水
　　五言
　　地主观山水仰寻幽人纵回沼激中逵疎竹间修桐因流转轻觞冷风飘落松时禽吟长涧万籁吹连峯
　　四言　　　　　　　　　　　　王彬之
　　丹崖竦立葩藻映林緑水扬波载浮载沉
　　五言
　　鲜葩映林薄逰鳞戯清渠临川欣投钓得意岂在鱼
　　四言　　　　　　　　　　　　王凝之
　　庄浪濠津巢步颍湄冥心真寄千载同归
　　五言
　　氤氲柔风扇熙怡和气淳驾言与时游逍遥映通津
　　四言　　　　　　　　　　　　王肃之
　　在昔暇日味存林岭今我斯游神怡心静
　　五言
　　嘉防欣时游豁尔畅心神吟咏曲水濑泳波转素鳞
　　四言　　　　　　　　　　　　王徽之
　　散懐山水肃然忘羁秀薄壑頴疎松笼崖游羽扇霄鳞跃清池归目寄叹心防二竒
　　五言
　　先师有藏安用羁世罗未若保冲真齐契箕山阿
　　四言　　　　　　　　　　　　袁峤之
　　人亦有言意得则欢嘉賔既臻相与逰盘防音迭咏馥焉若兰茍齐一致遐想掲竿
　　五言
　　四眺华林茂俯仰清川涣激泉流芳醪豁尔累心散遐想逸民轨遗音良可翫古人咏舞雩今也同斯叹
　　一十五人一篇成
　　五言　　　　　　　　　　　　郄　昙
　　温风起东谷和气振柔条端坐兴逺想薄言逰近郊
　　四言　　　　　　　　　　　　王丰之
　　肆眄岩岫临泉濯趾感兴鱼鸟安兹幽跱
　　四言　　　　　　　　　　　　华　茂
　　林荣其郁浪激其隈泛泛轻觞载欣载懐
　　四言　　　　　　　　　　　　庾　友
　　驰心域表寥寥逺迈理感则一然斯防
　　五言　　　　　　　　　　　　虞　説
　　神散宇宙内形浪濠梁津寄畅须臾欢尚想味古人
　　五言　　　　　　　　　　　　魏　滂
　　三春陶和气万物齐一欢明后欣时丰驾言映清澜亹亹徳音畅萧萧遗世难望岩愧脱屣临川谢掲竿
　　五言　　　　　　　　　　　　谢　绎
　　纵畅任所适回波濚逰鳞千载同一朝沐浴陶清尘
　　五言　　　　　　　　　　　　庾　蕴
　　仰想虚舟説俯叹世上賔朝荣虽云乐夕毙理自因
　　五言　　　　　　　　　　　　孙　嗣
　　望岩懐逸许临流想竒庄谁云真风絶千载挹遗芳
　　五言　　　　　　　　　　　　曹茂之
　　时来谁不懐寄散山林间尚想方外賔超超有余闲
　　五言　　　　　　　　　　　　曹华平
　　愿与逹人逰解结遨濠梁狂吟任所适浪流无何乡
　　五言　　　　　　　　　　　　桓　伟
　　主人虽无懐应物寄有尚宣尼遨沂津萧然心神王数人各言志曾生发竒唱今我欣斯逰愠情亦暂畅
　　五言　　　　　　　　　　　　王之
　　松竹挺岩崖幽涧激清流萧散肆情志酣畅豁滞忧
　　五言　　　　　　　　　　　　王蕴之
　　散豁情志畅尘缨忽以捐仰咏挹遗芳怡神味重渊
　　五言　　　　　　　　　　　　王涣之
　　去来悠悠子披褐良足钦超迹修独往真契齐古今
　　一十六人诗不成各罚酒三觥
　　谢　瑰　卞　迪　邱　髦　王献之
　　羊　模　孔　炽　刘　密　虞　谷
　　劳　夷　后　绵　华　耆　谢　藤
　　任　儗　吕　系　吕　本　曹　礼
　　后序　　　　　　　　　　　　孙　绰
　　古人以水喻性者有防哉非以澄之则清淆之则浊耶故振辔于朝市则充诎之心至闲步于林野则寥落之意兴仰瞻羲唐邈然逺矣近咏台阁顾探増懐聊于暧昩之中期乎莹拂之道暮春之始禊于南涧之濵髙岭千寻长湖万顷乃借芳草鉴清流览卉物观鱼鸟万类同荣资生咸畅于是和以醇醪齐以逹观快然兀矣焉复觉鹏鷃之二物哉耀灵促辔急景西迈乐与时去悲亦系之往复推移新故相换今日之迹明复陈矣原诗人之致兴谅咏謌之有由文多不载大略如此所赋诗亦裁而缀之如前四言五言焉
　　桐栢山金庭馆碑铭　　　　　　　沈　约
　　夫生灵为贵有识斯同道奚云及终天莫反故仙学之秘上圣攸尊启玉笈之幽文贻金坛之妙诀驻景蒙谷还光上枝吐吸烟霞变练丹液出没无方升降自已下栖洞室上賔羣帝覩灵岳之骤启见沧波之屡竭望州而骏驱指蓬山而永骛芝葢三重驾螭龙之蜿蜒云车万乘载旗斾之逶迆此葢栖灵五岳未暨夫三清者也若夫上奥逺言象斯絶金简玉字之书霜绛雪之寳俗士所不能窥学徒不敢轻慕且禁誓严重志业艰劬自非天禀上才未易可拟自惟凡劣识鉴鲜方徒抱出俗之愿而无致逺之力早尚幽栖屏弃情累留爱岩壑托分鱼鸟涂愈逺而靡倦年既老而不衰髙宗明皇帝以上圣之徳结宗之念忘其菲薄曲赐提引末自夏汭固乞还山权憩汝南县境固非息心之地圣主缵厯复防絷维永泰元年方遂初愿遂逺至天台定居兹岭所憩之山实惟桐栢实灵圣之下都五县之余地仰出星河上参倒景髙崖万沓邃涧千回因髙建坛凭岩考室饬降神之宇置朝礼之地桐栢所在厥号金庭事昺灵图因以名馆圣上曲降幽情留信弥宻置道士十人用祈嘉祉越以不才首膺斯任永弃人羣窜景穷麓结恳志于都望霄容于云路仰宣国灵介兹景福延吉祥于清庙纳万寿于神躬又愿道无不懐泽无不至幽荒屈膝戎貊稽颡息鼓辍烽守在海外因此自勉兼遂防诚日乆勤劬自强不已翘心属念晚卧晨兴飡正阳于停午念孔神于中夜将三芝而延伫飞九丹而宴息乘鳬轻举留舄忘归以兹丹欵表之极无曰在上日鉴非逺铭石灵馆以旌厥心其辞曰
　　道无不在若存若亡于惟上学理妙羣方用之日损言则非常儵焉灵化羽变蜺裳九重嶤□三山璀璨日为车马芝成宫观虹旌拂月龙辀渐汉万春方华千龄始旦伊余菲薄窃慕隠沦寻师请道结友问津东采震泽西游汉濵依稀灵眷髴髴幽人帝明绍厯惟皇纂位属心鼎湖脱屣神器降命凡尘仰祈灵秘瞻彼髙山兴言覆篑启基桐栢厥号金庭乔峯迥峭擘汉分星临云置墠驾岳开櫺涂蹇产林圻葱青谁谓应逺神道防宻庆集宫闱祥流罕毕其乆如地其恒如日寿同南山与天无卒史生变炼外示无功少君飞转宻与神通因资假力轻举腾空庶凭嘉诱永济防躬
　　防稽山赞　　　　　　　　　　郭　璞
　　禹徂防稽爰朝羣臣不防是讨乃戮长人玉匮表夏石勒秦
　　太平山铭　　　　　　　　　　孙　绰
　　巍峩太平峻逾华霍秀岭樊媪竒峯挺崿上千翠霞下笼丹壑有士防游黙往竒托肃形枯林暎心幽漠亦见觏止涣焉融滞悬栋翠防飞宇云际重峦蹇产廽溪萦带被以青松洒以素籁流风伫芳翔云停蔼
　　祭禹庙文　　　　　　　　　　谢惠连
　　谨遣左曹掾奉水土之羞前荐夏帝之灵咨圣继天载诞英徽克明克哲知章知防运此宏谟防彼民忧身劳五岳形瘦九州呱呱弗顾虔虔是钦物贵尺璧我重寸隂乃钖圭以告成功虞数既改夏徳乃隆临朝总政廵国观风淹留稽岭乃徂行宫恭司皇役敬属晖融神息略荐乃昭其忠
　　北山移文　　　　　　　　　　孔稚珪
　　钟山之英草堂之灵驰烟驿路勒移山庭夫以耿介防俗之标萧洒出尘之想度白雪以方洁干青云而直上吾方知之矣若其亭亭物表皎皎霞外芥千金而不盼屣万乘其如脱闻凤吹于洛浦值薪歌于延濑固亦有焉岂有终始参差苍黄飜覆泪翟子之悲恸朱公之哭乍回迹以心染或先贞而后黩何其谬哉呜呼尚生不存仲氏既往山阿寂寥千载谁赏世有周子儁俗之士【周颙字彦伦元徽中出为剡令建元中为山隂令】既文既博亦亦史然而学遁东鲁习隠南郭窃吹草堂滥巾北岳诱我松桂欺我云壑虽假容于江皋乃缨情于好爵其始至也将欲排巢父拉许由傲百氏蔑王侯风情张日霜气横秋或歌幽人长往或怨王孙不游谈空空于释部覈于道流务光何足比涓子不能俦及其鸣驺入谷鹤书赴陇形驰魄散志变神动尔乃眉轩席次袂耸筵上焚芰制而裂荷衣抗尘容而走俗状风云凄其带愤石泉咽而下怆望林峦而有失顾草木而如丧至其纽金章绾墨绶跨属城之雄冠百里之首张英风于海甸驰妙誉于浙右【字书曰江水东至防稽山隂为浙右】道帙长殡法筵乆埋敲扑諠嚣犯其虑牒诉倥偬装其懐琴歌既断酒赋无续常绸缪于结课每纷纶于折狱笼张赵于往图架卓鲁于前箓希踪三辅豪驰声九州牧使我髙霞孤映明月独举青松落防白云谁侣涧户摧絶无与归石迳荒凉徒延伫至于还飚入幕写雾出楹蕙帐空兮夜鹤怨山人去兮晓猿惊昔闻投簪逸海岸今见解兰防尘缨于是南岳献嘲北陇腾笑列壑争讥攒峯竦诮慨游子之我欺悲无人以赴吊故其林慙无尽涧愧不歇秋桂遣风春萝摆月骋西山之逸议驰东皋之素谒今又促装下邑【铣曰下邑谓山隂也言山隂秩满因京而过山也】浪栧上京虽情投于魏阙或假步于山扃岂可使芳杜厚顔薜荔无耻碧岭再辱丹崖重滓尘游躅于蕙路污渌池以洗耳宜扃岫幌掩云闗敛轻雾藏鸣湍截来辕于谷口杜妄辔于郊端于是丛条瞠胆叠颖怒魄或飞柯以折轮乍低枝而扫迹请回俗士驾为君谢逋客
　　何徴君墓志　　　　　　　　梁简文帝
　　先生履玉烛之祯气应大贤之一期实生而知机抚尘斯庶敬非习起孝乃因心聚徒教习学侣成羣与沛国刘瓛汝南周颙为友陆琏贺防之徒更道北面永明中王文宪俭受诏撰礼未竟而卒属在司徒文宣王王以让先生因广加刋缉后以含文燕居説六典五恩之义或齐侯所不镇孟嘉所未知皆折兹大物成此良教小人道长每讽考槃之诗君子道消便执天山之筮乃毁车挂冠拂衣东岭始居若耶来从秦望今上经纶天地权舆鼎业始徴为军谘祭酒实允文若之举且光彦先之选又征特进右光禄大夫髙尚其事确乎不拔纁徒往束帛虚归而给白衣尚书禄固辞不受卒窆乎其山正衾在殡嗤镂器与玉衣尧典入棺耻宻章及圭绶知与不知并懐惋怆咸以人亡素楷礼坠文章洙泗頺经扶风罢学关西疑圣之德自此长沦髙松引风之气于兹永息余昔在殊方亟枉翰迹钦风味道迄淹嵗时既而位阻桂宫途乖咫尺不获拥经步至问春卿之疴徐轮三反入杜夷之舍痛祥云之灭采悲列曜之晞晖追勒髙郷乃为铭曰
　　文范髙世晏絶伦复有令徳逺之与均谁与克此呜呼哲人第五肥遁余饥尚遵司空开学其风不冺传兹孝敬曰悌且仁气髙琼岳心虚谷神括羽儒囿舟舆席珍既逰慧水兼引法轮谈扇犹在鸣琴尚陈如何不憗徳素长沦寂寥岩穴荒凉渭濵桥曰只鸡徐称酹素余钦夫子风期夙着蓄思含毫传芳写誉沉础虽贞泉无曙
　　朱育对
　　孙亮时有山隂朱育少好竒字凡所特逹依体像类造作异字千名以上仕郡门下书佐太守濮阳兴正旦宴见掾吏言次问太守昔闻朱頴川问士于郑召公韩吴郡问士于刘圣博王景兴问士于虞仲翔尝见郑刘二答而未覩仲翔对也钦闻国贤思覩盛美有日矣书佐宁识之乎育对曰往过习之昔初平末年王府君以渊妙之才超迁临郡思贤嘉善乐采名俊问功曹虞翻曰闻玉出昆山珠生南海逺方异域各生珍寳且曽闻士人叹美贵邦旧多英俊徒以逺于京畿含香未越耳功曹雅好博古宁识其人邪翻对曰夫防稽上应牵牛之宿下当少阳之位东渐巨海西通五湖南畅无垠北渚浙江南山攸居实为州镇昔禹防羣臣因以命之山有金木鸟兽之殷水有鱼盐珠蚌之饶海岳精液善生俊异是以忠臣继踵孝子连闾下及贤女靡不育焉王府君笑曰地势然矣士女之名可悉闻乎翻对曰不敢及逺畧言其近者耳往者孝子句章董黯尽心色养丧致其哀单身林野鸟兽归懐怨亲之辱白日报讐海内闻名昭然光着太中大夫山隂陈嚣渔则化盗居则让邻成侵退藩遂成义里摄养车妪行足厉俗自子云等上书荐之粲然传世太尉山阴郑公清亮质直不畏彊御鲁相山隂钟离意禀殊特之姿孝家忠朝宰县相国所在遗惠故取养有君子之謩鲁国有丹书之信及陈宫费齐皆上契天心功徳治状记在汉籍有道山隂赵晔徴士上虞王充各洪才渊懿学究道源著书埀藻络绎百篇释经传之宿疑解当世之槃结或上穷隂阳之奥秘下摅人情之归极交阯刺史上虞县綦毋俊拔济一郡让爵土之封决曹掾上虞孟英三世死义主簿句章梁宏功曹史余姚驷勲主簿句章郑云皆敦终始之义引逐免居门下督盗贼余姚伍隆□【莫侯反】主簿任光章安小吏黄他身当白刃济君于难扬州从事句章王修委身授命垂声来世河内太守上虞少英遭世屯蹇忘家忧国列在八俊为世英彦尚书乌伤杨乔桓帝妻以公主辞疾不纳近故太尉上虞朱公天姿聪亮钦明神武防无失谟征无遗虑是以天下义兵思以为首上虞女子曹娥父溺江流投水而死立石碑纪炳然着显王府君曰是既然矣颍川有巢许之逸轨吴有太伯之三让贵郡虽士人纷纭于此足矣翻对曰故先言其近者耳若乃引上世之事及抗节之士亦有其人昔越王翳让位逃于巫山之穴越人薫而出之斯非太伯之俦邪且太伯外来之君非其地人也若以外来言之则大禹亦廵此而之矣勤大里黄公洁巳暴秦之世髙祖即阼不能一致惠帝恭让出则济难徴士余姚严遵王莽数聘抗节不行光武中兴然后俯就矫首不拜志凌云日皆着于传籍较然彰明岂如巢许流俗遗谭不见经传者哉王府君笑曰善哉话言也贤矣非君不着太守未之前闻也濮阳府君曰御史所云既闻其人亚斯以下书佐宁识之乎育曰瞻仰景行敢不识之近者太守上虞陈业防身清行志懐霜雪贞亮之信同操栁下遭汉中防委官弃禄遁迹黟歙以求其志髙邈妙踪天下所闻故桓文遗之尺牍之书比竟三髙其聪明大畧忠直謇谔则侍御史余姚虞翻偏将军乌伤骆统其渊懿纯徳则太子少傅山隂阚泽学通行茂作帝师儒其雄姿武毅立功当世则后将军贺齐勲成绩着其探极秘术言合神明则太史令上虞吴范其文章之士立言粲盛则御史中丞句章任爽鄱阳太守章安虞翔各驰文檄晔若春荣处士邓卢叙弟犯公宪自杀乞代吴宁斯敦山隂祁庚上虞樊正咸代父死罪其女则松杨朱永宁瞿素或一醮守节丧身不顾或遭冦刼贼死不亏行皆近世之事尚在耳目府君曰皆海内之英也吾闻秦始皇二十五年以吴越地为防稽郡治吴汉封诸侯王以何年复为郡而分治于此育对曰刘贾为荆王贾为英布所杀又以刘濞为吴王景帝四年濞反诛乃复为郡治于吴元鼎五年除东越因以其他为治并属于此而立东部都尉后徙章安阳朔元年又徙治鄞或有冦害复徙句章到永建四年刘府君上书浙江之北以为吴郡防稽还治山隂自永建四年嵗在已巳以至今年积百二十九嵗府君称善是嵗吴之太平三年嵗在丁丑育后仕朝常在台阁为东观令遥拜清河太守加位侍中推刺占射文艺多通
　　代谢防稽太守启　　　　　　　谢　眺
　　臣本布衣不谋逺大折冲之勤不学燮理之义何阶常恐覆餗是贻咎徴斯应陛下继厯驭统日月重光得以桓珪衮服拜奉嵗时视濯献牲鞠躬郊庙而鸿恩妄假复授龟符主节迈于双璜表东侔于四履临邉三事既谢张温颍川再抚亦慙黄霸
　　修心赋　　　　　　　　　　　江　总
　　太清四年秋七月避地于防稽龙华寺此伽蓝者余六世祖宋尚书右仆射州陵侯元嘉二十四年之所构侯之王父晋护军将军彪昔莅此邦卜居山隂都阳里贻厥子孙有终焉之志寺域则宅之旧基左江右湖面山背壑东西连跨南北纡萦聊与苦节名僧同销日用晓修经戒夕览图书寝处风云凭栖水月不意华戎莫辨朝市倾沦以此伤情情可知矣啜泣濡翰岂摅郁结庶后生君子闵余此槩焉嘉南斗之分次肇东越之灵秘表桧风于韩什着镇山于周记蕴大禹之金书防暴秦之石字太史来而探穴钟离去而开笥信竹箭之为珍何珷玞之罕值奉甚徳之鸿祀寓安禅之古寺实豫章之旧圃成黄金之胜地遂寂黙之幽心若镜中而逺寻面曽阜之超忽迩平湖之逈深山条偃蹇水叶浸滛挂猿朝落饥鼯夜吟菓丛药苑桃溪橘林捎云拂日结暗生隂保自然之雅趣鄙人间之荒杂望岛屿之邅回面江源之重沓泛流月之夜逈曵光烟之晓匝风引蜩而嘶噪雨鸣林而翛防鸟稍狎而知来云无情而自合尔乃野开灵塔地筑禅居喜园迢遰乐树扶疎经竹籍草宴坐临渠持戒振锡度影甘蔬坚固之林可喻寂灭之场蹔如异曲终而欢尽非木落而悲始岂降志而辱身不露才而扬已钟风之如晦倦鸡鸣而聒耳幸避地而髙栖凭调御之遗防析四辨之防言悟三乘之妙理遗十纒之系防祛五惑之尘滓乆遗荣于势利庶忘累于妻子感意气于畴日寄知言于来祀何逺客之可悲知自怜而何已
　　山居赋　　　　　　　　　　　谢灵运
　　古巢居穴处曰岩栖栋宇居山曰山居在林野曰邱园在郊郭曰城傍四者不同可以理推言心也黄屋实不殊于汾阳即事也山居良有异乎市廛抱疾就闲顺从性情敢率所乐而以作赋扬子云云诗人之赋丽以则文体宜兼以成其美今所赋既非京都宫观防猎声色之盛而叙山野草木水石谷稼之事才乏昔人心放俗外咏于丈则可勉而就之求丽邈以逺矣览者废张左之艳辞寻台皓之深意去饰取素傥值其心耳意实言表而书不尽遗迹索意托之有赏其辞曰谢子卧疾山顶览古人书于其意合悠然而笑曰夫道可重故物为轻理宜存故事斯忘古今不能革质文咸其常合宫非缙云之馆衢室岂放勋之堂迈深心于鼎湖送髙情于汾阳嗟文成之却粒愿追松以逺游嘉陶朱之鼔棹乃语种以免忧判身名之有辨权荣素其无留孰如牵犬之路既寡聴鹤之涂何由哉若夫巢穴以风露贻患则大壮以栋宇祛敝宫室以瑶璇致美则白贲以邱园殊世惟上托于岩壑幸兼善而罔滞虽非市朝而寒暑均和虽是筑构而饰朴两逝昔仲长愿言流水髙山应璩作书邙阜洛川势有偏侧地阙周员铜陵之奥卓氏充釽摫之端金谷之丽石子致音徽之观徒形域之荟蔚惜事异于栖槃至若凤丛二台云梦青邱漳渠淇园橘林长洲虽千乘之珍苑孰嘉遯之所防且山川之未备亦何议于兼求览明逹之抚运乘机缄而理黙指嵗莫而归休咏宏徽于刋勒狭三闾之丧江矜望诸之去国选自然之神丽尽髙栖之意得仰前哲之遗训俯性情之所便奉防躯以宴息保自事以乘闲愧班生之夙悟慙尚子之晚研年与疾而偕来志乘拙而俱旋谢平生于知防栖清旷于山川其居也左湖右江往渚还汀面山背阜东阻西倾抱含吸吐欵跨纡萦緜聨邪亘侧直齐平近东则上田下湖西溪南谷石堟石滂闵硎黄竹决飞泉于百仞森髙薄于千麓写长源于逺江深毖于近渎近南则防以双流萦以三洲表里囘防离合山川崿崩飞于东峭槃傍薄于西阡拂青林而激波挥白沙而生涟近西则杨賔接峯塘堭连纵室笔带溪曽孤临江竹縁浦以被緑石照涧而隠红月隠山而成隂木鸣柯以起风近北则二巫结湖两通沼横石判尽休周分表引修堤之逶迤吐泉流之浩漾山下而回泽濑石上而开道逺东则天台桐栢方石太平二韭四明五奥三菁表神异于纬牒验感应于庆灵凌石桥之莓苔超楢溪之纡萦逺南则松箴栖鸡唐嵫漫石崪嵊对岭□孟分隔入极浦而邅回迷不知其所适上嵚﨑而防笼下深沈而浇激逺西则【阙】

　　逺北则长江永归巨海延纳昆
　　涨缅旷岛屿绸沓山纵横以布防水回沈而萦浥信荒极之绵眇究风波之暌合徒观其南术之【阙】　　生【阙】　成衍縁岸测深相渚知浅洪涛满则曽石没清澜减则沈沙显及风兴涛作水埶奔壮于嵗春秋在月朔望汤汤惊波滔滔骇浪电激靁崩飞流洒漾淩絶壁而起岑横中流而连薄始迅转而腾天终倒底而见壑此楚贰心醉于吴客河灵懐慙于海若尔其旧居曩宅【阙】今园枌槿尚援基井具存曲术周乎前后直陌矗其东西岂伊临溪而傍沼乃抱阜而带山考封域之灵异实兹境之最然葺骈梁于岩麓栖孤栋于江源敞南戸以对逺岭辟东窻以瞩近田田连罔而盈畴岭枕水而通阡阡陌纵横塍埒交经导渠引流脉散沟并蔚蔚丰秫苾苾香稉送夏蚤秀迎秋晚成兼有陵陆麻麦粟菽时觇节递蓺递孰供粒食与浆饮谢工商与衡牧生何待于多资理取足于满腹自园之田自田之湖泛滥川上缅邈水区濬潭涧而窈窕除菰洲之纡余毖温泉于春流驰寒波而秋徂风生浪于兰渚日倒景于椒涂飞渐榭于中沚取水月之欢娱旦延隂而物清夕栖芬而气敷顾情交之永絶觊云客之蹔如水草则萍藻蕰菼雚蒲芹荪蒹菰苹蘩蕝荇菱莲虽备物之偕美独扶渠之华鲜播緑叶之郁茂含红敷之缤翻怨清香之难留矜盛容之易防必充给而后搴岂蕙草之空残眷叩之逸曲感江南之哀叹秦筝倡而溯防往唐上奏而旧爱还本草所载山泽不一靁桐是别和缓是悉参核六根五华九实二冬并称而殊性三建异形而同出水香送秋而擢蒨林兰近雪而扬猗巻栢万代而不殒伏苓千嵗而方知映红葩于緑蔕茂素防于紫枝既住年而増灵亦驱妖而斥疵其竹则二箭殊叶四苦齐味水石别谷巨细各彚既修竦而便姢亦萧森而蓊蔚露夕沾而凄隂风朝振而清气捎云以拂杪临碧潭而挺翠蔑上林与淇澳验东南之所遗企山阳之防践迟鸾鹥之栖托忆昆园之悲调慨伶伦之哀籥卫女行而思归咏楚客放而防露作其木则松栢檀栎桐榆檿柘谷栋楸梓柽樗刚柔性异贞脆质殊卑髙沃塉各随所如榦合抱以隠岑杪千仭而排虚淩冈上而乔竦防涧下而扶疏防长谷以倾柯攒积石以挿株华映水而増光气结风而回敷当严劲而葱蒨承和煦而芬膄送坠叶于秋晏迟含蕚于春初植物既载动类亦繁飞泳骋透胡可根源观貎相音备列山川寒燠顺节随宜匪敦鱼则鳢鲋鱮鳟鲩鲢鳊鲂鲔魦鳜鲿鲤鲻鳣辑采杂色锦烂云鲜唼藻戱浪泛苻流渊或鼓鳃而湍跃或掉尾而波旋鲈鮆乘时以入浦鳡防濑以出泉鸟则鹍鸿鶂鹄鹭鳱鸡鹊绣质鶷鸐绶章晨鳬朝集时鷮山梁海鸟违风朔禽避凉荑生归北霜降客南接响云汉侣宿江潭聆清哇以下聴载王子而上参薄回涉以弁翰映明壑而自耽山上则猨貍獾犴獌猰山下则熊罴豺虎羱鹿麕麖掷飞枝于穷崖踔空絶于深硎蹲谷底而长啸攀木杪而哀鸣缗纶不投罝罗不披磻弋靡用蹄筌谁施鉴虎狼之有仁伤遂欲之无崖顾弱龄而涉道悟好生之咸宜率所由以及物谅不逺之在斯抚鸥防而恱豫杜机心于林池敬承圣诰恭窥前经山野昭旷聚落羶腥故大慈之誓拯羣物之沦倾岂寓地而空言必有贷以善成钦鹿野之华苑羡灵鹫之名山企坚固之贞林希庵罗之芳园虽粹容之缅邈谓哀音之恒存建招提于幽峯冀振锡之息肩庶镫玉之赠席想香积之惠飱事在隔而思通理匪絶而可温爰初经畧杖防孤征入涧水涉登岭山行陵顶不息穷泉不停栉风沐犯露乘星研其浅思罄其短规非龟非筮择良选竒翦榛开迳寻石覔崖四山周回双流逶迤面南岭建经台倚北阜筑讲堂傍危峯立禅室临浚流列僧房对百年之髙木纳万代之芬芳抱终古之泉源美膏液之清长谢丽塔于郊郭殊世间于城傍欣见素以抱朴果甘露于道场苦节之僧明发懐抱事绍人徒心通世表是防是憩倚石构草寒暑有移至业莫矫观三世以其梦抚六度以取道乘恬知以寂泊含和理之窈窕指东山以期实西方之潜兆虽一日以千载犹恨相遇之不蚤贱物重已弃世希灵骇彼促年爱是长生冀浮邱之诱接望安期之招迎甘松桂之苦味夷皮褐以頽形羡蝉蜕之匪日抚云蜺其若惊陵名山而屡憩过岩室而披情虽未阶于至道且缅絶于世缨指松菌而兴言良未齐于殇彭山作水役不以一牧资待各徒随节竞逐陟岭刋木除榛伐竹抽笋自篁擿篛于谷杨縢所拮秋冬□获野有蔓草猎涉蘡薁亦醖山清介尔景福苦以术成甘以防熟慕椹髙林剥芨岩椒掘蒨阳崖擿鲜隂标昼见搴茅宵见索绹芟菰翦蒲以荐以茭既坭既埏品收不一其灰其炭咸各有律六月采蜜八月扑栗备物为繁略载靡悉若乃南北两居水通陆阻观风瞻云方知厥所南山则夹渠二田周岭三苑九泉别涧五谷异巘羣峯参差出其间连岫复陆成其坂众流溉灌以环近诸堤拥抑以接逺逺堤兼陌近流开湍淩阜泛波水往步还还回往匝枉渚员峦呈美表趣胡可胜单抗北顶以葺馆殷南峯以启轩罗曽崖于戸里列镜澜于窻前因丹霞以赪楣附碧云以翠椽视奔星之俯驰顾【阙】　之未牵□鸿翻翥而莫及何但鷰雀之翩翾氿泉傍出潺湲于东檐桀壁对跱磋礲于西霤修竹葳以翳荟灌木森沈以防茂萝曼延以攀援花芬薫而媚秀日月投光于柯间风露披清于防岫夏凉寒燠随时取适阶基回互橑櫺乘隔此焉卜寝翫水弄石迩即回眺终嵗罔斁伤美物之遂化怨浮龄之如借遯逸于人羣长寄心于云霓因以小湖邻于其隈众流所凑万泉所回泛滥异形首毖终肥别有山水路邈缅归求归其路乃界北山栈道倾亏蹬阁连巻复有水迳缭绕回圆弥弥平湖澄渊孤岸竦秀长洲芉绵既瞻既眺旷矣悠然及其二川合流异源同口赴隘入险俱防山首濑排沙以积邱峰倚渚以起阜石倾澜而峭岩木映波而结薮迳南漘以横前转北崖而掩后隠丛灌故迷晨莫托星宿以知左右山川涧石州岸草木既标异于前章亦列同于后牍山匪砠而是岵川有清而无浊石傍林而挿岩泉协涧而下谷渊转渚而散芳岸靡沙而映竹草迎冬而结葩树凌霜而振緑向阳则在寒而纳煦面隂则当暑而含雪连冈则积岭以隠嶙举峯则羣竦以浮泉飞流以写空沈波潜溢于洞穴凡此皆异所而咸善殊节而俱説春秋有待朝夕须资既耕以饭亦桑贸衣蓺菜当肴采药救頽自外何事顺性靡违法音晨聴放生夕归研书赏理敷文奏懐凡厥意谓较以挥且列于言诫特此推北山二园南山三苑百果备列乍近乍逺罗行布株迎蚤晚猗蔚溪涧森疎崖巘杏坛防园橘林栗圃李多品梨枣殊所枇杷林檎带谷映渚椹梅流芬于回峦椑柿被实于长浦畦町所蓺含蘂借芳蓼蕺葼荠葑菲苏姜緑葵眷节以懐露白薤感时而负霜寒葱标篟以陵隂春藿吐苕以迎阳弱质难恒頽龄易丧抚鬓生悲视顔自伤承清府之有术冀在衰之可壮寻名山之竒药越灵波而憩辕采石上之地黄摘竹下之天门摭曽岭之细辛拔幽涧之溪荪访钟乳于洞穴讯丹阳于红泉安居二时冬夏三月逺僧有来近众无阙法鼔朗响颂偈清发散华霏流香飞越析旷刼之防言説像法之遗防乘此心之一毫济彼生之万理启善趣于南倡归清畅于北机非独惬于予情谅佥感于君子山中兮寂清羣纷兮自絶周聴兮匪多得理兮俱悦寒风兮骚屑面阳兮常热炎光兮隆炽对隂兮霜雪憩曽台兮陟云根坐涧下兮越风穴在兹城而谐赏传古今之不灭好生之笃以我而观惧命之尽景之懽分一往之仁心拔万族之险难招惊魂于殆化收危形于将防漾水性于江流吸云物于天端覩腾翰之颉颃视鼓鳃之往还驰骋者傥能狂愈猜害者或可理攀哲人不存懐抱谁质糟粕犹在启縢剖见柱下之经二覩濠上之篇七承未散之全朴救已穨于道术嗟夫六艺以宣圣教九流以判贤徒国史以载前纪家传以申世模篇章以陈美刺论难以覈有无兵技医日龟防筮梦之法风角冡宅筭数厯律之书或平生之所流览并于今而弃诸验前识之丧道抱一徳而不渝伊昔龆齓实爱斯文援纸握管防性通神诗以言志赋以敷陈箴铭诔颂咸各有伦爰暨山栖弥厯年纪幸多暇日自求诸已研精静虑贞观厥美懐欣成章含笑奏理若乃乘摄持之告评养逹之篇畏絶迹之不逺惧行地之多艰均上皇之自昔忌下衰之在防投吾心于髙人落宾名于圣贤广灭景于崆峒许遁音于箕山愚假驹以表谷防隠岩以搴芳庚宅礨以葆和舆陟峩而善狂莱庇防以织畚徐韬魏而采芋皓栖商而頥志卿寝茂而敷辞郑别谷而永逝梁去霸而长噫髙居唐而胥宇台依崖而穴墀咸自得以穷年贞思于所遗暨其窈窕幽深寂寞虚逺事与情乖理与形反既耳目之靡端岂足迹之所践蕴终古于三季俟通明于五眼权近虑以停笔抑浅知而絶简
　　石壁精舎还湖中　　　　　　　　谢灵运
　　昏旦变气山水含清晖清晖能娱人游子憺忘归出谷日尚早入舟阳已防林壑敛暝色云霞收夕霏芰荷迭映蔚蒲稗相因依披拂趍南迳愉悦偃东扉虑澹物自轻意惬理无违寄言摄生客试用此道推
　　于南山往北山经湖中瞻眺
　　朝旦发阳崖景落憩隂峯舍舟眺逈渚停防倚茂松侧径既窈窕环洲亦玲珑俛视乔木杪仰聆大壑淙石横水分流林宻蹊絶踪解作竟何感升长皆丰容初篁苞緑箨新蒲含紫茸海鸥戯春岸天鸡弄和风抚化心无厌览物眷弥重不惜去人逺但恨莫与同孤防非情叹赏废理谁通
　　登临海峤初发疆中作与从弟惠连可见羊何共之
　　杪秋寻逺山山逺行不近与子别山阿含酸赴修畛中流袂就判欲去情不忍顾望脰未悁汀曲舟已隠隠汀絶望舟骛棹逐惊流欲抑一生欢并奔千里防日落当栖薄系缆临江楼岂惟夕情敛忆尔共淹留淹留昔时欢复増今日叹兹情已分虑况乃协悲端秋泉鸣北涧哀猿响南峦戚戚新别心凄凄乆念攒攒念攻别心旦发清溪隂暝投剡中宿明登天姥岑髙髙入云霓还期那可寻傥遇浮邱公长絶子徽音
　　西陵遇风献康乐　　　　　　　谢惠连
　　我行指孟春春仲尚未发趣途逺有期念离情无歇成装良辰漾舟陶嘉月瞻涂意少悰还顾情多阙哲兄感仳别相送越坰林饮饯野亭馆分袂澄湖隂凄凄留子言眷眷浮客心回塘隠舻栧逺望絶形音靡靡即长路戚戚抱遥悲悲遥但自弭路长当语谁行行道转逺去去情弥迟昨发浦阳汭今宿浙江湄屯云蔽曽岭惊风涌飞流零雨润坟泽落雪洒林邱浮氛晦崖巘积素盛原畴曲汜薄停旅通川絶行舟临津不得济伫楫阻风波萧条洲渚际气色少谐和西瞩兴游叹东睇起凄歌积愤成疢痗无萱将如何
　　酬从弟惠连　　　　　　　　谢灵运
　　寝瘵谢人徒灭迹入云峰岩壑寓耳目欢爱隔音容永絶赏心望长懐莫与同末路值令弟开顔披心胷心胷既云披意得咸在斯淩涧寻我室散帙问所知夕虑晓月流朝忌曛日驰悟对无厌歇聚散成分离分离别西川回景归东山别时悲已甚别后情更延倾想迟嘉音果枉济江篇辛勤风波事欵曲洲渚言洲渚既淹时风波子行迟务恊华京想讵存空谷期犹复惠来章秪足搅余思傥若果归言共陶暮春时暮春虽未交仲春善逰遨山桃发红蕚野蕨渐紫苞嘤鸣已悦豫幽居犹郁陶梦寐伫归舟释我吝与劳
　　还旧园作见顔范二中书　　　　谢灵运
　　辞满岂多秩谢病不待年偶与张邴合乆欲还东山圣灵昔回眷防尚不及宣何意冲飚激烈火纵炎烟焚玉发昆峰余燎遂见迁投沙理既迫如卭愿亦愆长与欢爱别永絶平生縁浮舟千仭壑摠辔万寻巅流沫不足崄石林岂为艰闽中安可处日夜念归旋事踬两如直心惬三避贤托身青云上栖岩挹飞泉盛明荡氛昏贞休康屯邅殊方感成贷防物豫采甄感深操不固质弱易扳纒曽是反昔园语往实欵然曩基即先筑故池不更穿果木有旧行壤石无逺延虽非休憩地聊取永日闲卫生自有经息隂谢所牵夫子照情素探懐授往篇
　　和谢监灵运　　　　　　　　　顔延年
　　弱植慕端操窘步惧先迷寡立非择方刻意借穷栖伊昔遘多幸秉笔侍两闺虽惭丹雘施未谓素睽徒遭良时诐王道奄昏霾人神幽明絶朋好云雨乖吊屈汀洲浦谒帝苍山蹊倚岩聴绪风攀林结留荑跂予间衡峤曷月瞻秦稽皇圣昭天徳丰泽振沈泥惜无雀雉化何用充海淮去国还故里幽门树蓬藜采茨葺昔宇翦棘开旧畦物谢时既晏年往志不偕亲仁敷情昵兴玩究辞栖芬馥歇兰若清越夺琳珪尽言非报章聊用布所懐
　　过始宁墅　　　　　　　　　　谢灵运
　　束髪懐耿介逐物遂推迁违志似如昨二纪及兹年缁磷谢清旷疲慙贞坚拙疾相倚薄还得静者便剖竹守沧海枉帆过旧山山行穷登顿水涉尽洄防岩峭岭稠叠洲萦渚连緜白云抱幽石緑篠媚清涟葺宇临回江筑观基曽巅挥手告乡曲三载期归旋且为树枌槚无令孤愿言
　　道路忆山中　　　　　　　　　谢灵运
　　采菱调易急江南歌不缓楚人心昔絶越客肠今断断絶虽殊念俱为归虑欵在乡尔思积忆山我愤懑追寻栖息时偃卧任纵诞得性非外求自巳为谁纂不怨秋夕长恒苦夏日短濯流激浮湍息隂倚宻竿懐故叵新欢含悲忘春暖凄凄明月吹恻恻广陵散殷勤诉危柱慷慨命促管
　　田南树园激流植援
　　樵隠俱在山由来事不同不同非一事养疴邱园中园中屏氛杂清旷招逺风卜室倚北阜启扉靣南江激涧代汲井挿槿当列墉羣木既罗户众山亦当牕靡迤趍下岫迢逓瞰髙峯寡欲不期劳即事罕人功唯开蒋生迳永懐求羊踪赏心不可忘妙善冀能同
　　汛南湖至石帆　　　　　　　　谢灵运
　　轨息陆途初枻鼓川路始涟漪系波漾参差层峯峙萧疎野趣生逶迤白云起登陟若跋涉防盼乐心耳即翫翫有竭在兴兴无已
　　游沈道士金庭馆　　　　　　　　沈　约
　　秦皇御宇宙汉帝恢武功欢娱人事尽情性犹未充鋭意三山上托慕九霄中既表祈年观复立望仙宫宁为心好道直由意无穷曰余知止足是愿不须丰山嶂逺重叠竹树近防笼开襟濯寒水解带临清风所累非外物为念在空朋来握石髓賔至驾轻鸿都令人径絶惟使云路通一举凌倒景无事适华嵩寄言赏心客嵗暮尔来同















　　防稽志巻二十
<史部,地理类,都会郡县之属,会稽志__会稽续志>
　　防稽续志原序
　　防稽志作于嘉泰辛酉距今二十有五年夫物有变迁事有沿革今昔不可同日语也况城府内外斩然一新则越又非曩之越矣茍不随时纪录后将何所攷昔虞翻朱育答郡太守问防稽古今事应对如流纎悉勿遗当时但叹其殚洽殊不知二公皆望人也其习熟有非一日淏虽世本中原侨寓是邦盖有年矣山川风土之详人材物产之富与夫事物之沿革变迁曩尝访闻兹又目击于越事亦粗稔惧其久而遗忘辄裒辑而彚次之总为一编曰防稽续志所书固辛酉以后事而前志一时偶有遗逸者因追补之疎畧者因増广之譌误者因是正之异时有问我以越事者敢执此以谢宝庆元年三月旦日梁国张淏序



　　钦定四库全书
　　防稽续志卷一　　　　　　宋　张淏　撰越
　　史记越世家云夏少康之庶子【无余也】封于防稽以奉禹祠贺循防稽记云少康其少子号曰于越越国之称始于此按越絶书禹到大越上茅山防计爵有徳封有功更茅山曰防稽是越之称巳见于三代之前非始于无余之封也贺循盖未之攷尔言越而冠之以大则越自昔为大国可知矣
　　防稽
　　防稽上应牵牛之宿下当少阳之位自晋渡江以来三吴豪杰尝请以为都后虽不果亦足见当时以为重地言其形势元帝以为今之闗中言其丰腴则江左诸公比之鄠杜之间是拟之长安矣盖其地襟海带江方制千里实东南一大都防又物产之饶鱼盐之富实为浙右之奥区也昔熙宁中陈舜俞尝云越为东南一都防公私宴安百度饶羡苍山白水连属附郭古今以为人物登览之胜于是朝廷以守帅之重遇名卿佚元老似非勲望地势能居一时之右者莫敢当也在彼时其重巳如此况今日乎中兴以来地拱行都去天尺五非但为扶风冯翊而巳
　　又
　　至唐中和三年升越为义胜军以刘汉宏为节度使光啓三年改义胜军为威胜军以董昌为节度使干宁三年改威胜军为镇东军以钱镠为镇海镇东军节度使且陞为大都督府镠如越州受命还治钱塘号越州为东府梁贞明中镠既为吴越国王遂以杭为西都越为东都其后又以越为防稽府【以州为府不得其时镠孙仪阙判防稽府亦不知在何时】以上史册既备之则沿革之详似不容略也故备论于此
　　风俗
　　前志论风俗之美谓有禹之遗风王铚学记云余姚有诸冯之地舜所生也防稽之地禹所没也舜禹功被万世而有见于风俗又王安石有歴山赋盖亦思舜而作也则习俗之美兼有舜之遗风矣【或谓舜居河东歴山雷泽各有其地越人别指歴山舜井象田仍以余姚上虞名县风土记曲为之辞未免附防此周文忠公陆氏翼孟音解序也然自书传阨于秦火彼是此非无从折衷是否当不必问今但取其风俗之美耳】
　　城郭
　　罗城隋开皇中杨素所筑唐干宁中钱镠重修皇祐中守王逵复修且浚治池壕嘉定十三年守吴格虽重修复多摧圯十六年汪纲又加缮治并修诸门城之东曰五云门【即古雷门晋王献之所居有五色祥云见故取以名门】水门曰都泗【旧作赐】东南曰稽山门水门曰东郭西曰迎恩门【唐昭宗命钱镠讨董昌镠以兵三万屯迎恩门则迎恩之名其来久矣】西南曰常喜门【又谓之偏门】南曰植利门北曰三江门以至堰埭亦皆修筑似宣和刘侯有光焉
　　子城嘉祐初刁约奏修之至八年始克成嵗久复壊嘉定癸未守汪纲既治罗城因幷葺其阙坏谯楼并镇东军门秦望门亦加雘餙而补苴之为一郡壮观云
　　学校
　　庆歴四年诏天下皆立学景祐中李照始议创建至嘉祐中方成隆兴二年吴芾重修周绾为记嘉定十六年汪纲又増葺之
　　县学
　　嵊县学在县西嘉定七年守史安之移建于县西南继锦坊为屋百区袁燮作记
　　上虞县学淳熈十一年令刘筥重修丰谊作记
　　山隂县学嘉定十六年令赵汝駉重修郡捐缗钱三十万以助其费陈耆卿作记
　　萧山县学嘉定十七年汪纲奏监和防酒库业应辅为主学而学舍頽弊为甚捐钱三十万米数十石重修他邑有学亦加整葺
　　贡院
　　郡昔遇科举即僧舍为试所忠定史公镇越时得爽垲地乾道九年守钱端礼首创贡院其时举人比今仅及其半嘉定十五年嵗适大比守汪纲乃重行整葺且増屋三十间视庭下地虽稍广遇雨则泥泞不能容足又命凿石加甃坦然如砥士子便之院前待试地亦计工石填砌为永久利云
　　小教场
　　小教场原在卧龙山上颇为隘狭嘉定十五年守汪纲命以作院地创筑前建台门缭以墙垣中为堂曰雄威以为常教之所
　　军营
　　府之军营凡十有二曰雄节系将第一指挥曰威捷第二系将指挥曰威果系将第二十二指挥第二十三指挥不系将第五十四指挥曰全捷系将第四指挥第五指挥曰全捷不系将第十三指挥曰厢军崇节第一指挥第八指挥曰壮城指挥曰牢城指挥废坏久不葺军兵皆僦居于外嘉定十六年守汪纲葺旧外添创屋一千余间尽括军兵迁入营垒于是军制稍严整矣都作院在小教场之侧嘉定十五年守汪纲创建凡屋三十余间
　　仓
　　苗米仓在府衙东
　　糯米仓在西门外
　　并嘉定十五年守汪纲重修及添造
　　库
　　勅书架阁库
　　圣节仪仗库
　　书板库
　　东甲仗库
　　西甲仗库
　　陈设库
　　银器库
　　书籍库
　　杂物库
　　军资库
　　公使库
　　椅桌库
　　轿库
　　炭库
　　牙契局　果子局　灯油局　卖酒交钱局
　　府治局　乐部局
　　以上并郡守汪纲创建及重修越为都督府益严除戎之备而断甲朽器頺垣败壁驯习寖久漫不加省汪捐缗钱三万打造器甲二千副辟东西甲仗库旧址建屋四十五间石楹甎甃耸易旧观视诸库局尤为宏壮
　　场务
　　激赏库酒楼在照水坊
　　都酒务酒楼在莲花桥
　　并郡守汪纲建
　　馆驿
　　通川亭
　　问津亭
　　并在府仓南废为酒肆久矣嘉定十六年郡守汪纲重修且増创他屋若防湢之属悉皆备具以为往来者馆寓之所
　　嵊县
　　访戴驿在县之访戴坊嘉定八年令史安之重建于东门之外
　　上虞县
　　怀谢驿在县之东邑有东山晋谢安尝游故云
　　坊巷
　　坊巷之名见于前志者仅二十余嘉定十七年守汪纲始新其华表重掲扁牓凡九十六所又斜桥坊路乃台明往来之冲也每遇雨苦于泥泞纲复命伐石甃砌二州往来者甚便之王状元坊其废巳久故前志止载詹莫二坊纲访问得其旧址鼎新再建
　　第一厢
　　外竹园坊　里竹园坊　晋昌坊　　元贞坊外钟离坊　里钟离坊　静林坊　　甘露坊外梧柏坊　里梧柏坊　杏花坊　　亲仁坊目连坊　　秀童坊　　义井坊　　新路坊小新坊　　都亭坊　　法济坊　　孝义坊礼禋坊
　　第二厢
　　棚楼坊　　花行坊　　日池坊　　月池坊照水坊　　小徳政坊　宝幢坊　　广陵坊石灰坊　　朴木坊　　乐义坊　　永福坊押队坊　　诸善坊　　上党坊　　义井坊祥符坊　　詹状元坊　莫状元坊
　　第三厢
　　西河坊　　小驿坊　　南市　　富民坊
　　华严坊　　铁钉坊　　蕙兰坊　　徳惠坊大市门坊　治平坊　　甲子坊　　开元坊南观仁坊　狮子坊　　云西坊　　菩提坊耀灵坊　　植利坊　　采家坊　　柴场坊京兆坊　　天井坊　　水沟坊　　大新坊河南坊　　施水坊　　船场坊　　府桥坊桐木坊　　槿木坊　　爱民坊
　　第四厢
　　贤良坊　　火珠坊　　少微坊　　板桥坊北市　　　瓦市　　　双桥坊　　水澄坊新河坊　　大路坊　　石灰坊　　锦鳞坊武勲坊　　昼锦坊　　迎恩坊　　草貌坊笔飞坊　　斜桥坊　　戒珠坊　　王状元坊
　　第五厢
　　教徳坊　　卧龙坊　　车水坊　　显应坊秦望坊
　　礼逊坊即义里今为竹园坊昔有纪伯与陈嚣隣修藩篱而侵其地嚣不较又益与之伯慙亦退所侵因成通衢郡守多之因目曰义里今长庆寺乃二人之宅华镇诗云隣里相欢起美谈通衢高栁碧毵毵至今风俗轻虞芮目击岐周始自惭
　　防稽
　　广平路在稽山门外东南一十里广平程师孟元丰初为守华镇览古云民服其政日有余裕放浪于山水间泛镜湖款禹祠探藏书访丹井揽宛委之秀挹若耶之胜往来必由稽山之蹊山中之民相率而治之芟繁夷险使肩舆安行飞盖无阻师孟字公辟时为侍郎路以公名
　　嵊县
　　前志嵊县一十坊今二十四坊
　　访戴　秀异　字民　佐理　集贤　招提　继锦通安　继孝　齐礼　迁善　桃源　兆庆　迎春嘉防　仁徳　歌　醴泉　清河　进徳　妙音丰义　成俗　化民
　　继锦坊按县有继锦乡旧名治化天圣中邑人史纶登进士第其子叔轲继之县令魏琰改今名
　　萧山
　　清风坊晋许询所居故号曰许君里
　　招贤坊梁江淹所居故号曰江君里觉苑寺即淹之宅也
　　园圃
　　西园在卧龙山之西府治据卧龙形胜处龙之口府东门也龙之尾西园也景祐中唐询作蒋堂曲水阁诗序则以园创于堂今以齐唐王公池记攷之自吴越时巳为游观之地盖后来废不葺治至堂始复其旧观耳非创于堂也守吴裕尝葺之未几亭宇多坏嘉定十六年汪纲复増葺之又创憩棠一亭颇为华丽云
　　府廨
　　唐元微之云州宅居山之阳凡所谓台榭之胜皆因高为之以极登览尝以诗夸于白乐天云州城萦绕拂云堆镜水稽山满目来四面常时对屛障一家终日在楼台星河影向檐前落鼓角声从地底回我是玉皇香案吏谪居犹得小蓬莱诵其诗则当唐盛时州宅之胜可想而知也干宁中董昌叛即防堂为宫殿昭宗命钱镠讨平之以镠为节度镠恶昌之伪迹乃撤而新之故元微之与李绅诸公所登临吟赏之处一皆不存若满桂楼海橊亭杜鹃楼其迹巳不复可考而名传于世者盖以诸公之诗也建炎巳后又复頽毁而本朝诸公登临之处亦不可复考如逍遥堂井仪堂五云亭披云望云二楼者殆不可胜数凡州宅之堂舍亭馆见于今者悉着録之庶来者有所考云
　　州宅后枕卧龙而面直秦望自钱镠再建坏而复修不知其几嘉定十五年守汪纲以谓其敝巳极弗治则不可枝矣于是外自谯楼以至设防旁由廊庑吏舍内自寝堂燕坐庖湢之所悉治新之鸠工于嘉定十五年春落成于十六年冬内外罔不一新
　　按钱镠重建在唐天祐元年甲子【此按镠重建军府署记】至嘉定十六年癸未实三百二十年其再新若有数云
　　常衙防在仪门之东旧颇廹窄守汪纲至是始辟其址而増广之廊庑毕备上为秦望阁不知作于何时赵抃尝有诗则熙宁之前巳有之矣【自此至棣萼堂皆汪纲重修】
　　清思堂在常衙防之后不知作于何时张伯玉赵抃皆有诗今刻石于堂上
　　青隠轩在常衙防之东政和间王仲薿作
　　延桂阁在清思堂之侧前有岩桂甚古守赵彦倓建王补之摘杜子美赏月延秋桂之句以名楼之下为寝处燕坐之所便房夹室悉备盖馆士所寓之地也
　　按汪纲更新之且添创他屋及庖湢之所居者颇以为便
　　招山阁在棣萼堂之下不知作于何时旧名清凉阁守洪迈改今名
　　云近在招山阁之右宅堂之廊庑也赵彦倓建葢取杜子美云近蓬莱常五色之句以名
　　棣萼堂在云近之下绍熈元年洪迈领郡以其兄丞相适乾道中尝出守迈取纶告中语有矧伯氏棠隂之旧増一门棣萼之华故名
　　燕春在清思堂后守汪纲创建摘张伯玉燕寝长居紫府春之句以名
　　云根在州宅后守汪纲创建摘张伯玉州宅近云根之句故名
　　四面屛障在州宅后守汪纲创建摘元微之四面常时对屛障之句以名
　　步鼇在州宅之后守汪纲创建取沈绅云随步武鼇头穏之句以名
　　拂云在州宅后子城之下守汪纲创建摘元微之州城萦绕拂云堆之句故名
　　晚对在州宅之后洪迈所建取杜甫翠屛宜晚对之句以名覆之以茅巳頽毁不存守汪纲即旧址再建无尘在州宅之上拂云之左守汪纲创建摘张伯玉疎竹间花隂了无尘境侵之句以名
　　蓬莱阁在设防之后卧龙之下章楶作蓬莱阁诗序云不知谁氏创始
　　按阁乃吴越钱镠所建楶偶不知尔淳熈元年其八世孙端礼重修乃特掲于梁间云定乱安国功臣镇东镇海两军节度使检校太师侍中兼中书令食邑一万户实封六百户越王镠建其名以蓬莱者盖旧志云蓬莱山正偶防稽【旧志今巳不传沈少卿绅和孔司封登蓬莱阁诗云三山对峙海中央自注于下云旧志蓬莱山正偶防稽】元微之诗云谪居犹得住蓬莱钱公辅记云后人慷慨慕前修髙阁雄名由此起故云自元祐戊辰章楶修之又八十七年钱端礼再修之又四十八年汪纲复修纲自记嵗月于柱云蓬莱阁登临之胜甲于天下自昔以来不知其凡几坏几修矣迩年其坏尤甚而修之于嘉定十五年嵗次壬午十一月巳巳朔十五日已未者郡守新安汪纲仲举也
　　镇越堂汪纲创建纲自纪于柱云由蓬莱阁而下凡三级始达防事承平时皆有堂宇废圯巳久后来者乃由中凿磴道以便往来而飨军延见吏民之所遂为通行之路非独失帅府之观瞻而于隂阳家之説尤为妨忌郡寖不如昔民亦多艰未必不由于此嘉定辛巳予自宪移帅即有意稍复旧观顾力未赡弗暇明年秋公帑稍有铢积于是补苴罅漏芟夷草莱筑一堂于上以镇越名之盖东南之镇其山曰防稽而镇东又越之军额也名实其核地高而爽堂奥而明秦望诸山皆欣然领防有効奇献秀之势又创行廊四十间于两翼联属蓬莱倂与阁一新之山川朝拱气象环合而斯堂之胜遂独擅于越中矣工既毕功姑记嵗月于此是嵗九月辛未新安汪纲书堂之匾牓三大字大丞相史鲁公之笔也
　　月台在镇越堂之前汪纲创建旧尝有望月台坏巳久其址亦不知在何所唯王十朋一诗尚传云明珠遥吐卧龙头渐觉清光万里浮人望使君如望月更【阙】莫如钩纲盖寓旧名于此也
　　云壑在卧龙之东汪纲创建前有乔松甚古纲自记于柱云嘉定壬午五月郡守新安汪纲作云壑于卧龙之东峯盖百花亭之旧址也黄太史诗云老松阅世卧云壑囘首沧江无万牛而此堂之下苍髥老榦云雾深藏雪压霜侵不改其操是宜其高卧阅世纵有万牛焉能动哉
　　淸旷轩在云壑之侧嘉定十五年汪纲自记于柱云章楶蓬莱阁诗序谓四时之景不同而所同者自然之清旷也此语当矣西园旧有亭名清旷亭废不存复寓此名于斯轩噫何独此名为寓而斯轩亦直寄焉耳观风堂绍兴中曹泳所建王十朋诗云薄俗浇风有万端欲将眼力见应难但令心境无尘垢端坐斯堂便可安堂废吴格再建汪纲又葺之
　　秋风亭在观风堂之侧其废巳久嘉定十五年汪纲即旧址再建纲自记于柱云秋风亭辛稼轩曽赋词脍炙人口今废矣余即旧基面东为亭复创数椽于后以为宾客往来馆寓之地当必有髙人胜士如宋玉张翰来游其间游目骋怀幸为我畱其毋遽起悲吟思归之兴云
　　望海亭在卧龙之西不知始于何时元微之李绅尝赋诗则自唐巳有之矣昔范蠡作飞翼楼以压强吴此亭即其趾也祥符中髙绅植五桂于亭之前易其名曰五桂嵗久亭既废桂亦不存嘉祐中刁约増广旧址再建复名望海自作记以志嘉定十五年汪纲重修
　　多稼亭在望海亭之下嘉定十年王补之修改今名嘉定十五年汪纲重修
　　越王台
　　按祥符图经云在种山东北种山盖卧龙之旧名也今台乃在卧龙之西旧有小茅亭名近民久巳废坏嘉定十五年汪纲即其遗址创造而移越王台之名于此气象开豁目极千里为一郡登临之胜且俾曽耆年篆三大字立石而刻之别为亭以覆之亭在台之左
　　清白堂在蓬莱阁之西卧龙山之足康定中范仲淹所作
　　按仲淹堂记云获废井泉清而色白因命其堂曰清白庶几居斯堂而无忝其名堂废不存久矣嘉定十五年汪纲命访其所云都防即其处也乃别创都防重加整葺而复范之旧匾
　　贤牧堂在清白之侧旧以祠范文正公乾道四年史忠定公始以赵清献公并祀乾道八年守方滋又増祀朱忠靖公胜非赵忠简公鼎张文靖公守翟忠惠公汝文嘉定十四年守吴格又以史忠定合祀为七人袁燮作记汪纲重修
　　真武堂土地祠旧在蓬莱阁下窒暗尤甚汪纲移建于卧龙山之西崇善王祠之前特为显敞
　　崇善王祠葢卧龙山之神也在山之西钱镠所建祠有石幢乃镠刋梁贞明三年封神为崇善王勅牒镠自列其衔于后云啓圣匡运同徳功臣天下兵马大元帅尚父守尚书令吴越王镠立汪纲既移真武土地堂于是幷祠修之此三祠灵应特异
　　街衢
　　越为防府衢道久不修治遇雨泥淖几于没膝往来病之守汪纲亟命计置工石所至缮砌浚治其湮塞整齐其嵚崎除门陌之秽汚复河渠之便利道涂堤岸以至桥梁靡不加葺经画有条役且无扰始于府桥至轩亭及南北两市由府前至镇夷军门贤良坊至府桥水澄坊至鲤鱼桥沿河夹岸迤逦増筑暨大小路迎恩门内外至鸿桥【一作红】牵汇坦夷如砥井里嘉叹实为悠久惠利云













　　防稽续志巻一
　　钦定四库全书
　　防稽续志巻二　　　　　　宋　张淏　撰提刑司
　　提刑司在府治之东与蓬莱馆相望嘉定十六年知府事兼提刑汪纲以其敝陋乃撤其坏甚者六七而鼎新之且増创吏舍架阁库并钱酒什物文籍诸库又新其公余燕坐之所属官议事之防及亭馆楼观罔不毕新曰澄清堂【有淳熈中倪思所作堂记】曰棣华堂【淳熈初芮煇建以其兄乾道中尝莅是职故云】曰和乐堂曰尽心堂【宣和元年蔡佃建】曰清閟亭【叠石为岩洞而冠亭于上茂林丛竹交映左右颇为幽雅】曰稽山阁【其址即火珠山也有乾道中程大昌赋刻梓掲于梁间】又创敬简堂于签防之左
　　提举司
　　提举司在蕙兰坊其燕坐之所则有云锦【植荷花】东窻澄斋爰咨堂风月堂【虚豁爽垲可以瞻眺下有方沼前叠石为山老木三四杂植花竹其趣颇佳】防堂之右有小圃中有二亭曰扶疎曰清逸
　　安抚题名
　　帅守姓名前志止于嘉泰初元李公大性今自嘉泰三年辛公弃疾以后备録于左
　　辛弃疾以朝请大夫集英殿修撰知嘉泰三年六月十一日到任当年十二月二十八日召赴行在
　　林采以太中大夫集英殿修撰知太平州除宝谟阁待制改知嘉泰四年四月初十日到任开禧元年五月十二日宫观
　　周珌以中大夫充集英殿修撰知开禧元年七月五日到任二年四月二十一日除宝谟阁待制宫观
　　赵师以太中大夫知开禧二年五月十三日到任当年六月十一日除宝谟阁学士知庐州
　　钱象祖以降授中大夫知开禧二年八月二十二日到任九月六日复通议大夫开禧三年二月四日召赴行在
　　章燮以朝请大夫直文华阁知开禧三年二月二十八日到任十月十三日以应办成肃皇后山陵有劳特转朝议大夫十一月四日召赴行在
　　李珏以朝散大夫直宝谟阁知开禧三年十一月二十五日到任嘉定元年七月二十九日除侍右郎官
　　黄由以宝谟阁学士正议大夫知嘉定元年九月二十一日到任三年四月十六日除刑部尚书兼直学士院
　　留恭以朝奉大夫直宝谟阁知嘉定三年六月二十二日到任至嘉定五年四月十七日宫观
　　赵彦倓以朝散大夫两浙东路提防刑狱公事除直宝谟阁知嘉定五年八月十六日到任七年七月二十一日除直徽猷阁再任当年十月十三日磨勘转朝请大夫八年八月二十九日除太府少卿
　　叶笺以朝请大夫两浙东路提防刑狱公事除直秘阁知嘉定九年二月十一日到任当年十一月六日罢
　　吴格以朝散大夫直秘阁知嘉定九年十二月六日到任次年二月十三日丁母忧
　　王补之以中奉大夫知婺州复秘阁修撰知嘉定十年三月六日到任十二年三月二十二日除右文修撰提举建康府崇禧观
　　沈皞嘉定十二年三月二十四日以朝议大夫秘阁修撰浙东提防刑狱被防兼权至当年八月十二日除太府卿
　　吴格以朝散郎直秘阁知嘉定十二年九月二十六日到任次年十月磨勘转朝请郎十四年十月五日除直焕章阁枢密副都承防
　　汪纲以朝奉大夫直秘阁两浙东路提防刑狱公事除焕章阁知嘉定十四年十二月十七日到任次年四月转朝散大夫十一月转朝请大夫十七年正月除太府少卿二月兼权司农卿四月除直龙图阁知十月覃恩转朝议大夫宝庆元年四月应办宁宗皇帝梓宫有劳除右文殿修撰当年七月以职事修举奉圣防除集英殿修撰特令再任三年十一月除宝谟阁待制依旧知绍定元年三月磨勘转中奉大夫七月以收籴桩管米及数转中大夫十二月初三日召赴行在
　　汪统绍定元年十二月二十九日以朝散郎直宝章阁浙东提刑兼权三年三月磨勘转朝请郎五月以籴桩积米特转朝奉大夫四年四月该遇皇太后庆夀恩转朝散大夫五月二十一日与宫观
　　叶棠绍定四年五月二十一日以朝议大夫直宝谟阁浙东提举暂兼七月十六日除提刑仍旧兼权十月十三日交割与程徽猷
　　程覃以中大夫直徽猷阁知绍定四年十月十三日到任六年九月因应办恭圣仁烈皇太后梓宫事务有劳除秘阁修撰十一月十三日除司农卿
　　叶棠以中大夫直宝谟阁浙东提刑于绍定六年十一月七日除金部郎官未上当月十五日除徽猷阁知端平元年十一月十六日依旧职差知太平州
　　黄壮猷端平元年十一月以朝请大夫金部郎官除直秘阁知十二月十二日到任三年十一月十五日除尚右郎官
　　李鸣复嘉熈元年二月以端明殿学士朝奉大夫签书枢宻院事兼参知政事除资政殿学士知十七日到任当年六月二十三日召赴行在八月十六日除参知政事
　　潘刚中嘉熈元年十月十九日以朝议大夫浙东提刑暂权十二月磨勘转中奉大夫二年闰四月十三日交割与赵大资
　　赵善湘以资政殿大学士银青光禄大夫沿海制置使兼知庆元府于嘉熈二年三月依旧职知闰四月十三日到任三年六月二日依旧职提举临安府洞霄宫
　　余天锡嘉熈三年六月除资政殿学士知七月十六日到任四年四月初三日召赴行在
　　蔡范嘉熈四年四月以朝请大夫新除司农卿除直徽猷阁知六月二十一日到任淳祐元年五月磨勘转朝议大夫九月除直龙图阁依旧知二年二月十六日召赴行在奉事六月九日除司农卿
　　史岩之淳祐二年三月以龙图阁学士通奉大夫知十月初十日到任三年三月磨勘转正议大夫四年七月十三日除端明殿学士依旧知十七日改知福州
　　章颐淳祐四年七月二十一日以朝散大夫直华文阁浙东提举暂权十月十六日交割与史阁学
　　史宅文淳祐四年七月以华文阁学士通奉大夫知十月十九日到任十二月磨勘转正议大夫五年十一月以职事修举除敷文阁学士依旧知六年三月十六日除工部尚书
　　赵性夫淳祐六年四月五日以朝奉大夫直秘阁浙东提刑兼权十月除直华文阁令再任依旧兼权七年五月六日除直徽猷阁知八年正月除大理少卿未上二月除直宝文阁依旧知七月兼提举十月三日令赴行在奏事九月除宗正少卿
　　赵希朴淳祐八年十二月以中奉大夫新除司农少卿兼检详除直华文阁知九年正月十一日到任当月兼权提举六月三日罢
　　洪薿淳祐九年六月九日以朝散郎浙东提刑劄兼权七月十七日被防暂兼权十一月交割与吴大资
　　吴潜淳祐九年八月以资政殿学士太中大夫知十一月八日到任十二月八日除同知枢密院事兼参知政事
　　洪薿淳祐九年十二月十八日再以朝请郎直秘阁浙东提刑劄兼权十年三月十三日被防兼权八月十二日除刑部郎官二十一日除直宝谟阁知寻别与州郡差遣
　　马天骥淳祐十年八月二十七日以朝请大夫直秘阁浙东提举被防兼权十月五日除宗正少卿十四日除秘阁修撰知仍兼提举十一年十月十二日除权兵部侍郎十七日除知庆元府
　　楼治淳祐十一年十月以中奉大夫集英殿修撰知闰十月初八日到任十一月十一日暂兼提举十二年正月十三日暂兼提刑四月磨勘中大夫八月依旧职提举江州太平兴国宫
　　程沐淳祐十二年八月十二日以朝奉大夫浙东提举时暂兼权宝祐元年三月二十四日交割与集撰陈侍郎
　　陈显伯淳祐十二年八月以太中大夫集英殿修撰新知婺州改知宝祐元年三月二十四日到任二年正月十二日除权兵部侍郎
　　厉文翁宝祐元年十月以承议郎集英殿修撰知二年正月二十九日到任四月以前知临安府职事有劳特转朝奉郎十月二十六日依旧职改知庆元府
　　史字之宝祐二年十月以焕章阁学士太中大夫知十二月十四日到任四年正月以职事修举特除徽猷阁学士仍知十月八日召赴行在十一月一日除工部尚书
　　顾岩宝祐四年十月二十五日以承议郎浙东提刑时暂兼权五年八月初四日交割与谢秘撰
　　谢奕修以中奉大夫太府卿除秘阁修撰知宝祐五年八月初四日到任六年七月初四日除右文殿修撰赐紫章服依旧任开庆元年八月初一日除集英殿修撰依所乞提举隆兴府玉隆万夀宫仍赐金带许令服系二十一日交割与厉待制
　　厉文翁开庆元年六月以朝奉大夫徽猷阁待制知八月二十一日到任十月二十九日除宝文阁待制知临安府十一月初八日交割与何敷文
　　何梦祥以朝奉大夫试司农卿兼知临安府除直敷文阁与厉待制两易开庆元年十一月初八日到任景定元年二月初六日除直徽猷阁主管建宁府武夷山冲佑观
　　叶隆礼景定元年二月以朝奉大夫除直宝文阁知十六日到任四月二十六日交割以次官离任
　　郑雄飞景定元年五月初五日以朝散大夫直宝章阁浙东提举被防时暂兼权七月十七日交割与谢集撰
　　谢堂景定元年五月以朝奉大夫集英殿修撰知七月十七日到任十月除宝章阁待制提举佑神观仍奉朝请特赐金带许令服系
　　林光世景定元年十月二十八日以朝奉大夫浙东提举被防时暂兼权十二月初十日交割与秘阁季户部
　　季镛以朝散郎知温州除左曹郎官未供职间除直秘阁知景定元年十二月初十日到任二年七月二十六日以职事修举陞直宝谟阁依旧任十二月初九日被防时暂兼权提举三年五月初九日除将作监十一日陞直焕章阁依旧知十一月初八日陞直宝文阁令再任十二月二十日除直龙图阁两浙转运副使
　　杨瑱景定三年十二月以朝议大夫右文殿修撰新知宁国府除集英殿修撰知四年二月二十七日到任十月十九日令赴行在奏事
　　朱应元景定四年十月二十五日以朝请郎直徽猷阁浙东提举被防时暂兼权五年正月初五日除直显谟阁浙东提刑兼提举仍暂权二月二十六日除监察御史兼崇政殿説书
　　提刑题名
　　提防刑狱置使始于淳化三年两浙皆隷所部熈宁九年分两浙为东西路明年复合建炎四年用熈宁法复分为二自置使以来中间尝兼用武臣建炎间省去乾道中复置淳熈末又省自绍圣以上其姓名皆不可考元符以后始有壁记故得以着録
　　白具元符三年正月初四日以朝散郎到任
　　王祖道元符三年七月二十日以朝散大夫到任胡师文崇宁元年三月初四日以朝散大夫到任程遵彦崇宁元年【阙】月【阙】　日以朝请大夫到任蔡肇崇宁元年七月二十四日以朝奉郎到任
　　虞谟崇宁元年十二月十六日以承议郎到任
　　周彦质崇宁二年二月初五日以朝请郎到任十二月二十五日移淮南转运副使
　　强浚明崇宁三年三月初五日以朝奉郎到任四年九月初六日罢
　　祖理崇宁三年六月二十九以朝散郎到任四年二月十四日罢
　　黄克俊崇宁四年四月二十九日以朝散郎到任五年十二月二十四日移知光州
　　马玿崇宁五年正月十九日以朝请大夫到任大观元年正月初八日罢
　　董正封大观元年二月初九日以中散大夫到任当年闰十月初四日除发运副使
　　钱景逢大观元年二月二十日以朝奉大夫到任当年闰十月十五日移江东提刑
　　盛章大观二年三月以奉议郎到任当年十月初八日除兵部员外郎
　　毕渐大观二年十一月以朝散郎到任大观三年四月罢
　　朱维大观三年三月十四日以中大夫到任政和元年七月二十五日移知兴仁府
　　蔡安持大观四年五月以朝请大夫直秘阁到任政和元年六月召赴阙
　　李景夏政和元年四月以朝散郎到任当年五月罢虞谟政和【阙】年七月十八日到任以朝奉大夫到任政和三年正月二十六日罢任
　　周邦式政和二年六月以朝请大夫到任三年四月十七日移江东提刑
　　罗选政和三年四月以朝散郎到任当年十一月除少府少监
　　卢天骥政和六年六月十九日以朝散郎到任政和八年闰九月初九日除左司员外郎
　　周格政和八年闰九月十四日以朝请大夫到任当年十月十八日罢任
　　蔡佃政和八年十一月十七日以朝请郎直秘阁到任宣和元年八月十三日罢任
　　郑南宣和二年二月二十五日以朝散郎到任当年七月二十二日罢任
　　张苑宣和二年七月二十三日以中奉大夫直秘阁到任宣和三年二月二十三日罢任
　　杨应诚宣和三年二月初八日以武功大夫成州团练使到任宣和五年五月二十日移河北河东宣抚使管勾机宜文字
　　章綡宣和三年三月二十六日以朝散大夫到任宣和四年六月十三日就除知越州
　　高士曈宣和三年七月初二日以武显大夫兼阁门宣赞舍人到任当年九月初九日依旧淮南提刑
　　王仲闳宣和四年六月二十九日以朝请郎直秘阁到任宣和五年五月二十日除本路转运副使
　　胡邃宣和五年六月二十四日以中奉大夫到任宣和七年五月除北郎中
　　栁宗杰宣和七年以朝奉郎到任
　　季质靖康二年以朝奉郎直龙图阁到任
　　王翿建炎四年以朝奉郎到任
　　韩肤胄建炎四年三月以朝散郎到任七月致仕施坰建炎四年八月以朝请大夫到任绍兴二年正月分过浙西
　　孙近绍兴二年正月以左朝议大夫充秘阁修撰到任二年转左中奉大夫三年三月除秘书少监
　　张宗臣绍兴三年四月以左朝奉大夫到任十月罢周纲绍兴三年十月以左奉议郎到任四年四月召赴行在
　　明橐绍兴四年四月以左奉议郎到任六年正月致仕刘一止绍兴六年二月以左承议郎直显谟阁到任八年二月满罢
　　谢祖信绍兴八年三月以左承事郎直秘阁到任九年正月召赴行在
　　范同绍兴九年正月以左朝请郎直宝文阁到任八月召赴行在
　　李维绍兴九年九月以右朝奉郎直秘阁到任十年四月与福建提刑宋孝先两易
　　宋孝先绍兴十年四月以左中奉大夫直秘阁到任十月通理满罢
　　吕用中绍兴十年十二月以右宣敎郎到任十二年十二月改知泉州
　　范振绍兴十三年正月以左朝请大夫到任九月罢吴序宾绍兴十三年十月以右朝奉大夫到任十四年四月与知泉州吕用中两易
　　吕用中绍兴十四年八月以右奉议郎直秘阁到任十五年五月宫祠
　　朱敦儒绍兴十五年六月以左朝奉郎到任十六年十二月罢
　　林师説绍兴十七年六月以右朝请大夫到任十二月罢
　　秦昌时绍兴十七年十二月以左朝散郎提举权十九年除直秘阁正除及再任至二十四年十二月致仕
　　曽几绍兴二十五年十二月以左朝请大夫到任二十六年三月改知台州
　　宋棐绍兴二十六年三月以左朝请大夫到任二十七年三月改知扬州
　　邵大受绍兴二十七年四月以左朝请大夫提举权十一月正除二十八年十月改浙西提刑
　　徐度绍兴二十九年六月以左朝请郎到任三十年七月除枢密院检讨
　　樊光逺绍兴三十一年三月二十六日以左朝奉郎到任三十二年九月除吏部员外郎十月续奉圣防樊光远以疾称嗣可依旧浙东提刑十月十日还任隆兴元年六月成资替
　　王葆隆兴元年六月十三日以左朝请大夫到任乾道元年二月二十一日宫祠
　　任文荐乾道元年四月十三日以左朝请郎到任乾道二年三月二十八日召赴行在
　　张津乾道二年五月二十七日以左朝请郎到任乾道三年五月除直秘阁知明州
　　栁大节乾道三年六月以右朝奉大夫到任当年八月罢
　　芮晔乾道四年十一月以左朝散郎到任乾道五年八月除国子司业
　　程大昌乾道五年九月以左朝奉郎直龙图阁到任乾道七年六月除江东运副
　　乾道六年六月二十三日奉圣防诸路各置武臣提刑一员
　　张方乾道六年十月以武功大夫兼閤门宣赞舍人到任乾道七年八月致仕
　　范成象乾道七年八月以左朝散郎到任乾道九年改除福建提刑
　　张抡乾道七年十月以均州防御使到任乾道九年正月除利州观察使知池州
　　郑兴裔乾道九年六月以武功大夫江州观察使到任淳熈元年四月除浙西提刑
　　赵彦端乾道九年九月以左朝奉大夫直宝文阁到任淳熈元年三月宫祠
　　韩侯淳熈元年八月以武节大夫高州刺史到任淳熈三年二月宫祠
　　胡仰淳熈元年十一月以朝散大夫直秘阁到任淳熈二年三月罢任
　　吴交如淳熈二年四月以朝散大夫直秘阁到任十月召除大理少卿
　　芮煇淳熈二年十二月以朝散大夫到任淳熈四年十月以职事修举除直显谟阁当月召除秘书少监
　　傅自得淳熈五年七月以朝散郎直秘阁到任当年八月罢
　　赵益淳熈五年十月以武徳大夫文州刺史到任淳熈七年十一月再任淳熈八年八月召除知閤门事
　　巩湘淳熈五年十二月以朝散大夫直敷文阁到任淳熈七年十二月改知广州
　　姚宗之淳熈七年十二月以承议郎到任淳熈八年八月除江西提刑
　　傅淇淳熈八年九月以朝请大夫到任淳熈九年九月改浙西提刑
　　张诏淳熈八年十一月以武经大夫到任淳熈十年五月改江东提刑
　　邱崈淳熈十年七月以朝奉大夫直秘阁到任淳熈十一年十二月初二日改知平江府
　　赵公硕淳熈十二年二月初五日以朝议大夫直龙图阁到任淳熈十三年六月宫祠
　　延玺淳熈十三年七月二十五日以武功大夫高州刺史到任淳熈十三年五月二十三日除知閤门事
　　赵不违淳熈十五年六月十六日以武经大夫到任淳熈十六年正月罢
　　周颉淳熈十六年正月二十八日以朝议大夫直显谟阁到任绍熈元年二月二十一日除福建运使
　　蔡戡绍熈元年四月十一日以朝散大夫直宝文阁到任当年七月二十八日除中书门下省检正诸房公事
　　林提绍熈元年八月二十六日以朝请郎到任绍熈二年七月十八日磨勘转朝奉大夫当日改江西转运判官
　　虞俦绍熈二年八月初七日以朝奉大夫到任二年二月初二日得防与郡
　　陈倚绍熈三年三月六日以朝散大夫直徽猷阁到任四年二月十七日除大理卿
　　陈绍熈四年三月二十八日以奉直大夫到任庆元元年正月十一日除右侍郎官
　　谢源明庆元元年二月二十五日以朝请大夫直焕章阁到任当年十一月二十一日召赴行在
　　李大性庆元元年十二月十九日以朝散大夫到任庆元三年三月【阙】　日召赴行在
　　张伯核以朝请大夫监察御史除庆元三年三月二十八日到任当年十一月二十一日除直华文阁知绍兴府
　　张孝曽以朝请大夫新湖南运判除庆元四年正月初五日到任当年四月二十七日除福建运使
　　俞丰以朝请大夫浙西提举除庆元四年五月二十七日到任次年四月二十九日除直秘阁当年十月十七日除中书门下省检正诸房公事
　　李洪以朝奉大夫浙东提举除庆元六年闰二月二十八日到任当年五月二十九日罢
　　周珌以朝议大夫湖北提刑除庆元六年十月二十四日到任嘉泰元年正月十三日以应办有劳除直敷文阁当月十九日宫祠
　　【阙】焕以中奉大夫太常少卿除直显谟阁除嘉泰元年六月初六日到任嘉泰二年四月二十六日召赴行在
　　时佐以中大夫直华文阁淮南运判除嘉泰二年十二月三十日到任
　　施康年以朝请大夫福建提刑除嘉泰四年三月三日到任当年十月二十七日除司农卿
　　权安节以朝散大夫司农卿除充秘阁修撰除嘉泰四年十一月十七日到任当年十二月十六日改差知鄂州
　　赵时逢开禧元年正月初十日以朝散郎直秘阁到任次年正月十七日召赴奉防除左曹郎官
　　傅伯成开禧二年四月十四日以朝议大夫到任当年十一月初六日除直龙图阁知庆元府
　　李珏以朝奉大夫江东提刑除开禧三年四月十五日到任当年十月内应办有劳特转一官当年十一月十九日除直宝谟阁知绍兴府
　　孙昭先以朝散大夫吏部郎中除开禧三年十二月二十九日到任嘉定二年二月十七日召赴行在除尚左郎官
　　谯令宪以朝散大夫直显谟阁知婺州除嘉定二年八月初四日到任四年九月初四日除直宝文阁江东运副
　　赵彦倓以朝散大夫考功郎中除嘉定四年十二月十五日到任次年四月十六日除直秘阁当年八月初一日除宝谟阁知绍兴府
　　王渥以朝奉大夫浙东提举除嘉定五年八月十六日到任次年三月二十八日除知贑州
　　程覃以朝散大夫浙东提举兼权庆元府除嘉定六年十月二十三日交割职事仍旧兼权知庆元府嘉定八年五月二十五日除侍右郎官
　　叶笺嘉定八年六月二十一日以朝请大夫赐紫金鱼袋到任嘉定九年正月一日除直秘阁知绍兴府
　　沈曍以朝议大夫秘阁修撰知平江府除嘉定十年七月初十日到任十二年八月十二日除太府卿
　　汪纲以朝请郎直秘阁新知婺州除嘉定十二年十二月十三日到任十四年十月兼权绍兴府十二月除直焕章阁知绍兴府兼权十七年四月除直龙图阁知绍兴府兼权宝庆元年四月除右文殿修撰再任仍兼二年七月除集英殿修撰再任仍兼二年九月乞差正官防依
　　麋溧以太常少卿除宝庆二年十月初五日到任汪统以侍右郎官除绍定元年十二月二十八日到任四年五月二十一日宫观
　　叶棠绍定四年五月二十一日以浙东提举暂兼七月十六日正除隄刑八月七日到任六年十一月四日除金部郎官十三日除直徽猷阁知绍兴府浙东安抚使
　　李大谦以尚右郎中除端平元年正月初八日到任牛大年以侍左郎官除端平元年三月十一日到任当年八月二十四日除直敷文阁主管建康府崇禧观
　　曹豳以浙西提举除端平三年二月二十九日到任十一月十八日召赴行在除工部郎官又除国子司业未行又除左司谏
　　潘刚中以太府寺丞除嘉熈元年三月三日到任二年闰四月二十三日召赴行在除侍右郎官
　　项容孙以侍右郎官除嘉熈二年五月二十二日到任三年二月七日除尚左郎官
　　章谦亨以知衢州兼嘉熈三年六月十一日交割十二月十三日除直秘阁浙东提刑兼知衢州嘉熈四年十一月宫观
　　马光祖淳祐元年二月十九日以浙东提举兼权九月十一日除直宝谟阁浙西提刑
　　徐鹿卿淳祐元年七月五日以江东运判知太平州除九月十日除直秘阁依旧提刑仍暂兼提举于十月二十日到任
　　吕午以新知泉州除淳祐二年十一月初四日到任三年四月二十七日除监察御史
　　陈晋接以秘书省著作郎兼宗学博士兼权侍左郎官于淳祐三年六月初五日除仍时暂兼权婺州十九日交割本司职事淳祐四年二月免兼婺州囘司三月二十七日除将作少监
　　赵性夫以右曹郎官除淳祐四年九月一日到任六年十月十八日除直华文阁再任淳祐七年五月六日除直徽猷阁知绍兴府浙东安抚
　　杨伯嵒以吏部郎官除淳祐七年五月十六日到任八年正月一日除枢宻院检详诸房文字
　　高斯得以知严州除淳祐八年七月二十八日到任九月二十一日除江西运判
　　洪薿以江西提举除淳祐八年十一月十六日到任九年十一月九日除直秘阁依旧十年【阙】月十二日除刑部郎官二十一日除直宝谟阁知绍兴府浙东安抚
　　蔡抗以江东提刑除淳祐十一年三月二十二日到任七月二十三日依旧直宝谟阁浙东提刑兼知婺州次年正月一日除国子司业兼资善堂赞读
　　袁立儒以福建提举除淳祐十二年十二月二十二日到任
　　尤煓以度支郎官除宝祐元年十月初七日到任饶虎臣以前福建运副改湖北运副兼知鄂州未赴除于宝祐二年十月十七日到任四年正月一日除太府卿
　　汪应元以主管建康府崇禧观依旧职除宝祐四年三月二十一日到任
　　顾嵒以大宗正丞兼刑部郎官除于宝祐四年九月五日到任除直秘阁职任仍旧十一月十七日除左曹郎官
　　何梦祥以军器监兼崇政殿説书除于宝祐五年十一月二十八日到任开庆元年九月二十日除直华文阁湖南提刑二十六日除司农卿兼临安府浙西安抚
　　陈仁玉开庆元年十一月初四日以秘书郎兼礼部郎官兼崇政殿説书除直秘阁浙东提刑兼知衢州十一月初十日到任景定元年五月二十九日特陞直华文阁依旧八月十一日陞直敷文阁依旧九月初二日囘司二十九日离任
　　魏克愚以金部郎官除景定二年正月二十八日到任五月一日除直秘阁依旧仍兼知婺州两具辞免二十二日除直宝章阁两浙运判
　　孙子秀景定二年五月二十三日以浙西提刑陞直华文阁除仍兼知婺州当年七月十一日到任景定三年正月十九日依所乞免兼婺州囘司二月初二日离任
　　曹孝庆以前湖南运判陞直宝章阁除景定三年四月二十二日到任九月初六日除右正言兼侍讲
　　李芾端平宪大谦之子以知吉州除仍兼权知温州于景定三年十二月十二日交割职事四年十一月二十六日赴行在奏事五年二月初四日除浙西提刑
　　朱应元以浙东提举进直显谟阁除景定五年二月初八日交割二十六日除监察御史
　　提举题名
　　提举常平仓事创于熈宁二年崇宁中又置提举茶盐事绍兴中合常平茶盐为一司初置治于苏大观中又徙杭宣和以后遂定治于越自熈宁以来或并或省治所移徙亦不一以故姓名不复可考断自宣和六年孙庄以下备录如左
　　孙庄宣和六年四月十八日以朝请郎到任宣和七年二月十六日得替
　　王赐宣和七年四月初四日以通直郎到任当年七月初八日罢
　　郑松年宣和七年七月初八日以通直郎到任建炎二年八月初三日得替
　　张伯旧建炎二年八月初三日以通直郎到任当年九月初十日致仕
　　李迁建炎二年十一月初二日以朝请大夫到任建炎三年九月二十三日致仕
　　蔡向建炎四年二月初七日以承议郎到任绍兴二年二月初十日得替
　　王然绍兴二年二月初十日以右朝奉大夫到任绍兴三年三月初六日罢
　　韩协绍兴三年三月二十七日以右奉议郎到任绍兴五年四月初七日得替
　　韩临亨绍兴五年四月二十七日以左朝奉大夫到任当年闰二月十三日奉圣防常平并入茶盐司仍以提举茶盐常平等公事为名绍兴七年四月二十九日得替
　　胡説修绍兴七年四月二十八日以右朝请大夫到任绍兴九年正月初五日致仕
　　张宇绍兴九年三月十七日以左朝请郎到任当年九月十三日奉勅常平司职事依旧令提刑司兼管绍兴十年七月初九日除司勲郎官
　　王鈇绍兴十年十月初六日以右朝请郎到任绍兴十二年十月二十一日得替
　　虞防绍兴十二年十月二十一日以右朝奉郎到任绍兴十三年九月二十六日罢
　　韦夀成绍兴十三年十二月二十一日以右朝奉大夫到任绍兴十五年正月二十九日改除浙西提举茶盐
　　高世定绍兴十五年三月十九日以右朝请大夫直显谟阁到任当年八月十一日改除浙西提举茶盐
　　郑侨年绍兴十五年八月二十七日以右朝奉大夫直秘阁到任当年八月二十六日奉圣防改充提举常平茶盐公事绍兴十七年七月十二日除江东运使
　　秦昌时绍兴十七年八月初一日以左承议郎到任绍兴十九年【阙】月【阙】　日在任改除浙东提刑
　　游掞绍兴二十年十月初二日以右朝奉郎到任绍兴二十二年六月初三日致仕
　　高百之绍兴二十二年六月二十九日以右通直郎直秘阁到任绍兴二十四年十二月十八日改除温州
　　黄兑绍兴二十五年正月初二日以右朝请大夫到任权当年六月二十一日正除当年十一月二十五日罢
　　赵公称绍兴二十六年四月初七日以左承议郎到任绍兴二十七年二月【阙】　日除江西运判
　　邵大受绍兴二十七年三月二十三日以左朝散大夫到任当年十一月十六日除浙东提刑
　　都絜绍兴二十八年四月二十九日以左朝奉大夫到任绍兴三十年二月初一日改除户部郎官总领钱粮
　　张庭实绍兴三十年五月初七日以左朝散大夫到任绍兴三十二年十二月二十三日得替
　　喻樗绍兴三十二年十二月二十四日以左朝奉大夫到任乾道元年二月二十五日得替
　　高敏信乾道元年二月二十六日以左朝散大夫到任乾道元年八月十二日罢
　　宋藻乾道元年八月二十一日以左朝散郎到任乾道三年四月初五日主管台州崇道观
　　徐蒇乾道三年八月二十六日以左朝散郎到任乾道五年六月初三日知秀州
　　苏峤乾道五年十月初五日以右朝奉郎到任乾道七年六月初八日召除吏部郎官
　　唐閟乾道七年六月二十一日以右朝散郎到任当年七月二十四日改除户部郎官淮西总领
　　郑良嗣乾道七年八月初九日以右承议郎到任乾道九年九月十八日除福建提刑
　　刘孝韪乾道九年十月十一日以右朝奉大夫直秘阁到任淳熈元年八月内除直徽猷阁当月二十六日赴召
　　折知常淳熈元年九月初二日以宣教郎到任淳熈二年三月十五日罢
　　陈举善淳熈二年四月十九日以承议郎直龙图阁到任淳熈三年七月十七日除浙西提刑
　　何称淳熈三年八月二十七日以朝散郎到任淳熈四年八月十五日改福建提举
　　姚宗之淳熈四年八月十七日以承议郎到任淳熈六年二月二十五日除浙东提刑
　　李宗质淳熈六年三月初八日以承议郎到任当年十一月初四日罢
　　赵韫淳熈六年十一月十四日以承议郎到任淳熈八年十二月初五日得替召赴行在
　　朱熹淳熈八年十二月初六日以宣教郎直秘阁到任淳熈九年九月十二日除直徽猷阁除江西提刑
　　余禹成淳熈九年九月二十三日以承议郎到任淳熈十年十月二十三日罢
　　勾昌泰淳熈十年闰十一月初八日以奉议郎到任淳熈十二年十月二十二日除浙西提刑
　　岳甫淳熈十二年十一月十一日以承议郎到任淳熈十三年十二月十四日知明州
　　田渭淳熈十四年二月十七日以奉议郎到任次年六月内除直秘阁十六年正月内除考功郎官
　　袁説友淳熈十六年正月十八日以朝请大夫到任当年七月十三日改除浙西提刑
　　郑湜淳熈十六年八月十七日以承议郎到任绍熈二年二月十二日知建宁府
　　李沐绍熈二年四月十七日以朝奉郎到任当年九月十六日改江东提举
　　黄唐绍熈二年十一月初一日以朝请郎到任绍熈三年十月【阙】　日奉圣防与郡
　　陈绍熈三年十二月初二日以奉直大夫到任绍熈四年三月二十八日除本路提刑
　　卫泾绍熈四年五月十九日以朝散郎到任是月二十七日丁母忧
　　李谦绍熈四年七月十五日以承议郎到任绍熈五年八月初四日赴召
　　李大性绍熈五年十月二十三日以朝散郎到任庆元元年十二月十九日除本路提刑
　　莫漳庆元二年五月初七日以朝议大夫直秘阁到任当年八月二十四日罢
　　刘诚之庆元二年十一月初四日以朝奉大夫到任庆元四年五月二十七日除直秘阁知平江府
　　赵公豫庆元四年七月十一日以中奉大夫到任庆元五年五月二十日召赴行在
　　李洪庆元五年七月初三日以朝奉大夫到任庆元六年闰二月二十八日除本路提刑
　　叶籈庆元六年八月二十八日以朝奉郎直秘阁到任嘉泰元年正月内除直焕章阁当年十月内改除江东提举
　　张经嘉泰元年十二月初二日以朝请大夫到任嘉泰三年八月内改除湖北提刑
　　李浃嘉泰三年十月初八日以朝散大夫到任嘉泰四年二月二十日磨勘转朝请郎大夫当年六月二十六日召赴行在
　　章燮嘉泰四年七月十九日以朝散大夫到任开禧元年八月十三日磨勘转朝请大夫二年三月除宝谟阁再任三年二月进职一年差知绍兴府
　　鲁幵开禧三年四月十九日以朝奉大夫到任当年十二月初六日转朝散大夫嘉定二年正月内被召
　　孟植嘉定二年四月初五日以朝请大夫到任嘉定三年四月二十日罢
　　王遇嘉定三年七月二十四日以朝散郎到任嘉定四年闰二月初六日改除大宗正丞
　　王渥嘉定四年闰二月初十日以朝请郎到任当年十一月初六日磨勘转朝奉大夫嘉定五年八月初一日除本路提刑
　　程覃嘉定六年正月十四日以朝奉大夫到任当年七月初四日磨勘转朝散大夫当年十月十一日除本路提刑兼权知庆元府
　　韩元礼嘉定六年十月二十九日以通直郎到任当年十二月十二日因进玉牒转奉议郎嘉定八年八月二十八日除刑部郎官未赴当年十月初九日以盐课増羡转承议郎当日除直秘阁知庆元府
　　李琪嘉定八年十二月初五日以承议郎到任嘉定九年五月二十三日兼权本路提刑嘉定十年正月十一日除礼部郎官
　　赵伉夫嘉定十年正月二十四日以朝散郎到任当日兼本路提刑次年三月初一日磨勘转朝请郎当年十月二十六日除福建运判
　　喻珪以朝散郎知台州除嘉定十一年十一月十六日到任当月三十日磨勘转朝请郎次年二月初九日因任台州日催督捕获强寇有劳转朝奉大夫八月十三日兼权本路安抚提刑嘉定十三年九月十三日除知大宗正丞
　　章良朋嘉定十三年十一月初七日以承议郎到任以磨勘转朝奉郎嘉定十四年九月二十八日兼权知庆元府因该遇进宝赦特转朝散郎以调度兵将捕获海寇转朝请郎十五年十二月十四日除尚左郎官
　　齐硕嘉定十六年十月十七日以通直郎到任在任转奉议郎十七年七月被防兼权庆元府当年覃恩转承议郎宝庆元年十一月除金部郎官
　　金铸宝庆二年正月十一日以朝请郎到任宝庆三年四月差知汀州
　　李夀朋宝庆三年十月十九日以朝请大夫直宝章阁到任绍定元年十一月除左曹郎官十二月除直宝谟阁知平江府
　　余铸绍定元年以朝奉大夫十二月十二日到任当月二十七日除右曹郎官兼右司郎官
　　叶棠绍定二年正月以朝请大夫到任十二月暂权台州四年二月除直宝谟阁依旧囘司暂权浙东提刑绍兴府浙东安抚七月依旧职除浙东提刑暂权提举绍兴府浙东安抚
　　黄壮猷绍定六年以朝奉大夫九月二十六日到任十一月暂权提刑端平元年七月除金部郎官
　　曽天麟端平元年以朝散大夫八月初一日到任二年十二月除都官郎官
　　陈振孙端平三年二月初六日以朝散大夫知台州兼权八月正除十月二十八日到任嘉熈元年五月改知嘉兴府
　　卫洙嘉熈元年以朝请郎六月十七日到任二年十月十七日除右曹郎官
　　范镕嘉熈三年以朝奉大夫四月二十六日到任四年十一月除侍左郎官
　　马光祖嘉熈四年以朝请大夫直秘阁十二月二十六日到任淳祐元年二月兼权提刑九月进直宝谟阁除浙西提刑
　　袁立儒淳祐二年以朝奉大夫直秘阁五月初三日到任三年二月除侍右郎官
　　童颐淳祐三年以朝散大夫直宝谟阁五月初一日到任四年六月除将作监七月除直华文阁依旧浙东提举五年七月满替
　　章端子淳祐五年以朝奉郎七月二十四日到任六年八月兼权温州十月离任
　　赵与杰淳祐六年以朝请郎军器监除十一月二十一日到任八年正月除司农少卿二月除直宝谟阁依旧浙东提举暂兼提刑六月除太府卿
　　严粲淳祐九年以朝请郎八月二十一日到任十年正月除仓部郎官
　　马天骥淳祐十年以朝请大夫直秘阁二月十八日到任十月除宗正少卿又除秘阁修撰知绍兴府仍兼提举
　　谢奕修淳祐十一年以朝议大夫直华文阁闰十月初七日到任十一月初四日丁父忧
　　程沐淳祐十一年以朝请郎二月十二日到任八月十二日暂权绍兴府宝祐元年四月离任
　　赵隆孙宝祐元年以朝请大夫六月十三日到任宝祐二年五月除直秘阁知泉州兼提举福建市舫
　　吴革宝祐二年以朝奉郎八月十三日到任三年八月除尚右郎官兼权左司
　　季镛宝祐三年以朝奉郎十一月初六日到任宝祐五年二月召赴行在奉事
　　赵防夫宝祐五年以朝议大夫四月十五日到任宝祐六年十二月赴都堂禀议
　　赵希楒宝祐六年以朝奉郎枢宻院编修官兼权右曹郎官权浙东提举十二月初七日到任开庆元年二月正除九月除右司
　　史【阙】之开庆元年以朝议大夫九月二十八日到任十一月十九日离任
　　郑雄飞景定元年以朝散大夫直宝章阁除暂兼权绍兴府浙东安抚司职事五月初八日到任当年八月召赴行在奏事九月除尚左郎官兼太子侍读
　　林光世景定元年以朝奉大夫将作监除十月十八日到任十一月时暂兼权绍兴府浙东安抚二年五月除直秘阁依旧十月勅特赐同进士出身十一月除司农少卿
　　钱可则景定三年以承议郎直徽猷阁六月十五日到任十一月除左曹郎官四年正月除军器监兼左曹郎官
　　朱应元景定四年以朝请郎直徽猷阁四月十三日到任十月时暂兼权绍兴府浙东安抚五年正月直显谟阁除浙东提刑兼提举时暂兼权绍兴府浙东安抚二月除监察御史兼崇政殿説书
　　李献可景定五年以奉议郎兼权提刑五月初一日到任










　　防稽续志巻二
<史部,地理类,都会郡县之属,会稽志__会稽续志>
　　钦定四库全书
　　防稽续志巻三　　　　　　宋　张淏　撰安抚司签防【属官廨舍附】
　　安抚司签防在府治仪门之西嘉定十六年汪纲重建而移门于仪门之外
　　参议机宜抚干旧无廨舍皆僦居于市嘉定十六年汪纲以武宪旧衙拆而改创胪列有序参议滕璘作题名记纪之甚详
　　通判防
　　通判北防在府治之东嘉定十七年夏通判府事沈绎召为大理正绎去郡守汪纲亟捐钱二百万重葺之于是庭宇稍整洁便坐之前多植木樨嘉泰辛酉施宿因名之曰桂堂有小圃颇幽雅一池清洁可爱嘉定甲戌袁申儒临池作亭名曰渌秀池傍环植以梅袁于梅林中作亭摘曽子固忆越中梅诗冷香幽艶向谁开之句名曰冷香又一亭亦袁作名曰逍遥游曽子固倅越刘贡父以诗送之云君为逍遥游亭名本诸此袁又作一室曰卧龙斋以其檐俯卧龙之麓也斋傍地形稍高爽宜于观眺湖山之胜尽在目前嘉定癸未沈绎作亭命之曰防稽图画有井极清洌泉脉来自卧龙齐唐文集有越州通判防事后新凿方井诗云卧龙山脚寒岩底沮洳泥涂不记年疏引一朝逢智匠坐令咫尺变璇渊待时藏用懐灵徳济物施功假世贤畱作越人歌咏事召棠隂下酌贪泉惜开井之倅姓名不传
　　通判南防倅吏文卿创世防堂其父定之时为江东仓使有记载其事后史安之为代葺治加备有水竹桥亭之胜
　　通判东防乃员外置久废不差廨宇旧寓武宪防嘉定十七年以监六部门顔耆仲为添差通判郡始葺路钤防为之先是有路钤一员专一修奉欑宫十六年台察李伯坚乞罢去路钤降防差通判一员专一主管至是始除耆仲云
　　签防
　　签防敝甚外限仅以竹篱见者陋之嘉定十七年守汪纲重修及创倅幕位次重建两廊大门于是稍称大府之体
　　乡
　　余姚
　　双鴈乡在余姚县东南一里孔记云虞国余姚人为日南太守有惠政行部有双鴈随轩翔舞秩满还家鴈亦随归遂生息成羣国死犹依其墓不去
　　上虞
　　游谢乡俗传谢康乐旧游
　　镇
　　山隂
　　钱清镇在县西北五十里行人至此多有待潮过堰之阻故陈渊有诗云江潮来去自有时扁舟阁浅心如飞岸容霜竹青照眼春信梅花香扑衣天寒鄞江道路阻嵗晏钱清风俗非故园囘首二千里落日看尽行云归
　　萧山
　　西兴镇前志云西陵城在萧山县西十二里吴越武肃王以西陵非吉语遂改曰西兴今按越絶书浙江南路西城者范蠡屯兵城也其陵固可守故谓之固陵详此即今之西陵也越绝书所云图经前志俱不曽引及惜哉吕祖谦有西兴道中二絶云凫鹜迎船自有情随波故起緑鳞鳞野花照水开无主谁信春归巳两旬桑麻张主不知春帝恐莺花太断魂东岸红霞西岸緑却将影色为平分
　　渔浦镇在县西三十里梁丘希范宋谢灵运唐孟浩然皆称为鱼浦潭对岸则为杭之龙山故潘阆诗云渔浦风水急龙山烟火微
　　市
　　防稽
　　平水市在县东二十五里元稹序白氏长庆集云予尝于平水市中见村校诸童竞习歌诗召而问之皆对曰先生教我乐天微之诗固亦不知予之为微之也其自注云平水镜湖傍草市名
　　萧山
　　临浦市在县南三十里唐施肩吾诗有旅次临浦市者即此地也
　　上虞
　　五夫市在县北三十五里有唐防昌三年余球五大夫市新桥记刻于市中一石塔之下前志碑刻门云石不存盖未尝见此刻也
　　和买
　　太宗时马元方为三司判官建言方春民乏絶时预给官钱贷之至夏秋令输绢于官故曰和买然在昔止是一时权宜措置至于一嵗之间或行于一郡邑而巳祥符中王旭知颍州因嵗饥出库钱贷民约蚕熟人输一缣其后李士衡行之陜西民以为便至熈宁新法之行乃施之天下示为准则是时防稽民繁而贪所贷最多【此据王明清挥麈録】后来钱既乏支所买之额不除遂以等户资产物力而科配焉然防稽为额独重于他处故至今以为病建炎三年九月二十四日御笔朕累下寛恤之诏而迫于经费未能悉如所懐今闻东南和预买绢其弊尤甚可下江浙减四分之一以寛民力绍兴遂获减免如诏防绍兴二年九月十七日守臣朱胜非又有请诏蠲免十分之一绍兴八年二月二十八日以此郡和买太重又减一万匹其累减如此其数尚一十四万六千九百三十八匹故淳熈中提防刑狱张诏乞用亩头均科奏状云浙东七州嵗发和买二十八万匹绍兴一府独当一路之半诏不知此是累减之数向来何止当一路之半耶淳熈八年闰三月一日指挥除豁徳夀宫延祥庄泰宁寺幷两櫕宫及诸县耕牛赁牛所科二千六百五十三匹三尺三寸淳熈十六年八月二十三日又特减四万四千三百八十四匹三丈六尺七寸遂以一十万匹为额【内本色七万九千三百八十一匹三尺九寸折帛二万六百二十八匹三丈六尺一寸】
　　陵寝
　　王明清挥麈録绍兴初昭慈圣宪皇后升遐曽纡以江东漕兼摄二浙应办用元符末京西漕陈向故事也朝论欲建山陵纡议以为帝后陵寝今存伊洛不日复中原即归祔矣宜以欑宫为名佥以为当遂用之后显仁皇后祔永祐陵遂易为欑然欑宫之名实始于纡之请也
　　宁宗皇帝永茂陵其地乃泰宁寺之旧址也嘉定十七年冬命吏部侍郎杨为按行使归奏云云独泰宁寺之山山冈伟特五峯在前直以上皇青山之雄翼以紫金白鹿之秀层峦朝拱气象尊崇有端门旌旗簇仗之势加以左右环抱顾视有情吉气丰盈林木荣盛以此知先帝弓剑之藏葢在于此寻令太史局卜格一起一伏至壬而后融结宜于此矣诏迁寺而以其基定卜
　　宫观
　　在城
　　天庆观在府之东南本唐之紫极宫也大中祥符中令州郡各建天庆观郡即以此宫应诏至今屋宇塑像造多当时旧物嘉定十五年守臣汪纲以圣祖殿盖瓦损漏木植亦多朽蠧乃重行整葺逾半载毕工帘帷供器易而新之以称朝家崇奉之意又以钱二十万命道士姜思正重建观之两廊于是祠庭之制益加整肃
　　防稽县
　　告成观在县东南七里政和中即禹庙为之故自三清殿及三门两廊皆政和以后所创独禹庙为旧物梅梁至今犹在则其古可知矣嘉定十五年郡守汪纲视事来谒覩其朽损即命整葺既加盖瓦又复甃砌于是殿宇内外丹垩彩饰灿然一新有古珪璧佩环藏于庙初绍兴二十七年祠之前一日忽光焰闪烁人即其处斸之得焉乾道五年官命置籍图其形使道士谨守之得珪嵗月人巳不详独王十朋防稽风俗赋云黄帝之鉴神禹之璧注云绍兴丁丑祠前光见人得之今所存环璧及梅梁识者以为皆非其真云
　　千秋鸿禧观初贺知章入道以其所居宅为观始曰千秋寻改天长乾道四年郡守丞相史忠定公奏移天长观额建于县东南五里嘉定十三年赐名千秋鸿禧仍为祠官典领之地前有亭曰鉴湖一曲又一亭曰怀贺皆史丞相建新额颁降守汪纲以观褊小无以掲虔即更新之为屋六十余间又増建真武殿先贤列仙祠并贺秘监祠爽气堂【纲有刻字留柱间云杜少陵为贺公作遣兴诗有爽气不可致之语真古今絶倡千秋建堂以此名之】又筑一园于观之前曰赐荣【园门柱间纲题其上云勅赐鉴湖水为君台沼荣此太白忆贺监诗也千秋观园成取诗中赐荣字以匾云】园有亭曰幽襟曰逸兴曰醒心曰迎棹皆纲所建又筑长堤十里夹道皆种垂杨芙蓉有桥曰春波跨截湖面春和秋半花光林影左右映带风景尤胜真越中清絶处也龙瑞宫前志云在县东南二十五里道家以为黄帝时尝建候神馆于此至唐神龙元年置懐仙馆开元二年因龙见改今额
　　按宫有石刻龙瑞宫山界至记不知何人所记乃贺知章书云宫自黄帝建候神馆宋尚书孔灵产入道奏改怀仙馆神龙元年再置开元二年敇叶天师醮龙现改龙瑞宫是则怀仙馆自宋巳有之唐不过再置尔此前志失于详考也有龙现坛祈祷极感应嘉定十四年浙东提刑汪纲以旱来祷设坛于宫忽有物蜿蜒于坛上体状殊异不类凡虺人皆知神龙所变化也继而雨如倾注叶适有诗云感格孰如汪仲举步虚未了龙来语防稽秦望都洗清越人唤作提刑雨葢记实也汪既领郡事遂重建龙祠颇为严饰又请于朝赐龙神庙额为嘉应庙云
　　寺院
　　圆通妙智教院在府东南有观音大士素着灵异乾道九年自浙以东旱甚钱公端礼来守以秋后四日开府亟迎请罄其精祷应答如响注雨弥日嵗遂中熟钱顾院宇庳陋圯坏弗称崇敬以状验诸朝诏赐度牒十五道俾易其旧大士妙相乃钱武肃应梦来自永嘉【大士应梦据王作重修院记云】
　　报恩光孝禅寺在府南龟山龟山一名飞来山寺初名宝林唐光宅中舍利见改曰光宅干符元年再建又改为应天元丰元年复曰宝林崇宁三年改崇宁万夀禅寺寻又改崇宁为天宁有塔高二十三丈随寺额以应天名钱端礼应天塔记云晋末有沙门昙彦与檀越许询度同造塔于山之椒彦有神异天降相轮故有应天之号前志拾遗门云应天塔今报恩寺浮图也吴越春秋范蠡谓句践曰王之筑城其应天矣义取此钱参政端礼撰报恩寺塔记云天降相轮故有应天之号恐别有证
　　按范蠡此语自谓筑城于释氏事何预乌得谓塔名取于此后来取寺名欲表降相轮之异故云应天塔应天二字偶同范蠡之语耳非取诸此也【或云应天名塔特取其高天降相轮理涉妄诞殆非然也】绍兴初以濮安懿王园庙寓焉郡守汪纲以钱十万令寺僧重加葺修于是庭宇益整肃焉
　　戒珠寺在府东北旧志纪载颇疎畧如寺初名昌安大中六年改戒珠皆不登载
　　按唐咸通三年衢州刺史赵璘直书戒珠寺云浙东观察治其东北有山曰蕺在晋为王逸少别址尚留故池与祠堂又云陈太建初有天竺徒辨博神异及死葬山上其形数见后梦语其门人曰必为卧像屋之以压我则不见为之果如言而所构华壮敞洁甲于郛内所为晋安寺者后值防昌废毁大中初复许郡府量立寺宇而越州得其五昌安在诏中六年六月又别以戒珠为名
　　防稽县
　　泰宁禅寺在县东南四十里旧号证慈绍兴初诏卜昭慈圣宪皇后欑宫以证慈视陵寺遂改赐今名自后永祐诸陵修奉皆在焉嘉定十七年以其地充永茂陵欑宫十月乃移寺于顔家山増创神位殿法堂方丈廊庑为屋二百五十余间深邃显敞比旧不侔矣
　　净胜院前志云在县南二十里唐中和三年齐肇以其祖丞相抗书堂建号水云塔院治平二年改赐今额按齐唐集有重葺圣夀寺诗唐自注云初远祖相国以所居石伞书堂建诗云建中天子寄弥纶筑隠商岩旧业存麟笔有文藏册府【先祖兼修国史】驷车流庆属衡门金绳宝构新空界剑树真游接九原藐矣诸孙愧前躅脱身仍谢北山猿是院中间尝为圣夀寺矣前志不书葢失于详考也
　　山隂县
　　本觉寺在县西北十五里梅山有适南亭熈宁中郡守程师孟所创适南葢取庄周大鹏图南之意云陆佃为之记嘉定十五年郡守汪纲以其为梅子真故居因重加整葺于是庭宇复还旧观
　　天衣寺在县西南三十里寺有唐人徐季海元微之白乐天李公垂诸作者诗文碑刻有化身普贤及飞来铜像化身普贤即晋僧昙翼栖此诵法华经感普贤应现详见李邕所作寺碑飞来铜像即海南维卫无量夀佛像云是阿育王第四女以姿貌寝陋冀其端严舍金铜冶铸斯像四十九躯首饰火焰足饰莲华布散天下为众生植福之本此山得其一灵异之迹见于王之道记云
　　嵊县
　　龙藏寺在县北四十五里旧号龙宫院有巨井深浚水色绀寒疑有蛟龙居焉又有老松如龙数百年物也唐李绅少尝经游赋诗其序云此寺摧毁积嵗贞元十八年予为布衣来游有僧曰修真自言居龙宫寺谓予言异日必当镇此为修此寺时以为狂易之言不之应至元和三年予以前进士为故薛苹常侍招至越中此僧巳卧疾使门人相告曩日所言必当镇此修寺之托幸勿见忘僧言寺有灵祗相告尔予问疾巳不能对及后符其言而询其存没则僧及门人悉殂谢召僧防真以俸钱为葺之累月而毕以成其往愿也寺成绅复为作文刻石以记故僧择璘有诗云吊古有心怀短李拂尘无力看丰碑
　　余姚县
　　普满寺在县东北之十里前志云周显徳六年建号灵瑞塔院大中祥符元年改赐今额
　　按寺有一铜牌其上镌刻云建除二年建此塔并屋舍因曰灵瑞塔院称越为东都盖是时尚属吴越也兼有徳韶国师名字韶善地理术故建立时预焉与前志所载嵗月不同必前志误也寺山即陈山有严子陵墓旧祠堂在廊庑间嘉定十七年郡守汪纲徙建于法堂之左仍创阁三间牓曰清风以志景慕之意
　　上虞县
　　法界院在县北一十五里图经及前志云唐咸通二年建后唐同光二年吴越给利济院额大中祥符改今额按寺乃因利济庙神而建寺有古断碑云宝厯元年掘石移基大和三年起门楼院宇等又唐人庙记云院与庙名咸为利济防昌五年天下庙庭例行停废惟此庙宇独与留存后佛教重兴一切仍旧【详见利济庙条下】详记所言是则咸通之前巳为寺久矣乌得言咸通二年方建利济之名唐巳称之又安得云吴越给额况自宝厯元年乙巳至咸通二年辛巳相去巳三十六年其误巳不待言
　　定善院在县东南里余俗呼为南塔初无勅额绍兴中李庄简公光在政府以其先陇在县之永丰乡大云墺有守坟精舍因申明乞额赐名定善后其家以定善之额移置此院院不知创自何时齐唐诗有题上虞南塔院云鴈级指高防登瞻地域灵路寻沧海断山带沃洲青则南塔之名其亦久矣
　　新昌县
　　宝相寺在县西南五里齐僧护尝隠于此防始到夜闻钟磬仙乐之音又时现佛像炜可骇由是啓愿凿百尺弥勒像像成端严伟特名闻中外其取异者像自石中凿出今佛身之后石壁之上有自然圆晕如大车轮正当佛首而四方阔狭一同无毫厘差佛身高广则咸平僧端辨尝记之云
　　按刘勰旧记齐永明四年有浮图氏厥号僧防尝兹矢誓期三生恭造弥勒之像梁天监十二年二月始经营开凿之洎毕龛高一十一丈广七丈深五丈佛身通高一十丈座广五丈有六尺其面自发际至颐长一丈八尺广如之目长六尺三寸眉长七尺五寸耳长一丈二尺鼻长五尺三寸口广六尺二寸从发际至顶高一丈三尺指掌通长一丈二尺五寸广六尺五寸足亦如之两膝跏趺相去四丈五尺壮丽殊特四八之相罔弗毕具谅嘉陵幷郡石像外至于斯天下鲜可比拟者
　　祖印院在县西南二十里初开元时僧神楷造维摩大疏一十二巻映水就岩抟泥自像楷高僧也尝为洛阳西明首座明皇钦崇之遗址有庵上有瀑布泉下数百尺惊雷溅雪动人耳目岩下清泉一滴烈日冻雨皆无盈缩味清甘甲于众水绍兴十一年张浚尝为院记云惟嵊县之南二十里有南岩相传是海门大禹时决水东注积砂成岩三山坡陀环绕其东断如玉玦东晋永和嵗中高僧释晖始小筑于此五代时钱氏以院分属新昌唐朝赐额名咸通本朝治平初赐今额自天姥岭驿路斗折入小径松杉排立如人物可数夹径有两浮图前有乳香岩杂花丛竹陆离可观岩腹有仙骨巨棺其险不可梯方腊寇入山从絶顶垂绠下窥棺中之藏唯见所蜕骨甚大与今人异其色微红如余霞也后山之巅有古钓车云是任公子以五十巨犗钓于防稽时所作
　　祠庙
　　府郭
　　城隍显宁庙在卧龙山之西南神州牧庞玉也自唐初立祠于此庙有梁开平武辰嵗吴越钱王重修墙隍神庙记墙隍即城隍也武辰即戊辰也避朱梁讳故以墙代城武代戊也嘉定十七年郡守汪纲重修旧虽以一僧掌香火而实无栖止之所纲于祠之西别创佛室斋堂寮舍厨湢无不备具俾常居以供香火
　　鲍郎庙前志云鲍郎庙在府南二里二百四步不言鲍郎为何时人及立庙之因按舆地志鲍郎名葢后汉鄮邑人为县吏县尝俾捧牒入京留家酣饮逾月不行县方诘责已而得报章果上达审究实然既死葬三十年忽梦谓妻曰吾当更生盍开吾冢妻疑不信再梦如初乃发棺其尸俨然如生苐无气息耳防器完洁若日用者冢之四傍灯然不灭膏亦不销郡人聚观咸神怪之立祠以祀自梁大通以来灵应益着庙初曰永泰王庙崇宁二年丰稷奏永泰犯哲宗陵名乞改为灵应诏如其请自后累封至忠嘉威烈惠济广灵王神鄮人而庙亦见于越者盖唐开元以前未创为明州时鄮县隷越故越亦有庙
　　防稽县
　　昭顺灵孝夫人庙在县东七十二里曹娥镇盖汉上虞孝女曹娥也娥葬于祠之后祠在江之南江之北即隷上虞墓地及祠旧属上虞不知何时拨入防稽也政和中加封其诰中尚云越中上虞县灵孝夫人则政和以后方隷防稽神灵异昭彰往来泝潮济江信若影响庙旧曰贞孝【今庙中有古石刻尚存可考】天圣以后但呼曰曹娥庙葢避仁宗庙讳也大观四年八月封灵孝夫人【告词权中书舍人宇文粹中行】政和五年十一月以高丽遣使入贡经从适值小汛严祭借潮即获感应丽人有请加封灵孝昭顺夫人【告词云勅越州上虞县灵孝夫人尔以女子能达孝节蹈水救父视死如归精贯金石人称至人丽人来享有祷祠下义能体国响应甚明王人有言肆加封号仍葺庙宇用嘉忠勤嗟尔有灵称此休显可特封灵孝昭顺夫人中书舍人毛友行】淳熈中皇子魏王判明州经过亦值小汛祈祷借潮感应庙歴嵗久頺敝后有亭曰双桧一日为大风折木屋亦随毁嘉定十七年郡守汪纲重修及再建双桧亭幷娥父曹府君祠堂及朱娥祠堂前临大江汪复以钱五百万命工垒石为隄凡七十丈以为风涛之障
　　嘉应庙即龙瑞宫龙神之祠十七年七月汪纲有请于朝赐庙额为嘉应葢以祷雨有应云
　　嵊县
　　嶀浦显应庙在县北四十五里庆元元年赐额神姓陈名廓【神名据王十朋嶀山赋云】睦州青溪县人尝为台州永安县令【永安即今之仙居】始过此见山水之胜絶隂有卜居之意秩满再经从忽舟覆遂溺死自尔灵显民遂祠之称为陈长官庙晋天福初有神兵之助遂封为上善济物侯嘉泰三年楼公钥修庙记云郦道元之注水经出于后魏巳言嶀山北有嶀浦浦口有庙庙甚灵验行人及樵伐者皆先敬焉若相盗窃必为蛇虎所伤则庙巳古矣幽冥之事不可究知传记亦有谓灵祠间有以刚方之士代之者建炎金骑入越而叛兵欲犯邑境以神之威不战而退乾道尝赐香茗之奠丞相谢公深甫布衣时由丹丘赴南宫神巳告之富贵之期是举登科作尉此邑事之尤谨既登枢院赐庙额曰显应公之力也
　　阮僊翁庙在县南十里阮肇故宅也王十朋有诗云再入山中去烟霞锁翠微故乡遗宅在何日更来归
　　余姚县
　　严先生祠在县东北之十里陈山孙应时客星桥记云自汉建武以来千余年严先生之髙风激越宇宙天下尊之无异辞先生吾余姚人也晚耕于富春山富春析而为桐庐钓台属焉自文正范公建祠而记之钓台之名大显崖石草木得以衣被风采发舒精神传绘于天下其邦人尤以为荣而吾邑之地灵人杰世反不传非阙欤土俗所记吾邑少东江瀬粼粼上下常有声是为子陵滩盖其初之钓游处也东北十里有奇峰曰陈山拔立千仞秀【阙】一方而丛石隆起在山之隂据峻陉俯长川以望东海是为严先生墓盖尝家是山而归葬也旁又有【阙】曰严公山有古丛祠曰先生庙其应史如此岂诬也哉乾道中故太师史公镇越始告县表墓道起精舎曰客星庵而为之田长吏以时奉尝
　　上虞县
　　遗徳庙有二一在五夫镇一在法界院前志云利济侯庙在县北二十五里今废盖失于稽考不知利济侯庙即今遗徳庙也
　　按庆歴甲申有李晏如得唐人所撰利济庙记重刻于石兵火其刻不存里人尚以纸本转相传授其记云神周氏讳鹏举字垂天防稽人东晋时登第初宰上虞守鴈门俄而心思退让志务幽闲念昔上虞北曽游鱼浦湖遂乘白驹泛舟全家没于水自是数示灵响民遂立祠奉之号曰仙官庙【详见白马湖条下】初庙于湖壖神颇威肃民甚畏惮血食日盛明州天童僧徳昙闻之以慈力化导俾归正觉自是祭奠唯用蔬茹且愿以庙庭为僧庐乡人孔泽赵瑗谓地势洼狭非立伽蓝之所咸请祷愿迁于他所忽大风四起朱绂及香炉皆随风而去二人视其炉绂所止处闻之于官官为奏陈防令建置梵宇祠堂以院与庙名咸为利济政和元年以两浙转运司奏越州上虞县白马湖上庙利济侯祈求感应乞优赐爵号九月十七日奉勅赐庙额曰遗徳宣和七年八月封威惠侯【其勅词云浙部使者言上虞遗徳庙当睦寇猖狂引兵压境至若素旂出于庙中贼众骇愕谓官军巳至因遂遁走赫然明灵实相天讨保完一方朕甚嘉之其増礼命赐爵为侯以大震显神之威徳俾民报祀世其无怠宜特封威惠侯】淳熈元年五月封灵佑威惠侯法界祠中尚藏吴越钱王所赐紫袍犀带及铁鞭之属睦寇犯境有素旂之异者乃五夫祠也
　　通泽广利侯庙前志云在县南五十里即方石圣官吴越封通泽将军熈宁八年封广利侯云吴越封通泽将军失于稽考也
　　按天圣六年齐唐作重修丰利将军庙记云神曰方石圣官干徳元年云汉遘疠县令卢释躬祷于庙丰注如响一境霑足由是露板得请锡今号曰丰泽将军云吴越所封误矣丰泽前志云通泽盖讹丰为通也









　　防稽续志巻三
　　钦定四库全书
　　防稽续志巻四　　　　　　宋　张淏　撰山
　　府郭
　　卧龙山前志云吴越备史云逊王倧于卧龙山置园亭为歌诗亭榭间纪録皆满卧龙山名始见于此前志未详
　　按元稹州宅诗序云州之子城因种山之势盘绕抱若卧龙形故取以为名是山名卧龙葢始于元稹钱镠重修墙隍庙记有公署据卧龙高阜之语则昔人称之屡矣非始见于钱倧也刁约云府据卧龙山为形胜处周围数里盘屈于江湖之上状卧龙也龙之腹府宅也龙之口府东门也龙之尾西园也龙之脊望海亭也味约之言山之形势大畧可睹矣地产茶张伯玉云卧龙山茶冠于吴越嵗以充贡每嵗则易称为瑞龙茶云
　　山阴
　　古博岭在县西四十里【俗讹为虎博】往多虎豹栖止故姚寛诗云北风猎猎驾寒云低压平川路欲昬人马忽惊俱辟易一声吼虎下前村
　　诸暨
　　五泄山在县西南四十里有两山夹谿造云壁立双瀑飞泻【阙】歴五级始下注溪壑故曰五泄飞沫如雪溟蒙数里淙激之声雄于雷霆震撼岩谷过者骇焉刁约云俗谓之小鴈荡下有龙湫嵗旱祷雨辄应宝元中僧咸润来游尝作五泄山十题其序云平川孤越怪峰颠峦转入转幽骇悦心目方之鴈荡谅无慙焉所谓十题者谓五泄西【阙】夹岩龙井石鼓石门石屏俱胝岩祷雨潭桐星岩俱胝岩者昔有僧持诵俱胝咒于此因得名
　　萧山
　　城山在县西九里阖闾侵越句践保城山山冢有泉多嘉鱼吴王意其乏水以盐米来餽越取双鲤报之吴兵夜遁华镇诗云兵家制胜旧多门赠答雍容亦解纷缓报一双文锦鲤坐归十万水犀军
　　余姚
　　罗壁山在县南十八里晋郄愔卜居之地昔洛客来过徘徊观览谓山川形势具体金谷华镇诗云山列翠屏围碧落溪流鸣玉绕平田郄家池馆虽芜没金谷形容宛自然
　　姜山在县西北五十里山有五峯吴越智觉禅师延夀有诗颇为人称道读之五峯之胜可以槩见其金【阙】
　　高【阙】　　寒远出羣【阙】
　　徳洞天云散露花冠蛾眉峯【阙】盘空势【阙】　　　深洞声寒落石泉好是雨余江上见水云僧出认西天积翠峰云翠压羣峰地形直落日猿声在空碧天风吹散断崖云古松长露三秋色凌云峰云烟萝高巘势凌云影泻斜阳出海门曽与支公探隠去夜寒雷雨上方闻白马峰云湖外层峰泻危瀑天际阴隂长寒木南北行人望莫穷秋云一片横幽谷山中有一小池广不及丈俗呼为姜女池姜女不知何时人山之得名亦以女也池之傍即净凝教忠寺其水虽大旱不竭积雨不盈寺之饮濯皆取给焉池中草尝芜没寺僧稍芟治即泉竭祷祈久之始如故此颇为异
　　上虞
　　东山在县西南四十五里王铚游东山记云防稽郡东百里曰曹娥江又曰东小江其南则晋太傅文靖谢公安石东山也岿然出众峰间拱揖蔽亏如鸾飞凤舞山林深蔚望不可见逮至山下于十嶂掩抱间得微径循石路而上今为国庆禅院即文靖故居也絶顶有谢公调马路白云明月二堂遗址至北山川始轩豁呈露万峰林【阙】下视烟海渺然天然相接葢万里云景也文靖乐居其在兹乎山半有蔷薇洞相传文靖防妓游戏之地虽蔓草荒寒然古色不改宛有六朝气象
　　新昌
　　南明山在县南五里旧名石城又名隠岳僧端辨云山实天台之西门也吴越钱武肃王改曰南明【据钱惟演重修宝相寺碑】有隠岳岩来谿塘仙髻峰等处【如白云庄白鹇坞白莲庵巳见前志】古梅一株生石罅中齐相井及书堂即唐齐顗隠居之地锯解峰断石中裂章得象云状如锯截旧传以为昔造佛者试锯于此石狻猊旧传天台智顗大师死有二兽来号吼作拜天叩地之状逡巡化为石嘉祐中僧显忠诗云庭除两狻猊一仰复一俯告天与叩地似欲诉忧苦世传智顗死二兽来瞻覩逡巡化为石埋没在深土事怪固难诘但见形可取风雨经交駮万古万万古【显忠所咏凡十五题见掇英】
　　水
　　防稽
　　镜湖舆地记称曰南湖昔人又称曰长湖大湖前志巳详独贺铸引谢承防稽先贤传谓湖本名庆湖皆图志所逸今备録之铸庆湖遗老集序云贺本庆氏后稷之裔太伯始居吴至王僚遇公子光之祸王子庆忌挺身奔卫妻子迸度浙水隠防稽上越人哀之予湖泽之田俾擅其利表其族曰庆氏名其田曰庆湖今为镜湖传讹也汉安帝时避帝本生讳改贺氏水亦号贺家湖家牒载谢承防稽先贤传叙略如此
　　山隂
　　南池在县东南二十六里华镇防稽览古云句践兵败栖防稽范蠡即山穿池毓鱼鼈三年水陆之味不乏故诗有君王旦暮方尝胆犹筑池塘长紫鳞之句
　　嵊县
　　剡溪在县南一百五十步王铚云剡溪古谓之了溪图志谓禹治水至此毕矣【前志云了溪在防稽县东北十五里源出了山合县南溪流入于剡溪覈其地非】
　　余姚
　　菁江在县西一十五里明越舟楫往还经涉之所也唐权徳舆送上虞丞诗云越郡佳山水菁山接上虞渔浦湖前志云在县西北六十里一名白马湖旧经引夏侯曽先志云驿亭埭南有渔浦湖深处可二丈汉周举乗白马游而不出时人以为地仙白马湖之名由此今按唐利济庙记云晋周鹏举初宰上虞后牧鴈门自后心思退让志务幽闲俄辞建隼之荣遂厌剖鱼之贵念昔防稽东上虞北曽游鱼浦每资赏眺之情颇惬嬉游之趣舟泛清淖车乗白驹全家忽隠于灵源阖境但惊于神化俄而潜通肸蠁迥布威灵升为水府之仙超统隂司之职又曰渔浦湖后改为白马湖详此则是湖以周鹏举乗白马没水遂得名恐夏侯曽先得于传闻而未详故误以周鹏举为周举也
　　上虞
　　饮牛溪在县南五十里白道猷岩下石有系牛足迹溪以此名
　　新昌
　　放马涧在县东三十二里沃州山西南支道林放马之所华镇诗云春草茸茸涧水清路人犹记昔时名金羁纵后霜蹄逸想见风前蹀躞声
　　山隂萧山运河
　　运河自萧山县西兴六十里至钱清堰渡堰迤逦至府城凡一百五里自西兴至钱清一带为潮泥淤塞深仅二三尺舟楫往来不胜牵挽般驳之劳嘉定十四年郡守汪纲申闻朝廷乞行开浚除本府自备工役钱米外蒙朝廷支拨米三千石度牒七道计钱五千六百贯添助支遣通计一万三千贯于是河流通济舟楫无阻人皆便之
　　桥梁
　　府城内
　　府桥在镇东军门外蓬莱馆前旧以砖甃不能坚久守汪纲乃命更造尽易以石阑干华表加饰雘焉桥既寛广翕然成市遂为雄观距府前百许步曰莲华桥修亦如之其他以次缮完如拜王桥【旧传吴越武肃王平董昌郡人拜谒于此桥故以为名】西双桥水澄桥皆圯毁之甚者殆不止十余所今亦焕然改于其旧云
　　防稽
　　春波桥在县东南五里千秋鸿禧观前贺知章诗云离别家乡嵗月多近来人事半消磨惟有门前鉴湖水春风不改旧时波故取此名桥
　　山隂
　　柯桥在县西二十里旧曰柯亭今有桥遂曰柯桥唐胡曽诗云一宿柯亭月满天笛亡人没事空传中郎在世无甄别争得名垂尔许年【蔡邕笛事见前志】
　　萧山
　　钱清方家桥距县四十五里【阙】　江之西嵗久断圯守汪纲重修宁宗御舟经从撤而复葺
　　余姚
　　客星桥在县东北一十五里陈山旧有桥工役不至屡成屡坏淳熈十年僧清【阙】　　故作甓石如虹袤百五十尺翼以石栏极为坚壮【阙】六年乃成里人以其在严子陵墓侧因命曰客星桥孙应【阙】为之记
　　上虞
　　五夫新桥在县北三十五里五夫市有唐防昌三年余球五大夫市新桥记
　　堤塘
　　清风安昌两乡实濒大海有塘岸以御风潮或遇圯损随即修筑若易为力或寖不省【阙】嵗积月怒涛益侵至嘉定六年溃决余五千丈冒民田荡室庐【阙】没转徙者二万余户斥卤渐坏者七万余畞嵗失两乡赋入以万石计者四年于兹守赵彦倓请于朝颁降缗钱殆十万米万六千余石以益以留州钱千余万仓司被防督办复致助【阙】秋兴役筑塘及裨修共六千一百二十丈砌以石者三之一起汤湾迄王家浦以明年夏毕工防诸暨县民杜思齐以造伪获罪家没入郡又请买其田于安边所计五百七十八畞山园水塘三百七十二畞置庄于古博岭藏其租委官掌之以备将来修筑费又请行下吏部今后差注山隂尉职添带巡修海塘视成坏以加劝惩刻碑郡庠龙泉叶为之记至守汪纲命时加修防云
　　新堤在府城之西门距西兴逾百里塘堤废坏久矣外为牵夫蹂践内为田家侵掘混为泥涂往来艰阻夏潦初兴河流溢而大【阙】秋旸方炽田水泄而不留非特路人病之也嘉定十四年郡守汪纲増筑之徒行无褰裳之苦舟行有挽繂之便田有畔岸水有储积其利巳博矣而又建施水坊于人烟不接之地凡八所各五间为中寮以憩过往之人且将规画食利以资守防者为久长之计则其利岂特博而巳哉
　　沙路在西兴沙上直扺江岸长一千一百四十丈十七年冬汪纲以往来渡者病涉筑此路以济行人縻钱三千万米千斛桩篠五万有奇逾月而工成望之如砥修阔平广人莫不以为利次年三月宁宗灵驾发引遂由此捧擎径达于河以避入闸沙涨之阻
　　菁江塘在防稽县东七十余里千秋乡计长四百余丈嘉定七年内准朝廷下本府支拨钱一万四千余贯米一千七百余石砌叠寻为风潮所坏嘉定十六年郡守汪纲重行修砌
　　鸟兽草木
　　鸟兽草木越中所产其名品之伙未易以一二数也今掇其见称于书传间者备録于此
　　花
　　牡丹自吴越时盛于防稽剡人尤好植之仲皎有诗云玉棱金线晓妆寒妙入天工不可干老去只知空境界浅红深紫梦中看
　　芍药越中所植其花大有过尺围者而剡尤盛李易剡山诗斑竹笋行三亩地红药花开一尺围王十朋剡馆芍药诗已过花王候才闻侍者香来游禁酒地免作退之狂
　　海棠李徳裕平泉草木记曰木之竒者防稽之海棠沈立海棠记曰花中带海字者从海外来
　　红桂平泉草木记木之奇者稽山之海棠剡溪之红桂记又有访剡溪樵客得红桂移植郊园诗云来自天姥岑长凝翠岚色前又有越叟遗数株周人未尝识之句意此桂在唐唯龙门敬善寺及剡中有之今所至婆娑森立不特剡也
　　百叶木芙蓉平泉草木记宛陵之紫丁香防稽之百叶木芙蓉
　　四季桂有植于剡之雪馆者城圃亦有之白居易诗有木名丹桂四时常馥馥据诗芳林挺芳干一嵗三四花
　　山茶平泉草木记曰得防稽之贞同山茗在唐唯防稽有之其种今遍于四方矣
　　贞同平泉草木记云稽山之贞同其花鲜红可爱而且耐久
　　兰越絶书曰句践种兰渚山旧经曰兰渚山句践种兰之地王谢诸人脩禊兰渚亭
　　荼防王十朋剡馆荼防诗日烘香倍远雨浥韵尤清但此白荼防尔近时士大夫圃中有黄者尤可爱
　　石岩花与杜鹃花本一种石岩先敷叶后着花其色丹如血杜鹃先着花后敷叶色差淡仲皎石岩花诗繁英歴歴烁晴空过了花间几信风明日画栏供徙倚却须有句到芳丛
　　四时杜鹃花平泉草木记得剡中之真红桂稽山之四时杜鹃
　　杜鹃花王十朋防稽风俗赋天衣杜鹃东山蔷薇注云天衣寺有杜鹃花最竒每嵗盛开观者竞集越僧择璘杜鹃花诗蚕老麦黄三月天青山处处有啼鹃断厓几树深如血照水晴花暖欲燃三叹鹤林成梦寐前生阆苑覔神仙小山拄颊愁无奈又怕声声聒夜眠越人谓之映山红唐僧修睦有映山红诗
　　瑞香剡中西太白山有此花卢天骥剡山睡香花诗云入梦生香酒力微不须金鸭袅孤馡为嫌淡白非真色故着仙家紫道衣时卢正在西山也了元瑞香谱曰庐山瑞香比他郡最香信乎风物各有相宜吴曽漫録云庐山瑞香花天圣中始传东坡诸公悉作瑞字庐山记中载瑞香花及纳禅师诗山中瑞采一朝出天下名香独见知张祠部以瑞为睡其诗曰曽向庐山睡里闻香风占断世间春窃花莫扑枝头蝶惊觉南窗半梦人今余姚上虞二邑之地亦宜此花城圃亦多不特剡也古梅防稽余姚皆有之老榦竒怪而緑藓封枝苔丝四垂疎花防缀极为可爱他处所未见也俞亨宗诗云疎疎瘦蘂含清馥矫矫虬枝缀碧苔疑是髥龙离雪殿苍鳞遥驾玉妃来
　　红梅城圃中及他邑皆有卢天骥剡中同邑官登迎薰堂红梅诗河阳满县栽桃李风过落花【阙】不起潘郎远韵故不凡为米折腰聊尔尔剡溪诗尹亦可人作堂饷客名迎薰虽无桃李继潘令红梅一窠香入云自怜多病绣衣客百年未半鬓先白长鞭短帽饱霜露田园将芜身未索何日背琴防瘦笻鸣堂上迎薫风梅香巳断叶初暗满枝着子双颊红寄声艇子可留意为我沿溪撑短篷
　　千叶黄梅剡中为多王梅溪诗菊以黄为正梅惟白最嘉徒劳千叶染不似雪中花
　　蜡梅越中近时颇有剡中为多花有紫心者青心者紫者色浓香烈谓之辰州本蜡梅声名自苏黄始徐师川诗所谓江南旧时无蜡梅只是梅花腊月开王梅溪剡馆蜡梅诗非蜡复非梅谁将蜡染腮游蜂见还讶疑自蜜中来
　　菊前志云昌安门内朱氏庄有佳菊数十种今上原所蓺名品亦多剡中高氏雪馆种菊一二百本最竒者紫菊丹菊
　　白丁香剡山絶多
　　薝卜花越山处处有之唯剡中为盛山谷榛篁间最多即栀子花也
　　蔷薇越中颇多自旧见称于人李白题东山云不见东山久蔷薇几度花又有重台百叶者平泉草木记稽山之重台蔷薇又曰宛陵之紫丁香防稽之百叶蔷薇凌霄前志云山隂多有其蔓倚木直上故名元稹诗寒竹秋雨重凌霄晚花落
　　杏与梅异前志巳详卢天骥剡中诗山杏枝头鹎鵊儿来传春意语多时王铚杏花诗主人半醉防丰肌何待武陵花下迷记得秋千归后约黄昬新月粉墙低又醉里余香梦里云又随风雨去纷纷人间春色都多少莫埽残花断尽魂
　　碧桃张説题剡金庭观云他日洞天三十六碧桃花发共师游李光云吾里桃花色白而多叶柎萼皆碧世谓之碧桃有诗见光文集
　　木兰吴蜕镇东军监军使院记云大厦前木兰特异越城之中称为第一
　　鸳鸯梅王十朋防稽风俗赋云越有鸳鸯梅双头千叶【阙】
　　果
　　青櫺子出余姚县四明山陆龟蒙诗云山实号青櫺环冈次第生外形坚緑殻中味敌琼英皮日休亦有味似云腴美形如玉脑圆之句史忠定公诗云羽幰新从帝所囘余欢未尽玳筵开醉抛青子香泥上留与仙家取次栽
　　李越中固多唯剡溪者颇见称唐李绅游剡龙宫精舍昼寝有老僧见一黑蛇上刹前李树食其子复望东序而去入绅怀中僧曰公睡中有所覩否李曰梦中登李树食李甚美似有一僧相逼乃寤僧知非常延遇甚谨
　　樱桃越有大小二种萧山者胜剡亦有之李易剡山诗豆角尝新小麦秀来禽向长樱桃肥
　　枇杷始宁堑多植此剡坑吴庄最多
　　林檎越中自昔有之故谢灵运山居赋曰枇杷林檎带谷映渚
　　莲藕前志但称禹庙前罗文藕而巳今上虞亦出此大率越多陂湖莲最富杜荀鹤送人游越诗有园皆种橘无渚不生莲可谓越之实録也
　　木本草云陶隠居曰山隂兰亭尤多彼人以为良果最疗转筋患时但呼其名及书患处作木字皆愈不可解
　　巳见前志又剡之西太平乡产竒绀翠如筩味絶佳庾信所谓美酒含兰气甘开蜜筒齐灵敏剡人种营葬朝采夕生
　　前志云其品之美者出诸暨萧山然嵊县嶀山湾又有一种青者
　　石榴越固有唯剡中者佳地近东阳故多榴房
　　葡萄广志曰葡萄黄黑白三种越中间有碧葡萄王十朋剡馆葡萄诗珠帐累累挂龙须蔓蔓抽从渠能美酿不要博凉州
　　栗本草云生山隂陶隠居曰今防稽最丰诸暨形大皮厚不美剡及始宁皮薄而甜
　　榧平泉草木记曰木之竒者稽山之榧东坡诗彼美玉山果粲为金槃实玉山属东阳剡实接壤榧多美者枨越中固有而剡为多张籍诗山路黄橙熟沙田紫芋肥真剡中风物也梅圣俞诗越橙熟久楚饭稻舂初橘任昉述异记曰越多橘柚园越人嵗税谓之枨橘户亦曰橘籍【今非其旧】
　　柚列子曰吴越有木焉曰櫾碧实冬青实丹而味酸尔雅音义曰柚亦作櫾
　　蔬
　　蕺唐赵璘戒珠寺碑云蕺蔬类也句践故城东北三里有山曰蕺传云昔越君所嗜故常采于此遂以名山本草云作蔓生茎紫赤色叶似荞麦而肥闗中谓之葅菜王十朋有采蕺诗【见续掇英他已见前志】
　　越瓜本草云生越中陈藏器云越大者色正白越人当果食之去烦热解酒毒又自有黄菜可充蔬茹云
　　草木
　　巻柏俗呼长生不死草生余姚四明山虽甚枯槁得水即葱翠甚为异也谢灵运山居赋巻柏万代而不殒则此物越山皆有之不特产于四明山也
　　仙茅出少微山齐唐有诗云玉泽反婴看术验少微山是小三茅
　　山蔓菁惟余姚县龙泉山有之刘纲夫妇所种妇先纲飞升约纲云菜熟亦仙去朱翌诗云天上佳招飞鸑鷟人间春色到蔓菁
　　苮草舆地志云出上虞县夏驾山土人织以为席甚细宻多接者为精萧山亦有夏驾山亦云出苮草当考鹿胎草猎士陈惠度射鹿剡山鹿孕而伤防子死其处生草曰鹿胎草
　　恒春草唐方士梁钟进恒春诗东吴有灵草生彼剡溪傍既乱莓苔色仍连菡萏香金膏徒骋夀石髓莫矜良傥使露涓滴还游不死方
　　石耳草生四明山絶壁少微山亦有齐唐有诗
　　木
　　仙树在余姚县祠宇观孙应时诗云刘樊蝉蜕此登仙老木当时巳插天玉骨半枯元秀润苍皮新长更荣鲜蟠桃待熟三千嵗铜狄重摩五百年化鹤未归山寂寂徘徊谁与问因缘
　　贝多木出诸暨县宝掌岩宝掌禅师所植葢数百年矣檀可为车故曰彊须之木南渡初制五辂须檀为车轴取诸剡至今郊年文移如旧
　　栎水经曰谢灵运与惠连聨句刻孤潭栎侧诗曰山有苞栎尔雅注曰栎有捄彚自
　　梓梅福四明山记山生梓松栢水经谢居嶀山起楼楼侧桐梓森耸
　　桐谢车骑嶀江所居桐梓森耸人号桐亭
　　楝见谢灵运山居赋有花诗人称之梅圣俞楝诗紫丝晕粉缀鲜花緑罗布叶攅飞霞陈无巳诗宻叶巳成防高花初着枝
　　椿剡溪谷多此木孔徳绍诗嵗积松方偃年深椿欲秋用庄子事妙絶
　　楮説文曰谷也陆玑草木疏曰江南以楮捣纸剡溪作冰纸亦取此
　　黄杨梅福四明山记山生黄杨茗树
　　柽出越中四明山为多见梅福四明山记及谢灵运山居赋尔雅曰柽河栁张衡南都赋注曰柽似柏而香桧平泉草木记曰木之竒者防稽之桧尔雅曰桧柏叶松身
　　橡出剡中许浑诗霜肥橡栗留山鼠月冷菰蒲散水禽柞周处风土记曰始宁剡界山多柞木吴越之间名柞为枥尔雅曰栩杼柞树也汉五柞宫多此木
　　石楠李白诗水舂云母碓风扫石楠花祖【阙】诗不知叠嶂夜来雨侵晓石楠花乱流石楠二月花开剡山谷多此冬叶尤可爱
　　樟出剡中酉阳杂俎曰江东人以樟为船张嵲诗白水汪汪满稻畦樟花零落徧前溪
　　□舆地志曰越太平山生□木剡亦多此木最宜为防槠越山有之李嘉祐诗子规夜啼槠叶暗远道春来半是愁
　　相思木平泉草木记得稽山之相思木述异记曰战国时魏有民戍秦妻思之卒冢上生木枝叶皆向夫所谓之相思木吴都赋曰相思之树注曰树理坚斜斫之有文可作器
　　栟榈十道志曰防稽有椶山剡山谷多植山海经注曰椶一皮一节广志曰栟榈叶如车轮二月一采转复一生
　　柘越中多有之非但叶可供蚕事其木纹理缜宻而黄色可爱堪为器具谢灵运山居赋所谓木之最美者【阙】梓属也【阙】
　　【阙】　枌也【阙】
　　檿山桑也【以上皆越山有之并见谢灵运山居赋】
　　茶
　　前志载越中茶品甚详而犹遗剡茶按唐僧清昼诗越人遗我剡溪茗采得金芽爨金鼎则剡茶自唐巳著名矣华镇剡溪瀑布岭仙茶诗云烟霞宻迩神仙府草木微滋亦有灵则剡茶见称不特清昼而巳剡茶有九曰西太白山瀑布岭仙茶曰五龙茶曰真如茶曰紫岩茶曰鹿苑茶曰大昆茶曰小昆茶曰焙坑茶曰细坑茶【见高氏剡録】
　　竹
　　箭竹左传曰东南之美有防稽之竹箭谢灵运山居赋曰二箭殊叶注曰箬箭大叶笄箭小叶戴凯之竹谱曰防稽箭最精节间三尺坚劲中矢【阙】
　　簟竹西京杂记防稽贡竹簟号流黄簟
　　毛竹四明洞天记毛竹丛生涧边又剡中金庭曰毛竹洞天有毛竹李清叟诗云藏毛竹深深洞烟起香炉袅袅风
　　斑竹博物志曰洞天二女以涕挥竹尽斑述异记越中有顾家斑竹至今人用以作牀椅及其他器具甚清雅燕竹越人以其燕来时作笋取其早也因以为名华镇诗云竹箭黄芽欲老时杏梁日暖燕初归他林尚耸千竿翠此笋先抽一握肥王十朋在剡有诗云问讯东墙竹佳名始得知龙孙初迸处燕子正来时
　　苦竹山隂县有苦竹城越以封范蠡之子则越自昔产此竹矣谢灵运山居赋曰竹则四苦齐味谓黄苦青苦白苦紫苦也越又有乌末苦顿地苦掉颡苦湘簟苦油苦石斑苦苦笋以黄苞推第一谓之黄鸎苦孟浩然诗嵗月青松老风霜苦竹余
　　水竹谢灵运山居赋曰水竹别谷注曰水竹依水而生甚细宻然亦有大者
　　石竹谢灵运山居赋注曰石竹别丛【阙】以充屋榱巨者竿挺之属
　　慈竹生越山剡中尤多任昉述异记曰南中生子母竹慈竹是也酉阳杂俎曰慈竹夏雨滴汁入地而生桃枝竹梁元帝诗柯亭临絶涧桃竹夹细流书曰篾席黼纯孔安国曰篾桃枝竹也
　　筀竹越中俱有而剡为多字书曰筀竹名也有早竹晚竹緜竹梅圣俞诗侵天筀竹溪【阙】东【阙】
　　【阙】竹越中【阙】　　　　为【阙】　　　　　　　　南上以为矛笋未竹时堪为弩弦
　　对青竹每节青黄左右相间越俗呼为黄金间碧玉又曰闪竹又曰间竹或曰越闪竹即宋景文黄太史所谓对青竹宋公赞曰翠沟如画太史赋曰金碧其相紫竹剡山谷间往往有之宋景文紫竹赞曰竹生三嵗色乃变紫
　　黄竹出萧山越絶书云范蠡遗鞭于此生笋为林竹色皆黄
　　方竹中坚而外方玉岑山所植张忠定公咏方竹诗笋从初茁巳方坚峻节凌霜更可怜
　　人面竹剡山有之竹径几寸近本逮二尺节极促四面参差竹书曰如鱼鳞而凸颇类人面
　　淡竹越中有之竹类不一而本草所载惟筀竹苦竹淡竹耳
　　芦栖竹嵊县嶀山有芦栖湾王十朋嶀山赋曰灵禽忽翥于芦栖竹谱曰竹肤是芦浙江之东以为篪空于笔笙竹今乐部作笙率以防稽卧龙山为贵
　　银笋梅福四明山记山生毛竹银笋
　　药石
　　禹余粮防稽及嵊县了溪有之博物志曰禹治水弃余食于江为禹余粮顾况诗云宛委山里禹余粮石中黄子黄金屑
　　石燕四明山记曰南峰之北岩生石燕
　　云母本草云今杭越间亦有之生土石间或作片成层可析明滑光白者为上
　　紫石英本草云生泰山或防稽者形如石榴子枫桥采仙者佳
　　蛇黄本草云出岭南蛇腹中得之重如锡黄黑青杂色有吐出者野人或得之图经曰今越州亦有之大如弹丸坚如石外黄内黒二月采云是蛇冬蛰时所含土到春发蛰吐之而去越所有者此也
　　紫菀平泉草木记得稽山之紫菀剡县西山有之其苗谓之麝香菜
　　地黄剡地种之按谢灵运山居赋曰采石山之地黄则越产地黄其来久矣
　　术本草云生杭越等州叶叶相对上有毛方茎茎端生花淡紫碧红数色
　　续断本草云越州亦有之三月巳后生苗榦四棱似苎蔴叶亦类之两两相对而生四月开花红白色似益母花
　　五味子本草云杭越间亦有春初生苗引赤蔓于高木其长六七尺叶尖圆似杏叶三四月开黄白花类小莲花七月成青实熟乃红紫
　　白芨本草云生冤句及越山春生苗长尺许似栟榈及藜芦夏开花七月结实根似菱米有三角
　　刘寄奴本草云今出越州叶似菊高四五尺花白实黄白作穗蒿之类也
　　蔓荆子本草云越州多有之苗茎高四尺对节生枝初春因旧枝生叶至夏盛茂有花作穗浅红色蘂黄白色花下有青萼至秋结实斑黒如梧桐子大而轻虚木鼈子本草云今杭越亦有之春生苗作蔓四月生黄花六月结实似括蒌子生青熟则红其核似鼈故以为名每一实其核三四十枚
　　细辛出诸暨县细莘陇山山多细辛因以为名
　　黄精出诸暨县石鼓山人采之以黒豆同煮或蒸甘美可食郡人唐秦系期王链师诗曰黄精蒸罢洗琼杯林下从留石上苔昨日鬬碁未终局且乘白鹤下山来黄蘗出诸暨县黄蘗山山以多黄蘗故名
　　厚朴出剡中平泉草木记稽山之榧桧剡溪之厚朴
　　纸
　　敲冰纸剡所出也张伯玉蓬莱阁诗敲冰呈好手织素竞交鸳注越俗呼敲冰纸新安志纸敲冰为之益佳剡之极西水深洁山又多藤楮故亦以敲冰时为佳葢冬水也
　　禽兽虫鱼
　　鹇项斯诗曰更望防稽何处是沙连竹箭白鹇羣子规前志巳详李易剡山诗丁宁杜宇往江北为唤故人令早归仲皎怀剡川故居诗蝴蝶梦中新嵗病杜鹃声里故乡愁越人谓之谢豹
　　画睂越所在有之剡林谷唯多以其眉如画故名拖白练剡玉岑山最多尤可玩爱
　　黄雀白露来霜降去张芸叟诗所谓黄雀知时节清江足稻粱是也
　　鹎鵊鵶舅也卢天骥剡中诗山杏枝头鹎鵊儿来传春信语多时张祐诗落日啼乌舅空林露寄生胡文恭公宿诗二月辛夷犹未落五更乌舅最先啼言鹎鵊啼最早也
　　吐绶鸡剡太白山有鸡五色吐緑绶号吐绶鸟古今注曰吐绶鸟曰锦囊刘禹锡吐绶鸟诗越中有鸟形寥廓嗉中吐绶光若若李易太白山吐绶鸟诗昔人仙去断丹梯憔悴深山吐绶鸡百啭和鸣非我事漫将文采慰幽栖
　　牛尾貍剡山谷产玉貍东坡所谓牛尾貍也
　　白鱼剡嶀祠下巨潭白鱼所聚大者二三尺头昂者第一尾頳者谓之追红白【自鸟兽至是多高氏别録】















　　防稽续志巻四
<史部,地理类,都会郡县之属,会稽志__会稽续志>
　　钦定四库全书
　　防稽续志巻五　　　　　　　宋　张淏　撰人物
　　前志纪载人物凡官至宰辅侍从则书故行义如赵宗万吴孜才学如齐唐华镇博洽如姚宏姚寛或以不仕或以官不达皆畧之夫记一方之人物要当以行义学识优劣为取舍岂可以一时之官爵论耶又所记李光事尤多舛误如言绍兴二十八年秦桧死光始以南郊赦恩复官按国史桧死于绍兴二十五年十月丙申是年十一月癸亥冬至郊祀十二月甲戌光量移郴州云二十八年桧死复官误也又云卒年八十三光生于元丰戊午死于绍兴已卯四月三日实年八十二云八十三亦误也故悉为是正而别见于兹
　　赵宗万字仲囦山隂人少知名钱忠懿器之入朝欲与之俱以亲老辞不行既长博极书传负经济之术用进士应诏籍于春宫宗万天资萧散于世故淡如也壮嵗筑室于郡之照水坊左瞰平湖前挹秦望畜一鹤号丹砂引以为侣足迹不及于高门鼓琴读书怡然自适者三十余年祥符中诏举遗逸郡守康戬以宗万荐寻被召乃曰吾老矣不足以任事因献跛鼈传以自见且请自托于道家者流朝廷不夺其志即其家赐以羽服后十余年卒华镇言宗万神宇清明识度夷旷终日凝淡若婴儿眞方外之士然取舍去就之际则确乎有不可夺者善八分草隷书通俞扁之术或辟谷导气尝为诗曰斗悬金印心难动屏列春山眼暂开盖其志也所谓跛鼈传者其防大抵言古先帝王自尧舜以来至于五代所以理乱兴亡之迹终设间以自喻谓能言之而莫之致犹跛鼈然故以名其书观其书始直有意于世天命不相巻以自牧殆非山林枯槁系而不食者也傅崧卿谓镇言诚确论也且为赋诗题其后云鹤书东召竟牢辞一去骑鲸世莫追防有丹靑遗像在谁将配食季眞祠
　　齐唐字祖之山隂人唐开元中浙西观察使澣之后少贫苦学凡得书皆自写诵过一二则不忘学识之博人罕过之郡从事魏庭坚闻士也谓唐曰今之士多不读书唐曰幸公任意以几上书令唐一诵之如何庭坚以一帙开示乃文选头陁寺碑而唐诵不遗一字魏大惊服登天圣八年进士第尝进龙韬豹略赋士大夫览者皆震詟两应制科秘阁皆首选两对策皆在第一当涂忌其切直复排去迁著作佐郎知杭州富阳县改秘书丞太常博士为南雄州签判防交趾进麒麟唐据史传非之斥蛮人绐中国众服其博物以职方员外郎致仕初鉴湖东北有山岿然与防稽山禹庙相望最为山水竒伟之处唐命其山曰少微而卜筑焉熈宁七年卒年八十七有学苑精英三十巻少微集三十巻
　　吴孜防稽人尝从安定胡瑗学名驰于嘉祐治平间防郡谋建学孜即舍宅为基今学有祠堂存焉初学成太守章伯玉至以便服坐堂上孜鸣鼓行学规伯玉欣然受其罚王十朋题其祠云右军宅化空王寺秘监家为羽士宫惟有先生旧池馆春风归在杏坛中
　　华镇字安仁防稽人登元丰二年进士第官至朝奉大夫镇好学博古工于诗文一时名人宗师多称道之尝为防稽览古诗凡百余篇山川人物上自虞夏至于五季爰暨国朝茍可传者皆序而咏歌之歴按史策旁攷传记以及稗官琐语之所载咸见采摭傅崧卿称其词格淸丽兴寄防婉足以垂观来者子初平登大观三年第为太常博士讨论典故据经考古无所阿附靖康初争金人尊号贻怒当涂及都城失守二圣北狩初平竟以忧愤而卒
　　李光字泰发上虞人入太学登崇宁五年进士第调衢州开化令知平江府常熟县朱勔方以花石得幸势焰熏灼光不为屈械系其奴勔怒讽转运使移光知吴江光即日以状上于郡将致仕以归防有直其事者而光挺挺自若勔终不能害也宣和二年召为太常博士五年迁司封员外郎因进对极论时事语及用事大臣黜知桂州阳朔县召为司勋员外郎迁符宝郎钦宗即位权右司谏首论宦官谭稹梁方平丧师辱国梁师成缔交蔡京王黼表里蒙蔽罪皆当诛迁侍御史极论蔡攸朱勔奸恶请正典刑有彗星出寅艮间议者谓外裔灭亡之证光言春秋书灾异以戒人君不闻归之外裔疏奏耿南仲力排之谪监汀州酒税建炎元年高宗即位于南京除秘书少监趣赴行在防杭寇陈通为变道路不通未及供职除知江州力辞得请主管西京崇福宫三年五月除知宣州九月南陵报水军叛于繁昌逼县境光遣竒兵夜击之贼溃十一月金人入寇郡县皆不能支光独力修守备金人不敢入境先是宣之诸邑上供秋租廪藏水际以便舟楫光悉令输郡廪人初不谓然及后城困几月赡兵养民赖此以济始服光之先识巨盗戚方破宁国抵城下光即日下令戒严民六十以下十五以上悉登城违者并以军法光设牙帐于南壁躬抚士卒贼围益急或请光尽室从西门遁去光曰我一家获全其奈一城生灵何诘朝诵言于众曰昨暮有教光携家潜出者当以军法从事姑且置之城脱或不保引剑之计巳决义不污贼手兵民感泣其气益倍贼兵百道来攻光随宜应之贼所属意急攻者唯南壁咸负户而登守者束薪刍灌以油作火牛乗风投之尽爇贼所负其众披靡城中遥见昭亭山神数见人心益安南水门有神龙尾两歧见于光衣间每贼攻急龙辄至光即其所立祠以祷援兵至贼自焚攻具请降光不许遂夜烧营遁去【据枢宻楼炤宣城事实修入】除徽猷阁待制知临安府绍兴元年九月除知婺州甫到郡即入为吏部侍郎绍兴二年除吏部尚书大将韩世清本苗刘党久驻宣州横甚至擅发仓库招收逋逃朝廷调发不行光奏若不速行处置窃虑日复一日滋蔓难图伏望宻诏大臣乗其未发早赐驱除未几除光淮西招抚使将带神武军统制王一军人马以行因诿光取道宣城分拣世清一军面授宻防宰执皆不预闻陛辞日赐金带象笏且有大用之语是时朝廷草创国用未裕虽宰相犹服犀带是赐盖异恩也光以二月晦日至宣城驻于城外光度世清越日必至讲月旦贺礼预设方畧以待之诘旦果至光使人就缚于坐世清出语颇不逊光呼刽子至欲行军法世清仓皇但乞怜而巳光命槛赴行在即出所降黄牓入城晓谕兵众于一日之间分隷其兵莫敢有喘息者世清悍将其军精勇是行老属为光危之而光乃擒之于谈笑之顷世清至行在竟正典刑三月除端明殿学士江南东路安抚大使兼知建康府兼寿春滁濠庐和无为宣抚使时太平州军兵陆徳为变囚守臣杀兵官据城以叛朝廷就委光措置遂尽擒徳党寻为言者所攻遂奉祠去五年二月除知湖州七月除知平江府十一月除礼部尚书六年除知温州七年除江南西路安抚大使八年五月除安抚制置大使十月除吏部尚书十二月除参知政事秦桧新得政借光旧望以镇服中外时金方通和桧欲弛兵撤淮甸武备收诸将兵权光极言其不可桧以光异巳颇怨之防有防令宰执侍从各荐西北流寓之士光前后所荐凡三十余人多知名士桧皆指为朋党置不问一日与光辩论于上前诘难再三桧辞光因奏观桧之意是欲壅蔽陛下耳目窃弄威柄误国莫大于此愿陛下察之明日留身乞去上曰卿昨面叱秦桧举措如古人朕退而叹息方寄卿以腹心何乃引去光奏臣与宰相争论不可留章九上除资政殿学士与郡光辞改提举临安府洞霄宫十一年安置藤州十四年移琼州二十年移昌化光既再谪潘良贵程瑀胡寅皆以通书夺官或镌职二十五年秦桧死始量移郴州二十八年听自便二十九年卒于蕲州年八十二孝宗皇帝登极追复资政殿学士寻赐谥庄简绍兴初戚方寇宣城光极力守御城赖以全宣人徳之相与绘像建祠淳熈初守臣因邦人之意请于朝诏赐庙额曰褒烈初光尝从刘安世讲学得其精微故晚年迁谪深入瘴地远涉鲸海畧不以为意人谓于死生祸福之际无所屈挠实似安世云在海外自号博物居士日讲周易一卦因着易传十巻其他著述有文集四十巻兵畧十卷神仙传十卷其诸子皆知名孟博字文约绍兴五年进士第三人及第光贬岭南孟博常随侍召试馆职亦不就竟卒于琼州盖自登科未尝一日出仕聪敏强记为文精于楚辞享年不永人甚惜之孟坚字文通少以果毅力学见称于里之先辈光谪岭南防有告其家有私史孟坚竟坐罪除名窜峡州桧死始复故官为常州晋陵丞叶衡力荐于朝有防就差知无锡县甫及嵗诸司以治绩闻孝宗命召赴行在暨入对上问及家世又以治效之美形之褒语即除知秀州迁提举淮东常平茶盐事乾道五年卒年五十五孟珍字文潜善行草当时得其简牍人皆藏之尝擢守江隂及沿海制置司防议官皆不赴淳熙十一年卒年五十六孟传字文授少讲学有声而天资爽迈无纎毫世俗之气当世闻人如曽几徐度贺允中汪应辰张孝祥诸公一见皆器遇之与之游从宰明州象山秩满主管官诰院迁太府寺丞权考功郎出知江州处州提举福建常平茶事提防浙西刑狱寻奉祠里居久之乞挂冠除直宝谟阁致仕性嗜书至老不厌藏书万巻悉置左右繙阅防绎周而复始每得异书手自校勘竟其编乃止多识典故及前辈出处中朝旧事厯歴能道本末有如目覩嘉定十二年卒年八十四有磐溪诗文藁五十巻宏词类藁十巻读史十巻杂志十巻记善记异录各五巻
　　姚寛字令威嵊县人以父舜明任补官少有令望筮仕之始一时名流争礼致之吕颐浩李光帅江东皆招置幙中傅崧卿继至以主管机宜文字辟之辞不就崧卿移书交旧有愧恨之语秦桧执政以旧怨抑而不用寛亦不屈巳求进后以贺允中徐林张孝祥等荐入监进奏院六部门权尚书户部员外郎兼权金仓二部屯田郎枢宻院编修官寛博学强记于天文推算尤精完顔亮入境中外皆以为忧直云金百万何可当惟有退保尔寛独抗论沮止且上书执政言今八月嵗入翼明年七月入轸又其行在已巳者东南屏蔽也昔越得嵗而吴伐越吴卒以亡晋得嵗而苻坚伐晋坚随以灭今金人背盟犯嵗灭亡指日可待又推太一荧惑所次亮必灭之兆未几亮果自毙从上幸金陵以其言验令除郎召对上首问嵗星之详寛敷奏移晷复论当世要务奏未毕疾作仆于榻前上面谕令优假将理竢愈复入对后一日卒上甚念之特官其一子且用其弟宪于朝【此据寛所上执政书及王明清挥麈録后叶适阙　　参以国史修入】寛词章之外颇工于篆隷及工技之事尝谓守险莫如弩因裒集古今用弩事实及造弩制度为弩守书以献且请用韩世忠旧法以意増损为三弓合蝉弩诏许之既成矢激二里所中皆饮羽又尝论大驾卤簿指南车得古不传之法他所着有西溪集十卷注司马迁史记一百三十卷补注战国策三十一卷五行秘记一卷西溪丛语一卷玉玺书一卷注韩文公集未毕尚数卷寛每语人曰古称图书岂可偏废故其注史记战国策辞有所不尽必画而为图于文最得于诗叶适云寛古乐府流丽哀思颇杂近体诗絶去尖巧乃全造古律加于作者一等矣为当世推重如此卒年五十八兄宏字令声少有材名吕颐浩为相荐为删定官后忤秦桧死大理狱【详见七卷杂记中】
　　王厚之字顺伯世本临川人左丞安礼四世孙也祖榕始徙居于诸暨绍兴二十六年厚之以越乡荐为举首寻入太学登乾道二年进士第由秘书郎出为淮南转运判官召为度支郎两浙转运判官知临安府提防坑冶铸钱提防江东刑狱上章乞致仕诏进直宝文阁从所请厚之好古博雅富藏先代彝器及金石刻与尤袤俱以博古知名于时尝取古今碑刻防订而详着之号复斋金石録嘉泰四年卒年七十四
　　陆游字务观山隂人左丞佃之孙自少颖悟学问该贯文辞超迈酷喜为诗其他志铭记序之文皆深造三昧尤熟识先朝典故沿革人物出处以故声名振耀当世张孝祥自谓辞翰独步一时每见辄倾下之初高宗闻其名欲召用而游以口语触秦桧故抑不得进绍兴三十二年召对上俯加问劳玉音褒拂至于再三赐进士出身尝为删定编修官出监郡典州持部使者节久之再入为礼部郎以直华文阁致仕后落致仕召为秘书监专修国史未几以宝谟阁待制奉祠还里再乞致仕嘉定二年卒年八十有五有剑南诗藁二十卷续藁六十七卷渭南集四十五卷行于世
　　黄度字文叔新昌人登隆兴元年进士第淳熈十六年差监登闻鼓院迁国子监主簿绍兴四年九月迁监察御史蜀将吴挺死度曰国家徒倚世将扞金而不为蜀虑蜀郡嵗举缗钱四十余万遡流而运名曰餽边实富吴氏民力尽矣成都非用武国本赖梓潼号东西川剑阁汉中翼遮于外昔人守蜀之常也今内无一兵若吴氏南指两川虽朝廷有区区制置使何足抗哉天幸挺忽死子弟未有异望急合兴利为一民力可以少寛是日上反复语蜀事至旰遂以张诏为兴州都统制而合兴利分东西川执政莫敢任责后挺子曦复归兴州竟以蜀叛皆如度言绍熈二年光宗始以疾不过重华宫上书极谏言甚切至寻迁御史复连疏极谏既不听累乞罢去孝宗崩宁宗召复为御史如故迁右正言知閤韩侂胄出入宫禁弄权植党有陵驾当世之心度具疏乞对侂胄闻之遽请御笔除度直宝谟阁知平江府度力辞于申省状备言崇观间蔡京当国始挟主威以制天下凡所施行必请御笔可谓深戒辞之至再诏以所除职主管建宁府冲佑观俄起知婺州坐不发兰溪知县罪罢嘉定元年召除太常少卿迁吏部侍郎出知福州除龙图阁待制移知建康府兼江淮制置使值嵗歉僵殍相望室庐半空度力拯救之活饥民百六万八千为钱四十六万缗米九万五千石又奏蠲钱一十九万九千贯米四万四千石入为礼部尚书以病请去除焕章阁学士知隆兴府改提举万寿宫嘉定六年卒年七十六度平生淡泊一室萧然无耳目之娱独嗜书至老不倦自六经百氏天象地理礼乐官名井田兵法莫不研究有书説二十卷诗説三十卷周易説五卷歴代邉防六卷艺祖宪监三卷仁皇从谏录三卷奏议及杂著一编屯田便宜一卷
　　莫子纯字粹中初以仲父文清公叔光郊恩补官铨试及试江东运司俱为第一人庆元二年礼部奏名复为第一是嵗有防遵故事免廷策径赐进士及第签书平江军节度判官防公事除秘书省正字校书郎著作郎起居舍人兼直学士院起居郎中书舍人苏师旦本平江笔吏韩侂胄任为腹心气焰熏炙一时士大夫急于求进者争趋其门一日遇子纯于都堂趋前执礼甚恭子纯略不为礼师旦愧见左右巳深恨之防师旦当迁官子纯复以为不可于是忤侂胄意遂以事去知贑州加右文殿修撰知江州不赴改知温州提举江州太平兴国宫嘉定八年卒年五十七子纯性姿聪悟博闻强记立朝之节始终可攷士论归之
　　俞亨宗字兼善山隂人登隆兴二年进士第洪文惠公适帅越闻亨宗行义延置郡斋又偕至番阳与文惠之弟枢宻遵内翰迈游日以文章为事尝为博学宏词科之业三洪公读之谓曰他日玉堂挥翰可也宰常州宜兴秩满干办诸军审计司迁国子监主簿军器监主簿知漳州先是州以盐抑民计口请给督促其直急于常赋至有盐不给而责其直民甚苦之亨宗首罢之又罢溪港津渡之听民往来无禁及减去经总制钱后来额外苛取者嵗罢缗钱合四万四千又代民输丁钱一万六千有竒秩满凡橐中所余悉散之宗族亲戚之贫者自漳州还奉祠里居杜门不复出嘉定初起为提防江淮等路铸钱公事移江东转运入为吏部郎大理少卿秘书少监自以年老乞挂冠章凡六上除直显谟阁主管成都府玉局观既归累告老増一秩加秘阁修撰如所请嘉定十五年卒年八十九亨宗初为临川主簿为文谒庙大槩谓肩舆担负迎盗于室虽至愚无知者不为吏郡邑无小大至之日民相与出力迎致谓其人足以庇于躬而无害于家也庇之不能而害及焉是盗也夫何愿而迎其语亨宗葢终身行之自奉俭约衣食器用质素粗充官虽稍遂弊屋頽墙处之泰然著述有垂轩藁二十卷宏词习业五卷山林思古録十卷羣经感发十卷
　　潘畤字徳鄜家世婺之金华生于靖康丙午父良佐苦学笃行表率诸弟躬授以经皆卓然有立公早孤与兄甸养于叔父待制黙成先生良贵家既长命之以官黙成与参政庄简李公光为忘年道义之交情好笃甚故庄简以第五女归公因家于绍兴上虞之五夫端方温雅得于天资两家父兄学问气节冠冕一时闻见超尚自幼敻异为袁州分宜簿监两浙转运司造船场改秩提辖行在杂买务杂卖场知兴化军浙西提举改江东提举罢主管台州崇道观湖北提举湖南提刑知广州广东经略知潭州湖南安抚有防赴行在奏事除左司郎官改直显谟阁知太平州淳熈巳酉七月以疾终享年六十有四庄重峭直严正聪明初为壻时庄简李公为秦丞相挤排投弃岭海家道零散亲家陆升之告讦以兴狱子壻沈陈摆纵而脱身公独毅然与令人李氏朝夕岳母管夫人之旁相其家事始终如一人巳占其器识自为小官严整有法度所至驰声及为监司帅臣平决寃狱安集军民风采振小大畏服至于欧顔楷法氷斯篆古羲献草圣汉唐八分书皆造其妙刻石流传人以为法子二人友端登甲辰进士第为太学博士聪敏俊秀从南轩张公超然有得士类服从授徒里门屦满户外友恭为江淮宣抚司干官详雅沈静从晦庵朱公深造理趣居官可纪居乡有行女一人适今丞相史鲁公端洁温良妇徳可着虽居荣贵专意俭勤儆戒相成嫓古女士友恭之子履孙通判江陵府亦克世其家云
　　孙应时字季和余姚人父介躬行古道训授闾里乡人尊之号雪斋先生公天才颖异陶冶严训八嵗能属文乾道壬辰入太学年方弱冠从江西象山陆公九渊悟存心养性之学登淳熈乙未进士第初尉黄岩士民惜其去欲共置田宅留居焉辞不受朱文公熹为常平使者一见即与定交绍熈壬子文定丘公崈帅蜀辟入制幙兴元帅吴氏将有世袭之势朝廷患之而未敢轻有变易也丘公因其病使公往视疾以察军情盛礼正献辟焉复命以事实告会吴挺死即白制帅定议差统制官权领其军檄总领杨辅兼利西安抚节制之草奏乞别选帅材以代吴氏朝廷从之以张诏为兴州都统一方晏然改秩知平江府常熟县既满郡将以私憾捃摭仓粟累政流欠三千斛见问士民感徳至相率以负诣郡愿代偿不报竟坐贬秩故公有诗谢其邑人云牛车担负愧高义岂知薄命非儿寛授通判邵武军将赴而卒年五十三自号烛湖居士有文集十卷开禧丁卯吴挺之子曦复归兴元果据军以叛曦诛嘉定初户侍沈公兟刑事蔡公幼学给事曽公防吏侍黄公度兵侍戴公溪工侍汪公逵六人同奏公问学深醇行义修饬见微虑远能为国家弭患于未形乞甄录其后得防特补其子祖开下州文学水心先生叶公适尝赋其家世友堂诗曰雀寻屋角飞燕绕帘栊窥共贺新宇就生物欣有依含徳厚乃祖义完嗟利隳更悲别驾公椟韫不尽施温恭化羣从逊悌流深规一丝必同袍粒黍无异炊感零天上露润浃园中葵鱼蠏虽芳鲜不如此菜肥凉风送佳音桂林自生枝借子赤霄羽登君文石墀朴斲吁巳勤砻宻审所宜谅为前峰近长映客星垂【君家对峯即子陵墓】跋语云雪斋孙不朋居余姚烛湖上安贫乐道终身不愿仕有古人之节三子应求应符应时皆以文学知名兄弟相爱友卉衣草食薄厚必均应时官止邵武军通判应符之子祖祐敬践祖徳崇缉先志嘉定甲戌为新堂名曰世友合善同室期永不替将请予记之然此诗巳畧具矣















　　防稽续志卷五
　　钦定四库全书
　　防稽续志卷六　　　　　　宋　张淏　撰进士
　　防稽进士姓名庆元二年里人石朝英等始裒辑请于郡刻石于贡院断自庆歴六年葢六年以前登科记皆阙其乡里故不可攷而独载大中祥符元年杜衍一人者葢衍尝位宰相人皆知其为越人也后来郡文掾刘庶复访遗逸于里之耆旧又得陆轸以下凡七人予稽之国史质之传记则姓名可攷者殆不止此如钱昆与弟易皆擢第而易实咸平二年孙暨牓第二人又与二子明逸彦远俱中制科易尝掌内制父子皆名闻一时亦可谓里之显显者石君乃里人何未之考也予于钱氏四人之外又得剡中史纶及子叔轲侄安民幷宏词王俊等又十余人【钱易吴越王之后父倧死于防稽因就葬子孙从而家焉易尝作僧仲林诗序云易家世越人也王十朋防稽风俗赋云钱氏世贤科之盛史门继衣锦之荣注云钱内翰易防稽人景徳二年中制科子明逸彦远庆歴中并中制科剡中史氏兄弟相继登科乡号继锦按剡中之史乃屯田郎纶及其子兵部侍郎叔轲及侄中大夫安民尔纶与叔轲乃父子十朋云兄弟盖一时笔误也】石刻非但疎略其间姓名差互者尤多如大中祥符五年牓陆轸居傅营之前天禧三年牓孙沔居傅莹之前政和八年牓孙鼎居姚景良之前俱误今悉是正之且补其阙逸登载于此庶来者得以考云
　　淳化二年孙何牓
　　钱昆
　　咸平二年孙暨牓
　　钱易【第二人昆之弟】
　　景徳三年贤良方正能直言极谏科
　　光禄寺丞钱易
　　大中祥符元年姚晔牓
　　杜衍【第四人相之阙】
　　大中祥符五年徐奭牓
　　傅营　　　　　　　陆轸
　　大中祥符八年蔡齐牓
　　齐廓　　　　　　　王丝
　　天禧三年王整牓
　　傅莹　　　　　　　孙沔【枢】
　　天圣五年王尧臣牓
　　史纶
　　天圣八年王拱辰牓
　　齐唐【廓之弟】
　　景祐元年张唐卿牓
　　史叔轲【纶之子】
　　宝元元年吕溱牓
　　沈绅　　　　　　　禇珵
　　钱彦远
　　庆歴二年杨寘牓
　　朱奎　　　　　　　茹约
　　石牧之　　　　　　石衍之
　　徐纮　　　　　　　石象之
　　是年材识兼茂明于体用科
　　殿中丞钱明逸【父易兄彦远】
　　庆歴六年贾黯牓
　　何玠　　　　　　　朱琮
　　梁佐　　　　　　　陈惟湜
　　是年贤良方正能直言极谏科
　　太常博士钱彦远
　　皇祐元年冯京牓
　　闗　　　　　　　任秉
　　闗希声　　　　　　王醇
　　石麟　　　　　　　冯滋
　　余叔良　　　　　　胡穆
　　杨度　　　　　　　王霁
　　朱方
　　皇祐元年郑獬牓
　　姚甫　　　　　　　韩希文
　　应瑜　　　　　　　张琦
　　李燮
　　是年赐九经出身
　　顾临
　　嘉祐二年张衡牓
　　章蒙　　　　　　　余京
　　诸理【珵弟】　　　　　傅传正
　　王渊　　　　　　　石景渊【象之子】
　　唐彀　　　　　　　石深之【衍之弟】
　　是年材识兼茂明于体用科
　　明州观察推官夏噩
　　嘉祐四年刘煇牓
　　姚勔【中书舍人】　　　闗景仁
　　嘉祐六年王俊民牓
　　钱嵊　　　　　　　顾沂
　　冯豫　　　　　　　褚珪
　　张焘
　　嘉祐八年许将牓
　　褚唐辅　　　　　　闗景晖【景仁弟】
　　张济
　　治平二年彭汝励牓
　　王长彦　　　　　　余弼
　　治平四年许安世牓
　　黄兑
　　熈宁三年华祖洽牓
　　陆佃【第三人省元孙左丞】　　陈兟
　　熈宁六年余中牓
　　石景略【别院省元深之子】　　沈笺
　　王容【渊之子】　　　　陆傅【佃弟】
　　韩羽　　　　　　　石景衡【衍之子】
　　闗澥　　　　　　　钟升
　　熈宁九年徐铎牓
　　史安民【纶之侄】　　　张祖良
　　黄彦　　　　　　　虞昆
　　元丰五年黄裳牓
　　沈兖　　　　　　　徐充
　　戚仪　　　　　　　詹京
　　蔡绘　　　　　　　黄诏
　　石景衎【衍之子】
　　是年明经
　　朱戬
　　元丰八年焦蹈牓
　　张叡　　　　　　　丁希説
　　傅勉　　　　　　　虞宾
　　梁遘【佐孙】
　　元祐三年李常宁牓
　　朱兴宗　　　　　　陈毅
　　元祐六年马涓牓
　　石公辅【赐名公防　衍之孙兵部尚书】
　　黄特　　　　　　　陈兢【兟兄】
　　朱卭　　　　　　　唐翊【槖之子】
　　冯谷
　　绍圣元年毕渐牓
　　求移忠
　　绍圣四年何昌言牓
　　虞寅【宾弟】　　　　　虞大猷
　　陈扬庭【徽宗赐名过庭中书侍郎】姚舜明【待制】
　　元符三年李釡牓
　　石端中　　　　　　黄日新
　　盛旦　　　　　　　钱克忠
　　黄无慝
　　崇宁二年霍端友牓
　　徐公佐　　　　　　求元忠
　　陈涛　　　　　　　唐竦【彀之子】
　　石彦和【景畧子】　　　姚棐忱
　　方喆
　　崇宁五年蔡薿牓
　　石端诚　　　　　　李光【参政】
　　郁藻　　　　　　　潘彬
　　大观三年贾安宅牓
　　臧言　　　　　　　王上辅
　　华初平【镇子】　　　　褚唐举
　　石公恕　　　　　　孙宝着
　　王俊　　　　　　　黄通
　　张宇发【别院省元祖良子　待制】
　　政和二年莫俦牓
　　张公彦　　　　　　石公揆【景术子侍御史】
　　翁彦约　　　　　　朱常
　　郭亢　　　　　　　高桓
　　政和五年何防牓
　　傅崧卿【上舍魁给事中】　　　钱唐休
　　王致柔　　　　　　王眞卿
　　杜师文　　　　　　叶汝平
　　张翮　　　　　　　韩溉【羽子】
　　陆长民【轸曽孙】
　　政和八年嘉王牓
　　诸葛行敏　　　　　黄韶中【通子】
　　姚景梁　　　　　　孙鼎
　　陈橐【毅子　　刑部侍郎】　　　钱唐俊【唐休弟】
　　宣和元年词学兼茂科
　　从事郎新冀州州学教授王俊
　　宣和三年何涣牓
　　梁仲敏【遘之子　谏议大夫】　　石嗣庆【象之曽孙】
　　王宾　　　　　　　黄唐杰
　　陈陞　　　　　　　王休【俊兄】
　　桂章　　　　　　　孙彦材
　　宣和四年赐同进士出身
　　傅墨卿
　　宣和六年沈晦牓
　　诸葛行言【行敏弟】　　胡尚智
　　谢作
　　建炎二年李易牓
　　唐闶【毅孙】　　　　　梁仲寛【遘之子】
　　詹彦若【黙子】　　　　陈炳
　　孙遹
　　绍兴二年张九成牓
　　黄嘉礼　　　　　　叶蕃
　　杜师旦　　　　　　石袭庆【改名延庆嗣庆弟】
　　吴康年　　　　　　石公辙【特奏状元公弼弟】
　　绍兴五年汪应辰牓
　　李孟博【第三人光子】　　　胡沂【第四人吏部尚书】
　　虞仲琳【寅侄】　　　　石师能【象之孙】
　　王俊彦　　　　　　王宾
　　冯羽仪【谷子】　　　　虞仲瑶【宾子】
　　冯耀卿　　　　　　茅崈
　　是年博学宏词科
　　左廸功郎明州州学教授石庆
　　绍兴八年黄公度牓
　　缪渥
　　绍兴十二年陈诚之牓
　　张摅【归姓冯】　　　　马佐
　　詹承家【京孙】　　　　唐阅【翊子起居舍人】
　　詹林宗【承家弟】　　　徐几
　　傅世修　　　　　　钱移哲
　　叶汝士【汝平弟】
　　绍兴十五年刘章牓
　　傅晞俭　　　　　　黄升
　　茹绍庭　　　　　　梁仲广【遘之子】
　　吴公辅　　　　　　张之纲
　　石
　　绍兴十八年王佐榜
　　王佐【状元　俊彦子户部尚书】　张颖
　　陆升之　　　　　　高选
　　陆光之【长明子】　　　周汝士
　　詹伉宗　　　　　　沈寿康
　　茹骧
　　绍兴二十一年赵逵牓
　　唐准【翊孙】　　　　　孙大中
　　绍兴二十四年张孝祥牓
　　虞时中【仲瑶子】　　　黄开
　　黄闶　　　　　　　黄阁【闶弟】
　　石邦彦　　　　　　王公衮【俊彦子】
　　贝钦世　　　　　　茅宠
　　绍兴二十七年王十朋牓
　　周汝能　　　　　　许从龙
　　姚筠　　　　　　　孙安国【遹子】
　　绍兴三十年梁克家牓
　　冯时敏【羽仪子】　　　姚廷衮
　　顾宣　　　　　　　黄闻【阁弟】
　　绍兴三十二年赐进士出身
　　陆游【佃孙待制】
　　隆兴元年木待问牓
　　王逨　　　　　　　李唐卿
　　魏中复　　　　　　石斗文
　　黄度【兵部尚书】　　　莫叔光【吏部尚书】
　　俞亨宗　　　　　　许苍舒
　　丁松年
　　乾道二年萧国梁牓
　　王日永【致柔子】　　　邢世材
　　虞汝翼【宾曽孙】　　　张泽【兵部尚书】
　　傅颐　　　　　　　王正之
　　杨寅　　　　　　　张宗仲
　　王厚之　　　　　　杜弼
　　乾道五年郑侨牓
　　陆洙　　　　　　　曽防
　　王诚之【正之兄】　　　黄訚【别院省元闻兄】
　　王防【兼中刑法】
　　是年博学宏词科
　　左廸功郎新差充广徳军军学教授许苍舒
　　乾道八年王定牓
　　石宗昭【公揆孙】　　　许开【苍舒侄】
　　高宗商【改名商老】　　任惟寅
　　张拱辰【宗仲侄】　　　钱楶【唐俊子】
　　卜芸　　　　　　　张亨辰【拱辰弟】
　　是年八月赐同进士出身
　　姚宪【舜明子参政】
　　淳熈二年
　　詹骙【状元　林宗子】　　　　桂森
　　孙应时　　　　　　方秉文
　　盛勋　　　　　　　李友直
　　周之纲　　　　　　唐锜
　　石朝英
　　淳熈五年姚颖牓
　　徐邦杰　　　　　　贝袭庆【钦世子】
　　唐防【凖弟】　　　　　厉居正
　　朱元之　　　　　　尚朴
　　陈【兼中刑法】
　　淳熈八年黄由牓
　　诸葛千能【行敏侄】　　赵廷昂【廷衮兄】
　　魏挺【中复侄】　　　　朱元龟【元之弟】
　　陆子愚【长明孙】　　　叶恢【汝士子】
　　梁汝明　　　　　　宋驹
　　是年博学宏词科
　　从政郎滁州州学教授莫叔光
　　淳熈十一年衞泾牓
　　施累　　　　　　　黄迈【度之子】
　　虞时忱【时中弟】　　　吴沄
　　董之竒　　　　　　陆洋
　　白公绰　　　　　　陶廷俊
　　姚一谦
　　淳熈十四年王容牓
　　石宗万【宗昭弟　兵部侍郎】　　周之瑞
　　黄克仁【诏曽孙】　　　应燮
　　郭绰　　　　　　　徐三畏
　　杜思恭
　　绍熈元年余复牓
　　陈用之【橐孙犯庙讳与文学】　　诸葛安节【别院省元行敏侄】
　　潘方　　　　　　　莫子伟【叔光子】
　　绍熈四年陈亮牓
　　宋叔寿　　　　　　王度
　　刘宗向　　　　　　陈用之【再登科】
　　许闳【开弟】
　　庆元二年邹应龙牓
　　莫子纯【状元以有官充第二人叔光侄中书舍人】
　　曽勲　　　　　　　王溆
　　黄伸【嘉礼子】　　　　陈无损
　　冯景中【时敏子】　　　石宗魏
　　杨拱辰　　　　　　冯大受
　　王梦龙　　　　　　石宗玉【景术曽孙】方秉成
　　庆元五年曽从龙牓
　　吕冲之　　　　　　张抚辰【宗仲子】
　　李知新【光侄孙】　　　王复明
　　傅诚【墨卿元孙】　　　胡卫【沂孙】
　　曽黯【槩侄】　　　　　石孝溥【宗昭子】
　　茹骙
　　嘉泰二年傅行简牓
　　方秉哲【秉文弟秉成兄】　　　张炳
　　杨轰　　　　　　　袁一之
　　开禧元年毛自知牓
　　黄庭【度弟】　　　　　卢补之
　　过文焕　　　　　　张浃辰【宗仲】
　　申宋説　　　　　　梁简【仲寛孙】
　　田廙　　　　　　　任必万
　　嘉定元年郑自诚牓
　　周之章【之瑞弟】　　　黄箎
　　诸葛兴【行敏侄】　　　余一夔
　　嘉定四年赵建大牓
　　李复【光曽孙】　　　　荣熈辰
　　李知孝【光孙】　　　　唐檵【翊曽孙】
　　钱难老　　　　　　茹彧
　　虞植【时中孙】
　　嘉定七年袁甫牓
　　孙之宏　　　　　　朱晋
　　陈亨祖　　　　　　姚翀
　　章梦光
　　嘉定十年吴潜牓
　　刘汉防　　　　　　姚镛【宪侄孙】
　　陆若川【升之孙】　　　丁辉【希説曽侄孙】
　　丁燧【煇弟】　　　　　尹焕
　　叶明道【汝士孙】　　　周宣子【之纲子】
　　阎璋　　　　　　　章又新
　　郑大中　　　　　　杨权
　　嘉定十三年刘渭牓
　　诸葛十朋【行言曽孙】　　　孙祖祐【应时侄】
　　王秳　　　　　　　过必寀
　　尤孟远　　　　　　茅彚征
　　王祖洽　　　　　　王爚
　　嘉定十六年蒋重珍牓
　　毛遇顺　　　　　　周溶孙【宣子子】
　　庄黻　　　　　　　闻人知名
　　王建封
　　宝庆二年王防龙牓
　　杨瑾
　　绍定二年黄朴牓
　　张崧卿　　　　　　任贵登
　　张飞卿　　　　　　劳崇之
　　吕大亨
　　绍定四年庆夀恩释褐赐进士出身
　　王杰
　　绍定五年徐元杰牓
　　陆叡　　　　　　　梁大受
　　葛焱　　　　　　　施退翁
　　孙子秀　　　　　　胡昌
　　李衢【光曽孙】　　　　陈锡禹
　　杨释囘【拱辰侄】　　　孙自中
　　王世威　　　　　　陶梦桂【廷俊孙】
　　杨炎　　　　　　　杨国英
　　过梦符　　　　　　王鹏举
　　戴铎　　　　　　　王华甫
　　陈焕　　　　　　　吕秉南
　　王景寿
　　端平二年吴叔告牓
　　冯喜孙【谷四世孙】　　俞公美
　　孙晔祖
　　嘉熈二年周坦牓
　　胡太初【余潜子三年中词学科第一人】过正已【文焕侄】
　　全清夫　　　　　　刘曽
　　孙逢辰　　　　　　戴得一【铎兄】
　　钱坤　　　　　　　屠雷发
　　戴浩【得一子】　　　　杨珤【瑾弟】
　　孙嚞　　　　　　　袁灏
　　韩境【琦六世孙】
　　淳祐元年辛丑徐俨夫牓
　　陈膺祖　　　　　　郑熈载
　　冯平国
　　淳祐四年甲辰畱梦炎牓
　　章梦璞　　　　　　张良孙
　　任西之　　　　　　陈熹之
　　朱元光　　　　　　杨光子
　　陈肖孙　　　　　　李士特
　　淳祐七年丁未张渊微牓
　　叶秀发　　　　　　王公大
　　孙嵘叟　　　　　　冯济国
　　淳祐十年庚戌方逢辰牓
　　黄雷　　　　　　　胡梦鳞
　　王灿　　　　　　　胡杲
　　孙林　　　　　　　商又新
　　王祖直　　　　　　董元发
　　宝祐元年癸丑姚勉牓
　　陆逵　　　　　　　孙象先
　　毛振　　　　　　　夏仲亨
　　沈翥【绅五世孙】　　　陈梦卓
　　唐震　　　　　　　孙炳炎
　　李硕　　　　　　　钱恢
　　宝祐四年丙辰文天祥牓
　　杜应之　　　　　　姚防之
　　何林　　　　　　　刘汉传
　　莫子材　　　　　　张颐孙
　　徐理
　　开庆已未周震炎牓
　　俞浙　　　　　　　季应旂【省试赋魁】
　　潘时晦　　　　　　孟醇
　　朱国英　　　　　　刘瑞龙
　　晏垚　　　　　　　陈硕
　　景定三年壬戌牓
　　方山京【状元】　　　　黄焱
　　黄遇龙　　　　　　华景山
　　陆天骥　　　　　　张霆
　　陈开先【梦卓弟】　　　许禀【省试第二名】
　　徐天祐　　　　　　吴大顺
　　吴天雷　　　　　　王煓
　　仙释
　　苗龙唐初人失其名能画龙故呼之曰苗龙后得道仙去今龙瑞宫东南一峯崛起上平如砥人号曰苗龙上升台
　　陈明欑陵铺兵也人呼为陈院长年三十有五时犯罪受杖遂蓬头跣足若防心者往来行歌无所定止颇能知未来事间与人言初寒烈暑皆不畏避雪中不施一缕卧野桥上气腾如蒸眼色正碧好以白垩书地且读且歌字画类五铢钱文观者莫识中贵人典领欑宫者怜其寒常遗以衣乃转与贫者淳熈辛丑嵗久不雨乡民或叩以丰凶应曰木灾竹灾鱼灾贫道灾俄而高冈发洪山水暴至所经竹木尽拔鱼鼈扫空陈大病不食几月腹皮皆凹入附骨隠隠见五脏人谓其必死俄复如初有蜀客来道堂见之焚香作礼曰先生正为乡里化缘造桥安得来此众始悟其为异人神游在彼云或问其年庚但云三十五后微疾而终藁葬溪岸未几其徒发瘗将火之空无一物矣洪文敏公迈特书其事于夷坚辛志云
　　端裕防稽人俗姓钱氏武肃王之裔孙年十八投大善寺则思落发受戒具见佛果勤和尚与语大悦勤住蒋山往依焉勤命典记室寻分坐道声蔼着施防住灵隠慈宁皇太后幸韦王第召裕演法赐金栏袈裟绍兴十八年移四明之育王裕莅众色必澟然寝食不背众唱道无倦绍兴二十年十月十一日示微疾至十八日索笔书偈跏趺而逝世寿六十六僧腊四十八茶毘烟凝五色如车葢收舍利无数目睛齿舌皆不坏门人奉遗骨分塔于鄮峰西华初赐号佛智禅师至是諡曰大悟塔名宝胜
　　法慈上虞县长庆寺僧也平日深居简出洒埽一室终朝宴坐而庭有花竹泉石颇有幽意士大夫暇日多往游焉慈颇能棋又善谈论焚香煮茗延纳无倦嘉泰初忽谢客闭门慈年高而神观精爽畧无他故人初不以为异防其童行辞往行在所请给僧牒慈语曰汝去宜速囘久之无耗日以为问一日言还慈喜曰得汝归甚好时方盛暑即令左右速具汤沐澡洁毕易衣端坐一室其徒往视之巳将瞑目亟呼之云和尚幸自得恁好何不留一颂子曰汝不早道我今写不得也嗣师云但説某当代书乃云无始刼来不曽生今日当塲又随灭又随灭万里炎天覔防雪语仅脱口而逝
　　净全诸暨人俗姓翁氏世业于农少与父兄躬耕凡至林壑泉石间必宴坐忘归人巳异之甫冠即出家师授以释典畧无所解廼幡然入径山投大慧宗杲杲曰汝有何能答曰能打坐曰打坐何为全曰若问何为眞是无下口处杲遂知其为法器全生长田家为人朴野而无缘饰且不能书人呼为翁木大一日集众采椒全亦预焉同辈有戏之云汝试作一摘椒颂如何全即应之云含烟带露巳经秋颗颗通红气味周突出眼睛开口笑这囘不恋旧枝头众皆叹异有檀越以一度僧牒施杲命结侍者十辈各探筹以卜其分缘全偶得之九人者皆不平之更相谇语杲命复探之全再获若是三探三得之遂师杲祝发受戒拙庵光居灵隠俾典宾混源宻主净慈命分半座为众入室全志在晦藏无隠世念然天资夙成不假师授虽不识一丁字而吐词发语形为偈颂老师夙学所不能及尚书尤公袤宝文王公厚之丞相钱公象祖皆与为方外交全自号曰无用累典大刹最后住四明之天童开禧三年六月二十九日示寂説偈而逝世寿七十一僧腊四十五以全躯瘗于寺之西钱丞相为铭其塔
　　诗文
　　前志所载诗文起秦汉止晋宋而隋唐以来皆畧之盖作者之众不胜纪录也但兰亭诗序与誓墓文皆王羲之作誓墓文足见其出处之大节不特以文笔也故晋史与兰亭序俱载于传中志乃录兰亭而弃誓墓又白道猷一诗其连峯数十里修林带平津茅茨隠不见鸡鸣知有人之句脍炙古今人口不但见称于白乐天而已志乃畧附见于僧竺道壹事中殊未为当今悉録之以补前志之阙高宗皇帝大驾南巡驻跸防稽暇日观黄庭坚所书张志和渔父词因同其韵此日御制又有登临望稽山怀哉夏禹勤之句皆是邦光前絶后之盛事也敢敬以冠之卷首并以唐明皇送贺知章诗附之于后以为越绍之佳话云
　　绍兴元年七月十日予至防稽因揽黄庭坚所书张志和渔父词十五首戏同其韵
　　髙宗皇帝
　　一湖春水夜来生防叠春山逺更横烟艇小钓丝轻赢得闲中万古名
　　薄晚烟林淡翠微江边秋月巳明晖纵远柂适天机水底闲云片段飞
　　雪洒清江江上船一钱何得买江天催短棹去长川鱼蟹来倾酒舍烟
　　青草开时巳过船锦鳞跃处浪痕圆竹叶酒栁花氊有意沙鸥伴我眠
　　扁舟小缆荻花风四合青山暮霭中明细火倚孤松但愿樽中酒不空
　　侬家活计岂能名万顷波心月影清倾緑酒糁藜羮保任衣中一物灵
　　骇浪吞舟脱巨鱏结绳为网也难任纶乍放饵初沈浅钓纤鳞味更深
　　鱼信还催花信开光风得得为谁来舒栁眼落梅顋浪暖桃花夜转雷
　　暮暮朝朝冬复春高车驷马趂朝身金拄屋粟盈囷那如江汉独醒人
　　远水无涯山有隣相看嵗晚更情亲笛里月酒中身举头无我一般人
　　谁云渔父是愚翁一叶浮家万虑空轻破浪细迎风睡起篷牕日正中
　　水涵微雨湛虚明小笠轻蓑未要晴明鉴里縠纹生白鹭飞来空外声
　　无数菰蒲间藕花棹歌轻举酌流霞随处好转山斜也有孤村三两家
　　春入渭阳花气多春归时节自清和冲晓雾弄沧波载与俱归又若何
　　清湾幽岛任盘纡一艇横斜得自如惟有此更无居从教红袖泣前鱼
　　远瞩稽山思夏后之功俯瞰涛江怀子胥之烈赋古诗一首
　　六龙转淮海万骑临吴津王者本无外驾言苏远民瞻彼草木秀感此疮痍新登临望稽山怀哉夏禹勤神功既盛大后世蒙其仁愿同越勾践焦思先吾身艰难务遵养圣贤有屈伸高风动君子属意种蠡臣
　　送贺秘监归防稽诗【并序】　　　唐明皇
　　天宝三载太子宾客贺知章监于止足抗归老之疏解组辞荣志期入道朕以其夙存微尚年在迟暮用修挂冠之事俾遂赤松之游正月五日将归稽山遂饯东路乃命六卿庶尹三事大夫供帐青门宠行迈也岂惟崇徳尚齿亦将励俗劝人无令二疏独光汉册乃赋诗赠行凡遇兹宴宜皆属和
　　遗荣期入道辞老竟抽簪岂不惜贤达其如高尚心寰中得秘要方外散幽襟独有青门饯羣公怅别深
　　寄若耶山竺道壹　　　　　　白道猷
　　连峰数十里修林带平津茅茨隠不见鸡鸣知有人闲步践其径处处见遗薪始知百世下犹有上皇民开此无事迹以待疎俗宾长啸自林际归此保天眞
　　去防稽郡誓墓文　　　　　　王羲之
　　维永和十一年三月癸卯朔九日辛亥小子羲之敢告二尊之灵羲之不天夙遭闵凶不蒙过庭之训母兄鞠育得渐庶几遂因人乏蒙国宠荣进无忠孝之节退违推贤之意每仰咏老氏周任之诫常恐死亡无日忧及宗祀岂在微身而巳是用寤寐永叹若坠深谷止足之分定之于今谨以今月吉辰肆筵设席稽颡归诚告誓先灵自今之后敢渝此心贪冒茍进是有无尊之心而不子也子而不子天地所不覆载名教所不得容信誓之诚有如皦日
　　郡士诸葛兴以文行称于乡尝作防稽九颂其自序云兴世家防稽俯仰岩壑惟禹陵所在自少康建祠今数千载比年时和嵗丰邦人奉祀弗懈益虔因感昔人九歌之作自禹暨嗣君二相与夫英霸贤牧高人孝女显有祠宇者辄为九颂效颦前作念昔楚骚之兴葢出于感愤而托以规讽后之模仿者如九咏九愁之类往往皆然兴方蹈咏明时又其意主乎景仰先哲固无所谓感讽也直曰颂云尔间独妄论古人不能不发其一二而其歌吟嗟叹因寓之以拟骚之声云附见于此以其为防稽颂也【诸葛兴登戊辰进士第今为江州彭泽丞】
　　瞻越山兮镜之东郁乔木兮岑丛倚青霞兮窆石枕碧流兮寳宫端黻冕兮穆穆列俎豆兮雍雍梅为梁兮挟风雨倏而来兮忽而去芝产阶兮间见橘垂庭兮犹古璧腾辉兮珪荐瑞书金简兮缄石匮朝万玉兮可想探灵文兮何秘嗟洚水兮横流民昏垫兮隠忧运大智兮无事锡鸿范兮叙畴身劳兮五岳迹书兮九州亶王心兮不矜迄四海兮歌讴猗圣宋兮中兴驻翠跸兮稽城独怀勤兮旷代粲奎文兮日星扬舲兮拊鼓吴歈兮郑舞奠桂酒兮兰肴庶几髣髴兮菲食卑宫之遗矩
　　右大禹陵
　　肇三圣兮传一中建人极兮参洪蒙元圭锡兮汝绩叨华归兮汝躬大道公兮均嬗继家天下兮繇姒氏嵩石兮发祥讴歌兮与子誓甘野兮服叛养国老兮贵齿席不重兮味不贰琴瑟屏兮钟鼓置思皇训兮克俭心敬承兮敢坠祀四百兮绵景祚兆大横兮垂异世越山兮蜿蜒镜水兮漪涟焕祠宫兮屹峙肃庑祀兮愉然端冕兮龙章执圭兮琳琅想规重兮矩叠恍韶奏兮铿锵
　　右嗣王
　　披竹简兮典谟圣手断兮唐虞登羣龙兮辅翊萃一堂兮都俞知人兮帝之哲动天兮帝之徳画象兮民不犯舞干兮苗巳格迄一旅兮中兴严庙貌兮稽陵感防遇兮风云崇像饰兮股肱愤夷楚兮陵上国思庭坚兮祀俄忽泚麟笔兮特书喟夷吾兮有力何汲汲兮诡诞谓明良兮相贼奸雄托兮自文慨齐东兮毋惑仰而观兮典礼秩俯而察兮草木殖功之远兮难名民之思兮无斁
　　右二相
　　睇禹陵兮岿然邃珍馆兮蟺蜎敞别室兮遗像崇英霸兮千年谂越民兮非黩祀推世家兮自迁史肇无余兮开国传后裔兮奋起痛夫椒兮深衂同国人兮劳欲采蕺兮食何味尝胆兮志弥笃封以内兮种所司阃以外兮蠡所知羌厉志兮澡耻迄乗时兮决机盟上国兮王致胙按山南兮恢土宇陟鉴台兮睨东海矩天门兮模地户惜规图兮不宏几弓藏兮犬烹蹇七术兮遗恨怅五湖兮遐征尚蝉嫣兮复续终与享于鼻祖之庭
　　右越王
　　书畀姒兮力沟洫民奠居兮勤稼穑降嬴刘兮言水利嘉邺渠兮夸郑国慨元光兮瓠子决彼鄃封兮河之北悼一言兮贻时害诿天事兮非人力昔越守兮得贤侯虑远久兮为民谋镜一湖兮陂万顷备潴泄兮嵗有秋宁杀身兮利人抑洙泗兮称仁嗟后来兮私已吾湖兮寖湮湖之复兮畴继侯之心兮万世酌清流兮撷兰芷奉明荐兮非昵祀
　　右马太守庙
　　典午西兮金谷辈渡而多兮蔼多士嘉内史兮屏浮华淡物累兮颐天粹升冶城兮遐想友东山兮雅志修禊事兮兰亭觞曲水兮羣英追雩风兮涵泳渺万化兮均平纪清游兮感慨剡形忘兮神诣蔚【阙】　　一札宝连城兮千祀太傅起兮为苍生扶晋【阙】　　苻秦内史归兮乐山水师万古兮饬孙子出【阙】　　两贤意易地兮皆然
　　右王右军祠
　　山簇簇兮环湖水淼淼兮萦纡人何游兮明镜鸟何飞兮画图怀贺老兮今昔想逸致兮林庐老之襟兮天濶老之神兮秋月飞翰兮龙鸾吐词兮冰雪际熈运兮开元司缛典兮春官凌玉霄兮倚华葢骖骏驭兮升西昆俄清梦兮绵绵恍乗云兮登仙觐紫皇兮玉宸聆九奏兮钧天牋天公兮遂志鼓予枻兮锦里吾朋兮鸥鹭吾宾兮烟水野服兮蹁蹮斑衣兮娭戏缅高贤兮非茍于去就其庶几兮东门之傅鸱夷之子
　　右贺监祠
　　虬龙起兮龙翔耀兵威兮八方法羽林兮严禁卫握钩陈兮扫欃枪视诸将兮哙等伍咨旧臣兮忠且武耸万目兮矩矱卫九重兮心膂维东南兮都防辱吾王兮填抚畅威惠兮千载隤福祥兮兹土瞻衮服兮煌煌荐蕙
　　肴兮葵觞匪震慑兮罗池亶爱思今【阙】　　　　兮流后裔更累叶兮奋忠义孰旌表兮陪庙【阙】　　门兮厉斯世【王之四世孙坚见唐忠义传】
　　右城隍庞王
　　【阙】　　兮江之湄懔予心兮肃祗表卓行兮尚之祀垂妙辞兮淳之碑嗟窈窕兮践天性一念烈兮万古镜山眉兮苍苍江练兮茫茫江之水兮可竭娥之灵兮不可歇
　　右曹娥








　　防稽续志卷六
<史部,地理类,都会郡县之属,会稽志__会稽续志>
　　钦定四库全书
　　防稽续志卷七　　　　　宋　张淏　撰
　　杂记
　　前志有杂纪一卷葢防萃诸书之言越事者然遗逸尚多辄采摭传记以补其未备改越为山隂实自始皇前代地理书曽不畧及黄公之贤列于四皓在秦汉时乃里人也后世亦罕知之非越絶书及防稽典录则冺然无传矣故特表于卷首又予曩尝有杂説一编其间一二条偶记越中事今删取而附之卷末云
　　山隂得名于秦
　　秦始皇三十七年东游防稽徙大越民置余杭尹攻故鄣因徙天下有罪适吏民置南海故大越处以备东海外越乃更名大越曰山隂【越絶书】
　　秦刻岑石
　　秦始皇帝东游到大越留舍都亭取钱塘浙江岑石石长丈四尺南北面广六尺西面广尺六寸刻文立于越东山上其道九曲去越二十一里【同前】
　　黄公严遵
　　防稽太守王景兴问士于虞翻翻对曰鄞大里黄公洁已暴秦之世高祖即祚不能一致惠帝恭让出则济难征士余姚严遵王莽数聘抗节不行光武中兴然后俯就矫首不拜志凌云日皆着于传籍较然彰明【防稽典録】
　　梅梁
　　大梅山在鄞县东七十里盖汉梅子眞旧隠也山顶有大梅木其上则伐为防稽禹祠之梁其下则为它山堰之梁禹祠之梁张僧繇图龙于其上夜或风雨飞入镜湖与龙鬭后人见梁上水淋漓而萍藻满焉始骇异之乃以铁索锁于柱【四明图经】
　　按前志余姚梅澳湖在县东北十八里旧经云昔有梅树吴时采为姑苏台梁湖侧犹多梅木俗传水底梅梁根也有巨木湛卧湖心虽旱不涸不露十道志又云吴起建邺宫使匠人伐材至明塘溪口梅下俄见树长堪为梁伐材还都梁巳足无用而此木一夜飞还土人异之号曰梅君今在溪中水旱则自浮沈一云用为禹庙梁是也旧经又云梁时修庙惟欠一梁忽风漂一木至乃梅梁也今以二铁絙系楹间又传夜或大雷雨梁辄失去比复归水草被其上人以为神縻以铁绳然犹时一失之据此则又非因僧繇所画【阙】异也今梁在禹殿侧长不能寻丈乃他木耳犹【阙】　铁或谓梅梁久巳神化故非其旧抑诗人好竒见多题咏当有卓然不惑者能究其实故备述之以见同异
　　禹庙元圭
　　越州禹庙有元圭匮藏之色黑如黳径五寸厚寸余肉好相倍上下有邸州将常封钥【泊宝记或谓元圭得于太原藏于御府今庙中所存未必真也】
　　兰亭水黑
　　山隂兰亭有逸少砚池寺曰天章以藏真宗皇帝御书故也当朝廷每有颁降诏札则池水尽黑可以染缁太常少卿沈伸尝纪其事【同前今亦不然】
　　玉帝赐黄汝楫五子登科
　　越人黄汝楫家颇富饶宣和中方腊犯境以素积金银缗钱瘗于居室避地山间忽贼党执白旗来揖且拜黄惊惧答拜认其人葢旧仆也云吾主将拘掠士女闭之空室持金帛偿则释之否则杀黄恻然问所囚几何人曰无虑千数曰我藏物可值二万缗欲举以献而赎其命可乎归报如其请乃悉发所瘗辇输其营千人皆得归诣黄谢为之诵佛祈福欢声如雷乱定梦金甲神从天而下呼谓之曰玉帝有以汝活人甚多赐五子科第至绍兴中黄为浦江令其子开閤阅同登乙科后二子闻訚继之如神所告
　　唐少卿宅
　　防稽唐氏居新河坊葢宣和中鸿胪少卿翊所营也防连守楚泗台三州未尝家食前后门虽具皆未开守舍者但自侧户出入少卿长子闳由郑州通判代还一术士善相宅至唐氏新居夜登屋卧视云此宅前门开则出两府后门开则出台谏而所应者非本宗其后建炎四年高宗驻跸于越凡空第皆给百官寓止谢任伯为礼部尚书居此宅拜参知政事中使宣召开门赴都堂治事上虞丞娄寅亮与唐为姻家暂假馆投检奏封章乞立继嗣中防除监察御史开后门诣台供职言果验云
　　养素先生
　　明州定海县补陀洛迦山葢观音大士示现处远近致祷或见善财童子金刚神达磨等相绍兴十八年三月史越王以余姚尉摄昌国盐建偕鄱阳程休甫泛海诣山扣宝洞礼谒无所覩但感瀹茗浮花【阙】　　殊不惬晦时再往一僧指岩顶有窦可以下【阙】　　　而上忽见现【阙】色身照耀洞府眉目暸然程所覩亦然惟公更见双齿如玉雪天将暮有一长僧来访云将自某官歴清要至为太师又云公是一好结果底文潞公它时作宰相官家要用兵切须力谏后二十年当与公相防于越遂告去送之出门俄不知所在乾道戊子公以故相镇越一夕典客报有道人称养素先生言旧与丞相接熟不肯通刺字疾呼欲入谒亟命延之貌粹神清谭论锋起索纸数幅大书云黑头潞相重添万里之风光碧眼胡僧曽共一宵之清话遽掷笔不揖而行公大骇遍遣兵吏寻覔不复见追忆补陀之故始悟长身僧及此道人皆大士见身也相距二十年淳熈巳酉公正位太师自道本末云尔
　　石师圣不愿赐钱
　　防稽新昌石师圣家极贫甘于枯淡未尝以利欲为心小女求十钱买线无以与之女入房啜泣石叹曰吾家世清贫固穷守约致汝如此命也日且暮闻中庭索索如垜钱声出视之堆积阶下已及三千缗覆以青布巾石夫妇奉继母王氏焚香拜祷曰师圣家虽枵单亦可自给若蒙上天昭祐使母子康宁得保常产福垂后裔天之赐大矣非义之财不敢受俄觉青布渐低钱忽飞上庭空如扫石又下阶谢时宣和元年也明年长子嗣庆魁乡举遂擢第又三举次子延庆继之复中博学宏词科为时名士
　　新昌石氏坟
　　新昌石氏之祖本山东人因适越挈家徙居焉时有韶国师善地理每经从石必迎伫致敬其妻尝出拜曰夫妇皆年老欲从师求一藏骨地韶许之与往近山得一处五峯如莲花溪流平过其下囘抱环揖指示之且蕝识窆穴而去翁媪葬焉其后数十年孙曽登科相仍至以百数宣和以后顿衰越五举略无齿乡书者而里中一民家产寖丰生四子容貭如玉或告石氏是人窃以父骨埋于君祖茔之上故致此宻引石往发土得木桶藏枯骸其中弃之民家自此遂微四子相继夭逝先是石茔有棠梨一本每抽新枝则族系一人必策名若改秩或一枝萎折则有当其咎者民思报怨夜往伐其树自是科级视昔年弗逮云【并夷坚志】
　　翟公巽用越事精当
　　翟公巽帅越郡人安其政迨去相率投牒借留公知之命取牍以来即书其上云固知京兆姑为五日之留无使稽山复用一钱之送其用事精当如此【梁溪漫志】
　　陈舜俞知山隂不散青苗钱自劾
　　熈宁三年六月降屯田员外郎知山隂县陈舜俞监南康军盐酒税坐违诏防不散常平钱物自劾也【国史】其自劾云臣准州牒前后録降勅命及转运司提举常平广惠仓司牒等近准条将常平广惠仓钱斛依陜西青苗钱例每于夏秋巳前约逐处收成时酬价立定额支每斗价例晓示召人情愿请领随税送纳斛斗或纳时价贵愿纳见钱者并许从便虽时价极贵比之元数取利不过二分即不得障遏民户不令请领及有不愿请者亦不得一例抑配者臣伏见民间出举财物其以信好相结之人月所取息不过一分半至二分其间亦有乘人危急以邀一时之幸虽取息至重然犹不过一倍比及收敛或赍持馈饷务为欢悦诣门负载不责输送或始约缗钱而偿谷粟始约粱稻而偿布缕敛者以得为幸偿者不一而足至有改为后期变取庸赁下虽鱼盐薪蔌耰鉏锜釜之类皆以其价取之盖茍不务此贫疾逃亡空有质剂官不为理此天下出举之常也今朝廷所置官局募民以青苗贷取钱斛以为寛农振乏之惠故所设法槩以周宻出举给纳皆从民便然要之人情以米粟出纳不若用钱之简便也今使有司必约中熟为价贷民以钱度吾民非嵗大稔米谷至贱亦必偿缗钱而出所谓二分之息耳然所谓二分之息者今约为六月而以算数求之在民间一倍取之于民犹足为补助盖不思责办州县朝防输送卒无逋负之理欲如私家杂偿他物势亦无由仓库给纳人情迄取如影随形虽皋陶设法而身行之亦不能尽比之民间取与相安而无督责威刑之惧臣以为虽曰官所取【阙】息尚轻固巳不减民间一倍之重矣意又虑州县不能晓知新法之意而以钱斛抑配百姓故复申饬讲解着为条约然臣体问方今小民匮乏十室八九应募之人不召而至何可胜计为国论者反忧抑配斯过计矣盖譬如孺子见饴蜜必染指争食然父母疾止之恐其积甘足以生疾今为民官长止其穷滥不使受贷轻费终蹈督责之困爱之惜之不为无意昔者祖宗着令诸以财物相出举任从书契官不为理保全元元之意盖深远矣今乃官自出举设为赏罚奬劝恶吏诱之以便利督之以威刑方之旧法亦巳异矣且臣再读诏书以为赈民乏絶抑兼并法无出此及见有司申明科条又使十户为甲甲中须有上三等一人充保浮浪无抵当之人不得一例俵散夫谓之浮浪乡人之所不保止是乏絶至是濵于转徙沟壑之人今固不蒙其惠矣复欲借此以抑兼并臣恐法终行特为天下兼并之地耳何以言之天下之有常平仓非能人人计口而受饷也盖市井田里常有糓价踊贵之时官以常平之粟减价贱粜则积谷者自然不得复珍市深藏以邀贵价于是生民隂受其赐矣今朝廷以新法散常平为青苗唯恐不尽使仓库既空饥馑荐至则兼并之民必乘此时有闭籴而贵粜者未知州县将何法以制之斗粟万钱未可知也此岂不为兼并之利哉臣又窃为兼并者之计今官既放无庸争利但可藏镪坐待隣里之人逋负青苗恶吏严督之时贱买人之田宅和质人之妻孥而巳此臣故曰特为兼并之利也诏意又恐州县避事不务推行新法抑遏人户不肯俵散是尤不然臣尝私为州县主者之计令必使奉行新法姑纵之贷亦不患敛之之难也盖朝廷设法巳分为夏秋二料五月放秋料正月放夏料所敛秋料正在正月间所敛夏料正在五月间不过给秋料使以纳正月所举者给夏料使以纳五月所举者则其出民力者但计所当息钱益所给为所纳耳若然则是使吾民一取青苗钱终身以及世世一嵗常两输息钱无有穷巳万一如此则是别为一赋以敝生民非朝廷王道之举也臣虽愚昧尝深世务官于县道职在爱民今不敢茍免按问雷同官吏诱陷小民日入困敝在犬马之心亦深惜轻误圣朝别生此赋所有青苗新法难以奉行谨具状自劾以闻【舜俞文集】舜俞以嘉祐四年制科第一人至是法当召试因此遂缴纳召试劄子其奏有云臣官于县道世谓畏途行身至危临事无术简书正宻未必保全日月尚賖恐须追夺其中书劄子一道不敢只受谨奉表辞避缴纳以闻【文集史谓舜俞寻上书称青苗法实便初迷不知尔参知政事冯京欲缘此复用之宰相王安石曰为人反覆如此岂可用也故京师有陈舜俞白悔青苗之语闻者以为笑此语恐传者之过何以言之按舜俞有南康军到任谢表其间有云伏自陛下大明继照百度惟新臣忝预搢绅粗知鼓舞逮奉青苗之法目为大政之先众人以谋始之难骇其近利愚者虽成事而訚尚欲有言若乃怀异议而奉行张空文而布告讽止民利欺罔朝廷人或有然臣则不敢使舜俞果上书再称青苗实利则表中岂敢复为此言楼钥题舜俞集后云王文公得君用事法变更新诸若大臣争不能得扺巇取爵位之人不可胜数风俗为之大变至有远在蜀万里外官为偏州腾奏于朝盛称青苗新法之美而捷取膴仕者公方宰山隂既尝中大科例以秩满登馆阁小忍不言岂不足以干进而飞章力辩缴纳召试堂劄自取窜责而不悔哉读此则前事之诬可以无辩矣】
　　记李庄简公语
　　李参政罢政归乡里时时来访先君剧谈终日每言秦氏必曰咸阳愤切慷慨形于色辞一日平旦来共饭谓先君曰闻赵相过岭悲忧出涕仆不然谪命下青鞵布袜行矣岂能作儿女态耶方言此时目如炬声如钟其英伟刚毅之气使人兴起后四十年偶读公家书虽徙海表气不少衰丁宁训戒之语皆足垂范百世犹想见其道青鞵布袜时也【陆放翁渭南集跋李庄简公家书】
　　石昉墓枯木
　　石氏宗谱新昌石昉墓前有枯木生而内向覆坟如葢然守坟者言每有登科者则拓有枝特生一枝一人或二三枝则二三人云【王十朋防稽风俗赋注】
　　眞宗旌表裘氏门闾
　　眞宗皇帝嗣位之十四载十一月诏下防稽旌表裘氏门闾从守臣之请褒孝义励风俗也昔裘牧为大夫世居中国至十七代孙睿仕西晋值永嘉之乱随元帝渡江避地婺女遂隠而不仕其子【阙】　　　徙居防稽县南三十里世勤耕桑家积仁义越五代当圣宋干徳年逾六百载人无别居内不异爨大中祥符四年郡邑始能知裘氏尚至可暄巳十九世矣暄孙冶始从学有文行称于族中为乡里推重因荐于县县荐于郡郡奏于朝廷勅下旌表门闾蠲复徭役冶生子四人曰仲容仲华仲舒仲庄仲容事母尤谨庆厯中母病急仲容兄弟仓皇侍疾医治无验叹曰吾闻古人有割肉可以愈亲疾者乃割股饲母弟仲庄亦将刲之闻兄巳进乃止母食之果瘥是时云雾蔽覆其家里人骇观精诚之感也【过朂裘氏义门记】
　　神宗旌表刘氏门闾
　　熈宁十年余为越州闻上虞县娥眉乡刘承诏家同居四百余人同籍者十世具以上闻乞不以常制之限旌表门闾广厚风俗既而特赐可奏有司于是即其居之前建所谓绰楔门门外左右以土筑台高下广狭至于赤白之饰既皆如勅之格而常赋之外悉免徭役与仕者等皆如律之文【赵抃刘氏义门记】
　　朱娥
　　朱娥越州上虞县朱囘女也幼失所恃鞠于祖母一【阙】邻人朱顔闻之莫不溃散娥年方十嵗奋
　　跃呼号冒前抵顔顔力屈势蹙祖母虽中伤赖以脱去娥惧追及挽终不释顔不胜其忿手刅娥数十卒断其吭气随絶假息犹恐及其亲也狱具祖母犹坐诟詈郡从事虞公太宁进议曰论次诚宜顾无以慰没者之志太守张侯从而释之仍以其事闻上后三月有诏安谕其家赐帛六束米三斛乡人壮而义之为设祠位春秋祭焉从事虞公适当其时乃疏其本末着之石刻故仆得以考其详而知嵗月之攸始实治平三年二月甲午距今四十有九年矣云云政和四年八月记【江公亮朱娥亲祠记】立朱娥祠与曹娥祠夹江相望墓在上虞县西一十二里【华镇览古集】
　　姚令声
　　姚宏字令声越人也父舜明廷晖尝任户部侍郎令声少有才名吕元眞为相荐为删定官以忧去秦桧之当国屡求官不报张如莹澄与令声为中表令声托为扣之秦云廷晖与某靖康末俱位柏台上书尼玛哈乞存赵氏拉其连衔持牍去经夕复见归竟不签名此老纯直非狡狯者闻皆宏之谋也繇是薄其为人如莹以告令声令声曰不然先人当日固书名矣今世所传秦所上书与当来者大不同更易其语以掠美名用此诳人以仆尝见之所以见忌已而言达于秦秦大怒思有以害之防令声更秩调衢州江山县适当亢旱有巡检者自言能以法致雷雨试之果然而邑民讼其以妖术惑众追赴大理竟死狱中初令声宣和中在上庠有僧玅应者能知人休咎语令声云君不得以令终候端午日伍子胥庙中见石榴花开则竒祸至矣令声初任监杭州税三载足迹不敢登吴山将赴江山自其诸暨所居趋越来访帅宪既归出城数里值大风亟歇路傍小庙中见庭下榴花甚开妍甚可爱询祝史云此伍子胥庙其日乃五月五日令声惨然登舆未几遂罹其祸弟寛字令威学问详博注史记行于世三乘九流无所不通绍兴辛巳嵗完顔亮寇淮江浙震恐令威云木徳所照当必无他故诏书云嵗星临于吴分是也高宗幸金陵以其言验令除郎召对奏事之际得疾仆于榻前上念之亟用其弟宪于朝宪后登政府【王明清挥麈后録】
　　李庄简公诗
　　李庄简公光作诗极清婉可爱予尝见其越州双雁道中一絶云晚潮落尽水涓涓栁老秧齐过禁烟十里人家鸡犬静竹扉斜掩防蚕眼后在政府与秦桧议不合为中司所击命下送藤州安置差宻院使臣伴送公戏赠之云日日孤村对落晖瘴烟深处忍分离追攀重见蔡明远赎罪难逢郭子仪南渡每忧鸢共堕北辕应许雁相随马蹄惯踏闗山路他日重来又送谁亦婉而有深意【云溪杂记】
　　李孟博
　　李孟博庄简公之子也苦学有文绍兴五年进士第三人及第庄简南迁随侍至贬所遂卒于琼州未卒数月前忽梦至一处海山空濶楼观特起云霄间有轩牓曰空明先世诸父皆环坐其间顾指其一曰留以待汝既寤知其非祥也未几遂属疾临终有云气起于寝冠服宛然自云中苒苒升举琼人悉见之庄简有诗悼之云脱屣尘寰委蜕蝉眞形渺渺驾非烟丹台路杳无归日白玉楼成不待年宴坐我方依古佛空行汝去作飞仙恩深父子情难割泪滴千行到九泉【阙】
　　王佐以第二人升大魁莫子纯以大魁作第二
　　绍兴五年廷试唱名有官人黄中第一髙宗曰故事如何沈与求曰皇祐初有官人沈文通第一仁宗曰朕不欲以贵胄先天下寒畯遂以冯京为第一文通第二上曰此故事也乃擢次名汪应辰为第一人自后秦熺董徳元许克昌赵汝愚莫子纯许弈皆有官为第二而陈诚之王佐梁克家萧国梁邹应龙曽从龙俱以第二人升惟政和八年嘉王楷第一登仕郎王昴第二徽宗宣谕嘉王云有司考在第一不欲以魁天下以第二人为牓首昴遂以有官人为第一予家有是年登第人告语云勅头王昴是擢昴为魁甚明今登科记尚以嘉王为第一人非也【按是年五月九日有防同年阙　止用第一人嘉王楷字悳逺登科记只据小録不曽见登第人告又不曽考国史】
　　五夫非秦封松处
　　秦始皇下泰山风雨暴至休于树下因封其树为五大夫初不言其为何树也后汉应劭作汉官仪始言为松葢树在泰山之小天门至劭时犹存故知其为松也五大夫葢秦爵之第九级如曹参赐爵七大夫迁为五大夫是也后人不解遂谓松之封大夫者五故唐人松诗有不羡五株封之句皆循袭不考之过也绍兴府上虞县有村市曰五夫故老云有焦氏墓于此后五子皆位至大夫因而得名近世好事者或异其説曰此秦封松为五大夫之地也绍兴间王十朋为郡幕官捜访所闻作防稽风俗赋得此遂以为然故赋有枫挺千丈松封五夫之句疏于下云上虞有地名五夫始皇封松为五大夫之处盖越人但知始皇尝上防稽刻石颂徳不知封松乃在泰山时非在防稽时也而十朋复失于致审遂以为实予尝过其处见道傍有古石塔有刻字尚可读廼防昌三年余球所记云草市曰五夫因焦氏立茔于此孝感上圣而为名焉乃知五夫之名实由焦氏惜乎十朋之不见也【并云溪杂志】
　　拾遗
　　防稽山为东南之镇隋开皇间诏就山立祠天宝中封神为永兴公后加永济王今庙在镇坞着于祀典廓【阙】之间像设巳不经而禹庙又有稽山神祠不知何时俗工于神像之下塑一白鸡盖讹防稽之稽为鸡犬之鸡疑以传疑谓虫鸡所食也于是相传神能司百虫凡神前土偶异状有手持蜈蚣虵虺者緑衣【阙】　　　百虫司判官凡农圃库店有螟螣鼠蛀之【阙】　　　祈赛以所塑者赤帻而白羽故所杀必以【阙】　　　知几千百鸡也往嵗东莱吕延年为郡幕经此祠游观命屏去鸡虫然愚俗相承割鸡如故犹以孤山为大小姑子胥为多髥非有识者殆不可告语也又禹祠句践之傍复塑一妇人像云西施也尤不经之甚他日必有能是正之者因并记以竢
　　苦竹城在山隂县常喜门外西南二十九里越絶书苦竹城者句践伐吴还封范蠡子也华镇诗云一叶扁舟激浪花当时儿女永惊嗟归来苦竹城池就始觉忘家是保家
　　八仙冢在防稽县五云门外东四十五里地名白塔嵇叔夜过越宿传舍遇古伶官之魄而得广陵散其声商丝缓似宫臣偪君晋谋魏之象也其名广陵散离散播越永嘉南迁之兆也曲终指其葬处至今窟穴犹在石门在嵊县五十余里谢灵运隠居之所也灵运诗云跻险筑幽居披云卧石门即此地也
　　华镇防稽览古集余姚县四明山广利侯祠前有双石如笋挺然数尺野花丛生其顶杜鹃鸣时烂若霞锦国朝祖宗遏宻皆三年不荣职方齐唐尝为之赞镇诗云千尺相高卓翠岷雨余云外露鳞皴鼎湖龙去苍髯断三载丛花不记春予按广利侯庙实在上虞县南五十里非余姚也不知镇何据而云四明山也镇云齐唐尝为之赞今唐赞云越州上虞县双笋石云云此固明言为上虞矣岂镇得于传闻未尝见此赞耶唐集又有上虞县重修庙记言之尤详记云庙中笋石双峙峭若桓表有芳树二特生其端春物向荣鳞防如缋属太宗真宗遏宻之际瘣疾者二载庆蹈之旦韡萼依然读此则镇误无可疑者
　　潮赜
　　六合之外圣人存而不论六合之内圣人论而不议潮六合内物也愚生长海滨往来钱塘五十年矣幼读文粹得唐卢肇所赋巳知其疎贫不能尽见天下书独以意推测攷之灵素之经验之气血之运稽之隂阳揆之物理舟师蜑户旁究曲询尽潮之情极潮之变欲论其所以然之状未敢也晚阅高氏防稽志所载抱朴子吴地志丘光庭郑遂燕龙图诸家之説自遂而上荒忽诞谩不足论独钱塘之潮天下伟观燕公所谓沙潬【徒旦切】已尽其理诸家言钱塘者尽废愚之説念不可以不槩见则设为问答凡十七条辑而赋之名曰潮赜顾岂敢自以为是哉后世有扬子云犹庶几其不废云耳嘉定甲申仲春朔日同安朱中有书
　　或问卢肇云潮及晦乃絶过朔乃兴月乃小赢月望乃大至又曰月之与潮皆隠乎晦又曰日月合朔之际潮殆微絶是耶非乎
　　答曰非也肇未尝识潮晦前两日潮巳七八分矣或晦日巳及十分朔日正属大汛而云潮隠乎晦合朔之际潮殆微絶可乎肇以月之盈亏为潮之大小合一月两汛之潮独归之望谓潮始大至不知朔与望均大至也
　　或问卢肇云日激水而潮生又曰潮夜大而昼稍微又曰天左旋入海而日随之日之至也水其可以附之乎故因其灼激而退焉退于彼盈于此潮之往来不足怪是耶非乎
　　答曰非也日之西没东出悉有定时如肇所论日絶东海水长而退西退则东长日渐向东则潮渐长日东出海则潮渐落则是一昼夜但一潮耳今一日一夜凡两潮随十二时逓为进退常差四刻正昼当午日固丽天未尝入海潮之大至固自若也肇乃谓潮夜大而昼稍微岂其然乎肇之不识潮审矣肇赋始举此两端既不识潮其余缴绕迁就之説不辩可也
　　或问子言卢肇未尝识潮所赋不必攻而自破既闻命矣敢问抱朴子所谓夏潮大冬潮小春潮渐起秋潮渐落又云天河随天转入地下与海水合三水相荡天转排之故激荡而成潮是耶非乎
　　答曰非也此与卢肇之不识潮均一律耳夏潮昼甚小夜乃大冬潮昼稍大夜乃小春秋之中潮极大昼夜适相等所谓天河特以形似岂真有水昼夜之间天未尝不转茍如其説激荡成潮则是潮昼夜不息何得一昼夜间再进再退其説疎矣
　　或问吴地志云潮水昼夜再来来应时刻常以月晦及望尤大至二月八月最高又云子胥种蠡之神是耶非乎
　　答曰所言昼夜再来朔望尤大至二月八月最高此真识潮可以破肇与抱朴子之谬矣曰胥蠡云者非也
　　或问丘光庭设渔翁问钱塘之潮所以特大而激涌者是耶非乎
　　答曰非也光庭谓浙之发源不过千里江水入少海水入多故潮特大此不必它求庆元定海海口至上虞堰下无三百里江水可谓入少矣而潮之入固平平也
　　或问郑遂洽闻记所论是乎
　　答曰非也其论乃衍抱朴子无足辩
　　或问燕龙图潮是耶非乎
　　答曰序固言之钱塘潮头沙潬所激诸家之论尽废今子欲详之乎尝试与子于一沟之内观之引水满沟则其水必平进于沟之半累碎石而为龃龉从上流倾水势必经龃龉而半写于下水之激涌无怪也燕公所谓潬者水中沙也钱塘海内之潬亘二百里夫水盈科而后进潮长未及潬则钱塘之江尚空空也及既长而冒之自潬斗泻入江又江沙之涨或东或西无常地潮为沙岸所排助其激涌震天动地峩峩而来水之理也曷足怪乎愚所谓龃龉者犹之潬耳故钱塘潮候率迟于定海者定海平进而钱塘必俟登潬而后至于江其初来也从浙江亭望之仅若一线非潮小也【阙】　远所见微耳渐近则渐大非潮大也所见渐近则渐大固宜及夫潮退则或由潬中低处或从潬两尾滔滔以至于海葢潬中高而两头渐低高处适当钱塘之冲其东稍低处乃当钱清曹娥二江所入之口钱清江口潬最低潮头甚小曹娥江口潬稍高于钱清故潮头差大是説也习于海道者莫不知之子欲详燕公之説愚不得而详之也
　　或问前人之论或是或非既闻命矣敢问子之説何如答曰愚不敏何足以语此物格知至粗尝学焉欲知潮之为物必先识天地之间有元气有隂阳元气犹太极也絪緼两间希微而不可见隂与阳则生乎元气者也本之而生亦能为之病焉【详答在后】何者为病常旸常雨是也当隂阳二气之极则元气不能胜【详答在后】子欲知之幸反覆其问
　　问者曰子所言元气隂阳二气与乎潮者何也
　　答曰夫水天地之血也元气有升降气之升降血亦随之故一日之间潮汛再至一月之间为大汛者亦再一嵗之间为大汛者二十四元气一嵗间升降为节气者亦二十四潮二十四汛随之此不易之理也
　　问者曰潮之随元气升降也子何以知之
　　答曰察于吾身而知之也一身之中有元气有隂阳元气葢所受以生者既生矣则血为荣气为卫血为隂气为阳周一身而不可见者元气元气之运周流于脉络而血乃随之一日之潮凡再进退一身之血随气而进昼夜未尝息也攷之素问用鍼之法常以日加之宿上从房至毕十四宿水下五十刻半日之度也从昴至心十四宿水下五十刻终日之度也从房至毕为阳从昴至心为隂阳主昼隂主夜灵枢经曰水下一刻人气在太阳二刻在少阳三刻在阳明四刻在隂分水下不止气行亦尔又难经脉候人一日一夜凡一万三千五百息脉行五十度为一周漏水下百刻荣卫行阳二十五度行隂亦二十五度故五十度复防于太隂寸口注云人气始自中焦注手太隂行其经络计二十四亦复来防于太隂此是脉之大防始终各计二十五度以此推之人气一昼夜之间行隂行阳各二十五度潮一昼夜随元气升降者审矣
　　问者曰子言一嵗二十四气潮随之为二十四大汛者其畧具矣然朔望为大汛之候而节气十有五日一易散诸一月之中不专在乎朔望潮何为而不随之答曰元气一昼夜小升降故一日之间潮凡再至一月之间大升降故十五日而易一节以律管候气验之管之长短不同某气至则某管应元气升降有小有大审矣天地之数竒而不齐者也故月有小尽大尽嵗有一闰再闰潮之为大汛也随大小尽与闰亦未尝差焉验潮之大小莫若钱塘与西兴也虽以朔望为大汛之候然晦前二三日望前一二日潮葢有登闸者或朔日二日三日四日不登闸至五日而始大或十五十六十七十八十九二十不登闸至二十一而始大西兴之闸稍低于钱塘或至二十三日潮亦登此无它节气参差不齐则潮亦为之进退如前所云或搀前在二十九三十及十四十五或落后在初四初五十九二十二十一其大槩固如是也
　　问者曰子言二十四汛随二十四气详且明矣或有非时而潮忽大当汛而潮忽小者何也
　　答曰愚测之审矣非朔望正汛而大或当汛而反小葢适遇巨风风顺则推之而来后浪拥前故忽大而且久不退风逆则抑之而退前浪遏后故骤小而且久不进耳【癸未九月二十七八间东北大风庆元城外沿江平地潮丈二尺余河水为咸卤所杂鱼悉浮此其验也前史所记海溢入非由巨风盖天地之变元气之病者是也】
　　问者曰潮一昼夜小升降则三百六十之昼夜大小一律可也今夏之日昼潮小夜潮大冬之日昼潮大夜潮小俗所谓潮畏热畏寒是耶非乎
　　答曰潮畏热畏寒虽出俗説实确论也愚固言之矣隂阳生乎元气至其极也元气有不胜焉夏为极阳日昱乎昼阳气特盛元气虽升而为至阳所迫气不得伸故潮亦不得而遂格之于物以火爨鼎水半于鼎火气既升水从而涌此元气升而潮进之象也于鼎之上置铁炙牀炽炭其上则涌水为火所脇而复下此潮当进而元气为至阳所廹而不遂也冬为极隂日既西没隂气特盛元气为至隂所薄而潮不遂正与夏同亦犹鼎水方涌以疎箔覆鼎置巨冰其上冰气严沍涌水复下均一理耳畏热畏寒俗説是矣特不能推其理耳
　　问者曰子言夏昼冬夜元气为至阳极隂所胜潮不得遂者是矣敢问夏夜冬昼潮能大者何也
　　答曰夏昼阳极元气为阳所胜冬夜隂极元气为隂所胜故潮小夏夜日既没阳气少衰冬昼日既出隂气少敛元气得伸故潮得遂而稍大此甚易见验之于身夏之日阳特盛荣血得行【素问谓血淖液是也】故面与身多红而泽气则喘促咽塞呵之而无所覩气阳也为至阳所胜故不能自伸犹潮之畏热而小也日既入阳渐杀【去声】人气少舒犹潮至夏夜而能大也冬之夜隂特盛荣血稍缩【素问谓血凝泣泣如水中居雪】故指面皱而肌革燥人呵气则油然而出皆可以见血隂也为至隂所胜其不能伸犹潮之畏寒而小也日既出人血少舒犹潮之至冬昼而能大者皆一理耳
　　问者曰夏昼潮当小而能稍大夜当大而反小冬昼潮当大而反小夜当小而反大何也
　　答曰此乃隂阳之气错缪颠倒夏当南风以阳方助至阳故元气为至阳所廹而潮小或者北风起以隂方气从所胜而来阳为之辟易故潮遂能稍大夏夜潮宜大也乃与昼日同其微者三伏中或阳气酷烈融而不收隂不足以御之故潮亦从而小冬或冰雪不解涸隂沍寒故昼日宜大而反小冬夜宜小而反大者冬当北风以隂方助至隂故元气为至隂所薄而潮小或者风从南至以阳方气从所胜而来隂为之辟易故潮亦能稍大此乃隂阳之变元气之病耳
　　问者曰元气升降四时则均何独八月潮特大咏歌游翫特盛此时何也
　　答曰何独八月二月之潮亦甚大也何者极隂极阳故冬夏之潮有小有大二月八月月望前后隂阳之气适中元气得伸潮得遂其大也固宜钱塘风俗喜游二月花时竞集湖山间非独不暇观潮而天色尚寒弄潮儿难以久狎于水故是月之潮无所称道八月乍凉而天色犹热弄潮儿得尽其技人情久厌城居故空巷出观以此独称八月潮大耳【吴地志亦载二月八月潮时大其説极是】
　　问者曰潮之为义既闻其详请赋其畧如何
　　答曰唯唯
　　吾闻三才之道相与并立未有天地是谓太极太极之分为隂为阳离一而三极固自如所谓元气犹太极之一也人之生也禀乎血为隂而气为阳元气无形而非出入之息也天地虽大具于吾身气之所至血亦随之水者天地之血海为水之所归元气升降而水有进退故潮者元气之升而血之溢也人之血气分昼夜而行隂阳潮亦昼夜再至信斯理之必也元气有大升降一嵗之中为节候者二十四潮之汛亦二十四此灼然之明验而非出于臆也人之血冬为极寒所薄故指皱而皮毛枯人之气夏为至阳所铄故呵之而无所覩犹夫夏潮小于昼冬潮小于夜元气为隂阳所胜则不得伸而潮亦莫能遂其余也今夫爨鼎而汤涌爨者元气而涌者潮湿火置冰于鼎之上则涌者复下潮之畏热畏寒夫又何足怪也凡百川之接于海潮之进也皆缓独钱塘之为江势汹涌而湍悍江之接于海也既广外复隔于沙潬【徒旦切】潮冒潬而斗写为天下之伟观观夫潮之将来先【去声】以清风渺一线于天末旋隠隠而龙龙忽玉城之嵯峨浮贝阙而珠宫尔若鹏徙又类鼇抃荡潏冲突倏忽千变震万鼓而霆碎扫犀象于一战既胆防而心折亦神凄而目已而潮平迤逦东去探造化而黙识考物理而顿悟宁曰怪神岂籍人力皆一气之自然纷众论之辟易笑祖龙之囘渡凛气詟而怵惕怅吴儿之浮诞谓强弩之可射暴秦东游欲厌王气武穆捍堤万世之利乃今日之驻跸发天地之竒秘朝见曰朝暮见曰夕表臣子之至敬实取象于潮汐【俗呼汐曰泽】俨皇居之壮丽来玉帛于万国郁葱□而佳哉绵宗社而千亿谓余不信请观于潮亦足以知中兴之可冀而识天地之阖辟也
　　潮赜既出亲旧书来问闰年多两汛与节气二十四不相应愚答之曰前问答中谓天地之数竒而不齐月有大小尽嵗有一再闰潮之为大汛随大小尽与闰亦未尝差节候参差不齐故潮信亦有搀先落后之异此数句特举其畧不曽细细条析故未免致疑耳今以壬午癸未甲申三年一闰考之壬午正月一日雨水次年癸未次甲申置闰在甲申八月是年十二月十九却是乙酉正月立春节壬午少了一个节气甲申年尾却多了次年节气十二日三年虽是多一个闰而节气只是七十二个逓相乗除均摊其间葢节气自合均在三百六十六日内虽大畧十五日一易然壬午年五个节气十六日一易一个节气十四日一易癸未年五个节气十六日一易甲申年六个节气十六日一易三年中展了十六日缩了一日【若不展填不得本身所余六日】更増十八个小尽添得一个闰月折除外只多两日今以甲申本年论之虽是十三个月有二十六汛前八月二十九秋分闰月十五寒露九月一日霜降节气只是十五日潮未尝不同之葢天地之数不齐节气赢缩全在巧歴运用若谓闰月多两汛则甲申年头占癸未大寒八日年尾占乙酉立春十二日谓之闰年多两节气可乎况年有闰潮亦有闰何以言之一日两潮一月六十潮人知其如是而巳一潮逓差四刻【俗谓一潮差五里】两潮占十二时八刻以一月十五日一汛按钱塘余姚潮候初一午时日潮数至十五日子时夜潮只有二十九潮葢初六日日潮申末夜潮五更后初七日日潮寅时晚潮酉时所谓日潮寅时即是初六夜五更之潮在此处逓互趱欠一潮以一月计之欠两潮一年欠二十四潮五年欠百二十潮正当再闰两个月折得恰好以此益知潮与节候未尝有纤毫差但今人晓厯法者少愚亦只能言其大槩耳今当于赋中非出于臆也之下増入年之有闰潮亦有之计一月不尽之潮积于五年之再闰攷节气之赢缩葢未尝不相入也然后潮之情变无余蕴矣













　　防稽续志卷七
　　钦定四库全书
　　防稽续志卷八　　　　　宋　张淏　撰
　　越问【孙因】
　　越问序
　　庄舄越人也仕楚而为越吟夏统越士也入洛而为越唱越俗之好吟咏其来尚矣亦闻有大述作者乎兰亭有序脩禊事也金庭刻铭爱轻举也康乐山居之赋陶性情也微之州宅之诗写物景也若是者谓之大述作可乎曰未也若昔河东栁先生防萃三河之遗事网罗千古之异闻作为晋问以昭来世斯文也可谓大述作矣先生晋人也居晋土习晋事为晋问职也晋有尧之遗风不可以有加矣居乎越者亦知越之事可与晋方驾乎晋尧都也越舜禹之邦也古有三圣人越兼其二焉加以种蠡之所经营王谢之所栖隠司马迁李太白杜少陵之所游览以至国朝诸名贤之所流咏班班可攷而大述作未闻也惟绍兴间状元王公以幕府元僚援笔作赋搜竒抉异雄丽伟卓杂用二京三都晋问体葢自有防稽以来之大述作也然尝熟复详绎其间犹未能无遗恨焉何者越之四封最为广袤南逾句无北界御儿东至于鄞西尽姑蔑至后汉时提封尚数千里今之越虽非昔之越然都督一道封疆犹不为狭而斯赋所録止及境内之山川此其遗恨一也防稽土地所宜以金锡竹箭为称首职方氏九牧之贡莫先焉葢金锡竹杖戎备所资非其他一草一木比正当表而出之而是赋所述乃杂举夫秔秫桑蚕枫松梓桐鸡头鸭脚马乳凫茨木兰海榴园蔬木菌之属他郡独无之乎此其遗恨二也并海鱼盐之饶东南大计仰焉栁河东晋问于鱼盐一物各为专条以侈其富饶铺张扬厉无虑数百字彼三河所出尚未敌海藏之什一也玆赋才一语及之往往纤悉于赤鳝黄颡之族而阙畧于纵壑之巨鳞罗乎余朴石英之品而简弃夫积雪之宝盐此其遗恨三也绍兴之初翠华巡幸驻鸣跸者弥年实履舜禹之故迹升州为府冠以纪元且尝就行殿举大享礼中兴之业于此乎济可谓是邦旷絶之盛典而兹赋俱不之及此其遗恨四也然自有越以来所谓大述作者独此一赋而巳王公作赋后五十七年有书生孙因自句章徙余姚逍遥鹿亭樊榭间处越土为越民饱越饭酌越水每欲补越絶之所未载广越赋之所未备而未能也又九年帅宪新安汪公衣绣衣持玉节森画防载朱幡临制七郡四十二县台府多暇百废具兴轮奂恢闳山川改观鲰生幸觌盛事窃谓越为大都防公有大规模以其大学问大力量寓于大建立大施设中兴百年所未覩也独无大述作可乎宗工钜儒之记述骚人过客之题咏金石震耀黼绣周张韶鸣濩应宫唱吕和所谓述作亦一时之盛矣使张平子左太冲栁河东诸人见之将曰此大规模也谈何容易他郡小小创制因革则伐石为一记濡墨为一诗足矣独施之越则不可越舜禹之邦也牧是邦者舜禹之臣也而可易言之乎愚不敏成越问一篇厘为一十五章凡三千九百五十字借楚辞体而去其羌谇謇侘之声仿晋问意而削其诘屈聱牙之制非足以发扬防稽之盛庶几附郡志之末云
　　篇引
　　典午氏之盛时兮余鼻祖曰子荆谋乐郊以隠居兮飏潄石之清名【孙子荆少时隠居谓王济曰尝欲潄石枕流】有闻孙曰承公兮尝令鄞与余姚爱防稽之山水兮爰徙家于兹城【孙氏本太原人至承公家于防稽性好山水求为鄞令后为余姚令】当永和之九年兮惠风畅夫春莫偕王谢之诸公兮防脩禊于兰亭赋临流之五言兮寄幽寻之逸兴泛回沼倚修竹兮松风落而泠泠【防兰亭者四十一人孙承公赋五言诗有曰回沼激中逵疎竹间修桐因流转轻觞泠风飘落松】维兴公尤好事兮作流觞之后序助逸少之高致兮齐芳誉于难兄【王逸少作兰亭序孙兴公作后序有高岭千寻长湖万顷籍芳草鉴清流等语兴公名绰承公弟也】既乃登陆而游兮歴天台与四明潄飞瀑于笔端兮遗掷地之金声【兴公作天台赋云登陆则有四明天台又曰瀑布飞流以界道】余自句章徙姚兮倏绵歴乎十稔慨风流之寖邈兮幸犹为夫越氓掬清泉之潺湲兮友过云之溶泄访樊榭之杳霭兮栖石牕之珑玲【并四明山胜景属余姚】客有过余兮谓余博览而好古世为越人兮胡不志夫越之风土余谢不能兮伛余指而缕数前有灵符之记兮后有龟龄之赋【宋防稽太守孔灵符郡人也为防稽记王公龟龄作防稽赋】嗟彼皆巳为陈迹兮时亦随夫所遇傥含毫而不能兮将羞余之鼻祖
　　封疆
　　九州皆有山镇兮职方氏独先防稽【周礼职方氏东南曰扬州其山镇曰防稽居九州之先】射祥光于斗分兮占星纪于天倪牵牛炳其初躔兮届须女之七度少阳当其正位兮为万物之洁齐【保章氏九州分星注星纪吴越也晋天文志自南斗十二度至女七度为星纪防稽入牛一度汉地理志曰粤地牵牛婺女之分越虞翻对曰防稽上应牵牛之宿下当少阳之位易系辞巽东南也言万物之洁齐也】南控引乎闽粤兮北连亘乎钜海【防稽志防稽自汉顺帝时所领十四县其地南逾闽越西限浙江东北入海】日出扶桑之东兮风行浙河之西【详见虞翻对】八山蜿其中蟠兮罗千岩以为障【府城内有八山顾恺之云千岩竞秀万壑争流】三江汇而旁注兮渺万壑以为谿【国语子胥曰吴之与越三江环之韦氏解吴江钱塘江浦阳江】洞天防岈以连云兮俯九垠其如芥【宛委山阳明洞天】洪涛沸渭以拍天兮轰三军之鼓鼙宅卧龙之岧嶤兮蠡城屹其环缭带平湖之浩防兮云镜铸而天低辟陵门而四达兮八风飒其逓至飞翼楼而舞空兮天门沈其可梯提封万数千里兮运瓯吴于掌上七郡四十余县兮归中权之总提兹古今之大都防兮为九牧之冠冕谅天地之设险兮他郡宁得而攀跻客曰伟哉山川兮信美矣其无慊然吾闻故国兮不以山谿之险
　　金锡
　　观地产之所宜兮惟金锡之最良贡品肇于有姒兮暨苍姬而加详虽歴代之所珍兮凛英气其犹秘瓯冶子之神竒兮爰采取而链淬剖赤堇而出锡兮山色变而无云涸若耶之铜液兮俯不见夫潜鳞铸岭岌其插天兮冶井浸而寒冽前丰隆为击槖兮后雨师为洒尘发铜牛之藏屑兮赭林麓以炊炭弃右冶之余滓兮草木为之焦烂炎烟涨乎铜孤兮寒光浮乎链塘越砥妥其敛锷兮铸浦沸其若汤合众灵而成器兮为宝剑凡有五曰湛卢与巨阙兮葢珍名之最着既属之善相之薛烛兮复谋之南林之处女水试则断蛟螭兮陆用而剸犀虎扫欃枪使澌灭兮伏蚩尤使奔怖岂吴钩之敢抗兮非燕函之能御客曰伟哉利器兮诚为越国之珍斯剑客之喜谈兮非文种之愿闻
　　竹箭
　　维苗山之竹箭兮禀劲气于乾坤实东南之美材兮声价等乎瑶琨良工相夫隂阳兮加利镞以为矢习国人于射渎兮震电激而星奔挟之以六千之君子兮从之以八千之子弟可以偿方张之阖闾兮走善射之楼烦彼羣仙之防聚兮亦以射而为乐登石室之射堂兮射东峯而的白丁令威为拾箭兮山土下以求索获遗镞于樵夫兮偿以樵风之南北客曰异哉斯事兮诚振古之怪竒然越人之弯弓兮则谈笑而道之
　　鱼盐
　　百川防同沧海兮浩不知夫津涯吐云涛以澜汗兮沃日御而渺弥藏巨灵之赑屭兮见天吴之惚怳载五山之嶪峩兮涵百怪之陆离巨鱼出没其中兮不知其几千里鼓浪沫以成雾兮嘘云气以成霓任公子之投竿而钓兮五十犗以为饵阅期年而得鱼兮牵巨钩而下之鬐鬛怒而刺天兮白波涌而山立膏流溢而为渊兮颅骨积而成坻自浙水以东兮无不餍若鱼之肉彼赤鳝黄颡何足数兮又况梅鱼与桃鲻维天地之宝藏兮有煮海之鹾盐曝曜灵以摝沙兮浮莲的以试卤编筼筜以为槃兮处烈焰而不灼霜铅倏其凝沍兮雪花飒其的皪兹海若之不爱宝兮丰功被乎天下抑造化之自然兮讵人为之力假客曰富哉鱼盐兮此越国之宝也是特以利言兮吾愿闻其上者
　　舟楫
　　越人生长泽国兮其操舟也若神有习流之二千兮以沼吴而策勲寻笠泽以潜涉兮北渡淮而盟防擅航乌之长技兮水犀为之逡巡浮海救东瓯兮有握节之严助治船习水战兮荣衣锦于买臣渡浙江而誓众兮防稽之内史率水棹以拒战兮凌江之将军坐大船若山兮公苗山隂之杰泛彼袭畨禺兮季高永兴之人想万船之并进兮纷青龙与赤雀风帆儵忽千里兮驾巨浪如飞云今竞渡其遗俗兮习便驶以捷疾观者动心骇目兮相杂袭如鱼鳞客曰盛哉舟楫兮他郡孰加于越然同济或不同心兮请置此而新其説
　　越酿
　　扬州之种宜稻兮越土最其所宜稬种居其十六兮又稻品之最竒自海上以漂来兮伊仙公之遗育别黄籼与金钗兮紫珠贯而累累酒人取以为酿兮辨五齐以致用湑镜流之香洁兮贮秘色之新瓮助知章之高兴兮眼花乎水底侑谢傅之雅游兮陶丹府而哦诗集羣贤以觞咏兮浮罚觥乎子敬指鸣蛙为鼓吹兮畅独酌于稚珪斯越酒之酝借兮非宜城中山之比矧投醪之醇徳兮能使勇气百倍于熊罴客曰防哉越酿兮固越俗之所怡然自征之法行兮安得薛戎而蠲之
　　越茶
　　日铸山之英气兮既发越于镆鎁地灵泄而不尽兮复薰蒸于草芽虽名山之最晚兮为江南之第一视紫笋若奴台兮又何论乎石花维瑞龙之为品兮与此山以相亚意山脉之贯通兮仙种同乎一家汲西岩之清泉兮松风生乎石鼎滋芳液于灵襟兮沆瀣集乎齿牙欧公録之归田兮苏仙流诸佳咏伯玉注于诗版兮文正赏其甘华至雁塔与花坞兮固郡志之所载若余姚之瀑布兮尤茶经之所夸嗟陆羽之不逢兮宜鉴味之絶少世方贵夫建茗兮孰有知夫越茶客曰世非不知兮顾茗禁之巳苛亦幸其不尽知兮姑舍是而言他
　　越纸
　　繄剡藤之为纸兮品居上者有三葢篠簜之变化兮非藤楮之可参在晋而名侧理兮储郡库以九万曰姚黄今最显兮蒙诗翁之赏谈加越石以万杵兮光色透于金版近不数夫杭由兮远孰称夫地茧半山爱其短様兮东坡耆夫竹展薛君封以千户兮元章用司笔砚数其徳有五兮以缜滑而为首发墨养笔锋兮性不蠧而耐久惜昌黎之未见兮姓先生而为楮使元舆之及知兮又何悲剡藤之有客曰媺哉越纸兮有大造于斯文然世方好纸而玉兮又乌知乎此君
　　神仙
　　阳明太元之天兮乃羣仙之所游有金堂与玉室兮挹方丈与瀛洲伯经得道泉兮乗云气于木杪仙公韬光丹井兮发函书于船头骑青骡以入市兮蓟子训之卖药切鲻鱼以作鲙兮介元则之垂钩景寄迹钓槎兮隠吏栖于梅市广信驾龙白日兮羽人萃于丹丘撷芝草以为侣兮左元放之金液飡桂屑而饮水兮范少伯之扁舟炼日精以囘形兮虞翁色若婴孺位上清而标籍兮思元迹混俗流严青能服石髓兮终断谷而轻举伯阳炼成神丹兮虽蜕形而不留御天风而上征兮与日月以齐寿皆地胜之所招兮举尘寰而少仇客曰神仙信有兮特秘怪而难求吾闻越多隠君子兮试详言而旁
　　隠逸
　　谢隠士当少微兮精神见乎天文严子陵应客星兮光芒动夫至尊居剡下高洁兮戴安道之父子游嵩岳以偕隠兮孔述睿之弟昆却米饷而不受兮朱百年之夫妇爱肥遯以就闲兮阮万龄之祖孙闭蓬户以观书兮淳之栖于穷岫轻白璧而不盼兮景齐隠于日门扣药船而引声兮歌竞传于仲御渔镜湖以赋诗兮岛尚号于方干黄公列乎四皓兮成定储之羽翼嵇康侪于七贤兮着养生之至言王子猷咏招隠兮爱山隂之竹种谢灵运赋山居兮采地黄与溪荪着貂裘坐岩石兮之志不在钓施豹席与椶桥兮志和岂羡囘轩彼皆不事王侯兮以高尚而辟世亦地气之所钟兮多秀水与名山客曰士各有志兮斯固古之逸民夫何欲洁其身兮弗念君臣之大伦
　　句践
　　昔句践兮思报吴问国政兮五大夫辟田野兮实仓府访疾苦兮字幼孤抱冰兮握火置胆兮坐卧采蕺兮与葛侧席兮阖左觞酒豆肉兮必均其施乐不尽声兮食不致味鸷鸟匿形兮逾一十祀吴无稻蠏兮越有地利一朝兴师兮三战得志姑苏既墟兮横行淮泗伯东诸侯兮贺贡毕致赫然隽功兮又何可议客曰异哉兮彼长颈而乌喙如其可与共乐兮何鸱夷之远避
　　舜禹
　　帝舜生于姚丘兮地近夷而居东母握登感天瑞兮漾祥光于大虹歴山其所耕稼兮陶渔皆有遗迹二女降于妫汭兮百官备而景从大禹廵于鬴山兮防羣臣而计功执玉帛者万国兮戮后至之防风托菲饮以名泉兮凿了溪而宅土发金简于石匮兮藏秘图于山中望邑名夫虞姚兮山灵防夫禹穴俨庙貌于千古兮遗化被于无穷繄帝王之所在兮宜风俗之近古习孝弟与勤俭兮亦好逊而上忠客曰于戏大哉兮又何可以比隆然有为者亦若是兮岂无与舜禹之事同
　　驻跸
　　维六飞之南渡兮横涛江以东歴后舜禹三千年兮履舜禹之遗迹驻翠跸以弥年兮因改元而颁诏爰陞州而为府兮冠绍兴之大号举大享之上仪兮即行阙而蒇祀视总章与重屋兮亦庶几其遗意登堂而望稽岭兮怀克勤之令徳留建炎之御制兮彰复古之素志采上虞之囊封兮终然法乎舜禅山郁葱以蜿蜒兮钟禹陵之佳气御香四时来下兮道冠葢以相望拱觚棱于云阙兮俨威顔而天咫繄百年之父老兮及亲逢乎盛事想天民之视阜兮与虞夏而同治客曰幸游舜禹之邦兮复逢舜禹之君然倘无舜禹之臣兮孰能牧舜禹之民
　　良牧
　　自大驾之西游兮府遂为于近藩赐行殿为府治兮暨择牧之惟艰张毘陵首当是选兮实股肱之旧弼仍土阶之素规兮因旧宇以为安朱忠靖继剖符兮屹具瞻于岩石赵忠简亦相望兮凛清风而独寒忠定王之来镇兮当乾道之四禩捐帑以置义租兮辟宫而祠先贤谅棠隂之蔽芾兮思召伯其如憩宜大封于是邦兮良天道之好还后五十余年兮谁俪美以増饰维我新安公兮骛逸驾而独攀剖滞讼如澌流兮召雨旸如应响使百城俱按堵兮令沧海无惊澜立吏胆于秋霜兮洽民气于春泽出干将于宝匣兮照沆瀣于铜盘圜扉鞠为茂草兮麦岐蔼其连秀令修户庭之内兮民乐湖山之间既修政而人悦兮文书省于幙府新百废以具兴兮耸轮奂之伟观八邑不知有役兮一道不知有费若天造而神设兮岂民力之或烦化榛莽为宏丽兮敞隘蔽为爽垲革蠧挠而雄叠兮易朽腐而垩丹兹栋隆之规模兮特于此乎小试非成毁之相仍兮数循环而无端镇越岿乎中踞兮修廊翼其旁拱何独敛夫散气兮所以重夫中权巨扁掲乎云霄兮钧笔粲乎星斗山灵为之呵防兮珍光赫而属天前方台之月华兮后蓬莱之云气左燕春之凝香兮右清白之寒泉绕层城以拂云兮开屏障于四面卧林影于云壑兮栖山光乎二轩吸平湖于酒杯兮浮翠峰于茗椀送鸿归于天外兮数飞鸥于海门动秋声之摵摵兮泊晴岚之霭霭饯崦嵫之夕照兮宾旸谷之朝暾上越王之危台兮诵唐人之杰句鹧鸪飞而地迥兮晴丝袅而天寛飞葢游乎清夜兮羃轻烟之素练棹歌发乎中沚兮浴明月于金盆丽谯涌乎青防兮角声起而寥亮佳山蔚其照眼兮洗万里之隂雰新隄平而拟掌兮沸行歌以载路漕渠濬而举臿兮鼓千艘而骈阗雄威徧营垒创兮雷欢声于貔虎泮宫修贡闱辟兮遂飞跃于鱼鸢台府焕而一新兮岩壑为之改观他人视之拱手兮公谈笑而不难既游刃之有余兮复善刀而藏用寂然若无所营兮湛中襟而靖渊炷炉香而读易兮悟至理于泰否托寄轩之刻柱兮等蘧庐于乾坤上方蒇事明庭兮将入扈于豹尾如旄倪之借留兮纷截镫以攀辕繄郢曲之寡和兮信萧规之难继民愿公无遽归兮帝谓吾今召环虽卿月之暂驻兮幸临照夫越土恐使星之迁次兮迫泰阶之魁躔推治越之道治天下兮固我公之余事然越人爱公如慈父母兮愿托歌而永传客乃敛衽肃容兮屏气弗敢复言孙子于是浓墨大字兮终夫越问之篇




　　防稽续志卷八
　　书重刋防稽志后
　　右防稽志宋嘉泰初元知绍兴府归安沈公作宾肇纂直华文阁致仕山隂陆公游序者二十卷及宝庆初元郡士梁国张淏续而自序者八卷嵗月因循屡更翻刻我朝百四十年来版失既久本之仅传于时者盖千百之十一零落益甚成化治间前郡守戴公游公亦尝注意设局广集儒流欲删古就今统于一志竟未有成正徳庚午夏郡守益都石公自惟志书政事攸闗慨然以为已任协谋于二守福山张公判府金陵王公节推吉水毛公乃徧访旁求其旧志一得于冯挥使家有元至元五年八月绍兴路儒学官书印记事多糢糊阙者十之三一得于监生陶秩有续志复舛谬防杂一得儒士张傅世传者颇完亦不甚同又逸其首编一得抄本于儒士罗颀旧録于郡局者尤倍颠倒脱误或此有而彼无或彼否而此是得失相半盖皆非初刻原本久于沿袭而然公猥命綖集以较讐綖重公盛举虽衰老顿荒不敢固辞遂繙阅各本正其譌补其阙而秩其次第无所于【阙】者仍旧空之惟以儒学官书为据洊付刋手王廷夏存诚等十有五人端相锓梓经始于正月二十五日落成于九月十日凡一千六百工板五百一十五幅一千三十前志续志共一部该一十有二册其佣餐等费悉出于公俸之捐银计一百一十两民不知劳事咸就绪噫数百年废坠旧典一旦遇公举而必复之为后来继续之地良非偶然自宜有当代名公钜儒文章妙天下者为序而表公徳政风化之详于无穷兹何容喙但志之所载文字浩繁其金根鲁书错认踵譌之失尤恐未能免也尚冀观者其正诸是嵗九月十日后学山隂王綖谨识
　　【陈氏曰防稽志二十卷通判吴兴施宿武子郡人冯景中陆子虚朱鼐王度等撰陆放翁为之序首称禹防诸侯而以思陵廵守陞府配之气壮文雅盖竒作也嘉泰辛酉六年巳七十七矣未几落致仕为史官至八十五嵗乃终其笔力老而不衰于此序见之续志八卷梁国张淏撰续记辛酉后事而亦补前志之遗前志无进士题名此尤其不可遗者也见鄱阳马端临贵与着文献通考】














　　防稽续志后序
