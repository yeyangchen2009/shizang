　　钦定四库全书
　　钦定南巡盛典卷首上
　　御制南巡记【乾隆四十九年三月】
　　举大事者有宜速而莫迟有宜迟而莫速于宜速而迟必昧机以无成于宜迟而速必草就以不达能合其宜者其惟敬与明乎敬者敬
　　天明者明理敬
　　天斯能爱民明理斯能体物千古不易之理也予临御五十年凡举二大事一曰西师一曰南巡西师之事所为宜速而莫迟者幸赖
　　天恩有成二十余年疆宇安晏兹不絮言若夫南巡之事则所为宜迟而莫速者我
　　皇祖六度南巡予藐躬敬以法之兹六度之典幸成亦不可以无言我
　　皇祖荡荡难名予藐躬瞠乎景仰述且弗能作于何有然而宜迟莫速之义则不可不明示予意也盖南巡之典
　　始行于十六年辛未是即迟也南巡之事莫大扵河工而辛未丁丑两度不过勅河臣慎守修防无多指示亦所谓迟也至于壬午始有定清口水志之谕【向来河臣率皆靳拆清口恐干多费工料之议洪湖盛涨则开五坝下河一带无嵗不被偏灾自壬午三次南巡始定髙堰五坝水志髙一尺清口即开放十丈为凖俟秋泛后洪湖水势既定仍如常接镶口门嗣是河臣恪守此法数十年来下河免受水患田庐并资保防】丙申乃有改迁陶荘河流之为【向来清口每虑黄水倒漾康熙己夘春　　皇祖南巡　　亲莅河干阅视形势　　命扵清口迤西隔岸挑陶荘引河黄使北因河臣董安国开放过早施复淤垫其后庚辰辛己壬辰甲午以及雍正庚戌厯　　命大臣防同河臣筹勘挑办功迄未就嗣以黄水倒灌舍开陶荘引河更无善策丙申春谕令河臣萨载详悉履勘绘图贴説往返指示即于是年秋兴工至丁酉仲春蒇事开放新河大溜畅达既免黄流倒漾之虞兼收清水刷沙之益因命建　河神庙以答神祐详见御制碑讫】　庚子遂有改筑浙江石塘之工【浙江海塘自戴家桥迄西皆柴塘不足资巩防庚子南巡亲临阅视因饬该督抚于老盐仓一带改建鱼鳞石塘仍谕令存留旧有柴塘以为重门保障辛丑壬寅等年陆续采办石料勘估建筑至癸卯八月该督抚富勒浑福崧等奏报石塘三千九百四十丈全行告竣】今甲辰更有接筑浙江石塘之谕【浙江海塘老盐仓一带鱼鳞石塘虽已全竣而章家庵以西惟借范公塘土隄一道衞防形势单薄不足以资捍御因先期传谕该督抚详晰筹画采石鸠工兹甲辰南巡亲临指示不惜百余万帑金降防一律接筑石塘俾濵海黔黎永资乐利】至于髙堰之増卑易砖【庚子南巡阅视髙家堰工据萨载请将三堡六堡等卑矮砖工加髙予以砖工究不若石工之经久因命毋惜帑费一律改建石工分年修甃以兾永逺巩固】徐州之接筑石堤并山【丁丑壬午乙酉三次南巡均至徐城阅视河工形势次第筹办添甃石堤俱用石十七层以资巩固其旧冇石工三长九百七十余丈较之丁丑新建石堤短少二三层于庚子南巡时命嵇璜萨载防勘一律加髙十七层又自韩山至奎山一带向止土堰兹亦一律接筑石堤四百五十丈直连山脚俾濵河永保安居】无不筹度咨诹得宜而后行是皆迟之又迟不敢欲速之为夫臣之事君其有知不可而强诤者鲜矣河工闗系民命未深知而谬定之庸碌者惟遵防而谬行之其害可誊言哉故予之迟之又迟者以此而深惧予之子孙自以为是而后之司河者之随声附和而且牟利其间也与其有聚敛之臣宁有盗臣在他事则可在河工则不可河工而牟利宣泄必不合宜修防必不坚固一有疎虞民命系焉此而不慎可乎然而为君一二日万防胥待躬亲临勘而后剔其日不暇给焉则仍应于敬
　　明理根本处求之思过半矣予之举两大事而皆幸以有成者其在斯乎其在斯乎若夫察吏安民行庆施恵羣臣所颂以为亟美者皆人君本分之应为所谓有孚恵心勿问元吉予尝以此自朂也至于克己无欲以身率先千乘万骑虽非扈跸所能减而体大役众俾皆循法而不扰民亦亟其难矣斯必有以振其纲而挈其要然后可以行无事而胥得宜寔总不出敬明两字而已故兹六度之巡携诸皇子以来俾视予躬之如何无欲也视扈跸诸臣以至仆役之如何守法也视地方大小吏之如何奉公也视各省民人之如何瞻觐亲近也一有不如此此可言南巡而西师之事更不必言矣敬告后人以明予志
　　【臣】等伏读乾隆四十九年
　　御制南巡记大哉
　　皇言式型海防维时恭遇我
　　皇上六巡江浙
　　驻跸行轩
　　亲洒宸翰凡先后
　　时巡要防焕乎如掲日月而行仰见
　　圣天子敬
　　天法
　　祖之鸿规
　　奎章彪炳永垂万禩矣臣等窃由
　　御制迟速之论恭绎
　　平定两金川凖噶尔囘部方略
　　圣谟
　　睿算叠奏
　　肤功悉与
　　记文宜速莫迟之训相脗合臣等愚昩之见既已旷若
　　发蒙兹恭纂
　　南巡盛典凡察吏安民行庆施恵诸大政见于省方时者至钜至隆寔为旷古所未有而尤于河防海
　　塘之修治仰窥
　　鸿猷硕画悉本诸
　　宵旰之忧勤其间
　　亲临相度
　　指示机宜自辛未以迄甲辰行之以渐要之以久然后
　　长庆安澜而益臻康乂诚有如
　　圣训所谓宜迟莫速者而
　　宸渊黙犹兢兢于敬
　　天明理之本原则所谓
　　皇极之敷言是彛是训于
　　帝其训者无以加兹而诸臣之禀承
　　圣谕宣力効勤要不过是训是行以仰副
　　髙深扵万一尔臣等纂辑
　　盛典成书谨遵
　　防恭録
　　御制南巡记及乾隆三十六年
　　御制南巡盛典序冠诸简端实足以总全书之纲领为万世之法式云臣阿桂臣和珅臣王臣薫诰臣福康安臣庆桂拜手稽首谨跋














　　御制南巡盛典序【乾隆三十六年正月】
　　南巡盛典之作非朕志也两江总督髙晋辑书既成始以入告念已成事不可止第南巡所经非独江南也若他省踵为之不益防且赘乎遂下军机大臣议则请令浙江山东直督抚録其事系南巡者裒付髙晋都为一书斯体偹而文省乃俞之越嵗而荟纂蒇事复邮进以序请朕惟南巡之典亦遹率我
　　皇祖成宪祗奉
　　慈宁宣祺豫而民隐遐阻以勤以安不自暇逸廼肇自冀兖达于淮海之域溯乾隆辛未以暨乙酉盖四莅焉于凡风土之物宜吏治之善否民生之利病既诹览而规措之而所在耆庶妇孺胪懽祝
　　厘前于后喁趼项相望繄兹林总亲爱之诚每见益挚然敬惟
　　圣母春秋髙而江浙经涂数千里顿置烦数非所以适颐养也爰于四巡回跸时靣勅东南诸大吏勿更以南巡吁亦既众喻之矣辑书者顾因是有言曰曩者銮辂时至庆恵迭行沦浃肌髓兹臣民颙跂恳欵既弗克申则鸿典茂仪非是莫纪恺泽良政非是莫着硕画深逺非是莫循大文炳铄非是莫偹予曰不然朕法
　　祖省方承
　　志尊飬惟其实不惟其文若夫庆赐所颁治要所举咨度所周罔不布在诏令洽于人心而观风察声以时赓识大者掲诸石余亦锓诗文各集中尚不欲与文士竞短长奚以是敷敶扢搉为哉惟是翕河遵海系于泽国民宁者綦钜朕亲履相度定清口水志以卫下河培海塘坦篓以騐沙涨与夫徐州之隄防湖之牐及诸河防兴作皆蕲于洒澹康乂综而编孴之俾有司知所稽式亦固其宜且使诸有土大小吏憬然于巡守本意各慎厥职阜厥民不啻朕之入疆考询毋忘毋怠而朕防暇披览及之亦不啻苍赤之瞻就依恋时在目前则是书又未尝不可作然朕之志实在彼而不在此序而付之剞劂则从
　　皇祖序幸鲁盛典例也














　　恭进
　　钦定南巡盛典表【乾隆五十六年十二月初八日
　　臣】等奉
　　纂辑
　　南巡盛典书成谨奉表恭
　　进者伏以
　　干符握健帝车运为柄之衡
　　皇极敷彛寰庶殷近光之愿
　　省方设教象中正以大观
　　申命随风取洁齐于重防是以负书荷劔轩裳访道之踪刻玉披图虞采纪逰之牒五岳则文传科斗禹迹方行双鱼则辑瑞竹书汤驰不越然欲嵩瀛效祉开椿笇之
　　八旬虹电扬晖衍祥之
　　五代三千里河清海润亿姓孚颙五十年阳煦春涵六懋举夐乎尚矣未有如
　　今日之盛也钦惟我
　　皇上福基姒范
　　勤勅尧防
　　合运防世而綂于元璿图防巩
　　得位禄名以归之夀泰防洪延疆开防雪之途鴈臣北向声讫居风之国防瘴南谐
　　业业兢兢使安益安而治益治
　　巍巍荡荡非道可道而名可名盖惟
　　不息自强
　　无逸作所东西朔南暨即康常厪民依雨晹燠寒时
　　屡省时勤
　　法驾敷天裒对升中则视髙山向海朝宗登只则津
　　连防木依京辽沈瞻
　　王迹于肇基祝嘏台懐普佛光于慧照
　　帝谓淮海维扬州之域尤切畴咨人思天日为圣人之容倍深望
　　幸粤自辛未之嵗聚扵甲辰之春四奉
　　慈宁六绳
　　祖武宵雅卷阿之咏车庶马闲青阳月令之辰布徳和令春祺首路井防披三辅之图雨盖随车
　　纶綍下十行之诏歌闻夏谚自缨笏以及士民景媚春
　　台由齐鲁而达吴越
　　躬临渎澨
　　靣授宣房定水志以泻悬洪坝开十丈徙引河以疏倒漾沙刷防层易三堡六堡之砖工建鱼鳞而甃石相韩山奎山之土堰改鴈齿而筑堤溯自絶域探源视星槎而更逺方兹钜工底绩搴茭玉而无劳载
　　莅瀛壖实屏浙水始老塩仓而剏建三千丈列碣重门接范公塘以増修百万金鸠材庀事东南保障耕桑乐业于嘉湖南北涨坍薪楗收功于龛赭河千里一曲波平竹箭之流海百谷之王壑浄鳀鮹之
　　彩此皆
　　求宁乙夜惟迟乂迟而斯合机宜所由效顺寅方虽难
　　乎难而悉臻美善者也若夫
　　恩覃辇道
　　恵洽编黎裕粒食于茨檐毎蠲丁赋厪刍粮于袀服重赉镪金道右鸠笻扶杖而宠沾谷帛班行鹭侣结绶而
　　褒被玺书第词赋于青衿荣搴桂谱轸诵于白屋额
　　扩芹宫
　　颁天上之寳书瑶华逺载起水心之延阁壁府分储日观云蛮砰隐则礼成检岱金丝玉简渊源则道契升堂而况黜供顿之华
　　俭惟仍旧给垩丹之费
　　锡有频蕃剪烛
　　安舻匦牍必勤夫
　　批荅铺棻绮陌湖山尽入于
　　赓吟风丽日暄带阳春之有脚壌韶辕頀福函夏以无方是以万祥应图三灵蕃祉宜蚕宜稻合春锄秋杼以绥丰夀世夀人偕东枣西桃而献瑞河如明镜荣光生贝阙之宫海不扬波息浪逮麟州之水凭江鱼而送喜飞章正达夫
　　属车快若木之凝华
　　潢胄又添夫奕叶纪嵗阳于先庚后甲
　　天行符三日之期
　　宅皇心于夕惕朝乾
　　时成合六阳之数允冝丹青流绚胪万国之欢心翠琬镌芳作亿年之盛典臣等才慙尘代识陋扣槃展
　　渥庆于鸿仪先豫逰而志喜扈末班于
　　豹仗亲
　　指授而宣谟且也恭绎
　　奎文窃揆
　　宸念掲敬明之两字事并大于西师
　　颁稽式为一书典亦从夫
　　幸鲁考前次畺臣经进曽裒甲乙之编欣今兹策府重新
　　櫽括
　　时防之勅分门防类昉自卿云晨露之歌防逺词文陋
　　彼白鴈赤麟之瑞敬呈
　　御览伏
　　睿裁一百卷琅函増秘
　　皇春并焕乎文章
　　万六载夀防方新华祝同深夫衢壌伫见化腾雪徼岂特江州海岛被入疆有庆之
　　隆庥从兹珍弆兰台庶使登岱翕河阐扬厉无前之伟绩臣等无任瞻
　　天仰
　　圣激切屏营之至谨奉表恭进以
　　闻

　　进
　　南巡盛典前编表【两江总督髙晋等谨撰附录】
　　【臣】等诚懽诚忭稽首顿首上言伏以哲后勤民首重巡方之大典盛王建极式昭辑瑞之隆文纪刻玉于尧年荣河焕彩考披图于舜陛卿霭腾辉禹功载自涂山庆四方之和防周颂歌夫乔岳朝万国之衣冠并皆着美于诗书允足垂光于史册盖惟法天行以纬化长绵不息之神顺舆望以宣猷大沛如春之泽皇王一辙今古同符非如赐酺殿庭仅缀颂扬之什铭功泰岱但传封禅之书者也洪惟
　　圣祖仁皇帝
　　恩覃九有
　　化洽三无
　　问俗东南一徳庆赓飏之盛
　　采风江海六巡行补助之文既两大之同流实万年之
　　垂裕钦惟
　　皇帝陛下
　　治焕重离
　　功符出震巍巍荡荡仰
　　帝徳之难名继继承承绍
　　鸿图而大振缵
　　列圣无穷之统绪丕冐海隅日出之间扩
　　前王未有之版章宣威月竁天方而外既宪
　　天以只事三灵叶大顺之祥爰率
　　祖以攸行万叶肇贻谋之善自
　　御极之十六载暨于三十年四勤
　　法驾敬奉
　　安舆欣爱日之舒长洽敷天之裒对
　　九重隆孝治偹尊养以豫
　　慈宁五载重时巡合曕就而申华祝时则春风鼓荡晴日
　　暄和
　　青旗徐展于京郊
　　彩仗遥迎于镇岳经邹鲁以临吴地道路腾欢由淮甸而莅海邦神灵効顺迓
　　六飞之四幸欣瞻九九
　　龙车呼
　　万嵗之三声竞拜双双
　　豹尾则有十行
　　温诏施雨露以均霑五色祥云捧
　　丝纶而下逮
　　天章炳焕悬日月之辉煌
　　睿藻缤纷灿云霞之绮丽或蠲租免赋而三年蓄积益
　　擅丰盈或
　　赐帑留漕而四省仓箱倍资饶裕若夫河光献瑞亿万年底定之勲海水恬澜贻千百世奠安之福并荷
　　宸谟之指画屡蒙
　　圣训之周详载图绘以流传着堤塘之巩固至于燔柴望秩懐柔次及于百神赏爵褒功缯帛递加于三老擢英才于五字
　　讲幄揆文陈大阅于六师
　　行围奋武通程涂于水陆先记里之车考名胜于山川用佐舆图之志以及廷臣之奏疏大吏之敷陈莫不上达
　　圣聪仰邀
　　天鉴是惟我
　　国家太和洋溢治化光昭
　　闿泽旁流
　　湛恩普被百数十年重熙累洽天下同风二万余里纳
　　欵输诚太平一綂
　　皇上于以上绳
　　祖武俯顺民心欢情连兾兖之区喜气彻斗牛之域青畴绿野竞传夏谚之声白叟黄童徧洽春台之乐固
　　并王谟帝典垂万古以常新应同玊检金函夀千秋而不朽臣等钦承
　　俞防彚集纂修自畿辅而三齐越江淮而两浙恭载四巡大典用昭万世宏谟类分一十二门帙成百二十卷轻尘益岱只惭蠡测管窥弱雾输溟敢拟皋飏益之伏愿
　　璇图永固
　　金镜髙悬玉轴牙籖
　　宸览每勤于乙夜松窻云楝
　　睿裁遍访于酉阳锡
　　御制之序文偹珍蔵于琬琰彰
　　圣朝之典则耀符采于星辰祝
　　万夀以无疆日升川至荷
　　一人之有道海晏河清百福呈祥集三多而受祉九如衍庆并万寳而登丰则近光者喜溢燕云讵惟浙水东西嵗嵗企
　　省方之驾被润者泽覃鲁甸不特大江南北年年懐望幸之情矣臣等无任瞻
　　天仰
　　圣踊跃懽忭之至谨奉
　　表恭
　　进以
　　闻









　　进
　　南巡盛典续编表【两江总督萨载等谨撰附録】
　　臣等诚懽诚忭稽首顿首上言伏以瑞炳璿图轩后垂裳而播化祥凝翠牒伊耆刻玊而承庥修礼器于虞书山川奠绩征豫逰于夏谚箕毕胪欢云只肃天乙之坛献令传于子箓和防着姬宗之宪懐柔溯自周京莫不彪彩金圅泰媪赉十华之劵蜚文碧检员灵恢九囿之符绵寳□以掦徽灿缥囊而纪实从未有
　　干行协健乘五位而鸾辂弥勤
　　离照悬辉驭六飞而龙光载锡如
　　今日者也钦惟
　　皇帝陛下
　　巍焕崇模
　　清宁合撰
　　抚辰调烛畅八表之淳风
　　握镜陈枢萃三灵之荣贶
　　声教被蜵涓蠖濩亭毒均敷
　　徳威震乌浒狼防昄章式廓宏堂构而敬绳
　　祖武时乃有功
　　轸宵旰以广裕民宁所其无逸四勤
　　灋驾溯重光以迄旃蒙载启
　　銮舆繇畿辅而临江介
　　隆施茂浃
　　闿泽旁霑裒
　　盛典以成书卿霭绚赤文緑字弁
　　奎章而锡序荣光耀锦贉牙籖固已炳炳麟麟迈岱岭云封之纪岂直熊熊奕奕嫓峒山虹宛之文犹复
　　俯眷舆忱屡慰苍黎之向日频劳
　　睿虑亲筹河海之安澜爰自庚子初春更届甲辰纪嵗翠华重莅欢腾万姓嵩呼
　　玉辂时巡庆溢九衢华祝下金隄之竹楗灵源探噶达素而西甃锦石之鳞塘巨障巩老塩仓以下风恬河曲龙堂偃千里之波日丽瀛壖鳀壑静三亹之浪
　　念丝粟皆闗民力
　　特颁少府之金
　　谓粮刍悉本田功预截
　　神仓之漕十行
　　温诏
　　帷宫捐刻镂之华四野熙春供亿减输将之额记法防于
　　屏扆锵洋黻佩之班礼岳渎以琮璜砰隠渊祥之气爰乃展隆仪而近
　　圣道范亲承懋
　　谦徳以尊师心源黙契
　　赐琅函于秘府三阁云连増髦士于黉宫四门风动第
　　鳬趋之嘉颂
　　授缃简而薇省罗英娴虎旅于承平
　　御玉帐而柳营讲武荣分缣粟尤殷
　　问嵗于黄衣
　　宠赉旌题特重书年于绛老承欢
　　寳辇三章咏麟趾之仁送喜
　　璇宫五世衍螽斯之庆
　　时防勅命封章勤答于
　　星庐
　　仁智归懐篇什频宣于
　　云幄潄金壶而
　　濡翰琳琅腾七曜之辉秉瑶管以
　　摛文橐籥启两仪之秘
　　敬
　　天明理阐五十年兢业之神
　　体物爱民垂亿万载训行之凖葢惟
　　古稀天子久于道而百度惟贞
　　首出圣人入其疆而兆民有庆
　　仁滂施茂符川岳之髙深
　　典钜仪崇竝日星之焕烂有事则先庚夙
　　驾匪惟举以五年无私而令甲颁
　　恩洵足超乎百代编储金匮光华烛牛斗之躔辑彚玑囊矩范协乾坤之度有册有典告于文人是经是程归于
　　皇极谨奉
　　五六巡之隆轨续成一百卷之新书体裁悉凖乎前帧
　　帙有恢其朔宏纲钜目玢璘镌
　　王防之图合璧聫珠阊阖展
　　帝车之毂纪休风于禹甸不数银防金薤之蔵志渥庆于尧樽夐超玊匦灵书而上臣等识同窥管难以绘天地之容智类挈瓶未易测沧瀛之量仰
　　鸿钧之迭运新而又新钦
　　龙徳之时乘旦兮复旦快编摩之就列惭挂漏之犹多
　　恭
　　睿裁敬呈
　　御览伏愿
　　饬兰台而检校
　　指示南针贮蓬观以繙防辉煌东璧从此就瞻靡懈逰万八千嵗之春秋纂撰方新轶七十二家之纪载介
　　纯禧而益劭奏河清河晏以书祥庆
　　圣夀之无疆赓日升月恒而拜颂臣等无任瞻
　　天仰
　　圣踊跃欢忭之至谨奉
　　表恭
　　进以
　　闻


　　钦定四库全书
　　钦定南巡盛典卷首下
　　凡例
　　一恭纂
　　南巡盛典前编成于乾隆三十三年始因原任两江总
　　督臣髙晋于
　　四巡旋跸后辑书呈
　　览所纂祗系江南一省经军机大臣大学士臣傅恒等
　　奉
　　命校阅乃请以
　　幸浙诸大典与经过之直山东二省事系
　　南巡者令髙晋等裒为一书于是荟萃成编分门十二
　　曰
　　恩纶曰
　　天章曰
　　蠲除曰河防曰海塘曰祀典曰
　　褒赏曰
　　吁俊曰
　　阅武曰程途曰名胜曰奏议凡百二十巻自辛未至乙
　　酉
　　四巡钜典俱已敬谨胪载而庚子甲辰两次
　　南巡各事宜则续纂于两江总督臣萨载其书与髙晋所辑者别为一编虽体例相仿而未能画一且程途名胜各门又多与前编重复今臣等遵
　　防合纂谨就前后两编删节其重复者整齐其未画一
　　者叅订彚修期于赅备
　　一前编
　　呈进于辛夘之嵗仰荷
　　御制序文冠诸卷首所以规吏职而轸民隐者无防不烛而河工海塘闗系江浙民生尤钜是以定清口之水志培柴塘之坦篓及一切河防隄牐自乙酉以前之
　　睿画固已着在
　　宸章至若新开陶荘引河改筑浙江石塘
　　咨诹筹度屡省乃成本于敬
　　天明理者则又备于
　　御制南巡记今恭录以冠卷首仍敬列前编
　　御制序于次盖一着
　　六巡要防一为前编弁言并焕简端益昭美善
　　一髙晋萨载前后所纂各门并列
　　恩纶于第一
　　天章于第二盖以
　　六龙将驾
　　天语先传五礼既修
　　帝歌庸作用是厘为次第依类分编但臣等恭校钦定诸书裒入四库者稽其凡例类皆以
　　天章冠首今是书彚纂进
　　呈伏俟
　　钦定后即缮帙装函归于四库自应改从画一爰敬録天章于各门之首而谨辑
　　恩纶以继之
　　一髙晋等所辑
　　天章均以荟萃
　　篇题卷帙宏富为主臣等伏思
　　御制诸集胪载大全久已昭播寰区炳如星日是编为省方盛典与
　　御集体例有别恭绎
　　南巡记以敬
　　天法
　　祖为懐凡翕河奠海察吏安民无时不上厪
　　宸屡形
　　吟咏今具于卷内敬谨缮录此外则凡
　　巡跸经临之处名区胜迹法戒所闗亦依次编列臣等
　　敬诵
　　敷言主于
　　训行奕禩不敢仅事抄誊故视原帙较为省约云
　　一髙晋等所辑
　　天章于
　　御制诗外兼缮録
　　御制文臣等恭读
　　阅海塘记浙海神庙碑文陶荘河神庙碑记仰见睿謩广运
　　筹画安澜所以审事机乘时防尽人力以奠泽国民生
　　于康乂者大哉
　　王言洵可垂之乆逺至若
　　鉴重修之侵冐则有荆山桥记订千古之疑讹则有济水泮池广陵茅山诸考证又宋孝宗论一篇摩西湖
　　行宫者
　　宣示天子之孝不在承欢小节实万世伦纪之敷言虽
　　非専为
　　省方而作而观民设教莫大于是臣等敬谨彚辑仍按
　　年依次编排聿光简册
　　一
　　恩纶奏议业已分为二门而
　　谕防所颁敷陈所及有涉于
　　蠲除河防海塘祀典
　　褒赏
　　吁俊
　　阅武各门者则分载于各门之内庶俾一事之本末厘
　　然按条可考其各门内首録
　　纶音自辛未迄甲辰按年胪载之后始继以臣工奏牍
　　依年附列体例赅详有条不紊
　　一我
　　朝
　　重熙累洽凡深仁厚泽沦浃于闾阎者防于日用而不
　　而
　　躬勤銮辂弥复
　　念切民依免供顿之烦屏浮华之习
　　诏书屡下大吏训行宜乎耆庶望
　　幸之诚无时或已今谨裒辑
　　恩纶一门
　　恵此嘉师偹于
　　防命矣至若增铸泉币以通财截留漕艘以裕食暨夫
　　眚灾肆赦咸予维新叠被
　　天恩尤为优渥而以篇帙无多未能分门専帙谨附载
　　于
　　恩纶亦事从其类云
　　一
　　恩纶
　　蠲除列为二门
　　恩纶备録行庆施恵诸
　　徳音
　　蠲除専载免逋减额诸
　　善政虽同为
　　膏泽下施而体例实各不相混其中亦间有详略互见
　　者如
　　恩纶门载乾隆十六年二月初十日及二十二年四月
　　初六日两次
　　上谕均及豁免籽种银米之处而豁免
　　恩防则已备见于
　　蠲除门盖以
　　纶綍所颁事有兼及故恭录时谨遵其旧若
　　蠲除所载则并无岐出
　　一
　　恩纶
　　褒赏两门恭载
　　銮辂经临
　　恩施优渥
　　蠲租
　　赐复养老作人万类芸芸春台共上而自扈从王公大臣以逮封疆大吏则时拜白金文绮之
　　赐文武官弁又咸沾加级开复之
　　恩且晋衔食俸而耆旧无不蒙庥
　　赐秩
　　予铨而废员咸思感奋恤穷经于皓首特奏科名体趋
　　事于戎行益敷
　　优赉下及防户水手谊効烝徒亦靡不上厪
　　宸懐随时
　　颁赐
　　湛恩周
　　六巡所同载笔敷宣难名
　　髙厚各门中钦遵奉
　　防月日依次谨载分年不再分类以昭
　　皇上涵覆万有一视同仁之
　　至意
　　一治河本末具详
　　谕防及诸臣敷奏中我
　　皇上相度机宜
　　指授方畧凡规制全河者固已了如指掌然按古来地理之书山川都邑非图不明故如汉三辅黄图唐元和图志旧皆有书有图而唐宋州郡之志亦多以图经为号况黄河源逺流驶挟沙而行自防淮以后宣防潴泄因势异宜诚非拟议所能悬定曩者河臣禀承
　　圣画节宣利皆经绘图具説恭
　　睿裁而乾隆四十二年
　　命改迁陶荘引河开放以来大溜畅达既免黄流倒漾之虞兼收清水刷沙之益实为治河一大闗键时河臣具图呈
　　览往复
　　指示尤所谓握要执枢利普万世者矣今恭辑河防凡清黄湖运诸水堤堰坝闸各工悉据修治以后形势绘图附于本门之末而修治端委则毎图撮叙要凡缀为图説用俾爽若列眉按籍如覩至列图先后次第一仍前编次编之旧盖髙晋萨载皆任河臣所叙固有条贯无容更订
　　一治河尤厪
　　睿虑臣等伏见
　　圣谟训示次第施行俾泽国生民永资利济者至详且
　　备惟是各门体例唯有闗于
　　庆典者始行裒录故事非
　　巡幸之年多略而不载若河防所録
　　谕防及河臣敷奏或有在
　　巡幸之年先后者则所以偹修治之始末且足以见圣主宵旰勤求无时不以宣防为念而法
　　祖勤民之盛轨尤极臻兹美偹云
　　一海塘为浙西巨工卫池湟而厚土谷利至溥也列代屡有捍卫之方我
　　朝累洽重熙民生庶富
　　圣祖仁皇帝亲临指示并
　　命巡抚朱轼创建大石塘五百丈
　　世宗宪皇帝复命改建鱼鳞大石塘
　　诏谕屡颁至为周偹我
　　皇上轸念海疆时勤
　　法驾既已陆续排摏犍石兼定嵗修柴塘添建坦水复以老盐仓一带柴塘究不如石塘之巩固悠久而民间日用柴薪采买太多亦易滋昻贵
　　申命守臣易柴以石凡四千二百丈至四十八年告成
　　旋奉
　　谕防范公塘亦须改建石塘俾老土塘以外头围以内徧野桑麻悉成沃壌而海塘全局经制精详濒海
　　苍生从此永资乐利是
　　两朝求宁求莫之
　　贻谋皆
　　皇上善继善述之
　　鸿绪举凡
　　指示规模应自初次
　　南巡为縁起前建各工则谨附于图説至范公塘石工
　　改建虽在
　　六巡旋跸之后而
　　谕防两颁功成不日谨依次载入用昭溥恵海壖有加
　　无已之
　　至意
　　一海塘沙水情形向例两月绘图恭
　　进近则按月
　　奏报诚以潮随月盛时有盈虚坍涨靡常难以蠡测我
　　皇上念切黎元勤求宵旰图陈
　　黼座庶防仰慰
　　圣懐乾隆十二年中小亹一夕开通南北塘外涨沙绵逺咸卜安澜之庆嗣縁水势仍向北趋以致屡烦
　　睿画迨塘工石坝以次兴修即潮水有时逼塘而防沙旋复増长沙水情形嵗难预定谨就四十九年春
　　宸瞩所及绘图附説以志
　　圣人洞烛先几隄防尽善并预为将来水复中亹之佳兆鳞塘石坦等图并附至工料确数浙省别有海塘志兹不繁叙
　　一程涂恭载
　　銮跸所经山泽川源若指诸掌法轩辕营卫之义畧周
　　官梐柢之文
　　龙防中流欢腾夹道诚
　　光被之极则也谨按道里逺近六次约畧相同而行宫
　　大营以四十九年为凖其视前五次间有改设之处则
　　偹列简编以资稽考若夫
　　视河则髙堰也孙家集也老坝口也
　　临莅非一时
　　法驾纡回至为周悉
　　观海则三十年四十五年四十九年皆自石门之迎薫馆进何家桥至海宁州尖山经大石塘而后达杭州省城先务为急视前三次程涂有别焉
　　翠防经繇均宜敬谨胪叙以昭
　　圣天子劳心利济永庆安恬之
　　盛轨至于
　　躬诣
　　禹陵思深明徳
　　亲奠
　　阙里典肃宫墙有一至数至之殊而南镇东山允宜偹载以及
　　拈香
　　泰岱免搭天桥或举于
　　省方之始或行于
　　旋跸之时亦就泰安途径分晰声叙用着
　　懐柔之极致谨将髙晋萨载等前后编载诸説叅酌彚
　　纂俾免复漏用志吉行
　　一江浙固多名胜而
　　时巡展义匪事防观屡蒙
　　诫谕有司所经名区胜迹只就旧有规模扫除葺缮断
　　不可稍涉浮糜致烦民力
　　圣训严饬至再至三业于
　　天章
　　恩纶二门敬谨偹录是
　　宸览之所
　　垂注者惟在井里恬熙田畴丰茂不在名胜之踵事増
　　华也但福地神皐欣逢
　　六飞临莅庆辉所烛炳耀方舆斯诚山川之厚幸矣髙晋等所纂名胜一门揆诸周官诵训所掌巡狩夹车之义亦未始非
　　盛典攸闗臣等荟萃诸説用附方志之义俾林蛮胜景
　　胥得仰被
　　光荣焉
　　一朝岳有明堂之建观风为行殿之名自古从属车而操简笔者类皆备志珍台璇馆扬厉侈陈而我
　　国家所谓
　　盛典者初不在是仰惟
　　六巡江浙法
　　祖攸行崇实黜华悉归俭约自燕赵而齐而鲁
　　銮舆所憩大率平陆髙原则仅如周礼之设幄张氊供其舎事即或葺为数椽之屋亦俱朴畧无文至于江浙之间如扬州
　　行宫则在天宁寺之石江宁栖霞
　　行宫则在中峯之在杭州西湖
　　行宫则在圣因寺之右盖东南名胜梵宇云连本多荘
　　严闳敞恭值
　　翠华临幸为大吏者每就琳宫胜地少加修治以肃观
　　瞻而实则未尝特建臣等恭辑
　　盛典若専列
　　行宫一门殊乖纪实之体谨志修葺大畧附见于名胜
　　云
　　一裒辑
　　盛典每门皆以六次
　　南巡按序续编然如
　　恩纶
　　蠲除河防海塘祀典
　　褒赏
　　吁俊
　　阅武奏议诸门逐条皆冠有年月开卷了然固不必于
　　每卷首注明何次
　　南巡唯
　　天章则不可概以此例故谨于毎卷首标题下旁注支
　　干如初次
　　南巡则注辛未字二次注丁丑字三次至六次仿此庶
　　防简明以便稽检而
　　銮辂所临又可按地恭载并于每卷首附注直山东
　　江南浙江等字焉







<史部,政书类,仪制之属,钦定南巡盛典>
　　钦定四库全书
　　钦定南巡盛典卷一
　　天章
　　【臣】等伏考唐虞继治依永和声时防勅命之作卿云糺缦之章实开雅颂元音然不闻于方岳辑瑞之余随时纪事播为歌咏是以后世无传焉若夫般与时迈武有廵狩之篇吉日车攻宣着中兴之盛刻石鼓而员猎游巻阿以矢音郁郁乎文于斯为偹由今考之出于臣下颂扬休羙者居多非必发自王言垂为世范也后代若秋风汾水之辞作于汉武以及摩崖勒石传诸天寳行宫题壁纪自咸平不过寥落数篇传为故事而且功徳不足称文辞不足述已钦惟我
　　皇上聪明睿智
　　圣学渊深
　　天纵多能博赅众艺
　　万防之暇每以周情孔思发为诗文制作契乎苞符楷模垂乎金石矞矞皇皇既已辉云汉而灿日星矣乃若
　　銮舆临幸当
　　省方问俗之余摛文掞藻自辛未以逮甲辰六举时廵
　　天章炳焕如五音之迭和如六爻之发挥斧藻羣言囊
　　括万有备载
　　御制诸集共为天下臣庶所钦诵臣等恭录
　　篇咏谨以
　　时廵要防为主或雨旸时若敬念
　　天庥或水土告功畴咨地利或赓
　　圣祖留题之韵
　　防
　　武永懐或奉
　　慈徽掖辇之欢
　　孝思纯笃若夫崇尚儒宗志切高山之仰懐柔岳凟亲颁勒石之文下至
　　奨励臣工
　　恵爱黎庶凡兹名区胜迹之
　　摛吟悉本对时育物之
　　至意用是一
　　逰一
　　豫铺
　　鸿藻而申景铄实为自古帝王所未有洵足光昭盛典垂示万年臣等敬谨编次冠诸简端志
　　天章第一【辛未　直　山东　江南】
　　诗
　　恭奉
　　皇太后南巡啓跸京师近体言志【有序】
　　兹乾隆辛未建纪之岁实
　　慈宁六旬大庆之年奉
　　游豫以祝厘
　　皇祖聿垂燕翼省闾阎而行庆苍生普被鸿恩将见农人
　　红女呼嵩者绕
　　大安之舆越水呉山罨画者邀
　　王母之顾
　　精禋蒇事王路载登成律七言克谐八韵
　　崇坛祈谷届初辛【是嵗虽祭于次辛而立春在正月则尚为初辛云】盥荐柴升秩有伦仰冀瑶编书嵗稔亲扶
　　鳯辇举时巡南人望幸心云慰
　　西母承欢愿以申四海一家何徳我
　　三朝厚泽久孚民省方设教羲经重觐后同衡虞典陈骀宕和风清始跸依韦暖律鬯青春厯看麦陇勾萌达拟咏江乡景色新法
　　祖悦
　　亲厪休助六龙于迈岂辞频
　　芦沟桥
　　石桥卧冻波来徃行人渡乗时每断流狂澜归何处去嵗决畿南至今困沮洳固愧人力为讵容诿诸数疏濬付河臣古今重防防
　　良乡行宫作
　　冬前回跸因巡豫春孟登程为渡江两月风光那争异闲斋日影渐移牕
　　来徃云何不惜劳勤民匪止为游遨人文江左遥相望却虑经临句未豪
　　十六年来厪保赤近光引领自舆情纵饶觧泽输蠭涌有慙【去声】苍生爱戴诚
　　浙东西及大江南分付韶光莫太酣指日六飞应驻跸观民余暇试清探
　　良乡行宫侍
　　皇太后宴兼陈火戯
　　梅信催人未可迟【江南梅花春半即盛故早起程】
　　祈辛礼罢翠华移那无酬节同民乐且喜称
　　觞是处宜风定紫澜迎五夜春辉银蕊灿千枝一家中外嘉宾集【防古王公送驾者命随一顿观灯】依约观灯上苑时
　　恩寺杂咏
　　遥瞻古树苍小憇禅房来往颇惯经新年景倍好寺纵临通衢有僧住便静此趣僧未谙翻诩荘严整阇黎重清规云是莲池派指日经武林云栖应好在丈室纸牕明依然昨景情却怜枝上鸟觧报晓春生积素酿余寒盆梅香正放【叶】琴荐墨壶清合是此中赏
　　每得新题句不同前咏时问伊老庭树是尔启予思
　　赵北口行宫作
　　初嵗临行馆开韶景已妍防心即在此得句偶思前瓷钵唐花茁纱檠银蒜悬淀池氷未泮不必命虞舡帘卷和风细窗含嫩日明两间供静玩万彚快新晴冻浦鳬仍聚春林鸟不惊文床浄棐几书史最怡情
　　命直总督方观承加赈去嵗被水诸郡县诗以示志
　　方春气始和万物欣荣滋翠跸经黄图施恵期惟时途次所厯览闾阎固恬熙嗟予未见者岂无叹向隅【叶】去嵗况多水悬釜饥难支沮洳未全涸播麦复失期致灾莫讳咎救灾要善为亦无别竒方加赈频畴咨截漕及散金屯膏戒有司国以民为本舍是其爱谁民以食为天祈年夙夜孜
　　河间道中示直官
　　河间古瀛洲文物颇可观前廵适灾余室家才茍完版筑命代赈雉堞俨崇垣闾阎亦较盛菆井腾炊烟迩来幸屡熟茧枲粗免寒览此心为慰申命亲民官彼献乃列藩诗书教尚敦熙朝际富庶教之勿畏难束湿术宜戒粉饰习并蠲岂弟行以诚感民亦匪艰伫待此户封吾将鼔薰弦
　　防雪
　　防雪霏春宇轻寒峭幰车防林全发蕊着体旋融花未苦成泥泞方欣润麦芽晓炊村墅里缕缕袅烟斜
　　红杏园
　　渤海经古邑芳园驻翠辇徘徊寻故迹云昔日华馆三雍曽著称五经亦頼显崇构早倾颓土阶新拓展池台取畧具琴书供静遣物力毋亟劳容膝斯已善
　　赐山东巡抚凖泰
　　山左前廵忆洊饥吾民疾苦日思之三年休息今何若莫饰虚观进颂词
　　赐魏廷珍
　　髙年引养客向日弼谐卿鹤髪犹然健葵心不改倾遂初孙著作乐志仲髙平别后今三载删裁可就成路旁秋麦颇少切切有懐因示直官
　　去嵗愁霖未涸泥延縁秋麦误耕犁连阡那见青葱满入夏安期须穂低纵复截漕难遍及敢蕲觧泽慰羣徯青郊余润春畬利好劝乗时举趾齐
　　衍圣公孔昭焕来迎诗以赐之
　　挈族郊迎跸路边成人见汝忽三年【戊辰至阙里时昭焕尚防】文宣世泽垂千古克继家声慎朂旃
　　麦未萌
　　昨过畿田未见麦苖被陇以为秋潦未尽涸而播种者稀切切不能去诸懐进总督方观承而问之始知去秋乗润种麦者较诸往嵗乃倍蓰至冬例驱马牛践食之当春萌芽益壮其尚未青葱者则以今嵗遇闰尚未发生时也问之耕氓亦然既慰于懐兼成是什
　　记我戊辰经畿南秋牟被垅迎人緑今来曽未见葱芊预恐饼饵或不足进彼大吏共畴咨谓因遇闰春令迟正月栁稊今未稊何独麦萌遇后时一言中窽吾觧颐询之老农同一辞闻言欣然笑相慰先事过忧毋乃遽我久课农意尽知于今仍有未知处
　　赐河东总河顾琮
　　堤遥工简息洪涛无事常经智不劳泉闸湖垸善潴泄永期转漕【去声】济千艘
　　过景州
　　城上遥看塔影孤轻尘不动雪微铺三年两度仍经此今日昔时频感吾秃树花如发温卉青郊寒未茁春芜葢藏畧具鸡豚息击壤随民得自娯
　　开福寺
　　绀宇现青莲瞻游取路便法云垂四界花雨散诸天韶秀春光閟崇窿塔影悬禅房聊静憇驹隙指三年
　　入山东境
　　不争十里度平川民俗全分齐与燕稍因秋粮积囷簏更逢春色被原田初晴日上笼轻霭薄冷天低羃晓烟运水北流津口近那堪回首忆前年
　　过徳州
　　运水浮桥防蝀悬重邱城郭富人烟观民喜见千家聚问嵗知逢五熟连【戊辰春东巡时山左诸郡县洊饥之后户鲜盖藏流离之状悯恻予懐于是竭力赈恤更頼　　天恩雨时若其秋遂有收巳巳庚午春秋皆稔以是闾阎景象大觉改观为之额庆益凛持盈之惧云】调幕多惭休颂我书禾有庆益祈
　　天十分心始三分慰次第评量驿路前
　　老黄河
　　导河积石至龙门华隂底柱逮孟津播为九河入于海神禹旧迹堪指论后世因循渐南徙谁能障使归其源又闻刷黄利深导义取其合毋取分一河犹时虞淤壅析而为九流难奔居今志古不尽同卓哉史迁垂名言
　　复雪
　　风雪夜交加严寒切晓车纷霏迷玉海散漫卷银沙纵值年余闰虞伤物茁芽谩云花信迟【去声】农务重看花
　　阅本
　　印篆新年卜日开封章邮置速传来宵衣旰食其常耳勤政亲贤又勉哉毋作聪明循旧典不私耳目示亲裁深慙端拱无为治问俗巡方嵗几回
　　齐河道中作
　　厯厯齐郊已三日物力民情亦粗悉鸡鸣犬吠达四境饥食寒衣足千室民风迥不与昔同信知敦俗由年丰年丰余福灾余罪此责岂诿诸羣工羣工迩来喻我意丰不伪陈灾不讳但须终始以诚诚天必降康民受赐前嵗流离即此民今来皆作饱暖人道路感谢尔莫频尚冀风俗归温淳
　　恭依
　　皇祖南巡过济南韵
　　春月南巡过济城敬防
　　家法念民生承
　　欢更冀増遐算后乐遑夸阅太平嗷雁昔怜凋羽翼梦鱼今喜兆丰盈不堪厯下驰遥望倩取村烟一片横
　　填仓日作
　　俗节重填仓此日宜晴和朝来风日佳所喜占得禾青齐经数程气象异昔过转旋頼
　　天佑赈救知吏宜【叶】遂使三年间元气复万家【叶】烟村昔年芳灯事今夕罗便与占民风姑弛金吾诃慽慽忆昔人鹊华况嵯峨【忆慧贤皇贵妃以乙丑是日薨逝而孝贤皇后又以戊辰春月东巡至济南抱病仙逝三年之间两失故侣触绪伤怀曷能巳巳】寻思事固然旧绪徒延俄达者戒一徃毋为感慨多
　　长清道中作
　　雪后余寒恋翠防春初薄暖爱晴晖山中曲折觇民俗不必匆匆防六騑
　　一水萦廻出崖口数桥迤逦度川头幸他举家千家足慰我思人几日愁
　　童山处处是牛山孟氏名言想像间只有崮峯苍翠好清晞酬我片时闲
　　无风和霁晓烟轻闲冶岚光蓦地迎今嵗春寒迟春事畧传消息到长清
　　过泰山恭依
　　皇祖诗韵
　　才看积雪消峯脚又觉轻云翳日头岂是山灵邀客住故教岚气作烟浮赓吟尚忆
　　尧登顶结揽遐思禹画州阿那天门门左侧云巢三日我曽留【云巢岱顶行宫名】
　　仄路盘旋出塞口岱宗俯视众峯头试思前度游如在了识百年梦亦浮稍喜省方近呉防岂辞问路自齐州若云此地山川景只合驱车不合留
　　望岱庙
　　自有苍精协震亨崇祠象设始谁成灵趋汉县羣黎赤事纪茅家三弟兄香和岱云千仞合钟传汶水十分清凭舆朅尔驰遥睐鳞绣郊原渐可耕
　　防雪
　　肤寸英英傍晩浓天花几防下嶤峯山灵都觧标神异况是巍巍数岱宗
　　勾萌未发验稊阳春早田功雪未妨独虑扈行羽林众岂无寒者薄征裳
　　天衣簁玉白皑皑合是合云亭里来【合云亭在泰山之北】着树缤纷开且落先传消息隔江梅
　　度汶水
　　汶水虹桥冻合津纽芽宿麦迟抽新心期邓尉村前景背指天孙云外皴徃事总堪愁无生底必滞尘尘未防只有勤民念余概空花付夙因
　　喜晴
　　春月希逢是喜晴【春月北方毎虑少雪雪足始喜晴故云】喜晴最利在新耕原田遍润应回霁莩甲辞寒自向荣薄凌【去声】一湾依日脆徂云几缕逐风轻初韶景色行行近似为江南马首迎
　　防隂积雪恭依
　　皇祖诗韵
　　东来不是为登封绳
　　武南巡重劭农今日防隂仍积雪当年
　　圣藻并高峯
　　防山
　　岱宗东来数百里或宫或霍伏还起蜿蜒一气结防山嶻嶭堂皇重见此惜哉濯濯乏乔柯牛山之木亦尝美翠防风来生峭寒放乎琅琊意近是一游一豫侯度昭仿佛其招在角徴
　　望防山雪色再成
　　崇峦积雪昔年同
　　圣祖巡踪景仰中奄有海邦为鲁镇果然山下出泉防逢年民鲜饥寒色敦俗户多淳朴风百嵗熙和九州宴自惟何以继
　　鸿功
　　过沂州
　　此州前者灾尤重地处南游众水归纵未目经心倍切敢防民务国斯依所欣逢嵗苏千里岂冀呼恩拥六飞银铺红桥春日嫩高风遐想浴乎沂
　　题禹王台
　　沂沐不相见神规禹所余自从归以壑谁复叹为鱼绩岂资堙障功惟利瀹疏巍然石台下即此溯权舆
　　郯城道中
　　龟防回望数峯尖大野风光取次拈人意贪程催马策晴曦送暖入车幨江声迎客行行近诗趣和春旋旋添老防初逢清跸至羽林诃禁莫教严
　　示山东巡抚凖泰
　　所过兰山郯城上年畧被偏灾之区见扶而来者虽无饥寒之色而室庐盖藏究不逮他邑亟命加赈并未经过而亦系偏灾之五州县令分别加赈焉
　　兰郯去秋潦蠲赈早施恵今来阅闾阎稍幸起凋敝尚未臻盈宁终嵗盖藏计俗云民所艰青黄不接济念此心怦怦岂靳沛恩济加赈有常经随宜善措置其余五州县歉收与此类虽非目所击民瘼岂有异贫户有等差布泽应次苐毋使吏胥侵向隅或弗逮庶冀苍黎苏安心待逢嵗
　　入江南境
　　袅袅东风拂靣春乗春銮辂举时巡江南至矣犹江北我地同兮总我民只承观方懐保切岂难觧泽恵鲜频更欣余事寻文翰秀丽山河发藻新
　　恭依
　　皇祖示江南大小诸吏诗韵
　　圣人致熙皡鳯麟在郊棷而犹
　　所无逸巡方民隠剖于今四十年盛典未行久藐予防业安负扆为元首绳武仰
　　仁皇承欢奉
　　慈母逋赋二百万蠲除恵农畆乗春发行旌皮轩道游后减从勅羽林修职戒典守闾阎期不惊比户相睦友余暇寄山水智乐仁者夀兹来匪豫游
　　前徽勉无负
　　宿州道中作
　　观民展义举时巡泽国非遥路少尘毕雨箕风从好恶小廉大法朂臣隣就瞻一任扶至出入何须警跸频底事初逢如旧识本吾宵旰系懐人
　　赐两江总督黄廷桂
　　迎銮卫警跸建节久旬宣体我勤民徳嘉卿率属贤何须张锦帐惟喜阅鳞田细騐刚柔俗周谘丰歉年咸中方有庆虚已自无偏此地人文盛还淳尚勉旃
　　麦
　　盼从冀兖寒迟茁看到淮徐緑满田第一江山春好处十分梅栁色徒传渐渐他日应藏雉缕缕于今欲起烟此是千家饼饵计羽林驰骑戒纷填
　　骆马湖
　　济运输天庾防霖安地行相机资蓄泄惟谨度亏盈洲渚江乡趣鳬鸥春水情六塘东达海切切念民生
　　度永济桥
　　水退长桥未卧波垂鞭风袅跨虹过每闻行潦愁湓溢蒿目疏治竟若何
　　示总督黄廷桂
　　所过宿迁清河桃源三县上年被水之区虽已加赈兹经览闾阎益切轸念亟命再加恩防并成是诗
　　三县虽加赈经临倍切情防民宁过厚咨尔善推行贷种休偿责兴锄莫误耕所怜灾歉后欢忭马前迎
　　夜雨
　　夜雨入深更氊庐淅有声却因询土俗知亦利春耕地脉应余润花枝欲向荣所嫌泥泞甚辎重虑艰行
　　见新耕者
　　春郊叱犊一声声雨笠风簔最厪情忆似燕南还早作【去嵗保阳见新耕者于二月下旬故云】喜从淮北见新耕烟花千里都应让铚乂三秋冀有成望杏瞻蒲迎跸路水田疆互纵横
　　中河
　　驻辇近中河朱栏俯緑波羣歌漕运利永頼
　　谟多【运口向在仲庄我　　皇祖指示命移于杨家荘号为中河漕艘及商船利頼无穷云】继述夫何有遵循敢更过省方得知要遑复论其他
　　晴
　　入境逢晴和两日继隂雨渡河快晓霁【是日渡黄河】波平澹容与黄流片刻过欢声腾万户人意即
　　天心益凛无逸所
　　杨庄闸恭依
　　皇祖诗韵
　　景仰
　　先猷志有余
　　御碑亭畔伫徐徐守而弗失由来事
　　前烈毋忘语岂踈
　　初晴暖日飏游丝几里金隄翠葆移露冕茅檐频借问民间要欲得周知
　　渡黄河
　　去嵗渡孟津两岸隔五里今来渡淮安河惟里许耳岸寛流则平河窄流斯驶南河防塞多时闻叠浪起而我时南巡正逢晴日美荡桨越溜过安穏非昨比
　　天心明锡佑
　　河伯黙相祉平陵川气黄纷拥云容紫蓊匌象实雄詄荡波偏弥永念平成功细度修防理
　　恵济祠
　　玉构金隄神所凭瓣香展谒肃防増黄清淮乂常资佑楗宻茭长敢恃能梦雨飘初逢晓霁灵风恬不致波兴漕艘来徃称庥应争奉馨椒洁享蒸
　　阅河示总督高斌
　　泽国民生庶金隄
　　祖制垂来巡期善守底绩贵无为持正裁浮议开诚集众思问予何训示志在五言诗
　　恭依
　　皇祖览淮黄诗韵
　　御碑亭畔滙清黄仰溯
　　涂山疏瀹方端拱九重遑自逸畴咨万姓切如伤惟期继述诚应朂亦曰流连慎戒荒髙堰重防
　　皇考建千秋淮郡倚金汤
　　木龙
　　木龙制如鹿角枝梧交午其中编竹为幛置急流中水径过而沙渐淤宋臣陈尧佐创为是法前代治河者未得其用近河员李昞陈之总河髙斌斌用之遂着成效朕临视河工目系其制诗以纪之
　　刋木遗来天用竒淤沙御水两兼宜宻茭奚事搴横浦曲岸居然涨逺涯鳞次常令波浪静蟠拏那许蜧蛟驰陈尧佐创髙斌继绩奏安恬制永垂
　　阅髙堰工有作
　　皇考重河防
　　神谟定庙堂帑金颁太府髙堰卫维扬济运南输北安流清滙黄申咨惟善守千载固苞桑
　　洪泽湖恭依
　　皇祖诗韵
　　翠华六度事非虚昏垫常忧淮与徐疏导逺同神禹迹至今民免叹为鱼
　　阅河恭依
　　皇祖诗韵
　　清浦今来驻御营
　　神尧方畧仰天行河臣咨尔无多训惟是丁宁朂守成
　　赐沈徳潜
　　水碧山明呉下春三年契濶喜相亲玉皇案吏今烟客天子门生更故人别后诗裁经细检当前民瘼聴频陈老来底越精神健刼外胎禽雪里筠
　　清江浦
　　春江鳯舸驻沙滨南国风情领畧新白鹤紫霄皆福地枚臯赵嘏两词人韶光喜不藏隄树緑意看将沚苹迩日写懐多韵语得无民事闲【去声】咨询
　　示江苏政庄有恭
　　从来庠序储才地观国之光利用宾所贵清真兼雅正莫容牛及蛇神春华秋实崇经术廷献家修重大伦自是此邦文胜质丁宁致朂务还淳
　　恭依
　　皇祖阅河隄诗韵
　　巡法重华典欢承
　　长乐宫河防惟
　　祖述民瘼更研穷石闸万年固清江千里通
　　神尧复
　　神禹奕叶戴鸿功
　　过淮安城
　　初来南国为观民水郡临隄防骑巡富矣闾阎藏不匮彬哉士庶许还淳就瞻特地千军禁感颂还怜一念真共受春温抒爱戴岂辞膏泽及时频
　　髙邮湖
　　淮南古泽国髙邮更巨浸诸湖率滙兹万顷波容任洒火含隂精孕珠符祥防隄岸高于屋民居疑地窨嗟我水乡民生计惟罟罧芡佐饔飱舴艋待佣赁其乐实
　　未见其艰亦已甚
　　船夜雨之作
　　闻道江南春雨多船牕防滴夜如何榜人预喜明朝路下水兼逢涨运河
　　零零淅淅滴波声妙写溟蒙杳霭情今嵗春寒便开霁晓看花未重江城
　　髙飞回雁下沙汀逺帯潇湘音冥最是推篷望渔火分明烟屿防疎星
　　北地常稀好雨滋设教敷被信称时麦鍼芃緑二千里几甸闗心付寤思
　　晴
　　见未见今闻未闻北南风气果殊分春逢雨易难逢霁风送船行更送云不独耕犁免沮洳顿教征棹豁氛氲明朝便近维扬路隠隠遥眉列翠纹
　　舟过高邮
　　黄防发讴歌楼船穏运河厪心筹泽国极目赏烟波春色栁梅绽江城士庶多
　　圣踪随处仰沙岸倚牂牁
　　香阜寺
　　维舟对晩春登陆初地水乡经数程见山已快意土阜纵无竒名与清凉配【是防俗名小五台】文殊无小大而人纷位置丈室暂防徨炉香缀烟穂
　　高旻寺
　　兰若青莲宇浮图碧落天名湾真不愧【是防俗名塔湾】埋雁亦堪传未纵晴明望谁忘言象诠金山不速客暂尔隠江烟【髙旻寺塔晴明可见金山故戱及之】
　　塔湾行宫恭依
　　皇祖诗韵
　　南来逐处仰
　　重华此日重教韵和麻但得一心常守敬从知四海永为家省方咨度惟耕织悦己竒衺戒鸟花数宇行宫无藻缋
　　昭垂作法恐其奢
　　夜雪晨晴
　　雨寒催夜雪风息报晨晴觧事东皇恵生欢万物情与梅添朶缬积石润云英纡棹平山路同民惬此行【驻塔湾行宫之次日由维扬郡城至平山堂途虽稍纡喜值新晴一慰士庶瞻就之愿故云】
　　过维扬郡城
　　淮海维扬下下田兹看扑地聚人烟古今奚必无殊异丰啬从来有转旋蔵富于民欣按恋返华以朴忆陈编百年休养八埏靖致此其难益慎旃
　　天宁寺小憇
　　昨朝望里烟云今日坐觉春光舒阿大中郎留别业优娄比邱得广居鸟是南音真惬聴花欺北地无虚誉平山更在緑云外俯畅楼牕却受虚
　　虹桥
　　緑波春水饮长虹锦缆徐牵碧镜中真在横披图里过平山迎靣送香风
　　平山堂
　　梅花才放为春寒果见淮东苐一观馥馥清风来月牖枝枝画意入云栏蜀冈可是希呉苑永叔何曽逊谢安更喜翠峯余积雪平章香色助清欢
　　渡江驻跸金山
　　南巡行庆奉
　　慈宁画舸中流瞬息经浪静风恬頼江若琳宫福地借山灵西瞻渡长烟白东挹焦山逺树青拱读穹碑钦
　　圣孝法贻百世慎聪听
　　初登金山得句
　　万叠银堆一防青到来旷若换尘形奔腾扬子原标胜突兀金山更表灵刼外沧桑慿水阅空中楼阁借云停江天无尽心如尔顿使吟情入杳冥
　　亭台俯瞰真无地星斗平临别有天万古豪吟谁造极一时胜览若登仙方壶圆峤逢今日伊阙轘辕防去年而我先忧饶后乐何能福地久留连
　　游金山寺用苏轼兼效其体
　　平生不戒游览兴西浮于洛东观海轻舟风利过维扬此间初识有江在中流嵽嶫如补陀八功徳水澄无波精蓝信宿可留憇层楼阿阁何须多青雀黄龙尽收楫笳吹笙歌送西日帆樯逺近挂红灯照入江天星防赤髯翁醉醒风雅魄竒句孤吟深夜黒【苏诗有二更月落天深黒及江心似有炬火明非非人竟何物之句】信耶非耶漫强明中使使人人惊六百年来人莫识我偶拈赓答风物滥觞逺忆巴岷山土鼓云门拳石顽清赏凭高兴未已烹茶更试中泠水
　　金山寺恭依
　　皇祖诗韵
　　步登舟风日和金山景概实堪多此行讵止寻清赏绳
　　武思量应若何
　　登金山塔顶
　　拾级慿登雁塔尖北南形胜望中兼髙盘鹳鹤天风劲
　　下镇蛟龙江窟恬造极真教诸虑静到斯何必百忧添许多胜概吟无暇归棹重临拟细拈
　　自金山放船至焦山用苏轼韵
　　东坡材富大厦耽钱塘通守遵江南豪词强韵寄磊落醉酹江月对影三我乗阳气行时令呉楚越若农农蚕黔黎爱戴任瞻就何徳至此翻懐慙金山泊舟憇信宿头陁岩畔窥澄潭放舟焦山符胜赏长歌快诵心先酣兴来走笔步其韵何殊唤起髯翁谈底须楼观北浮玉但爱松竹笼虚龛江山本色乃在此静寄饱厌山泉甘从来逺游志士志岂辞多取贪夫贪余杭此去读竒作缀辞拙速吾犹堪江风五雨送征棹青云回望封禅庵
　　游焦山作歌
　　金山似谢安丝管春风醉华屋焦山似羲之偃卧东牀坦其腹此难为弟彼为兄元方季方各腾声若以本色论山色我意在此不在彼防风入江縠纹起从臣告我游应止桥安舟险有名言晓人何不当如是【叶】须臾风息日才辰焦先望幸意已勤轻舟减从聊揽胜不教警跸呼纷纭三诏祠边抚遗迹瘗鹤碑侧寻残文交枝万树蔽白日造极俯瞰干青云江声澎湃山色氤氲东西亘界南北区分一条白水无断续两岸青山相吐吞焦山之游不虚云诗成用诏闻未闻
　　三诏洞
　　衡泌栖迟风尚清蜗庐焚后一身轻千秋洞口传三诏遁世防嫌未遁名
　　甘露寺和苏轼韵
　　江晓风始息山芳春未防江山有佳致助我寻清欢三诏别隠士万骑拥材官舍舟而遵陆快控青骢鞍左右陆麦畦曲折朱木栏比日多舟居乗马意为寛南仰峯嵂嶊北俯波漫寻筏步初地参旛标刹竿涌出宇写莲蹲来石貌羱蒲牢传天监年月精镌鑚其西踞筭峯卧龙筹阿瞒东东接象岭锁钥壮雄观六朝此割据训练列卒团萧梁更佞佛云益功徳栏长廊扶防嶫拾级暂逰盘居然得所思古殿犹善完猊鼎喷都梁鲸旛剪绮纨庄严获福果俗僧多诞谩天人下山节云中翔且跚忽为骖者龙忽为翥者鸾如梦幻泡影一语真不刋小阁冠峯顶拂拂天风寒长烟一空碧骋目穷江干卫公栢何在空传枝屈蟠更闻葬舍利七粒已出棺当时颇树党布金徒致欢地下遇董狐应梅迹未刓东坡诗中仙五字留吟安豪气驱雄才力敌扶揺抟倚韵成长篇非欲为其难梅花率已发梅子何时酸重来应首夏无何一指弹
　　润州道中作
　　山染青螺水緑涵今朝春色识江南迂途城市观民俗暂舍舟行防玉骖
　　碧草新芜接驿楼金山回望镜中浮诗人月旦非唐突苐一江山果润州
　　到防摩肩户口多百年休养际熙和寒衣饥食人人愿足食足衣筹若何
　　许浑别墅今何在犹道诗人丁卯桥便可进舟行廿里好乗京口晩来潮
　　戴颙宅作招隠寺雅合斯人髙尚心玉蘂唐昌自仙品谁知津逮此中寻
　　长江天堑古称雄守险何如守徳崇此日徃来成坦道殷殷保泰惕予衷
　　射
　　棹河濵早抨弓手调旅登皆有度连中岂须骄【是日发十矢中九】问俗来南国诘戎重本朝从行诸将士慎尔励勤劳
　　过常州府城
　　毘陵驿口驻飞舻城郭周巡六辔纡老防欢欣称就日江山风物已勾呉朂哉尔牧无胥怠弱矣斯民未尽愚户口实繁盖藏少隠忧水旱岂能无
　　寄畅园
　　轻棹沿寻曲水湾秦园寄畅暂偷闲无多台榭乔柯古不尽烟霞飞瀑潺近族九人年六百耆英髙防胜香山松风水月垂
　　宸藻昔日卷阿想像间【秦氏子孙迎驾者二十余人秦孝然年九十实然年八十七敬然年八十五荣然年七十夀然年六十六芝田年七十六瑞熙年六十一莘田年六十东田年六十二九人六百余嵗又皆近族故五六及之】
　　恵山寺
　　寄畅园中眺翠螺入云抚树湿多罗了知到防佛无住信是名山僧占多暗窦名亭相掩映天花涧草自婆娑阇黎公案休拈旧十六春秋一刹那【寺僧有雍正年间在圆明园内防禅者】
　　驻跸姑苏
　　牙樯春日驻姑苏为问民风岂自娯艳舞新歌翻觉閙老扶防挈喜相趋周谘嵗计云秋有旋察官方道弊无入耳信疑还各半可诚万众庆恬愉
　　奉
　　皇太后游虎邱即景
　　闲登海涌峯雨洗緑鬟浓古迹多留咏春郊尽力农云楼既虚厰月牖且从容最引予心慕
　　虞歌毎毎逢
　　谁云金宝气化作虎邱山西踞瞻湖墅东临镇市寰岩姿浮刻削涧响泻潺湲聴法犹存石生公旧徃还梅绽三分白麦抽千畆青饮泉思陆羽卓锡拟支硎云罨石常润风和草亦馨智仁山水徳
　　乐夀颂慈宁
　　虎邱寺和苏轼韵
　　曽闻沈恭子论诗虎邱岭商周二千年逸事谈井井平原为磨崖光怪龙蛇耿双絶寻无踪累句纷鼃黾汲古得苏诗兼金固在矿硬语出横盘有似鱼肠猛当年图伯人志气颇驰骋倐尔埋澒地嘱子徒凄哽不及槃郢气化石弹指顷行春喜初地不碍东风冷天水目与畅琴书兴以永归骑循兰蹊江城入雨景何当岩半阁坐弄新蟾影去留随所适奚用山僧请
　　游支硎
　　马首见支硎迎人罨秀色一迳入松竹峯秀不可得到山始畅然环秀真竒特却失来时迳但见緑云羃山川聚灵气变幻曷有极回向参世尊万虑于以息石室及寒泉一一供游歴支公鹤不闻空亭祗留迹
　　寒山千尺雪
　　支硎一帯连寒山山下出泉为寒泉淙淙幽幽赴溪壑跳珠溅玉多来源土人区分称各别岂能一一徴名诠兰椒策马寻幽胜山水与我果有縁就中宦光好事者引泉千尺注之渊泉飞千尺雪千尺小篆三字铭云峦名山子孙真不絶【用呉梅村诗意】安在舍宅资福田槃陀坐对清万虑得未曽有诗亦然雪香在梅色在水其声乃在虚无间
　　聴雪阁
　　千尺雪之上架白屋三间氷牕俯畅砰湱之声满耳跳激之势谋目阁素无名名之曰聴雪而系以诗
　　雪宜落天上云胡落涧底其源不可及千尺约畧耳三间白板阁占尽林泉美珠玉碎复完琴筑鸣无止涧叶冬不凋岩葩春似喜入望窈且深宜聴静方始是合防名言而复不能已
　　华山
　　问山何以分髙下宜在引人诗兴者遥瞻濯濯青芙蓉南嶂犹平堪跋马登峯造极览全呉却步鸟道寻兰若左右泉声上下云间以踈梅秀而野厯险即夷小憇留别室数宇致潇洒琅玕千个緑云丛笙筑百道银雪泻我逰名山亦已多谓当无过田盘也此间松石逊怪竒梅竹彼应让都雅两山何用费较量梦寐他时总心写
　　恭依
　　皇祖华山诗韵
　　观水有其术入山不厌深境无容俗混林岂受樵侵香递英英朶声喧命命禽
　　宸章垂琬琰胞与识
　　胸襟
　　驻跸灵岩
　　塔影遥瞻碧汉中梵王宫侧旧离宫观民展义因时切石栈云林有路通竹萧萧喧防静梅花漠漠白边红太湖万顷轩牕下坐辨洞庭西与东
　　灵岩杂咏用沈徳潜韵
　　馆娃宫
　　琼宫号馆娃艳歌复丽舞欢娯廿三年凄凉一土偶来寻旧迹山径步芳杜哲妇能倾城坰戒垂千古
　　琴台
　　白银世界中石湖言则然而我揽竒景其趣符昔年月出山寥寂风定波潺湲琴声静无闻云扄寄高眠
　　响屧廊
　　夹径多长松度松渐豁敞伊昔构曲廊夷光留屧响屧响久不闻春烟防蔓莾小草设有知云见人来徃
　　涵空阁
　　灵岩三百丈嶻嶭凌虚空高阁俯太湖镜影澄微风吐纳阅今古变化资鱼龙清夜静万縁钟声下梵宫
　　呉王井
　　山下宜出泉云何于其顶行云时吐英古魄几留影子胥抱孤忠不食空垂绠徒传艳冶迹贻羞日月井
　　研池
　　石鼓淙天池清波澹泠泠扶栏成小憇春藓匝甃青我欲习挥毫古帖徒纵横笔谏有名言岂事龙蛇惊
　　采香迳
　　采香胜采葛采葛行野露欣戚不同伦谁知绘后素倭堕笼春芳甲煎蒸晓雾坐看笠泽边越师来薄暮
　　翫花池
　　山花落春风贴贴依溪谷底怪呉宫人镇日翫不足红顔已尘土苍岩仍湛渌三复徳潜诗吾心一以浴
　　邓尉香雪海歌并命沈徳潜和韵
　　邓尉之名久诏吾邓尉之竒今见初一四天下总在海都梁嵰山夫岂诬天风卉歙波涛泛春日淡冶涟漪舒目谋耳食已絶胜更惟鼻观为模偨池韶秀复蓊匌泌潗案衍还萦纡坐令甲煎嫌艳腻逺虑葱岭非坦途山僧抱月眠初醒却跽道左纷相趋尔所羡者我厌久我所慕者尔厌余乃知两全信难得何妨一晌供清娯北眺虎阜南太湖南船北马用各殊此间无可无不可满坑满谷酬所需林逋毕竟寒俭相但咏香暗及影疎徳潜黄山诧云海咄咄香雪讵可孤东皇亦觧助韵事春寒勒待今临呉春寒勒待今临呉平山何有见金夫【平山盐商虽种梅而今嵗春寒到时始绽数英今正值盛放之时故戏及之】
　　宴准噶尔夷使
　　渠搜入贡值巡方后队随行许觐光麾去招来遵我约氊裘帕额适其常三巡湛露申欢豫二月东风正艳阳深戒夸奢纒锦树盈宁畧足示来王
　　夜雨
　　北方此际惟虞少南国今来却虑多只论游观无不可重因农务望睛和
　　法螺寺
　　前朝跋山路法螺近咫尺却为游华山竺庵暂虚掷灵岩今返跸取便寻幽适牝谷才几曲便觉仙凡隔石泉常似咽磴道不嫌窄别室亦潇洒松竹有佳色微辨来时路下盘緑云隙
　　再游支硎
　　两日灵岩岩果灵更寻光福叩云扄如斯佳境安能尽不竭欢情慢久停旋命归舟指呉防取便防马憇支硎一天快霁予心畅下视方方麦坂青
　　舟发姑苏
　　兰鹢发胥江风平五两防霁天留晓月麦剡入篷牕行阅溪山画真称文物邦具区空濶里洞出洞庭双
　　田家春兴
　　湖山岂不美最喜是田家过雨修春耒临溪转水车东阡芃緑毯西陌簇黄花揽结真娯意端胜玩物华城市厌笙歌农讴惬聴多三时务耕织六畜富鸡鵞髙廪村场积新篘父老酡今年春雨足卜稔望晴和
　　紫阳书院题句
　　沈徳潜主紫阳书院为乞额因顔之曰白鹿遗规并成是什
　　棫朴重育贤菁莪厪即俊矧兹文雅都造士方应慎书院号紫阳义盖由慕蔺徳潜纵悬车乡教犹能振乞我四字额更无他语训白鹿有芳规气贵消鄙吝学非养贫地贫乃士之分学复不重华乃实之衅功或亏一篑山弗成九仞诗虽夙所耽不足示后进努力崇实修佐我休明运
　　平望
　　景霁风微湖似镜轻帆廿里畅人心楼台逺近称呉望老防扶渐越音泽满鱼虾船作市地多桑柘树成隂吾民庶矣思藏富惟有祈年志倍钦















　　钦定南巡盛典卷一
<史部,政书类,仪制之属,钦定南巡盛典>
　　钦定四库全书
　　钦定南巡盛典卷二
　　天章【辛未　浙江　江南　山东　直隶】
　　诗
　　入浙江境
　　午临于越晓勾呉一水何曽易舳舻尔界此疆人纵别民胞物与我宁殊敢忘求莫心常切且喜行程春与俱万姓尊亲盈跸路岂辞膏泽以时敷
　　烟雨楼用韩子祁诗韵
　　春云欲泮旋蒙蒙百顷南湖一棹通回望还迷隄栁绿到来才辨榭梅红不殊图画倪黄境真是楼台烟雨中欲倩李牟擕铁笛月明度曲水晶宫
　　舟过嘉兴
　　徐牵锦缆过嘉禾隠隠时闻款乃歌慢陟髙楼传八咏独欣旧馆号三过油花香入青葱町毛芷新浮澹沲波夹岸桑林数十里果然蚕事此邦多
　　赐浙闽总督喀尔吉善
　　巡吴于越便中过恐悮农桑正和完赋自緑民俗美不须重勉善催科【今南巡免江南积逋二百余万而浙江向无逋欠特加恩蠲免本年正赋三十万两以示奨励】
　　尚书梁诗正之父夀届八旬特加恩晋封一品诗正适以扈从南还因许给假留侍甸月诗以赐之
　　锡类荣加五色封扈随侍养许从容膝前喜胜三特备身畔先看一子从【其长子翰林梁啓心请告家居侍奉】盛世祥脍炙桑梓髙年人伯仲乔松教忠优老巡方志越水吴山瑞霭浓
　　三月溯日车驾至杭州驻跸之作
　　今春初度茁初□恰值余杭翠辇停展义省方钦
　　祖烈承欢祝嘏奉
　　慈宁
　　三朝休养繁滋息万里提封在户庭览彼就瞻心实切惭兹懐保徳非馨人文旧地风犹朴礼乐名邦教易型明圣湖重瞻
　　圣藻飞来峯已送来青昌昌艳裔差无负濯濯林泉信有灵即渐风光临上已便当觞咏赏兰亭
　　巡幸杭州恭依
　　皇祖诗韵
　　铜龙不异日询
　　安掖辇呉山赏大观烟火万家来问俗春风三月暂游銮承顔悦志期无忝咨吏安民要在寛秀丽湖光岂无助毎成佳句亦増欢
　　恭依
　　皇祖呉山诗韵
　　崇巘襍江复带湖俯临万井乐亨衢百年休养
　　三朝泽继述予懐凛永图
　　呉山大观歌
　　我游名山亦已多呉山大观今作歌兴安大岭及长白嵩泰台麓田盘窝诸山未兼江海胜此间旷览俱遮罗南北髙峯走龙脉蜿蜒入郡成嵯峨琳宫梵宇许居下不许墙宇盘尖螺平列坎石镇火患风从其俗无烦诃第一峯头纵遐瞩壮哉所见真无加【叶】左江右湖互环抱海气蓊匌含羲娥维水有四三已具故富鱼族蛟鼋鼍天呉阳时出没列缺丰隆相荡摩呉颠越踬阅兴废宋迁元伐纷誵讹只賸呉山青不磨呉山大观今作歌
　　圣因行宫即景
　　离宫
　　当日咏眷阿春暮巡方此重过遥岫开云飞翠嫩丛兰经雨送馨多平陵塔矗玲珑影俯瞰舟回防滟波陶冶惟灵欣始遇逺风何处递笙歌
　　檀栾修竹涧岩纡极顶轩亭俯碧湖真副其名非谬也不孤我咏则然乎请看春物因时鬯能使神心与静俱承志宫中养天下千秋万嵗奉
　　慈娯
　　放鹤亭
　　谿亭阅古坐斯须千载孤山信不孤岂必鹤归识丁令恰因梅放缅林逋赢将白发还苏守留得青山与碧湖葛岭当前漫相傲顽仙未必及潜儒
　　题小有天园
　　佳处居然小有天南屏北渚秀无边如依妙鬟云中佳便是超然刼外仙防曲涧泉才过雨一园梅栁欲生烟坐来拈句浑难得不落空还不涉诠
　　浄慈寺
　　沿缘苏氏隄霁景防烟低遂造白禅所闲寻碧篆题堂围曲屏嶂地是古招提翠竹笼僧户芳兰引客蹊岩扉如有约井木或无稽【相传建寺时木取之井中此附防语也】防马因还去钟声隔岭西
　　题敷文书院
　　松冈回首望祗园讲舍层阶喜得门气助湖山钟逺秀道传孔孟有真源清游祗欲心无逸名教何非乐所存嘉尔青衿真济济嗣音实行勉相敦
　　题西湖十景
　　苏堤春晓
　　通守钱塘记大苏取之无尽适逢吾长隄万古传名姓肯让夷光擅此湖
　　栁浪闻莺
　　那论清波涌金【栁浪桥宋时在清波门外聚景国中康熙三十八年于涌金门南创建亭榭圣祖仁皇帝御书赐今额名】春来树緑隂深间闗防啭供清聴还
　　似年明步上林【圆明园四十八景中亦有是明】
　　花港观鱼
　　花家山下流花港着鱼身鱼嘬花最是春光萃西子底须秋水悟南华
　　曲院风荷
　　九里松旁曲院风荷花开处照波红莫惊笔误传新榜恶防崇情大禹同【九里松旁有宋时麯院地多荷花遂有麯院荷风之名康熙三十八年构亭叠石为盘曲之势　　御书匾额易麯院为曲院荷风为风荷】
　　双峯挿云
　　髙不畏风双髻垂天衣防缕称身披画师若与开生面想见淡妆浓扶时
　　雷峯西照
　　何处髙峯无夕照斜阳此地独标名钱王遗迹犹堪指爱是山头塔影横
　　三潭印月
　　湛浄空潭印满轮分明三塔是三身禅宗漫许添公案万刼优昙现圣因
　　平湖秋月
　　春水初生緑似油新蛾防影镜光柔待予重命行秋棹饱弄金波万顷流
　　南屏晩钟
　　浄慈掩映对南屏断续蒲牢入夜声却忆姑苏城外泊寒山聴得正三更
　　断桥残雪
　　想像银塘积素余湖光山色又何如近从赵北桥边过一例风光入翠舆
　　钱塘观潮歌
　　向闻钱塘潮最竒江楼凭几今观之更闻秋壮春弗壮弗壮已匪夷所思两山夹江龛与赭亹束长流逼东防海潮应月向西来恰与江波风牛马江波毕竟让海波回澜退舍如求和洪潮拗怒犹未已却数百里时无何于今信识海无敌苞干括坤浴渊魄何处无湖此处雄雄在奔腾旋荡激蓂茁三叶及落三皆最胜日期无淹我来正值上已节晴明遥见尖山尖须防黯云容作似是丰隆助海若天水遥连色暗昏倐见空际横练索旁人道是潮应来一弹指顷堆银堆疾于风樯白于雪寒胜冰山响胜雷砰硡礌硠礴紞紞哼哼吼哕哕流离顿挫无不兼回斡旁喷极滂沛地维天轴震撼掀天呉阳侯挟飞廉蛟龙鼓势鱼蠏遯长鲸昻首嘘其髯榜人弄潮偏得意金支翠旗箫鼔沸忽出忽入安其危但过潮头寂无事因悟万里在人为持志不定颠患随迟疑避祸反遭祸防不见笑于舟师
　　竹素园
　　纵目湖山景游心竹素园社过春正丽【园在湖山春社西隣】西与道俱存黛重云根古淙鸣水乐喧沈思堪致逺得句异常言
　　清涟寺【即玉泉观鱼】
　　清涟山里寺泉石胜其余坐近琉璃沼言观翡翠鱼噞喁花涌浪泼剌玉溅裾游客欣初见山僧道不如【僧谓人来观鱼者擕饝以飤叹己不如鱼也】旧曽见王画【内府有王渊画鱼颇得其妙】可以悟荘书无虑投竿者鳞中大隠欤
　　云林寺
　　水尽山幽趣转竒中宏恰当辟檀维明珠仙露垂乎
　　圣【寺内存　　皇祖　　御笔】布袜青鞵始者谁【用杜甫句意】僧足髙闲宜逺俗佛无拣择曷居斯寻岩步屧吾原惯更觉云深意与迟
　　飞来峯歌
　　武林山髙九十丈回峦复壑含万象旧时灵隠今云林【灵隠寺康熙年间　赐今名】月地云居虚且朗天龙八部共谘议宜有竒岚作屏障【叶】调御丈夫破顔笑何须尔力劳鞅掌惟西天竺灵鹫峯弹指飞来大方广飞来阎浮人不识碧眼胡僧识非诳【叶】恒河沙数无量物仍坐峯头白毫放但看相好及手印一一不异梵铜像刼万亿不飞去镇以佛力信无爽我来徒讶未前逢玉削云镂相偃仰怪石斜坠挂天绅异木倒生谢土壤猿吟鹤唳演摩诃不杂人间丝竹响竒境至此无更竒大士如如不动想
　　赐浙江学政雷鋐
　　衡文慎辨伪兮真两浙湖山近八闽为汝便因养老母即斯推可教都人晷膏良苦母骄贵藜藿曽甘莫忘贫伫见賔兴皆硕彦近名宜戒致谆谆
　　翰林院侍讲刘起振年一百三嵗自粤东来浙迎
　　驾诗以赐之
　　迨背耸隆肩来瞻路边成名后梁灏【向闻起振老于塲屋乾隆元年彼已八十七嵗矣因时恩赐以进士仍命选馆至十三年夀跻百嵗督抚以闻故特赐今职】得夀拟彭籛人瑞今犹古经传后继前越都无虑逺应是地行仙
　　题冷泉亭子
　　不碍静中喧看取动时定小坐忘万缘湱然满清聴
　　韬光
　　云林境已幽韬光幽更极蜿蜒盘云迳仰视天一隙琅玕轮尺围过雨翠欲滳葱蒨交风枝似扫行人迹野禽送春声可见不可识犹嫌山寂厯间以泉淙石攀造其巅长烟一空白稍待烟旋消千里来几席近湖逺者江由江达海直足力不能穷结揽须防得譬如虚空光其通乃在寒留兹片晌兴酬彼万古客
　　天竺寺
　　屈曲流泉绕石林到来竺宇畅幽寻了知说法无多子且喜入山不厌深七佛总空身语意三生谁话去来今未能习静催归辔已聴钟流云外音
　　水乐洞用苏轼韵
　　君不见三郎未辨泾与渭却厌丝桐淡于水又不见兴公作赋强出头目空一切低九州持示荣期髙位置掷地金石声应流都官别开闻思窍创名水乐俗人笑俗人笑博雅人喜致使东坡契清照钱塘春月驻巡辕烟霞岭下鸣钧天更道东阳亦有此相去不过两郡间偶闻谓是招在徴即景成吟亦堪喜归来跋马苏公隄至今想像知音耳
　　理安寺
　　路尽九溪十八涧境竒三竺两髙峯香台聴讲来驯鸽静室安禅制毒龙法雨淙常空色相岩花放不论春冬归鞭却恐留清恋倩取白云一片封
　　丁家山【又名蕉石鸣琴】
　　緑蕉白石足天然胜李差桃鬬丽妍三日春光两日雨一溪明水半溪田凭髙恰喜逢初霁望逺何妨泮晓烟鸟语泉声间喧静丝桐不鼓亦成连
　　虎跑泉
　　溯涧寻源忽得泉淡如君子洁如仙余杭第一佳品便拾松枝烹雨前
　　象教开兹泉眼开共传跑得借牛哀感通亦自寻常耳记得前身曽饮来
　　开化寺
　　髙岭度南屏涧谷遵曲折出峡忽开豁川云景复别兰若枕石矶葱蒨扶屼佛宇既荘严精庐亦清洁结习未能忘随喜试禅悦凭轩俯江涛似演广长舌
　　登六和防作歌
　　我游西湖率三日乐矣虑非凛无逸防稽南望举精禋宣命明当发清跸穹塔镇江久所闻到此不登孤良因振衣拾级陟其顶耳饫天籁衣湿云海眼龙宫寂寥锁江花雁堵香花妥之字长流冩向东月峯朝霭揽于左壮观至是真空前那更息心安四禅杜甫添忧我添喜境移所遇理则然
　　云栖
　　一碧万竿翠双流百折澄竹泉行尽处门径得来登罄礼悲心佛畴咨苦行僧钟鱼守本色拳拂谢多能矮屋常妨帽明珠不防灯莲池家法在六字括三乘
　　渡钱塘江
　　斛土千钱诡就塘风恬日暖防舟方一江呉越分疆界三月烟花正艳阳航苇谁曽见神异射潮未免话荒唐涨沙南徙民居奠【海潮向逼北岸海宁仁和二邑塘工颇以为患近年来北岸涨沙潮汐南徙遂庆安澜】永赖神庥敬倍常
　　谒大禹庙恭依
　　皇祖元韵
　　展谒来巡际
　　凭依对越中传心真贯道底绩莫衡功勤俭鸿称永仪型圣度崇深惟作民牧益凛亮天上
　　禹庙览古
　　得涖稽山峻言瞻禹庙崇碑文拟衡岳井穴达龙宫问讯传工部栖迟遇义公錞于寻岂在窆柱恨难穷帆石终隣诞梁梅久付空惟应敷土迹天地并鸿功
　　兰亭恭咏
　　皇祖抚帖御笔
　　真膺操戈互诋攻
　　圣多能以不同同右军设使瞻
　　仙藻定早倾心拜下风
　　自绍兴一日渡江至圣因寺行宫
　　朝辞余暨暮钱塘片刻长江穏渡航未免情殷恋西子不殊风便送滕王快晴乍觉烘山翠月遥疑钓水光十亩行宫游不足憩闲命笔玉兰堂
　　阅杭州旗兵
　　承平世恐军容弛文物邦应武备明已向防称陟禹迹便教浙水诘戎兵羽林旧将今谁是　　【皇祖驻跸杭州阅武诗有羽林旧将分防重之句】七萃材官古莫衡四十年重逢盛典行间踊
　　跃倍常情
　　登北髙峯极顶
　　南北两髙峯北胜南始舍适除天气佳峯头一驻马琅霄拂仙籁呉山皆在下江海一杯水向我眼前防涤尽万虑尘何有闲愁惹巡檐古作无曲髙和者寡
　　再至韬光题壁
　　前日坐韬光观海穷境逺今日登髙峯韬光又平坦以此识万理进界无止满徒爱境致幽輙复纡画防岚翠度重重迳险遵踠踠山鸟及山花夹道纷不断松翻緑云涛竹带碧琅粉不厯百磴艰安知十里近山僧纵惯经和南笑而莞
　　云林寺二十韵
　　灵隠古禅林佳称乃自今【康熙二十八年御赐今名】佛原泯名象天与辟幽深竒絶惊初见清闲试重寻嶤峦【北南峯】先陟顶静室【韬光庵】一开襟自内尤综要居髙总照临澄懐参月相对面赏云岑稍憩尘中迹聊清物表心冷侵泉潄玉静聴涧调琴乍啓玲珑窍凭吹金石吟【冷泉亭畔石窍人吹则鸣】呼猿时踔洞招鹤早鸣隂辨茗传初火【是日偶阅采茶炮焙之法】攀松騐五鍼洞天穷窈窕乳窦注渟涔路尽忽开豁岩攅复郁森线光常漏日鸟道欲扪参丹闭仙人灶草生王母簪栖嵓錾龙象镇海协祥祲萝薜防櫹蔚云霞防嵂嵚认峯垂羽翼续句美球琳谁识西来意徒嗤门外音便当旋翠跸无逸以为箴
　　天竺
　　天竺近云林便途因再至溪溯源更清竹当春益翠秀润挹明湖澹泊标初地泠然磬鱼声飒尔烟霞意
　　湖心亭
　　无地楼台镜影空仙居蓬阆许舟通四围景物蜃外三面山光雉堞东俯槛闲看鱼画水卷低引燕裁风坐看省识无边乐奚必幽遐一一穷
　　观采茶作歌
　　火前嫩火后老惟有骑火品最好西湖龙井旧擅名适来试一观其道村男接踵下层椒倾筐雀舌还鹰地炉文火续添干釡柔风旋旋炒愣炒细焙有次第辛苦工夫殊不少王肃酪奴惜不知陆羽茶经太精讨我虽贡茗未求佳防防犹恐开竒巧防微犹恐开竒巧采茶朅览民艰晓
　　开化寺再作
　　春事日以佳春游兴无斁苏隄桃李芳所玩近几席度岭寻梵宫畧取幽趣适穹塔镇呉江隔岸越山碧顾步挹清芬骋懐寄寥寂境亦安能穷乐亦胡可极明当整归辔留诗勒苍壁
　　重访云栖即景杂咏
　　山寺虽多此寺幽持教清跸重来游洗心亭别仙凡界万骑纷阗合着留
　　绿王参天迳防回石门烟月锁莓苔莲池塔院自千古奚事花幢坐墨胎
　　修篁深处小延俄又觉檐隂防许过山鸟啅林还太古野花绘壁自春和
　　浄土香光慧业薫弆蔵法寳玩顔筋【是日观寺中所蔵董其昌书金刚经真迹】兰亭昨过相衡较真迹何如王右军
　　西湖行宫八景
　　四照亭
　　临孤山对葛岭山光塔影倒漾明湖旧有额曰云峯四照因以名亭
　　孤山最髙处更据圣湖中峯色回环翠花光澹荡红隄虹遥饮练波縠净披风方喜竒全揽翻牵兴莫穷
　　竹凉处
　　业篁深翳戛玉防金尘气为之尽涤
　　日遥方过雨意入更逢凉声是戛寒玉境还生静香万竿笼日照一线漏天光却羡山僧逸坐消九夏长
　　緑云迳
　　由竹凉处曲迳西行乔柯石目不给赏云气时起步屧间
　　迳纡探絶胜森秀入苍云苔迹时留印樵斤未许闻蒙蒙湿鹤毳濯濯润螺纹谢傅东山好微嫌丝竹纷
　　瞰碧楼
　　楼俯全湖晴波绮縠摇荡几牖有一碧万顷之概
　　览景不嫌髙山楼瞰碧涛雨晴皆合赏俯仰更无劳洗涤尘氛气差排歌舞曹悠然防心所摛句亦因豪
　　贮月泉
　　水月清光互相暎发平湖既以标胜山半一亦先得月岂以大小殊观
　　乳窦贮天池嫦娥小浴之一清且浅满魄静相宜未许鱼龙混还欣松桂披广寒合云表消得夜眠迟
　　鹫香亭
　　老桂森庭宛然臯涂精舍爰取鹫岭天香句意顔之
　　山水清晖蕴挺生仙木芳徒观叶蔚緑因忆粟堆黄雅契惟期月敷荣却待凉何当秋宇下满意领天香
　　领要阁
　　湖山幽邃不可胜穷畧观大意差领其要
　　岚霭朝晡碧湖山趣不穷一时期领要千古有髙风借问双峯侧何殊六法中惟观其大畧靖节许相同
　　玉兰舘
　　春巡至止值辛夷盛放即景纪事未知与辋川旧馆何若
　　对峙白琳树迎阶为我开判春标雅致名馆称清裁一晌教神往他时待客来举王非慕蔺自分谢吟才
　　经嘉兴问蚕事未兴因而有作
　　杭嘉湖三府蚕事最盛者夹岸种女桑弥望无髙下时节未谷雨摊乌尚早也三眠已不误何虑缫丝寡周礼禁原蚕岂为桑与马利戒不遗余深意存非假时巡厪农桑劝课及春社插秧正遥菜麦早遍野我更何所事拈吟清兴惹
　　回銮至苏州驻跸
　　稽山修祀罢浙水省方回道便舟重驻春深花尽开与情多眷恋我意亦徘徊懐保相闗处兹游益信哉
　　聴雪阁再题
　　据胜嘉其信美哉雪重此嬉春大珠小珠落涧徴招角鸣钧境寂早寒衣袂景清迥谧心神新见桃花贴水却喜人非避秦
　　华山翠岩寺
　　鸟道夤縁上微风兰蕙馨天花试禅意涧水演真经鸽下讲堂白莲擎佛鉢青千竿緑云里又得小延停
　　和沈徳潜山居杂诗十首韵
　　徳潜苏人也家居葑门而搆别业于灵岩之阳适驻跸于是山行宫欲访其庐而未果兹当回銮故和其山居杂诗书以赐之且志别也
　　遂初才就赋选僻早成居香火联新社承明忆旧庐对山开月户问景入烟墟不可食无肉岂还经带锄晓达头先白旁求姓早闻铜龙劳课子金马重研文暂阅京华景归眠震泽云省方欣便晤底事又重分雅称幽人里常临香水溪梁春看燕入埘晓报鸡啼漫忆着簮旧堪醒岩电速齐眉鲜同老况汝賸梅妻碧海鲸鱼掣老成许尔真隂铿似竒句王翰卜佳隣支俸教终老持粱漫叹贫优游林屋下可以答良辰江山数千里不隔在知心力岂胜簪绂闲堪校咏吟岩扉白云迥门迳绿苔侵阿那北下无弦好蓄琴得友乐三益卜居号四宜有竒酬问字无病谢求医雨后冬郊日春前西崦时篮舆惟一子便倩里中儿门茶倾石铫载菊泛兰船鹤侣宵谈月鸥心波穏烟松姿依巘古钟韵带霜传探胜无多挈惟将笔砚前吴下业书佣居然八十翁嗤枝鹿野曽侍玉鸾宫茒屋千山里溪田一水通课耕时复出蓑笠雨丝蒙盘石聊宜坐飞泉亦入聴来禽橅旧帖相鹤续遗经寄兴属霄汉捜题穷杳防时诗人今古有谁占此岩灵雄谈毎抵掌豪咏即雕肝意与髙秋洁心如具水寛坐言行岂负时出处还安应有玉堂梦寸心宁改丹
　　题髙义
　　天平山之下范文正之祠在焉其旁有园一区子孙世守其业行跸偶临因名之曰髙义而赐以诗
　　纡登下灵岩天下秀迎目即夷度溪町菜黄春麦绿入松复里许山庄清且淑林泉迥明净兰茝纷芳馥葱蒨入户云烟润琴牍午桥义何取涑水乐非独经临望祠宇徘徊慕髙躅文正之子孙家风尔其朂
　　白云泉和白居易韵
　　云包白石石包泉无色声天太古闲聊步天平问泉脉喜逢白傅话云间
　　法螺寺
　　取胜多因僻入山不厌深岩花标法喜埭竹空【去声】禅心云态任舒卷泉声自酌斟华峯户里曽倚笠亭吟
　　支硎山恭依
　　皇祖诗韵
　　支硎占断古临硎为爱寒泉谡入聴韶景无边富度松岩不改是曽青
　　再题寄畅园
　　雨余山滴翠春暮卉争芳搴薜盘云际披松渡石梁鸣湍空尘意列岫淡烟光更许传佳话遮留诗债偿【秦孝然年九十乞诗故书赐之】
　　咏恵泉
　　石甃淙云乳何从问来脉摩娑防千载涤荡含光泽澄澈不受尘岂杂溪毛碧鸿渐真识味髙风缅畴昔北固山
　　北固当年战守冲嶤峯今见有乔松兰舟来往才经月翠黛新添防叠浓
　　金山行宫即景
　　勾呉于越省方还解泽何稽载道颁重举明禋谒钟阜便纡清跸驻金山楼台入水红翻浪杨栁当春緑掩闗逾月风光异来往摩空塔影只闲闲
　　江宁驻跸恭依
　　皇祖诗韵
　　下民疾若厪清诹晏处遑安慎一游
　　祖徳巍巍期仰法俊才济济切旁求【试江南生监于防城将加录用】六朝文物资凭揽数日
　　慈宁奉豫留问俗平康宜正直无须式克用刚柔
　　过明故宫
　　六朝崇构早摧残基剩明宫烟草寒木鳯已闻翔北阙【明至今四百余年且在明则犹南京也不宜荒废至此传闻成祖建北京时移宫殿钜材北上以备营建故柱础石甃无恙惟木则无存或或信然盖别有深意云】石鲸无恙枕春栏胡寛巧思具重都【宫殿规制无不与北京同盖北京本取式于此犹新丰之不改市肆也】邹缉忠言信不刋【谏成祖迁都者】周监在殷殷监夏凛然动念然看
　　报恩寺六韵
　　路问长千里声传古寺钟城头瞻塔鳯溪口渡桥龙宛识清凉近真看瑞霭浓金轮三国始雁堵九霄重祝
　　嘏香花列【南省绅士于此建坛恭祝　　皇太后万夀】摅诚绅佩从
　　慈宁无量夀长愿过乔松
　　登报恩塔作歌
　　登防有防心成句从防下借问登时何不书攀跻应接真无暇我懐杜老登慈恩仰穿始出步步真当年笔砚谁供奉英雄未免还欺人七星北户江西流天风入耳声飕飗金陵自昔帝王州至今遗迹归浮休怪底禅林标窣堵应令心空万古愁
　　雨花台
　　崇冈跋马晩春晴凭览遗台触慨情便果云光致花雨可能末路救台城
　　谒明太祖陵
　　金陵莅止为巡方展谒龙蟠奠桂浆保防遗规崇胜国绍承
　　家法礼前王开基洵是过唐宋继叶无能鉴夏商形胜不须矜壮丽惟
　　天佑徳慎周防
　　阅兵
　　曣防晴午丽光春暎日晶晶组练陈天堑长江称地刋省方要务重安民放牛归马承平久踞虎蟠龙指顾新我适孝陵禋谒罢当时创业想艰辛
　　登鸡鸣山即事
　　钟阜西去堆翠崖丹梯宛聴天鸡喈元武湖光上眉睫金陵春色怡胸懐江山不厌城郭占闾阎半与桑麻皆旷观台畔瞻
　　天藻烈并崇峯讵可阶
　　清凉山
　　宛然溪流反径长青云五里夹松篁凌虚金览秣陵景过刻刚消贝叶香城枕石头低野色渡连桃叶澹烟光徴名无实兼名冺叅到清凉意亦防
　　题太平箭
　　金陵太平门其左扇一箭饮羽又余箭痕者二为
　　顺治年间取江宁时澹台都统所射驻防人不忍湮其迹故常整缉存之经过朅览輙成近体
　　人心天命向清时江表安能一木支况复处堂仍燕乐【福王于明亡之际南奔金陵仍与阮大铖等日以声伎为乐云】岂能怒臂拒雄师膺扬三箭皆饮羽乌合千军尽例旂应胜天山树边续英名长共石城垂
　　元武湖即景杂咏
　　太平门外进兰舟元武湖中撰胜游款乃渔歌出芦渚冶怡花影漾沙洲
　　镜涵春水一篙深白芷青蒲刺碧浔却怪横峯碍兰棹鸡笼晴翠落波心
　　璿池昔亦号昆明遗迹萧齐入品评留得六朝风月在鸥波依旧照人清
　　燕子矶
　　当年闻説绕江澜撼地洪涛足下看却喜涨沙成绿野烟村耕凿久相安
　　永济禅院花笑轩小憩
　　梯岩白阁静笼户绿筠幽花事春将暮树姿隂已稠生怜早莺啭聊为老僧留【黙黙和尚年一百一嵗】属念于何许云停江水流
　　观音山
　　玲珑悬峭壁漩澓带长江幕府遥开嶂楼船正挂防涛声在几席烟景罨轩苇渡西来意长明珠殿釭
　　灵谷寺六韵
　　萧梁灵谷寺昔据独龙中明卜元宫址新移碧嶂东于今四百嵗不改八禅风垒甓攅云殿雕琼敞月宫蟠阶松益翠倒井菂消红佛地何兴废凭教万虑空
　　阅织机者有作
　　皇祖勤民务早题耕织图亲看成帛者更惜授衣夫经纬丝无紊朱黄素后殊云门土鼓始大布慢嫌麤
　　寳华山慧居寺
　　松径霏花雨香台霭法云笵铜辉杰阁镂玉穏蜚文寳
　　志名长在梁皇籖尚闻芳飚舞锦卉仙籁韵琼筼谁识隆昌旧从来名象纷澄观防万虑小坐亦堪欣
　　麦秀
　　数日好晴催麦秀南方早信今徴茒檐自觉收堪待蒸肆遥知价不増比陇懐新承露润望秋欲实带烟凝花村栁陌寻常揽惬意今朝喜絶胜
　　髙资港
　　孝陵未读栁州论继世旋看祸乱纷讵可长江恃天堑早教髙港覆舟军金川守御终无济瓜蔓诛夷不忍闻一死齐黄难赎罪独怜气节在斯文
　　渡江
　　呉越巡方两月周长江汛木兰舟风恬北指瓜州渡天朗西穷巫峡流花有繁红识津口树多佳防出城头
　　髙旻寺行宫即事
　　防影遥瞻碧水隈北来驻跸又南来风光一日更春夏俛仰防时经往回燕促残红防瑶席鹤行浓緑印苍苔江城晼晩犹牵兴隄外兰舟且慢催
　　过淮安
　　樯乌五两顺瞬息将百里郡城临清淮蜿蜒耸堞雉土堤兴城齐一线束流水切近俯闾阎意外虞艰恃让水势不能保障惟借此甃石费虽钜为民无惜理爰以命河臣形势大端指归舟相【去声】设蕝稍慰勤民意【叶】来来司水土钦哉聆从后防有孚我弗问匪懈汝其矢令坚比墉母俾穿于螘
　　洪泽湖
　　具区昨遥望澔汗含咸池洪泽兹重临澒洞撼地维尾闾有筹画驾言亲阅之西瞻天无际南睎山一丝苹末息微风涛声万马驰须防排雪山拍岸还防嵳渔舟及贾舶出没银云堆观者为胆寒尔乃忘其危热中名利人吁嘻可以思
　　观打鱼
　　洪湖之水纳百川仰流鳞集多鳢鲢水乡民计欲一悉打鱼早见来鱼船烟波浩舴艋集施罟泼泼羣鱼急适口但取庖厨充跳身宁惜波涛失扬子银鲥节尚早徐州秃尾未觉好鲜腥况匪性所嗜水族伤生殊不少岸旁朅览命罢之首夏正育鲲鲕时
　　阅髙堰坝示河臣
　　建堤以卫民民安赖堤利设仍民受灾堤存亦何济洪洪湖实巨浸髙堰为障蔽犹虞盛涨时莫御汪洋势三坝建尾闾节宣原有制何人倡邪説强与安名字云开天然坝每嵗成故事吸川所不恤涝田所不许惟保石堤固河臣能事毕【叶】以此云称职夫谁不能逮髙斌觉此非力排向浮议戒以隣为壑下河实受恵但尚虞意外添坝请予示予谓三多多况五可轻试是与开天然实同名畧异因与定恒规率视昨嵗例仍旧贯者三更新为者二三犹涨不减许可及次第下河数县民庻免饥溺累昨过清江浦名宦堤旁祀皆昔保堤人对民能弗愧
　　久闻
　　久闻黄河尾渐淤审然民瘼亟宜虑去嵗春月阅永定骑墙行水吁可惧不啻尾淤河半淤夏霖堤濆果旁骛泛滥空懐瓠子歌至今未涸怜沮洳尔时南望増戚忧未识金堤何以防兹来两度剪黄流水由地中直东注回斡奔腾势雄放云梯达海须防赴盛涨云或时拍岸要亦归川得其故人言纷纭难尽信解疑要在亲目覩【叶】因思永定原无尾不疏则淤理所固九曲源从天上来宋元以后夺淮据【古之黄河在齐冀为归墟自宋元以来渐南徙夺淮水之路并行入海云】齐驱赴壑有归墟苇荡寛深延套巨【自云梯闗以下苇荡延袤南岸为十巨北岸为十套而清口淮水畅流会黄东注趋海之势既専攻沙之力益劲矣】迥异浑流善变更去嵗过忧今始悟【去嵗阅永定河有未临先懐忧之句】
　　阅豆班集堤工
　　中河之水来青齐漕储浮送输京师春常苦弱夏苦壮节宣有道贵合宜去嵗霖雨成异涨六塘达海疏泄迟河臣束手窘无防遂致蚁穴穿长堤哀哉吾民罹水患庐舍飘荡田淤泥蠲租赈粟纵不惜岂始乐业免溺饥茭楗并力亟堵筑宣房速就颇得之设堤本以御民患不免冲决患益滋补偏救赖无隠博施膏泽何稽时临堤东望増吁嘻
　　桃源耕者
　　桃源耕者存古风千亩合作众力攻彼此借助相通融不劳长官频课农鸣锣召呼羣来从闾阎亲睦和气浓渡河经川舟可通阅堤防骑欣初逢两浙三吴回忆中山容水态春翘经不无寄兴吟题重未若兹者惬予衷不知有汉敦厖崇泉明记岂徒凿空寰宇如是信大公垂裳南面正巳恭但思民欲难强同力田任恤俗化隆为尔更切祈年丰
　　过宿迁县
　　宿迁去嵗灾加赈早降防南巡春月过闾阎色未起凭与惄予愁是皆吾赤子鸠形或伶仃露肘多蓝缕【叶】未见切厪懐况乎亲见此不亟令安全岂其勤民理加矣宁再加庶乎免转徙承宣有职司供帐何借尔留兹总大纲庶吏尔任使赈贷便宜行毋遗宁滥矣更戒忽遐陬惟饰经途迩回銮忽两月被野麦秋美民心赖以定吾亦因之喜进询方伯臣三县率如是【见前诗谓宿迁桃源清河】元气讵易复稍救燃眉耳黄童及白叟骈肩道旁跽言谢尔莫频尚冀歌盈止
　　入山东境
　　南巡经两月北上入三齐绿重云千顷黄滋雨一犁驰驱戒缇骑瞻就任黔黎树影连村暗烟光羃野低寒轻栁藏絮露重草含荑望江乡渺无须惜解擕
　　麦
　　青齐麦为秋民食兹攸系南郡处下游众水所归地惟恃夏收稔粗具终嵗计去嵗秋复潦抛荒畊未备春巡悉民艰切切愁弗置蠲租早施恩加账岂稽恵回銮重经过田功觇次第来牟扑陇青懐新畅生意民心赖以定吾意亦因慰
　　雨
　　北方春末夏初时强半愁肠盻雨迟独喜今年飞絮似逢南国熟梅期度川乍惜青山失霏陇偏欣緑麦滋却为多人跋泥淖眼前真境绘苏诗
　　喜晴
　　麦禾阡陌播耕齐近逺新霑雨一犁更值快晴风日好旅人跋涉免冲泥
　　麦秀
　　江南见麦秀已迟春之杪【江南人谓今年春寒故麦秀稍迟不然尚应早旬日】青齐见麦秀正及初夏早冀北风夙所知麦秀孟夏婪尾时更闻闽粤当此际早充饼饵供晨炊自南自北皆吾民乘时因地力作勤歉多丰少良苦辛歉为忧愁丰为欣欣不借人慰愁亦无人分控辔见此含含者不令蹂躏驰车马老翁鞠道旁跽停鞭一问资生计翁言昨嵗被偏灾幸望麦收无麦税
　　谒岱庙
　　岱宗遥望谢重登岱庙森严玉陞升只有丰年祈帝贶愧无明徳荅神凭唐槐汉柏形容古时景民风气象増迅矣三年成瞬息向来欣戚总难胜
　　赋得麦浪
　　非烟非水蹙纹如髙下层层卷复舒生意肯教蔵化蝶祥苻瑞合兆维鱼三山碧海乘风近九穂黄云涌雪余便泛虚舟讵凭险田农将以傲溪渔
　　渡运河即事
　　浓露暄曦初夏天虹桥迤逦缓鸣鞭运河重渡逾三月卫水遥源溯百泉【百泉即卫源去嵗曽至其地】东国漫留西去马南风仍送北来船青郊麦秀揺晴浪所幸占秋两省连红杏园
　　别馆迥巡跸闲斋书史陶偶然半刻逸无乃众人劳紫燕营化栋頳鱼簇锦涛新题成旧什邈尔忆含毫读通鉴纲目
　　三五以前迹沓茫三五以后滋益详编年事例自涑水正纪褒贬推紫阳列眉指掌示法戒四千余年治乱彰武帐防余一繙阅岂因巡狩懈就将但经触目心輙惊不为博览供词章
　　雨
　　低野繁云傍晩浓为霖疎宻复舂容清尘解热颇宜旅饱麦滋禾实利农北地希逢慰心切南江遥望寄懐重又因盼霁歌渐石人欲奚能天尽从
　　晴
　　平效快霁景暄妍絶胜江乡润溽连最爱懐新髙下意绿畴行处缓催鞭
　　回銮赵北口驻跸
　　緑栁防堤修【郑州北名万栁堤】南巡返翠斿镜光倐改观【去声】驹影信如流渚馆聊停跸芸斋一纵眸逺帆里度永漏座中留即景思江国连程指帝州明当辰弗集预命罢龙舟【节近午日有司陈竞渡之戏以诘旦日食先期修省巳之】
　　恭奉
　　皇太后南巡回銮之作
　　凊温序乍更春夏往返程将歴六千法
　　祖娱
　　亲殷念遂省方问俗恵心宣所期赤县足衣食颇虑南邦尚管百嵗修和匪易致勤思保泰益钦旃










　　钦定南巡盛典卷二
<史部,政书类,仪制之属,钦定南巡盛典>
　　钦定四库全书
　　钦定南廵盛典卷三目录
　　天章【三】
　　乾隆二十二年丁丑
　　御制古今体诗











　　钦定四库全书
　　钦定南巡盛典卷三
　　天章【丁丑　直　山东】
　　诗
　　恭奉
　　皇太后南廵启跸京师叠辛未旧作韵【有序】
　　疆圉肇嵗正条风应律之初太蔟开阳协始和行庆之爰诹令旦举南廵溯前度之游歌星周六稔奉
　　安舆而莅止路指三呉翠羽金支掖
　　辇长依爱日黄童白叟迎銮更庆瞻云问俗观风顾闾阎而求瘼敷膏布泽軰井里之蒙庥旧韵重赓七言述志
　　泽国省耕纪忆辛山川韶秀信无伦前秋适值逢灾歉昨嵗因之罢豫廵【前降防丙嵗南廵以乙亥江浙秋涝停止】槖籥转旋农庆稔黔黎吁请志重申肆鸣帝里和銮驾一慰江千望幸民再奉
　　安舆出长乐徐遵广陌卫勾陈青郊喜见余晴雪緑麦行看发始春淑气眼前
　　天与盎诗情马首日迎新乗时展义非无事敢废军书裁决频【时凖夷酋长巴雅尔等搆衅命将擒讨西北两路军书令其直逹行在】
　　驻跸良乡行宫作
　　青旗练吉指姑胥元气凴防果复诸五载狩廵方过一三春景物恰临初明窻温席清依永昔日今时静赏余到处栖迟有行馆两言慙愧是怀居
　　良乡行宫叠旧作韵
　　首顿庭轩近帝里长途车马指胥江不迁者问伊谁是风在寒檐月在窻
　　欲悉灾余耕织劳南巡讵为事清遨江山秀亦天然助颇觉遄飞兴已豪
　　迩来颇有南来者都道羣黎望幸情然乎疑信吾犹半信者吾保赤诚
　　塔影凌空旷野南节前古月正清酣奉
　　慈兼欲同民乐赵北灯宵即景探【辛未南巡十三日起程故即在此陈灯火今嵗以十一日起程命于十四日赵北口待　　皇太后赏灯并许民同观也】
　　恩寺二首
　　兰若康衢侧往来路必经松门宛旧识莲梵亦堪聴佛岂较今昔物皆肖色形东轩更幽絶片刻为延停莲社传清派精脩奉羼提【羼提华言律戒也】提戈浑一室防拂斥多蹊谁是忘怀者徒成著我弓庄严斯信好可以觉凡迷
　　琉璃河
　　东风解冻春波泱长桥饮练将百丈雁齿枕陆接石衢中流曾无十尺广徒劳人力此胡为胜朝遗迹得谘访【叶】权珰桑梓乃在兹春秋祭扫来往有司畏畏势为修涂葆盖穏驱平似掌椓人凶焰一至此朱家宗社将奚仗适来固节度盐沟架木吾犹发官帑守阍岂得尽废斯惕然以惧睾然想
　　涿州行宫作
　　练吉廵江国重临凹字城轩楹无藻饰几席有余清兴与新春发心依古月明金吾何必禁爆竹喜声声
　　涿鹿行再叠旧韵
　　影灯喜爆閙郡城民风丰歉觇经行行宫晚景正清絶壁诗嵗月标分明西征士腾马亦饥縁縁
　　天凑时诚好其如审势乏人为【西师所至仰蒙　　天佑可刻日廓清而统兵诸臣各分彼此致失机宜】狼子野心殊诡巧降蕃变乱因畏尤【阿睦尔撒纳巴尔雅等皆因受恩骄恣自知罪状暴着惧罹诛讨遂决计叛乱】反面不顾恩遇稠声罪致讨重整旅肯使偝徳残生畱七摛南人不复反三年克之方收身此南廵心西海宵衣宁惮军书修
　　再咏紫泉行宫十景
　　敞轩
　　一区十畆县城陲宻室敞轩各得宜路便重临风日好吾心与物共春熙
　　屛山
　　门迳萦纡足幽趣一拳亦自得称屛设如真展潇湘画
　　翻厌施丹与着青
　　镜湖
　　去年波影开奁澹今日氷光照座新可识冻融何碍镜往来都是镜中人
　　舫室
　　重宇湖心还号舫层层叠石固阶基载舟得托常安穏吾亦因之悟所宜
　　防亭
　　栖崖一笠只容身满受春风廽出尘设拟应真留下物能参背触又何人
　　虹桥
　　朱阑诘屈不嫌长势作垂虹饮练光天水心情斯小试遄飞兴早到维掦
　　鱼罾
　　未出轻鯈冻尚凝不教缀景设鱼罾当春生飬资涵煦育物吾心别有凴
　　石迳
　　峯曲栈致多佳屧歩因之到竹齐却是小窻堪望逺村居野幙入观皆
　　竹埭
　　琅玕几个得天然便拟坡仙与懒仙此去云栖幽絶处明知万玉戛晴烟
　　箭防
　　恱心惟是励无逸观徳端知重有方驻辇恒因试弧矢承平武备讵宜忌
　　赵北口行宫三首
　　万栁隄临淀熏黄未发青渚宫实潇洒节夕此居停大吏陈烟火勤民岂政经属縁奉
　　豫不罢且权防
　　西窻犹纳逺防目每教慿春气怡还袅氷光融间凝雁囬欣翼接鱼陟乍鳞矜遥浦村民集待防入夜灯鱼筌还蠏簖生计淀村俱那借名家画真披渔家乐图波将暖鸥鹭洲未长菰蒲正助萌阳候因之罢水虞命免天津府所属积欠诗以示直总督方观承
　　去嵗秋告登编氓鲜逋赋今春驾南廵免三逮经路【南廵经过直州县今嵗应徴正供免十之三】津门近海濵下湿多沮洳积欠非一朝致然岂无故与民乐休息保赤吾素新恩所不及曲体惟要务帑则免其徴粮亦豁其输闾阎留有余是岂非藏富【叶】长官善推行莫容胥吏蠧
　　上元前夕赵北口行宫侍
　　皇太后观灯火即席得句
　　晚来风定紫澜收预夕承
　　欢乐事稠座里同欣上元节渚邉亦有庆霄楼垂虹百道连氷朗结焰千葩映雪留箭影飞空数无万作朋
　　慈夀祝添筹
　　长隄
　　迤逦长隄度六诗中景趣中探七桥梯栁黄金嫩两淀氷绿玉涵恱可水乡经赵北早教春意逓江南村
　　民夹路尊亲共富教难臻用此慙
　　上元节赐随营诸臣食
　　五日吉行早驻銮节朝赐食扈随官珢霜粔籹颁羣座星海鱼龙舞七槃元夕所欣逄跸路一家何处不长安东风弗妒明蟾满更待银花入夜防
　　日日
　　日日迎銮瞻就民百年休养此甡甡试看幼挈老扶者尽是寒衣饥食伦庶矣能无丝粟贵教之何有俗风淳从来保防惟难事今日其难倍古人
　　红杏园再叠前韵
　　练日廵江国乘春发凤辇昨嵗告武成忆曾于斯舘岂知驰防旌诡计事后显【去嵗以伊犁底定亲告　孔林起銮时擒获阿睦尔撒纳之报适至阅数日乃知叛贼诳言以懈众志统军正不审其谬遂驰露布久之屡失机宜迄未擒贼因正军帅之罪云】三军頼司命一筹何莫展选将更整旅问罪王师遣【去嵗以阿睦尔撒纳未就获故懐观望如巴尔雅之类巴尔雅之类者旋复搆乱因更命喀衮札布为定邉将军以今春统索伦察哈尔等兵进讨诸逆】伫待奏肤功勘乱靖鄯善
　　过景州
　　晓春薄寒峭驿路惠风柔轻幰临修市前驱指徳州村烟暗栁眼塔影矗城头菆井民风验灯棚节物酬羣黎来不约一老溘无留【往嵗过景州致仕尚书魏廷珍輙迎道左频赐以诗去嵗溘逝故及之】故旧凄然睠谁真佺羡俦
　　刘智社
　　古社界燕齐旧名存刘智闻昔吕思诚令蓚称循吏五马廵民间曾以行田至均徭劝树畜彰善与农器吾党直在隠李氏感兄弟安得如斯人郡县各一置厯久观厥成无而自治
　　赐衍圣公孔昭焕
　　跸路趋迎领一门诗书教泽泗洙源卿来处早予心往大礼方行不欲烦【去嵗亲诸　阙里释奠故今嵗不复往仅按例遣官致祭云】
　　徳州行宫示山东大小吏
　　未敢深宫自宴居省方展义毎厪予按程移帐安犹便择向开轩费则虚一宿迁他赏何有万民得所乐宁如由来不説惟成事【去嵗廵抚爱必逹于徳州建行宫以傋南廵入东境首程宿顿将讫工乃入奏因成事不説故仍之然朕所不取也】此后无需慎戒诸
　　燕九日奉
　　皇太后观灯火
　　燕值邱仙节灯陈鬲氏墟火城张大野防阁奉
　　安舆孔雀千屏金莲万朶舒鸾车朝绛阙龙马负舟书胜赏真无斁围观共乐胥兆民齐祝
　　夀夀指防山如
　　驻跸徳州行宫作
　　行春南去三千里问俗东来第一程但得清尘尽表敬岂期作室俨观成桥银树婪灯灿火枣金芝应节荣入夜肩舆不呵禁为田久矣此民情
　　再依
　　皇祖徳州即事诗韵
　　去嵗告功至红旗又报初元戎堕诡计未读六韬书阙里兹弗临遣
　　祭瓣香肃翠防指江南早喜东风燠
　　赐山东廵抚鹤年
　　粤海旬宣久青齐治【平声】抚抡嘉伊品荦为我我牧元元坐镇青油幕扈随紫气轩驱驰何足贵善政勉徐源
　　麦二首
　　鸣鞭过禹城塍麦绿方萌经雪膏犹润迎风浪未生宣言避腾满意入吟评野老修春耒行将举趾耕春入年前早南来气复暄芃烟新染翠茁垅宻含温农务从头起民依个里存两岐宁上瑞普获乃真恩
　　徒骇河
　　神禹治河乃最神当时犹治人徒骇三千年后智非禹问胜此任谁能解徒骇极北鬲津南其间大都九河在相去乃至二百里同为逆河方入海今河不过数里余安得修防不日治将欲弃地让之水亿万生计嗟瓦解即禹治今河应难是吾蒿目所以乃
　　降防加赈去嵗被水五州县
　　去嵗河北溢乃自无隄处填筑失疎畧遂有夺溜虑【河至孙家集以北无隄黄河漫河所过汕刷成渠者水落后一一填筑以御来嵗汛涨上年河臣经理疎畧致黄河北流几至夺溜亟命大臣堵塞而当河溢时上流诸州县积潦无可宣泄东省鱼台等处遂致成灾】茭楗亟堵塞乃得归故路积水则已多五郡当其剧尾闾苦泥淤当春尚沮洳涸田正需时耕犂早云误新正例施恵加赈曾颁谕今来縁南廵民艰悉经度何妨一再加苏此惸独庶嗟尔亲民官推行体休助
　　雪三首【正月二十二日】
　　东风拂车稷雪忽交加沿路势添密依人飞故斜连塍藏绿毯大野卷银沙既慰还因虑宁无凁麦芽行宫午驻跸六出尚漫漫坐我氊庐暖思人布帐单收来煮小凤望去舞翔鸾功徳明当莅【方山灵岩寺最髙处日功徳顶】千岩积素看
　　广甸含膏润问知冬雪多得斯诚益善惟是奉中和泽被东南畆花开顷刻科皇州七百里霑否意如何再依祖南廵过济南韵
　　清跸重过厯下城栁丝迟放麦芽生观民未觉足衣食敷政深慙措治平绳
　　武勉思堂构肯祝
　　厘欣愿海山盈灵岩闻道多竒秀佳气遥看马首横
　　晓发崓山
　　云封昨过藏松色【崓山上多松】雪积今看缋巘姿清致山程逄不易却教回首立移时
　　雪后春朝生峭寒轻裘暖幰意遑安为他道左来黎庶粗布衣犹纩絮单
　　连朝剧暖换棉装一雪青郊顿作凉凡事如斯难逆料鞫躬谁是昔南阳
　　春山迤逦度朝晴卓午还逄薄暖生旅况暄寒人自备所欣连垅麦方萌
　　驻跸方山
　　济北名山驻玉符欣于始遇畅清娱梵宫髙下罗诸岫行殿朴淳别一区容膝已安谓多矣竒观何限讵穷乎
　　润州此去楼霞榄吉甫均标十道图
　　灵岩寺
　　方山方有灵岩寺呉下灵岩不独灵立字安名由个个今来古往镇亭亭砌瓴塔尚千云矗卓锡泉常注窦渟希有佛曾出现地既云希有现何形
　　题灵岩寺八景
　　巢鹤岩
　　法定开山有鹤瑞羽衣皜皜驻云至今月白风清夕彷佛东坡梦所逄
　　甘露亭
　　泉疏甘露淙淙亭子因仍甘露名用汲谁工注及汲象马迁曾是叹王明
　　卓锡泉
　　泉临卓锡一亭幽万壑千岩景毕收最喜东南缥缈处澄公常共朗公游
　　摩顶松
　　髙松西指为求经般若真诠冺色形假使虬枝解更向定知糟粕是青宁
　　鐡袈裟
　　片鐡为衣状水田沧桑几阅镇精坚谁云五叶一花止试看伽犂万古传
　　白云洞
　　霭霭英英相后先穿云忽上白云巅春郊方待一犂雨便可为霖润大田
　　枝涧叶未芬芳祗有天花朴鼻香底事座来都不着维摩室里即斯床
　　爱山楼
　　萦青绕白相【入声】氤氲无色声天大块文着个横楼真恰当四时佳气与平分
　　过防山再依
　　皇祖诗韵
　　方山一宿停清跸防岱岩岩见举头南指遥程春晓发东来紫气马前浮
　　圣踪永古并崇岳
　　恺泽于今在九州纵是瞠乎嗟莫及
　　觐掦敢不意深留
　　灵岩石路盘山脚齐甸春光动陌头案衍遥从西峪度巃嵸不碍晓烟浮瓣香寸意驰仙阙与地千年镇兖州忧乐向来何处着思量结习岂应留
　　望岱庙寄题
　　皇林取路向西移敬仰
　　崇祠一念驰作镇配
　　天首五岳【庙中　　皇祖御书匾曰配　　天作镇】居方出震佑嘉师唐槐虞柏应依旧秋月春风又防时香帛太常依例遣【车驾经山东境礼官奏遣大臣赍香帛告祭岱宗修故事也】祈年惟是祷无私
　　赐山东学政谢溶生
　　圣贤桑梓地俊秀鉴衡司胜任诚非易不鳏在有为迁乔思已早刈楚念人迟士习民风倡朂哉法则持渡汶河
　　三汶兹为大千秋带鲁郊原山溯源出济水滙流交冻解迟蒲刺清波下鹭抓方春生飬未拟网罛抛
　　填仓日二首
　　前章即景后章抒懐
　　春朝廿五客中过烟火千村入咏歌节以俗传聊聴【去声】俗义縁多稼岂辞多九州诚使仓箱足万姓自然长幼和旋頋迎銮总总辈尽资衣食计如何
　　屈指为期十二过【慧贤皇贵妃以乙丑年是日薨逝】可堪囬忆是耶歌悲欢展转都来幻嵗月推迁积以多永巷羣维式仪则中宫素服喜祥和不三年又辞予去　【孝贤皇后以戊辰三月崩于徳州舟次】难向君平问若何
　　复雪三首
　　晓报浓隂羃逺峦雨縁春暖雪縁寒虽然膏泽无兮别恐酿严凝意未安
　　六出昨逄颇益麦千林今诗复装梅设云入画斯诚善而我宁因防画来
　　霏霏着地旋消融积处都无一寸蒙厯览吾心方稍慰午余还放日轮红
　　至泉林二首叠旧作韵
　　无多室宇淳而朴咫尺泉林秀且明芳勤杏花春未放素皴树雪初晴窻櫺好景随心防壁额前题向客迎民气安和嵗中上省方縁此一怡情
　　禊辰昨嵗雨余至春孟今朝雪里来宫是
　　皇曾驻憇辇扶
　　母喜趋陪西瞻
　　曲阜増颙尔南指江乡已近哉不异前兹惟问夜军书筹画为徨徊【去嵗驻此已觉红旗驰报浮虏为伪督令策楞等进兵终以路逺迟延坐失事机而逆丑未获懐首鼠者旋复猖獗故今嵗更筹进兵致讨耳】
　　再题泉林行宫八景
　　近圣居
　　髙齐朴斵适居安映帯清流多激湍拈笔还思去藻句句新题近圣额檐端
　　在川处
　　石罅淙淙清且涟如斯不舍向长川名依夫子垂终古理注鲁论在目前
　　镜澜榭
　　石髪经冬碧转深毎来曲榭必慿临开奁设以菱花拟定是秦防照胆金
　　横云舘
　　曲抱逥廓镜様圆三间虚榭耸中天有时一片云生彩恰似广寒霄汉悬
　　九曲彴
　　溶溶春水漾兰苕碧柱朱栏窣栁条合是武夷最深处便当歩蹑虹桥
　　栁烟坡
　　新梯欲放晓寒轻低泮朝烟一缕横今嵗春来节令早已怜举眼盻清明
　　古防堂
　　古树曾经防古人今人对树树如新由来树不知今古知者诚为未出尘
　　红雨亭
　　一亭文杏四邻围寒勒花枝未染绯却忆去年临上已垂帘红织雨霏霏
　　蒙隂积雪再依
　　皇祖诗韵二首
　　城过颛臾忆古封南廵为省织将农蒙隂雪后赓
　　前韵大块文章占素峰
　　平田融未麦根封为问农言不农却缋前遭景如旧几曾积玉在嶤峰
　　望蒙山雪色再成叠旧作韵
　　积雪蒙山又昔同行轩妙趣静慿中苏家诗爱尖吟轼王氏画看皴是蒙路指东南迎暖日首廽西北峭寒风遐心忆到伊犂塞伫待王师早建功
　　万松山小憇
　　众山多濯濯一峤独苍苍想有灵祗防如看图画张清斋梵宫侧古午隂凉小憇登程去拈毫兴已偿
　　赐河东总河张师载
　　疏瀹期嘉绩修防董众寮讵予惟使过励汝尚更调【张师载前任江南副总河以徇庇悮公与髙斌同获罪既念其人素谨朴复加录用兹命代白钟山为河东总河俾得改自効】法在遵潘训文宁借鲍昭鱼防全涸未举趾待春朝








　　钦定四库全书
　　钦定南巡盛典卷四
　　天章【丁丑　江南】
　　诗
　　二月朔日入江南境六韵
　　仲月日临吉江南路入徐观民因露冕防马毎辞舆欣看尊亲意还颁寛大书洊灾常厪尔加赈莫称予尚恐向隅者未沾霈泽余咨良二千石文视可铭诸依
　　皇祖示江南大小诸吏韵
　　国本重惟民反裘譬负棷有来长民官聴予一言剖嗟此泽国区灾沴流行久蠲赈縦施未觉苏黔首沟壑有向隅奚称民父母迩来虽转旋余粮宁栖亩省方为观民已隔六载后与我共治者岂非贤太守湏知足衣食始可言孝友设教法
　　放勲色养奉
　　慈夀五言示予志朂防慎毋负
　　赐江南总督尹继善
　　幕府山邉开幕府风规得似茂无保厘务布兆民福清跸宁求一已娱静柝久曾厯数省建牙今复镇全吴吏民相习休云易朂尔思艰莫漫图
　　赐原任大学士史贻直
　　归林縁防犊辞阁匪思鲈能改无过矣知仁何碍乎迎銮方出户资政挈同途风度犹然在江山秀助膄
　　麦苗
　　露浮全带润垅覆欲生香可识南邦暖较扵鲁甸长徒观浪犹静尚觉雉难蔵邳宿经灾后兾兹接夏粮度永济桥作歌
　　长桥接岸亘逦迤留孔多縁防潦水上承骆马下六塘节宣见为济运起有司除道欲就夷迳度河滩桥仰视涨防防欲与桥平是今所行乃河里沟浍可盈河讵可知艰惭无治法尔石砥中复多断缺问因去年浪所毁何不亟修云有待回銮次第方经理往来通衢赖此存夏霖转瞬其何恃发帑鸠工勿再延永言颠末识所以复降防加赈江南被灾州县诗以示总督尹继善及地方大小诸吏
　　新正寛大诏蠲欠江浙暨翠华昨发轫加赈已次苐兹入江南境宿桃目所击【叶】百家鲜积粮麦苗犹在地夏收云尚遥是宜善安置吾民蓝多嗟此饥寒辈洊灾乃若斯应惭谁所致养老及赒贫虽日颁缇骑【命亲随侍卫等赍养老牌以赐髙年其贫窘者则给以白金】尚念沟壑匍匐或艰至已加宁加茒檐庶均逮以及安庆属一例俾霑赐既毋事催科其善勤抚字漏巵何处无莫使侵胥吏
　　隄上漫成四首
　　避泞因为隄上行不妨百里畧纡程【辛未取直修路至直厰而雨后多泥泞人若之今嵗乃従运隄虽多行及百里而旧隄无事多修且避泞云】仆人莫谓仍前近豫立应如幸遇晴
　　楗茭隄工积崇墉意外云当备急工帑项嵗支应用此未经见处可能同
　　夹束双隄中运河秋霖隄外尚渟波黄流咫尺临西岸蹙额修防竟若何
　　有隄未若无隄好既有安能复使无大禹为臣君是舜想当束手况云吾
　　运河
　　厹犹经古县窑口溯新湾隄上看流注云邉辨往还舳舻期用涉名利孰长闲忧隐黄淤后瀹疏防正艰【黄河挟沙以行流急则借以刷沙上年孙家集漫溢防致夺溜而毛城铺旁泄者不早为筑塞经流既缓沙积河为忧甚大特命督抚河臣亟议议节宣之策防同经理】
　　命总河白钟山巡抚髙晋同往会商防濬荆山桥堵塞毛城铺等工诗以示志
　　去秋河为灾乃在孙家集漫渠未填筑遂致洪波吸亟命事修防亦得成功立其如已泄波往往淤泥积荆山桥下川较昔髙数尺防山乃倒漾沛鱼今在泽黍恐不能种而况兾收麦防瀹莫惜费此实目所急同时毛城铺分流减来脉治标出无奈隄成应即塞而何值邂逅河臣数经易因循置度外庐凤复遭厄二患均要务展转增反侧泻者塞其流停者防其偪往哉相和衷宣防勉奏绩讵可惜一劳未敢期永逸但望夏田耕稍救民残息斯则宣力多岂在日扈跸
　　阅中河
　　源逺复流长因清资刷黄
　　睿谟千载颂
　　圣泽万年庆【康熙年间移运口于杨荘是为中河圣祖亲临指示所开为万世頼利云】永利风帆旅常输天庾粮平成期善守未敢事更张杨荘牐恭
　　依
　　皇祖诗韵
　　江国重巡六载余翠华迤逦度彭徐河工此地多冲要隄堰修防慎莫踈
　　巡春晴旭飏鞭丝敬仰
　　奎章漏黠移底绩绳
　　猷任胥重其难惟有寸心知
　　渡黄河
　　地天中气象明昭翠舱中流荡画桡竹箭桃花观浩势风恬浪静度春朝旰宵未得平成术防豫常懐角徴招敬守
　　鸿模慎多事六巡疏瀹仰
　　神尧
　　济寺
　　瑞气扶舆凤阁峩金隄千载慎洪河黄流清滙安澜庆楚舫吴艘利涉歌百越乡宁拘地逺
　　六宗功着济人多【相传　天妃为闽越人也】防舟稳渡
　　慈顔豫
　　神贶欣叨黙防呵
　　阅河恭依
　　皇祖诗韵
　　继
　　武惟日屏营
　　治河无事禹同行修防慎选期俾乂不用才能用老成
　　赐总河白钟山
　　司河称最久自是悉防修慎莫幸无事勉惟建逺谋况经益新【上年河决孙家集致荆山桥浅上防积水入春未涸恐妨耕作亟命防】此实厪深忧朂尔平成绩纾予宵旰筹
　　赐副总河嵇璜
　　淮黄近多事简畀兾堪胜习矣吾知夙佥惟汝尚能母仪迎养便父训熟闻曾【嵇璜昔随父大学士曾筠南河任习知河务近来以母老请假侍奉淮常一水迎养亦便】伫俟成功奏忧心日所凭
　　恭依
　　皇祖阅河隄诗韵
　　重穑力沟洫还淳卑室宫防曾图
　　已逸惟是厪民穷继述一心切
　　精神百禩通即今存
　　御霸清宴永歌功
　　洪泽湖恭依
　　皇祖诗韵
　　事在人为语岂虚崇隄修筑敢遅徐【事在癸酉年】重来细阅工坚否讵为春波看打鱼
　　清江浦
　　清江流是淮清禹迹而今久变更防建牙底绩【縂河纪门建此】衡阎比栉愿咸亨漕艘北上斯千庾水驿南来第一程路转川回宜望逺树头瞥见片帆轻
　　过淮安城
　　石隄驻舸防龙骧纡路观风六里强入北门还出西郭汉淮隂是晋山阳羣情爱戴今犹切前嵗饥寒刻岂忘无易由言元气复转旋额手为民庆
　　阅淮安石隄记以纪事
　　射阳古泽国诸水滙入海自夺黄淮其危乃更倍南北咽喉扼城郭不可改初犹患黄灌闾阎无宁载
　　皇祖排瀹之六巡劳撵橇乃得清畅流何必安东委【前明议河者患黄强淮弱竟有欲委安东以拯全准者其説实谬】治河谢未能绳
　　武厪实毎辛未载经斯安乂仰
　　遗楷惟是隄埒城土自较石殆发帑命更筑今来工早罢田庐资保固苍赤庶乐恺永言识其详癸酉事心骇【淮城西北旧土隄辛未南巡过淮命建石工癸酉河淮并涨淮城颇得石堤之利】
　　夜雨二首【二月初七日】
　　朝雾旋成风风罢夜为雨气南北殊重来知绪绪船声防滳衾枕寒尔许河北昨曾经麦田泽方伫此雨设遍霑可以慰农父
　　二月雨霏丝到处应益农南昜北难致风气属不同昜者虞其过艰者难其逢淅沥聴深夜嘹唳度数鸿因更忆燕齐春膏頼化工
　　晓发平桥三首
　　夜雨连纤聴打船晓来犹未泮丝烟今朝百里程应趂觧缆催行下水川
　　十里刚过亦放晴觐光黎庶夹河迎曾何觧泽苏闾闬惭愧同声感戴诚
　　白马湖连寳应湖际天一碧望邉无春犹如此况逢夏蒿目终艰善治模
　　防马过寳应县
　　閤闾坐露冕犹觉隔河遥傍岸泊兰檝观民扬玉鏕人烟依旧庶灾疫以时消【去嵗江南经灾后疫气复盛行至秋方觧】吁祷吾虽久还因
　　天眷邀
　　即事
　　南闗五里及车逻建牐原虞异涨多不免下河犹被潦修防调剂竟如何
　　去年数未过水泽国因之幸告丰黄弱全淮出清口却教嫁祸宿灵虹
　　车逻
　　防沟纳众水分流入江海唐宋始起隄兴废亦时改自此事亦纷鲜安率多殆黄夺淮之后其危斯更倍堰牐日以髙田庐斧底在防濬岂易言尾大屡中罢或有虑
　　下河坚闭志弗悔下河曾小益逢年歌乐恺【河臣髙斌増筑天然坝障洪湖东流运河东隄车逻等得以坚闭下河州县连嵗丰稔后遇湖河盛涨狃于成见唘放失时遂致溃决】癸酉秋为霖特前议不懈【叶】岂知偶幸耳决痈乃大溃【叶】蠲赈縦亟救接踵灾乙亥嗟我惸独民荡析心惊骇旋为停南巡苏民饬邑宰今来问民瘼春流静凂凂耕作羣趁时遥遥三秋待奠川无良谋吾惭所以乃
　　邵伯湖
　　东【艾陵】西【白茒】南【新城】北【甓社】四湖通谢傅遗休拟召公我适乗舟经泽国修防宣蓄虑何穷
　　叠旧作韵赐沈徳潜
　　前席何曾隔六春【辛未至今凡六年矣】三千里不间疎亲星垣帝友岂无友吴下诗人尚有人咨度瘼情期达隠评量句义欲胠陈步趋望九虽称健灵夀聴教手握筠
　　香阜寺
　　镇过东山蔽芾画舻卓午泊维扬荘严灵鹫标防麓【乂名小五防】起伏来龙分蜀冈古佛叅来虽似悟万民视处祗如伤新河十里羣啇濬敬上赒贫聴岂妨【従香阜寺昜轻舟由新舟由新河直抵天宁寺行宫乃羣商新开既表敬公之心且去嵗借此以工代赈颇益贫民故聴之】
　　天宁寺
　　天宁门外天宁寺最古花宫冠广陵指月禅枝阅百代庋经阿阁耸三层亲民乍为【去声】思苏轼传法何湏问慧防我自多忧非独乐岂能香界镇吟凭
　　天宁寺行宫作
　　行馆招提右诏春注翠华所欣无藻缋颇足赏清嘉丝桞才舒叶玉梅已放花谢家风雅近率欲罢吟义
　　莲性寺
　　一朶花宫结浄因周环緑水漾波新歌防画舫何妨閙恰是亭亭不受尘
　　观音山
　　右拱平山峤遐临廿四桥古原咏文士今半属禅寮法雨镜中落天花云外飘凭尤畅意緑野润新苗
　　平山堂
　　西寺西头松竹深欧阳旧迹试防寻江南山色秀无尽二月韶光羙不禁四字檐端垂
　　圣藻【康熙四十四年赐贤守清风额】千秋座右掲官箴春巡处处前徽仰到此尤厪吁俊心
　　第五泉
　　有冽蜀冈山春来玉乳新可识品泉者非闗姓陆人【张又新品此为苐五】
　　慧因寺
　　竺兰结宇緑川濵棹返平山一问津禅纳已知因是慧试言慧复是何因
　　塔湾行宫恭依
　　皇祖诗韵
　　广陵风物久繁华下下翻堪树五麻可识古今不同俗由来中外莫非家治堤弱栁揺金映砌芳梅缀玉花朴斵縂存
　　昔年制
　　奎章曾是戒纷奢
　　髙旻寺
　　河干唘梵域塔影矗髙旻两字腾鸿号千秋焕
　　寳文【寺名康熙四十二年所赐】荘严开像设清浄悦声闻顶礼祝慈夀都梁飏瑞芬
　　自髙旻寺行宫防平山堂即景襍韵六首
　　前朝烟棹宁耽玩供帐因他率已陈自是晴明山色好重教游骑防髙旻
　　富庶従来説广陵满城丝管映街灯唐风拟令崇淳约谋食贫人虑失凭【啇人习为侈靡其技巧役之贫民借以糊口者甚众亦损有余补不足之道若令如唐魏俭啬则土著益难于谋食故不之禁】
　　春风行舘憇天宁早见平山黛色青便进湖船漾新碧且看夹岸画为屏
　　一株緑栁一红栏丝縴沼堤引木兰小令还输苏氏轼【苏轼有三过平山堂下小词】东山未拟谢家安
　　润含新麦緑塍寛恰是淮南第一观试想风流贤太守讵因歌舞助清欢
　　蜀冈防罢催归辔画蠲原遅十里余【是日自髙旻行宫防马度郡城至天宁行宫易湖船归亦仍之以马便于船且百姓得以近光也】船马北南殊所习始知古语信非虚
　　塔湾行宫恭依
　　皇祖示江南吏韵
　　豫防传夏谚巡狩载虞经改典闗休助
　　化工賛毒亭韶春方骀荡品物早物形宣泽惟良吏毋孤清跸停
　　自瓜州放舟至金山
　　观民展义狩南邦步平明挂锦防栁緑桃红春两岸风和浪细昔长江【辛未渡此亦无风浪】楼防四靣云峯矗箫鼓中流水调摐西望凤舟
　　王母降问
　　安欢喜诣瑶
　　金山寺恭依
　　皇祖诗韵
　　従来佳境属禅和佛印其人亦岂多
　　养志延禧遵
　　昔躅江山介夀庆如何
　　登金山塔顶叠旧作韵
　　定光塔据翠尖登眺崇情畅六兼百尺凌云贤刼固千年入影浩波恬东西源委因心防南北风光举目添石火春秋才瞥眼今来饶是韵重拈
　　金山叠旧作韵
　　步堤杨已窣青放舟江势揽全形好春如绘迎春驭福地无双擅地灵萝壁峭中寻昔句松轩胜处得今停虽然厯厯成今昔不可分疏理亦防
　　江流山峙千秋境栁暗花明二月天煑茗就泉思陆氏摛辞即景许髯仙岂能适已真无暇毎为康民愿有年一帯呉根将越角鲜勤体跸途连
　　游金山寺叠苏轼韵
　　册府常披舆地图西极江源东竟海中流银髪防许长氐父乃如黍米在获金名易裴头陀祗园髙下凌澄波自兹胜迹擅吴下骚人禅客防恒多南国重来命巡楫风恬浪静韶春日佳境毕景不能穷琳宫梵宇层楼赤石万刦埋仙魄【金山前岛世传郭璞墓】髯翁吟际髯应黑令来古往炽然明不迁者存底用惊福地只宜冺六识山色江声定何物印公防带可镇山当时公案足警顽苏公不言言未已试看衮衮东流水
　　自金山放船至焦山叠苏轼韵
　　江赴海意虎视耽自来天堑限北南湔氐遥源达溟渤至此余十之二三方壶贠峤谁则到徒称火枣将氷蚕咫尺仙山一帆力不防可懐日后慙石□峭防潮影退俯栏可以窥深潭便命黄头发青雀江天春物方清酣忽懐玉局曾防目中江长老谈乡谈【见东坡诗】豪吟静悟两寂寥祗饶松竹笼虚龛山蔬可以为清供岂必烧猪方觉甘纸帐困眠明便出金山防待还嫌贪片时揽胜兼望古幽情畅矣归云堪剪波顷刻济北固嵒端更问萧公庵
　　三诏洞
　　三诏抗懐却千秋潜徳光董经曾不固滕六讵能殃隐也真仙耳山髙江水长至今洞口石尚是煑余粮
　　逰焦山
　　我昔金焦互量比曾云在此不在彼昨来浮玉凭朱栏又觉人间鲜并羙东瞻岛屿藐拳石蓬莱有无只虚拟顺流扬帆忽至之宛忆前评不差耳如来转境故称佛被境转者众生是慧禅寺礼调御夫焦先祠缅隐逸士鬱葱树色扶竒峯倒影尽在江天里豚入息风银月澄龙出聴讲黑云起到斯雅合诸虑静我则万防将谁委江山不改心亦然返棹吾将勤政理
　　甘露寺
　　江干防玉马云表谒祗园不见萧公镬聊叅能祖旛四雄迹已冺【见苏东坡诗】六代地犹存独爱司勲句因之憇北轩
　　过镇江府城
　　焦山稳度紫霞舟十里鸣鞭过润州秀丽江山穷睇眄喧阗老防厪咨万民尔满瞻依愿一意予勤富教谋前嵗灾荒昨嵗熟既为庆慰亦为愁
　　练湖
　　曲阿后湖古所闻波光如练漪澐澐中郎品鉴得神韵光禄摛藻多清芬七十二流皆滙此筑堤之后事纷矣纷运利田胥頼之闸防修置宁聴毁停舻试望有所思岂容易言制复始
　　登城霞阁二首【董其昌题俗名三义阁】
　　揽辔丹阳县观风度巷衢毎因咨米价惟是厪民劬阁绮登级城霞向入图【过县城乃登阁小憇】遗风仰三义胜槩揽全吴后乐先忧意同声众口呼转旋頼洪造元气幸差苏层甍控川口来往实通衢尸祝今犹盛三分昔已敂牛黄叶佳防龙卧賛良图北伐应先魏东连暂缓吴何当禅勿肯若可董闻呼蔚起赤城色题檐笔是蘓
　　过常州府城八韵
　　堤维凤艒纡路防龙驹问俗阓阛度觐光老防趋舟车引百越襟帯控三吴防伯髙风在贺公嘉政胪人文日寖盛食服众滋膄故是升平象宁无水旱虞即今虽小补忆昔未全蘓咨尔牧民者引恬莫怠图
　　防马过常州至舟亭进舟遂是首
　　风流蘓髯仙遥年此系艇遗迹至今传以人不以境流为佛氏宇松竹颇幽静印公旧深契玉带防堪省南来縁观民讵为赏烟景敞檄及孤亭防缀备临幸玉局强项人想未必首肯山僧不觧禅念佛持清警云昔曾执戈放下屠刀猛【寺僧自云曾于陕西勇健营従军】乘舻就前途回望崇情永坡防我则往不系闲云影
　　射
　　泽国涂泥难射堋晴明是处得平陵和门适可观羣艺破敌休夸擅独能敢以升平弛武备讵忘弓矢是家承不矜已亦课人识慎酌权衡在劝惩
　　赐苏州巡抚爱必达
　　青齐障宿保呉下节新移民隐刍荛达官方砥砺期允当知有要宁止贵无私此地灾伤后鲜莫漫遅
　　赐江苏学政李因培
　　学校程材地江蘓大雅邦元龟要清正藻鉴辨淳厖莫负风檐昔为求琼树双菁莪勤乐育济济引鸿厐先贤周惇颐后嗣持小像求祠名允其请并题以句
　　锡麓祠先贤孙支世守旃开程朱道学继孔孟心传水碧山青处松蕤竹秀邉千秋光霁在底复借龙眠
　　逰寄畅园题句
　　烟溪又复泛梁鸿路侧名园曲折通新景林岚六尘表昔逰嵗月寸心中清泉白石自仙境玉竹氷梅縂化工小憇便当移跸去一声定磬下花宫
　　十如峯
　　寄畅园中一峯亭亭独立旧名美人石其弗称因易之而系以诗
　　一峯卓立殊昻蔵恰有古桧森其旁视之颇具丈夫气谁与号以巾帼行设云妙喻方子羙徒观更匪修竹倚亭亭戍削则不无姗姗阎易非所拟率与易居曰介如长言不足因成图正言辨物得朅揽麓梁溪永静娱
　　寄畅园叠旧作韵
　　双河舟溯慧溪湾雅爱秦园林壑闲月镜光涵窓防防云绅声落涧潺潺清幽已擅毘陵境规写曾教万夀山一沼一亭皆曲肖古柯终觉胜其间
　　山寺
　　九陇重寻山寺梁溪遐忆大同年可知色相非常住惟有林泉镇自然所喜青春方入画底劳白足试叅禅聴松庵静竹罏洁便与烹云池汲圆【府志山寺第二泉上有方圆二池圆者最佳】
　　题泉山房
　　昔来逰泉聴松试竹罏八角石栏干明汲转辘轳茶香涤尘虑泉脉即此夫重临探灵源乃知别一区石梯拾级登髙下置精庐潇洒绿琅玕峭旧青芙渠山茶及仙放香妍且都西北有空洞洞前方塘虚淙淙甘出源苓芬石髓膄对之坐逾时笑我前遭徒境亦不可穷竒亦难悉胪名泉自千古岂借羶芗吾
　　咏泉
　　氷洞不可测发源麓东精蓝据左侧徳水扬宗风凿为方圆池虽二实相通方劣圆者甘其理殊难穷池上漪澜堂旧迹传坡翁境屯心则泰髙风想像中
　　游锡山
　　东特出一峯青有锡名山无锡宁【谚云有锡争无锡一宁因以名县】水平吞太湖秀林峦近接九龙灵春前老栢不争色风里幽兰觧送馨萝迳云扉故相识得教精舍小延停
　　驻跸苏州
　　乗时展义玉銮巡莅止吴城胥水濵春色由来南国丽民情比昔年亲縦看道左多欢忭宁忘灾余有窭贫鲜盖蔵还尚华饰此邦要务在还淳
　　观苏城闾阎之盛不减昔年既以慰懐兼成是什
　　旋转深叨造化功昨春犹疫幸秋丰肉疮剜补嗟黎献满益损谦切巳衷资食资衣厪宵旰任亲任近绕西东羽林扈卫曾何借膝下原吾赤子同
　　凝懐堂
　　在苏州织造衙门旁行宫内康熙年间所
　　赐名也适来居之辄成是咏
　　三呉巡露冕数宇驻宵衣
　　寳额悬瑶篆凝懐掲妙机尽蠲尘虑扰常守道心防展义将绳
　　武如临
　　圣日辉
　　支硎山
　　问景东峯与碧泉支硎得号遥忆年可知爱鹤兼调马那碍翻经及习禅图画竒叅户里筑琴响递榻牀邉旧题宛在苍厓何事苔防半隐然
　　寒泉亭子
　　无泉不寒此檀独凿石引流潨复曲何当深夜坐孤亭万虑都蠲一轮掬
　　寒山别墅
　　泉出寒山寒秀峯支硎支昔游曾未到名则常闻之烟峦欣始遇林壑诚幽竒应接乃不暇而尽澄神思庭前古榦梅春华三两枝孰谓宦光往斯人如在斯
　　飞鱼峡
　　朗山谁假借朗水已疑然源溯云中窦光澄镜里天投竿庾信钓溉釡寗封仙所遇欣初得还因缅昔贤
　　驰烟驿
　　驿路驰烟着璧题客来衣履尚凄凄支硎秀色千秋映津逮遥思孔稚圭
　　绿云楼
　　熙春新霁间轻隂韶秀山姿畅好寻支遁寒泉才满聴宧光别墅又登临红梅翠竹天然绘妙理清机不尽吟千倾緑云饼饵计凭观惟是悦予心
　　对瀑
　　九叠垂云绅一注石髓卉物太昌妍借兹足陶洗
　　戏题空谷
　　幽人昔时隐空谷与木石居鹿豕游岂谓髙卑起飞阁更教杂遝鸣羣驺徒观梅竹三春雅便拟栖遅一刻防驰烟驿畔多条頴【空谷中有驰烟驿宧光所题云】问尔低枝扫迹不
　　寒山千尺雪叠旧作韵
　　寒山即是支硎山赵凡夫始防山泉我昔凭观爱清泚云中曽未穷其源隐人别墅兹一至故迹厯厯闲评诠乃知芙蓉注乳窦千支万派斯依縁烟崖水峡叠髙下泻为飞瀑瀑渟为渊大珠小珠跳涧谷五出六出纷林峦四时恒此舞滕六千尺幻欲生蓝田雪乎否乎否雪乎长笑人然我亦然朅尔题诗朅尔去淙淙响在依稀间
　　聴雪阁叠前韵
　　飞鱼扵云中聴雪乃峡底髙下殊倒置名象若斯耳适従寒山来始遇空谷羙【辛未惟至千尺雪寒山别墅今始过之】过墙即范园水阁重憩止峯色与泉声识我重临喜理觧冺今昔耳观无终始防笔一冁然偶如是而已
　　游华山
　　防马度寒山屏秀宛相映天池知不遥由来称熟径图经志洗心柱史标养性初入松竹幽遂陟岩峦亘﨑嵚峭旧间时有飞泉迸鸣鞭岂不便安用山舆乗【地方大吏备登山舆以策骑便弗用】延縁造絶顶诸皆下凭春如有脚来云自无心竞小立极游目已足畅清兴行漏报午刻归路盘烟磴精蓝礼荘严别室憩幽浄
　　寳翰垂日月宁止书中圣处处仰
　　昔踪起爱复起敬
　　恭依
　　皇祖华山诗韵
　　春物和而盎春山秀且深佛光今昔亘
　　奎藻嵗年侵籁奏风过竹歌喧暖啅禽石莲华那在望古集遥襟
　　驻跸灵岩叠旧作韵
　　熟路明知步步中穿松钟识出花宫峯姿峭旧四隣接塔影玲珑八靣通震泽逺凭镜呈白云小坐篆消红静观何物名今昔行漏依然丁复东
　　临湖榭
　　震泽三万六千顷虚榭三间十笏寛榭置泽上粒黍浮泽延榭中片镜悬游乎物外忘忧乐东坡昔道皆可观偶来灵岩驻春跸防余一凭临湖栏气清天朗阳侯静具区无防澜洞庭西东列眉黛芥纳湏弥曾不难灵威丈人縦可接我心何暇求神仙
　　穹窿山上真观
　　穹窿惟
　　帝宇巡狩值春朝防谒碧霄上
　　髙居绛节朝雨愿时若明旦掲扵昭精室萧防侧凭栏縦目遥
　　拈花寺
　　暂乗紫机暇言访青莲宇穹窿真穹窿阳山卑尔许云栈厯觉路山泉汲法雨春景青帝绘石脂赤松取遂造古道信是出尘所太湖当我胸云烟与吞吐如如者西竺皇皇者东鲁此既未能逮彼又何曾补徘徊两增惭把笔欲忘语买臣乃俗吏往事奚足举
　　穹窿山望湖亭望湖
　　震泽天连水洞庭西复东双眸望无尽诸虑对宜空三万六千顷春风秋月中五车禀精气谁诏陆龟防
　　邓尉山恭赡
　　皇祖题额松风水月四字各得八句以题为韵
　　称邓尉者以梅而
　　睿藻全不涉焉然言不涉而意已赅此所谓得梅之神韵者乎触目防心摛辞衍义亦情之不防已也松
　　宿契权辞竹知音恒伴松友三见兹二并昔到斯重涛影笼香淡氷心映翠浓问谁工品物大造在
　　尧胸
　　风
　　此海偏称雪扵春不碍风细传香是玉轻绽蕾犹红揺曵韶初丽吹嘘气正融设如拟御防光福即崆峒
　　水
　　广平肠是鐡髙宻心水心仿佛见斯人何必称仙子枝斜清浅上影弄漪澜里谁先获我心和靖曾言防
　　月
　　依稀有三山澹荡方二月揺光入黄昏防馥飘清越淰淰映氷心棱棱标玉骨静对仰
　　当年余芬犹未歇
　　邓尉香雪海歌叠旧作韵
　　邓尉西北山名吾【香雪海即吾家山在邓尉山西北六里姑蘓志云附邓尉】昔游未到兹到初竒峯诡石更幽防商邱三字匪诬虎山桥春水碧涨光福塔舍利光舒湖山表里互暎帯都拱香雪为范模循名讨实何不可无妨片刻鸣銮纡万峯小别化人寺【邓尉山寺名】至理缓问山村途【邓尉山隂名至理】弥髙亘下真创见清芬冷韵非时趋襄陵湠漫亦奚必蔚云浟湙则有余鲛人出珠珠不计海童路路多娱香雪非江亦非湖天髙地下物防殊惟海为巨为委输扬华繁采无复需笑我昔年畧渉港叹观止矣诚云踈由来扵廓无际即今乃见三山孤舆图府志各执异【明统志邓尉山一名袁墓山而姑苏志则云邓尉山在锋峯西南光福里俗名光福山与袁墓诸山相属一邓尉而袁墓光福二説不同纪载纷淆往往如此】袁墓光福宁非吴墟拘辨枉费工夫
　　灵岩杂咏叠沈徳潜韵
　　馆娃宫
　　石砚径重寻春花风自舞昔日馆娃处今时选佛土清梵落云松静香飘埭社于此暂息心何必论前古
　　琴防
　　西蜀及东鲁琴防名纷然此胡亦有之迹传阖闾年松风写谡谡峡水常湲湲想彼三郎流聴之早欲眠
　　响屧廊
　　灵岩镇古灵敞景当春敞山蹊谁借楩名尚传屧响无人叹露葵有客寻烟莾荒幻总虚无无烦赋伤往
　　涵空阁
　　富媪不藏景髙阁真涵空不知名者谁纳千岩风太湖在襟袖疑闻吟渊龙洞天若能到玉柱银为宫
　　吴王井
　　英英吐云根氿氿涵峯顶秀峯寺其侧舍利入塔影忆昔春雨中偶然一汲缏勿幕乃元吉玩辞观象井
　　研池
　　山川自太古峙峻渟者泠谁能夺化工泉白常青此池盖昔有菁藻看斜横非吴王所斵至理无湏惊
　　采香迳
　　句践用心苦隂谋蔵弗露采葛不连蔓作丝织絺素献呉逞其欲呉欢堕迷露羣娃犹采香曲径春风暮
　　翫花池
　　徳潜本幽人所居爱岩谷一吟其诗调髙义亦足偶凭翫花池印心澄澹緑遗迹奚堪称徳水早浄欲
　　游天平山十六韵
　　吴防重山镇天平万笏朝飞耒防地林立石千霄茶隖西隣近支硎北户招势连髙景秀气接太湖潮是日春方仲行时兴倍饶灵岩盘岭路功徳访云寮芳玉溪梅绽柔金陌栁揺行行见别墅缓缓渡横桥宛到前游处闲看旧咏标名园寔潇洒【范家髙义园辛未赐名也】古迹半荒寥文正风犹在幸桑泽未遥小停憇闲舘更进步层椒翠越茈虒宻苍岩突兀峤庵传逺公法泉溯白翁謡絶顶髙无匹三呉望里要未防元气复用是一心焦
　　髙义园
　　磴道下灵岩名园寻髙义霁烟敛寥濶韶光鬯明媚载过文正祠黙读义田记春和对芷兰复缅后乐志白云千载心名山五经笥我自勤政人防连未可恣干惕意弥厪智仁懐偶寄
　　白云泉叠白居易韵
　　昔年少传此题泉忘世髙情祗爱闲我却异香山所愿愿流膏泽遍田间
　　游寒山别墅作
　　吴中不雨亦多隂今日晴明悦可心嶻嶭天平试闲揽夤縁别墅便重寻寜借沐都凝黛泉岂湏观每聴琴更上緑云楼上望虎邱塔影矗平林
　　澄懐堂
　　应接虽无暇澄懐乃有余底湏施藻绘惟是爱清舒春是四时冠山如太古庐何当来晏坐重习少年书
　　琳琅丛用杜甫佳人诗韵并效其体
　　一时忆杜诗空谷真空谷迳人琳琅丛讵同凡花木化轴尚欲培樵斧宁可戮谁谓品曲人乃道不如肉其澳将渭川羶芗游秉烛岂知寒山幽森此万竿玉凡夫昔卜居常抱烟霞宿有梦为【平声】蝶栩无泪为【去声】民哭泉或时而清泉或时而浊社祭永吴中荒祠尚老屋猗风情亦萧影月手堪掬粉黛非佳人佳人亦修竹
　　芙蓉泉
　　芙蓉下泉輙以芙蓉称泉固可植则惟肖形賔主定谁是后先底浪争泉胥不知曰人强安名
　　法螺寺
　　诡石诧竒峯苍松曲径窅窕深翠处林壑相掩映春禽唱清音涧花含净性梵宇到靣前乃识蔵防夐出宻忽登髙望逺如临镜吴中寺亦多此独亦幽胜设以拟诗人非贾宜在孟
　　赋得华山鸟道
　　防嶫复巃嵸青莲植半空自来称鸟道颇觉异蚕丛叠磴穿云白回拦抉巘红竹声戞风细花色鬬春融塞路遥相拟坦途此尽同游山当读画缓缓防花骢
　　初游石湖作
　　行春恰慎好春晴桥上风光蓄眼清緑竹红花他绘事黄童白叟我田情白洋烟水在襟防莋碓云风若送迎却讶祗园方外地起予两字号治平
　　观打鱼歌
　　地方大吏备观打鱼因事已成畧观辄罢之而作是歌
　　江乡本以渔为业烟水冲寒应不怯而我行时欲物熙人跔鱼毙非所悦施罛连网围周遭大鱼掉尾小鱼跳烹烝充爼供一嚼宁如虚浪聴消遥木兰毎嵗秋围即他他借借曽弗惜何慈扵鱼弗慈鹿春秋温肃殊南北湖鱼宁实繁如斯我惟务实命罢之悠然而逝诚逝矣懐哉里革与臧僖
　　行春桥
　　越来溪来溪桥接恰值行春桥上过鱼跃鸢飞叅物理耕田凿井乐民和
　　湖心亭
　　白洋滙处渚宫筑水色天光有若无无已自赏心兼悦目耴名何必又西湖
　　游上方山
　　治平路接楞伽院两寺由来一寺分涧筑松涛相问答峯容波熊縂氤氲座披莋确栖崖月泉煑曺溪嫡派云底更图经考同异従来纪载议多纷
　　郊防
　　羽葢乗齐亦壮防当年僣祭起郊防谁知五过招三寸此自横塘有越来
　　游云岩寺
　　短簿祠邉寻旧墅吴王邱顶礼云岩当时舍宅兄与弟永刼超尘圣与凡覇业销沉寒剑气佛光今古镇经函息防也识忘言好触景兴吟未可缄
　　静观斋【康熙四十六年　　赐额】
　　斋额
　　璇题号静观
　　圣踪想象寳云端管盈耳彼何閙礼义悦心斯所安
　　含晖山馆【亦赐额也】
　　水态山容清且妍山房胜日小周旋分明康乐诗中景着屐风流想昔年
　　虎邱寺和苏轼韵
　　定光瞻寳塔拾级登仙岭遂径造其巅下视富万井松涛虎啸翻竹龙吟耿苟尚頬舌感此必下鼃黾防头聴经軰金矣不复矿生公本无涉谁云服精猛髯翁絶世才儒佛埸驰骋胜游托豪句岂真增跈哽小坐仰蘓楼緑畴含麦顷为祝今饼饵宁忘昔饥冷人言元气复我叹哀鸿永讵同彼子瞻无事但揽景归舆循山塘羣瞻翠华影施贵及时奚待大吏请
　　山塘防马
　　山塘策马揽山归淡荡韶春鞭满挥烘受朝晴花蕊绽
　　润含夜雨麦苗肥曰游曰豫所无逸乐水乐山亦静机更喜吴民还昜教重来歌舞较前稀【辛未南巡于返朴还淳之教三致意焉又明降旨禁地方大吏陈剧供奉兹来民间结香亭□祝者率不敢备歌舞之观足见従令为之心喜】降旨回銮时取道徐州视河工诗以纪事
　　南来两务重视河及观民表里实相资河治民始安入疆即念兹疏瀹命河臣随銮乃细事伫待嘉猷陈【时以曺徐二郡濒水地积水妨农荆山桥黄流淤缓縂河白钟山未令接驾副縂河嵇璜亦命赴工相度】髙堰新隄固淮口如前巡其病不在斯而在徐城濵渡江以南来闾阎商贾臻麦田及菜花雨润日暄匀目前堪庆慰额手天地仁但念彼逺乡宁无叹邅迍膏泽以时施袵席期登均昨者接奏牍果道河身先事不预妨恐致危城垣一自石林溢南北侧注频【黄河自乾隆七年石林口漫溢经时甫塞嗣是张家马路孙家□频患冲夺黄流势弱不防刷沙直趋致河底沙停大淄侧注】中力反弱刷沙以为难治河虽未习要当相度亲畴咨集众思胜于纸上言道路粗修可令速马上传取足供顿宿勿重劳黎元
　　晓发苏州
　　视河将欲至徐城五日姑苏便唘行浙省万民齐望幸吴川一宿且兼程【是日不驻南斗圩兼程至嘉兴】设縁玩景生防恋岂是因心凛旦明老防不湏攀载道回途当为【去声】小停旌











　　钦定南巡盛典卷四
<史部,政书类,仪制之属,钦定南巡盛典>
　　钦定四库全书
　　钦定南巡盛典卷五目录
　　天章【五】
　　乾隆二十二年丁丑
　　御制古今体诗











　　钦定四库全书
　　钦定南巡盛典卷五
　　天章【丁丑　浙江】
　　诗
　　入浙江境
　　轻舟晓日别吴门川路溪烟漾宴温栁叶青笼鸡犬社菜花黄入苎萝村连江顿觉民风异转壑都闗吾意存恩沛宁无需再沛畴咨大吏悉心论
　　赐闽浙縂督喀尔吉善
　　海疆泽国乆声腾坐镇宣风嘉汝能连率威仪今陶侃一家父子昔韩【喀尔吉善之子定长为贵州巡抚】行春恵化吾方揽作雨平章民乆称供顿何须事华饰山川韶秀此邦胜
　　赐浙江巡抚杨廷璋
　　监司经乆任自是悉民情要以能倡率宁惟贵洁清艰难九年蓄生聚五方盈饥溺吾心切勤哉抚恤诚
　　过嘉兴府城
　　接境金阊即秀水此丰彼歉理真无旋知大吏为屯泽肯使斯民叹向隅【前秋南省偏灾江浙接境江苏请赈之地颇广而浙省报灾独轻且全遗嘉郡因特命加赈】沟壑流离期普济闾阎气象幸微苏城乡辏僻从来异不获吾犹厪一夫
　　赐梁诗正
　　文章馆阁本仙曹何事江乡六载遨膝下乐兼林下乐南髙并北髙依然桥梓欣来觐不老春秋阅正豪成汝孝名娱爱日且饶山水得清陶
　　题烟雨楼
　　杨栁矶邉系画舟六年清跸重【去声】来游素称雨意复烟意漫数处州还沔州【名胜志烟雨楼有三一即此一在处州括山一在沔阳州】诗句全从画间得云山常在镜中留鸳湖依旧谁相识懒惰无心问野鸥
　　观钱陈羣书赵孟頫耕织圗诗屏题句
　　侍臣归老此居停烟雨楼中书素屏悉我重耕还重织岂其如画竟如铭深惟衣食求民瘼讵止湖山悦性灵无逸尔知曽染翰【勤政殿屏间无逸篇朕手书也】嘉兹金镜效张龄
　　和钱陈羣田园杂兴十首书以赐之
　　庸医望问覔形声气防三闾病岂成我令归田静调摄精神竟得复平生
　　怱怱过隙白驹催闻道家居七袠开跸路迎銮多旧侣就中颇喜此人来
　　村舍何妨门缚柴逃禅时有野僧来惟应恋阙心如炷辨色趋朝心未灰
　　前嵗灾鸿实劳赈赒南望首徒搔相逢为问民苏未巡狩宁因问栁桃
　　开年正可垦春畦更喜柔桑叶渐劝穑课蚕林下事岂能髙枕说闲归
　　武原舟放莫教迟【见陈羣诗】烟雨楼前烟雨微捡得石湖诗卅首一时赓韵与轩飞【陈羣诗本和范成大田园杂兴三十首之十也】
　　溪上风来料峭寒春衫也觉切肌单笑伊何故朝衣典乡俸从来志可寛【命如沈徳潜例在家食俸故戱及之】
　　世族钱塘嫡派钱御儿迁里是何年滮湖淼淼澄明水可养胸中一片天
　　溪云欲泮栁烟低栁外青帘飏影飞新压糟床春酒熟换沽可觧带腰围
　　炊黍何论莼与菘怡情桃李绘薫醲今来扈跸权教置可忘螭头珥笔供
　　石门道中作
　　水程卅里恵风柔迤逦由拳接秀州毎至横桥人更庶夹川欢喜迓龙舟
　　杏花红覆菜花黄间出芃芃绿麦长岸转川廻浑助喜为看芒穂报秋穰
　　徐行减从经城郭万骑奔驰亦底为到岸画舻还少待率知舟较马犹迟
　　溪亭水市夹横塘老防扶擕共觐光却喜陌桑才吐叶人家未至碍蚕忙
　　偶因建置考图经降县升州浪与名天下本来无事好石城荣辱岂闗情
　　至杭州行宫驻跸八韵
　　塘栖朝启跸寳庆午维舟策马武林入观民文教修湖山重到识衣食永图求曰庶诚堪喜思艰转益愁遇灾怜静待【乙亥秋嵗遭歉収杭人惟静俟赈防未尝以米价腾踊越分妄干】救急悉心谋旋转叨
　　鸿造欢欣迓六驺防
　　先期展义祝
　　嘏愿添筹即渐临明圣几闲拟畅逰
　　再依
　　皇祖巡幸杭州诗韵
　　前嵗灾鸿今稍安观民不为事游观余杭省治临行馆二月春风驻翠銮
　　温凊常承养
　　志乐湖山佳致悦心寛有来妇子多愉色应博
　　慈顔一笑欢
　　登吴山作
　　萝迳陟烟峦吴山畅大观平陵秦望秀近挹浙江澜逰目心因逺骋懐意戒盘闾阎殷朴地惟是厪饥寒
　　瑞石洞
　　天目东来走溟海龙飞鳯舞势竒骇呉山控江为最竒瑞石竒擅吴山最【叶】我昔未游今游初谽谺防真仙都拾级不辞百丈峻乗兴安用轻步舆兴亦不可穷竒亦曷有限徒因剏览一凭栏率费中人十家产
　　飞来石
　　飞来峯顶一拳石从彼飞来忽住此殊形诡态信翩景纯未得穷具理
　　再依
　　皇祖吴山诗韵
　　防罼重临明圣湖吴山先此陟云衢万家烟火滋繁庶足食足衣慎后圗
　　阅武
　　旭丽恵风轻广塲试阅兵百年偃虽可一日备须明气励熊罴旅勇轩组练晶诘戎伊古训讵敢诩升平
　　昭庆寺
　　钱塘门外古昭庆取便寻幽过野隄僧不叅禅修浄业佛无定相示全提法林自是忘忧所精舍堪称小隠栖而我民艰常满目岂能耽静对阇黎
　　题黄龙洞
　　欲揽栖霞峯取道黄龙洞云根殊峭蒨有泉出嵌孔云昔僧慧开卓锡处所涌因移吴兴名名此山巃嵸攀陟穷其幽竹树纷郁蓊千年紫藤花穂穂风吹动天池方半畆印月不可拢月即太古镜池即丹砂澒宜置忘世人邱索书数种不出户庭读奈予去倥偬
　　黄龙石佛
　　谁施月斧开山石相好荘严调御人倚壁恰看飞四柱真成一笠盖金身
　　紫云洞作
　　昔向画中读今从画里游是日颇暄热入洞凉风飕栖霞待举歩黄龙漫廻头非我屡耽咏率以记里邮
　　竹素园小憩
　　防马山隂廿里强延缘岭复达山阳亭看放鹤缅髙士祠过褒忠嘉鄂王却喜名园传翰墨亦饶幽趣足徜徉外湖宛与内湖接咫尺烟宫可泛航
　　诣圣因寺
　　皇祖神御殿行礼
　　明圣兹重揽
　　卷阿昔剏留敢云绳
　　祖武惟頼
　　诒【去声】孙谋家法勤宵旰民艰体豫逰一湖春水碧常共圣恩流
　　驻跸圣因行宫
　　问俗重临明圣湖白沙隄上果清殊髙峯南北呈双髻行馆招提别一区丽日和风春淡荡花香鸟语物昭苏
　　民心乐处吾同乐艳舞清歌亦底须
　　题西湖十景叠旧作韵
　　苏隄春晓
　　重来民气幸新苏灾后犹然念厪吾此是春巡第一义游隄宁为玩西湖
　　栁浪闻莺
　　虚传公子号金衣不见闻声绿树深我岂戴颙闲逸者双柑无复徃寻林
　　花港观鱼
　　玉泉空说鱼称锦【玉泉观鱼盖西湖新増十八景名也】蕉石还隣港号花【此处近丁家山又名蕉石鸣琴】名色任増新防缀跃潜终让旧风华
　　曲院风荷
　　嫩芷新蒲始漾风那看渌水植花红笑予却是拘名象杏雨桃霞岂不同
　　双峯挿云
　　南峯若仰比峯垂呼吸相通练色披入影澄波浑一合湖心亭上防心时
　　雷峯夕照
　　峯峯夕照都竒絶十景惟斯最擅名所惜堵波登未得付他髙矗晚霞横
　　三潭印月
　　塔影虽三月一轮是三是一是金身谁能识得金身幻可向潭前悟浄因
　　平湖秋月
　　绮榭纱疏虚碧油春蟾漪影恵风柔已看烟景清诸虑岂必秋轮始胜流
　　南屏晩钟
　　湖山四面画为屏合有钟声警众声唐宋至今诸物改霜天惟此未曾更
　　断桥残雪
　　断桥佳趣属三余春景澄观颇亦如积素明占芃麦好农民欢喜迓巡舆
　　赐浙江学政窦光鼐
　　两浙山川常毓秀诸生月旦汝司文从来士习民成俗朂彼行知尊所闻见外发中务清正含今茹古去纎纷曰公似矣曰明要吁俊纾予一念殷
　　放鹤亭作
　　孤山山北圣湖濆云有林家处士坟自是傲时尚髙逸岂闗缀景事华纷桑田海水殊当代鹤子梅妻属此君暂对拈毫非不可虑无佳句继余芬
　　急雨
　　急雨西峯来不待醖酿势空罗才细霏倾盆倐奔至迩来五日晴颇觉阳光炽在南恐不宜在北则常事南北皆吾民孰不厪祈嵗晴逰虽致佳切切弗快意兹雨实称甘麦苖正吐穂涤炎人更欣濯黛山逾媚明当北髙峯一策行春骑
　　吟香别业
　　亭台胜迹号句留义取乐天恋此州【前巡抚范成谟别业取白乐天诗句题曰句留处在孤山之南地方大吏重修以其多荷易以今名】固惜湖山聴荒废也嫌官吏太捜求设鲜民瘼皆如是斯慰吾心又底忧小坐不因赏烟景题诗用戒保厘俦
　　清涟寺观鱼叠旧作韵
　　烟轻春雨后暇值万几余载礼金光佛因观青色鱼生机盎翰墨乐意映襟裾怪底叅军羡还劳开士如新题看防画旧句读碑书谩设重来约犹今视昔欤
　　恭依
　　皇祖灵隠寺诗韵
　　岭是西方鹫飞来住岌峩名山观不少此地比宁多法苑开龙象清襟洽薜萝诸天应拱防
　　御辇昔曽过
　　北髙峯
　　北髙峯是最髙峯夹路新筠复古松迥絶縦眸穷越望巉岩防马讶吴侬千峦吐春雾银絮万壑霏山花紫茸天目探竒姑舍是半因无暇半因慵
　　韬光庵
　　云林别室小徜徉深秀真称委宛蔵两寺由来分一寺【见白居易诗】湖光俨去接江光竒松诡石天然静涧草山花自在芳不辨北髙峯下路碧琅玕表矗苍苍
　　飞来峯歌
　　我欲灵隠陟髙峯经兹且漫穷防三十六曲既盘降韬光庵已散幽抱竒境当面竟失之山灵或我粗疎笑叶辞骑屧步聊尔为乗舆何必拘葩瑵千亿化身栖碧岩法华国土奚能考一佛一树经所云非色非空谁则晓是时雨后幻隂晴洞中钟乳垂津寳便当摆脱六根尘如是法味餐以饱而我先忧后乐人与佛有縁无就道作歌亦如慧理叹传名而已堪絶倒
　　上天竺
　　竹泉深秀处梵宇若天成亦自荘严相而无尘俗情此中消万虑谁道认三生小憩鸣鞭去行云出岫轻
　　湖心亭
　　春雨连宵傍晓晴进舟宛在小蓬瀛千重水树印葱翠四面云岚互送迎那有波涛惊俗眼毎因澹泊恱神情湖光设拟明如镜此是心心纯粹精
　　题漪园
　　峯分南屏峯水占西湖水竹阁与柏堂或自苏诗拟明圣景无邉左右逢源取【叶】维舟一朅览位置殊清羙两字题漪园记予初到此
　　浄慈寺瞻礼
　　峯色湖光萃羙处金防绀宇此间开絶无尘相染初地定有天花落讲台况为祝
　　厘伸众愿【浙中缙绅于此恭设经坛延僧众百员顶礼上为　　圣母祝厘】岂縁问景偶闲陪
　　慈宁夀比浄慈夀稽首我闻如是来
　　小有天园
　　蔚然深秀秀而娟宛识名园小有天新笋紫苞雷后埭落花红织涧邉泉清幽最喜树皆古防缀微嫌景胜前
　　新搆御书楼固好挥毫却愧米家颠
　　琴台
　　琴台非子贱传自米襄阳我不觧攫醳春温即景偿
　　留余山居杂咏【俗名陶荘】
　　路入絶尘路居真太古居湖山秀不尽此处独留余步步踏竒石声声聴冷泉香炉峯下湿一半借来悬穿石登丹梯凭楼出绿树旷观破天悭豪吟惬始遇把臂合佺乔决眦入寥廓振衣天气寒西湖真一勺防得留余意境福不穷门应髙大着徃事有于公
　　自苏堤防马至圣因行宫
　　山居乗兴憩留余泉白峯前可恋诸卓午沿隄策归骑为因封奏达中书【阁报间二日一发是日应至】
　　苏隄桃李畧过时油菜裳裳花正分付从人戒蹂躏吾民衣食此深资
　　双湖夹镜六桥横隄上鸣鞭防意行耕织圗邉浑似此偶因比望忆昆明【昆明湖仿此为六桥桥外即耕织圗育蠺种水田处也】
　　罢渔
　　石湖畧观鱼少观旋即罢西湖并弗观意亦故有在彼非出本浦移放由官买其利仍民得畧观当无碍【叶】究以事弗实作歌戒寮寀此则湖中物民业各分宰闻为【去声】备水虞数日禁捕采厥牛未蹊田夺之固无罪长官在爱民此事吾弗觧敖汉瀑摐摐吉林流浼浼何渔曽未经借此区区乃罢禁付之民网鬻资三倍
　　水乐洞
　　水乐探幽洞鍧铿果异常尽消诸虑处繁防八音塲非竹还非革中【去声】宫亦中商妙张洞庭趣何必问东阳【见苏轼诗】
　　理安寺
　　一径入深秀万峯森簇攒石桥原不隔莲界总生欢既狭中方濶凭髙望亦寛禅宁与儒异惟欲理之安
　　戱题虎跑泉
　　跑出清泉虎避居【是泉虽名虎跑而山中本无虎也】祗园想像得名初宗风信有能降者苛政将毋更猛于一带崖悬钟乳滴千年藤缀石华疎色声香味触都静便试茶瓯亦绪余
　　开化寺
　　萧寺倚江干江天畅逺观慧灯传浩劫寳塔镇洪澜庭籁生竹山春香喷兰坐欣诸品浄何处覔心安
　　云栖寺
　　路入琳琅个个青祛人尘是洗心亭七年幻梦谁叅破六字真言此重【去声】聴蝶舞花香自诠注瀑飞石矗孰流停修篁深处【轩名】忘机坐适可依然恱性灵
　　观采茶作歌【三月初二日】
　　前日采茶我不喜率縁供览官经理今日采茶我爱观吴民生计勤自然云栖取近防山路都非吏备清跸处无事廻避出采茶相待男妇实劳劬【叶】嫩荚新芽细拨挑趁忙谷雨临明朝雨前价贵雨后贱民艰触目陈鸣镳由来贵诚不贵伪嗟哉老防赴时意衣粝食曽不敷龙团鳯饼真无味
　　阅海塘作
　　骑度钱塘阅海塘闾阎本计
　　圣谟良【雍正年间海塘直偪北岸大为杭嘉郡县之患皇考特命大臣鸠工筑塘以捍之潮头遂渐徙南岸海宁一带沙涨数十里迄今廿余年全塘永固民安其业】长江已辑风兼浪万户都安耕与桑南北由中頼
　　神佑生灵永奠为民庆涨沙百里诚无事莫颂惟増敬不遑
　　咏煎塩者
　　一厯篷芦厰载观塩灶民樵山已遥逺釡海亦艰辛火知应熟卤浆配欲匀可怜终嵗苦享利是他人
　　观江潮作歌
　　楼名望潮江岸傍既到弗登有底忙登矣不俟潮一望杀风景事诚何当哉生魄为潮盛因縁恰值聊相徉是日未刻潮应至厯申那见涛乗江驾山张盖徒想像诗消醮退真荒唐江山小船迎潮惯【船名出江山县地方吏备迎潮者用之】觧嘲畧仿羯鼔腔金支翠旗光错落摐金撃革声铿镗俄顷江面潮亦至恬风辑浪非礌硠惟觉两岸隠増溜贾舶好趁轻防扬阳侯静敛沧波细一霎依旧天水苍昔闻厔沓战借借欺人惯是文人长或云乗舆百灵防伍胥文种心早降【土人谓潮头奋振者为灵胥潮其后如绵絮而少弱者为文种潮云】或云江走中亹后潮汐非比曩时强其然岂然付一笑涨沙惟喜资耕桑
　　敷文书院六韵
　　崇儒因广学设教幸敷文砥砺先修己圭璋待致君两京班莫羡三防董应勤讵尚饰其貎还应尊所闻江山诚助秀华藻欲祛纷棫朴真材毓朂哉鱼雅羣
　　再至云林寺
　　云林旧日灵隐寺两字
　　奎章殿额髙鹫石西来作屏障浙江东去见波涛诗裁谁则如骆宋禅派他犹分济曹香界若论真面目大都形迹粕和糟
　　过灵隠至韬光
　　谁道我无恋韬光那几盘满山红踯躅一路翠琅玕泉不见频响石如危转安金莲池半畆弗着钓鱼竿
　　赋得蚕月条桑【得留字八韵】
　　南国蚕忙猗猗桑正柔郑坰宁此胜漆水可同不彼斧遵林际懿筐遍陌头落枝嫩于篠采叶碧如油满箔方闻响盈箱预贺收西陵锡佳贶工女忌寒休未免妨羣作因之返六驺湖山非不羙讵肯为淹留
　　登六和塔作
　　初地诣坚固信心登窣堵二谛此俱融空色本无所三眀真浄域可以冺今古四天垂寳网落落闻铃语五云糺扶盖拥防龙象旅六鼇永负戴万刼奠江溆七寳胜荘严如是瓣香炷层层标实诠【七层皆辛未年所题扁额】厯厯凭证取江山识重巡欢喜生八部飏以细细风霏以纎纎雨造极朱栏扶旷览供仰俯扵己可忘忧扵民那忘苦廻首礼释迦徒羡曽何补
　　再题云栖寺
　　雨中偏合访云栖曲径通幽步不泥截竹引泉到香积动云移石作丹梯野鼯得意松间掷山鸟无心花下啼小坐烟丝泮清嶂一天霁景又堪题
　　诣天竺寺谢晴【有序】
　　浙省麦田菜花髙下芃郁羣称数十年仅见而桑叶隂隂连村被陇蚕事亦将兴矣数日以来颇觉雨多适以明日廻銮再至开化寺登六和塔遂冒雨访云栖四山蒙蒙雾重烟凝颇不易即涣者心切切念之传闻天竺观音大士甚灵应因遣人至彼祈晴及至云栖小憩精室则云防日出千峯朗翠感应之速有如此者是日原不拟至天竺此则有不敢不至且不忍不至者矣故纡道敬诣谢佑诗以纪实云
　　天竺重教特地行敬酬灵贶信昭明农蚕意羙微嫌雨吁祷心驰忽放晴匪为【去声】及时寻乐地早传翼日启归程大慈悲是观音愿应悉勤民一念诚
　　喜晴
　　前朝喜雨今喜晴可是吾心无定衡到处勤民祝时若此邦蚕并重扵耕
　　杭州启跸廻銮之作
　　展义原廑民瘼诹闾阎未觉异前逰时和嵗羙休过颂小补粗足讵觧忧间亦湖山频惬赏翻惟丝管畧嫌稠蚕忙矣休因误肯为宜诗镇滞留








　　钦定南巡盛典卷五
　　钦定四库全书
　　钦定南廵盛典卷六
　　天章【丁丑　江南　山东　直】
　　诗
　　自嘉兴一日至灵岩驻驆二首
　　檇李至灵岩一百卅余里舟行縦顺风比至亦晩矣长隄可跋马笃速便且驶易马行逾刻风防落后已北南殊所习其别乃若此谁挂翰林防【布防有大书翰林者是日所见故戱及之】昼寝方隐几前行马及之舣岸行且止【随行无事之舟率令前行是日昜马由隄行及之故反落后】谓后落后劳彼喜逸无比饱食倦且眠夜到亦可耳
　　易舟寳帯桥取道石湖寺跋马上方山复行廿里地申刻至灵岩罨画峯愈翠坐我临湖榭太湖在襟袂非歴半日劳那惬无穷意来往已半月弹指讶何易
　　再逰寒山别墅
　　灵岩纡防跸所为逰寒山春晓宿雨收千嶂泮轻烟遵磴下髙峯天平在目前此则姑舍是已悉率戒盘过岭不五里别墅爰至焉嶻嶭屏陡壁逶迤枕平峦渟为半亩地激为千仞湍随宜置亭阁面势抱林泉昨去落梅英今来绽牡丹今昨信幻耳来去亦傥然凡夫果不凡即境知人仙中心以藏之句留苍岩间
　　清晖楼
　　架木为髙阁疏泉得廓池淙声阶下聼秀色坐间披笙奏新篁籁衣沾宿雾丝景参米氏画神防谢家诗
　　聼雪阁叠旧作韵
　　宧光凿石处引泉堕潭底其上有别墅我昔闻名耳今来乃一寻两竒信并美而此旧所赏亦可称观止映心镜如朗蠲俗园成喜拟水为雪得水原雪之始请君防耳观聼可弗聼已
　　逰狮子林【苏州府城内】
　　早知狮子林传自倪髙士疑其藏幽谷而宛居閙市肯构惜无人久属他氏矣【今为黄姓渉园】手迹藏石渠不亡頼有此【石渠寳笈旧藏有狮子林圗为倪髙士真迹】讵可失目前大吏称未饰【叶】未饰乃本然益当寻屐齿假山似真山仙凢异咫尺松挂千年藤池贮五湖水小亭真一笠矮屋肩可掎缅五百年前良朋此萃止浇花供佛鉢瀹茗谈元髓未拟泉石夀泉石况半毁西望寒泉山赵氏遗旧址亭防乃一新髙下焕朱紫何幸何不幸谁为剖其防似觉凡夫云慙愧云林子
　　诣
　　文庙行礼
　　文庙建城南相传钱氏园仲淹得斯舍胡瑗聘还尊惟是重经术何尝计子孙【相传文正得此园形家以为子孙当世世科甲文正乃舍之以为府学云】短长相较量终觉胜于门
　　过紫阳书院叠旧作韵
　　书院临泮宫讲学兴贤俊斯为储材地董率尤当慎潜老宏章寄相让如亷蔺章更闽中人紫阳道应振性理无竒言躬行敦至训人已审所为改过要不吝去华以就实素位惟守分克己茍弗力外染将乗衅适因礼至圣宫墙仰数仞过兹接诸生为诵朂新进暇当付剡藤挥毫意以运
　　苏州起跸作
　　金闾三日畧延留凤艒平明启跸邮恵瀑重期清入聼灵岩回望翠凝眸岂无余意民情恋更有殷忧河务筹况复秣陵亟徯我便当减从一为逰
　　恵山寺叠旧作韵
　　峯峯晴色濯新螺绀宇珠宫借巘罗希有秘珍永寳四率成佳话实堪多春泉石罅淙声细新竹风前弄影娑文字禅虽非本分要因净业悦陀那
　　题漪澜堂
　　一清照镜光新耐可含风漾细沦印满半轮千古月入龙凤影数竿筠题名乍尔懐苏轼肄业还应忆李绅笑我匆匆催骑去岂云潇洒个中人
　　若氷洞
　　我昔抚石甃己爱冽且泚今探若氷洞更识泉在此牝谷孕灵液乳穴淙神髓九夏其中寒而况三春尾不可以久立岩斋聊徙倚展书悟为学进歩讵可止澄懐对有源静观懐无始斯固太古然何乃称陆子
　　寄畅园杂韵
　　水云佳趣罨檐楹【轩名园中十二景之一】过雨林岚满目清也识舟行纡十里奈他泉石系崇情
　　逺峯近巘滴新螺清旷名园一再过异世一家能守业犹传鳯谷昔行窝
　　九人六百有余嵗前度曽因佳话传硕果今惟四好在了知夀者相非坚
　　松篁深处小逍遥紫绽藤花缀几条今日山姑且置闲闲塔影见髙标
　　自无钖放舟过丹阳驻跸方渎桥之作
　　廻銮将幸徐金陵应必至六朝文物邦访古吾素志寕无数日留复恐归期滞无以毎趱程原非为逰恣今朝遇顺风早停颇无事宣传驻方渎一百卅里地毘陵及曲阿瞬息度次第众舟多不及中途瞠乎弃乃悟有快心即有不如意
　　驻跸金山
　　扬子乗波换防定光遥见石排峯吴头越角才经揽浪静风恬幸毎逢万古东流目逰恰一时佳景兴飞重往来屈指刚弥月尔许青山两岸浓
　　慧居寺八韵
　　寳华深秀处问路记吾曽是日观民暇青春佳兴乗梵宫迎马迎﨑迳破云登戒井谁当汲莲池依旧澄六檀身口意三寳佛经僧净业遵毘奈禅机谢慧能
　　璇题千载焕【寺旧名圣化隆昌　皇祖南廵时易今名】　饴慕一心増小憩催行辔耽斯理岂应
　　逰栖霞山
　　第一金陵明秀山所欣初遇足空前画屏云罨紫峯阁乳窦春淙白鹿泉梵业镌碑尚隋代浄因舍宅自齐贤
　　更谁凿壁名纱帽只恐平原意未然
　　紫峯阁
　　一峯杰众崖巅绚霭凝岚秀扑筵不是匡庐瀑帘侧也应名托李青莲
　　春雨山房
　　山房号春雨雨景一斟酌万籁静亦悠诸峯翠如濯烟丝织空罗云片张油幕农夫早歌舞行路来憩乐冁然笑子瞻曽是曾弗着
　　太古堂
　　水态将山致都观唐氏诗何当蠲万虑来度小年时
　　驻跸栖霞行宫作
　　建业路由西栖霞适可栖声名冠白下树木见萧齐一宿诚多费诸峯率入题山房春雨足【春雨山房是处旧名也】颇望霁光防
　　靣势延清瞩林峦景未藏流银响琴瑟依緑抚琳琅藻绘信何有茅茨觉倍强漫重举僧绍傲志恐无当逰摄山栖霞寺用尹继善沈德潜倡和韵
　　久闻摄山名秀如玉而冠僧绍小隐处髙节古今羡拔地百卅丈嶤峯凌碧汉众山皆在下如翁视童丱画石及落星歴歴皆可按图经昔羶芗久矣系清恋兹来縁省方乗暇逰禅院苏民厪解泽对佛愧止观咨尔肆觐牧峻宇何须辨
　　山房号万松屧歩寻深迳孙枝貎已苍侧榦形犹正何况古乔者孰不见生敬几赦斧斤刧益凛氷霜性拂星自成景吐云应号庆偓佺曽遗尧养真称战胜又如啇伯夷乃得清之圣层防一登临民瘼当前凭元气复也无谡涛何心聼
　　古人亦有言枕流而潄石不可无此意爱斯淙复峉悬崖仲璋琢其佛四十尺松撑云态破竹迸埓形坼盘拏互轇轕如盖亦如帟可以谢栋梁永此安岩壁峯回路转处化身更千亿既不辨异同谁更分主客渫泉得品外盘陀聊憩息轩渠笑陆羽未遇此真脉跑曽闻有虎名得因逢鹿毎吐云英英亦浸月漉漉
　　其始乃何年太古此涧谷藓痕石缝间细注才漩洑闻自停跸阶下完成瀑斯事属偶然不必称更仆傥来还傥去谁欤享清福回首与山僧付尔聼真筑【山有白鹿泉日久就淤大吏于此建书室备憩因稍为疏导遂成巨流飞瀑奔注冬夏不竭云】
　　昻首最髙峯巉岩拾级上药草堪摄生含芳袭人赏北地见大江颢气漫漭吾懐与之如廓然坦荡荡忽忆东坡翁赤壁曽独往俯凭夷幽宫长啸发逸响其气盖古今其景融机象斯逰可同乎吾惟企遐想
　　借问夏谚中逰豫縁何事江国灾祲余如伤犹未置嗟尔在位者孰非民攸塈迩来闾阎况畧悉巡春骑縦云免沟壑未称富蒋芰矧兹乃所见宁无未见际供奉尔勿劳徒劳亦奚异踏阅便逰山闲挈诗人俪索观赓其章匪侈词华丽【尹继善入山阅工沈徳潜偕往故有此作】
　　万松山房
　　万松春晓坐山房雨后千峯濯翠光因迥为髙歩入古受宜得趣意延凉闲聼倚巘涛翻鬛极眺铺阡浪摆芒讵事逰山欣惬赏为民额手庆宜旸
　　幽居庵
　　緑云深夐处结屋号幽居不辨明【僧绍】张【瓌】昔真堪师友予羣峯围峭蒨丛桂映扶疎想见伊人致徜徉赋遂初
　　登最髙峯望江放歌
　　坐井者不可与观天窥隙者不可与决鬭鹏圗南技穷于居笼骥空北术乏于见囿得逸于劳见逺于髙茍不造极安识括苞吴头楚尾云岛风潮上下亿计刧东西万计里魏吴相割据金宋互兴圯一枕觉槐隂乎其小矣谡谡天风拂须荡胸涛入耳砰磕铿收防息檝羣避蛟龙孰知坐峯顶者豪吟虚阁之中霁光下照弥平野菜黄麦緑真宜农
　　太虚亭
　　太虚亭縦纵遥目一片晴光千里俱快意不闗林壑美却因农庆忆杭苏
　　登燕子矶观江
　　峭壁捍长江探竒胜絶防目穷空宇合耳骇雪涛淙鴥鸟瑞殷祖泥驹造宋邦从来称守德天堑讵斯漎
　　逰观山山永济寺
　　濵江得初地插汉俯诸天铁鎻连飞阁金防阐福田涛声风里立花色雨中燃黙黙今何在彼寜非大年【黙黙和尚向住此寺年百矣辛未南巡时尚矍铄出迎今已示寂云】
　　驻跸江寜作
　　龙蟠虎踞古神区展义观民六辔纡讵彼迤南山水境曰兹鉴夏帝王都春前耕植羣犹力灾后阛气幸苏解泽有何遍黎庻怜他爱戴不谋俱
　　泛舟后湖揽古
　　太平门外蒋陵湖春波演漾含新蒲鸣榔烟水入深处濯清因以为清娱忆昔繁华乐逰苑穿池肄武陈舳舻熙宁泄水号济困实与青苗意不殊胜朝乃复事开浚洲上置库藏舆圗即今陂沼静无事鱼鰕者往同民俱轻舟自谓忘机矣何乃纷飞鸥与鳬
　　大报恩寺
　　南朝四百八十寺惟有建初真最初歩长千巷寻觉路想赤乌年创佛庐放烛天光镇如彼登凌云顶记曽予拾级耸眸姑且置千秋兴废慨慿余
　　雨花防口号
　　崔巍雨花防迹传梁武帝云光讲经致雨花防城不救嗟何济文殊问讯维摩处乃有天花散天女一之为甚可再乎著者空捶涂毒鼓
　　秦淮歌
　　祖龙东巡压王气通淮凿防方山埭痴心虑后五百年讵知亡秦在二世长源因此名秦淮萦纡建业逹江隈时塞时流异沿革秣陵终免淮为灾六朝往事难寻迹王谢燕飞谁氏宅风流江令倦逰归惟见秦淮依旧碧杨吴窃据筑金陵清波溶溶乃贯城十六红桥夹两防蜀娇越艳扬新声千金买笑轻一掷纒头锦是寒女织防称盒子鬭新竒薛鸭袁羊饤珍食而今功令禁俳倡歌楼舞馆都荒凉烟花丽景縦逊昔瘅邪敦朴诚良方
　　赋得鸿渐于陆【得时字五言八韵江宁试士子题】
　　懿彼三同鸟玩兹上九辞陵终莫之胜羽可用为仪胎产则成幻天冲或有时去容郭瑀指来必季卿随鳬乙任呼耳毳毛岂恃其稻粱原得致矰缴底湏施薄汉雁斯后载旌骑早知寄言观国者尚励贲来思
　　灵谷寺
　　钟阜东南寻道林蔚然深秀松森森溪光山色宛其识钟声旛影空【去声】人心八功德水清且泚梵天震旦何彼此更闻左侧琶琵街鼓掌响应弹丝起非神竒亦非邪滛世尊早明示其防干闼鼓琴山河大地作琴声迦叶作舞亦复如是而已矣
　　阅兵
　　建业开牙驻禁军
　　当年深意守惟勤安时要忘忘危日诘武宁当视具文八色旗分光耀旭千行士厉气凌云方行禹迹无非事
　　大烈钦承朂□闻
　　题鸡鸣山
　　元黄剖判初江流山即峙山不自道名名况非其始六朝称鸡笼或云因形似易谓鸣者谁纷任后人揣汉魏前无闻时寜未有此或开处士馆教授传经防或创浮屠宫清净演禅理我来畅逺目元武澄见底欲倩扬清波称谓一以洗
　　逰清凉寺
　　石城礼香界此路旧曽经净业真称白好山不改青欲寻辛未句因上翠微亭触景成新防清机悦性灵
　　石城歌
　　依岩捍江据地利建置缅懐吴大帝舟师风利不得停一片防幡遂由出宋吞齐并相割争石城几阅凡与荆
　　袁粲虽死固未死禇渊俨生何谓生省方偶此经层巘百雉埤堄犹完善孝陵缔搆想当年金川门开瞥转眼
　　风雨中晦明宛右顾兴悲应不免吁嗟德险守鉴兹及其守兹则已晩
　　朝天宫
　　冶城谒琳宇竹树欝苍苍吊古懐王谢遗风冺宋梁縁山飞紫阁守汞鎻丹房顾諟吾恒悃宁同尚老荘
　　牛首山
　　聊以万几暇游兹防阙山丹梯登觉路白业访禅闗钟韵响还静吟情搜亦闲隙中窥倒影【寺西侧一殿阖防扇则阖寺峯形塔影皆倒影入其中实一竒也】尘念此都删
　　江宁回跸驻栖霞作
　　三日金陵驻葆旌观民率己悉民情尊亲岂可不羣戴疏瀹都縁繋别营【将往徐州阅河】襄邑四乗将阅坝摄山一宿且随程较农所愿收春雨逰景偏欣值午晴
　　玲峯池
　　天池一峯顶泌旱暵不竭潦不溢岂许凡鳞个里藏时有卿云波上霱南齐隐者枕潄日那见红亭崖侧出为幸否乎泉自知俯清聊尔怡神谧
　　石梁精舍【即明僧绍隐居故址】
　　髙防迥榭颇宜烟峦揽结幽竒遐想南齐隐士尔时未必如斯
　　万松山房
　　一迳惬心赏数间容膝安涛声晴亦雨盖影夏应寒疎固宜清寄宻宁碍畅观由来无不可彷佛在田盘【盘山万松寺为十六景之一】
　　叠浪崖
　　海涛称排山崖容谓叠浪称谓岂本然名字出想像【叶】翘首盻层峯诚有翻波状谷神不独工氷夷宛相向僧绍昔乗桴依稀于此放
　　德云庵
　　英英霭霭镇氤氲路转禅房花木分那共阇黎举公案诸峯都见德山云
　　九株松
　　观象为干数合阳竒形古貎郁苍苍摄山拟作香山唤九老居然防防昌
　　玉冠峯
　　旧名纱帽峯嫌其近俚适和沈德潜诗得句云久闻摄山名秀如玉而冠即以昜之
　　宇宙以来便有此秀拔江南鲜伦比六朝近始著称物持以名之岂其理彭泽不折五斗腰科头散髪常逍遥假使贲然白驹赋夏收殷冔或可招廻峦沓嶂叠崚嶒我欲易名难揣称诗老沈得竒句神传机辏真絶胜僧绍有知应黙肯崔琰何人敢尔能
　　驻跸金山
　　栖霞跋马莅江干恰喜轻风不动澜舟系石簰才过午级攀雁堵畧生寒云来气接巫峡逺月涌轮髙海峤寛饶得苍岩泐新句他年又作旧题看
　　观涛楼
　　地据江山胜楼临潮汐竒慿观悟有术妙理契无为月镜光明印风纨澹荡披惊涛曽未睹允翕幸裒时
　　渡江驻跸天宁寺
　　春江浪息晓风轻片刻瓜洲跋马行舟易长川广陵近岸临别馆午天晴讵縁问景常探胜要为筹河便趱程舞榭歌防都不系繋吾懐者是民情
　　逰平山堂
　　卓午行宫颇无事偷闲一再至平山花辞骀荡红纷雨林报清和緑可攀逾月风光易尔许千秋吟咏检其间何当向者留新什早泐苕华待我还
　　命筑髙邮城外石隄诗示董事诸臣
　　河水日以髙河隄日以起漾舟度髙邮城庐见隄底无计使之与隄平生灵所繋惊心视前度淮城命砌石兹审缓急畧可恃无已下防仍用之糜帑固非所惜己愧我犹无疏瀹能责人尽职斯非理巩固崇墉保障资费期实用而已矣
　　运河行
　　运河之水东南流催漕风向西北逓风水胡乃太相造物节宣有妙意顺水行舟南者欣顺风扬防北者遂是谓天地之大公往来无不资利济顺风复希顺水人不知足矣聼斯议
　　阅河示总督尹继善副总河嵇璜
　　皇祖辟清口启闭因时制髙堰障淮东三坝尾闾置侵循湖渐寛颇有弗容势辛未亲相度因命増筑二其三势实危乃得开信智【髙堰旧设三坝洪湖资以蓄泄伏秋湖涨至弗能容辛未南巡阅河命増筑其二与三坝而五以仁义礼智信为次逓相宣泄智信二坝非涨极弗得辄启】多泄堰则固髙寳潦必暨其间亘运河诸坝复鳞次车逻及天然昔人具深意不得已乃宣宣欲有次第而为下河者闭坝坚持议一再偶获幸【前河臣髙斌坚持保防下河之议髙寳田庐初得其利迄以壅闭致溃】未可频尝试所以癸酉秋上下咸被沴其心可矜谅其智诚愚昧设云鍳其辙保隄则了事开坝孰不能灾伤将嵗逮审度权节通时刻谨消息【叶】五言慎大端推行慎所自
　　防和
　　皇祖览淮黄诗韵
　　竹箭东流川气黄清淮交滙癸壬方
　　六巡劳己无所逸
　　一念勤民如视伤休息恒闗足衣食赈蠲敢靳救灾荒宣防前嵗心犹惕即看洪波沸泆汤
　　阅髙堰工有作
　　癸酉秋之月沴气行江南浊黄潦日増清淮涨复添清口不能畅五坝尾闾渰而何胶柱者前议持愈严天然坝弗启为虑下河渐究之乃大溃匪爱害倍兼髙寳危城郭兴塩壊闾阎上下两俱败何有修防谙其时河复决夺溜浑波淹不亟事堵筑将虑洪泽占【叶】岌岌数丈堰水连堰靣亿万淮扬民殆哉奚忍谈立命重臣往分任各勉担【是秋洪湖涨决髙邮二闸而黄河复决铜山南徙特命舒赫德刘统勲等往来董率堵筑】茭楗莫惜费齐郑助料佥【在工物料皆命山东河南转输速济】其冬乃合龙同日逹奏凾【二闸铜山均以腊月十二日合龙同日奏至】善后慎在兹渗漏可视凡培髙斲山骨取固灌米泔因工赈灾余庻民来畚锨阅嵗绩乃奏缓急庻可谌【叶】崇墉兹临视咨度停廵骖终无永逸防忸怩惟益慙
　　渡河驻跸行营作
　　蒇事南廵此渡江五旬余日白驹过桃花水后全消涨天后风恬不动波彭沛萦心劳相【去声】视瀹疏蒿目叹如何陆程计里应须趱武帐聊欣习惯多
　　将往徐州阅河命简亲王竒通阿率众防卫
　　皇太后先至山东灵岩行宫驻跸减从登途八韵纪事【有序】州维禹画方见雅歌溯开国于大彭指名都于西楚聿自澶渊既徙遂当黄水最冲比至迩年益为险要当怒涛澎湃之际束于地狭则势激而成危迨浊流濔漫之余分于力弱则沙渟而致浅中易阻上游受倒漾之灾旁出多歧支渠有夺溜之患频年告祲劳负楗于公卿邻壤不登嗟释来于黎庻披图蒿目曽无长防之可施覧奏増夏孰则成劳之可恃乃者翠华时迈清跸言旋相望数程亲临周视惟是经途沮洳掖
　　辇非宜抑亦绕道遄征轻装取便爰简亲藩而卫从先驻胜地以憩留民事筹咨计往还者旬日
　　慈顔载觐奉
　　色笑于晨昏律谐八韵事述五言
　　禹迹久湮废尧灾毎大投汉曽通钜野宋已赋黄楼近嵗溢淤垫乗时欲酌筹
　　安舆遵故路减从指徐州永逸诚无术预防要有谋防谁陈贾让佑独吁阳侯所恃茭兮楗还虞伏与秋未观愁弗置观亦祗増愁
　　钦差工部侍郎梦麟总河白钟山等奏报荆山桥疏浚工成命议叙董事诸臣诗以纪事
　　去年秋溢孙家集大事茭楗塞决口余波泥淀荆山桥微湖路塞水不受连延数郡被灾沴未涸春田农束手加赈聊以救目前善防亟为筹其后冬官之亚适随銮相度疏排汝其【叶】南北河臣【江南总河白钟山河东总河张师载】胥本责毋分疆界连臂肘集役偹物发帑偿守土臣职晋也就【叶　安徽巡抚髙晋】同心合力勉宣防岂在清尘供奔走瀹濬两月工始成荆山水泄四臣奏【叶】二麦虽已失饼饵大田庻可播亩酬劳奨绩尔则应消患致和吾益忸
　　赐河道总督白钟山
　　南巡江国周遭歴不使河干负弩朝嘉尔导疏合优叙肯因小节课臣僚
　　安澜
　　龙王庙六韵
　　皇考勤民瘼
　　龙祠建皂河层甍临耸坝峻宇镇回涡
　　毖祀精诚逹安澜永佑歌彭城将往阅宿顿此经过捍御方多事平成竟若何所希
　　神贶显沙刷辑洪波
　　旧邳州
　　艾阳迁业
　　圣恩留【康熈己巳年始改建州城于艾山南】患自羊山初改流一片白波浮故垒土人犹道旧邳州
　　七坝
　　西来近彭城川狭河益曲曲则名生工搴茭事修筑昨过夏家路七坝兹经复叠苇御洪涛洞心吁骇目尚闻水工云如此不一足救急固云可经久诚非淑以官为家者方借资津漉譬如人无疾爬搔偶成毒毒已杂方投祸多鲜见福
　　所过示总督尹继善巡抚爱必逹
　　所过沮洳乡民艰触目是入疆觇田野大都荒芜矣髙地纵种麦或冀半收耳低地麦复涝青黄将安恃翻犁播禾黍复苦无种子官借虽有例吏胥无己罪固孔距心吾岂徒责己方伯日随銮尔我同见此设更无实政责又将谁委方面逮有司如臂之使指其遍歴穷乡民瘼周详视开仓贷糓种加赈赒流徙惠必使遍霑仍
　　防螙役技最哉各尽心庻俾疮痏起
　　麦田
　　麦田状不一髙下顿尔殊髙可望饼饵灾后口聊糊下者春即潦根黄苗半枯哀哉防防民食将近夺乎加赈至夏五仓储嗟无余博施古己难况多蠧役徒岂如接青黄各为足食谋见髙固少慰见下増忧吁慰不抵忧多民艰纷跸涂
　　渡河驻跸徐州作
　　画州思禹绩建国缅尧封楚汉惟蜗角山川实地冲澶渊徙以后渤海入无从迩日淤尤甚防秋防预供用爰纡六辔都大为三农恬浪徐鸣桨洪流髙指墉惊心斯创见着意敢辞慵寜更言多费惟勤救鞠讻石隄筑一律【徐州北靣防城有石隄而东西皆土隄命易之以石】苇埽胜千重惟是补偏计曽无永逸庸黄楼读昔赋宋代即今踪谩诩新沙刷【水工云近日城下黄流较前刷深三尺许】寅哉兹偶逢
　　灾余
　　灾余疠必行古人言之矣将为徐州行大吏云宜止去去闗民瘼宁忍复避此铜山莅古邑菜色嗟惄视蓝缕鲜完衣踉跄或无屣实泽果遍及仍然故何以太医虽庸医玉缺珷玞美四乡分往救所司拨药耳【叶】斯固子产恵应胜魏公指视尔伤曷瘳曰予愧无已
　　彭城河复
　　苏公河复昔非复彭城河复今仍河何以谓之复解嘲聊尔为斯歌汉唐以来通钜野烧草不属无如何浸滛吕沛渐多事川狭涛怒腾盘涡然惟宜合不宜散合资刷沙离渟波斯流虽古有成语徒见其害利则那去嵗夺溜孙家集中力缓沙淤多隄旁水志度分寸泥停五尺髙益加桃汛汤汤已拍岸伏秋转眼难延俄用是切切愁弗置纡程歴覧亲研摩下防仍惟事修筑易石巩固周遮罗水工喜称渐复旧数日顿尔形迁讹三尺沙刷余二尺志在敢饰虚言詑此亦偶然慢过颂灵实昭矣感不磨
　　逰云龙山作
　　彭城驻辇厪河防咫尺云龙戯马旁本意原非是山水偷闲聊复访苏【轼】张【天骥】翠峯夏首闗林叶緑野风清泛麦芒底事今来艰迥句为民筹济为民伤
　　大士岩
　　峯有飞来像岂无色空空色定同殊普门诚切宏慈愿利济应殷此际夫
　　试衣亭用苏东坡韵
　　瓮乏黄虀身缺衣民艰露冕访斜晖祗余恧若先忧切那有轩然逸兴飞
　　放鹤亭歌
　　水石岂千年羽衣早翩去何来云龙顶依然有其处疏轩眺逺栖嶙峋阶前亦立胎仙羣坡翁公案一重唱尔时更有张山人青山緑野古徐州黄河之水东南流本意登临豁逺志宣房深计翻増愁
　　戯马防用谢灵运诗韵
　　谢客昔揽胜摛藻蜚白雪逸志托邱园皜皜秋阳洁西来为筹河彭城此驻节导俊无良方俾乂资贤哲旋顾灾余民食乏衣并缺八珍为弗甘宁能畅逰悦云龙有苏迹秀色城头列途便防头寺【即戱马古防也】清词记一阕放鹤已憩骖戯马慢停辙寄言赓佳作伊人所懐别汲古缅心藏抚今惭治劣
　　孙家集
　　去嵗霖为灾漫滩遂夺溜【上年秋汛后黄河漫溢孙家集是处本无隄工以备盛涨例扵秋汛后补筑水冲沟渠而富勒赫漫视之两年未尝补筑遂致成渠夺溜特命尚书刘统勲督工堵御河流始复故道】先事防少疎祸致不可救非人用鳏官吾过其谁售连延淤荆山齐豫胥涝遘用是深厪懐王臣课奔走捍御筑决口疏瀹通下就今来阅崇隄未雨为绸缪【叶】层层牢闗键切切防渗漏此诚燃眉计秋遥奚善后
　　登黄楼作
　　岧嶤杰构俯徐城黄垩还存玉局名作镇千秋彭与沛祀贤并坐弟和兄【楼中胎塑子瞻子由像】我诗杰句真无就夫子当年妙独成【二语櫽括东坡黄楼诗句意】太守为民犹切意况吾饥溺敢防情
　　再题黄楼用苏东坡韵
　　黄楼登不可无説更读苏诗引兴发上惟青天张幕圆下有洪川流笏滑脱胎髙坐两贤人便欲拾级嫌尘袜遐想九日胜賔筵痛饮豪歌鹦鹉呷亦未因乐防忧民隄筑王尊督锱锸我来黄水虽刷沙灾后饥民景怜煞北瞻沛沛开霸图南望云龙罗梵刹城头曽不淖泥侵河中亦有鸣榔轧即景都弗减愁懐解嘲险韵聊吟压泗水无从觅津滴楚山依旧围齾嗟我羣黎乏衣食那有千村畜鸡鸭违议纡程切痌瘝讵同揽结寻苕霅【初议至徐州阅河大吏佥以顿次为积雨停潦所侵经途淖泞多方沮止朕以筹河恤灾非事逰覧不可中辍排众议登程连日晴明安驱周覧一如初指】
　　渡黄河
　　春巡来往六乗舟总喜风恬济巨流民务河防予并厪
　　天禧
　　神贶众防庥越山吴水别江国齐郡燕畿指陆邮只有此都人太鞠不堪蹙额望廻头
　　荆山桥歌
　　石桥三里许以长如虹蜿蜒饮两塘南北咽喉形胜控春秋节宣计画良东接睢邳耕桑野西连丰沛王霸乡我曽坐照资利渉发帑修筑乃如常【乾隆丙寅发帑数万修桥至丁卯年告成】徐州省方今回跸路便因度斯舆梁去嵗孙工河夺溜闻道经此东归洋一百余孔不足泄其时水过桥靣强水过沙渟半淤淀微山遂壅趋壑方畴咨督课速疏浚即今尾闾才通航吁嗟民艰触目是善后之防犹茫茫
　　入山东境
　　去去雁鸿减行行鸡犬繁一朝浑别省百里易方言对此慰诚切过来愁尚存乱山合沓处回首是彭门
　　韩荘闸
　　韩荘界微湖蓄水以济运犹恐春水弱冬令例疏濬去嵗黄渎溢壅遏湖流顺泛溢连运渠无从辨隄堰即令漫縴道转漕迟北进荆山近虽剔十未减五分立马望汤汤播种待数郡艰矣筹何防恧哉念民困
　　防防截漕十万石为徐州凤阳各郡县仓储之备诗以言志
　　加赈至夏五民犹未免饥平粜及借种诸政命齐施常平虽积贮展转将无遗我身纵北来我心每南驰彭城实亲歴瘟疫方时时不待监门圗目覩嗟流离鳯阳所属县闻亦同沛徐【叶】恵但施经见向隅岂其宜夏非截漕时灾重不可泥【叶】分贮补仓缺缓急可赖之与我共治者宁非良有司体此在抱心推行其善为
　　麦色
　　麦色北来日胜前黍禾铺野润芊芊含风沃露清和月逭歉希丰齐鲁田境不灾荒方讲让戸多弦诵自兴贤萧丰均是吾民耳鹄靣鹑衣剧可怜
　　诣
　　阙里瞻拜
　　去嵗躬亲奠
　　素王廻程重谒
　　庙堂皇谁知献馘翻成僞【去春以上年平定伊犁亲告阙里启跸时适得擒获阿睦尔撒纳之报久之乃知防楞等为贼所绐轻信妄奏】遂致余氛更搆殃【逆贼既未就获飏窜哈萨克其余孽尼玛等复与噶尔藏多尔济纠结为乱】岂碍告成斯局定曰惟声罪不庭方
　　祖功
　　圣德胥垂佑在泮行歌载辑章
　　驻跸古泮池之作
　　古泮城东在鸣銮此日停壁诗宛隔嵗【去嵗驻跸于此壁间留题】庭栢只常青自较氊庐爽况看石沼渟卑宫近思训切切志遑寜
　　皇太后车驾至防安行营问
　　安纪事
　　纡程十日徃徐州齐甸言旋傍麦秋趋谒
　　起居倍常敬惨舒民气
　　奏从头
　　谒
　　岱庙六韵
　　春巡限定程望
　　岳寄遥情用趁回涂便一申肃拜诚震方惟
　　帝出寅德肇人生仰载无私祷祈年有屏营英云龙寳殿佳气防层城退憩寻环咏【环咏亭在庙西侧四壁刻歴代逰人诗】诗裁不易评
　　登防山作
　　合云亭度栈萦纡旬嵗重教履巘途昔日今时浑不隔登封防禅总无湏傥来忧乐亦矣矣试问山川亦异乎昻首天门三万尺到因歩歩积工夫
　　壶天阁
　　迥阁昔经坐今来无复登攀跻縁未暇揽结识吾曽碧水自深涧白云指上层勒崖多旧句歴歴可明徴
　　廻马岭
　　昔人回马地进马跋岩扄夫子有明训功毋一篑停
　　朝阳洞
　　当年题句处洒扫备延停云栈有翘白岱峯未改青不教镇留憩縁是旧曽经率以劳为逸天门即叩扃
　　十八盘
　　犹记昔登十八盘坦途髙架丈余寛曽因过费饬方伯率为趋平奉
　　大安【戊辰防奉　　皇太后安舆登岱有司架木为栈道险竣皆成坦途兹来朕防马以登不令架木】今度挥鞭吟马上不教仿栈辟云端石梯拾级千层迥却喜嶤峯本色看
　　登防山防依
　　皇祖诗韵
　　春月南巡限程迫题诗兴寄碧峯头设如两度皆空过【辛未及今丁丑】终觉一心太率浮谒
　　圣才辞曲阜县登山遂至防安州乾坤普照
　　天襟廓景仰
　　奎章万古留
　　瞬息十春岩电影年来忧乐忆从头谁能石上三生认且看烟中九防浮幻矣仙踪谢蓬海悯哉民瘼指徐州云巢若问前巡事【岱顶行宫名戊辰三月孝贤皇后得病实扵此】　□洒空庭不忍留
　　登玉符最髙峯得四百字
　　春廵气尚寒有兴未登眺清和兹返舆日长况早到宇宙最竒处空过山灵谯设如逢炎暄挥汗亦何要时景值佳防况鲜几务告邂逅不可失一畅智仁乐园北启便门不必命旌纛肩舆陟崇椒林鸟为前导嶊崣罗疏峯威纡列层峤陡壁若无路一线穿林徼或如田见龙或如雾隐豹或雄以狰狞或深以窅窱或秀若丹青或壮若廊庙树抱石为胎泉飞峡成调山花霏细芳山禽逓幽噪歴歴所揽结朗朗开懐抱舍舆还进歩何借笻屐趠初至半室岩厜防以栅窖方状俨维摩不着天花落【叶】为想诗僧逸顿息尘縁閙蹑险扪烟萝洞有白云号肤寸一脉起泽应三农祷证盟功德顶调御真古貎巢鹤最髙处仙胎宛可召应接乃无暇竒观拱四照南瞻日观峯是我昨所造北睇鹊华翠云中辨隠约其东朝公近疑聼声摽惟西乃豁开来路盘崖隩已觉鲜其匹便欲观其窍设匪片时劳安识无穷妙苍然日色暮归路寻旧峭忆昔可公辈别传西竺教想亦巢许流林泉寄笑傲侵寻事荘严逐末吁可笑其师若有知弗许头应掉有为法终幻成壊像相诏犹然冀施檀云有福田报松隖坐静观万縁信谁觉忘物我未能吟懐且推敲
　　防奉
　　圣母懿防启跸还京纪事【有序】
　　徐方时迈
　　鸾驭暂违曲阜言旋
　　帷宫载觐迨玉符之胜境泉石蔚其清凉聿奉銮辂于名区饮膳调其防适廼颁
　　懿训俾速星言奏小憩以同行未防
　　慈允用首途而遄发仰体
　　圣懐中宫率嫔御以承
　　顔亲藩整师徒而扈跸稍稽旬日伫待
　　起居诗纪五言情抒六韵
　　南巡三阅月北至近临期
　　方泽躬禋祭明庭胪选时皇都程尚逺
　　慈驭速非宜况
　　喜名山秀欲
　　留几宿颐亲藩简防卫宫眷毕追随
　　懿命闗勤政前驱
　　志敬兹
　　过运河
　　一水宛分赵与齐浮桥饮练接长隄去才弱桞含烟嫩回看来牟摆浪萋较雨量晴以度耳慰丰愁俭亦纷兮
　　仆人惟识皇州近挥防谁能惜马蹄
　　防防免济宁鱼防等五州县积欠诗以纪事
　　齐南五州县去嵗秋霖伤荆山不能泄率因河为殃春廵始知然督课疏濬忙兹来问涸土一半才播秧其余尚沮洳安可冀秋粮无收则赋艰灾黎焉能偿亟应筹抚防讵可言出疆【是日已德州】加赈至夏五更无施惠方亷知负逋赋其数十万强槩与豁徴输闾阎俾乐康羣赤庻少苏努力西成望
　　红杏园
　　树罗红雨庭莎深緑云去来原未异春夏若为分榭较氊庐爽池饶氷沼文田田见莲叶龟戏诵清芬
　　驻跸赵北口作
　　万桞跋长隄江乡景重题谁知今赵北大似向杭西鱼鸟悦人意蘼芜惜马蹄渚宫乗爽到云水盻清凄徃来三阅月潇洒一凭窗了识隙隂速未能尘意防风漪青草接沙渚白鸥防欵乃云汀外渔舟唱晩腔
　　新城道中
　　北来麦益佳黍禾亦日好自此晴雨时西成冀万寳迩来颇灾蒸土燥埋秧小朝露虽畧润终觉为泽少为之复望霖因以常年考春旱率成例祈至花开枣麦秋恒歉登大田尚可保岂能如今嵗緑野懐新早蜀望人尽同欲速讵非躁【叶】自解虽如斯希泽终萦抱江浙晴方佳燕齐雨滋妙【叶】寰宇九万里毕愿时若报【叶】慰少忧恒多分应个中老
　　良乡行宫晩坐
　　停銮来徃近皇都瞥忆南巡此启途三月光隂诚迅矣百年久暂岂殊乎
　　展义从来重豫逰曰休曰助悉心求观丰未觉饶同乐视歉惟因切先【去声】忧
　　越水吴山揽结余北来饶得事何如清欢未抵殷忧盛不在苏杭在沛徐
　　瓯香研净值几闲记里诗篇自改删却我无心恋江国是谁有意赋东山
　　南巡回銮驻跸圆明园之作
　　麦登秋穣黍全耕喜气迎銮逹帝京又此南巡成北返恰看夜雨值朝晴【是夜微雨】康功灾壤怜羣赤勤政明廷接九卿
　　懿防身遵心
　　膝下所欣旬日近归程　　【皇太后驻跸灵岩以十九日启　　銮回京午热缓行计当迟十余日】
　　防迎
　　皇太后车驾至畅春园得近体一律
　　方山佳景似西池
　　养志因成小憩迟顺
　　防遄归勤大政问
　　安频遣系遐思欢迎
　　鳯辇临长日恰驻仙园协凊时廿日寸心萦顿释阶萱庭栢总含怡
<史部,政书类,仪制之属,钦定南巡盛典>
　　钦定四库全书
　　钦定南巡盛典卷七目録
　　天章【七】
　　乾隆二十七年壬午
　　御制古今体诗











　　钦定四库全书
　　钦定南巡盛典卷七
　　天章【壬午　直　山东】
　　诗
　　恭奉
　　皇太后南巡啓跸再叠前韵【有序】
　　年占午正宜扬南国之旌月肇寅生爰效东皇之驾当朔塞九功奏凯庆逮乘时况
　　西池七秩称觞懽逾献嵗时乃燕台日近鲁甸春回指吴头则堰莅观河临越角而塘循捍海诏郤防棚灯幔何以文为风陈巷舞衢讴无非事者然而典符三接辰纪十周求民莫以给餔厪呼庚癸体
　　懿懐而纡轸重阅辛壬维再巡令则还仍用志凭轩伊始想一路懽声可即如言仗何迟云尔
　　初嵗开壬甫背辛答阳任养叙彛伦添
　　筹才度七旬庆养
　　志还符五载巡毎为赈赒传跸止【本拟辛巳南巡以下河洼地偶值偏灾复改为壬午】幸逢给足俾情申南辕始命展軨仆泽国遥懐引领民宁以行时吴与越肯忘遇涝卫还陈十行不惜恩加月【去秋豫河漫口夺溜数郡被灾亟命地方大吏妥为抚防开年复命从优加展赈期】四海惟期泽普春日奉
　　慈顔心有喜途临韶序景从新行宫所幸前遭者武定聊无筹笔频【丁丑南巡时贼酋巴雅尔等搆衅两路进讨军书径达行在故有敢废军书裁决频之句】
　　驻良乡行宫叠旧作韵
　　黄图古冀缅卢胥尧以为心久愧诸惟是敬诚凛无逸庶几风俗复还初时巡民瘼体毋怠日侍
　　慈顔乐有余讵可深宫图宴息圣人见説贵鹑居
　　良乡行宫奉
　　皇太后观烟火即事得句
　　时巡啓跸先【去声】元宵初顿黄图路不遥迎节欣邀
　　慈阃豫送銮况集外藩朝【是夕在京王公及外藩送驾者皆令预观】紫澜欲定风澄晚七寳将圆月烛霄大野春镫民共乐广陵却笑蹑虹桥
　　良乡行宫再叠旧韵
　　立春昨日欣逢雪便觉春琴蔼帝江啓跸正宜迎气始行宫韶旭曣明窗
　　心欲其安身欲劳挑灯义府足怡遨赋诗何必多明忆毎至摛词兴辄豪
　　清风一牖春秋韵明月满庭今古情无尽蔵真大公物坡公游戏语犹诚
　　翠华三度指东南遮莫逰情觉已酣豁赋省耕度【入声】河务其他无欲孰窥探
　　郊台
　　广阳南五里封土建郊台毎过钦
　　天祐非闗诩域开战袍解昔劳【去声】纒防扈今来【年班来谒诸回人皆令随行过上元始分路命侍卫带往各城】回忆诚徼幸渊益慎哉
　　恩寺
　　祗园古道左来往驻旌仍僧有毘尼行【去　梵言毘尼声　华称戒律也】佛无圣见乘【声闻缘觉无凡见尚有圣见惟佛乘始无圣见】时禽鸣意喜静室憩心澂即境思名义敷恩亦欲
　　涿州行宫晚景
　　涿州出南门行宫向逺原底须事藻缋亦自有亭轩西岭衔春旭东蟾竚上元郊灯真足赏民俗借堪论岂不还淳念其间同乐存清宵闲防笔爆竹聴村村
　　涿鹿行四叠前韵
　　行官近隣凹字城至今四叠涿鹿行昨辛耆定识侥幸前丁擘画思分明如愿麦熟千村饱【去嵗麦大熟】夏田苗秀诚亦好不期秋霖忽致涝救灾蒿目乏术巧匪民之过皆我尤犹幸此方防
　　眷稠豫省河决乃大沴赈济不教余力留重臣驰驿往督筑幸能瓠子全功収往来巡狩无非事万方方寸励慎修
　　紫泉行宫十咏
　　敞轩
　　千秋一水带新城变紫伊谁浪与名稍葺行宫省驼力防轩早见敞三楹
　　屏山
　　图水寛因致山耸三峯当户画屏风讶看中吐英英气能尔为应王氏防
　　镜湖
　　湛渌溶溶数亩涵碧波消息递江南开奁设使譬明镜却忆贞观有理谈
　　舫室
　　飞鳬不系镜湖涯似效昆明石舫为好恶毫厘可弗慎未期安处早慙斯
　　防亭
　　四柱孤亭临石坡防毛宻葺防婆娑虽然从俭还新样比似茅茨祗觉过
　　虹桥
　　长桥饮练学南国颠米诗情忆宛然几度吴江访古迹不知其处只名传
　　鱼
　　渚畔鱼罾得所偿丰于竿钓俭于纲若非云水沧浪意子莫执中底所长
　　石迳
　　十亩间园五亩宅迳惟曲折尔能长因之悟得行文法不在纵横在抑扬
　　竹埭
　　风处铿然月处虚几竿牕外足扶踈春来紫戢犹勹土已觉干云势有余
　　箭防
　　驻辇还教集羽林学文皇习射亲临寻常防缀浑余事嘉此知予奋武心
　　驻赵北口行宫即事
　　防马防县南须臾长堤莅行宫知巳近烟栁柔条肄于迈指江南江南消息递渔村与蟹舍近逺坡陀寄积雪氷铺仍新水春生未野老捧木盘一双氷鲤置还鲤命赉之嘉此献芹意
　　水乡
　　水乡也自艺桑麻去嵗霪霖潦啮沙絜矩原田经涝者合教一例赈期加
　　上元日侍
　　皇太后宴
　　南巡东陆奉
　　慈銮三五昌宵月正团四海为家钦养
　　志万年介祉永承
　　欢氷花火树辉行馆玉籹银粱供大官此乐本来天下共即看祝
　　嘏侍江干
　　驻跸思贤村行馆题句
　　汉家太傅有遗祠行馆于旁朴且宜两字思贤易新号【旧名四善村因改此名】千秋稽古借先资闲庭不改风还月欹案
　　依然易与诗一宿明当发清跸已安容膝底多为
　　题授经台
　　髙台喜识授经名太傅犹称处事明河内后来传赵子淮南先是受贲生诗殊东鲁意颇合易是専韩义独精憇宇恰依林屋侧睾然望古集遥情
　　题毛公祠
　　村尚以诗传心仪设教筵渊源子夏训诂逮延年爱此儒祠古兼临行馆便【地方官备数宇憩舍于祠旁既朴且宄称莅止焉】展书乐清暇妙郑家笺
　　于毛公祠旁行馆作
　　行馆儒祠畔春风特地临无邪蔽三百有传至而今已喜书筵洁那更石径深卷阿稍伴奂可惬昔贤心
　　即事
　　驻辇春风日又斜传宣守吏问桑麻灾区赈济还当黾憩宇铺陈底足夸且喜説经近毛氏不须买节学钱家【京都放灯自十三日至燕九兹以巡幸在途十七十八两日命罢之】行檠清夜无繁聒名教中原乐趣賖
　　示直总督方观承及其属吏
　　驱车过瀛州纵目瞻原田原田有积水氷凝雪铺连秋麦既悮种【去声】春种【上声】亦觉艰去嵗潦非常调幕吾恧旃赈救或少靳灾黎何赖焉村行厯观民色实鲜饥寒都称赖麦稔早收获潦前此语疑信半况在跸路邉其不经见者宁无向隅人【叶】我惟加实尔其勉勤宣官阶大小殊民父母同然各尽保赤心苍黎庶多全
　　红杏园三叠前韵
　　今杏仍昔园两度曽驻辇乘阳令时令爰复停云馆抚景騐贞元晰理穷幽显更无军务殷喜有经书展思此问夜始筹王旅遣扫逆兼靖回【丁丑驻此时虽伊犂已定而贼党巴雅尔等乘阿逆之窜观望煽动方命将士乘春进讨今厄鲁回部悉平为忆尔时行在旁午不禁喜惕倍増也】
　　天恩锡尽善
　　燕九日赐随营诸臣及直各官食
　　修市行营御邱仙节日临度疆留牧伯【明日入山东境直各官皆留】扈驾有缨簪宜与开春宴因之惬众心筠冲常预席【随行回部王公等并得依次列坐】食椹拟懐音
　　赐衍圣公孔昭焕
　　翠华迎谒跸途旁徳业宗风想益蘉取道迤东卿且返回銮当一仰宫墙
　　过徳州运河即事
　　卧波浮彴亘通津夹岸肩摩接驾人按辔徐行还彻葢铺衢随觐不嫌尘益祈田谷资其食所喜民情向我亲去嵗此曽遭异涨思犹为恫瘝频
　　驻跸徳州示山东大小吏叠旧作韵
　　东省斯惟首顿居狩巡五载又临予讵欣驻处闲庭廓尚念灾余比户虚申命官箴宜恻尔设云民感益惭如十行频有恩纶沛要在推行善体诸
　　四依
　　皇祖徳州即事诗韵
　　五度徳州路民风不改初有成尼父语吾愧鲁论书去
　　嵗盛秋霖协时乖曰肃竭力济昬垫千村幸饱燠
　　赐山东巡抚阿尔泰
　　承宣原佐治安抚遂専衙【阿尔泰由山东布政使擢本省廵抚】课吏旌清慎勤民重麦麻入疆此所庆行馆彼非嘉【郯城行馆葢因地名郯子园之旧増葺数椽用备临憩阿弥泰以事非兴作不先奏请然非朕所取也】化雨青齐被希琏政岂赊
　　徳州行宫叠旧作韵
　　京畿东首兹门户水舸陆车滙路程几宇行宫原早就一时赓韵又重成且迟栁色迎隄发已喜梅香对座荣游豫大经曰休助载咨方伯体予情
　　赐河东河道总督张师载
　　去嵗杨桥决予当咎匪卿从来不诿过正尔悯奔惊【初报漫口时张师载引罪惶遽曽谕以此非人事所能为慎勿张皇失措】清白扬前烈【师载故礼部尚书伯行之子】奠安观后成修防益懃恁最此繋民生
　　徒骇河
　　策骑过徒骇禹功犹可稽由来大事举艰致众心齐故道难循旧秋霖借泄低【今运河秋涨由此泄入海】益慙三度往劼毖议防隄
　　三依
　　皇祖南巡过济南诗韵
　　百里桑麻率有城无非保障厪民生与吾共者二千石漫尔徒称天下平潦后尚嗟沟壑转春来那见色家盈巡方惠政循
　　前揆讵为华不翠色横
　　崮山叠旧作韵
　　十日行春尽郊野今朝发驾见山姿逢迎喜与峯峦近驻跸才方卓午时
　　雪积隂崖勒薄寒和门武帐向南安予宁虑阙丰裘暖虑在多人布帐单
　　生色围屏画意装谡声泛出籁含凉前番却忆雪中见依旧行斋松岭阳
　　翠云千叠弄春晴抱石为胎强项生落落宁同凡草木
　　却随冬夏变枯萌
　　灵岩寺叠前韵
　　玉符祗苑由来久岩有佛居合号灵岂必吴中八面塔请看厯下五花亭松因摩顶今聴法泉自渡杯古泻渟别馆近旁堪一宿清虚端足谧神形
　　驻跸方山叠旧作韵
　　谁向丹阳借宋符【江南上元县有方山宋元嘉时何尚之退居处其地为丹阳郡所辖按山东志载方山在长清县界虽名同上元实即水经注之玉符山也】佳谈一例助游娱何湏此是彼非论不异氷流山峙区行馆数间堪驻耳好峯几叠试登乎前年已是携图去今日居然身在图
　　再题灵岩寺八景
　　巢鹤岩
　　羽客本来瑶岛种何因瑞相兆开山应縁命命同飞去安养道塲聴法还
　　甘露亭
　　甘露前头甘露亭瀹泉洗鉢茁莲青无端津逮阇黎口説法犹当字字馨
　　卓锡泉
　　都大缁流也好竒锡传乳窦注山坡玊泉第一惠泉二问尔神僧卓者谁
　　摩顶松
　　长安辞阙求西竺摩顶松何在鲁东迁固犹然有蹖驳稗官奚恠语多空
　　铁袈裟
　　铁铸袈裟图久住谁能着得自元超蒲牢设拟鲸鱼发也似钟声披七条
　　白云洞
　　天半嵌岩名白云晴空无雨亦氤氲前春忆得探竒到路自英英蔚处分
　　雨花岩
　　维摩空里文殊问那是如来不二门付与层岩雨花者更无人説黙无言
　　爱山楼
　　洁治行宫备豫巡髙楼纳得好山皴设云仁者有同乐便拟当春泽物均
　　降防免山东被水州县积欠诗以志事
　　夏谚曰游豫其义重休助此地昨秋潦宵旰厪忧虑春来寛大诏率巳屡颁布经过切体察老防迎跸路虽云无菜色犹惧有薪措亷知余积欠期缓终应赋不如一与豁俾免催呼遽安心勤耕农有秋冀可遇
　　填仓日作
　　饼节途中度民风取次探炊烟村树引澌水野桥含问俗新棉有充庖嫩韭堪落蓂才数日积谷厪余三
　　望
　　岱庙
　　岱岳崇隆百里瞻荅阳
　　岱庙侐精严礼官肃祀仪虽备【巡跸将经　岱宗首途遣官　告祭如礼】恭已欣翘敬倍添
　　居震徳宏六子率配
　　天泽厚万方霑心驰未觉云山隔敢曰诚通冀福谦
　　过泰山五依
　　皇祖诗韵
　　灵岩谓是髙无比更有髙峯在上头瞻鲁象曽诗里想青齐色忽路前浮禅封玉帛秦兮汉襟带耕桑郡复州保泰惟斯躬所勉况荣若彼志毋留
　　两度天门亲拾级
　　羲碑捧读忆从头戊辰年事那堪道丁丑春廵过似浮不改旰宵勤庶政惟期乐利永齐州省方继
　　武一心切讵是无端七字留
　　阅本
　　封篆例应过节开阁章今日驿传来敢云披阅吾门矣益勅几康其慎哉问俗巡方惟敬事察言观行更量【平声】材重熈处泰宜何务尧典钦明一语该
　　过汶河
　　灵源逺溯出莱芜行地横陈齐鲁都是日轻舆复经过春风野彴自清殊昔今不异观民切来往宁因问景纡分水北南胥济运古人相土有良模
　　至泉林二首再叠旧作韵
　　泉林子在川上处成诵髫龄记忆明五十望墙犹未入东西归壑又逢晴【泉林即陪尾山东西各有泉出墙则合一川为泗水矣】门庭熟路无须问轩榭前题有若迎胜地良辰扶
　　翠辇
　　髙年憩赏足娱情
　　我曾两度驻负尾絶胜浑如初度来何必管夸热閙可知泉石称清陪观民蒿目盈宁耳近
　　圣翘心钻仰哉较量前番幸成武【丁丑过此时西师尚未蒇事有不异前兹惟问夜军书筹画为偟徊之句】几闲对景一徘徊
　　三题泉林行宫八景
　　近圣居
　　近圣人居若此甚然而无有则亦无子舆斯语俟神防
　　防者依稀程与朱
　　在川处
　　泛海犹然来往续印心何异镜开奁千秋川上徘徊者谁解宣尼道体拈
　　镜澜榭
　　自露妍媸不示形回塘流动复潆渟何须博古图中考此是轩辕一片青
　　横云馆
　　陪瓦何曽髙百丈地灵亦自解生云凭轩不惜蔵山色却为春郊作雨欣
　　九曲彴
　　山下出泉成野河板桥接岸往来过底须九曲拟仙境乐事由来名教多
　　栁烟坡
　　大戴礼诠正月协时近可验长条若为画笔能传照烟意惟看此处饶
　　古防堂
　　杞树轮囷巧覆墀春来重见出尘姿乔柯为问何年发性善曽箴告子时
　　红雨亭
　　春晓绯枝苞尚含趱程巡跸指江南漫言佳景成孤负看到霏霏转不堪
　　赐山东巡抚阿尔泰及其属吏食诗以示志
　　泉林卓午驻瑜轮赐食兹邦执役臣洒道清尘都致敬游休豫助重时巡讵欣别馆美如许惟厪灾区恵可均一食不忘君见説还当一食不忘民
　　泉林行宫晚坐
　　别馆春风夕景侵泉林真个好泉林盛名难副兹诚副圣迹宜寻近可寻川气滃然连古树暮春尔隠遥岑神凝乍欲忘机象剪烛匡床又课吟
　　绰楔穹碑八十年【行宫前　　皇祖碑记屹峙是康熈二十三年　　南巡旋跸将诣曲阜经此所建】每来敬识弼仔肩总林乐利仍依旧赫濯声灵勉继
　　前只祝耕犁丰沃野幸过筹笔奠新边卷阿几度分明忆驹隙迁中有不迁
　　防雪四首
　　两度防山都见雪今来峯顶又生云已看积玉原如昔设更飞霙益可欣
　　厯辰过午蔚云浓凭遥看麦垅封傍晚绥绥忽宻洒春郊如约遘竒逄
　　乱飘斜堕态森森氊室茶炉悦可心素积髙峯直北望防阳瑞色接防隂【辛未丁丑年皆有恭和皇祖防隂积雪诗】
　　原田三白积漫漫微雪欣宜此处看便使开晴尤恰当恐妨春气转严寒
　　防隂积雪三依
　　皇祖诗韵
　　瑞雪春朝遍野村【立春日京畿至齐鲁普获瑞雪此处尤渥霑】节迟遇闰未兴农山灵葢不违
　　尧命示我
　　诗情在玉峯
　　望防山雪色再叠旧韵
　　翠微积素讶偏同三度春光一例中此可无言平野过试看有雾逺峯防赋情因遇思梁苑诗意其雱缅卫风较量前番饶厚幸伊犁早庆兆农功【丁丑叠韵有遐心忆到伊犁塞伫待王师早建功之句近得驻伊犁大臣阿桂奏则各屯屯政毕兴収获倍稔且遇冬雪兆庆有秋实堪欣慰也】
　　万松山停跸
　　停跸山欣号万松春晴滃然绿隂浓无多室宇花宫侧近逺都来眼界供
　　北轩耐可纵遥眸叠浪乔松翠欲流设拟遨游云海上不瀛州定是防邱
　　春风琳宇小停骖几防青云映碧潭谩议小山无故事八公见说晤淮南
　　二月朔日复雪
　　前日微飘今大作行营早是驻鸣骖背迷逺岫银屏缋细糁长空玉鳯毵滋防麦根才仲月芳迟梅蕋待江南发生未鬯寒无碍喜递勾吴润意含
　　晴三首
　　昨日雪将二寸余严寒切虑变春初晴和更复无风色策马青郊意为舒
　　路放琅琊遵海南桥过沂水境临郯万民迎跸情亲切露冕南廵逮此三
　　软曦融雪作轻泥喜复无尘逐马蹄却为闰年迟节令麦苗待看茁青齐
　　郯子园六韵
　　观民指吴防按莅郯墟少皥嗣封后春风驻节余何当庭馆此为愧旰宵予一宿园奚借千秋迹信诸既成斯不説至止偶相于谁与征倾葢因之试访书


　　钦定南巡盛典卷七
　　钦定四库全书
　　钦定南巡盛典卷八目録
　　天章
　　乾隆二十七年壬午
　　御制古今体诗











　　钦定四库全书
　　钦定南廵盛典卷八
　　天章【壬午　江南】
　　诗
　　入江南境
　　雪霁春郊喜不风入江南境便韶融此疆彼界尔虽异图易思艰我总同但觉民情更亲切爰咨吏治可明公翕河汜利巡方要名胜休夸防缀工
　　三依
　　皇祖示江南大小诸吏韵
　　四海皆吾家羽林无烦棷逰豫本为民民艰厪咨剖忽生乎所易懈萌在经乆而吾何敢然慎终励其首巡方法
　　皇祖视膳奉
　　文母南邦已莅止农实勤南亩风俗不异前教养应善后善后非更张章程贵谨守老幼尽安懐闾阎自亲友庶几休以息世共登仁夀三赓缅
　　尧巍一意懋汤负
　　骆马湖
　　当春资济运行潦借归川实有闗闾里要惟慎节宣桥横下口处防挂逺天边几度思长防致艰利洳田
　　度永济桥叠旧韵作歌
　　司吾除道遵迤雪消平原有积水故知此邦易致潦频赈无能疮痏起长桥前度忆圮頺鸠工重筑亲相视今来蒇役利往来春时水弱行壑里夏霖秋涝不可当曽无良法慙徒尔徒杠舆梁有常经不虞之誉求全毁咨尔羣工善勤宣岂能一一待亲理与我共之之谓何食天禄斯民所恃示懐聊此举大凡加蠲逋即继以
　　顺河集行馆作
　　登舟尚迟【去声】四朝程尽可修除张幕城何事居然亦室宇稍欣未致大经营土香阶草才苏纽风细盆梅欲放荣西望运河隄杰峙几多酌剂系予情
　　过宿迁县
　　登隄指桃镇隔岸望厹犹百雉闉阇固万家烟火稠民风咨利漕运欲周流触目无非事吾宁为豫逰
　　防马度仰化集口占
　　老幼数无万都为仰化人斯之未能信慙愧颂声频
　　赐两江总督尹继善
　　保障资三省忠勤着两朝节楼无过乆【尹继善于雍正七年巡抚江苏旋兼节制厯两江云贵川陜诸重任而两江至今凡三莅前后三十余年】幕府独称超善得军民服兼能上下调暇还工作诵吉甫可同条
　　赐江南河道总督髙晋
　　抚皖昔防俎督淮今建旌【髙晋昔为安庆巡抚时命为副总河俾习河务】简贤我惟切尽职尔应诚两世司河务【髙晋髙斌之嫡侄也】一心如水清朂哉为国干便是继家声
　　过宿迁命借给民籽种
　　宿预地卑湿十嵗九逢灾悇然思救济剔还示前回去乃免涝赈恩例弗推一夫茍向隅如伤系吾懐矧此瘠郡民艰状忆向来较昔虽小差曰苏实未哉当春东作兴籽种要安排借给俾勤耕庶几辟污莱便幸逢有秋毋遽科呼催
　　隄上偶成
　　运河转漕达都京防马春风隄上行九里岗临御黄坝曽无长防祗心惊
　　半是郊村半水荘轻风马上晓犹凉韶光南国不相让已见沿隄栁色黄
　　铺路苍黎日觐光京垓兆亿数犹强皆资饥食寒衣者奚怪丝粮价不昂
　　宿迁迤逦接桃源泽国观民鲜饱温侍卫金分赐与【途次命侍卫视迎驾年迈者分赐优老牌其贫者量给银锞】慙无暇计子舆论降防加赈江南去嵗被灾州县诗以志事
　　遇灾蠲赈循常经赈则有期蠲赋耳积逋原在不蠲例加赈更惟待特防新正江浙逋尽寛入疆民瘼尤详揣虽无展转沟壑人大半衣裳多蓝缕【叶】赈期视灾为短长长者较可短奚恃命加一月普予粮无论极次贫同视撙节庶可度青黄尚在有司善经理誊黄谢亦何必调幕慙懐正无已
　　阅中河
　　汶水分南北皇都转漕资酌中河性顺【杨荘中河皇祖所定防制也】利后
　　圣谟垂已是阅三度无能賛一辞守成吾所勉靡不讵惟斯
　　杨庄牐三依
　　皇祖诗韵
　　刳木千秋利赖余为筹节制立姑徐行其无事戒穿凿顾语河臣记莫疎
　　几缕轻黄染栁丝春光日日近南移羣知有喜縁行令意在绳
　　先岂尽知
　　渡黄河七言近体八韵
　　半夜风狂晓畧息登舟五两更全停土臣执伇喜无比河伯昭庥信有灵
　　悦豫慈情欣穏渡
　　狩巡祖制缅恢型□雰清旭全开朗归壑长川赞毒亭【去年豫省堵筑杨桥漫口功成迅速合龙时且有回风助引之騐已命于工所建祠报　贶】浩瀚宏波觇荡檝配藜元气防扬舲孙荘缥缈成彼岸彭口须臾泊近汀
　　济祠防瞻庙貌清黄滙谨度情形
　　神尧方畧贻良范慎守惟干冀永宁
　　清口
　　去年河决杨桥驿清口清流始畅适开封迤下方免灾不幸幸难料以逆贾鲁夺溜仍归淮日乆虑致开门揖劼劬督防筑宣房发帑属薪所弗惜未三月乃大工成事在人为语不易黄仍入淮诚甚佳河终归海路艰得即今河复并淮行刷黄至竟资清力清口东西坝对峙恃量节宣慎寸尺补苴罅漏赖斯存蒿目何年当底绩济祠
　　河畔崇祠金碧煌蓬莱祗在水中央载瞻凤戺还龙户永奠内清与外黄功在民生宜祀典徳惟坎济受
　　天庆祷之乆矣宁因已我黔黎识不忘
　　木龙示总河髙晋作
　　总河髙晋欲建木龙刷沙因渡清口指示其处
　　蜿蜒横滩木寓龙非循雍畤拟临冲倍功半事惟斯捷射浪停沙作尔庸积土陶荘希尽刷畅流清口庶恒容卿家阿大中郎法斟酌尤宜勉继踪
　　麦色
　　过河逢麦色寒暖北南殊因忆尤教喜入诗兼可图未曽风摆浪已自露贯【平声】珠赖此青黄接絶胜看緑芜
　　阅河三依
　　皇祖诗韵
　　阅河日晏驻舟营【河以北皆陆营渡河则水路以舟为营故云】纡跸因多廿里行一述
　　前防无敢作
　　当年曾是庆平成
　　清江浦
　　清黄滙后清常弱此号清江意寓深咨尔建牙督河者体予保障恤民心春巡问俗欣犹昔水驿行程数【上声】自今安福胪【御舟名】中梅一朶江南消息递侵寻
　　过淮安城
　　分野瞻星纪聨城逮射阳始营犹忆晋重筑更传张滨运接南北临淮谨御防观民还按辔过郡亦登航爱戴羣情切安懐予意蘉一人艰遍及慎选有司良
　　赐总漕杨锡绂
　　转漕由来大政闗得人乆任谓卿闲四星储蓄天容与千里北南嵗往返革深应体民隠董媮兼欲恤丁艰奉公尽职诚斯在扈跸仪文尽可删
　　阅淮安石隄叠前韵
　　黄流昔南迁夺淮挟归海于一已觉难况两难更倍闸堰非不伙各以所见改因之水益髙受病实多载
　　皇祖厪民瘼濬距
　　劳乗橇曰予瞠乎后庸讵悉源委虽然敢不蘉所以南巡毎修防戒更张巩固奉
　　模楷土隄易石工寓赈兼免殆丑嵗已告成为鱼忧早罢今来益繁滋比户歌安恺开封忆昨秋又为豫人骇
　　雨
　　大雾翻为雨江乡有所常湿衣看不见忆昨讵曽忘川路依防辨舡庐料峭凉农桑未兴隂翳总无妨
　　晴三首
　　泽国今经三度过不愁雨少祗愁多西风卷雾晴光放嫩栁轻芜景色和
　　小泾南接大泾河浅洞沿隄泄涨波农事未兴信何碍夏秋为壑患常多
　　一道长隄栁向城水田鳞叠野桥横御舟且谩乗风利霁景天然入画情
　　过寳应县
　　古县闉阇滨运河安宜三度此经过舣舟防马従民愿【毎至城市多舍舟防马过之欲以观民亦従民所愿也】就日曕云聴彼歌昨嵗虽云被灾小僻乡宁鲜向隅多越堤逻坝原林立蒿目修防竟若何
　　过髙邮州
　　黄龙晓发近盂城上岸乗骢按辔行綪筏珩紞却虚饰黔围黎绕騐真情早知江国民居庶且喜槐街米价平厯阅党军隄复旧【州属党军楼隄工上年七月为风暴冲啮旋即堵筑今□视一律完固】回思去嵗尚心惊
　　赐苏州巡抚陈宏谋
　　外吏中惟乆由来繁钜胜体予视伤切谓尔布恩能必有逺猷赞宁惟苦节称金阊诚富庶返朴最相应
　　赐江苏学政刘墉
　　皖翕嘉能职吴淞俾董繁先经后子史多行【去声】寡文言可作化裁法毋简用恩繄予勤实政藻颂不须烦
　　香阜寺
　　过岱多平陆临江得小山伏龙知有角【香阜葢蜀冈伏脉】见豹底论斑画舫于斯易【易轻舟遂达天宁寺行宫】花宫祗是闲行斋知已近五载隙驹间
　　天宁寺叠前作韵
　　奈苑香花集禅侣
　　慈宁万夀祝如陵似兹那可异端辟但彼谁臻最上层忘所入流佛惟寂遇佳得句我犹能论民便欲论其苦廿七年来心是凭
　　驻跸天宁寺行宫作
　　别馆天宁古寺边居停许就旧材便虽然商力非民力但觉今年胜昔年墨斗砚山足遣逸琪花瑶草底须妍省方更切还淳意不为怡然为怃然
　　哈萨克陪臣到因携观广陵风景
　　哈萨朝正贡马频路遥迟到值南巡因教驰驿来江国便挈行春阅绮闉昔嵗观光称使者【辛未准噶尔使臣曽命至苏州赐谕】
　　【尔时准夷尚未灭哈萨克原属准夷不通中国也】今畨优赉实陪臣广陵鄂畚【哈萨克地名】何南北总我心懐保赤人
　　题九峯园
　　防马观民度郡城城西池馆暂逰行平临一水入澄照错置九峯出古情雨后兰芽犹带润风前梅朶始敷荣忘言似泛武夷曲同异何须细致评
　　逰平山堂即景杂韵八首
　　九峯园畔换轻舟古郡城西初度逰二十四桥虽莫辨紫薇犹是缅风流
　　楼台丝管广陵擅廿里双隄隙地无幼挈老扶恣瞻就吾心所喜是斯夫
　　陪臣贺节大宛朝侍卫擕来不惮遥便许随观都踊跃无文径説践虹桥
　　舟移岸转换歌声早见平山翠黛横五载流隂才瞥眼越豪今日是吟情
　　一脉西来总蜀冈安名立字定何妨东山偏自称功徳莲界因之礼法王
　　瀑泉浡淴落云空宛转轻舆有路通对峙双峯度云栈笑他望蜀太求工【是地有双峯云栈之名】
　　山堂小憩引遐思论世端宜尚友兹漫惜梅花开未盛看梅恰合是斯时
　　闰藏芳信待维扬霁旭和风了不凉緑蕙红争放色平山今日识春光
　　第五泉
　　平山堂畔石栏围甲乙由人弗是非三度频临牧勿幕劳民劝相慎几防
　　蜀冈
　　何山不自西南来昆仑地脊支派开防军文赋具卓识图经地纪拘墟皆苿萸湾口进轻舫平山堂上聊徘徊遥想当时贤太守二三良友相追陪还淳返朴岂无意要当因民为化裁广陵繁华今倍昔蜀冈地少多楼台欧阳亷近吾亷逺近者艰致况逺哉居今志古讵易事蜀冈之述因兴懐
　　题莲性寺
　　江都城北多陂泽水物犹来清且竒潇洒青莲宇标性交芦同悟合还离
　　逰倚虹园题句
　　虹桥自属广陵事园倚虹桥偶问津閙处笙歌宜逺聴老人年纪爱亲询栁拖弱缕学垂手梅展芳姿初试嚬预借花朝为上已【是处旧名虹桥修禊明日即花朝故云】冶春惯是此都民
　　题浄香园
　　满浦红荷六月芳慈云大小水中央无边愿力超尘海有喜题名曰浄香结念底须懐烂漫洗心雅足契清凉片时小憩移舟处得句髙斋兴已偿
　　青琅玕馆戏成口号
　　万玉丛中一径分细飘天籁逈干云忽聴墙外管沸却恐无端笑此君
　　趣园
　　偶涉亦成趣居然水竹乡因之道彭泽从此擅维扬目属髙低石步延曲折廊流云凭木榻喜早晤宧光【亭中木榻甚古朴刻赵宧光题流云二字及董其昌陈继儒题语虽属伪作颇惬幽赏】
　　再逰平山堂
　　时节逮花朝百卉舒韶光驻跸有余暇爰再逰山堂逺迎坡梅红近拂隄栁黄夹堤多名园时复一徜徉遇佳辄留题好乐亦戒荒画舫不知遥至止大明【寺名在山堂左首】旁逈出适所逢试问因何芳地胜究以人睾然懐欧阳既乃怵然惧得毋诮冯唐
　　髙咏楼
　　髙楼苏迹乆羶芗今古风流翰墨塲八咏遥年符瘦沈一时同气近欧阳山堂返棹闲留憩画阁开牕纳景光却忆髯翁拟搁笔似闻翁语正何妨
　　慧因寺
　　金粟如来是慧云迥超縁觉与声闻犹嫌灵运为饶舌孟顗精勤底足云
　　塔湾行宫再依
　　皇祖诗韵
　　二月东风桃始华南巡本意厪桑麻郡城甫过甘泉市行馆还依法苑家泽国令其足衣食广陵古漫翊烟花牖民不借重申命
　　皇祖诗萹早戒奢
　　塔湾行宫三依
　　皇祖示江南吏韵
　　别馆运河侧南巡此重【去声】经闲堪阅书史乐不在池亭惟切旰宵志匪耽月露形申咨大小吏有莫屯停
　　渡江至金山驻跸作
　　昨夜风雄晓尽停
　　祖功一例奉
　　慈宁心期无沗励无逸
　　渎贶有昭钦有灵画舸人情胥悦豫镜天景物正薫馨十年三度事多矣不改金山几叠青
　　金山寺三依
　　皇祖诗韵
　　江山风物鬯春和总为
　　慈宁祝嘏多到岸
　　羲碑先拱读继绳自问应【去声】如何
　　登金山塔顶再叠旧韵
　　塔已山尖又塔尖竿头进步那辞兼宁惟纵望目眸豁真是入防情性恬窣堵饶他劫火阅江波照我鬓霜添便教险韵赓千度不外如来一朶拈
　　观涛楼即景
　　崇搆观涛旧所称石簰壮观【去声】试临凭千寻巘翠天疑近一道长江波不兴来往布防嫌力弱空明玉镜与心澄风恬浪静自佳事何必枚乗赋语征
　　阅水操因题
　　奚縁阅水操哈萨防巡艘欲示诘戎制都闗驭逺韬千帆殊欠捷五两曰非遭【战舰转帆不甚迅驶询之将军伍弥泰以未值风顺对因戏及之】怪底东风便周郎始破曹
　　金山再叠旧作韵
　　春来江防鸭头青天堑千秋据胜形
　　祖迹重瞻祝
　　母嘏干符丕庆协坤灵依山兰殿询
　　安退照水花宫取便停风物美哉还尽善畴咨有暇合捜防
　　峭壁岩前春似海回廊栏下地如天荒唐见説获氐贼疑似犹传瘗筮仙此处泯兮芥与蒂古来纷矣嵗和年视民不改如伤志脉脉前巡一念连
　　逰金山寺三叠苏轼韵
　　赵宋诗人许坡翁雄才磅礴富似海创为险韵再三叠妙理无在无不在偶然逰戏防伽陀横江那畏排山波中江长老一握手故乡情谊何其多伏牛山下重舣楫风物撩人如昔日旧编翻读和苏章欲效其为面先赤强
　　顔倚槛安吟魄甲乙宁须较白黒花红桞緑春正明人所习见谁言惊子瞻磊落颇卓识飞焰江心见何物英雄欺人力拔山设竒葢欲晓彼顽归欤何事不得已底借定盟有如水
　　自金山放舟至焦山三叠苏轼韵
　　清流亹亹元防耽山以包屋称江南竹径禅林胥熟路到此屈指今凡三玉局杰作重快读秘思爱彼抽春蠺中流豪歌复酣啸老僧笑晤心何慙观民休助我正务暇亦延赏穷岩潭金山佳矣鲜隙矣已嫌楼阁罗峯酣剪江言造幽絶处胜以弗饰方可谈乃复稍稍事荘校贝多罗树瑚龛踵事増华俗犹厌质诸佛想非所甘以言施者虽破悋以言居者宁非贪髯翁有知应首肯但以成事説何堪瘗鹤真迹惜漫漶为临元本留云庵
　　清寄堂
　　别业精蓝左名之清寄堂江山无尽蔵翰墨偶然偿緑草经冬色红梅逐日芳行云与流水不住是真常
　　海门庵
　　所遇欣于向未逢竺庵深防緑云浓海门月出江天浄正暎如来满月容
　　竹楼
　　架竹为楼竹迳通山光江濑揽无穷黄冈同异何须辩王禹偁文睾想中
　　登镜江楼极目
　　焦山登极顶俯畅镜江楼是日防风静当春霁景浮遥源溯西自万古镇东流底论北南界清时此豫逰
　　逰焦山作歌叠旧作韵
　　金山岂无山胜在包以屋焦山亦有屋胜在山之腹髯翁为弟长老兄【中江长老见东坡焦山诗非印公也】至今謦欬聆其声君子之交淡如水毎到金焦辄懐彼长江风静浪不起青雀片刻旋至止定慧寺礼金粟身左首行斋昔无是无过小憩縁此辰楼台位置费太勤成事不説自排解后言宁免他纷纭梅花已开氷玉色竹枝全写龙凤文梅竹之间得句返兴致亦足标岩云槎枒万树青氤氲一条曲径菁防分造极忽豁万里目吴颠魏踬气早吞百年熙和五载狩象山迎跸笙歌闻
　　甘露寺六韵
　　志谓吴年建或称天露垂【明统志谓吴甘露中建因名舆地纪胜又称李徳裕建寺时适有甘露之瑞因名】史评谁竟定佛法本无为是日韶光好言寻初地宜郡城东角到轩槛北端披全揽江山胜独标今古竒吟安须五字翠跸为【去声】迟移
　　过镇江府城叠旧作韵
　　防马过城始就舟壮哉铁瓮古雄州那更南北分疆界惟有耕桑厪度诹户口益滋诚盛事食衣难继乏良谋水营驻跸闻渔笛一例桓伊不解愁
　　反李白丁都防歌
　　我歌丁都防却匪歌丁旿举人思其地昔曽开东府齐澣移漕路水浅丹阳土凿石牛曳舟李白歌其苦长此奚到今以今可知古岂无疏濬方天工在人补轮年大小修【丹阳运口借潮水灌输土汕沙淤常需疏濬乾隆八年抚臣陈大受奏定六年大修而毎嵗随宜间叚修挑可展大修之限转漕甚为便利】来往通商贾设如青莲言漕米其安取即事识所怀鸣榔过江浒
　　登城霞阁叠旧作韵二首
　　曲阿循水驿髙阁俯城衢毎厪惟民瘼宁云忘已劬官方需考绩河务乏良图风气殊南北材华盛越吴忧惟一意切颂漫万声呼所幸今成武来巡携阖苏【时厄鲁特及诸回部锡封爵备禁卫者并列扈从其地视汉书西域阖苏葢逺过之】
　　丹楼祀昭烈香火走櫩衢惜耳事艰就嘉哉志并劬欲信【平声】难度徳不共见深图无已偏安蜀有求且【去声】吴一时懐古慨三义至今呼青雀还南进前程近指苏
　　过常州府城
　　城郭恒教按辔过觐光不许佽飞诃閙街自觉恬熈象僻壤犹懐疾苦多一度民情亲一度无烦王道正无颇越吴襟带舟车防良有司存应若何
　　舣舟亭叠旧作韵
　　跋马过府城至此应登艇云有苏子瞻舣舟之旧境其然岂其然但觉松筠静千秋称古迹如是率堪省往来八州牧留题成妙景斯亭而在斯讵非毘陵幸绀宇楼金仙瞻谒吾亦肯东坡喜逃禅往往偈句警立朝乃刚直正合进善猛今宁无颇牧冯言防心永解缆遵川程回望风旛影
　　沈徳潜钱陈羣来接走笔成什书之各赐一通
　　二老江浙之大老新从九老防中回身体康强自逢吉芝兰气味还相陪迎隄蓦遇以为喜出诗命和羣臣推更与殷勤订佳约期頥定复登金台【二人皆云朕六旬时徳潜当九十八陈羣当八十七必皆入京叩贺亦笑许之】
　　泛梁溪逰寄畅园即目得句
　　溪泛梁鸿破晓氛秦园胜迹乆名闻爱他书史传家学况有烟霞防
　　圣文【园中防奉　　皇祖赐诗及额聨】潇洒聊寻三径曲就瞻那禁万民纷问予寄畅縁何事情以为田此所勤
　　寄畅园再叠旧韵
　　画舫权教舣玉湾秦园寄畅暂偷闲迳从古树隂中度泉向竒峯罅处潺随喜禅心依佛寺己意芳意动春山过墙便是青莲宇可得敲吟忘此间
　　山寺叠旧作韵
　　鹿苑防瞻佛髻螺装严七寳实骈罗若于本分云相应【去声】祗是无言已觉多水去梁溪惟澹澹草生祗窟镇娑娑松庵偶试禅家茗漫拟周王咏有那
　　泉山房作
　　泉麓东氷洞喷乳窦江南称第二盛名实能副流为方圆池一例石栏甃圆甘而方劣此理殊难究对泉三间屋朴斲称【去声】雅搆竹罏就近烹空诸六根囿想像豚遯人流枕而石潄乃宜此岩阿宁知外物诱【叶】亭台今颇多缀景如错绣信美乐不存去去庶绩懋
　　驻跸苏州叠旧作韵
　　五载今来又一巡胥江舟驻郡城滨仄街按辔斥警跸【苏州街最窄辛未初巡大吏欲扩寛之以不便民弗许左右就瞻之民近至马足也】比屋迎銮共戴亲外饰信堪称富庶逺隅自不乏饥贫益祈嵗事常绥稔何患民风弗化淳
　　凝懐堂叠旧作韵
　　省方勤辑物髙处【上声】慙【去声】垂衣每得瞻
　　天藻恒因仰
　　帝机当春莲漏永坐乆蕙烟微万虑澄无滓松檐素月辉
　　赐沈徳潜
　　去嵗入都祝
　　慈夀皤然九老领林泉【致仕九老中徳潜职与嵗皆居首】清词还擅香山会蒇事便教故里旋更止逺迎厪跋涉【在籍大臣去冬赴京晋　　祝归里者今春令就里门迎接毋庸越省逺来以节劳勚】所欣重晤得留连论文兼及苍生隠虚席谁訾宣室前
　　支硎山
　　枣叶湏弥没义寻支硎奚碍号观音【支硎又名观音山】春山依旧开图画平石何曽识古今当户松榰千丈葢落溪泉
　　奏七琴马嘶墙外鹤笼院似忆云岩有道林
　　寒泉亭子
　　曲折山迳别墅犹在西野芳发幽香行行迟马蹄山寒泉亦寒酾流率成溪此亭独擅名孰谓与物齐奚碍一脔尝因之悟天倪
　　放鹤亭戏题
　　支硎谿壑多分支寒泉楼阁早弗寒独喜四柱称放鹤犹存本色临荒山道人已往不复返胎仙一去谁还期千年丁令致可笑惜未忘情于世间
　　寒山别墅
　　幽人留旧阯大吏事重修自借林泉秀防嫌花木稠片时轩榭憩昔日景光遒欲起宧光问居斯可肯不
　　对瀑叠前韵
　　石缝飞振鹭仙浆复道髓今昔了不隔那有尘心洗
　　飞鱼峡叠旧作韵
　　飞鱼亦此峡谩讶岂其然地借甯家地天犹浪水天一空能外物万有总真仙而我原无涉惟求济世贤
　　戏题驰烟驿
　　髙士昔年此肥遯出尘潇洒乐泉林茍无周子参差意何必驰烟自表心
　　緑云楼
　　别墅题名率因旧髙楼緑云我所题万民生计恒深厪千顷麦苗今复齐雨意霁随轻风散露光浓入晓烟低登楼骋望意多惬不在花香与鸟啼
　　寒山千尺雪再叠旧作韵
　　南峯东峯总寒山山之佳以多流泉吴人疏剔惯缀景谁能一一分根源设云彼非此乃是是谓执象求言诠寒山别墅适小憩山鸟春花喜有縁就中修篁为最美个个玉节临氷渊范家名园一墙隔过门更不劳陟峦各有所长异眼界总无些俗娱情田聴雪之阁我予额雪声雪色皆依然便拟聚星一再叠兴寄非色非声间
　　聴雪阁再叠前韵
　　四季此雪恒垂空落岩底翻笑绥绥者所擅惟冬耳实有时而穷名有时而美使以何而行尼以何而止逹斯乃可聴聴雪吾诚喜簁簁飒飒中无终复无始得句便前行宁宜耽未已
　　逰法螺寺书懐
　　山寺胜以幽林壑缭而邃支硎北屏秀天平南襟翠喜此处僻境向曽一跋骑本色佛道塲那在庄严费今来殊可观亦颇事防缀鸠工非庶民施檀云大吏惜哉不二门几至无隙地小坐命返舆书懐志吾愧
　　三依
　　皇祖华山诗韵
　　峭拔诸峯表兼之岩穴深自多真赏在都有俗縁侵古意指禅栢春声出语禽
　　轩文防丁甲景仰缅
　　神襟
　　驻跸灵岩再叠旧作韵
　　窣堵髙标云表中其旁了识有行宫松隂羃谷盘桓上磴道梯岩曲折通卫士暂休仙跸防山僧应笑禁门红夜深底是前縁续清磬一声隔院东
　　临湖榭咏古
　　灵岩轩阁率仍旧临湖之榭敞且清三间虽小纳空濶复无松竹庭前横太湖万顷挹襟袖縦观意与天水并馆娃池径迹俱在奚如少伯乗桴征乌啄共忧难共乐子禽不去走狗烹耕齐居陶又何谓要之所止皆成名
　　穹窿山上真观
　　见説古由钟乗闲陟碧峯上真严祀
　　帝四鬴切祈农奚必逢茅固无劳学赤松具区眼底近可以畅心胸
　　题拈花寺二首
　　绀宇祗园栖碧峋装严好相坐金身满庭白白红红者都是无端微笑人
　　僧寺居然道观隣【上真观亦在山顶】底须同异辨疎亲名山缀景由来乆惟愧何方牖此民
　　邓尉香雪海歌再叠旧作韵
　　辛未香雪诗题吾山阳韶秀惊识初丁丑乃至山隂境翻觉前作隣传诬由来锦峯光福里诸冈连属互卷舒图经取此或失彼率鲜考实多依模滕六一冈霏玉屑岂以南北分萦纡三壶祗在巨瀛表相隔万里非通途彼雪仍雪海仍海可以例此原同趣松风水月朅赓韵【见前诗】行漏清暇还有余辨疑求是则且止岭适可寻幽幽娱且喜此海非临湖无相形益觉邈殊讵借百川为灌输无为利涉云天需眼界真色色寂寂鼻观浄芬芬疎疎大圆镜中一合相前茅后劲两不孤依韵纪事聊得句或者破讹志正吴亦弗更蕲志正吴吉人辞寡有以夫
　　邓尉山防咏
　　皇祖松风水月额叠旧作韵
　　弄影水将月结朋竹与松
　　圣人契理独春日和诗重老干偏宜覆寒花不肯浓依依投气味落落洗心胸
　　右松
　　都惜风吹落吹开亦借风玉瀛觧杨白银烛慙【去声】揺红活脱春林态霏防日午融乍如访姑射漫拟猎崆峒
　　右风
　　邓尉万峯山太湖一片水相对有余趣可曰无多子言影那忘形因表亦知里会心迥不凡
　　璇题揭妙音
　　右水
　　何尝宿此山浮动待宜月劳人言逸韵如秦视彼越想像入镜姿自古离尘骨欲问圆缺中花事几兴歇
　　右月
　　灵岩杂咏三叠沈徳潜韵
　　馆娃宫
　　毎叠徳潜韵逸兴辄鼓舞是中有元音桴蒉而鼓土馆
　　娃虽艳哉华清曾咏杜茍不失美刺自足传今古
　　琴堂
　　东坡醉翁操空山响琅然宧光岂能琴有台传遥年攫醳乆不闻惟余磵水湲咏古抽绎思春蚕方未眠
　　响屧廊
　　山腰洞穴深外狭而中敞石安得有声云借梓以响百计悦蛾眉万古委榛莽后谁袭其踪齐宫踏莲往
　　涵空阁
　　髙阁俯具区天水相与空来往絮舟者布帆不避风曙光看浴日夜吟疑聆龙洞庭缥缈间虚无仙人宫
　　吴王井
　　名山有名泉往往淙山顶屈哉托吴宫曽照吴姬影银床金辘轳晨装沈素绠局蹐秦余杭回首空忆井
　　研池
　　研山作馆娃研池贮清泠不可测其底俯视深含青轻风起防绉靴纹縦复横并无竿丝投醉鱼何事惊
　　采香迳
　　句践行九术伐吴机早露施旦入吴都体不胜防素采香供靓装麝风散花雾那虑越兵来惟愁日易暮
　　翫花池
　　乗阳行时令艳裔铺阿谷离宫奚遣暇敲吟兴未足归愚有佳作淡似春波渌依韵凡三赓借以扬清浴
　　题上方山楞伽寺
　　跋马平明到上方阇黎防迎【去声】跸途旁试防鸟语花香者义合楞伽第几章
　　治平寺
　　上方防骑下山行小憩精蓝喜治平奕当年知此义空桑萧瑀不闲评
　　逰石湖叠旧作韵
　　江春妨雨那妨晴丽日和风景正清重到宛然识熟路回思未免动闲情田蚕丰俭彤宫计老幼安懐翠跸迎小石湖分太湖水漪澜不起镜光平
　　行春桥
　　溪跨越来山对横小长桥正好春晴翠銮自有上公奉白鹿犹传太守行堪悦目虽二月景最牵懐是万民情肩摩踵接宁嫌閙但虑塍田误尔耕
　　湖心亭
　　地分震泽万之一名借西湖偶不竒堤上目逰意已足更无须命画桡移
　　诣
　　文庙行礼
　　毎问招提境借舒山水情
　　泮宫惟致敬
　　圣道正昌明那见梅英发爱聴松籁清过墙即书院多士朂躬行
　　过紫阳书示诸生
　　士惟首四民名在副其真道重继濓洛地宁拘歙闽研精味经训晰理守彛伦莫漫虚车饰吾方起化淳
　　逰狮子林得句
　　一树一峯入画意几湾几曲逺尘心法王善吼应如是居士髙踪宛可寻谁谓今时非昔日端知城市有山林松风阁聴松风谡絶胜满街丝管音
　　题虎邱灵岩寺
　　阊门西转厯山塘寻胜云岩春载阳嶊崣峯容真虎踞荒唐劒气幻鱼肠司徒文学应称独洗马风流不可当髙处縦眸喜有在近遥緑麦一方方
　　静观斋
　　云岩寺侧防间屋
　　羲画昭回嵗月深丝管丛中山水趣观辞敬识
　　圣人心
　　含晖山馆
　　岩壑天成真秀拔劒飞虎踞失之诬娱人山水清晖永谢氏诗还沈氏图【沈周虎邱图石渠寳笈上等】
　　虎邱寺三叠苏轼韵
　　地脉伏来龙突兀涌峦岭石梯五十三未至劳扪井真觉泉石佳幻传光怪耿吟谁虎与龙杂或鼃兮黾湛卢及干将纷称裂苍矿【越絶书言虎邱池劒三千鱼肠在然吴越春秋风胡子曰吴王得越所献寳劒三枚一鱼肠二槃郢三湛卢鱼肠已用利僚槃郢以送其女湛卢入椘又载干将莫邪夫妻铸劒二匿其阳献其隂故姑苏志记干将墓有青蛇绕足事乃杨维桢沿苏诗専引湛卢则与入椘之文不合髙启既有干将墓诗而劒池诗又云干将欲飞出夫干将阳劒既不献而自匿于墓其未入劒池三千之数可知启何转舍鱼肠而取此絶不相防者葢稗史语本无稽而文人一时传竒不无譌舛率此类也】惟喜苏子瞻材雄气犹猛细故弗记忆凿空词塲骋左右取逢源聪明非壅哽我来凡三度今昔祗俄顷亦三叠其韵小立春风冷观民有正务偃息讵宜永驾言返翠华江城丽午景借问兴所托云外青莲影有暇当再临名山订予请



　　钦定南廵盛典卷八
<史部,政书类,仪制之属,钦定南巡盛典>
　　钦定四库全书
　　钦定南巡盛典卷九目录
　　天章【九】
　　乾隆二十七年壬午
　　御制古今体诗











　　钦定四库全书
　　钦定南巡盛典卷九
　　天章【壬午　浙江】
　　诗
　　入浙江境
　　一水原无异两疆顿尔分行春三月近迎驾万民纷瞻就宁须禁颂扬非所欣不谋共尊戴保赤益心勤
　　过嘉兴府城
　　御舟别路溯漕河登陆春城按辔过吴帝经营非旧郭周书假借得嘉禾户闻诵渐摩善野富蚕桑衣被多博施愧予焉济众民情到处总逢和
　　再题烟雨楼
　　未年丑嵗雨经行烟雨都逢副盛名却讶今番出新様自过江后总开晴栁窣地折腰舞梅朶烘春笑口迎更上髙楼聊极目水村近逺望分明
　　过嘉兴再和钱陈羣田园杂兴十首
　　接踵迎銮多颂声观民惟愧政无成境临秀水聊心喜为晤林居有老生
　　祝
　　厘昨嵗驿程催九老图形霁月开便令还乡颐暮齿宣传不许逺迎来
　　棱棱孤鹤瘦如柴圆峤方壶任徃来鹤其性人夀其似防看刼火有寒灰
　　游山屐总不辞劳遇胜吟诗白发搔花濑蒙蒙春澹澹微醺何致晕如桃
　　春田未致手亲畦俸养何妨刺齿肥常把一篇景传殊途要欲有同归
　　三月违如三嵗迟诗裁前席辨精防虽然赐枝何须枝见説香山步似飞【时命九老就香山游防以副嘉防先期并有赐杖】
　　薄试春寒冬更寒吾民宁乏有衣单定当恺切陈民隠莫饰其辞蕲意寛
　　结屋江乡不费钱双槐门巷防多年朴淳生计耕还织
　　淡荡心情水与天
　　楼台烟雨望中低早见书屏健笔飞【烟雨楼有陈羣书赵孟頫耕织图诗屏】新署头衔荣晩节定知家庆子孙围
　　乡味休耽韭与菘行时韶令正芳醲为吾数日随清跸可负湖山佳景供
　　赐闽浙总督杨廷璋
　　西粤昔开府南闽今建牙兼知亦旧制【闽浙总督驻衙于闽兼知浙省旧制也】胜任得卿嘉政有羣黎感身无大耋嗟【廷璋七十三嵗精神尚健】老成方倚赖调摄意须加
　　赐浙江巡抚荘有恭
　　己未亲为防士文精抡蕊榜得超羣起行不负坐言学率属偏能先已勤鹤市旧声犹眷眷龙山新政更慇慇海塘正是投艰处磐石维安勉奏勲
　　过石门县
　　防马石门县观民度石城闾阎际时泰埤堄倚春晴寸土桑麻地万家弦诵声何加曰惟然匪尚词英
　　三月朔日至杭州驻驆
　　武林驻节暮春初物色人情缋绮舒前度烟容常翳若今来霁景喜昌如捍塘久计筹行馆迎驾欢声接比闾覩此尊亲弥共切安能保赤刻防予
　　恭依
　　皇祖巡幸杭州诗三叠韵
　　三度南巡侍
　　大安江山介祉奉
　　徽观风轻日丽临雄郡踵接肩摩迓御銮跸馆暂居防有勅海潮言念志难寛【乾隆二十四年海塘自中亹渐移北大亹饬大吏缮治尖山等处塘工令当亲临阅视】修防要欲筹全善那觉西湖景助欢
　　瑞石洞
　　驻辇有余暇吴山近宜眺瑞石别一峯下马喜先到初犹步仄磴既乃入幽窍转折若无路含蓄益致妙萝薜緑垂烟梅栁芳迎曜岩半有天池灵物不可钓宻竹防隂森怪石攒旧峭孤骞讶欲坠傲睨忽疑笑攀跻当造顶全呉归朗照坐石冩剏得大观更揽要
　　飞来石
　　来自何方飞岂羽将翔复骞势容与徒观翩集诚怪神欲赋却思子不语
　　三依
　　皇祖吴山诗韵
　　南晀长江西盼湖城中陟巘歴香衢宁因玩景赓
　　前韵曰在观民有本图
　　登呉山作歌
　　一峯蜿蜒走郡城众峭攒簇罗天屏若有若无寻树升造极广厦原平陵何须勒马夸豪情惟愿兆庶恒安宁西湖下视如亟待吾方未暇将观海
　　观海塘志事示总督杨廷璋巡抚荘有恭
　　明发出庆春驾言指海宁海宁往何为要欲观塘形浙海沙无常南北屡变更北坍危海宁南坍危绍兴惟趋中小亹北南两获平然若中亹窄其势难必恒绍兴故
　　有山为害犹差轻海宁陆且低所恃塘为屏先是常趋南涨沙率可耕两度曽未临额手谢神灵辰忽转北海近石塘行接石为柴塘易石自久经费帑所弗惜无非为民生或云下活沙石堤艰致擎或云量移内接筑庶可能切忌道旁论不如目击凭活沙话信然尺寸不可争【塘边试下木桩始苦沙澁用二百余斤之硪一筑率不及寸许待桩下既深又苦沙散不能齧木桩摇揺无着也】移内似可为闾阎栉比并【柴塘向内数十丈其土似宜桩可以即工然所在皆田庐此处为塘必致毁弃田　庐患未至而先殃民心复有所不患】其无室庐处又复多池阮固云举大事弗顾小害应然以卫民心忍先使民惊且如内石建宁聴外柴倾是将雨堤间生灵蠲沧沧瀛如仍防外当【去声】奚必劳内营以此吾意决致力柴塘成坦水篓石置可固隄根撑柴艰酌加价母俾司农程【命行在户部及该督抚详议加柴价】补苴示大端推行宜殚诚
　　竭
　　海神庙瞻礼有作
　　盐官驻马先防谒
　　庙貌枚枚
　　皇考修捍患御灾宜
　　祀典恬风静浪赖
　　神庥即今南涨方坍北尚此春逢况值秋黍稷非馨在明徳是吾所愧敢忘愁
　　驻陈氏安澜园即事杂咏六首
　　名园陈氏业题额曰安澜至止縁观海居停暂解鞍金隄筑筹固沙渚涨希寛总厪万民戚非寻一己欢两世鳯池边髙楼
　　睿藻悬【楼中恭恳　　皇考林泉耆硕　　御书是编修陈防直之父原大学士陈元龙　　予告时赐额也】
　　渥恩赉耆硕适性惬林泉是日亭台景春风角徴弦观澜遂返驾供帐漫求妍
　　隅园旧有名【以是园为阅塘暂憩之所因赐今额隅园其旧名也】岩壑窈而清城市山林趣春游花鸟情溪堂擅东海古树识前明世守犹陈氏休因拟奉诚
　　别业百年古乔松径路寻梅香闻不厌竹静望偏深瑞鹤舞清影时禽歌好音最佳泉石处抚帖玩悬针元臣娯老地内翰肯堂年赌墅棋声罢木天砖影捐竹堂致潇洒月阁挹清娟【竹堂月阁皆园内名胜】信宿当回跸池边坐少延
　　天朗恵风柔临溪禊可修【是日上已】趣真如谷口姓不让冈头意以延清永步因覔韵留安澜祝同郡宁为畅巡游
　　睡醒
　　睡醒恰三更喧闻万马声潮来势如此海晏念徒萦徴禹乏良防伤文多愧情明当陟尖峤广益竭吾诚
　　题土备塘
　　土备塘云海望修意存未雨早绸缪石柴诚赖斯重障是谓忘唇守齿谋
　　塘上四首
　　西塘尚有沙涂防既至东塘沙总无石不能为柴欲朽防秋要计可徐图
　　盐官从不晓迎銮古朴民风致可观却胜杭嘉多饰礼防棚鼓乐满河干
　　苇庐灶户日煎盐辛苦蝇头覔润霑嘘胼胝耐燥湿厚资原是富商兼
　　隄栁青青畦叶黄村梅遮隝逺闻香徐行咨度周防计懒惰无心问景光
　　登尖山观海
　　舆图早已识尖山地设天开障海闗东北冈峦捍犹易西南柴石御为艰防心所祝资坍涨蒿目无方计剔鬟大吏载咨补偏策尽吾诚耳敢云闲
　　视塔山志事
　　尖山宝捍海搭山舒右翼翟村当兜湾赖此雄潮逼条石未可筑块石先救急其下布石篓射溜图根立防马视篓痕云沙涨数尺【浙抚臣言竹篓贮石下防坝基数日来沙涨掩篓四尺许遂命立标以騐増涨尺寸】是为转旋机其然谈何易【叶】讵当恃
　　天佑而弗尽予责叮咛示方伯吾意知应悉斯时工难施沙逺当易石鱼鳞一例接方为经久防
　　阅海塘叠旧作韵
　　今日海塘殊昔塘【丁丑南巡时海塘大溜尚走中亹己夘以来潮势复趋北亹现饬大吏相度修缮以为民卫】补偏而已防无良北坍南涨嗟烧莫水占田区竟变桑父老常谈宁可诱【土人以三亹海潮之行不南即北此因任之论与河徙天数语同非治水者所宜出也】
　　明神显佑讵孤庆【雍正七年海宁　　勅建　海神庙近复命钱塘崇饰祠宇以昭灵眖】尖山跋马非探胜万井安全虑不遑
　　观海潮作歌
　　辛未观潮潮已竒杭人犹称其力微丁丑观潮潮未至作歌髙楼聊纪事似神而非者曰三逮兹三度潮真酣却非江楼观约畧剏得乃在柴塘尖我阅柴塘筹御海讵图快览惊涛骇因縁大汛三月三洪澜有若将予待跋马指东向盐官一条银线天际看卷江倒海须防至迎来底借江山船【江山船迎潮见前诗】色犹未覩先闻声礌硠磅輷匉訇徐行按辔揽其状大哉观矣谁与京母弭节倐奔防并驱素车而白马淋淋汨汨浩汤汤逾跇配藜白鹭下一空前此初遇竒既欣旋复生愁思长茭厚石弗豫固秋来转瞬奚当之
　　回跸杭州诣
　　皇太后行宫问
　　安即事有作
　　回銮百里日方中【自杭至海宁程百里然实止八十里而已清晓防马隄上时亦乘舆日中即至省城】迎送黙黎拥六骢灯市盐桥临古郡问
　　安视膳谒
　　慈宫西湖佳矣明将东海艰哉虑不穷捍御尽心粗擘画此行或可未云空
　　阅武
　　时巡江国驻行骖武备于今阅已三敢际定遐忘要政寔闗计久讵常谈扈随况有新乌什【回部郡王霍集斯旧为乌什部长今居之京师扈跸来此命预观】统制由来旧耿弇【杭州将军福禄曽为西路军营叅赞事毕命驻杭统旂兵】未御射侯縁臂病【自去私偶患臂病艰致弯弧马上犹可勉为步射不能如式命中故遂弗为】诘戎身先【去声】畧懐惭
　　昭庆寺
　　宝叔遥曕塔钱塘近度桥偷闲游佛境问景憩僧寮办见还叅柏徴心欲剥蕉香花羣祝愿
　　慈庆喜恒昭
　　游黄龙洞
　　遵陆后湖边湖山名胜连虽无暇应接尽有喜周旋嵌洞教云防披筠得迳穿慧开卓锡处今尚涌清泉
　　题紫云洞
　　才别黄龙到紫云春山肤寸正氤氲连冈谁识东西洞求气全诠九五文似此宜居易博士如何都属佛声闻今将复古诚难矣且自因民意所欣
　　题竹素园
　　面水背山地涵今茹古园娱情惟翰墨扑鼻有兰荪防景皆诠理沿波欲讨源白苏胥未识诗句向谁论
　　诣圣因寺瞻礼
　　皇祖神御殿
　　巡狩曾兹
　　圣迹留至今黎献忆
　　恩稠由来乐利天同乆岂必衣冠月出游鑚仰无能窥卓立继绳有志励艰投髫年
　　爱育亲承训瞥眼惊心四十秋
　　恭奉
　　皇太后至圣因寺行宫驻跸
　　一巡五载溯姚虞圣水髙峯驾重【去声】纡山色依然缅
　　祖迹湖光耐可奉
　　慈娱鸟声宛转调丝管塔影玲珑入画图无暇慢嫌劳应接此间吟兴足轩吾
　　雨【三月初五日】
　　开舟以后久逢晴泽国翻萦望雨情驻跸孤山霏霡霂漪澜湖水越澄菜花含润黄如濯栁叶拖烟绿尚轻明日净慈防祝
　　嘏一天霁景益分明
　　题放鹤亭
　　君复当年真逸哉江淮游懒独归来何妨鹤子聊无母且喜梅妻不借媒张氏西山有津逮【徐州云龙山亦有放鹤亭以山人张天得名】卢家云壁岂重儓至今亭畔胎仙纵想见先生返棹回
　　戏题巢居阁
　　处士桥头放鹤林巢居有阁倚山阴晦明风雨如来愿应悔入山犹不深
　　吟香别业作
　　孤山东侧圣湖边范抚勾留慕乐天【别业旧名勾留处盖前抚范承谟取乐天诗意也地方大吏易今名丁丑春巡至此曾有诗】别业荒頺余旧迹吟香葺筑记前编心田净洗全如水鼻观清芬讵必莲设以卉中拟君子吾方渴意在求贤
　　净慈寺瞻礼
　　鹿苑延
　　厘萃搢绅【浙中绅士于此建坛祝　　圣母夀】和风祥旭蔼光春共欣天意同人意预祝
　　八旬继七旬耆窟鸟吟都送喜香林花色总离尘慈无不被敦
　　慈庆浄以为贞
　　夀净因
　　小有天园
　　南屏峯下圣湖隈小有天园清跸来了识曰门及曰径依然为榭复为台山多古意鸟忘去水有清音鱼喜陪昔冩斜枝红杏在恰同庭树一时开
　　初游龙井志懐三十韵
　　濒湖佳景多不可偻指数岩泉各擅长大畧吾能举南山有龙井向闻曾未覩弗肯命骑游恐费经营苦今来却重饰既成説无补罢去太矫情新晴景更妩是用一涉藩以答众诚剖花港遵迤西跋马数里许渐入姻霏深南北诸峯龉石泉淙其寒千盘曲抱屿防茏新篠低
　　似扫尘客武乃至过溪亭下马相与步【叶】防嶪罗秀石閜砢叠竒楚参差列亭台无非揽胜所最胜则以泉深潭灵物处祈雨每致应利济功尤巨防为百丈瀑对之久延伫善空一切声角徴安能谱神运石或幻沼涤心应与【神运石涤心沼为龙井八景中之二】玲珑窍簇攅锦绣卉纂组春深鸟妙歌雨后花新舞萝烟湿我衣兰气馨于炷攀跻越踊跃髙下迭賔主造巅益惬懐畅观极仰俯江湖辨近遥洼棱穷幽阻名山所厯屡观止鲜或旅得句乃命驾遂至日卓午遐思秦苏辈辨才此晤聚人地乃相宜万乗来奚取作诗志吾惭卷阿漫拟古
　　龙井八咏
　　过溪亭
　　行云流水视迁留奚问虎溪过与不一笑诗吟杜子吴墨名儒行足风流
　　涤心沼
　　辨才归老开精舍沼水曽临苏与秦却是清波无芥蒂涤乎抑否聴伊人
　　一片云
　　片石玲珑号片云英英常自蔚氤氲龙本自颠翁碣磬折宜应于此君
　　风篁岭
　　灵石峯西翠岭岑苍筤万个戛风森世间宫徴安能谱此是云山韶頀音
　　方圆庵
　　方圆庵是辨才迹葺筑曽经闻启祥今日重看新旧址有为一切幻谁常
　　龙涧
　　鳯凰岭上龙涧喷沫成池贮碧流飞作瀑泉灵作雨攻祈那待法师投
　　神运石
　　移来不借五丁穿峭旧亭亭一朶莲闻説铁牌同出井依稀辨得赤乌年
　　翠峯阁
　　平陵小阁切青霄纵目因之意与遥颇怪呉人费疏剔翠峯今古祗髙标
　　上天竺
　　天竺天一方震旦兹亦有闻之一切法事必遇其偶﨑岖入葱旧步步离尘垢台传康乐翻石识李源友大士昔示相聊借仁谦手灵感无不应香市倾城走恒处菩提座此理人知否文通教易禅适足启笑口
　　灵隐寺用宋之问韵即效其体
　　飞来矗翠嶤屏障已清寥月地开如镜云璈沸似潮栢烟林外冩花雨座中飘泉冷石为瘦峯髙树与遥考功昔游厯此处感荣凋五字殊难属一联浑解嚣江南曽有赠当面眯津桥【纪事称之问游灵隠夜月极明行吟曰鹫岭郁岧嶤龙宫锁寂寥久不能续有老僧问之之问以兴思不为对即曰何不云楼观沧海日门对浙江潮之问讶其遒丽迟明更访之不复见寺僧有知者曰此骆賔王也然骆自有在江南赠宋五之问之诗不应当面不识且并无一语传竒之家不足为据类此】
　　清涟寺观鱼再叠旧韵
　　源发西山脚伏流廿里余春朝驻防葢僧寺静钟鱼知有池呈镜堪临槛振涺翠鳞来得得乐意自如如谁谓清波画偏宜藻句书效苏频叠韵曽防似髯欤
　　题漪园
　　观水闻有术名园宛在兹门临且墙绕月漾更风漪花木倒涵镜亭台闲中【去声】诗防心别有在与物共春怡
　　题丁家山
　　轻舆破雨上兰椒顽石何人拟緑蕉【是处又名蕉石鸣琴为西湖新增十八景之一】剥尽心空原一合底须横膝七调
　　赋得春雨如膏【得逢字八韵浙江士子题】
　　江国虞频致今番喜恰逢暄晴宜一豫膏雨利三农轻重权之久旰宵厪以重气蒸十折水云接雨髙峯雭初犹细霈霶继遂浓菜花黄沃濯栁叶緑髼松周雅曽方恵韩诗善冩容巡方歌玉烛抚已慎金镕
　　再题西湖行宫八景
　　四照亭
　　孤山髙处一亭幽
　　芝篆云檐四字留【亭中云峯四照额皇祖御笔也】峯色湖光皆道趣圣人此意照千秋
　　竹凉处
　　低笼曲径斜依槛飒尔生寒邈若空安得朱明此散步披襟无碍度来风
　　绿云迳
　　乔树菁葱锁碧峋偶然屧步迥无尘山隂便是林家宅却恐先生笑不伦
　　瞰碧楼
　　一碧天光万顷澄岳阳楼记近堪徴若无后乐先忧志文正佳文亦底称
　　贮月泉
　　石鏬淙泉滙小池玉轮初上贮来宜居然似与平湖傲曰以山髙先得之
　　鹫香庭
　　玉华桂树皆盆植【香山玉华岫盆桂最多】庭树春时叶尚纎金粟如来髙丈六可容当面悟香严
　　领要阁
　　天容湖影浄无痕领要何能顿忘【去声】言竹阁栢堂皆左近呼之欲出白苏存
　　玉兰堂
　　尽得湖山秀气陶春风别馆适相遭王家诗与文家画未及双株不语髙
　　题留余山居
　　湖上有山居居然画不如飞泉当面落诡石碍肱舒树色春昌矣波光逺漾诸留余眄题游兴亦慵予
　　法云寺
　　处处有流水面面多竒峯乃入龙井路妙想真难穷调御一朶拈随宜现花宫顾弗事荘校示诸万有空是谓法云防初非恒所逢
　　龙井上作
　　深潭喷灵液濈更溶漾此与元气通雨中自宜壮心神既澄滤耳目殊供养防为垂岩瀑原从足底放岩下适仰观计以数百丈乃悟地处髙其卑难为望絜矩有所思惕若万民上
　　再依
　　皇祖灵隠寺诗韵
　　飞来峯畔路法相坐嵯峨宛识祗园近已闻梵呗多竺云开月宇仙籁下烟萝到处瞻
　　光被羮墙岂是过
　　韬光庵
　　言游净室别云林曲曲山蹊步步深轮尺筠竿紫粉坠垂寻泉脉玉丝斟不因初狭厯层磴那得中宏畅逺襟耽静未宜归勅政安能个里学安心
　　金莲池
　　韬光寺里一水竒迹应同卓锡泉此日偶然临碧镜
　　当年见説育金莲常涵古往今来月不异云容山色天七字促成旋命驾清新却愧白家篇
　　题虎跪泉
　　大慈寺侧虎跪泉性空昔日此栖禅以无水将他之矣忽有神人来告旃南岳童子遣二虎旋来移请无忧为翌日乳窦淙有泌异常甘冽清且寒不见不闻无穷已伎俩有尽语不刋绠汲聊偿问景兴还讶其然岂其然
　　开化寺
　　六和宝塔矗岧嶤古寺成传开寳朝隔岸越山拖画防列屛吴岭入云标已教息虑栖禅悦但未忘言答景撩颇讶考功误灵隠试看门对浙江湖
　　瞻礼六和塔作
　　寳塔岧嶤耸七层恐妨泥污不须登镇江厯刼安澜防凌汉单提向上乘立久波光如欲彻望来烟意亦将澄漫言造极今孤约兴已轩飞絶顶凴
　　云栖寺叠旧韵一律
　　诸峯遥看簇莲青路转丛篁得野亭知是洗心契儒玩饶他念佛着僧聴从新春景粉图展依旧山斋翠跸停真迹香光聊遣瑕【寺中弆藏董其昌所书金刚经过此披阅凡三度矣】底论前后顗和灵
　　理安寺
　　见説安心竟何来理与安山如标静谛鸟亦发清欢葢影张祗树经声出戒坛了当忘结习归去漫回看
　　小乐洞口号
　　何声不中宫商相遭泉石其常宇内似此多矣重儓奚独东阳
　　湖心亭
　　耸似云居浮似航蓬莱宫阙水中央东西南北望无尽春夏秋冬景异常是镜何曽借揩拭非蟾而觉发辉光纵教荘叟斯焉对得意于言可易忘
　　敷文书院叠旧作六韵
　　牖民先廸士筹治在崇文尔尚希前誓吾宁骄大君并非事游衍实欲騐修勤峯色北轩挹江声南户闻取裁堪契要稽度贵离纷治事兼经义胡家法出羣
　　赐浙江学政李因培即用旧赐原韵
　　于呉遂迁越总是善文邦以尔能精鉴庶予賛化厖东西浙水一南北两峯双自得江山助济宜醇与厐
　　观潮楼纪事
　　跋马万松岭言寻观潮楼楼祀
　　江潮神繄吾
　　禋典修【戊寅嵗命浙省守土臣修建　神祠于观潮楼并制文勒碑以纪其事】前两度临兹江从楼下流今番乃涨沙羣咸颂
　　神庥然吾别有思无非为民谋迤东利涨沙庶望桑庥稠迤西本弗借石塘巩金瓯从古楼临江涛观八月秋观涛固非要况昨畅吟眸利者乃致败柴石捍御筹弗借者反然泥涂艰行舟试看西来薪转运以车牛【观潮楼下沙未涨时富阳等邑柴船连樯东下直抵　江岸今涨沙既逺率用牛车转运挽致颇艰】合郡供防薪弗属宁免愁谓此为
　　昭假实益吾懐羞
　　再游瑞石洞口号
　　瑞石由来迥出竒郡城柱驾再观之万民遂彼瞻依愿七字起予潇洒诗
　　澄观斋敬题
　　皇祖御笔圣因寺中精舍名也
　　圣因原是
　　昔离宫尚有
　　宸章额绣栊两字澄观掲
　　天趣一时善继凛渊衷满湖歌舞闻非乐万姓饥寒虑不穷
　　当日豫游虽未逮勤民展义
　　志希同
　　六一泉
　　孤山侧畔石深泉以人传可用斟坡老遗踪寻六一即今坡老更谁寻
　　栢堂用苏轼韵
　　老栢双撑广化前东坡尚见一岿然至今亦复余名字太古谁恒驻嵗年秋月春风结金友江声山色识薪传微嫌玉局犹饶舌却向荣枯细论禅
　　竹阁用苏轼韵
　　白傅苏公总杳然湖边尚説竹笼轩成林未逮晋七士画水曽闻蜀雨孙【见东坡雪浪石诗】徙置不离山下路长【上声】来都防寺前村寄题何必纡清跸遵海常懐晏子言再至云栖题句
　　我有乐山意云栖山最幽緑筠饶静趣白足事清修梵籁檐前落香泉阶下流少停便应去课诵可妨不题西湖十景再叠旧作韵
　　苏堤春晓
　　三度南巡杭复苏　　　　　懃吾长堤今日游乘暇与物皆春似此湖
　　栁浪闻莺
　　尽有宫商石与金栗留谁似独情深戴家只在润州表可识清波门外林
　　花港观鱼
　　锦梭不借天孙掷练影中堆万簇花设与水仙作春服无边风月傲清华
　　曲院风荷
　　几个田田漾细风乍看緑叶想花红昆明湖上浮轻舫六月春光讶许同
　　双峯插云
　　春云防缕卷还垂南北双峯一例披湖上吟诗第三度回思弹指不多时
　　雷峯夕照
　　南屏别嶂堵陂矗夕照从来得雅名遗迹漫因叹兴废竖穷三际十方横
　　三潭印月
　　标意恒沙转法轮【佛标身塔标意经标口见梵典】见身非实是真身无心古镜波心印不向拈花悟果因
　　平湖秋月
　　堤畔轻车驻碧油春风春月景方柔何须辽待三秋看孟子名言戒谓流
　　南屏晩钟
　　绣峯南面正开屏浮色兼之发浄声我聴未能息诸虑宵衣问政惕深更
　　断桥残雪
　　岂有琼葩田尚余徒观麦色信芃如耕夫织女吾胥厪防误蚕忙拟返舆
　　再小有天园
　　不入最深处安知小有天船从圣湖泊迳自秘林穿万卉轩春节【是日清明】千峯低霁烟明当旋翠跸偷暇重留连胜阁望湖
　　胜阁攀登揽全胜一堤桃栁两湖船民情畅我忧中乐物色昌其静里妍
　　杭州启跸回銮之作
　　盐官周视海塘形湖上防余数日停已逮农桑三月慢耽南北两峯青一游一豫闗民□乐水乐山养性灵安福舟中片时暇促成新记识求宁【是日走笔为阅海塘记示地方大吏】
　　烟雨楼叠旧作韵
　　烟丝罥栁栁丝蒙雨意迎人人意通自是云容盟水态并宜草緑借花红奚称处括沔阳彼【处州括山及沔阳州并有烟雨楼而嘉兴名特着】总属天髙地厚中耕织图诗屏宛在【楼中有钱陈羣书赵孟頫耕织图诗屛】不殊惇史惕深宫






　　钦定南巡盛典卷九
<史部,政书类,仪制之属,钦定南巡盛典>
　　钦定四库全书
　　钦定南廵盛典卷十目录
　　天章【十】
　　乾隆二十七年
　　御制古今体诗











　　钦定四库全书
　　钦定南廵盛典卷十
　　天章【壬午　江南　山东　直】
　　诗
　　廻避至苏州
　　廻避至苏州葑门泊御舟郡城徐按辔仄巷不鸣驺接踵摩肩众授衣足食谋万民亲切意两日得因留
　　支遁庵
　　支公当日此肥遁剜石为龛隠翠棱却是无能遁后世至今庵尚以支称
　　出阊门逰寒山即景二首
　　清晓出阊门轻隂凉变暄逓来将雨意【南方凉则雨暖则晴北方暖则雨凉则晴风气之异有如此者】虑致碍春温【江南今嵗春寒甚长恐致伤农为切切念之】麦叶秀含润菜花黄较繁将兴耕作矣爱聴上农论鸣鞭度庆桥别墅见山椒小憇支公阁旋慿赵隠寮竹虚原自宻花冶却非妖欲畅青莲想法螺喜不遥
　　澄懐堂
　　别墅多佳号澄懐我所题飞鱼峡之上瀑布涧犹西防目乐山水甄心悟筦倪无能斯久坐苑外马声嘶
　　蓉泉
　　泉以名俯泉春风翠跸小流连清晖表里欣相映一朶芙蓉上下鲜
　　清晖楼
　　寒山别墅里髙阁曰清晖足日重来赏春光正入防含漪讶波立落影认峰飞那更因天绘劳劳辨是非
　　戏题驰烟驿
　　驰烟驿路见孔徳璋山山移文宦光所以命名也前屡有诗令见石上刻驿为峄命更正之并戱成是什
　　驿路驰烟移草堂千秋结想有宦光何人石称博古不见孤桐曰峄阳
　　法螺寺
　　竹迳通幽竺宇披髙楼延赏坐移时华山更不烦重到几席之间揽莫遗
　　天池
　　天池有水瀣浆如仿佛明星玉女居度难在人宁在境曰毋错防枕中书【老子忱中记华山可度难池在山之巅故高启诗有灵可度难昔见枕中书之句】
　　题髙义园
　　万笏天平翠名园有范家但看题两字早觉胜其他雨意如湔竹风情善舞花麦舟前轨在善继莫教差
　　白云泉三叠白居易韵
　　白云泉是白家泉林色岚光太古闲不为能频叠韵髙人风度缅其间
　　用髙启虎邱次清逺道士诗韵
　　清逺竟何人清词丽霄汉岂其谪仙籍尘世等迁窜飘然落吴下虎阜一游翫蓦遇沈恭子殷周谈汗漫仍复返云衢谁能窥道岸鲁公书劔池漫漶苔蒙乱此时未磨崖得全乃以半青邱出尘想和韵懐聚散而我兹竭来胜迹遇春旦依様易得句讵能夸藻翰本无求仙心饶有忧民叹流连非所宜敕几思益赞
　　劔池
　　山川宇宙来便有岂信劒飞划作岩四字宣尼曽不语惜哉佳境溷愚凡
　　游灵岩作
　　昨日细雨今朝晴南国为喜宜春耕灵岩秀色在咫尺姑舍辽待非近情出郊罫町濯绿润花栁时世装嫌轻骈填老防歩随马禁菜麦农氓不三十里倐已到
　　盘旋山路　　　　　　　　【袁】熟程松风谡谡扫尘迹塔影矗矗标心旌调御丈夫对我笑去来现在奚称名到此着语不可得逡廵行馆慿南荣太湖眼底一勺水三万余顷谁量衡但觉空濶物不染无内外复无将迎我心与之然乎否风铃落落催宜行
　　游山方方楞伽寺
　　治平西去总湖邉熟路分忆昔年山色波光相荡漾漾蜂台鹿苑实骈田春忍草奚为忍泯识禅枝固是禅若问楞伽标妙谛峯峯法尔茁青莲
　　行春桥乘舟归苏州行宫即景杂咏八首
　　蹋马灵岩复上方石湖侧畔小徜徉昨题七字磨崔读【昨仲春游石湖时见山腰一清泚可爱四面皆石大士阁在其上因题有谁识山腰始是真之句今来重逰则已岩壁间矣】行馆言旋进便航
　　白芷青蒲演漾舒渔舟舣待欲何如繄予汉诏犹曽忆生飬方春不打鱼
　　行春桥下春水明行春桥上万民迎我欲治民如治水淆之则浊澄之清
　　亭子湖心从未到西湖揽景况方廻勤民都似此争胜吾更何忧不治哉
　　平流一带郡城西润逼吴天霁景防水碓溪桥皆入畵男耕女织总堪题
　　菜麦润含方过雨杏桃芳鬭恰烘晴省春正义夫何谓讵谓无端问景行
　　马行本较舟行速沟洫纡廻反致迟因悟北南形势异诸凡要适用为宜
　　鸣榔廿里胥门到按辔城中路不遥大略已观民意悉江宁发驾定明朝
　　苏州启跸作
　　两日驻行旌黄龙发水程不耽惟我志略恋是民情吴防歌声逺恵山秀色迎东南风恰好卓午到舟营雨中
　　雨中游惠山寄畅园
　　春雨雨人意惠山山色佳轻舟溯源进别墅与清皆古木湿全体时花香到荄问予安寄畅观麦实欣懐
　　惠山寺叠前韵
　　毎逢佳景喜题句率以镌崖纪嵗年是曰有为之法耳逺哉无我只如然爱聴春鸟闲弹梵懒与山僧坐讲襌一语何妨聊顾问即今悟处可曽圆【寺中犹有雍正年间内廷行走僧】
　　戱题惠泉方圆二池
　　一脉流来疏雨池圆甘方劣志传竒人情圆喜方斯恶泉自淙淙自不知
　　题漪澜堂
　　四围清泚绕书堂檐梠光翻漾镜光乍可观澜知有术因之防笔遂成章春隂琼岛虽数典【琼岛春隂有堂亦堂亦额是名】松庵讵易方缅溯东坡题额意崇情泉石托偏长
　　若氷洞
　　石甃方圆引侧注攀跻更上下云峦讨源直到真处处氷洞翻花万古寒
　　驻驆金山作
　　秣陵将问古氏父暂浮江雨不妨兼驿【是日自丹阳城霞阁发舟行八十余里申刻即到金山】风全静度艭水天慿几席花鸟列轩牕祗合蠲诸虑谁云声色摐
　　句容道中
　　掦子登舟指秣陵中途易马渡江乘菜花引蝶麦藏雉畵里溪村农事兴
　　迤南峻岭北长江天堑真称险莫防底事古来恃险者竖旛频见出城降
　　小儿已长老年多纵令随观不禁诃五十帛需七十孜孜为虑应【去声】如何
　　慧居寺
　　岭因何秀秀因泉石遭恰宜耆域扩底较蒋山髙禽演无生偈松翻万古涛阇黎惟守律不习坐禅迯
　　游栖霞山
　　栖霞名寺遂名山防窜宁因字句间【本名摄山栖霞寺名也今云栖霞山或因避摄之耳故戱及之】药草摄生何不可乳泉涤虑恰宜闲偶来寻胜非耽静敢懈观民正忆艰朴防行宫居信宿对时擒藻我犹闲
　　紫峯阁
　　峭拔髙峰生紫烟峰巅松柏见齐年三间小阁开牕对太华何殊玉井莲
　　功徳泉
　　紫阁对青莲壁下有泠泠功徳泉偻指不湏数以八论年讵祗阅惟千何当古月临澄照且看防风作细涟虽是山根略疏引由来得倍借天然
　　栖霞行馆作
　　行馆朴而幽依然前度脩轩牕无俗韵林壑有神投鸟语花间出泉声竹里流玲琒院墙内趁暇一登游
　　太古堂
　　仰睎叠巘俯临池宇宙以来原有之我自先忧后乐者底湏髙企子西诗
　　玲峰池
　　天半渫天池玲峰四面竒五年才一照为尔坐移时山以万丈计泉淙为有源下视沟浍盈岂可相衡论老松髙百丈新松低数寸小草莫相欺防有凌云分澹澹含春日英英吐春烟野花姗入影也自一时妍不肯防为瀑渟然守太初忽懐齐隠士亟命返肩舆
　　万松山房
　　名山驻清跸乘暇探山春春山日以佳红紫绘菲芬山房万松中古色千青云不与世同调乃得意所欣谡谡寒涛翻葱葱翠盖匀金吾报行漏适可前涂遵十八公如语原非个中人
　　题般若台
　　山鸟春前呌山花雨后开是云般若相那辨有无防练
　　练影堂
　　山中一湖水借问是谁开识性易疏塞得源可溯洄轩图略防缀练影足徘徊妙契澄清义观民有自来
　　徳云庵口号
　　淰淰复英英境真干闼城不教余结习得句便前行
　　九株松
　　谓似防昌曽有诗三三瘦骨挺仙姿
　　去嵗香山防九老居然两倍之
　　叠浪崖
　　层叠竒峰作浪形大瀛海防万寻青渔人何物津轻问祗合虚舟不系停
　　见山楼
　　出树有高楼见山与额留由来一合相那问几经秋崖浪阶前叠【叠浪崔在其下】松涛牕外流如何僧绍后不复觏潜修
　　幽居庵
　　寒泉带曲溪茂林鎻层嵝得趣以深迳纳逺爱虚牖南朝楼台无太古云山有幽居缅前贤今人称【去声】居否
　　峭旧室
　　幽居最幽处迳自林穿剔土得飞壁劙沙沙出防泉苍杉湿埀露宻竹霭生烟结念属峰顶无何便着鞭
　　登最高峰作
　　登峰登合最髙峰风拂须眉云荡胸下视钟山诸培塿绿琼盆里种芙蓉
　　江山地险带还襟守徳孜孜独切心石长歌一再读【丁丑登最髙峰长歌纪事】却教视冺去来今
　　话山亭
　　游山归来日未午院内山亭憇久许举头题额曰话山不识谁宾抑谁主
　　石梁精舍
　　得迳琳琅丛憇息烟霞宇遥吟目空阔俯畅意轩举江国既欣春呉云复不雨山鸟与山花争妍真静所五年瞬息间石梁自太古
　　春雨山房
　　冮国今年雨恰好行春无碍毎逢晴晚来细防凌空洒却喜山房善副名
　　武夷一曲精庐
　　岩根水绕阶除歩廓曲折云拟议以成变变化武夷一曲精庐
　　燕子矶
　　峭壁插长江孤骞似飞燕西引幕府峦东接临沂巘【叶】翠迳入丹崖花木绘明绚春风三度经毎因驻云防【叶】设险信无过天堑夫何患南朝凡几更临流发浩叹
　　游观音山永济寺
　　縁壁飞楼鐡鎻牵下临无地上惟天须弥海水依空住枣叶龙宫现偶然
　　驻跸江宁叠旧作韵
　　寰中可数建邦区观胜应教翠跸纡山带江襟诚剧地家弦户诵久名都上防虽逊闗兮偏处【上声】犹嬴杭与苏守以金汤终在徳每懐殷鉴敬惶俱
　　赋得江汉朝宗【得宗字八韵试江南士子题】
　　岷山滥觞泛嶓冡象天淙三澨峡流过九江川气冲入南垂禹迹防北帯尧封是渎首羣渎朝宗惟地宗藏精在箕斗戢浪息蛟龙来往济商旅耕桑利士农海门滙知近泽国势观重归极保皇极吾滋絜矩恭
　　谒明太祖陵
　　嬗谢都闗
　　运乘攘除非自本朝兴代为翦逆当方革岂是因危致允升常禁里民阑采木还教卫户谨廵陵省方近抚前王迹殷鉴惟懐惕倍増
　　灵谷寺
　　蒋山开善寺移置得兹名一切有为法本来无定评闲花明柰苑真树防只城偶读前题句不牵今昔情
　　阅武
　　白下扼冲都将军分节符百年久休飬一日此陈铺技奏桓如虎恩颁藻跃鳬谩云循故事嬉武戒殷吾
　　鸡鸣山
　　崥崹鬰鬰城北区髙出城头可望湖春风葩瑵朅临驻不须俞骑纷前趋扶擕老防愿瞻觐谁何无事严声呼六朝兴废则且置斯民三代宁有殊廵方讵谓玩山水鉴古益切忧勤苦
　　游清凉寺
　　去嵗曽礼清凉山今朝乃谒清凉寺既曰清凉应一真吾所知者已有二其不知者想更多旋于苏文悟其义譬如凿井因得泉不可谓水专在是【叶】井同泉水无不同妄分彼此真儿戏调御丈夫如是云是谓清凉无上
　　朝天宫用苏轼题
　　玉局风流似紫薇游吴望蜀逺归登楼未觉山川羙送雁因懐音信稀髙观当年如宋否西园今日姓王非冶城不少留题者独和坡吟倚素晖
　　大报恩寺
　　城南最古寺跋马试重寻亦借观民便曽无学佛心禅枝千载茂梵防四天吟穹塔千云表神游当【去声】歩临
　　题雨花台
　　梅冈东麓雨花台闻道谈经曽致来岂识维摩不着座争如太白只衔杯【李白诗朝沽金陵酒即此处】六朝坊市谁兴废九道江流自漩【去声】洄未审苑城偶南望可应追悔此为哉
　　赐梅瑴成
　　无欲有精神趋迎清浦滨闭门惟教子下榻不延宾能驻西山日引恬江国春推恩缘念旧【瑴成诸子俱未通籍询知长子釴尚可造就命赐举人准其一体防试】
　　皇祖内廷臣
　　牛首山
　　大易干为象南京离占【去声】方两恒角嶷双阙表天阊尽得江山秀况逢花草芳鹤林坐调御万古示真常
　　再题幽居庵
　　金陵返跸驻栖霞西峪幽居清且嘉窄路入从云片石阑春落半锦堆花水流山住露全体竹浄松蕤是道芽僧绍便存不徴聘名求名应底堪夸
　　游摄山栖霞寺仍叠尹继善沈徳潜倡和韵
　　建业多佳山要以摄生冠闻名未见者尚尔生歆羡况我曽命游驰情结霄汉诸峯尽婉娈秀比总角丱几暇輙神交那借图经按泉石应好在毎毎萦遥恋却付忘言僧长【平声】年对塔院兹来縁省方宁图畅游观独此未能恝吟懐吾早办
　　言入功徳门载寻烟霞迳飒尔净四尘坦然遵八正调御坐青莲屏息不期敬缅懐平原人舍宅悟本性旅食或乏粮之郁随弟庆【谓僧绍弟庆符也】仍住弇榆山水石足幽胜吾闻狂狷者不弃尼山圣惜哉被季世化裁孰可凭徒传赐如意放浪林间聴
　　山之姿曰林山之骨曰石林姿既葱菁石骨复垤峉尽善谁能同那可计寻尺云生峰欲连泉画岩疑坼择胜不胜【平声】择底借东坡帟徘徊拟辽待天籁落絶壁窍讵概以万号信笇以亿山灵秘其奥应谢尘凡客东麓有行宫松轩成少息澄懐思向游摛藻抽义脉
　　草药既芬菲应游鹤与鹿巢松风籁翻饮泉月光漉翠华忽来过想皆避深谷徒见曲折溪泠泠自潆洑繖山如有语未能隠者瀑以此我欲返秣马命羣仆了知干惕人未可耽清福出门试廻聴涧水犹鸣筑鸣筑清神心枉驾重攀上径指最髙峰沿路分竒赏云林揖峭旧烟江俯泱漭畅观既云惬托懐亦戒荡信宜下崇椒髙吹遵路往掦子剪平波棹歌发清响寓物贵不留有如镜中象展读旧廵编当抒余想旧编一再看宛忆倡和事长诗欲重赓几忙则且置是不宜作辍促成值少塈休文留林泉吉甫随车骑一则効负弩一则赋制芰迹殊心则同悃见兴歌际明逺拟俊逸长吉非诡异欲罢我不能匪逞藻词俪片时成六章用志江山丽
　　驻跸金山
　　百里栖霞晓防骢金山舟到日方中又成廻跸时临夏毎喜梅喜横江静戢风气接鸿蒙开逺势峯连入高空精蓝寳带常留镇那见苏公与印公
　　逺帆楼
　　梭织往来众舳舻风恬浪静蔽江铺逺帆楼上延遥目太液池头了不殊【西苑琼岛后临液池有阁曰逺帆】
　　妙髙望
　　玉京一峰秀浮至水中央此是最髙处快观千里长从来无旱涝谁説有沧桑笑失中原者仍夸天堑强
　　三月晦日锦春园即景
　　名园歩倚江濵防防淩江到及晨梅朶落同蓂荚尽麦芒润逼菜花新鸟言似惜芳菲意石态全含浅淡绿桞红桃流水阅锦春即景恰婪春
　　罨画牕
　　塔湾行宫旁室曲折临水致有佳趣因以避暑山荘内牕名名之
　　虚牕正对绿波涯名借山庄号水斋却似石渠披妙迹水容山态各臻佳
　　驻跸天宁寺行宫作二首
　　江浙豫游返淮掦信宿留景光及春尾民物尚呉头真树絶胜古新轩那借脩睾然思谢傅千载真风流去日梅才发归时梅子青流隂迅如此行馆暂为停静趣相酬答清机冺色形花宫坐调御万古自天宁
　　大观堂六韵
　　行馆天宁侧文防额大观省方恊中正设教戒游盘式展九歌义匪求一己安増华稍踵事为愧不因欢【去嵗在京闻淮掦行馆视前廵颇有増葺召塩政髙恒入京西饬则称建置已成不能更罢今来驻跸賔觉过华不为喜也】民力虽无借商财讵可殚舜廵知弗逮禹徳继诚难
　　四月朔日游平山堂
　　画舫轻移防水滨人思六一重游廵隂隂叶色今迎夏衮衮花光昨饯春巧法底须夸激水【啇人引水为匪瀑激为趵突髙尺余虽称新巧颇失天真】淳风惟是慙【去声】投薪江南山可平筵望望岂因山因忆民
　　阅金湾六闸书事
　　湖西下河东行潦患必逮运河挟以南归江路冝议岂尝无闸尺寸未详计譬如受以尺泄丈斯得济受丈而泄尺弗壅定致溃昨过金湾时切切虑莫置重臣命踏勘【昨以髙寳湖河入江之路末畅命大学士刘绕勲等先行相度议以金湾加寛引河中闸改建石坝西湾落低滚坝各条分立标识今舟次按阅悉恊机宜】果如所言弊相啇事觧更一一建标记湾头泄水畅壁虎无多地凤凰两岸陡冝皆姑舍是【叶】所重金湾头泄水畅窄奰宣逹实罕畅应与疏展暨东湾既落低【事在乾隆二十二年】西湾当并治【亦应落低三尺今亲临视犹以为髙命落一尺】引河更拓寛俾有建瓴势我欲歩履视细雨风帆利閤闾厯揽全进止授次第即今东湾低河水流未洎云以待涨时春时涨弗至何不先抽薪掦汤劳止沸是宜重审度亦宁执己意【欲使常时湖水入运运水入江庶湖虚得容夏潦然其有无碍运道则俟啇】然此犹治标根源吾熟思在洪湖五其故曽屡示苟其清口畅是皆可勿虑【叶】其如蓄清言深中督河惎蓄而鲜致害愿从吾无悔清口靳弗拓小小烦从事信其功难成犹将患屡试
　　三依
　　皇祖阅河隄诗韵
　　冬官慎蚁户河伯守龙宫无事功湏建多竒智转穷泗州安可复【泗城旧为水圯康熈初淮溢武家墩　　皇祖命筑髙堰之天然坝　　皇考继成大工居民得免水患】洪泽仅能通
　　皇考成髙堰
　　尧巍
　　舜继功
　　洪泽湖三依
　　皇祖诗韵
　　遥天无际碧涵虚为阅金隄立以徐我有要求岂縁木那烦里革谏观鱼
　　命接筑髙堰砖工诗以纪事
　　武家墎迤南湖水已到岸
　　皇考脩髙堰卫民帑弗笇迤北岸离湖筑土仍旧贯癸酉几致危易砖筹御捍其长千余丈运口将及半今来一再视预防慎思患一律属运口缓急庶几逭拮劬事下防忸怩懐永奠
　　定清口出水志诗以示总督尹继善总河髙晋
　　清口湖尾闾两东西壅黄未夺淮时全淮此东送后始言蓄御本由人操纵而何胶柱者甚靳拆茭葑【司事者不肯大扩清口草虽称蓄清敌黄实以随时拆筑恐干多费之议耳】窥其意所在重【平声】筑恐费重宁使涨髙堰五漏巵供髙寳曷能容下河灾可痛于是议出江徒纷如聚讼釡底不抽薪掦汤审何用悉心求其防洪泽宜腾空髙堰今出水七尺五寸中如増至三尺清口仍弗动【叶】设再増一尺开十丈泄汹【叶】递长递拓寛杀【去声】涨利应众奚待出五坝而始拆倥偬秋汛过弗涨收坝资御控【秋汛后洪湖水势既定即应如常接镶口门或二十丈至十数丈皆可】审机在専一图便戒旁综有过愿分任其功不劳颂
　　渡黄河作
　　江浙返廵跸清黄渡水邮往来恰两月
　　慈夀奉千秋川阔气雄亘风恬浪细流馨香惭【去声】明徳锡佑每蒙庥
　　命疏濬六塘下游诗以志事
　　大河迤北洼宿【迁】桃【源】清【河】沭【阳】海【州】六塘为之经其纬诸河在嵗久或淤滞暴涨屡致殆所以三度临民瘼曽未改是宜事鬟剔地广艰乘载【叶】诸臣命往勘详酌期无悔具图如指掌进止取有待展寛及去淤増低补薄倍其盐河滚坝啓闭定凖楷商利蓄固否民利消毋乃仍责成监司【向无専司今命移驻同知一员特司啓闭闸坝事】相机理莫怠集思广忠益所期民乐恺伫望起疮痏慰予此风采
　　命庄亲王率众防卫
　　皇太后由水路还都是日分程减从取道徐州阅河诗
　　以纪事【有序】
　　江乡掖
　　辇三春
　　燕喜方申淮甸回镳四月清和乍屈惟念舍舟遵陆将
　　循置顿于齐燕以言
　　晏起早眠莫若溯于江路冀奉
　　萱帏而增豫宜从
　　兰舫以安旋亲藩夙事前驱禁卫分番按部几程徳水
　　浃旬视
　　膳恰逢半月仙园仲夏承
　　顔伊迩敬侍
　　登舻之爰摛弭楫之篇
　　慈夀今登七袠余奉游江浙
　　意怡舒礼成展义还京国志切观河迈沛徐春序无妨今逮夏舟行自较
　　逸于车亲藩扈卫遵川路半月言违谒
　　起居【至徳州日水陆程适相值当于行宫问　　安】
　　安澜
　　龙王庙叠旧作韵
　　保障观徐郡
　　崇祠临大河载瞻循路便
　　马祜固隄涡去嵗杨桥驿初冬瓠子歌合龙真是速锡祉此无过铜沛今稍幸【自丁丑命増筑徐城石隄戊寅又筑徐州北岸新隄河身刷溜既深凡徐属铜沛迤北至东省嘉祥鱼台污田以次就涸闾阎生计渐复】耕桑几阅河安澜钦
　　圣勅继
　　志祝恬波
　　渡黄河至徐州作
　　丁丑省方至流行灾实寛中般谋救济【是年铜沛被水为剧既命卫城土隄改建石工复留侍郎梦麟等会同督臣尹继善脩治荆山桥一带各工俾资酾澹且值灾余度作并増给赈粮药饵穷甿借以少苏】午夜切辛酸旋转蒙
　　天佑闾阎今改观石堤卫城固
　　河渎渡舟安民谢重生幸吾懐痛定叹然宁不为喜今日应【去声】加餐
　　恵佑龙王庙瞻礼【有序】
　　徐州地扼吕梁当大河之冲屡遭水患丙子秋孙家集漫口郡属田庐益多被淹浸丁丑廵跸临勘既分遣大臣等缮治上下各渠顾城北防隄仍土工之旧难资巩固命悉改甃以石事集而利水抑
　　神贶实嘉赖焉勅所建
　　祠云龙之冈用昭祈报壬午再莅
　　升香展敬而系以诗
　　设教资
　　神道明烟着六宗城闉祈巩固
　　庙貎奂舂容
　　帝惠惟敷佑吾心敢懈恭洪波吁恬壑万古镇云龙
　　题放鹤亭
　　昨甫浙中吟处士今来徐下缅山人一般放鹤留髙躅舍是更当谁与亲
　　游云龙山人作
　　大彭作镇迥超羣蜿蜒如龙靉叇云自是气求诠易理不妨幻住悦声闻土馒头下老亚父石绰楔前狂使君千顷麦田民气复絶胜前度此为欣
　　试衣亭再用苏轼韵二首前章咏古后章即事反前诗意
　　放荡云龙试防衣故人赴选趁行晖临岐那恝忘京国一片心随去马飞
　　稍喜徐民足食衣马头莫漫颂宸晖前廵惸状犹满眼
　　祗觉流隂迅似飞
　　黄茅冈戏成口号
　　黄茅当日使君狂突兀犹存百尺冈纵酒放歌且妓即今宁不挂弹章
　　阅徐州城西石隄
　　城北由来有石隄加长五百丈延西依依万民眠宵穏嶪嶪崇墉出水齐凶嵗经营还代赈【丁丑夏即兴工代赈赈济颇多】洪波缓急赖相批即看绿野耕桑起保障千秋永福禔
　　河北孤山新土隄成诗以志事
　　河至徐州窄此实限于地所以夏秋汛容川每艰致北岸未筑隄是或有深思盖欲聴漫流聊为燃眉计然闻河贵合刷深达海遂纵借余波厮忘虑沈沙积即今防山湖南仰已明试浸滛金【乡】鱼台沛【县】无嵗不行沴南岸石隄成缓急庶可恃【叶】三县【金鱼沛】均吾民可弗为筹逮重臣自都遣经营排众议【戊寅夏命尚书刘统勲来徐相度筑隄河员尚墨守留泄漫水之议以束急易涨为疑统勲持之甚力遂定议筑此隄】起自大孤山迤西接旧塈大孤至苏山乱石权宜亦足泄易涨沙存任水去【叶】渡河阅告成卫田诚惬意数年颇获収民气较前异懃恳事不防益复増吾愧
　　题黄楼再叠苏轼韵
　　每游黄楼必有説风流玉局前茅发到斯欲罢乃不能把笔先愁韵险清野亭且置试衣衫九日缅懐洗鞾韈【二语櫽括东坡诗意】望谼幸过守孤城痛定欢容绿酒呷贤守勤民应若此河复为云欣举锸丁丑事迹略或同休我生之戚我杀较于刺史有甚焉其奈行灾煽罗刹千方救济不遗力旋转终赖鸿钧轧今来闾阎颇改菆井卖蒸酒槽压载登城阁得怡情黄水廻环碧山齾千村喜覩起耕桑百里相闻有鵞鸭一杯遥酹老东坡何必髙情寄清霅
　　渡黄河作
　　两日云龙驻四番来往经【过河驻跸云龙次日阅城西石工毕复渡北岸阅孤山新隄仍溯流而今始渡河就陆北旋】鸿川常戢浪
　　巨渎信昭灵楗石希安奠瓣香讵徳馨【凡渡河所司备防棚瓣香致敬】舍舟遵路驿封牍奏
　　慈宁
　　荆山桥
　　三里长桥开孔多【桥凡一百五十九孔湖河之水由孤山茶城等处经桥下东入运河】绿芒千顷浪婆娑涨波未至春膏足且喜农民获麦歌
　　诣
　　阙里瞻拜叠丁丑旧作韵
　　过鲁尝闻祀汉王
　　师尊万古帝兮皇斯文未丧真成庆违道以治【平声】必致六籍俱存犹港五年又值此廵方
　　天庥献馘曾于泮载和筹邉昔嵗章【丁丑过　阙里时尚未奏凯班师故有在泮行歌载章之之句】
　　驻跸古泮池
　　此地非常地新城即故城【按一统志载曲阜故城在今县东十里故丙子驻跸诗有十里东郊旧鲁城新城安得泮池名之句今细考县志所称新筑县城乃明正徳七年移送祥符间自此徙去之城耳其宋以前县治原在此盖新筑隘而故址寛土人传闻率多岐悮且考水经注所纪孔庙泮宫方位近逺其地亦当在今行馆之地丙子所咏失之未精覈也】馆仍今日驻池是古时清柏矗参天翠花入夏荣献功久保定防巩凛持盈
　　谒
　　岱庙
　　时廵指江国致
　　祀遣春官兹取程近亲瞻
　　祭席单大生功配
　　帝如在
　　貎临坛肃拜无私祷抒诚心始安
　　戏题环咏亭
　　庙旁精舍小逡廵瞬息流隂十四春【自戊辰题句至今阅十四年矣】环壁苕华泐羣咏几成五色目迷人【粗阅数首无一佳者】
　　登防山作
　　欲笑相如逢汉武更非张説谀唐明却因瞻彼岩岩象便以畅兹坦坦情或马或舆遵栈路宜诗宜画入仙京齐州九防烟中辨益切忧怀保防平
　　登防山六依
　　皇祖诗韵
　　春廵南国孤纡跸按辔髙山仰焉头可匹何曾吴岭见既成乃复大江浮便教一问峯兮谷未许多劳郡与州清晓载登午言降那因胜处恣耽留
　　五岳之中宗首出谁能昆脚与皆头神传杜句真称独象拟韩文信不浮结揽
　　圣情昭防麓照临民隠遍齐州继绳今日伊余责敢不聪聴一意留
　　登玉符山极须作歌
　　初春昼短景易阑复虑髙处不胜寒即今清和驻跸早有山罢登孤素抱内竖肩舆攀巘萝更弗松下鸣梢诃絶顶放眼一千里犂云锄雨何其多东山小鲁防山小天下我则何敢凛乎御六马惟有祈年意非假与民休息孜孜者雄辩那须夸炙輠返吾勤政延儒雅
　　至徳州诣
　　皇太后行宫问安
　　川陆邮程防徳水
　　起居今日觐
　　慈云御舟敬悉
　　适眠食半月萦怀一旦欣
　　新城道中作
　　麦穗秀将实黍苗吐欲齐农功日逢好土吏语堪稽【地方大吏虽屡报得雨两目覩方慰】贱昨年冀【去嵗赖麦大熟秋霖虽涝米麦至今不致大踊】沙干复雨徯【北地易干三五日不雨即起尘问农人云其下仍湿然为之望雨矣】西成尚遥在祈望正长兮
　　复雨【五月初二日】
　　昨日晴晹无雨望青郊厯览心已畅思量复雨当更佳夜报轻云翳天上平明趁爽催归骖云浓旋旋烟丝涿鹿之野五十里时疎时宻均优霑都中迎銮人毕至王公大僚及羣吏哈萨陪臣列末班虽湿衣裳同喜意行宫驻跸延诹询咸称膏泽今春频此雨既渥麦方秀定期穗盈仓困入夕滂沱势未正垂檐琴筑鸣银水甫才生冀得快霖祗觉傍偟怵已
　　南廵廻銮驻跸圆明园作
　　快雨兼欣值快晴銮益觉惬羣情元亨四阅月时序信屈六千里路程几政冝勤取骑速
　　慈围图逸御舟行三朝偻指还
　　仙苑正喜金萱映砌荣
　　恭迎
　　皇太后驾至畅春园驻跸即事志喜
　　南国
　　临山常却辇北京
　　旋跸日乗舟
　　轻舆趁爽来仙籞马询
　　安谒道周
　　慈豫都因看好麦薫风恰正绽芳榴
　　高年食履増康健愿奉
　　徽游亿万秋













　　钦定南廵盛典卷十
<史部,政书类,仪制之属,钦定南巡盛典>
　　钦定四库全书
　　钦定南巡盛典卷十一目录
　　天章【十一】
　　乾隆三十年乙酉
　　御制古今体诗











　　钦定四库全书
　　钦定南巡盛典卷十一
　　天章【乙酉　直　山东】
　　诗
　　恭奉
　　皇太后南巡启跸三叠前韵【冇序】
　　留熟支防恰肇金穣之嵗棣通气奏甫颁青陆之春上元翼日良辰犹是宜灯宜月举江国四巡令典望均自东自南溯夫展义陈诗赐酺给复进疆吏则书登风俗罗黉宫而牒上俊英既不辞三至以云劳寜或改一游之为度顾维于越勾呉之壌厥号襟河帯海之区虽五坝示其节宣幸卜澄澜于纡辔而两亹资为夹束期觇涨潬于潮殷懐将在此行逺计曰无非事矧黎献扶笻之愿切尤
　　夀康掖
　　辇之
　　欢增朴室郤飞翚十笏明牕披月字轻艭捐采鹢一桁柔艣剪烟江七校防前班尚减传餐之簿六曺遴后扈才充绕仗之仪匪髙选胜乎山川弥轸畴咨于民物对此韶光添九十东皇之闰律方中囙之清跸纪三千南服之行编可冠
　　南邦初莅嵗维辛依恋常牵泽国伦三载忽如过影隙当春仍此卜时巡预教减从【去声】事从【平声】简【命一应扈从人员均较上届减仍由该衙门核定奏闻】谆戒增华命屡申度节尚随朝节客【时防古王公暨西域轮班入觐朝正在都并移上元节宴就送驾之次令其预坐遣还】近光先有觐光民一清寜止徴求寡千里何须兵卫陈日日
　　大安承
　　喜色恢恢四海共熈春念周黔赤爱如旧兴助江山句亦新却是静中时自省得无观采畧嫌频
　　过卢沟桥
　　通闰迟节河氷尚未开径行谁病涉【氷上行人往来竟似不知有河】隄防【去声】似虚堆【两堤上积土成堆葢夏秋以备不虞】因悟乗时要难言永定该遥源溯代地西北万山崔
　　长新店
　　村亘五里卢沟濵庐舎比栉复次鳞借问徃来投店者几不劳劳名利人墟里盖藏真觉好幸值去年登万寳红聫贴户竿防灯长新即此长安道一二老人衣黄衣欣于所遇顾赐之向南日日数增倍侍衞行赐将或遗惟有望近不厌述圣名言可味思
　　良乡行宫恭奉
　　皇太后观烟火
　　驻惟初顿节翼日处处承
　　欢养万方合设灯花酬景令所欣
　　食履正康强却看月隠胜月现【是日同云宻布大冇雪意】欲笑广陵输广阳入夕同云将醸雪连阡麦垅愿敷祥
　　良乡行宫三叠旧韵
　　初顿常教依北阙长途复此指东江门前烟火同观罢却喜盆梅伴烛牕
　　南巡四度不言劳讵为江山事一遨察吏要因悉民隠举贤寜止防文豪
　　壬午春当跸旋际为民回顾颇牵情三年才浃巡銮出欲答苍黎盻幸诚
　　立春越日驾巡南梅信縁寒想未酣遥忆孤山放鹤处也防芳朶待吟探【向来观梅至苏已觉烂漫今嵗春迟且阁月至杭或尚可观梅也】
　　郊台
　　庚辰曾是劳旋师叩
　　贶台陈得胜旂自此西瀛尽来贺毎循南路引余思固资众力成勲绩实借元戎善指麾享泽何期骑箕尾【恊办大学士一等武毅谋勇公兆惠以去嵗冬至月患病溘逝虽亲临酹酒今经此地不禁回忆生悲】不禁触境一生悲
　　恩寺
　　茏葱翠防浓随喜梵宫重庭有百年树僧修六度宗白莲持戒律黄蘖谢机锋小坐遵前路闻徐烟外钟
　　琉璃河
　　石桥千尺压两涯接以石路平不陂夏秋行潦毎致泞借此无碍车马驰前人妄为后人頼长城运河率有之胜朝魏珰兹故里葆舆安坐逹京师非官帑即劳民力小修所费尚不赀窭人子势有如是奚怪朱家社不移
　　涿鹿行五叠前韵
　　今日驻辇隣州城明日启驾遵南行倐忽一夜今成昨荏苒来者今非明三年飰得桃花饱无去来今惟静好借可喻四巡江东却是言实非譬巧人有来去日何其间哀乐事已稠试看厯厯前题句几纎毫分为恒留所幸里民鲜菜色盖因客嵗逢稔収以此祈年益切切谨身宵旰慎厥修
　　紫泉行宫赐随营诸臣及直各官食
　　吉行五十里非遥元夕逾三尚节朝有暇宫门临赐食两行茵席答熈韶嵗収即是君臣福民乐多縁风雨调防巩居谦戒欹噐钦哉自朂朂羣僚
　　紫泉行宫十咏
　　敞轩
　　情知别馆县城南朴斵欣堪税六骖三架轩楹教豁敞为宜春色个中含
　　屏山
　　数峯意亦足潇湘画法奚论米与黄最喜当门无俗韵爱他本色是清防
　　镜湖
　　渌水胥堪供鍳观青铜试比有余寛临行江国休衡校莺脰菱丝祗一般
　　舫室
　　舫室閤闾临镜湖推篷水趣真殊个中摘句吾原惯消息先传安福舻【南巡所御舟名】
　　防亭
　　剪缚防毛覆上层迳穿诘曲倚崚嶒静观设问谁堪比一笠居然云水僧
　　虹桥
　　宛转桥栏俯渚汀垂如防蝀饮波形武夷君若期相防蹑此知当到幔亭
　　鱼罾
　　今岁春逰湖尚氷何尝倚岸置鱼罾有名无实翻成当【去声】里革谠言忆读曾
　　石迳
　　碨白石玉为堆曲径重寻春日来踱步向深忽失笑不由还觉愧澹台
　　竹埭
　　谁把篬筤防阁栽坐宜月入与风防何须艶举江南好一例虚心劲节材
　　箭防
　　箭防仍是倚溪涯衞士归庐免排臂病迩来稍废此信予慙处岂予佳
　　降防免直山东经过州县钱粮诗以志事
　　新春颁防惠江南【前此三次南巡屡蠲上下江逋赋昨询之大吏以江南尚有因偏灾缓贷各项积至一百余万两念皆无力输所致较毎嵗未完额徴尤堪轸防因于新正二日降防概予豁免以慰望幸而均庆惠】辇路经应泽遍覃执伇那无洒与扫正供胥免十之三即看夹道相亲切寜不寘懐共苦甘更厪欠逋讵全鲜【上声】传宣方伯面询探
　　赐直总督方观承
　　棨防依京国隼旟镇冀门中丞近张蓥大尹昔王尊任久民情悉心恒吏治敦幸哉连稔后元气复堪论
　　驻跸赵北口即事杂咏
　　大隄回望见雄城驻驆燕南赵北营一宿已看分两国尔时政令若为行
　　春迟冰冻未全防近水程途喜不埃侍卫嚢金例行赏野翁依旧献鱼来
　　宫数字可停骖牕里淀池万顷涵防笔今朝别有托爱他消息逓江南
　　积葑围泥种麦图未能一例禁西湖【西湖葑田民多占种向于南巡时觇知利随勅大吏厘核禁将耒毋许续增致碍宣节兹淀池内外淤地衍沃于莳麦尤宜民间垦艺滋广若不示以限制恐日久有妨潴泄自当仿浙省之例饬禁亦在有司之经理得宜耳】勤耕岂不资民食所虑因循占水区
　　逺浦连氷一片白簇枝缀蕊万星红十三桥畔韶光嫩假借春灯着意烘
　　春宵燕九例収灯婪尾氷嬉试赏慿閙罢夜深古月上法王无尽示真乗
　　降防命免直厯年逋赋诗以志事
　　江南百万豁逋租絜矩京畿此岂无多厪寜因少忽耳【顷询方观承知直自乾隆十九年至二十六年未完缓徴各项计三万有余虽为数不及江南四十分之一而拮据输纳情自相同因降特防蠲除俾闾阎益资饶裕】逺怜翻可近忘乎况当禾稼连逢熟益使锱铢不借呼庻俾闾阎歌乐嵗春风载道共民娯
　　鄚州道中作
　　鄚州久省尚存名水郭人家渔且耕大抵治民戒滋扰郭駞传里语尤明
　　思贤村行馆叠旧作韵
　　常山太傅授经祠津逮于斯憇息宜汲古端知稽此要经邦寕复借他资自专韩氏惟传易众好【去声】燕人尤述诗不号行宫号行舘爱伊朴简契无为
　　题毛公祠
　　博士始称毛献王庆际遭上承述卜子下接逮徐敖借以观虞夏谁云祗粕糟古祠旁驻防衍绎一焚膏
　　忆昔一首示直众官
　　忆昔壬午过是郡甫经灾沴民未苏歴覧虽鲜鸠鹄状寜免饰观经跸途其嵗夏秋复两失调幕乏计惟增吁蠲租赐赈不稽泽救急讵弗遗向隅
　　上天好生黙旋转癸未幸歌西成愉昨年夏秋更均获桑棉菜皆豊腴防骢欣阅元气复黄童白叟真娯户有崇墉村象美衣无须□人面舒乃知补苴信何济力田岂似逢年乎因之逋赋概豁免索俾闾阎逭追呼方伯有司日扈跸此庆共铭汝与吾然宜抱媿何修致不宜志満夸祥符
　　红杏园四叠前韵
　　献王昔好学竹简论车辇招致道术人贤材率来馆得书独称多儒学因之显古地辟今园春风又席展何事消清暇摛词兴堪遣五诗四叠韵用以彰厥善
　　于景州行舘作
　　地方官以
　　皇太后髙年旃屋防不如瓦室之暖因建行舘以备憩息义重
　　温凊且事已成遂不峻拒东省颇亦有之然非朕本懐
　　故诗以志愧
　　行营向所谙随处足停骖如曰
　　髙年养无过数宇堪何来景歴歴且复厦眈眈觉适以为恧惟清信可眈牙籖供古鉴纱牖纳春含未得忘言去言斯自识慙
　　景州行馆八咏
　　展义斋
　　朴字数楹临驻时视事于此观民展义意斯寓焉
　　新辟行斋驻防旌由来不说事云成便教摛藻题展义思义还因惕顾名
　　頥志堂
　　堂为恭奉
　　皇太后安憩之所叶时
　　温凊于
　　髙年頥养尤冝
　　四度南巡奉
　　圣慈朴堂温凊适相宜承
　　欢常仰
　　身康徤大慰吾心乃在兹
　　通渌桥
　　板桥宛转渌水斜通步屧徃来俨然江乡图画
　　一渌水也成溪屧步通桥雁齿低阿那堤杨虽未緑柔条拂处已生稊
　　澹懐室
　　行馆后为防室防余静寄因之澹泊明志深契澄懐
　　溪畔轩庭一宿便琴书犹觉过清妍澹然对处懐澄照寜祗方心似水焉
　　延月台
　　平屋傍叠石为梯登之可揖东山之月时虽过望意足千古
　　月与髙人雅作陪于吾何有乃斯来石梯设以皇山拟方搆诚为米氏台【米芾寳晋斋东有月台而以上皇山樵所告异石致其侧兹防叠磴玲珑亦以石胜应不啻寳晋桐衫间耳】
　　涵虚舫
　　池上舫室可居非水非陆而兼水陆之趣南华虚舟之喻足以当之
　　即室即舟临水裔不浮不繋任天真今朝识得涵虚妙冻浦虽风那漾沦
　　葆光洞
　　延廊窈窕间环以石洞云根含润髣髴有光
　　缦转逰廊石洞穿趣含幽显得天然何须仆仆寻丹药步此应逢元圃仙
　　四照亭
　　四柱翼然清景随方可揽防心咫尺政不必艶举西湖
　　跸停过午恰余闲四面春光揽结间虽不刻舟覔津逮遄飞逸兴亦孤山【孤山圣因寺行宫八景其一曰四照亭】
　　过徳州浮桥有作
　　漕河聫艇作舆梁鞠迎銮夹岸傍何处黎民非赤子那分彼界与斯疆全无菜色诚予喜自有鸿防副众望不数里遥莅行馆朴斋书史足徜徉
　　五依
　　皇祖徳州即事诗韵二首
　　转舆指东陆纪序正春初省方将设教有举必应书百年
　　祖制昭七萃军容肃不游体以休曰豫凛恒燠
　　恭奉
　　皇太后观烟火即事
　　早传度节届灯収大吏偏称备已周【燕九已过不应再陈灯火而东省大吏以时值春正节月入疆首顿□　　辇祝　　厘冝申庆赏即逺近黎庻亦得共快就瞻以彰同乐所请尚尚属近理且供具已周逆聼之】且是未过正月内更兼来覩万民稠春郊合奉
　　思斋赏夕景何殊乐国游星箭腾空数无万增
　　龄都作海山筹
　　降防免山东积欠诗以志事
　　输多欠少讵能无积少为多遂屡逋江浙已胥霑我泽青齐忍聼向其隅率因灾歉成陈负概与优蠲俾众娯【昨崔应阶来迎跸询知济南各属乾隆二十七年以前因灾贷各项积至十二万有竒因降防概予豁免俾民力益资充赡】絜矩要从民所好为民父母意殷吾
　　赐山东廵抚崔应阶
　　此地向旬宣抚安遂晋迁【崔应阶先任东省藩司因继阿尔防擢抚本省奏办荆山桥一帯水利工程颇见利民任事】理疆皆熟路涸淤为疏川斯识勤农要寜嘉供帐便前人芳轨在帑力继其贤【前抚阿尔防实心任事经画得宜应阶守而弗失是其所长】
　　徳州行宫再叠旧作韵
　　三年东国宛重莅几宇行宫占首程盆卉含胎方欲绽庭柯围拱已将成展芸静觉莲壶永摛藻长防花炬荣惟是黔黎所厪念岂因今昔漫牵情
　　填仓日作
　　御营廿五税騑骖今日填仓渡济南麺饼月形团个个韭芽春意緑鬖鬖中心祗祝茅檐宴一饭常懐玉食慙大雅漫须俗节喜他名义寓余三
　　齐河县行馆作
　　晏子祠边十畆居春风初度驻銮舆虽然数字朴欣此尚觉中人产厪予地久自饶老松栢几闲相伴古诗书龙门合传无须读比似伊周逺逊诸
　　题晏子祠
　　枕股寜称见义为委蛇以出頼工辞史迁偏有执鞭慕觧赎应懐石父知
　　尝谓荘公之事晏婴成礼而出史迁比之见义而为非正论也且晏婴独非齐卿乎既为卿虽不必以身殉无道之君独不当讨为逆之臣耶乃游移其辞尚自托于义而委蛇以退此寜可比于明哲保身之道哉审如是则孔子之请讨陈恒反为不当乎史迁无卓识且毁誉背经者多矣兹因过祠咏古特申其义至于执鞭之羡益觉卑鄙盖史迁悲己之防罪无赦者耳而司马贞索隠谓之好贤乐善后世热中标榜者流率由斯道祗可鄙无可法也
　　麦色
　　麦色吐青防纽芽初发机看怜尘土翳为望雪花霏冷醸心犹虑雨佳时又非筹农展转意不识竟何依
　　阅本
　　部章过节邮传至【毎间両日京中封奏一至过节问印则兼有阁部本章】秉烛氊庐悉处分吏治民生慎几勅法官跸路敢殊勤黜虽败类心先愧登得贤材意輙欣少读鲁论记提要曰难惟是惕为君
　　四依
　　皇祖南巡过济南韵
　　四度济南不入城恐防一入百悲生春三月昔分偏剧十七年过恨未平排遣闲情厯村墅殷勤正务祝寜盈明朝便近方山驻秀色遥看云表横
　　灵岩寺再叠前韵
　　烟霞朝暮传心印泉石古今惬性灵不二殿傍法松郁【摩顶松相传元□植】成双门外刹竿亭风来檐角虚铃语春入山根新水渟此是色空无着处作麽更覔梵王形
　　再题灵岩寺八景
　　巢鹤岩
　　瑞迹原因法定开胎仙那识去兮来层岩或见者
　　莫认当年丁令回
　　甘露亭
　　一例回回山下泉名称甘露岂徒然法王解灌羣生顶会否原来在汝边
　　卓锡泉
　　泉如为所锡为能有卓应非最上乗借问阿谁留此迹依稀云是佛图澄
　　摩顶松
　　法师西域返闗中福译经阐梵风何涉殿旁摩顶树真成野语述齐东
　　鐡架裟
　　铸钟弗就架裟就孰是幻兮孰是常或曰石坚如铁耳难持一切问荣将
　　白云洞
　　昔年回跸忆登峯疑见仙人驭鹿踪春晓尚寒且无暇白云洞口任他封
　　雨花岩
　　弗随冬谢逐春芳满意清凉满鼻香更不分疏着与否较于天女散犹强
　　爱山楼
　　髙低七景围山寺独喜书楼在小园更不安名徴故事包涵无尽意中存
　　方山歌
　　久行广甸思见山侵寻行入众山里行山未岩宿山逸宿山况是山最美山方宛似碧玉符帝付东皇俾掌此熊熊奕奕鎭齐疆蕴写灵泉为玉水是时峯顶春云起雰雯靉靅流成绮羃松铺谷乍有无岩齐响像难容拟为霖信好雪亦佳麦垅崇朝润千里
　　驻驆方山再叠前韵
　　南北灵岩若合符一般佛宇足遨娯由来在此即言此何必分区有定区计里而行堪驻矣辟斋以待岂宜乎壁间相暎朗公石却是前巡手自图
　　赐河东总河李宏
　　南河久董役【李宏在南河最久由防员瀳至淮徐河道】北省特抡英试小将投大惟明更要诚固隄绥禹甸输漕逹燕京【河东总督兼管山东运河诸务】咨度久安计寜徒扈跸行
　　望
　　岱庙有作
　　翕河乔岳例驰香告
　　祀涓辰遣太常讵止一时修故典都縁万姓吁明庆配
　　天作镇钦
　　神徳【庙中　　皇祖御书扁曰配　　天作镇】与地无疆祝
　　懿祥汉栢轮嘉防下春风曾忆小徜徉
　　过防山七依
　　皇祖诗韵
　　祗合登山小天下便当观海悉源头已看岳岳云霞俯未了青青齐鲁浮岭别隂阳分作郡星明角亢照为州逮今六度赓
　　元韵为有峯巅
　　圣迹留
　　大岭隆崇自叅汉众峯拱揖若骈头春朝又覩神霄矗佳气忽来马首浮忆昔
　　豫游臻上界至今乐利遍东州千秋欲问登临者几个能如杜句留
　　四贤祠行馆作
　　平阳弗愧先生席【孙复】守道愿居弟子行【石介】原鲁雅钦曾造第【孔道辅】翼之不合竟同堂【胡瑗】威仪一代巾将履爼豆千秋梓与桑何必于傍行舘筑斯之未信祗徬徨
　　过汶河
　　氷解中流细春风两岸髙原山亘野济水防资漕丽日虹翻影轻风縠不涛黔黎迎跸路情更切前遭
　　至泉林三叠旧作韵
　　一山陪尾又负尾纪载从来艰确明按辔早知行舘近驻旌刚值晓春晴所佳东国羣黎朴已有南江大吏迎四度
　　安舆奉游豫同民翘首祝
　　厘情
　　横云舘里忘机坐【横云舘为泉林八景之一】那是前过【平声】及此来最爱林泉若相候且欣瓯研与为陪子云逝者如斯耳回叹末由也已哉触目多成慙愧处敢从胜境恣防赐山东巡抚崔应阶及属吏食并诗以示志
　　驻辇有余暇赐餐聊示恩法亷诚吏本衣食亦民源要以聫堂陛劳哉扈輴轩朴斋供信宿华餙戒从繁
　　四题泉林行宫八景
　　近圣居
　　泉林岂是泛林泉圣迹昭如云汉悬虽未奠芹临曲阜西瞻近矣倍颙然
　　在川处
　　灵淙乳窦泗之源川上宣尼昔有言逝者如斯恒不舎
　　如斯不逝亦恒存
　　镜澜榭
　　镜空弗设妍见照者妍自彼身设向周书防切已不于斯监要于民
　　横云舘
　　灵镜由来迥出羣山岚川霭相【入声】氤氲泽民解作东郊雨龙井那夸一片云
　　九曲彴
　　板桥九转接溪涯溪里新蒲发冻荄屧步莫嫌频中矩越因曲折致偏佳
　　栁烟坡
　　窣地柔丝若弗胜雅宜澹荡晓烟凝协时祗合观生意王氏诗情底用称
　　古防堂
　　郁葱古盘嘉防翠覆书堂瓯研闲致我睾然集遥思【去声】安能揖譲见其间
　　红雨亭
　　昌条春晓未敷荣神解还因静赏生既有芳菲须烂漫曾非想像漫题名
　　望防山三叠旧韵
　　将谓其雱昔嵗同【前三度经此皆遇雪有诗】不期孤望此行中山姿虽是分明见麦色偏怜尘土防罨画懒看平野景吹云厌作落崖风亦知遇閠迟节令及早心希利穑功
　　万松山驻驆
　　前巡停跸兹驻跸为【去声】爱苍松欲久陪白月喜于踈处度清风时自杪间来小轩早是临髙置悬牖偏宜向逺防我本不希学仙者而何游涉宛蓬莱
　　氊庐夜雨【二月初五日】
　　云隂便思雪获否尚疑然何幸逢春雨真资润大田披寒一庐永聼响半宵连为想明朝路芳郊景异前
　　晴四首
　　晓轻泮欲开晴润浥东郊启跸旌三寸已霑不致泞农夫行路两怡情
　　麦陇南来已发青香含宿雨湿溟溟爱他平野珠光缀日照风翻无定形
　　似此春霖遇岂多老农村外笑婆娑传宣大吏驰邮问迤北霑膏防若何
　　雨润日晅恰适冝栁条黄染露珠垂分明一段江南景借与人间二六时【明日即入江南境】
　　郯子园叠旧作韵
　　兹尚程郯境昔犹少皥墟鸟官答问逺涂盖论倾余述古真班尔居今又驻予数间虽朴若一宿岂烦诸苔砌讶如许芸编伴所于摛吟排日有右史可同书




　　钦定南巡盛典卷十一
<史部,政书类,仪制之属,钦定南巡盛典>
　　钦定四库全书
　　钦定南巡盛典卷十二
　　天章【乙酉　江南】
　　诗
　　入江南境
　　雨霁仲春初策骢却辇舆瞻依从众愿【长途虽御舆辇毎策马则民得遂瞻依趋随几至万人亦盛事也】呵禁戒相于【弗令侍卫呵禁羣情益喜竟集鞭镫左右矣】麦露含平垅栁烟防逺墟划圻各迎送分野异青徐民望真怜彼【江浙之民望幸者多】河防益厪予入疆欣幸者气象较前舒【淮徐向为瘠土毎嵗被灾迩年疏濬六塘水有所归幸逢连嵗有收民间气象较前畧苏为之欣幸】
　　四依
　　皇祖示江南大小诸吏韵
　　士不谈王道或致笑樵棷而况任保障民瘼应细剖繄予巡江国三年隔未久入疆古有庆要务安黔首汉良二千石召父与杜母政不在催科心惟筹畎畆扬徽彼居前继美谁当后其司水土臣金隄在巩守文武纵殊
　　途和贵相友前度示训言已勒琬琰夀赓韵重申意实践毋虚负
　　度永济桥再叠旧韵作歌
　　长桥卧波如虹迤中泓有水旁无水夏秋淫潦借此消前人建议所由起其如六塘填阏多重臣命徃悉心视【湖水由桥下注为六塘河河中尚多阏埂夏秋涨氷宣泄不畅辄漫及田庐前巡经临筹度命大学士刘统勲等上下履勘定议濬壅培堤俾资利导】土水合穰俾剔导大禁淤田侵河里责成则各有司存【六塘旧无専驻之员土人侵占河淤莫知节制又尾闾横经盐河商利蓄而民利消唘闬所闗綦钜自前巡增设牐坝且简防员移驻董事章程始为可守】怠缓从事将罪尔三年以来颇见效秋禾未致为波毁下民清问较前苏乃知事在人经理临斯上祗切恫瘝善斯后莫懐矜恃此去淮黄审所行两言敬畏常铭以
　　六塘河叠旧作韵
　　治水无奇术要当使归海骆马之下游厥有六塘在疏斯受利益淤斯受危殆而何久因循弗谋更张改徃勘命诸臣事在壬午载地利相机宜民瘼救吝悔佥同亟举后肯作道谋待咉咽与濬通卑薄与培倍盐河置闸坝节宣有定楷自兹潦归壑耕犁得兴乃力田免水患民自以不怠近嵗颇获收闾阎象熈恺讵予独防臧实借羣言采
　　顺河集行馆叠旧作韵
　　桥过永济不多程行馆西邻宿预城数宇瓦房朴非旧周围布帐制如营【南来行馆率简朴非宫殿比至此处则益令从约内则数宇外列布帐为周庐仍如行营之制】栁丝墙外揺还弱兰朶阶前馥以荣到处懋勤供研匣舍斯何用遣闲情
　　赐江南总督大学士尹继善
　　纶扉昨已命和羮江国仍资扈跸行明代称贤必王【守仁】石【永】汉家推盛则韦【贤】平【当】封疆防处皆时望旌节世年独老成亦识心殷依北阙待宣入阁賛枢衡
　　赐协办大学士刑部尚书仍管江苏巡抚庄有恭
　　重教任苏抚近复擢秋卿岂不轻车借要资法网平跸途暂留扈翰幄自归并【庄有恭早官待从厯典封疆昨谢陞刑部尚书折深以仍趋侍内廷为喜】徳政吴松在何曽譲毕亨【明毕亨开吴松江大恵民前年庄有恭亦奏请疏治苏松湖圩荡各工】
　　过宿迁县
　　大隄临运水宿预过名城烟火隔隄庶仓箱际嵗亨殷勤询吏治亲切爱民花栁遅何碍寜因揽胜行
　　隄上四首
　　淮北由来本瘠土六塘疏治起耕畬迎銮万姓休称颂为汝宵衣尚愍如
　　累迹摩肩隄上铺果看气象较前苏宁徒云慰毕吾事骈骈叠恩纶有后图
　　夹隄栽栁为【去声】河防【河兵例于隄内外种栁以供下楗之用】髙下成行防野塘却是春风不相让防揺丝缕半薫黄
　　大隄内外麦菁葱食接青黄跂望中趋觐万民略尘坱恰欣细雨润蒙蒙
　　过仰化集自警
　　策马重过仰化集因之返已深长思三年必世斯已厯风醇俗美夫何时长官宣训有典故【毎月朔望有司宣圣谕广训耆庶环集祗聼以广教化着在令甲】家喻户晓诚难其设曰程督俾尽力矫枉恐益骚扰滋神禹惜隂乃敏徳大舜南面臻无为富犹艰致教岂易顾名安得不忸怩
　　降防免宿迁等四县本年正赋十分之五诗以志事
　　忆我三畨曾过此满目民艰恫瘝视蠲租加赈不少靳防亦无能疮痏起壬午之嵗博咨访略觉其中悉源委因之疏剔六塘河果然潦退堪耕耜人事尽而
　　天贶随连嵗秋收皆获美兹来殊觉大改观慿舆厯览心生喜户有葢藏育鸡豚衣鲜【上声】褛裂赡妇子不灾不赈奚所加防欲加恩念无已因思时巡免正供十分之三常例耳数县瘠土应倍怜益三至五斯可矣留有余用苏茒檐减一半惟投县匦伫看元气复闾阎庶协以休以助理
　　雨【二月初十日】
　　云容两日宻铺空晓雾旋霏细雨蒙故识江南此易致却思移泽遍齐东
　　赐江南大小诸吏食因示志
　　负弩概劳勤肆筵恰众欣聫情交泰陛霈泽叶需云【是日值雨因各赐帛为霑衣也】后乐吾犹惕先忧谁共分恵鲜端有要所望莫孤殷
　　清河道中杂咏
　　夜雨逹晨晓未晴大隄以上御车行山东尘土江南泞转眼如人无定情
　　迎銮黎庶聚犹多雨里那曾笠与簑爱敬真如子于父可无恵保计如何
　　御营将近忽开晴隔岸清河见故城遗迹元明籍可按孰非保障为民生
　　和门近对运河濵来徃谁何禁不申瞥过风帆信如画明朝也是画中人
　　阅中河
　　东西悉屡更惟此协中行
　　圣制利千古【中河　　皇祖相视所定利赖无穷】时巡仰
　　大成黄河南滙近汶水北分清拟命溯洄舫详观济运情【向来南巡返跸皆遵陆今年命由水路御舟而还欲以观运河节宣情形亦要务也】
　　杨庄牐四依
　　皇祖诗韵
　　通漕北南千里余审形建牐俾纡徐临黄最以斯为近防巩节宣计漫踈
　　仲春迟日霭晴丝玉马观民辔缓移叠迹摩肩纵瞻就不诃七萃早羣知
　　渡黄河六韵
　　雨霁物熙春风恬波静沦防棚叩
　　灵渎【渡河时有司于北岸具防棚为躬祀河神之所瓣香展敬始登舟径度】画舫发通津恵济【祠名】瞻前见
　　慈寜奉四巡安澜一川喜彼岸片时臻
　　天意昭恩佑人情惬爱亲自维何以答勤政与仁民
　　恵济祠
　　河畔崇祠金碧煌渡河瞻礼敬诚将代
　　天敷佑今兮古行地昭灵清与黄利渉徃来赖
　　神贶升香楮帛吁民康敢云
　　锡羡由昭假慎徳惟殷励不遑
　　观清口出水志叠旧作韵
　　审悉洪泽患率縁清口壅东西束两坝惟留一壑送此固具深意蓄清敌黄縦所以靳拆坝亦半惜费葑然其势既盛又当权轻重何必恃五坝【髙堰尽处设仁义礼智信五坝以为洪湖尾闾之泄俗所谓天然也一过水而下河无不被灾之理向屡有诗】云有尾闾供久度【入声】略知要欲救为鱼痛独防示机宜初不资纷讼尺寸慎详计【毎坝口水志増长一尺即令清口拆开十丈凖是为式然后上下节宣嵗无嬴缩】拆收在敬用河臣奉此策年来豫留空五坝未过水幸哉言偶中计其拆收费帑金数万动下河连年收曽弗惊汹损益多少间昭然知者众观民与观河岂可辞倥偬隄上相咨询珠勒辔缓控株守亦非佳推行贵错综茍其利吾民慰哉奚劳颂
　　过清口观木龙六韵
　　清口乘舟渡木龙欲审观试非虚费帑【建一木龙计费至万金】果见有淤滩阅罢西涯恋泛回东岸欢【渡清口而西縁隄阅视木龙四悉其挂淤情形因相度河势于陶庄积土相对处谕河臣添建木龙一具俾益收桃溜之用事毕旋舣西涯之民有恋意而东岸之民益欢迎】何曽严跸路竟是近随鞍幸不为民畏由来以子防河工谋保障安得弗心殚
　　木龙示总河髙晋作
　　积土陶庄势久成逼黄恐致渐侵清曰斌重举木龙制【此宋陈尧佐法髙斌效而为之】汝晋仍于沙渚营南涨北坍虽有效【前巡相度清口允髙晋请添建木龙以资利导两载以来南岸新涨滩二百六十余丈北岸刷去旧淤一百四十余丈防工挑溜已着成效】扬汤止沸可无惊河工艰一劳永逸补罅期输尔我诚
　　阅河四依
　　皇祖诗韵
　　阅河厯厯仰
　　尧营挈要云由地里行稍事调停在清口下河连嵗幸收成【河臣向皆靳拆清口平时节宣未畅下防易遭漫溢壬午春巡定制以髙堰五坝水志髙一尺清口即开放十丈为凖下河频年不受水患嵗获亦庆屡丰】
　　清江浦
　　渡河今日莅清江沙岸邉旁舣鳯艭便觉景光非北地行防佳丽到南邦建牙近守金隄固【总河衙门建于是以近清黄交防堤工最要】置牐永期玉柱杠【恵济闸为通津最要闗键】向晚澄波印新月谧人神思果无双
　　赐江南河道总督髙晋叠旧作韵
　　东南称泽国保障畀双旌讵在工穿凿惟应尽敬诚隄坚幸黄刷口拓畅淮清【年来清口宣泄之法髙晋善体朕意于启闬尺寸一以髙堰五坝为程不惜拆清口坝之劳费是以屡年五坝不过水下河田庐并资利益】实尔推行善毋湏扬颂声
　　过淮安府
　　漂母祠邉暂据鞍射阳城里彻鸣銮竟成减从还轻骑都为民亲与俗安縦喜市头平米价那无檐底叹衣单孳生庶更谋生窘不见其熙祗见难
　　阅淮安石隄再叠前韵
　　河工于何艰艰惟亘徐海山阳处其中人烟庶更倍所恃惟一隄因命以石改虽非探本计粗安赖厯载
　　皇祖有徽猷功同禹乘橇动皆合天人举必防源委藐予四南巡防
　　先志勤毎曰述实非作仍以遵
　　神楷隄髙将埒城讵曰安非殆淮黄茍畅消为鱼忧庶罢顾咨司河臣莫恃兹晏恺常凛一心畏俾免万民骇
　　赐漕运总督杨锡绂
　　内供卿贰外封疆司运今畨政最良不必精严事皆就善于驱使众胥防即今水次排南舸弗误秋来到北仓【杨锡绂奏今嵗南巡漕船于水次分别前后顿置且二月逄闰定当如期抵通】更议佥丁蠲积习【向来军籍各户多撺易规避甚至借衔冐考为巧于诡脱之计杨锡绂条奏立法禁治凡绅衿请托一概　屏除】不徇流俗审应臧
　　过寳应县
　　鳯舸泊川塘城闉缓控缰欲求万民晏慎选有司良直道由来久平安亦自臧【县志汉时为平安县至唐上元间因得定国寳改今名】上元因得寳改县失荒唐
　　晴三首
　　江郊宜雨更宜晴丽景迎防嫩暖生催漕【去声】东南风岂碍【江南春月多东南风俗谓之催漕北上也】涨添顺水送舟防
　　东南风旋【去声】转西南借卜开晴有俗谈【南方俗谚风西南得晴占】云散日轮光尚淡入波疑是玉蟾涵
　　栁态芜姿入画情隄梅又放两三英似传邓尉催人意却为观民不防程
　　过髙邮州
　　覆盂城北舣行舟玉勒城中厯览周建置讵惟图目覩资生要欲悉心求下河独防幸无涝【前巡审悉河湖形势因命河臣视髙堰五坝过水尺寸□拆清口以泄洪泽之涨连嵗下河得免水患并获有秋】连嵗羣称歌有秋马首拜恩亦奚借哺孩寜复望其酬
　　车逻坝
　　车逻诸石坝所以泄狂澜泄之水犹盛増置东西湾【丁丑南巡以髙寳湖河入江未畅因命于金湾加寛引河中闸増置石坝而东湾滚坝则令落低壬午春亲莅筹度并令将西湾滚坝落低四尺俾成建瓴之势】亦谓悉心谋其如多来源洪泽过五坝厥势诚滔天讵此所能救坐看潦下田因谋抽薪计拆坝清口宣为之定尺寸寛窄相衡权【前巡谕畅开清口以泄洪湖视髙堰水志如过水一尺即拆开十丈节宣永为定制】年来守此防洪泽泄涨前
　　天恩更未涝五坝无漏泉车逻常封土【清口既畅湖水宣泄有资车逻始得坚闭下河频年幸不被水遂致屡丰】下河有收连厯览为额庆吾言中偶然而此讵敢矜惟益励惕干
　　初逰上方寺
　　湾头遥见起平冈闻説精蓝有上方虽是径蹊畧纡转果然松竹不寻常八禅漫论通其要万姓尤欣副所望马足纷随定何碍躏蹂惟惜麦抽芒【万姓随马足趍瞻竟有践踏麦苖者既不忍严禁呼令莫履麦田彼乃不聼也】
　　香阜寺
　　龙角蜀冈低【香阜俗又谓之小五台葢蜀冈尽处如龙之角云】花宫涌地栖浮楼过运水下马叩招提三载诚倐尔千秋可例兮天寜知不逺易舫进前溪
　　天寜寺再叠前韵作
　　八防穷源开舍卫三明极地演迦陵虽云芜郡城北郭已似四禅天上层马到门前知路熟鸟来檐下聼经能昔题着处逢迎是不异今朝惬赏凴
　　驻跸天寜寺行宫叠旧作韵
　　曲径相通向右邉了知行馆最清便綪旌又驻仲春月香扆何殊壬午年嘉防仍看乔柏峙幽芳已有早梅妍大观堂里披书坐无逸当前意悚然
　　九峰园小憇
　　观民缓辔度芜城宿识城南别墅清縦目轩饶野趣遣懐梅栁入诗情评奇都入襄阳拜【园有九奇石因以得名非山也】举数【去声】还符洛社英小憇旋教进烟舫平山翠色早相迎
　　莲性寺
　　一瓣一不【虞韵】皆具性万不万瓣性皆空严塔院有如是无尽光明碧水中
　　功徳林
　　竺宇平山左厥名功徳林石磴虽不髙亦足具四临右俯适来川丝管犹繁音左挹麦塍緑实觉娱吾心视聼胥且置一思功徳义譬如恵心者勿问孚恵意佛无物不度度亦不居恵是则功与徳二字将何寄微觉调御笑语言实儿戱
　　题平山堂
　　鬰律山堂倚碧嶒建时犹是纪庐陵羶芗佳胜七百载啸咏风流四五朋必有真能被民泽不然何以至今称重来拱读
　　奎章焕旌淑原从汉诏徴
　　大观堂叠旧作韵
　　南巡重莅止宁为恣娱观展也必由义乐兮敢渉盘何
　　来此有觉恧若未遑安益励甄心戒深防适已欢余闲聊可弃精蕴亦因殚在上思羲象防防只见难
　　降防免江南熟田未完欠项并将江苏经过州县均免十分之五诗以志事
　　唘銮前免百万实指灾田所欠尾入疆询知江北多江南才三万而已是则江北被恩重江南无灾恩薄矣因问熟田或有逋亦不过四万斯止概与蠲之仍觉轻十分免五恵同视宣尼曽云不继富葢于他人非赤子藏富闾阎信益佳讵曰驩虞博民喜
　　逰倚虹园
　　情知名墅郡城西遂舣兰舟歩藓隄花木正佳二月景人家疑近武陵溪笙歌隔水翻嫌閙池馆藏筠致可题片刻徘徊还进舫蜀冈秀色重【去声】相徯
　　浄香园
　　雨过浄猗竹夏前香想莲不期教歩缓率得以神传几洁待题研含活画船吹笙桥那畔可入牧之篇
　　趣园即景
　　多有名园绿水濆清逰不事羽林纷何曽日渉原成趣恰值云开亦觉欣得句便前无繋恋遇花且止足芳芬问予喜处诚奚托宜雨宜利种耘
　　水竹居
　　栁隄系桂艭散歩俗尘降水色清依榻竹声凉入窗幽偏诚擅独揽结喜无双凴底静诸虑试听石壁淙【是处本名石壁流淙为平山四十景之一】
　　题天池【在功徳林中】
　　林中功徳池逈自半天披渌水入澄照青山犹古姿鱼冲漪上下花防影葳蕤一派曺溪味寻源识者谁
　　题小香雪居
　　竹里寻幽迳梅间卜野居画楼真觉逊茒屋偶相于比雪雪昌若曰香香淡如浣花杜甫宅闻説此同诸
　　再逰平山堂即景杂咏八首
　　晓烟欲泮犹未泮山色如遥却不遥一路名园都可憩木兰先泊倚虹桥
　　缆牵春水拍舟防防防新蒲刺水生夹岸楼台不知几【上声】飘飖都在镜中呈
　　澹荡防风静碧沦堤笼丝栁拂船唇沿隄缇骑非严跸为挈银牌赐老人
　　春光满眼已撩人梅白茶红倚翠筠屈指长桥过廿四风流谁是紫微伦
　　有时屧歩有时舟几暇聊成烂漫逰饶舌咄哉此言失得闲吾岂乐天流
　　傍午徂云忽放晴平山濯翠益分明吾寜徒为【去声】逰山计计到田功实畅情
　　绿竹叅天一径细白梅似海万株多援毫题曰小香雪大者浃旬较若何【屈指十朝当至邓尉】
　　梅坞西邻即蜀冈春风依旧坐山堂适来丝管真嫌聒恰喜松风一扫凉
　　塔湾行宫四依
　　皇祖诗韵
　　乘气寜闗玩物华筹民本计厪禾麻庶繁郡过芜城市潇洒轩依鹿苑家金栁已揺髙下缕玉梅都放净娟花
　　天章赓和知
　　垂训防业承平意敢奢
　　微雪【二月十九日】
　　夜雨晨隂午后凉凝成雪片洒飘扬旋看落地融为水穑事花期两不妨
　　长空细糁漫徘徊六出花飞费剪裁滕六应知别有意欲因亲切较江梅
　　塔湾行宫三依
　　皇祖示江南吏韵
　　载谘大小吏为政有常经恕不妨蒲示节当如竹亭莫忘恫瘝念恒切怨咨形岂必催科巧逋征早已停
　　过洲镇
　　江里洲传字曽广陵潮昔有明徴【蔡寛夫诗话润州大江本与杨子桥对岸洲乃江中一洲耳李绅诗扬州郭里见潮生自洲以闸为限潮遂不至杨州夫唐时扬州尚见潮何况于汉著述家迁就枚乘赋语俱以曲江观潮为是杭非扬且谓广陵旧治甚大钱塘当在所辖之内此与刻舟胶柱之见何异既为之辨复注大意于此】开元以后襟喉要乾道之间城堡兴占地其来亦已久让川虽妥卒何能去年异涨坍沙碛幸保安然倍増
　　渡江至金山驻跸作
　　南巡又奉
　　大安舟今日金山此重【去声】逰昨尚风狂今乍息毎逢浪静信何修
　　亲欢诚益惬深愿
　　祖徳思惟朂逺猷浮玉底为新景防筭山对映玉微留【昨夜微雪山一带晓犹未融积素更为江天剏观】
　　金山寺再依
　　皇祖诗韵
　　忽闻江上按云和仰首方知天籁多我切聪聴在
　　轩碣三年睫眼讶无何
　　金山三叠旧作韵
　　万顷银涛百丈青文章大块善形形诚知
　　天地此钟秀敢曰山川特効灵满月面重瞻相好如氷壶里悟流停妙髙台上逰遥目兴寄鸢鱼彻洞防近涯南北春盈地逺派东西水接天想像防床叅印老补蔵玉带证坡仙【寺有坡翁玉带久缺数版壬午临幸为补足之曽有诗】拱瞻
　　羲碣钦
　　前烈欣奉
　　任舆悦
　　大年到处花宫防祝
　　嘏诚同苍赤一心连
　　观涛楼歌
　　傍晚大江略作风逆风者劳顺者逸不如山顶坐层楼劳逸齐观冺得失防然悔此非我谈谈合漆园寥天一一物逸我为心惬一物劳我为心疾疾心惬心纷乎中辞之斯吝安犹吉夫然那免鬓星星拟借观涛涤尘沕逰金山寺四叠苏轼韵
　　大江入中国十分到此三分己近海河常有患江无患偶然亦复有患在去嵗荆楚肆难陀尾打浪冠湏弥波文泉监利被灾重赈恤寜靳费帑多洲城下走舟楫坍砂日甚于一日茭楗保防那可施南望心忧为黔赤【上年六月湖广总督李侍尧等奏楚省积雨江涨上防文泉监利迤及黄梅广济被灾数邑叠行降防赈恤旋经髙晋奏江省洲江水长发丈余回澜坝岸坍啮至七月汛平加甃碎石江塘复完】涨退城安定骇魄民色如前泽而黒轻舻重剪江波明为思昨夏犹余惊我有恒心民尽识屡巡岂縁揽景物韵春复驻氐父山强和苏韵不避顽独愧詀詀言未己可知既水弗洗水
　　自金山放舟至焦山四叠苏轼韵
　　两岸束江深眈眈歩在北京口南天堑形势揽已熟奚啻曰再与曰三金山放舟才片刻迥视银海擎黛蠺山屋处欠一到隠虑或致焦先慙顺流鼔枻意甚快风浪奚碍心澄潭故知罗巘草木茂枝姿叶态迎春酣乃复寺旁构行馆成事不説何劳谈【己见壬午叠韵诗】小憇弗宿发青雀调御月面空花龛炽然今昔非今昔中邉食蜜皆甜甘独是结习寄吟咏屡赓苏韵寜辞贪八州牧同五斗禄【见苏诗】一长老商七不堪呼之欲出难想像但闻其声留谷庵【亦用苏语】
　　清寄堂
　　别馆精蓝侧迳幽花木芬栖迟虽觉适供奉略嫌勤古栢虬蟠影髙螺皱纹偶然寄清兴流水与行云
　　竹楼
　　竹里书楼架竹为拂筵还入戛风枝恐人强与分宾主故借泠然一扫之
　　海门庵
　　倚壁为庵对海门絶无尘处阅髙奔山僧不用莲花漏自有潮头报晓昏
　　逰焦山作歌再叠旧作韵
　　焦山侵寻亦有屋难傲金山独在腹土为母子木弟兄世人惯作响应声太古以来大江水岂知较此与量彼三诏先生如可起首肯吾言叹止止水流地而云行空谁论有是有非是维舟登岸又斯辰如来黙坐何修勤无色声香味触法施檀礼足徒纷纭风旛不动自标偈龙象变见皆成文吾方兴属层峯云下暎江色青氤氲今新昔故冺芥蔕南疆北界谁区分东瞻海门詄荡荡百川虚受胥平吞蓬莱方丈竟何处祗余潮声朝暮闻
　　甘露寺用张祐韵
　　心净冺羣象目空无防埃三乘于以阅四度底论来江色翻禅壁山光落讲台卫公固扄鐍舍利也还开
　　逺防楼即景四首
　　清晨进舫揽焦山甘露纡临卓午还东望青螺涌玉海画如我适在其间
　　来徃帆资一面风舟师破浪实称工忽思骏马驰山阪控縦随人此或同
　　举目云行与水流廓然俯仰契神投大江东去千秋调多把黄州误润州【寺壁勒明季夏言等大江东去词葢皆数典东坡黄州之作】重阁名同太液池【琼华岛北阁临液池亦名逺帆】织梭防影镜中披即看浮玉原琼岛外苑何湏异视之
　　登金山塔顶三叠旧韵
　　塔顶应湏更有尖碧空在上独稀兼防兹卓尔禅明示到此谁能意不恬风物江山原弗异诗篇今昔且由添了知未似东坡句却喜依他韵屡拈
　　题镜治斋
　　浮玉大江里行斋浮玉中
　　尧勲遵露冕禹徳惭【去声】卑宫不到尘埃处真教机象融省方闗治化渊镜意何穷
　　金山妙髙台和苏轼韵
　　先我问谁登眉山玉子仕朝七品官辞家六千里屈信往来间葢同逰戱耳忽爱浮玉峯嵬防江中起义取华严经名此台如砥比邱拟徳云谈禅对棐几了了契心神朗朗出口齿斯诚逈出尘那更申盟水独歩妙髙
　　间是是非非是效之者计愚似之者法死
　　策马过镇江府
　　扬子横江片刻过毘陵策骑度逶迱民情较昔尤相熟马足趋随那厌多城有弦歌兴礼让户无滋扰自熙和黄童白叟诚繁庶为【去声】计资生应若何
　　登城霞阁再叠旧作韵二首
　　运路襟烟郭横楼带水衢助休度已义洒扫厪人劬登揽寜无兴安懐要有图防归惟北极礼乐盛东吴方抱一　心欿那经万口呼殷殷祝绥屡庶得四民苏讵可扬帆过登临俯市衢四巡非一嵗三义眄千劬西蜀成偏业南扬賛逺图深谋艰伐魏遗恨未吞吴纸币今仍走楼桑昔罢呼城霞揭妙理劲笔备顔苏
　　过舣舟亭不泊
　　南邦风雨是其常凉迫询无害麦秧【迩日风雨作凉夜凝微雪恐伤麦苖问地方史称无害也】避泞漫嫌孤胜境迥舟再舣又何妨
　　石尤风送雨丝蒙驻处犹迟十里通玉舣舟予进舫景情虽异地原同
　　浅水寜闗答庵主利风更异趁将军画亭舍是非无谓早到图休扈跸羣
　　寸麦尺水
　　寸麦尺水犹无妨尺麦寸水亦致殃不是南来谘穑务似兹委曲那能详
　　沈徳潜钱陈羣来接因成是什仍各书一通赐之
　　二仙仍此河滨三载相暌意更亲郭泰李膺一烟舫【二人同舟而来】沈期钱起两诗人飘然白髪都还健了尔青瞳自有神笔力年华虽共老载赓知复倍清新
　　泛舟游恵山即景襍咏
　　川路遥看【平声】见恵山防云淡日蔚孱顔遄飞吟兴于何是祗在泉流峯峙间
　　烟溪暂泊换防舟两岸麦苖绿似油致我欣然诚在此寜徒留意为【去声】清逰
　　寄畅园中小憇迟红梅白鬯春姿林泉别我三年矣似曰无他祗待诗
　　精蓝西转有禅庵啜茗聼松【即庵名设竹罏毎至必试茗】此最堪叠韵寜辞绮语过前三三复后三三
　　寄畅园三叠旧韵
　　流引恵泉水一湾石桥过处敞轩闲树遮洞以千年计瀑出峡分数道潺趣为【去声】永哉畅非俗乐惟仁者寄于山飬疴旋里人何在抚境愀然是此间【园为秦氏别业去秋尚书秦蕙田以病请假南还寻即在途不起囘溯地是人非为増感者久之】
　　恵山寺再叠旧作韵
　　春气蒙蒙润岫螺花宫兼有古松罗青衣童子谁曾见白足僧人此处多画卷重教神晤防竹炉一为【去声】手摩娑底须今昔频量检七识田中幻末那
　　圆池
　　圆池方之上堪舆含至理得气擅清轻应较下为美
　　方池
　　方自圆流出非遥品乃低虽然甘不逮犹自胜梁溪自恵山防马过无锡县城登轻舟至水营即景咏
　　锡山云气自南浓促返恐防春雨逄防马烟塍不三里棼丝已是洒
　　黔黎趋拥喜逾常所惜无端躏麦秧【万民趋随夹道竟有践蹈麦苗不顾者】雨笠烟蓑都不借忍教呵禁警龙骧
　　寜民自视庙堂谟岂繋寻常锡有无比户安和心实慰颂言那在谢蠲租
　　城南荡桨下川邮烟意溟蒙势乍稠前指水营犹十里倩谁风雨画归舟
　　驻跸苏州叠旧韵
　　试言底事重时巡必在恩敷率土滨到处继防仰
　　圣祖行春追赏奉
　　慈亲迎銮不较晴还雨【是日值雨万姓雨中迎銮欢呼夹道不避淋潦益为嘉怜不置】赉老那分富与贫信是民情大可见由来十室有忠淳
　　赐沈徳潜
　　吴中今古老人科比似徴明定若何书画虽输诗胜彼功名已过夀如他逰山有兴仍清健处世无争祗善和明説九旬有三嵗那更年格尚嫌多【徳潜老而始过通仕籍时未以真年告故吏部履厯今当以八十九然徳潜实康熙癸丑生今应九十三嵗此政东南士林宿望亦国家祥瑞何必更以老为嫌故末句调之】
　　凝懐堂再叠旧作韵
　　行令驻葩瑵承
　　欢奉
　　鞠衣永同天下
　　飬时勅化工机供帐毋求备情田曲体微
　　璿题参妙义恒防庆云辉
　　狮子林叠旧作韵
　　毎阅倪图辄悦目重来图里更怡心曰溪曰壑皆臻趣若径若庭宛识寻足貌伊人惟怪石借知古意是乔林何堪摹卷当前展【壬午南巡曽手摹倪元镇狮子林图弆藏林园今复擕倪卷来逰相形之下殊觉效颦不当因并书于倪卷及摹圗中】笑似雷门布鼓音
　　游虎邱即景襍咏
　　马嘶小歩出金阊细雨轻风正不妨为爱观民慢鞭策湏臾亦复到山塘
　　河里龙舟画鼓鸣布商借以献其诚欲思返朴申严禁矫枉兼虞拂物情
　　为门为迳我曽知若石若泉彼益奇开着云窗聊俯畅四郊烟景总宜诗
　　虎邱云岩寺
　　云岩真是徳山云古树时花总浄芬求迹无珍诚画虎防头有石似疑黂竹声绕砌通其响麦色盈窗致我欣那是司徒志逺处【志在逺游王珣伯逺帖语】千秋佳话付云云
　　静观斋叠旧作韵
　　静观犹是
　　当年额岩壑何曽占逈深却为不交丝竹耳堪知宏蕴地天心
　　含晖山馆
　　春山多淑气岩馆值来游缻吐兰心馥檐开栁眼柔王祠缅旷逹谢句咏风流信美非吾事吾惟民隠求
　　虎邱寺四叠苏轼韵
　　异哉金寳气何以化冈岭千秋镇姑苏改邑不改井溪田带秀蒨闾里暎清耿春气入山塘已闻呌蛙黾奇传剑三千谁见飞出矿平石坐千人既博势亦猛生公缅讲堂妙理元言骋葛贤有遗墓奋义志悲哽阅古过云烟不异一瞬顷调御趺花宫其心死灰冷我亦合忘懐言诗兴犹永四叠玉韵聊以答风景闻有阳氷书苍苔漶石影后视今犹昔莫更镌崖请
　　赐江苏学政李因培再叠旧作韵
　　三年满浙政两任返吴邦惟是简英逹将资化驳厖要存心一敬莫诩手无双为问罗贤网可曽获二厐
　　逰支硎山叠旧作韵
　　依旧青山与白泉重来过眼又三年发硎那是庖丁刄招鹤仍参开士禅舞为【去声】鼓琴同木石甜如食蜜彻中邉设云佛法全拈出逺矣失之大不然
　　支公庵
　　支遁何曽遁硎庵尚有庵迹同罗什北心是慧能南马防仍山迳鹤归带晓岚不殊觌面者松月映虚龛
　　寒山别墅
　　支硎一岭过咫尺到寒山坐防流泉洁行寻曲栈闲心因新霁喜几趁片时间大吏称驰驿【逰览所至畧观大意即行尹继善比之驰驿看山然过而不留片时闲适足矣谓之驰驿固当】俞哉为【去声】破顔
　　绿云楼即目
　　便门进即绿云楼【过支硎小岭即寒山别墅园墙向由园门入尚纡里许壬午逰憩命从园墙开一门进门不数武即绿云楼益觉近便】拾级闲登楼上头蔚翠麦田真罨画适来原在画中游
　　飞鱼峡再叠旧作韵
　　石峡龙门似常防鱼闯然息原入潭水飞即上云天或羡知名士抑希登籍仙留题意何属欲问隠居贤
　　驰烟驿戱题
　　髙人伏处【去声】必柴荆那识金根与翠旌万骑驰烟縁驿路似为【去声】斯日设斯名
　　对瀑再叠前韵
　　飞瀑恒面壁不言真得髓绮言迩觉多合以摐摐洗
　　题澄懐堂
　　借问澄懐处寒泉泉石间落来心与洗渟际俗全删竹戛琅玕韵峯开翡翠顔最宜弃闲地摛句卒无闲
　　清晖楼
　　书楼宛在水中央檐际波翻防灔光自是清晖供【去声】山水成诗谁似谢家郎
　　寒山千尺雪三叠旧作韵
　　知者乐水仁乐山合妙撰斯惟石泉宦光若可起而问应以是语为探源拘墟彼此执名象乃舍实道循虚诠澄懐之堂暂憩息【在寒山别墅中】余兴幽迳仍攀縁曲栏扶者宛熟路澄潭注处成深渊酾流虽无三千尺同一雪色铺冈峦坐令亭台疑瑶圃平防花木栽银田香闻蓊蒙不辨色讶至光福望海然聼雪有阁可虚掷便当摘句于其间
　　聼雪阁三叠旧作韵
　　滴水倾于海湿性直到底此雪千古恒其理如是耳溪阁尚未登早识个间美既至坐而聼信足称观止弗忘者先忧暂凴者后喜摐摐皑皑中何今复何始邂逅托有因寤寐良无已
　　游法螺寺
　　千尺雪上心已洗法螺寺中随法喜肩舆旋转入菁葱万里之间论尺咫我闻吹螺演三乘又云佛顶螺髻青色覔声求尽邪道如见如来能不能
　　四依
　　皇祖华山诗韵二首
　　法螺西防马云表竺龛深有进亦云到无营孰与侵
　　昔题犹舞鳯春景入言禽别室青山对凴轩一畅襟舜歌赓四度弹指嵗年深是日盘云迳春风谡籁侵苔苍皴峙栢泉响答鸣禽峯顶孤亭在曽予豁逺襟
　　驻跸灵岩三叠旧作韵
　　三载流隂瞬息中灵岩重礼梵王宫髙标穹塔依空住右转行庐有迳通虚室还生今日白春花又吐昔年红慿栏最喜晴明望绿蔚平畴吴苑东
　　临湖榭
　　峯巅虚榭临太湖太湖万顷胸中俱东洞庭山正当槛青螺一防镜面扶廓然上下共澄澈游与造物为清娱吴颠越踬实蚁鬭水天千古寜差殊少伯扁舟都借借彼何人哉名利徒
　　灵岩襍咏四叠沈徳潜韵
　　馆娃宫
　　四计惑吴心罗縠教歌舞容歩于何习或曰城名土蠡献子胥諌弗聼其言杜伊人咏馆娃戒之在鉴古
　　琴台
　　七弦实古器斯台未恰然抑于阖闾代抑在夫差年世迁犹月白人去余泉湲但供幽客至曲肱时枕眠
　　响屧廊
　　长廊今弗见但余山洞敞索然怒公孙何能为声响杀諌国必亡馆娃久榛莽奚称踏歩人足底佳音徃
　　涵空阁
　　石鼓天平南防嶫耸碧空一目可千里具区波防风有名无其阁望若云中龙岂必拘墟求縦观慿离宫
　　吴王井
　　日东而月西一例喷峯顶不见古人汲犹照今人影诗雅咏缾罍易象示繘绠却想归愚翁当年此汲井
　　研池
　　研池涌研山一清波冷得名盖因境明如铜镜青讵縁习挥毫笔阵辨直横其下应何有波伏龙不惊
　　采香迳
　　子友为讽諌挟弹履濡露笑愚而不聼先入言有素徒传香迳名春风馡锦雾狸卑终见放三津归日暮
　　翫花池
　　徳潜老始逹大耋归栖谷方其未出时此振衣濯足凭池匪翫花为爱澄波渌八章四叠赓借拟兰汤浴
　　穹窿山上真观
　　岳岳髙居祀
　　上真抒诚叩必以躬亲太湖万顷在襟袖穹窿亿丈凌星辰不问长生崇羽士所希大有绥农民片刻成吟策返辔邓尉香雪犹西邻
　　邓尉村
　　邓尉村前万树梅半犹含朶半嫣开问他底事不全放应为今朝待我来
　　昆轴前旬己见梅心怜邓尉背人开谁知玉马寻山处尚有香风扑面来
　　邓尉山恭咏
　　皇祖松风水月额再叠旧作韵
　　迳入海为雪寺投寮是松苏台巡跸四邓尉仰
　　题重心各水如淡影当春互浓于斯名独让曽不介乎胸
　　右松
　　既具蓊蒙气何妨淡荡风擘惟蕾是绿舒或瓣逄红山谷雪犹满僧房春正融一声清磬度雅思眄崔峒
　　右风
　　托根既于冈写影那辞水态是弄珠人品乃濯缨子逸格在横斜幽香彻表里把拟问山僧可似曺溪防
　　右水
　　浮动黄昏间不宿知宜月散采方森沉流香益飞越姢姢覩神姿青青定仙骨潄润懐清芬赓吟无厌歇
　　右月
　　邓尉香雪海歌三叠旧作韵
　　吾家山信谁家吾舆图府志难考初安名立字各阿好咄哉史氏多传诬姑胥省方已三度春风又拂銮旗舒寻山问水乃余事观民设教有正模虽然讵可负清暇邓尉一带旄骑纡订讹甄异弗重借昔诗屡具兹遵途
　　化人寺亦仍小憩至理村旋【去声】发前趋不舟而泛香雪海较之牙樯乐有余其色真色目止观【去声】其香真香鼻静娱似置滕六于太湖配藜旁魄无同殊笔规墨写势欲输兰薫檀爇庸更需清浅水复黄昏月于何浮动致影疎那更逺忆大庾大了知近胜孤山孤前三后三荟光福千秋万嵗芗句吴千秋万嵗芗句吴笑我叠韵无已夫
　　石湖八絶句和王宠题周臣画箑头韵
　　吴中山水致人怜最爱石湖茶磨前万顷烟波连震泽一堤花栁绘春天
　　参政当年经济流虚名肯与世沉浮立朝事业诚无忝寓意聊斯托狎鸥
　　风静春湖玉镜开北隣入影是郊台狐卑雉傲偏夸势欲使东流直倒回
　　亭子湖心昔日成周遭漪影漾檐轻三经揽景弗一到弗到中饶不尽情【湖心亭非石湖旧迹盖丁丑南巡时大吏以备临眺者然三度石湖曾未一到其地也】
　　何必牙樯牵锦丝轻舟荡桨可前移一鸠呌为频呼妇双燕飞还欲乳児
　　石湖讵较太湖强【海潮庵后倚岩石泉滙而为池实半畆余因镌壁题之曰石湖】湖上花龛若鳯翔设使山僧斯面壁当前法乳是津梁一带春山问景归【是日自灵岩取道上方山石湖一带策马归苏城】春云时作雨丝飞乱烟忽向峯头敛回望灵岩濯翠微
　　不少丹青鸟与花防金蓦遇此披沙东郊烟景雅宜句一例东京説梦华
　　诣
　　文庙行礼
　　雨中归茂苑
　　圣庙郡城隅　【文庙在城西南隅】
　　崇像应防叩【太学神主甚合古礼　阙里及此乃崇像设然有其举之亦莫可废也】入门惟敬趋春堂烟织幕古树露垂珠信曰有如化然而无有乎
　　戏题沧浪亭
　　假山真水傍城闉结搆诚云清絶尘一带隔溪列公廨不知谁是濯缨人
　　过紫阳书院
　　书院泮宫后菁莪借地灵学优乃从政身致在明经羣秀其无忝老人尚有星【沈徳潜长书院是日领多士跪接】明知艰歩履卧理足仪型
　　望晴
　　两日刚快霁一半复宻雨江国虽其常过甚亦致苦询称弗碍麦恐出慰我语沟渠纵泄水根黄一二覩此岂非伤潦即晴庶救补到处均赤子为之厪相辅
　　苏州唘跸作
　　霁景丽天杠水程发画艭清晨别茂苑巳刻过吴江【县名】迎送民情笃郊圻春色摐明将入浙境时迈亦予邦

　　钦定南巡盛典卷十二
<史部,政书类,仪制之属,钦定南巡盛典>
　　钦定四库全书
　　钦定南巡盛典卷十三
　　天章【乙酉　浙江】
　　诗
　　入浙江境
　　一川不异舟两省顿分邮风俗渐因别桑麻较更稠春晴真是畅三载忽如流祗觉民情切惠鲜可忘【去声】谋
　　题烟雨楼
　　岩嶤无地起楼台一棹宛从镜里来问孰宜烟更宜雨合称惟柳复惟梅韶光艳裔为屏匝漪影空明映座开钱赵王孙诗与字【楼中有钱陈羣书赵孟頫耕织图诗屏】却因吟翫乆延陪降防免浙省所有积欠并经过地方正赋十分之五诗以志事
　　新正降恩谕江浙免积逋江省数实多【前降防免江浙逋赋江南至一百四十余万浙江止十三万余已不及十分之一且又报有续完则较江省更少】南北已大殊因加惠江南【昨经临江省询知所免灾缓积欠淮北独多江以南才三万余因将江蘓各属熟田未完欠项概行蠲免并免水陆所经州县本年额赋十分之五浙省亦吾赤子懐保同殷且积欠又少用是并例不应蠲之未完银糓悉予豁除复将经过地方新赋蠲半以均惠泽】浙省可忘乎入疆再谘询逋只江南如更有续完者急公益加予漕欠及借项寛免例所无此岂非在民爰概与豁除其经过正赋十五蠲厥租休助庶以副歌颂寕所图
　　赐闽浙总督蘓昌
　　楚粤曽宣绩浙闽兹抚封外中乆敭歴声望益舂容早是心如水应知夀比松自当随跸辇奕叶本从龙
　　赐浙江巡抚熊学鹏
　　西江儒素家两浙抚安衙清慎勤无忝猷为守有嘉淳风原在朴佳景漫求加识我慇懃意由来在涨沙自石门县防马度城易轻舟至陈氏安澜园即景咏
　　舣舟防马度由拳心喜观民缓着鞭更有阅塘予正务遂循溪路易轻船
　　夹溪万姓喜迎銮桑柘盈郊入画看廿四桨过风防【去声】驶片时新坝到长安【即坝名】
　　坝隔髙低换防舟防舟致重橹声柔仍图迅利筞予马蓄眼韶光靣靣酬
　　塩官三载重经临两字安澜实厪心驻辇春风弃清暇果然城市有山林
　　驻陈氏安澜园叠旧作即事杂咏六首韵
　　如杭第一要筹奠海塘澜水路便方舸【前巡抵杭城由陆路赴海寕阅塘今年舟次石门即从别港水道前进先驻是园取便程急先务也】江城此税鞍汐潮仍似旧宵旰那能寛増我因心惧慙其载道欢
　　隅园城角邉新额与重悬意在安江海心非耽石泉乔柯皆入画好鸟自调有暇诗言志雕虫不尚妍塩官谁最名陈氏世传清讵以簮缨吓惟敦孝友情春朝寻胜重【去声】
　　圣藻赐褒明【原任大学士陈元龙请老时　　皇考书赐林泉耆硕额以宠其行今恭奉园楼正中】来日尖山诣祈
　　庥尽我诚
　　书堂桥那畔熟路宛知寻既曲越延趣惟幽不碍深风翻花动影泉出峡留音古栝无荣谢森森青玉针园以梅称絶盘根数百年古风度迥别时世态都捐春入香惟浄月来影亦娟闲吟将对冩消得意为延溪泛橹声柔溪涯有竹修时看伏翼【是园水中有】鱼并育槎头似此真佳处无过信宿留观塘吾本意讵可恣遨逰
　　谒
　　海神庙瞻礼叠旧作韵
　　庚辰之嵗潮趋北柴石塘工重【去声】事修亟吁
　　施仁斯益切不更【平声】为患即
　　贻庥涨沙虽纵闻増渚汛水无过幸晏秋
　　庙貎钦崇缅
　　皇考中亹未复祗懐愁
　　赐浙江学政钱维城
　　化民惟在学取士要通经讵在工文采还当屏滥形湏
　　悬虚鉴朗莫负旧氊青扈跸常赓韵何殊侍内廷命添建海寕县城石塘前坦水石诗以志事
　　柴石两塘工前巡大端定【前巡阅视海塘时有以老塩仓一带柴塘恐难经乆请易柴为石者及亲临度视则塘内沙活不可下桩再移内移十丈虽工作可施势必毁弃田庐未弭患而先殃民又岂保卫之道因决意修筑柴塘勅部议増薪值俾采购裕足并命添置坦水篓石捍防隄根】兹来重相视事无不用敬念兹古县城万民所托命城南即石塘鱼鳞固绵亘但潮今北趋已近塘根迎坦水纵両层潮来惟一賸设使乆荡激塘根将致病去嵗虽添建六十丈而竟尚欠乆安筞俾増一律称【去嵗抚臣请建坦水六十余丈止就险要而言于全塘形势尚未筹及因命増建四百六十余丈并视二层旧坦之桩残石缺令补易缮完使防塘根永资巩固】杀【去声】势防石工费帑吾寕聼何当复中亹额手斯诚庆
　　赐浙江督抚及其属吏食诗以言志
　　入疆虽曰庆土地岂其宜【尝谓孟子此言或可行于其时实难行于千古然夺彼与此即当时亦觉难行且若皆宜庆者将以何地与之】聊以肆筵惠酬斯执役疲所嘉民弗课实慰我深思休养富而教朂哉贤有司
　　塘上三首
　　尖山将往阅潮淤塘上清晨发歩舆一带堤根皆囓水抚斯安得暂心纾
　　鱼鳞诚頼此崇隄隄里人家屋脊齐土备却称守重障【土备塘海望所修欲以为重関保障夫石塘外如果可为重障尚可今为之塘内且置人家于外岂有土更坚于石之理譬之防盗者舎墙门而扃屋扉甚无足取也】一行遥见枊烟低
　　灶户资生釜海存刮沙煎卤事牢盆茅棚荜窦何妨览欲悉吾民衣食源
　　登尖山观海
　　岧嶤浄土普门凭观海因之栈道登愧我敢云希绩底奠兹惟是頼仁能台临上下空无际舟织往来波不兴俯视塔山资射浪谩言沙涨有明征
　　视塔山志事叠旧作韵并示地方督抚及司事者
　　壬午视塘后沙涨伸如翼不乆复致坍溜仍塘根逼自兹月据报【坝基下有防根石篓前巡临阅时沙涨掩篓防四尺许因命标志其处騐増涨尺寸浙抚每月奏报】时缓亦时急即今石篓下又见涨沙立较之昔立标乃更増五尺【沙涨时有赢缩兹亲临勘騐较旧志复増五尺大吏皆谓江海效灵然坍涨靡常实不敢即以为慰也】效灵漫致颂安保无更易夫惟君与臣均有安民责为民筹保障可弗此心悉何时沙坂坚鱼鳞易条石惟俟
　　天黙佑斯实乏良防
　　阅海塘再叠旧作韵
　　依旧潮头近逼塘
　　贻谟昔日计深良【自乾隆戊寅后潮势复渐趋北亹恃鱼鳞大石塘及坦水竹络坝为巩防益仰
　　皇考定制实为万世永赖】
　　成规敬守修柴石【先是建议者拟易柴塘为石工壬午亲临相度塘下活沙既汕澁不受桩而内徙又妨田庐因命専修柴塘且増料傎其条石各工随宜加甃俾资杆御】古语诚符变海桑【南坍北涨北坍南涨惟浙省为然盖无百年不易之事】思复中亹亦过【平声】望便由故道敢私庆尽人事俟
　　神庥耳蒿目一劳念未遑
　　观潮四首
　　镇海塔傍白石台观潮那可负斯来塔山涛信湏臾至罗刹江流为【去声】倒回
　　槖籥堪舆呼吸随混茫太古合如斯伍胥文种诚司是之二人前更属谁
　　来底借鸣鸡伺朔望六时定不差斫阵万军驰快马飞空无辙转雷车
　　当前也觉有竒讶閙后本来无事仍我甫广陵辨方域【枚乗七发观涛广陵之曲江注未详其所在后世乃指浙江为曲江以浙江涛广陵涛溷而为一盖未深考汉书地理志余杭属防稽而不属广陵相习传譌耳且如篇内伍子之山胥母之场并在吴境于扬于杭皆风马牛不相及尤难强为比附因作广陵涛疆域辨以正之】漫重七发述枚乗
　　至杭州诣
　　皇太后行宫问安有作
　　盐官先往为筹塘旧路
　　安舟奉
　　夀康百里邮程至卓午两朝
　　食履庆増常抚兹市诚殷富益为【去声】黔黎计乆长咫尺西湖清且丽承
　　欢雅足答韶光
　　恭依
　　皇祖巡幸杭州诗四叠韵
　　深宫晏处敢求安吏治民生厪省观寕海未兹驻巡驾海寕先彼莅鸣銮鱼鳞塘欲石围固【鱼鳞大石塘屡接筑以期巩固】雁字滩希沙涨寛此是来游最要务讵縁山水覔清欢
　　赐钱陈羣
　　王帖一旬犹过之【羲之帖足下今年政七十耶陈羣今年八十嵗故云】来迎喜重【去声】晤厐眉杖朝足领羣仙列从政仍教一子随【陈羣子汝诚适扈跸来】商古今闗治乱咨询风物度淳漓我闲却是卿无暇合为【去声】催赓揽胜诗
　　韵玉馆【杭州行宫内】
　　前度教栽竹今来万个强故知功获倍【南方种竹最易北地所不逮也】恰与嵗俱长安得三庚至坐披满意凉清风檐际度弹是子登琅
　　策马登吴山
　　策马登吴山抚今并揽古金主寄遐懐宋帝守偏宇离宫迹乆湮残碑委榛莽茍安忘中原处堂亦何取江湖仍江湖曽防荆凡覩衢市日繁富为之厪相辅必也臻大当讵其在小补
　　瑞石洞
　　吴山临絶顶石洞在其下舍马盘轻舆因循舆并舍峭蒨奥窔间蹀歩穷幽冶怪状疑神虚势若庑庌尽态复极妍谁能辨炙輠畆半得小亭天池一杯防设使导之流何异香罏者
　　四依
　　皇祖吴山诗韵
　　崇冈俯视见西湖气接三元上景衢设使画家为设色定湏粉本夏侯图
　　飞来石
　　何处飞来此处栖玲峯想自圣湖西翩漫拟嗤无翼何悟南华大小齐
　　初游胜果寺
　　绀宇鳯凰【山名】上曹溪初问津佛无六尘染僧喜一时新【地方大吏施檀为新庙宇】竹防山腰路花荣殿角春排衙称有石【见志书】浄地恐非伦
　　澄观防
　　鳯凰山上有髙台题以澄观记剏来湖水镜光自西涌江潮带影日东回澄懐观物真超矣得意忘言亦快哉讶到水晶宫观表更于何处惹尘埃
　　观潮楼
　　前度沙平涨楼原陆地陵【壬午登晀时楼前涨沙颇逺江船不能近岸多以牛车挽运今来则江水近在隄下舟可泊塘盖逺则冲囓无虞而艰于估舶近则帆樯称便而潮溜或侵塘根似兹迁涨靡常益为全塘厪念】今来江又近舟可跨栏乗变幻有如此晏清竟底凭水师呈技艺【总督苏昌携闽省水师于楼前呈演水操诸技颇为娴熟因行赏以奬之】行赏命旌能
　　晴
　　夜半问隂晴报曰云垂宇昨近临茂苑颇觉霪春雨登舟始开霁逮兹六日许宜旸乃利农麦菜资曦煦何处不筹穑为之心忧鼠朝来西南风密云散如缕农父笑迎銮此乐吾同汝
　　阅武【杭州】
　　诘戎要务政攸闗驻跸宣程执防班列阵旌旗特亲阅统军甲胄搃躬擐练方有勇诚斯谓安不忘危厪此间那似建隆夸偃武春风惟是赏湖山
　　昭庆寺
　　钱塘西北隅律寺接通衢六度守毘苑千年对圣湖绕阶馥忍草出屋鬰禅株
　　慈夀山齐永诚哉昭庆符
　　大佛寺题句
　　昔图黄龙佛已谓大无比今游石佛山大佛实在是一面露堂堂满月光如洗我闻芥子防湏弥纳其里炽然无昔今咄哉那彼此
　　游黄龙洞
　　旧识山隂路重寻春仲天树藤他作体岩卉浄为娟防迳饶修竹绕阶泌冷泉曽经图丈六【洞有石佛像壬午南巡游此亲图其像成帧系赞池并命摹勒石壁】丈六只如然
　　紫云洞口号
　　春暄攀陟汗流浆牝洞入才迫体凉却上丹梯不数武转温仍欲换衣裳
　　题六一泉
　　屿山西南隅云有六一泉三度曽未临寄兴托吟篇今来称洁葺用备小憩延适自西泠【桥名】过路左实近便遂与一蹀歩花竹诚翳然竒石贮天池清泠如镜圆谁当此濯缨因之缅昔贤迹纵有显晦境固无变迁独是亭轩者微嫌踵増妍欧苏肯斯乎不能无疑焉
　　诣圣因寺瞻礼
　　皇祖神御殿
　　南邦六度事
　　虞巡
　　神御今犹瀛屿垠翘
　　殿三年思
　　圣轨见
　　墙一脉切
　　天伦百王屈指谁同德四海倾心永戴仁防业贻庥益钦若自惟何以
　　宪章循
　　恭奉
　　皇太后至圣因寺行宫驻跸作
　　西湖行馆圣因傍三载重欣奉
　　夀康节值闰春驻韶景地呈佳境萃
　　天庆一隄柳色间花色四面山光入水光更喜快晴宜麦菜余闲消得有诗偿
　　浄慈寺瞻礼
　　古刹南屏明水涯毕轃绅士祝
　　延厘依然波浄连天浄可识佛慈即
　　圣慈春物薫馨含慧业名禽宛转入闻思谁云儒释非同道似此倾诚岂不宜
　　小有天园
　　花木昌如名园小有天面湖澄浄影背岭蔚晴烟何碍髙楼起翻成一览全兴心尚龙井诗就便鸣鞭
　　龙井八咏
　　过溪亭
　　溪云不过忽成过一笑名因二老留有意无心设相较【不过属有意过属无心】过赢不过两三筹
　　涤心沼
　　云栖己有洗心亭龙井复传涤心沼涤之洗之名太纷不及无心自了了
　　一片云
　　片石珑依碧峰英英常带岫云浓山庄别室斯津逮【避暑山庄有　　皇祖御题一片云额在延熏山馆东偏别室】对此依然仰
　　圣踪
　　风篁岭
　　聼曲曽闻絶胜【去声】老枝介介穉娟娟分明好是三春景忽讶清秋飒然
　　方圆庵
　　数椽敝屋号方圆立字安名属偶然何事南山夸博学方圆娓娓着言诠【南山僧守一有方圆庵记米芾书之】
　　龙涧
　　石栏四面一清可数须眉镜影呈流出细渠原足底山根闻作半天声
　　神运石
　　诡石狰如伟丈夫遥年题识半糢糊新诗业已行行曷不由今视昔乎
　　翠峯阁
　　翠峯却是新成阁前度游情只目前问水寻山付余事观民察吏勅机权
　　上天竺法喜寺
　　盘髙下龙井入妙造西峯仍是诸天上防瞻满月容春花绀宇防古树翠隂浓不二门惟此那分教与宗【咸淳临安志郡守沈文通以教易禅故末聨及之】
　　过三天竺口
　　一天竺耳乃称三似属岐谈实理谈譬以人身心情性是分是合是瞿昙
　　赋得春蚕作【得同字八韵试浙江士子题】
　　占春骀荡功盛浙西东有女柔桑取惟蚕作茧充寒暄騐晓夜蛹螝辨雌雄饲浴勤民舎绎缫倡后宫室温防冷逼箔岌拟山崇经纬不言表枢机黙运中鲛人空説巧园客那称工比似抽思者成章畧或同
　　虎跑泉用蘓轼韵
　　二虎来跑泉涌上至今称泉其名仰试问此事信也无不过竒谈供抵掌东坡颇透如来禅云何唯唯随影响末后一句原不凡迥絶世间徃来想【即用苏诗意】
　　瞻礼六和塔作歌
　　出山策马循江干窣堵遥见青云端旋到舍骑入塔院屏营瞻礼心神寛镇江初建忆北宋时方一统归提封讵知九世忽南迁徒供绍淳游赏用昔年我实亲曽登睫眼条歴最上层江海全势在指顾兹弗躬临意以凭漫言见表知其里由来我亦増年矣
　　开化寺叠旧作韵
　　枕岩绀字鬰嶕嶤虽事严逺市朝鸟雀聼经皆宿慧风旛説偈自髙标山云不雨峯犹濯闰月当春景益饶穹塔六和建初宋为安民庶镇江潮
　　云栖寺叠旧韵一律
　　万緑琼竿叅汉青十寻枝见下亭亭此中寻路一时到教外无言六字聼【是寺僧以念佛为务不叅禅】坐对溪声流不尽了同山色峙常停道塲开后于莬避【志称其地人迹罕至明僧祩宏结庵后虎不伤人】借问山僧具底灵
　　理安寺
　　环绕七峯处合流防涧间栖真适归迳挂衲【寺中斋名见武林梵志】便寻山讵亟一游兴图消片刻闲凴栏挹葱翠可以谢跻攀
　　用张祜杭州孤山寺诗韵
　　湖中峙玉岑可以空【去声】禅心佛自超六度僧还论五隂瑶坛接天浄舎利影波深随歩香风递依稀薝葡林
　　清涟寺观鱼三叠旧作韵
　　防马蘓隄上防闲尚有余隔松耸瓦兽穿竹敞扉鱼己是知途迳聊当湔袂裾翠鳞仍牣若玉镜自澄如潜合六根浄浮成八体书不湏闻梵贝对此即禅欤
　　三和
　　皇祖灵隐寺诗韵
　　冷泉绕曲曲鹫岭矗峩峩襟带有如此清凉那见多云居悬月地尘迹扫风萝分付庭前柏记予四度过
　　韬光庵叠旧作韵
　　竺庵犹隔防重林云隐西厢路入深借石为闗谁许敂引泉接竹逓相斟上方殿塔寂钟磬下界湖山自带襟
　　比喻漫同虚室白个中只合证无心
　　柏堂再叠蘓轼韵
　　圣因之右屿山前陈迹空寻竟漠然广化那存当日寺天嘉空纪建时年有为一切法如梦无尽双株指可传太乙荒基一再咏【西湖志柏堂废基在西太乙宫】欲呼玉局与谈禅
　　竹阁再叠苏轼韵
　　两翁【谓白蘓】遗迹辨疑然那更追寻堂与轩千载月明来鹤伴四时风飒动龙孙胜游何必思萧寺逸格仍看防野村真者在前应搁茟却因触兴未忘言
　　漪园
　　一园倚南岭十亩占西湖荡桨到门第开轩眄画图鸢鱼机表察花柳镜中铺有术如观水谁能舍此乎
　　游小有天园登絶顶
　　最爱南屏小有天登峯原揽大无边易诠借用还司马琴趣那能效米颠【峯顶勒司马光书家人卦及米芾大书琴防二字】百卉都知鬪春莭【翼日清明】千林乍欲敛朝烟菁葱峭蒨闲探妙比似仇池然不然
　　留余山居
　　南山北麓有山居早识清幽试访诸荦嶨竒峯中进辇砰訇悬瀑近溅裾千林黝蔼藏浓雾一气空蒙合太虚不尽兴而便言返吾原毎事欲留余
　　聼泉亭子
　　题额不经想有泉实入聼武林传梵志无复见蘓亭向题山居亭子曰聼泉兹偶阅武林梵志则载东坡所榜聼泉亭在法相寺里许沿坞而上云云正为此地苏亭虽不可考而我心同然彼已先得之矣因并识之
　　吟香别业
　　断桥尽处孤山左范抚池亭早就荒【事见前巡诗注】虽是葺新为胜赏却因易旧曰吟香防回揽结全非【盖以池中多莲吟香之名由是而得然春月非莲也】无乃称呼特好【去声】祥似此山明兼水秀便勾留亦定何妨
　　题放鹤亭
　　一屿湖心耸絶竒问谁雅合此居之墓门诗里有佳句隠士传中无愧辞可是寒梅犹手植欲招野鹤识心期由来肥遯终非遯両字逋仙万古知
　　题西湖十景三叠旧作韵
　　蘓堤春晓
　　春来万物喜昭蘓正值巡方跸驻吾防马长堤频按辔韶光辉暎両边湖
　　柳浪闻莺
　　轻风万缕弱揺金披不知寒望转深乍聼缗蛮寻不见缱懐宵雅咏迁林
　　花港观鱼
　　平铺设认港如练乱簇当知鱼即花不辨干淳当日迹杭人犹説旧京华
　　曲院风荷
　　緑水涟漪细皱风为瞻题额想花红遄飞逸兴昆明上夏月揺光正此同
　　双峯挿云
　　一双长剑倚天垂云作衭襓片片飞宇宙以来便有此那称欧冶破堇时
　　雷峯西照
　　斜阳一照本无意古塔七层浪有名恰与静慈作屏障赤文竖竪复横横
　　三潭印月
　　恒沙常转法王轮潭月偏标清浄身识得西江汲一口是中非果亦非因
　　平湖秋月
　　春和骀荡正油油逺矣秋蟾弄影柔却是平湖自千古岂知今昔有迁流
　　南屏晚镜
　　月色罘罳清暎屏南风送得夜钟声时巡展义率由旧政化无烦在屡更
　　断桥残雪
　　麦色佳因防雪余断桥冬景眼前如行春所喜情田好老防欢欣拥跸舆
　　西湖行宫八景重咏
　　四照亭
　　南来逐处仰
　　尧巡四柱幽亭冠碧峋从识忧民
　　圣皇照絶胜避世隠人沦
　　竹凉处
　　猗玕新粉欲霑衣曲处通幽防个稀春日暄妍静风籁何来拂靣嫩凉微
　　緑云迳
　　乔林羃岭蔚英英四季那知谢与荣不向山隂更移歩恐妨鹤讶客来生
　　瞰碧楼
　　迥楼特地背孤山明圣湖光襟袖间底识与民同乐处
　　酒船一任往和还
　　贮月泉
　　平湖秋月乆闻诸轮尺山泉印亦如最是南禅提要句小非嫌窄大非余
　　鹫香庭
　　髙出庭檐始有枝天香疑是月中披何湏漫惜非秋莭防取根尘未现时
　　领要阁
　　山色湖光应接忙阁中领要足徜徉然予却未忘拈句名画输他印识梁【梁清标最为赏鉴家然于书画佳迹惟用观其大畧印从未见着语故戯及之】
　　玉兰堂
　　王维文璧地皆异李白江淹梦亦虚千古西湖付批判底湏多事更吟予
　　喜晴
　　逾旬幸值晴一雨审何妨昨宵势颇绵清晓醸微凉过甚伤麦菜兼虞害蚕桑以此切切愁崇居不敢康日出忽闻霁雨止云渐昻然时犹聚防卓午乃尽藏按辔徐观民佳与农夫庆有喜乃真喜寕因赏景光
　　敷文书院再叠旧作六韵
　　湖山孕灵处忧行【去声】不忧文讵尚三都赋谁批五鹿君甄身贵方正绩学要精勤卢植刋碑在戴凴夺席闻崇儒临帐绛程士驻旄纷何以对休命伫惟占毕羣
　　策马由南屏复至天竺
　　敷文幸书院崇学励士英天竺谒梵宇设教顺民情【浙民敬奉天竺大士朔望尤盛雨必祷】况予昨望霁可弗谢快晴策马下松岭【书院在万松岭上】遵陆过南屏漪园小有天概弗翠跸停取道丁家山不过廿里程菜麦暄曦光然皆向荣蚕事虽未兴柔桑亦已萌揽结足怡心非闗山水清是日值香市【是日月望】更弗严跸惊骈填老与防都増喜色迎如如瞻大士朗朗通吾诚设再十日霁春収庶有成
　　灵隠寺仍叠宋之问韵
　　五字特嶤嶤千秋属和寥两章笑多事一滴欲増潮缅想蓦然过重寻去若飘都成佳话许漫惜胜期遥过雨花如笑经冬松不凋原来符道趣那得惹尘嚣识取冷泉畔桥为信度桥
　　水乐洞
　　八音独无水一洞乃兼全激石才越若摐金恒绎然竹丝匏有壊土木革非坚不待太师作千秋角征
　　理安寺
　　儒释虽殊道理安原实同为咨学佛侣何以继宗风涧水环门浄山峯暎座崇摐然声与色个里不空空
　　再游云栖
　　云栖最爱幽而朴每至西湖必両来依旧矮檐环曲堵底湏香阁耸雕防举头竹宻藏峯峻扑鼻兰馨过雨才合掌阇黎不饶舌真言六字已云该
　　再登鳯凰山
　　鳯凰山岂鳯凰游态实翩丽且遒湖景当春竒毕献海门浴日势全收难寻建置钱还赵何论废兴夫与句设以来巢拟阿阁不増吾喜只増羞
　　排衙石口号
　　致讥幸不同松下旷览真教穷海涯我自观民勤露冕岂资卷石为【去声】排衙
　　再游瑞石洞覧古
　　石洞真看以石竒飞空矞若瑞云垂讶如欲坠忽然住已似难前又可披窱森森通地穴澄处处贮天池禁山南宋无人到赐第居然独属谁【青湖襍志瑞石为南宋禁山惟韩侂胄得赐第云云】
　　再游龙井作
　　清跸重聼龙井泉明将归辔啓华防问山得路宜晴后汲水烹茶正雨前入目景光真迅尔向人花木似依然斯诚佳矣予无梦天老希李谪仙
　　杭州啓跸回銮之作
　　武林门外兰船旬日盘桓合命旋指数【上声】流隂迅稔冉情知胜处戒留连江工塘坝筹悉定民事农桑期恐愆勤尔农桑湏尽力莫更依恋跸途邉
　　再逰烟雨楼
　　南去北还半月余滮湖楼阁祗犹初墨辛夷纵花全谢紫碧桃方朶艶舒【是处见紫碧桃花特鲜艶】波态含烟欲藏舫云容醸雨正如车循名奚要惟晴好念在蚕筐与麦锄
　　三和钱陈羣田园襍兴诗十首
　　诗篇来往达音声前席尤欣晤耉成曰善颂卿思古者不忘规我厪民生
　　肩舆弗许逺近催喜过新年八袠开民数无央觐銮路就中遥识地仙来
　　清短身如愚也柴当年给杖重【去声】扶来相逢一别三年话不觉金猊篆已灰
　　问汝林居更底劳每逢赓韵首应搔【陈羣虽居林下每得新作常和韵以进故以此句嘲之】即今三叠田园兴一例还当报木桃
　　讵必乡田借自畦润身原以德充肥不妨春冷常朝出或遇山佳定暮归
　　晏眠谁斥入朝迟娱老那虞生理微子贰地官身里俸岂同寒士论潜飞
　　乡居想复济贫寒未肯君恩身受单更有余闲问风景南湖春水暎心寛
　　老伴诗人沈与钱清词丽句答芳年为询北阜竹梅月何似南楼烟雨天
　　于公门巷岂嫌低归省还聼琴辔飞依跸却因勤供奉肯教妇子一家围【陈羣以老侍从迎銮后即随扈行在特命其子汝诚先还家侍母俾得欢聚庭闱】
　　石湖髙致寄冬崧润笔应知借酒醲三十首中和十首【范成大田园襍兴本三十首陈羣所和三分之一也】想因诗兴偶然供
　　夜雨【闰二月廿二日】
　　才方荡桨返南湖兴托湖楼烟雨图入夜却频霔满川防滴乍平铺问谁司化真竒矣廼善循名若此乎适可宜晴多未可恐妨织妇与耕夫
　　喜晴二首
　　水风防防拍舟鸣吹散吴云喜快晴夹岸菜花与桑叶宜旸总觉惬予情
　　鸠已无声鹊已鸣所希继此浃旬晴农夫织妇欢迎跸尔我同斯悦霁情










　　钦定南巡盛典卷十三
<史部,政书类,仪制之属,钦定南巡盛典>
　　钦定四库全书
　　钦定南巡盛典卷十四目录
　　天章【十四】
　　乾隆二十　年乙酉
　　御制古今体诗











　　钦定四库全书
　　钦定南廵盛典卷十四
　　天章【乙酉　江南　山东　直】
　　诗
　　回跸至蘓州
　　廿日如杭来往途翠华回复驻姑蘓一天霁色皆喜色万姓难诬实不诬瞻就何曾有所避遮留宁忍弗云俞【近行宫门有数十老民叩请多留数日心甚怜之】甫来已自恋将去赤子于亲定岂殊
　　再逰狮子林
　　夲拟行宫一日闲念民瞻就防天闲【是日夲欲驻跸不出以便民瞻就故特命驾一逰狮子林】宁论龙井烟霞表【若论湖山佳景则固逺逊龙井矣】却爱狮林城市间古树春来亦芳假山嵗久似真山小停适可言旋耳寓意非因畅陟攀
　　出阊门复逰西山诸胜遂驻灵岩得十四韵
　　五日驻金阊从民愿觐光宁宜耽室静非为【去声】揽山芳日日徐鸣辔依依近捧裳覩兹亲切意益厪养教【平声】方城市过繁庶村亭接短长麦才吐穂绿菜遍绽花黄硎忆支公遁泉临赵氏庄岩葩争染绘林鸟各调簧春暖雪犹落涧飞千尺强法空螺自现寺具四禅匡小坐情何恋一游兴足偿范园便仍憩吴馆近相望拟宿三更月聊成五字章青莲如有问来去两俱忘
　　白云泉四叠白居易韵
　　山腰清泚喷灵泉白傅当年好是闲一览便行不烹茗恐妨烟火溷其间
　　上方山楞伽寺
　　路便楞伽又朅来峯蔵隂雾记前回目欣春景兹酣畅心与吴云共豁开出树依然标峻塔临湖那借起层台莫厘翠色在襟防兴托髙岑有别裁
　　游石湖再叠旧作韵
　　石湖宜雨复宜晴都为【去声】山川秀且清讵彼画家能尔貌萦予懐者最民情防层峯色背檐挹一片波光面座迎小坐因之忆成大爱他诗格颇遒平
　　逰虎邱云岩寺
　　云岩重至不因山露冕因民瞻仰顔虎阜松篁晴益蔚剑池蹊迳昔原闲生公愿力依稀是短簿风流想像间遍野黄金菜花茂今来真不负跻攀
　　再叠髙启虎邱次清逺道士诗韵
　　清逺非凡人生殷而逮汉四海为遨逰有似仙籍窜曽擕沈恭子虎阜来登翫危磴陟嵳峩平湖俯漫清辞托神古格冺崖岸常闻子不语怪力与神乱顔【真卿】李【徳裕】皮【日休】陆【龟防】軰毋乃失以半岂其意别寓旷懐偶纾散青邱千载下险韵和一旦而我复何为两度掞吟翰吟罢忽怵然或有同髙叹设使登庙廊宁不资日賛
　　蘓州啓跸作
　　翠华五日驻蘓城适可平明返跸旌展义兼应临白下省耕要欲趂春晴攀留亲意过【平声】尊意观察民生即我生却是寻常无恋者不能无恋此舆情
　　逰寄畅园叠旧作韵
　　胜地宁当目送鸿屡来熟路自知通一桥横驾琉璃上数字廻悬琬琰中景到春前画不若境惟尘表句难工书堂小憩传清跸欲趁佳辰礼梵宫
　　漪澜堂叠前韵
　　泉上呀庨宛有堂髯仙题额特辉光源头如在若氷洞波面看成大块章木榻横陈一映石栏周绕四围方未能久此耽清赏只有勤民厪念长
　　若冰洞
　　灵泉本有源嵌洞自为丆夏凉冬却温徳水无増减伏脉复淙津水洊至习坎酾为方圆池净碧围朱槛前度与今畨流隂信荏苒不迁者固存谾谾及澹澹草堂何处寻髙风缅宋湛
　　舣舟亭再叠旧作韵
　　髯翁迁八州浮踪不系艇其不迁者存至今遗佳境当年舣棹时水流人自静倜傥缅髙风徘徊发清省孤舟野宿际【东坡有除夜野宿常州城外诗盖即此意】逺火残灯景【櫽括蘓诗意】屈短奚足悲信长讵非幸栖禅固翁志想亦心所肯松竹益深邃钟磬时泠警堂堂坐金仙伏魔那用猛虽曰此频来而每兴懐永得句便解缆五两扬帆影
　　自丹徒跋马至象山渡江驻焦山
　　三度驻金未驻焦【辛未丁丑壬午往来渡江皆驻金山焦山虽屡到曽未一驻】隐虞顿置笑松寥【庵名在焦山】廻銮得趁一时兴防骑偷逍十里遥【是日较至金山近十里】信是无双栖净域还因有暇陟崇椒水天俯仰惟空濶小矣奚称隐士招
　　镜江楼
　　有象皆呈照无风亦作澜何妨大圆镜遂凭一层栏云散髙空净湖来两岸寛金山即蓬岛讶却向西看
　　旷观堂
　　构屋古谯尖旷观畅六兼云开绘春丽风静冩波恬天水无边濶蛟龙一任潜述懐谁雅称【去声】花笔缅江淹
　　髙资港咏古
　　京口东辞舫石头西问邮髙资今有咏庸主昔无忧一旦燕兵过千屯明甲収【谓守将童俊迎降】孝孺乏画防割地是佳谋
　　慧居寺
　　梵宇寳华阳庄严殊胜常石坛授五戒铜殿压诸方庭有禽聼呗厨多鼠守粮【香积中多鼠呼之即至而不耗粮盖僧雏饲养者】谢参黄蘗拂期结白莲塲轮演无生法灯传不尽光廻舆渡耨水清磬尚悠扬
　　逰栖霞山叠旧作韵
　　三载重来逰摄山红霞栖见碧峯间南齐古寺依然在建业名区好是闲付与僧人坐享逸登其鸟道歩忘艰骋懐逰目湏臾得长此非宜大合闲
　　武夷一曲精庐
　　名山初歩未云深峯有神姿泉有音比似武夷才一曲许多竒境自兹寻
　　太古堂对泉有作
　　座对白鹿泉有堂名太古泉髙与座平逰鱼清可数渐下滙小池亦复侵堦础求仙固诞事招隠徒虚语缅思羲皇来不改者惟汝
　　春雨山房
　　行春今日喜春晴总为【去声】民间桑与耕分付山房斯实好再三不用善循名
　　用刘长卿栖霞寺东峯寻南齐明徴君故居韵
　　世殊数百载厥宅访何从但自存髙致无妨问故峯入云寻玉径镌石现金容春日重临寺六朝尚有松影标霞际塔声落讲时钟唐吏将齐隠防年任相【去声】逢
　　夕佳楼
　　面山则然背山否向西更喜开窻牖山气日夕斯益佳霞蔚岚蒸入虚受悠然之意真不凡取以名楼聊亦偶柴桑平原出处同吁嗟于我诚何有
　　万松山房
　　余杭亦有岭田盘亦有寺兹以山房称四隣延古意春涛飒似秋苍干老益翠时阅南齐流艳任山花媚落落如有云谁此同气类
　　戱题般若台口号
　　般若即空还即色石台非古亦非今山僧举似全不识合掌门前驾临
　　徳云庵
　　防缀苍岩借绀园竺庵炉火自温存徳山设问谁当见谡谡松涛户外翻
　　题九株松
　　古干当春翠越浓蟠鳞振鬛各犹龙根旁坐合读周易用九乾元是正宗
　　叠浪崖
　　浙海观雄涛防谓竒无比谁知逰摄山崖浪复见此庢防去更廻腾激伏还起素车与霓旌胥种疑驱使尽态兼极妍万状难议拟莫谓独无声倾耳松涛是
　　题幽居庵
　　诡石丛中仄径修惟虚惟静得相投千年古树当轩立一道寒泉绕砌流休烈曾斯着笋弁元防何异被文裘小停门外催行跸笑问幽居幽不幽
　　登最髙峯
　　幽居跋马上崇椒造极悠然憩敞寮与颢气俱即仙境喜春云净协农謡平临白下懐遗迹俯视长江暎碧寥山峙川流自千古那知兴废有南朝
　　玲峯池
　　最髙峯处降从容咫尺园门觌面逢下马肩舆仍陟巘园中此又最髙峯
　　玲石攅丛中有池渫然天半镜光披谁能尺丈量深浅山出内云无已时
　　淆之不浊澄不清妍及媸因鉴者呈此与繖山孰先后其详应问尹先生【摄山名始尹先生见江縂碑记】
　　燕子矶
　　一峯飞插长江里其势翩疑燕子我来四度亦四登翠壁丹崖信如绮地险山川虽有言失守诚同衣带水凛乎驭朽磐石安底湏天堑徒恃此
　　游观音山永济寺
　　飞阁临江寳筏然普门愿力度人天我闻不住是常住底用孤舟铁鎻牵【是处俗有鐡鎻链孤舟之名】
　　驻跸江宁再叠旧作韵
　　又厯胥江与浙区上游建业跸当纡六朝文物扵斯盛南国提封莫此都髙下山川争画丽芬菲草木贺春蘓对时曽未相孤负恒有懋勤研匣俱
　　赋得稼穑惟寳【得夫字八韵试江南士子题】
　　稼穑资生贵如斯寳更无赋成范文正雅述芮良夫茀草兴后稷耕山肇有虞此诚天下本亦实万民湏播植披沙似丰登照乗逾心臧土物爱志防旅吁旸雨常祈若胼胝莫忘劬珍求宜戒彼玉食每慙吾
　　谒明太祖陵
　　崛起何嫌本做僧汉髙同杰又多能每当廵省临华里必致勤防谒孝陵一代规模颇称树百年礼乐未遑兴独怜复古非通变翻使燕兵衅可乗【尝谓太祖以建文为太孙及分封诸子岂非欲复古而翻以致祸使择贤而即立成祖且不分封岂有靖难之事哉】
　　逰灵谷寺
　　孝陵卜幽宫灵谷迁古寺迁复阅嵗古瓦兽荆榛坠后人惜湮灭稍稍事檀施岂能复旧观百什存一二道林与开善谁更辨名字一切有为法金刚六如蔽小憩便言旋行云无系意
　　阅武【江宁】
　　江左雄都驻八旗时廵武备合观之开营颇牧宣方畧置陈韩彭聴指麾平乐何湏九重盖昆明慢袭一池太平门箭今犹在【太平门鐡扇有劲簇贯其上国初领兵都统谭泰所中也土人因口传为澹台箭云】嗟尔行间最効为
　　鸡鸣寺
　　鸡笼山上鸡鸣寺阅武因之路便逰峯不在髙颇延瞩境惟逺俗有相投初登旧咏疑如迓小坐春云看渐收【是日小雨即止】正喜晴光开一片绿芃麦处放眉头
　　逰清凉寺
　　山寺夷俯石头行春得暇偶来逰入幽已自清尘念造极还堪纵逺眸禁苑昔年何帝宅长江千古客人舟便莲宇亦时兴废一切有为孰久留
　　朝天宫再叠蘓轼韵
　　眉山当日忆茹建业登楼兴早归七字讵惟纾思【去声】作千秋何独和吟稀吾方夏谚懐逰豫那向陈编辨是非纸牒金刀却隣诞【明史纪事本末傅防建文逊国时出明祖遗箧得度牒袈裟帽鞋剃刀出防扵神乐观云云以所经门水闗计之神乐观当即今之朝天宫然其事荒怪无稽固不得为正史传信也】略伤往事立斜晖
　　大报防寺
　　城南耆域化人居古迹金陵莫此如石鼎然香超六度柏檀闻呗辨三车钤音替戾飘洪汉塔影穹隆接碧虚小坐旋教清跸返观民展义务殷予
　　戱题雨花台
　　闻道文殊问病由雨花摩诘坐无留法师便果诚能致已落人间第二筹
　　江宁旋跸再驻栖霞作
　　廵方诸典大端成戒在从流返旞旌钟阜廻看林外隔摄山乍见面前迎一宵岩馆聊眠月万顷麦田喜烘【去声】晴诗句已多圗静赏景光其奈每牵情
　　再咏沈徳潜逰摄山十二首诗韵仍令沈徳潜并钱陈羣和之
　　金山坐栖霞前设大圎镜那借防虹桥方臻武夷胜韶春复南廵綪茷旃旌暎建业诸务毕重事探幽夐入门先濯清天水当前浄忆革不观鱼一任澄波泳
　　右防虹明镜
　　繖山迥絶尘幽居幽之最然逢济胜流何碍蹊成兑往者尹与沈清遨并肩背憇息长松下甘棠拟勿拜倡酬因有诗兴托清凉界邮笺曽和韵又逾两年外
　　右幽居
　　嶒峵背屏峯浟湙面帯涧精蓝搆其间栖霞之别院七处征惟心六度满以愿天花散浄芬甘露垂法溅中峙般若防津逮庐溪沜可同慧逺修浄土乃真幻
　　右般若台
　　一气鬯百昌洪钧善陶冶山中亦有桃夭夭而洒洒静非时世装是真阿兰若精舎忽对之前数枝写齐隠晋征士其致岂殊也
　　右桃花涧
　　对峯搆书阁借峯为屏障髙下凿金仙一一皆殊相小巧笑工大法营天匠北同居庸侧南忆灵隠上【居庸闗及灵隠飞来峯皆有凿石佛相】扵宻斯退藏六合斯弥放讵曰始僧绍廼有此奇状叅禅实无暇或可一凴望
　　右紫峯阁
　　徐曽有言古者冠无帽江左始著称燕居便私好题峯殊不称【去声】有似縁木钓我为易玉冠俗名一似扫老沈屡有咏精神乃毕肖何必定乌纱吓彼宦途耀
　　右玉冠峯
　　跋马屴崱间周旋多石佛峯廻路转处满月殊不一化身岂无谓盖欲普济物物无不度尽寂照坐岩穴试看春彚昌登寳筏曰相即非相慈云亦湏豁
　　右千佛岩
　　曽观防图圗九老松其色兹松乃九株落落性孤特或貌彼九人永夀无终极沈亦九之一祝嘏沐恩锡【辛巳恭逢皇太后七旬大庆集在朝诸王文武及致仕大臣年七十以上者为九老凡三班并绘成圗徳潜即致仕】
　　【中之一也】今古岂迥殊延年在贞直小立佳防侧偷闲偶逰息底事频命赓爱卿有古格
　　右九株松
　　叠石岂人工富媪为【去声】皴皱称浪自何时太古此起伏舒如匹练铺急似万马骤变态既不一在川忘陟岫固宜隠者栖那杜诗客走奚必冷泉亭始闻啸猿狖
　　右叠浪崖
　　万松辟林闗欲敂意先肃委宛步深迳曲栏野竹太古以来色三春不知燠疑有偓佺逢方曈髪飘绿将拟与之言谡风下岩谷
　　右万松台
　　幕府识泉性剪草剔泥滓聚少势成多防阏流因驶就中白鹿最一院墙里导出灌鳞塍资润不计里实足惠农氓春省为【去声】斯喜
　　右白鹿泉
　　知有最髙峯进歩力须努天风落碧空万籁奏丛楚夫何碍缓辔跋予马俄亦造其巅北瞻俯江浒南眺形胜多盘龙复踞虎六朝事已纷慨然一吊古重赓纪再逰那辞雷门鼓钱起不可黙誊牋因孟姥【陈羣与徳潜并居林下吟眺之兴畧同而是篇尚阙和作因示此督之】
　　右最髙峯
　　渡江至金山
　　江浙载廵狩典成清跸还观民胥敬事问景敢偷闲烟意桃霞表晴光麦浪间南风送五两片刻达金山
　　静澜堂
　　玉屿大江中兰堂旷望通气连巫峡白日涌海门红何必懐观水恒斯遇息风四廵庥祉叠益励慎渊衷
　　渡江驻跸髙旻寺行宫作
　　兰舸渡江津花宫及暮春毋奢仰
　　祖训【恭读　　皇祖御制行宫诗碑有莫遣争能纵欲奢之句序复引汉文惜露台事以示维扬商民　　垂训深切允宜遵守云】有事此躬廵机鉴惟勤政情田只厪民觐扬瞠后矣
　　巍荡共
　　髙旻
　　题大观堂
　　江浙省方廻三春跸馆开白绵飞苑栁青子缀庭梅旌茷于焉憩琴书此重【去声】陪循名玩辞象颙若益深哉
　　逰平山堂即景襍咏
　　去时春仲来春暮真是春光马上看只有风流贤太守千秋名在碧峯端
　　北瞻昆轴广陵南园倚虹桥镜影涵设使武夷征故事便当九曲自兹探
　　緑栁隂浓曲岸头缓移画舸惠风柔青琅玕馆凝神盼谁道寻常竹有秋
　　侍卫银牌赐老人渇恩便夺亦情真可知半日行春舫不为闲逰为省民
　　暖香明艳正含嘉防架云棚防惜加不读庐陵欧氏序谁知天下有真花
　　丽日轻风喜朗晴麦田吐穗待秋成今朝功徳山头望始觉吾心畅快生
　　平阜池堂俯碧涟已看荷叶出田田传花命酒围嘉客【即欧阳修在扬州事】髙致当年在眼前
　　坐惟片刻未斜晖问景聼称驰驿飞【尹继善每称逰山似驰驿然过而不留实予本意耳】短句八章聊纪事足酬佳兴可言归
　　维扬旋跸作
　　南廵往返路胥经古郡因教两日停三月烟花虽入画防沟春水合扬舲民情到处皆亲爱我意无时忘抚宁最喜云消辉旭影宜旸夹岸麦葱青
　　过金湾六闸书事
　　西湾接东湾落低向所命【上次南廵亲临金湾相度以东湾滚坝前已落低命将西湾亦落四尺俾湖河入江之路益畅而其键要尤在视髙堰水志展拓清口为釡底抽薪之计五坝始无溢漏下河田田庐颇资利頼】常泻运水余入江斯防径絜要实清口尺寸为【去声】亲定五坝无漏巵下河屡丰庆凴舟观局势幸矣筹偶应更张亦奚必多言徒启竞顾语司河臣守之仍在敬
　　洪泽湖四依
　　皇祖诗韵
　　南廵四度事非虚洪堰筹安淮及徐颂致万民益増愧讵予信实及豚鱼
　　阅接筑髙堰隄工诗以纪事
　　一律甎工运口连崇墉凭阅实牢坚蒇功即在回巡后【髙堰石隄为洪湖防障而武家墩迤北以工缓未修癸酉秋涨危而复安因命筑以甎工千余丈俾资扞御壬午亲莅指示复命自甎工止处一律接筑属扵运口该督扵廻銮后鸠工修筑兹临阅视则坚甓屹然延亘益觉缓急可恃前所筹定凖五坝水志畅开清口又幸迩年未遇霖潦湖水未致侵溢然伏秋拍隄之水究在随时宣泄得宜斯则河臣所应加之意而不能一刻释诸懐者也】防患要扵未事前平日原常见渚出汛时云每到隄边虽然清口筹疏瀹南望夏秋心总悬
　　四依
　　皇祖阅河隄诗韵
　　廵方两阅月渡渎逮还宫吏治课惟悉河防厪莫穷洪隄千载固运口万艘通
　　祖
　　考垂经制真同
　　天地功
　　渡黄河述事
　　无风更戢浪鼓枻不移时屡奉
　　大安渡均邀
　　明贶垂
　　豫逰良已惬
　　尊养合从兹【敬念　　皇太后髙年不敢复奉以逺廵江浙矣】南望烟树民情系我思
　　桃源耕者
　　辛未过桃源髙斌奏曽记云此地耕者犹能存古制鸣锣合羣力相与勤种概不独其言然隄旁呈览试此实任防风因之纪五字丁丑及壬午两度经斯地未逢向所见兹用谘大吏【问之大学士尹继善始云不知后复博询属吏皆称无其事】则称行实难而且无其事斌岂欺予者盖受人欺蔽观过可知仁重吟志详细
　　安澜
　　龙王庙再叠旧作韵
　　徳水方遵陆【上次南廵廻跸由顺河集登陆今则乗舟直至徳州便于沿途阅视运河情形】图因阅运河兰舟溯洄溜桂棹舣清涡放淤兼观绩【是日小驻御舟登岸诣庙瞻礼兼阅夏家马路放淤工程】升香谢荐歌千秋垂
　　圣额【庙悬　　皇考御书额】三度此钦过予意望非别
　　神庥冀曰何安澜佑黎庶洪渎永宁波
　　过伊何入运口
　　图欲防防湖尾闾大疏治韩荘闸迤西伊河就下利其余彭潘口均自荆桥出前年率剔鬟鱼【台】金【乡】多涸地即今过伊河入运实畅遂然上源来少济【宁】临【清】水虞匮顾漕虑弃农农顾防漕弃筹政所以难两全益艰致
　　舟行入山东境
　　去时遵陆返乗舟一水殊分徐鲁邮是日晴光明翠栁前旬雨泽渥来牟北河漕务心勤度【入声】西郡民风目始谋【运河一带为山东西境】济运筹农胥要计戒更张亦厪详求
　　韩荘闸
　　韩庄实泄防湖水筹涸金【乡】鱼【台】闸建新【鱼台金乡诸县之水皆滙防山湖夏秋坡水涨溢鱼台一带每多积潦之患既疏伊家河以酾其流并于韩荘西岸建滚水石坝以杀其势甲申春抚臣崔应阶请濬治防湖下游因命故协办大学士公兆惠前往防勘以湖口旧闸宣泄未畅议于旧闸北添建新闸使湖水畅流入运闸成而数县濒湖沮洳悉皆涸出民得頼以乗时耕种】济运利农期两益每因触境忆贤臣
　　过荆山桥
　　桥长三里计纳水原自寛侵寻沙淤之防湖去路艰因之事疏剔夲圗泄涨澜沙弗逺运去积隄齐桥栏占河十之六功同不疏然大吏前致辞已足受涨川徒观隄以外齐桥芃麦田桥建茍非虚河疏功乃捐二者必居一吾心寔未安扵凡待目击吁嗟此实难
　　渡黄河至徐州
　　彭城深厪念有事阅河防枉驾遵陆坦进舟日未央
　　天光澄映碧川气欝蜚黄浪尽邀
　　神佑滋因敬不遑
　　阅徐州河隄有作
　　南固石堤北土隄【徐州当大道之冲向年屡经水患丁丑南廵亲临阅视命扵河南岸添甃石隄俾缓急益足恃而北岸土隄则戊寅夏遣大学士刘统勲来徐相度议筑以御漫流而束河势使攻沙者也両隄既成城郭民田皆资利赖连年频获丰稔闾阎景象恬熈廵跸经覧深为慰悦】利农防国备俱齐今来不借多筹画只觉民生益畅兮
　　题黄楼三叠蘓轼韵
　　叠险宁非滕口説每遇蘓诗兴轩发黄楼三登可黙去却虑格卑縁手滑遐想当年事修筑岂有闲情办布袜【东坡诗已办布袜青行纒】隔时水退遇重阳把琖对花恣豪呷忆我丁丑始莅此急葺石堤举笼锸是时灾余百室空鹄面鸠形可怜杀壬午重来则改观云龙酬恵起神刹【徐城河隄自丁丑亲临相度各工修举数年耒闾阎生计滋阜因就云龙之冈勅建　恵佑龙王庙用申报贶】田有农夫荷锄耕屋有织妇鸣机轧即兹元气实大复仓庾陈陈相因压为民愁亦为民庆城楼埤堄俯齾齾绨几清闲命墨娥锦屏馥郁喷金鸭旋教清跸转行宫老幼欢随走靸霅
　　恵佑龙王庙叠旧作韵
　　盛徳赞
　　天縡鸿功着地宗一方頼呵防三拜肃仪容民气诚云复神歆益致恭蓍干得九五云起定从龙
　　游云龙山
　　蜿蜒如龙从以云刚过细雨涤埃氛髙踪那慕张隠士佳致犹思蘓使君树里有禽皆雅韵岩间无卉不清芬闾阎元气洵称复羣拥銮舆共尔欣
　　试衣亭三叠蘓轼韵
　　宁同归去赋吹衣赴选怱怱防夕晖身共山人【谓张天骥】斯则托心随旅客【谓张斯厚】彼焉飞
　　戯题放鹤亭
　　云龙瀛屿虎邱巅都有亭因放鹤传我亦山荘聊仿作只虞贻笑彼胎仙
　　渡黄河有述
　　侵晓庭柯风势防登舟顿尔静阳侯屡防
　　天贶昭
　　神贶自问何修益励修波浪不生恬水性隄防惟固尽人谋南廵狩礼于焉蒇独民情恋尚留
　　金乡鱼台民以涸田得种谢防诗以纪事
　　防湖昔倒漾数县被灾连金鱼为尤重有釡常嗟悬虽常豁粮赋岂似庆逢年昨从抚臣请为之疏荆山【金乡鱼台】
　　【皆濒防山湖向苦湖水泛溢洼田悉没于水既穿伊家河増置韩荘坝牐以杀其势甲申春复允抚臣崔应阶请濬下游之荆山桥以资宣泄数县积潦田畆次第涸出民得赖以耕种】先是隄徐北黄流免泛川【黄河至徐州而窄河员每持束急易涨之説聴漫水泄归荆山桥以故河多淤梗防湖趋下之势不畅戊寅夏始于徐城北岸筑土隄黄流乃不旁溢湖水得疏消无阻】诸水得就下渐见有涸田廻舟溯运河万姓两岸边言谢汝固耳言惭吾犹然奚如豫筹画免此遭迍邅况虑去路多来源已觉艰漕渠亦要务何非政所闗【防湖虽患其涨溢然漕艘北上亦借灌输之利盖泄多固有益民田而潴少又恐防运道事诚有难于兼善者既慰之余弥复厪念】展转厪民瘼事葢鲜两全
　　过济宁州
　　州城雄枕运河濵珠勒徐驱觐万民总以平居恒厪念那因初识始相亲【南巡回銮向从陆路兹始御舟初过州城万民尤觉懽迎】豁粮尔纵谢诚切【前以频遭潦沴凡低田受水者皆与豁粮老幼聚集叩谢】登席吾犹愧是真李杜诗情髙万丈【州城内太白楼为贺李豪饮迹城外南池即杜甫与许主簿逰处有少陵祠】摛词即境却逡廵
　　登太白楼
　　岧嶤髙阁俯城闉名字犹传太白真善醸者汪信知已举觞惟贺是佳賔良辰漫惜方春饯胜迹初探返跸廵禹戒常遵恶防酒醉歌无事取斯人
　　题南池少陵祠
　　任城南郭有南池古迹犹传老杜祠乔树那知春已去闲庭不觉歩前移何期此日仍瞻斗【唐书称昌黎文泰山北斗吾扵子美之诗亦云】可惜先生未遇时却异东坡频叠韵【南廵叠蘓东坡韵独多】斯人前岂易言诗
　　再咏南池四首
　　到处
　　平成仰
　　禹功崇碑五字厪河工【康熈乙丑年建碑亭恭勒　　皇祖阅河隄诗】益殷此日觐扬志敢曰
　　当年廵狩同
　　渌波一片澹南池朴室三间洁葺之笔研精良待摛藻却吾今日畏言诗
　　诗仙诗圣漫区分总属个中迥出羣李杜劣优何以见一懐适已一懐君
　　千秋遗迹以谁芬咫尺城南静不纷何事寻常许主簿却教名字附青云
　　题分水
　　龙王庙
　　清汶滔滔来大东自然水脊脉潜洪横川僢注势非迕济运分流惠莫穷人力原因
　　天地力河功诚擅古今功【人皆知分水为白衣老人之力而不知实天地自然结局势于此众不能识老人特能识之耳非但此也上古圣人教耒耜作舟楫何一非因天地自然之功用防】由来大巧原非巧穿凿宁知
　　禹徳崇
　　北来
　　北来日日验农耕夹岸农民喜气迎麰麦秀齐惟待实黍禾种遍已抽萌早知春泽髙低被近觉炎风尘土生畏雨情才忘防日旋【去声】为望雨又何情
　　策马过东昌府
　　南邦逢郡邑按辔便民瞻【南廵渡黄后即循川途御舟惟过郡县城郭必遵陆防骑经行既覧闾阎景象兼便民瞻就兹过东昌仍仿行之】运路兹经厯乗舟肯已忺防骢惟一例随镫更多添亲爱不谋合熙和着处觇平原揽城市光岳俯楼檐【光岳楼居城之中重檐髙耸可以延眺为跸路所必经因一登覧则阛阓恬熙郊原丰沃灿然在目】共治二千石益思慎选亷
　　登光岳楼即事
　　层栏杰构入云区耸峙城中镇四隅髙下耕桑俯沃野北南水陆接通衢虹光奕奕扶梁焕防岳岩岩罨牖铺长记短诗粗读遍子安牛斗句曽无
　　光望为同为异区又称东北据城隅【一统志载望岳楼在聊城县东北髙矗云表今名光岳及阅东昌府志则光岳楼在府城中而城东北隅又别有所为望岳楼者兹以廵跸经行始知其舛百闻不如一见纪载之不足信大率类此】从来多舛惟册府且自清逰厯箭衢【鲁仲连迹亦在此城】却喜闾阎颇繁庶嫌他屏扆太陈铺牧臣咨尔尽心者察吏安民似此无
　　临清舟次襍咏
　　南来一水贯城闉北去三朝川路循【水路三程便至徳州由陆路旋跸】厯遍山东五十闸节宣深计缅前人
　　板闸洪波防吕梁云縁蓄水灌溪塘【临清设甎板二闸以节宣南来之水舟行逓进上闸启则下闸闭俗称灌塘因其地势建瓴蓄乆而启流颇湍急舟非牵挽不能过也】因思天下夲无事子美诗中道已详
　　卫水西来挟浊漳滙川北注色防黄更无闗键资宣蓄【过临清则无闸直达徳州】顺注乗流直进航
　　防度溯洄复溯逰通漕实借古人谋善经理自足输挽冐险何湏海运筹
　　雨【四月初十日】
　　西风一夜无雨望侵晓谁知送雨来不似江南虑过矣恰当夏首曰时哉满船画意全含润两岸诗情喜不埃过午欲晴霑二寸雅予蜀望又徘徊
　　晓凉
　　前朝剧嫌热过雨顿生凉无定如斯幻有恒原是常汀蒲梳雾气隄麦浴曦光破冷厜防坐从民渇望偿【船首露坐夹岸老幼趋随欢呼瞻仰每入舫室民若失望怜其诚冐凉有所不避也】
　　御舟至徳州仍命亲藩恭奉
　　皇太后由川路回銮是日登陆即事有述
　　登陆遄臻勅政机由川
　　頥养奉
　　慈闱南廵典礼斯全备旬日
　　晨昏此暂违去辔未瞻桞梯茁回鞭倐拂麦芒菲前朝作雨防嫌少大霈希资实栗肥
　　南巡回銮驻跸御园之作
　　往还水陆六千里春夏推迁百廿朝望埭早无争色卉聴林已有试声蜩对时展转希膏雨勅政传宣觐庶僚
　　鳯舸仍迟到三日潞川钦溯一心遥
　　恭迎
　　皇太后驾至畅春园即事得句
　　翟舫昨当驻潞河不眠数问夜如何防骢心切诚懽迓扶辇躬承
　　顾语和萱为【去声】暎阶翠展叶榴如报节绛舒柯浃旬依恋一朝慰绕
　　膝由来乐事多












　　钦定南巡盛典卷十四
<史部,政书类,仪制之属,钦定南巡盛典>
　　钦定四库全书
　　钦定南廵盛典卷十五目录
　　□章【十五】
　　乾隆四十五年庚子
　　御制古今体诗











　　钦定四库全书
　　钦定南廵盛典卷十五
　　天章【庚子　直　山东】
　　诗
　　南廵啓跸四叠前韵【有序】
　　十六载溯懐系念莫申苍赤之诚三千里积悃就瞻难却东南之请矧清弱黄强之乆悉复南坍北涨之夙期后海先河民事咨其大者由呉入越人情慰彼同然于是仪举五廵循成例而禁申靡缛值此筹开七袠罢庆典而祝谢歌謡惟是蠲漕开科俾士庶各孚所愿且更赐金发帑使上下勿耗其赀兾连疆共纾望幸之忱而发轫正逮
　　祈年之日韵经四叠体踵七言维扶
　　鳯云中感舂音而增怅爰此鸣銮郊外随里鼓以继赓云
　　尔
　　髙龄远驭虑
　　劳辛
　　色养由来闗大伦乙酉以还罢斯役【乙酉南廵回銮以圣母春秋日髙难奉以逺莅曾谕地方大吏向后不复有所请】三年云满举重廵因之俞允诸臣请【前岁江南浙江督抚以两省臣民望辛并殷合词申吁且言河工海塘亦必借亲临指授遂允其请于今春举行惟七旬庆典降防停止仍普蠲漕粮开乡防恩科以慰士民之愿】亦欲行观夙愿申忆昔回銮攀恋众【江浙羣黎于乙酉回銮时依恋之诚极为恳切余非不系念实不忍订以后期今怱怱十六年复举廵典此日就瞻之民仍多昔日攀留之众也】即今露冕拊循民殷哉一体逸图切小矣七旬庆典陈瞥眼岁华过十六迎人江浙逮书春戒奢崇朴例依旧抚景得诗事又新赓韵茫然失掖
　　辇不禁把笔怆懐频
　　过卢沟桥
　　撰吉启行旌南廵第一程东风石桥嫩积雪野田明灯节烟村近韶年物象亨春氷犹未解元玉镜光平
　　良乡行宫四叠旧韵
　　璧荐祈
　　辛发东道鼓鸣计里指南江初程不逺午前到饶得余闲对碧
　　已不言劳厪众劳应谅弗为嬉遨徘徊景却异前度吟兴何由得尔豪
　　乙酉有言弗重幸【乙酉南廵回銮曽谕江浙督抚不再举南巡之典】民非悉喻吏知情何当十六年再举岂我祝
　　厘心弗诚
　　节前灯火御营南观罢清陪古月酣恰有盆梅一枝馥堂堂春信此先探
　　郊台
　　迤逦向南程郊台觌靣呈丙申斯再叩【丙申歳阿桂等平定两金川凯旋时仍视庚辰春兆惠等平定回部凯旋之例行郊劳礼但庚辰初创规模丙申则台已甃成其旧设幄次者亦已为亭座矣】孟月重【去声】经行屡获
　　帡幪佑敢忘干惕诚诸藩扈清跸益切抚柔情
　　恩寺三首
　　招提枕路陲东道必经斯古难论古春时正好时佛原泯空色僧自重毘尼一十六年阅真如瞥眼驰下院分潭柘【此寺为潭柘岫云寺下院】传来守浄规未防忘有执【佛以无着为宗即守律仍有所执着也】却亦勉无私忍草向阳发禅枝带籁披华幢及香鼎仍是
　　圣慈施
　　东厢有静室熟路径庭知歩入斋牀抚坐来旭移朴淳原自好陈设此何为欲曡前畨韵前畨不可追
　　涿州行宫作
　　行馆城南兹重【去声】临萧然门迳窈而深嫩苔依砌才生色古铺庭未张【去声】隂抚旧迹惟増慨叹消余闲祗以清吟遥知南去江乡景何日防忘此际心
　　涿鹿行七叠前韵
　　七言不似五言城短则近体长歌行于此恰宜歌涿鹿厯厯旧作书壁明城村民象胥温饱狱讼不兴任恤好筹治盖亦弗出兹讵在求竒及夸巧不为已甚去其尤【余于地方官民病有犯必惩从不肯颟顸了事然必不肯逆亿苛求尝有诗云不为已甚去已甚总不外此】
　　【意也】勉斯恒以喻众稠省方展义率由此吉行五十清跸留观灯应节入夕收明朝遂与登程修
　　紫泉行宫赐随营诸臣及直各官食即席成什
　　程非逺乃到斯早赐食同招大小臣亦有笙歌呈百乐却无酒醴事三廵晩来灯火观先节都以欢娱答始春回部番官胥令预【年班入觐之回部伯克及四川畨部头目等并令扈随数程俾得与观灯节之盛】辉光爽泽应均
　　紫泉行宫十咏
　　敞轩
　　敞轩都不设櫺兹日于兹适可停略弗觉寒微觉暖寻思俶律正回青
　　屏山
　　堆石当门代屏扇一拳意亦具雄峤襄阳设使蓦逢此难作柴桑不折腰
　　镜湖
　　满浦水光尚未融为氷为水本来同唐宗喻别开生面三鉴意余都在中
　　舫室
　　舫庐傍岸却艰行一例篷映沼清安福遥知待淮浦不妨小试此先声
　　防亭
　　防亭雅合隠沦居缀景因之此构诸歩入自嫌衣履异欲询构者意何如
　　虹桥
　　曲折扶栏接逺津岂虹为主岂桥宾世间名象率如此幻尔何曽信有真
　　鱼罾
　　鱼罾不啻几遭吟曽未烹之试釡鬵设拟仲舒筞中喻对之惟觉愧扵心
　　石迳
　　不同蒋宅拟之三碪中间屧歩堪我是小山招隠者漫訾防径此终南
　　竹埭
　　几个猗猗埭畔扶但看节概逈然殊云栖谩诩干霄翠为问斯非君子乎
　　箭防
　　马射依然歩射废【自臂痛以来骑射尚可借马力开放且有命中者歩射则因左臂不支拄乆不作矣】已看虚掷廿年春箭防犹自瞻檐额忆古微慙拊髀人
　　降防命免直厯年逋赋诗以志事
　　经途例免十分三【每廵幸经过地方免额赋十分之三昨已降防予蠲惟直省尚有积年偏灾借出未完之项并令查明一体蠲免】所弗经应泽并覃稔幸昨年逢以普灾厪前岁被于南【顺徳广平大名天津迤南四府属前歳被灾较重所有因灾出借常平仓谷八万四千余石折色银九万八千余两屯粮岂谷一千二百余石概予豁免俾无催科之扰】岂无积欠劳追呼【去声】率与豁除免负担【四府因灾出借积欠银谷全予蠲除仍饬该督等实力妥办俾闾阎均霑实惠】咨尔长官勤抚字催科漫诩政防堪
　　赐直总督袁守侗
　　督军兼理抚民事责重器资特简诸中外久经勤厯淀河竝赖善防疏【直縂督兼理河道守侗曽为河东縂河故授此任】葺脩行馆犹余务保障京畿慎匪纾幕府一年凡两易【昨岁周元理因井陉聚众抗官一案于县官派累激变袒防不问因罢其任以扬景素易之乃甫经数月而杨景素又忽以骤病不起既惜其材更难其选益厪为君之难耳】抡材宅牧益愁予
　　赵北口行宫作
　　烟宫向每此停骖门径依然旧所谙展拓却看侵淀渚经营似拟肖江南【赵北口旧有行宫地方大吏又于浦西拓置轩亭虽肖江南风景然踵事増华未免侵及淀池地靣较之前时眺覧清旷转觉不及矣】今来明去何湏是踵事増华信不堪唱始两人难重【去声】问【増置亭台乃周元理杨景素所办然过于増餙徒费物力使两人若在本任必当严加申饬也】未先谕祗自懐慙
　　题湛持轩
　　旧有书轩临淀池纸木榻朴相宜隔溪防缀颇繁矣未识吾心湛以持
　　懐清楼有防
　　层楼我向名懐清虽云即景有深意沧浪宁渠喻玩水吏曰亷非我事九州四海奉大清胥俾懐之岂易致是必干惕整君纲近悦逺来胥化被南廵兹讵图逰遨省方所重惟施惠
　　赵北口行宫西轩作
　　西轩咫尺临淀池俯清波淼万顷向喜慿之吟吐诗恰合天水相与永别斯弗到凡数年来徃吾胸爱清境兹来建置却殊前溪外亭台修以整回廊宛转遮髙低欲因骋目何由骋供观烟火何须是费奢长此安穷逞况占淀池为陆地夏涨无所容堪省经始二人弗在斯在斯未必防逃【行宫西轩俯瞰淀池弥万顷足资骋望是以冇天水相与永之额今周元理杨景素因欲供观烟火添置亭台廊榭既遮骋望更占淀池水道无益而徒滋繁费办理实为不善二人设尚在本任未必辞其咎也】博喜徒増风景佳不喜翻谓煞风景
　　赵北口行宫三叠旧作韵
　　于意有不怿摛词那得妍居停原似旧建置讶増前【行宫浦西拓置亭榭既多劳费且风景逺逊昔时矣】既徃事弗究费多心为悬西轩偶慿憩殊异昔如船【丙子年旧作冇虚依碧水不系得称船之句】
　　辛未南廵句邮籖记以明祀河酉岁咏
　　释奠子年评【辛未南廵成诗二首后南廵三次皆未叠韵癸酉年因阅视永定河丙子年因抚定伊犁告功　阙里经赵北口二叠韵皆　非南巡兹南廵三叠旧韵亦阅廿余年矣】来徃诚如防光隂迅可惊尚存问
　　安室抚
　　榻最伤情
　　鄚州道中作
　　俶装计里发晨朝格淀长隄千里遥隄上春光何所似看他漏泄栁枝条
　　渔村蜗舍大隄西东则平阡緑麦萋物象随宜四时阅民艰到处一心稽
　　土郭犹存古鄚州人家负郭颇称稠年年四月集药市【鄚州每岁四月中庙市最甚其地为扁鹊里祀药王祠凡各处地道药材之至京城及北省市售者必集于此始发行】风俗应从民便由
　　思贤村行馆再叠旧作韵
　　思贤名为祀贤祠傍筑斋堂宜非宜不号行宫曰行馆【用旧作第七句反其意】欲求论息即论资御营繁重虽减费【地方大吏以此地旧无行宫于壬午年添构数楹即可省备带行营驼装之力竝可息傔从之劳且所増不过数处因聼之】清暇徘徊慙考诗经以汉明学以宋述之足矣漫更为
　　题毛公祠
　　故里祀毛公传诗正派通亦看连朴馆谁弗曰行宫砌草苏轻緑盆梅晕浅红不教烟火设【节间灯火惟十二至元夕而止又十九日为燕九节亦仍设之其十六至十八三日则皆命停止示有节也】长此恐安穷
　　红杏园五叠前韵
　　十六载重经不殊前税辇平逺见树笼知为红杏馆红杏红犹未物固因时显东风鼓昭苏蓓蕾仍迟展即境懐其人考古防闲遣厥后更称谁东平云乐善
　　景州行馆即事言懐
　　酉年行馆备
　　髙年【乙酉南廵地方官以　　圣母髙年旃庐不及瓦屋之安适因于此建行馆数楹以备　　憇息阅今十六年恍愡如梦实不堪追忆矣】阅岁独来意惘然八景岂重供
　　懿赏一心无那付哀弦春秋十六空余忆世界三千幻里縁祗有夜深明月上碧霄朗照彻中邉
　　景州行馆八咏
　　展义斋
　　有暇临斯常召见载咨诸大小臣工试思展义于何在不出数言夏谚中
　　頣志堂
　　堂名颐
　　志更颐谁檐额犹存祗益悲合付睨而弗视耳夜深清梦
　　逢之
　　通渌桥
　　池中桥是不行舟渌水宛看左右流汲井或因工缀景率难问及水源头
　　澹懐室
　　温室居然溪水涯傥来一宿澹予懐澹懐祗为【去声】廑民隠宁为临风琢句佳
　　延月台
　　石为梯似洞天烛玲珑亦隠婵娟恰当过望轮迟上
　　遂一登之意与延
　　涵虚舫
　　岸则几楹肖舫式亦涵烟水亦乗浮遄然逸兴飞白下老尹曾留不击舟
　　葆光洞
　　石洞深号葆光葆光其意味来长诗云衣锦尚之防文着由来戒发扬
　　四照亭
　　曲径重兹履歩寻坐来四照可供吟圣因一笠名同此【西湖圣因寺行宫内有四照亭此亦如慕蔺也】想亦翘然待我临
　　微雪【正月二十日】
　　迩日东北风情知应有雪雪弗雪皆可积素存郊埒西南廑河工阻流虞决裂【昨十五日途经雄县一带东北风大因河工相距不逺恐逆风阻流曽降防询问阿桂该处是否不致氷冻施工是否尚易为力至今尚未覆奏】行行入齐疆六花为飘瞥宿麦未萌芽亦无虑冻结未能忘逺愁聊以咏近悦胥因勤民务君职縁民设
　　过徳州浮桥即事
　　造舟早是此为梁遵陆南廵兹俶装北指赵疆犹未逺东经齐路乃方长已欣去岁登谷寳【昨岁山左秋收极为台稔抚臣奏报徳州以南均九分有余】更看当春茁麦秧接觐诸臣随扈驾暇应民务问之详
　　驻跸徳州行宫即事
　　去由陆路归水路发轫维舟总在兹构筑行宫亦已乆休停清跸此惟时黔黎葵向诚堪喜江浙舆情率可知室宇依然景非昔每因把笔引悲思
　　八依
　　皇祖徳州即事诗韵
　　赤县向平逺青齐入境初驻舆才卓午有暇更观书仰绎
　　虞歌意春温胜秋肃所幸有收余万民率饱燠
　　徳州行宫即事有感
　　疆吏延谘有余暇厯观题壁只徨徊跸停徳水縁行庆舟发津门曽溯洄【丙申年恭奉　　圣母自天津水程安行至徳州登陆从容奉　　豫厯观前题弥深追忆】前度欢娯胥幻矣此番起忆亦徒哉丙申奉
　　豫事犹近何事南廵此独来
　　降防免东省逋赋诗以志事
　　明知昨岁普丰收岂乏前兹逋赋留虽已经途例蠲免更廑欠欵细谘诹【时廵经过东省已蠲本年额赋十分之三兹复加恩将四十二三四等年厯城等二十一州县灾缓未完地丁银十三万四千余两临清等七州县灾缓未完常平谷二万六千余石社谷二千四百余石麦种三千二百余石概予豁免俾民力益得寛纾】概寛借廪谷和麦并豁穷丁县与州庶使闾阎元气复力田耕作兾登秋
　　曲陆店行馆曡丙申旧作韵
　　曲陆原平陆始谁颠倒称馆因豫
　　耆艾义属祝
　　冈陵孰谓一番
　　御【丙申春平定金川告功　阙里地方大吏以此数程较长　　圣母髙年理宜安适特于此添置行馆】惹悲终古増径庭自熟识榻席此重登触景引繁绪无言只拊膺迹前信已逝事后亦徒惩
　　醇和堂再曡旧作韵【平原县行馆内堂名】
　　醇和辛卯额堂名今岁全殊前岁情但使民风常似此无烦勗督慰斯诚
　　正月二十三日
　　圣母三周忌辰感成一律
　　弗获躬亲谒
　　防陵【凡至　　防东陵祭奠必先谒　　防陵故云】
　　三周倐至益悲増四回戊巳前犹述【戊戌己亥两年均二次亲诣　防东陵谒祭与前此　　皇考大事时丁巳戊午二年各两诣展谒典礼正同故有一遵丁戊例疎数敢逾吾之句】一阙再朞例亦仍【丁巳八月　　皇考二周讳忌时李卫为直縂督力陈以禾稼在地且拒马河秋涨异常不能支桥故未得躬谒　　防陵然其后亦曽秋拒马河始悟李卫之言不诚也今岁值　　圣母三□以南廵启跸应于五月初旬至京方不悮殿试北郊诸典故不获躬谒　　防东陵抚今追昔情事略同益深感慕】
　　西北那堪凝望眼凄凉惟是恨填膺行宫多有奉游句翘首瞻吟痛不胜
　　赐山东廵抚国防
　　向称【去声】旬宣任今除镇抚权大东资保障万姓頼安眠【李洞送中丞诗六州安抚后万户解衣眠】经理田功悉勤劬跸路邉桥同梓建节【国防父文绶现任四川縂督昨适入觐因谕令国防星速来京俾其父子相见】其善凛氷渊
　　齐河县行馆三曡旧作韵
　　祝阿复此一宵居行馆逐程堪驻舆虽曰奉宸心切尔可知图逸事惭予庭前已阅三番景【此间行馆搆于乙酉春辛夘丙申及今凡三至此地】壁上惟消几幅书大吏小僚都扈跸曡宣民隐细咨诸
　　题晏子祠
　　管晏从来传并美管多实迹晏虚称二桃艶説杀三士除暴虽佳机诈増
　　西南风
　　昨每东北风似于行程为顺适今朝西南风却于行程为偏逆人情恶逆而好顺好今恶昨予情易岂其好恶异乎人縁有心中别筹画河工今逮放溜时【昨阿桂奏引河已挑至六分以上月内完竣即可开放若借西南风势逼溜直射入引河实为事半功倍惟颙望喜音之至耳】东北风阻西南射借势供波归引河事半庶几功倍翕路涂尘乃其常西南企望喜音获
　　七依
　　皇祖南廵过济南韵
　　昔曽一驻济南城过弗入徒余恨生【戊辰春驻济南孝贤皇后扵此疾遂至不起因不忍复至其地后跸途屡经率皆径过】至近涂只嫌逺丗年别意未能平夏秋登以三农庆妇子宁还百堂盈何异向临北闉见华不直峙鹊山横
　　填仓日作
　　此日值填仓郊行厯覧详幸民无菜色即我饱饥膓数【上声】节忘风雅堆塲有盖藏千村逢此象额手为民庆
　　宿长清县行馆
　　行馆新成旧【辛卯年即有此】恰当一宿程那忘忆
　　昔念益切慕
　　棬情有暇惟勤勅安民戒屡更因思吏法未易曰长清
　　灵岩寺五叠前韵
　　事用长卿后知误【向以刘长卿灵岩寺西入石路为即此处曽用长卿韵凡四叠丙申春驻此偶检刘诗题乃林麓山寺诗中复有湘水语知在楚南所作前此以其亦系西入石路遂致沿讹因作咏事诗辨定之】迹传元奘昔称灵原由西入非其路【长卿】尚自右存是此亭【元奘】院栢又经三载别【丙申东廵曽驻此】山泉仍俯一渟今宵小驻明朝去无暇呼僧叅色形
　　六题灵岩入景
　　巢鹤岩
　　髙士此山当日开巢居云有鹤相陪方山本异辽东境丁令知他何事来
　　甘露亭
　　小亭泉上俯石窦甘露为名乐泌洋不渉世间称瑞事皇山应笑米襄阳
　　卓锡泉
　　卓锡犹传经佛图六神通越世间无虽然更有欲咨者四句金刚亦识乎【谓全刚经色见声求四句偈】
　　摩顶松
　　西枝东指是谁为僧自归来松岂知设以此传元奘异质之元奘定遭嗤
　　铁袈裟
　　铁否石乎半信疑伽梨路畔是谁遗朗公设向澄公问一笑还成两不知
　　白云洞
　　牝洞偏居絶顶峰蕼然小坐堪容攀跻早是人艰到漫倩白云一片封
　　雨花岩
　　维摩室里文殊问曰致曼陀落雨知有著者还无著者天花未免渉分防
　　爱山楼
　　七景错罗行馆外一楼迥据石墙中爱山原括其余矣却以慿静防通
　　宿方山
　　我宿方山率有诗此来七字可无之承
　　欢侍笑嗟非昔抹月批风又一时胜处忘忧那防忘【去声】个中宜咏信相宜厯年旧作聫新句补阙聊因勉缀词
　　诣
　　岱庙瞻礼
　　前岁【丙申】维新奉
　　祝厘何当独谒值今斯代
　　天出震惟生物行令廵南致叩寅汉栢唐槐都好在佑民福国頼
　　延禧于心更复无他吁所吁屡绥晹雨时
　　体元堂曡丙申韵
　　书堂仍此驻责实愧循名本是承
　　欢处云何成独行对其景如非咎我祝非诚【旧作有还申介夀诚之句】触绪无佳防摛词多戚情便程宿此夕啓驾定于明设论体元义羲经训已精
　　过防山十依
　　皇祖诗韵
　　六十一年君道焕
　　髙如防岱孰齐头
　　仁心仁政恒垂永
　　实行【去声】实言务去浮峻极至今存七字
　　鸿庥万古被诸州不禁即境増钻仰从实末由意迟【去声】留十全今果酬前韵【丙申登防山有十全有待再吟留之句今果十依　　皇祖元韵惟彼时作诗之意弗获如愿不堪追忆亦不忍仰瞻耳】睨弗视之祗俛头岂谓祝
　　厘诚未乆旋成
　　永别幻如浮徒因民愿廵呉郡便以途遵过岳州四字赓来各已廿再经不拟重【去声】词留
　　四贤祠行馆
　　逐程行馆足盘旋傍有樷词祀四贤恰喜昭苏方孟月忽惊俯仰异当年称其孙【复】石【介】应声耳略彼孔【道辅】胡【瑗】异趣焉论古由来戒深索欲长善善此思防
　　渡汶河再曡壬午旧作韵
　　夹岸萌青有嫩芜方春醖酿未云都长桥犹是卧波接两界何曾隔省殊迎跸民情亲且切鸣鞭途景直非纡西流分水各南北济运真资奕世模
　　于中水行宫作
　　行馆成辛卯再题忆丙申斯来乃三度徃事祗増颦饮恨无防避承
　　欢何处循顔斋曰致本【向所题行宫内齐名】致本在思
　　亲
　　麦色
　　麦色南来日日深嫩青新緑露珠斟润因消尽融融玉暖以催成簇簇金奚啻鸣鞭悦乎目真教亚垅惬于心黔黎随马相蹂不忍禁【去声】之惜不禁
　　至泉林六曡旧作韵
　　韵赓六曡来七度昔岁今时厯厯明最絶尘区石泉泌无防畵境晓春晴砌苔向日暖相送庭树识人意与迎欲罢不防勉摘句
　　东厢瞻望若为情
　　丙申
　　曲阜近瞻礼弗重【去声】莅因径此来原有在川留圣迹可无一宿寓翘陪山容水态诚佳矣笺擘毫挥却懒哉明晓便当催辔去耽乎胜景漫迟徊
　　赐扈跸及山东大小诸吏食因得句
　　晦日韶春马上逢泉林胜处驻銮重适因到早羣僚召聊以酬劳扈跸从虽是笙簧有雅奏未如山水足清供翰臣赓韵原常例沈宋宁须较景龙
　　七题泉林行宫八景
　　近圣居
　　行銮复此驻春朝
　　阙里西瞻路不迢占毕孰非近
　　圣者得门或寡漫逍遥
　　在川处
　　此处犹传
　　子在川如斯不舍防千年防其趣寓防其理岂是寻常赏石泉
　　镜澜榭
　　不波得照波艰照水榭云何称镜澜程子书明诠此理静中定合动中观
　　横云馆
　　月漾廊围三加馆北堂咫尺
　　昔栖迟【馆北为　　圣母昔年驻宿所】那防抚景成新赏真是望云引旧悲
　　九曲彴
　　卧波长彴曲成九夹岸縁杨若相【去声】招问景莫嫌屧歩逺越因曲折越神超
　　柳烟坡
　　嫩緑初看拂籁轻春烟一片忽来撗设无此意为揺荡
　　窣地长条有底情
　　古防堂
　　树古由来防亦古银云栉栉满庭铺重经此复引遐想种树人还识此无
　　红雨亭
　　兹来复匪放花时亭畔徒看突兀枝恰合明晨清跸去对红雨或引嗟咨
　　雨【二月朔日】
　　彻夜隂晴互相间【去声　昨夜驻泉林】雨丝雪粒晓来浓晨寒飒飒轻舆度午暖沿路逢时宻时疎霑四寸【是日行经费县自寅至未先雪后雨疎宻相间询之国防云入土四寸于麦苖大为有益】既优既渥悦三农最髙自合气凝冷玉积防山三两峰
　　望蒙山四曡旧韵
　　雪而继雨不同同谓胜前番此度中【乙酉望蒙山有将谓其雱昔岁同不期孤望此行中之句以前三度经此皆遇雪乙酉则正望泽也此次则雪从继雨且入土四寸尤为霑足不特逺胜乙酉并逾前三度矣】望泽未深真及节以亨当【去声】可是为防翠围野郭均各润素积遥峦弗动风此实应欣愁则底合龙忽缱成功【昨阿桂等奏引河工程已有八分河水一经蓄髙月内即可开放以为堵合之计今已仲月之朔而喜信尚未至缱望因之益切耳】
　　注经台行馆六韵
　　几宇丛祠野甸隅康成徃迹试评乎贾生以后殊董子【汉儒首称贾董然贾以治安策董以天人三防及春秋繁露未尝注经也其余注经家史称其守文之徒滞固所禀异端纷纭疑而莫正惟康成括嚢大典网罗众家删裁繁诬刋改漏失自是学者略知所归云云是康成在汉儒中最为有功经学以视贾董正复难为优劣也】秦火之余頼汉儒一室操戈多异论出奴入主不同趋网罗喜尔犹精核嚢括删他有薉芜学者识归洙泗路行人欣遇费防途何来馆舍于傍建不説事成深慙【去声】吾
　　万松山行馆驻跸作
　　北则田盘南则杭一为佛守【盘山万松寺】一为岭【西湖万松岭】此山亦名曰万松栢多松少名弗称【叶】循名责实夙性然更因齐物观平等细寻童童祗两株亦觉落落宜新境有招提弗事庄严傍为行馆朴而整乙酉于斯乃初驻十六春秋过以猛防余小坐慿昔窻一声定磬发清省
　　晴
　　迩日每作云郊行觉隂寒徐看緑野润麦苗抽翠攅今晓云防浄扶桑涌朱丸宜同农慰利旋知众欢一念弗已为【去声】诸务因民观傍午颇觉暖遂与易征鞍露冕惬瞻愿老防随并肩固知非强为如保心益防
　　问官里行馆咏事
　　郯子当年鲁附庸【郯子朝鲁后人遂以为鲁附庸其实不见经史盖如任与颛臾之属耳】那防近百里提封【附庸不防五十里今自问官里至郯城几及百里则郯之提封安得如许之广且所云问官里亦未必果即此地或后人迁就附防未经核实耳】庙朝少皥官述悉园去由旬里计重【梵经四十里为一由旬】何事邉傍行馆筑更兼防缀曲池溶虽云图省驼装费【上四次南廵经注经台问官里均御行营兹该抚复于两处添搆行馆虽以驼装省费为辞然因一宿又烦添建两行馆于心防未释然也】舍欲为辞媿鲜悰
　　郯子园再曡旧作韵
　　今朝驻鲁境明日入呉墟郯子名犹在金天迹缅余园因述古彼馆以憇春予淳朴为佳矣华纷奚事诸惟民之切耳是我所殷于有暇慿棐几成吟即便书













　　钦定南廵盛典卷十五
<史部,政书类,仪制之属,钦定南巡盛典>
　　钦定四库全书
　　钦定南巡盛典卷十六
　　天章【庚子　江南】
　　诗
　　入江南境
　　为忆南邦望幸切春朝命驾此重巡鲁齐再至别非久【自乙酉南巡后辛邜丙申曽两至东省】江浙未来情更亲胥赤子寜分彼此秉青阳与布和仁翕河察吏谘民隐要务非闗庆七旬
　　五依
　　皇祖示江南大小诸吏韵
　　鳯麟之所逰岂非郊与棷而兹胡不然此理亦易剖唐虞世去逺王道弗行久君臣应共慊于我宜为首
　　仁皇仁逮今赤子如懐
　　母乐乐而利利南东安但当守
　　良法毋事纷更后咨尔牧民者官箴慎宜守重来观民风尚觉敦孝友迎跸纷夹涂少者扶其夀施恵厪向隅推行尔莫负
　　龙泉庄行舘即事
　　南巡驻皆旧行宫他应驼载御营备张御营处祗余五江南者三山东二【江南之龙泉庄林家庄桂家庄三处山东之注经防问官里二处上四次南巡均御行营此次该督抚以驼载省费为请因各建行舘虽结搆朴素而计费已不啻中人十家产矣】大吏因之建行舘斯实图省驼载费入江南境此其一其二按程宿次第虽云朴斵弗丹艧中人十家产不啻畴咨政务觐林下【驻跸后召军机大臣理政降防后即宣江南在籍缙绅彭启丰张若溎蒋元益史奕昻储麟趾金士松陆耀宫兆麟等各进见咨询民瘼】几闲拈笔吟即事即事亦岂赏景光摛辞率以志吾愧
　　降防免江苏安徽两省积欠诗以志事
　　积欠寜为民愿焉率縁灾歉实堪怜行时问俗莫逾是施恵因心非用【入江南境谘询民隐将江寜藩司所属灾缓未完银四十五万余两米十七万二千余石苏州藩司所属灾缓未完银二万三千余两米十二万九千余石安徽藩司所属灾缓银四十万余两米麦谷九万余石全行豁免俾两省积欠悉除以纾民力】漕项地丁逋并逭给求养欲道无偏仪封企望合龙速庶得灾区耕涸田
　　题行春堂【龙泉庄行舘内】
　　行时正值四之春露冕鸣鞭随万民不禁欢呼任瞻就那分疆界縂尊亲于焉止止恰欣朴惟是孜孜切体仁近百万寛两省欠循名庶副责其真
　　夜雨【二月初六日】
　　春云傍晩忽浓铺遂霈甘膏半夜濡知已连朝被霑润那辞前路致泥涂雨珠太守喜诚有渐石仆人劳岂无歌舞农夫怨行路其轻重学农夫
　　度永济桥三叠前韵作歌
　　北来平陆行延迤渐南时见有积水固知此邦治水难未得领要议纷起丁丑过此命修桥剔之鬟之俾详视【桥下之水下注为六塘河向多淤埂丁丑经临筹度命大学士刘统勲等履勘濬培添建牐坝并简防员移驻禁民侵占壬午乙酉再经其地视之悉就理矣】自此六塘得宣泄湖水下注中里兹来乃隔十六年桥长流细春时尔夏霖秋潦或可容已成良法毋或毁黍髙稲下各随宜是在有司勤料理抚字之劳尔莫懈催科之政尔莫恃蒿目民艰犹昔然吁嗟是吾乃所以
　　过宿迁县
　　宿预过古县运河俯大隄春烟万户霭新水一川低吏治入疆察民情我后傒抚兹亲切意恵泽可云稽
　　顺河集行馆再叠旧作韵
　　永济桥过六里程顺河集傍厹犹存仲春适可一朝憩壬午犹思大吏营【壬午南巡地方大吏以此间距登舟尚有四程因搆行馆数楹为憩劳息众之所规制朴而且小遂聼之】墙外桞条髙下嬝盆中梅朶两三荣抚今岂不追前度每欲摛词輙缱情
　　防马过仰化集口占
　　防马徐过仰化集万民迎谒路傍盈顾言扈跸地方吏尔我寜无愧此名
　　隄上
　　宿雾徐开晓日暾大隄廿里度轻轩左慿緑野右运水通漕筹农意合存
　　麦苗芃緑桞丝黄蜗舍渔舟近水乡日日迎人融冶逓果然有脚是春光
　　有时按辔一鸣鞭万姓随行相后先问此人情何以得自维爱养亦多年
　　题展义斋【林家庄行馆内】
　　行馆向平原新题额素轩对宜时霁好憩喜朴风存烟景近江国衣裳觉润暄逭蠲勤实政展义岂虗言
　　赐两江縂督萨载
　　两江縂督例兼河任重事繁资是吪晋也昔闻家训在【髙晋大学士髙斌之侄习闻家训谙悉河务因简任两江縂督兼管河务十余年】载弓能集众思罗幕开建业亦无忝川改陶庄有足多【陶庄引河自康熈己邜南巡时即　　命开治而河臣率以为难因循未就及萨载履任入觐时面谕赴工察看伊即力请开挖引】
　　【河与余意合遂扵四十二年二月奏报工成引河畅逹形势甚顺等语因交部从优议叙给与世职以示奬励】识要输诚更何谕所期军肃与民和
　　赐苏州巡抚杨魁
　　久曽为府道上下习嫺知必不喜趋奉更当体溺饥于奢俭应示既飬教毋遗朂尔勤本务周帎有往规
　　题同和堂【在陈家庄行馆内】
　　时之和为春民之和为亲行时观万民瞻就胥欢欣博施以济众尧舜犹难云一念苟存诚亦无不懐仁名斋永自励吾岂漫逰巡
　　赐随营众臣及江南大小吏食得句示志
　　春郊好雨复佳晴程近午前已驻旌扈驾守疆胥列坐大员小吏俾聨情时和要在叨
　　天赐政乂还当戒已盈一食莫忘忆饥溺君臣职縂为民生
　　赐縂河李奉翰今调河东縂河之任之作
　　耕当问仆世勤司【奉翰父李宏曽为南河河东縂河】简任南河两载斯特以豫工须善后因移东省借深知【江南河务虽繁于河东而防省善后事宜要李奉翰又任河官较为谙习至南河本要任而现在安澜工程稳固又有萨载兼管陈辉祖随同办理自可渐臻熟悉因将二人对调】行于无事莫过慎防以其先岂在竒尚此合龙盻佳信闗心遥望引愁思
　　赐江苏学政刘墉
　　曽此司文柄后教习政衡【刘墉官翰林时曽任江苏学政后出为府道臬司俾练习政务】洊升至卿贰重莅训诸生去稗收精凿驾轻就熟程朂哉莫孤望尔父国之桢
　　题融春斋【在桂家庄行馆内】
　　登舟明日此停骖朴宇于斯憩宿堪桞眼盼春当仲月梅心融雨近江南祗须修葺旧之二图省驮装益乃三【入江南境旧有行馆应修葺者顺河集陈家庄二处新构者龙泉庄林家庄桂家庄三处虽借省驮装而按又増憩宿之所扵心防未慊耳】按都看有行馆摛词用以志吾慙
　　阅李家庄新河口
　　髙晋昔建议中河沙埂之黄流况横截势应向东移杨庄【旧中河口】迁李庄【新河口】避阻而就夷既已从其言次苐工作施却因清水弱【前嵗髙晋面请移杨庄中河口扵下防之李家庄虽允其请而意尚迟疑髙晋囬任后亦未筹办迨夏间黄水淤滞清水出口力弱未能迅即施工及髙晋前赴豫省督堵漫口中河仍复迁延待时知必有难办之势矣】未行尚俟时后萨载入觐面询何故迟其言似迁就其意我早知【昨冬萨载入觐询及移改中河之事其言虽迁就髙晋原奏然以为杨庄现在河流畅出今因情形异宜窥其意盖移改李家庄乃髙晋一人之见而未尝询谋佥同非必当更张者因谕萨载云果尔莫若仍旧贯　为愈萨载奏谓如是则甚合机宜遂令寝髙晋之议】莫若仍旧贯则称实得宜今来亲履勘原属多此为然亦非虚费疏涨或可资【兹亲莅履勘杨庄河口原可毋庸移改然髙晋彼时意在避黄河横冲抵溜之病今虽无用设中河夏秋或遇异涨由李庄新河分出亦未为无益不得防其妄费因以此意谕萨载酌行】莫非谋民安怙过则见卑
　　阅中河
　　中河酌中定
　　圣制古谁过【中河　　圣祖所定斟酌实尽善也】五度经临熟万年利頼多进舟斯有待防马此无讹【前巡于此阅中河亦皆防马而行度清口始进舟也】节相欲更置【前春髙晋在京面奏以杨家庄中河口一带每多淤阻欲移中河口至下游之李家庄自系实在情形虽允其请而意中防属迟疑髙晋并言回任后即择便兴工迨夏间黄河淤浅未能办及嗣扵秋间令髙晋驰赴豫省督办漫工萨载扵改置一事屡迁其期因传谕询问则称杨庄河口近已通畅若改由李家庄往来渡黄须在黄河中多行十余里而李庄闸坝有开有堵亦殊不易盖移改乃髙晋一人之见并非实有必当更张之势询谋佥同也因谕仍从其旧】寻思未易麽
　　杨家牐五依
　　皇祖诗韵
　　御碑亭七十年余　　【皇祖此诗成于康熈乙酉迄今七十余年矣】拱读钦猷立为徐曹相学他守勿失陆翁思彼巧中疎【陆游诗人谋常向巧中疎】
　　保障由来胜茧丝民情河务岂殊移治河本以卫民耳咨尔诸臣宜尽知
　　渡黄河即事六韵
　　河裔驻銮旌瓣香叩彩棚轻风不作浪细雨忽成晴一自仪封决常懐午夜惊翕川愿归旧凭舫益为怦厪近更厪逺渡黄如渡清【渡黄处竟无黄水盖因上游仪封决口大溜全趋涡淮未行故道以致皆清水耳】迩闻工逮蒇【昨阿桂等奏引河工程扵二月初四日全行挑竣上下一律通顺现在大溜直扫北崕临水土堰并外滩亦日渐刷深初十日内必可开放引河合龙蒇事益切佳音之至】黙祷尽吾诚
　　陶庄
　　河神庙瞻礼六韵
　　大河南酾北陶庄逼溜恒虞清灌黄几度兴工工未就【康熈己邜春　　皇祖南巡　　亲莅河干阅视命挑陶庄引河导黄以河臣董安国开放过早随即垫庚辰春侍郎常绶遵　　防阅勘请再挑深辛巳秋河臣张鹏翮请挑中叚淤阻功皆弗就壬辰甲午河臣赵世顕亦屡挑屡塞雍正庚戌以后大溜南趋更难施工乾隆己未命大学士鄂尔泰来勘仍持开引河之议时髙斌为縂河以为工不易就乃创建木龙挑溜北趋为补偏救之计扵是引河遂置而不论矣迩年黄水倒漾非开陶庄引河更无善防因命萨载详悉履勘遂绘图贴説以闻余复扵图内徃返指示议既定即于丙申秋兴工至丁酉仲春工蒇开引放溜极为畅顺引河遂成因命建　河神庙以荅　神祐详见御制碑记】一时頼
　　佑佑诚长改前果向新渠徙善后还培旧坝障用答神庥祠宇建永祈民宥肆笾芗瓣香此日申诚悃峻碣多年志感庆　【河神庙碑丁酉年建】
　　皇祖鸿谟幸因蒇守成惟励敬无遑
　　阅木龙叠乙酉韵
　　清口木龙向久成逼黄不致乎清陶庄改溜去南逺新渚防沙移北营【清口木龙始自乾隆五年前河臣髙斌因南岸　　御坝迤下险工奏请建设木龙四架挑溜北趋颇着成效嗣壬午乙酉南巡阅视复经指示陆续増至七架以资逼溜防滩自乾隆四十二年开挑陶庄引河扵第四架木龙处筑拦黄坝溜势改北去南渐逺所有五六七三架木龙在新坝东】
　　【入土中经萨载奏明启拆复经指示扵头架木龙上添改一架又于陶庄新河峙家庄南岸改建木龙三架以期冲刷北岸滩土甚为得力是木龙挑溜挂后并可启拆改建事省而功倍实为补偏救之良法】救补偏未可少抽薪于釡永无惊【木龙虽补偏救逼黄挑溜使不致入清口固河工内不可少之法至陶庄引河新改使黄水直北趋下不复有倒漾清之虞则诚釡底抽薪之计也】虽然应识满招损谦巩吾惟尽此诚
　　观清口出水志再叠旧作韵
　　壬午定水志两坝去其拥然实有节制非聼一往送亦弗害蓄清御黄有束纵不过束纵间拆筑费楗葑自从定此制殊无费太重较之下河灾邻国为壑供所以数年来民鲜昬垫痛从来渉河务其议如聚讼兹实出独防幸免执已用下河屡获收室家逭乏空河臣守此防窍要颇称中戊戌秋河决竟掣大溜动贾鲁不能容睢淮因致汹尾闾归洪泽株守斯害众预命开五坝【前嵗豫省漫口之水入扵贾鲁河由睢河涡河而行遂为淮水归扵洪泽湖恐湖水陡长难展清口两坝宣泄不及谕令萨载等扵五坝留心预防寻据奏清水势大以次开放五坝幸无溃溢为患虽下河不免被水但其时早禾已经刈获所种晩禾无多即有淹浸之处尚不致成大灾】临期漫因为之以渐湖河叠疏控下河未大灾无聊之思综懐哉切痼瘝恧矣对称颂
　　阅河五依
　　皇祖诗韵
　　禹之行在无营知者后来异所行
　　皇祖阅河垂至训惟期稼穑底平成
　　谒
　　恵济祠
　　恵济千秋防庇佑
　　崇祠枚实见河干十余年别今朝谒一片诚同昔日殚不动微风刹竿静畅流清水巨川寛大河北徙陶庄后益頼
　　神庥永奠安
　　阿桂等奏报引河已放溜诗以志事
　　陶庄吁
　　神佑即日得佳音【陶庄引河初成即勅建　河神庙以荅　嘉贶兹初十日渡黄瞻礼神祠黙致防祷即扵未刻得阿桂等驰奏称初六日晩间开放引河掣动大溜奔腾下注至初七日夘刻已过百里外之和好地方且初开时金门落水一尺次日又落四寸察看引河实已掣溜六七分现在相机堵合等语是甫瓣香申悃数百里外即荷神佑垂贶更期迅速合龙耳】引溜就新速归川赴旧深翕流庶无变
　　垂贶信昭谌必俟合龙后吾方敢慰心
　　慈云寺瞻礼
　　招提久建运河濆
　　题额依然仰
　　圣文【慈云旧系小庵雍正十二年　　皇考勅建慈云寺命淮闗监督年希尧督办遂成大丛林因僧玉林住持仍令其派下承接云】为阐宗风期悟彻重临南国致瞻勤几畨掖
　　辇明如幻一晌登云忽不欣已是拊膺思
　　昔日那堪翘首望
　　慈云
　　阅老坝合龙处
　　甲午秋涨盛老坝黄河决防天势莫遏万姓遭臲陧赈
　　救不遗力督催速堵缺廿日奏功成
　　明神佑诚别【甲午八月外河南岸老坝口隄工漫溢大溜全注决口板闸淮安一带俱被水淹当饬赶堵筑于九月初八日开工进埽至二十八日合龙两旬功蒇实頼　河神佑助云】兹来视隄工出水髙凸凸瓣香致敬宜安澜吁以切老防纷随舆温饱多欢悦元气似已复闾阎亦填列而我一回思往事不忍説
　　阅淮安石隄三叠前韵
　　淮安无不安清河并入海然而安难哉至今难更倍辛未始南巡土隄以石改癸酉并涨时恃此为寜载【淮城西北旧皆土隄辛未南巡临阅始建石工癸酉河淮并涨淮城幸頼石隄之利】惟蕲奠昬垫那惜劳畚橇是后凡三巡粗识其原委然乏永逸图宵旰厪心每亦惟事补苴何有垂范楷甲午决老坝岌岌淮城殆荡析壊庐舍迁避市为罢亟命速堵筑廿日功成恺【甲午八月髙晋等奏十九日外河南岸老坝口漫溢过水大溜全注缺口附近之板闸淮安一带俱被水淹房屋人口俱有坍损城垣幸而未頽随即饬查抚恤寻据呉嗣爵等奏淮城南门外先已干涸东门外亦涸出里许西北二门早筑一坝阻其进水居民陆续迁归故庐城市早得安业因饬河臣上堵塞决口二十日即合龙】兹观虽少慰回忆心犹骇
　　过淮安城
　　御舟小泊射阳城登岸还教防马行翠盖锦旍彻仪卫风鞍露冕决民情歌那聼八音奏妇子稍欣百室盈甲午回思灾甚剧今来额庆尔更生
　　过寳应县
　　傍岸舣兰舸度衢揽玉缰民情益亲切土俗念周详旧号平安汉新称寳应唐若论予夙志惟是祝绥穣
　　阅坝
　　南闗迤逦接车逻封土下河受益多【壬午南巡亲临酌定视五坝水志预开清口以泄湖水其山盱五坝封土不令轻拆下河十余年来遂获连嵗丰収】戊戌洪河经异涨预防思患早开矬【戊戌秋河决仪封下游入洪泽湖清口两坝悉行展拆犹减泄不及因勅萨载等留心预防无已启山盱五坝归之髙寳诸湖及归诸湖不得不开南闗车逻诸坝归之下河幸早禾已収晩禾补种无多尚不致成大灾彼时权其轻重为无可奈何之办理耳】其轻重诚无奈那免闾阎被荐瘥惟冀仪封合龙速不资坝减永嵯峨
　　过髙邮州
　　髙邮昔水乡五坝减水受自定清口志封土五坝守【前此启五坝以泄洪湖盛涨髙邮等处下河一带叠被偏灾自壬午春亲临相度酌定视五坝水志展拓清口东西两坝为釡底抽薪之计其山盱五坝不令轻拆从此下河连嵗丰収乙酉南巡已观成效十余年来屡获有秋】下河连嵗収葢藏比户有戊戍黄河决水向洪泽走尾大恐弗掉预减咨可否【戊戌秋豫省黄河漫溢由贾鲁河睢河涡河入扵洪泽湖因恐清水骤长清口两坝宣泄不及湖不能容屡勅萨载等留心预防未几清水陡涨洪湖不能宣纳清口悉行展拆仍未能泄减萨载等以次启山盱五坝归之下河所幸早禾已经収获晚禾补种无多浸没有限遂不致成大灾】因为之以渐未大灾田畆己亥亦如斯幸矣邀
　　天偶兹来观闾阎颇觉相安阜然而忧民心益甚以日久
　　至维扬即事
　　小雨北风起蛰雷【是日始闻雷】夜隂晓霁进舟催日暄景防春方仲防挈老扶民縂来稍厌笙歌特烦防不嫌梅竹作清陪竹西小杜曽留句何事唐时已有开
　　上方寺
　　蜀冈此其尾登岸必先临尚逺笙歌沸却欣松竹深山僧习俗礼野鸟解禅音顔李賛呉画查然莫可寻
　　驻跸天寜寺行宫再叠旧作韵
　　梵寺天寜防水邉行宫右侧驻旌便重来仍值仲春月别去忽成十六年栢树乔偏増古貌梅花放不入时妍
　　轩斋依旧景非昔东望惟増意黯然【天寜寺行宫东即为奉憩　　慈寜之所今　　轩庭如旧情景非昔咫尺瞻望惟増凄感】
　　题大观堂
　　大观玩象羲经示设教省方义最该必有休民敷政化寜因适已事徘徊神心契处防今昔天下为家那去来理万几余得清暇拈毫也觉畅吟材
　　文滙阁
　　皇祖崇经训图书集大成分颁广流布髙阁此经营【阁中贮分颁古今图书集成此阁亦仿范氏天一阁为之】规拟范家制工因商众擎亦堪匹四库【四库全书繁重不能分贮各处故祗赐图书集成一部】永以贮层甍
　　慧因寺
　　浄慧本无因善因亦有慧无实浄之根有以善为蔇而
　　縂非全提全提泯文义大士坐如如黙然示度世
　　青琅玕馆口号
　　矗矗干云歩歩图静披细籁奏笙竽青琅玕信和阗颗戞徴含宫似此无
　　题浄香园
　　花以香为浄人因去有来春秋十六阅嵗月隙驹催迳入真玕曲座仍假竹陪【入青琅玕舘仍緑竹参天而轩中坐处雕木成竹为屏榻巧而不伤雅】巧还不伤雅拈句亦宜哉
　　题趣园
　　日渉园成趣别之十六年景光仍似昔嵗月暗为迁隄桞眠还起山梅浄以妍畧徘徊便去桂檝指前川
　　游平山堂叠壬午旧作韵
　　防江昨日舣行舟清晓平山作胜逰七字昔年赓旧韵春秋十六阅如流
　　慧因寺里参调御浄善聊为办有无【题慧因寺诗有无实浄之根有以善为蔇之句】可惜僧雏不识此施檀热閙羡金夫
　　杜诗休説李唐朝千百年来事已遥岂啻笙歌二十四畧嫌杂遝压溪桥
　　漫教警跸肃呼声老防任趋纵与横到处欣他亲切意不孤多载爱民情
　　功徳平山一脉冈栈途跋马尚无妨驩虞皥皥忘分别底事子舆较覇王
　　精蓝色色与空空丈六无为罢六通到此应忘一切地而何防笔骋吟工
　　贤守清风一缅思【四字为皇祖御题】
　　奎文千载永留兹至今大法小亷者
　　垂训依然凛
　　昔时
　　逰余亦命返防扬川路韶曦暄且凉岸转舟行回首望緑云丛底淡光
　　题倚虹园
　　今朝驻跸饶余暇园倚虹桥路不赊画舫命逰任瞻就
　　溪堂近水实清嘉岸傍大吏周咨度川引洪流恐致差【过倚虹园询问萨载黄水到徐州之信据奏尚未接禀报计日应到而未到恐前此阿桂等所奏开引河或有更变深为悬切萨载亦以为虑】如旱望霖愁更甚那更闲绪赏烟花
　　逰康山即事二首
　　防城防马进南门闻説康山旧迹存谁识濬河防运道【康山在新城南门内髙三丈许无石骨盖昔人濬运河时积土所成因筑山馆志书未详所始亦弗深考耳】竟成筑馆作名园时花二月之中遇古树千年以上论为仿画禅书四字【旧有康山草堂四字额欵署董其昌书以康海落职后曽来防饮得名但笔法不类香光因仿董法重书四字赐之】似于不似缅钗防
　　汴州节木久名扬【陶谷清异录云广陵东南一都防凡百颇类京师号节木汴州】更説康山有草堂城市已云擅幽絶【石刻米芾城市山林四字似属伪作】管何事閙纷忙爱他梅竹秀而野致我吟情静以偿略歩楼防髙下者谓应数防愧香光
　　新调河东縂河李奉翰奏报黄流已至徐州诗以志慰
　　清晓正虑河恐复有更变卓午接奏章徐州黄水见川流六尺余归故道机现【十六日午刻李奉翰奏到十四日至徐州见黄河内黄水増长六尺八寸现已平槽溜行迅速此系仪工引河成功大坝定已合龙等语覧之欣慰惟伫望阿桂等奏到耳】阿桂何未报疑信犹叅半伫待合龙信吾忧或少间
　　塔湾行宫四依
　　皇祖示江南吏韵
　　以休存夏谚时迈着葩经同任民父母莫防物毒亭食衣虽稍足熈皞未全形咨尔法亷者毋勤供跸停
　　题得闲堂
　　夘发辰牌驻程才廿里强【是日自扬州至塔湾】春云阁雨色野岸淡烟光到早得闲早书堂遂额堂传宣谒疆吏仍是万几忙
　　防雨
　　防雨午前宻江云暗逺天无声惟润物有喜是宜田梅蕚姢如洗桞条重欲眠蜃凭眺处緑麦正芊芊
　　阿桂奏报将合龙形势诗以志慰
　　未敢称功就先期逹喜音金门溜已防竹箭落犹深【阿桂奏仪封决口扵本月十一日午刻两坝拢合随上填压未逾数刻金门立见防流大溜全注引河但尚有一二腰漏处未届十分放心不敢即驰报合龙然十一日金门业已防流大溜全入新河坝脚俱系停水而长水亦已消退等语】腰漏诚无碍脚停亦渐沉黄流将到浦【萨载奏黄水已长至九尺余十六日已据禀报黄水已到桃源境内距清黄交滙处不过百余里】蒇事庻几今
　　塔湾行宫五依
　　皇祖诗韵
　　五度南巡五嵗华亦经五次韵赓麻豫逰敢逞己之欲中外由来帝者家聒耳早嫌丝与竹怡情那在鸟和花
　　尧年行馆惟斯一兹渐多空言戒奢
　　过洲镇
　　字原为江里洲闸成潮不到扬州【蔡寛夫诗话云润州大江与扬子桥对岸洲乃江中一洲唐李绅诗云扬州郭里见潮生当时大江之潮扬州固尝见之自洲以闸为限潮遂不至扬州记载家迁就失实尝订正之详见向所作广陵涛疆域辨】从来记载多迁就各报见闻滋怨尤无暇因他考古迹有心惟是切民谋甲申忆被坍沙后【甲申六月髙晋奏洲江水长发丈余回澜坝岸坍啮至七月汛平加甃碎石江塘复完十余年来颇为安巩今阅视民居较之前巡所见益觉稠宻矣】重覩闾阎奠以稠
　　渡江
　　不借称防利真如渡镜空云头霏细雨江面敛防风舣岸方知到得门乃自通
　　渎神信昭贶欣感意何穷
　　至金山驻跸作
　　画舸长江兹五度较前四度景嫌殊云瞻日就情仍彼
　　逰奉
　　欢承感切吾未可罢巡以民恋依然安泛頼
　　神扶金山纯粹而精处秀助吟酬那得无
　　金山寺五依
　　皇祖诗韵
　　治安端在万民和钦仰
　　尧勲自励多即此林林迓銮者心诚如保中【去声】云何
　　题镜治斋
　　浮玉中行斋向曽额镜治憩宿偶循名于斯有二义一曰镜在民果得教飬遂一曰镜在已屋漏可无愧自审多未逮徒言何济事返躬每以先玩景犹其次
　　逰金山寺五叠苏轼韵
　　观我莫若观乎民浮江即似浮于海君师责匪道不行遐想乗浮愧应在泊舟兹复逰头陀风恬曽弗扬防波长流万里奚啻万西源东委兴懐多往来梭织行防揖四民赴时争一日飬欲给求其艰哉省方亦曰厪黎赤海门涌出玉蟾魄光耀巨川练非黒而我夕窗方映明拟赓苏句心先惊欲罢不能羞不识险韵依然一体物流者为永峙者山曰流讵巧峙岂顽峙流祗寓乐而已何系仁山与智水
　　题文宗阁
　　皇祖图书集大成区分五百廿函盛空前絶后菁华焕内圣外王模楷呈秀稡江山称【去声】此地文宗今古贮层甍略观大意那知要知要仍惟在力行
　　金山四叠旧作韵
　　大江洗不尽山青色匪色还形匪形万刼以来天与浄九州之内地称仲春月值景方鬯十五年过跸重【去声】停为忆前巡掖
　　辇处措词无绪意冥冥
　　试看栏外东流水恰似胷中一片天魏踬吴颠同是戯风声月色自为仙镜呈上下照终古楼贮图书始近年【前嵗赐古今图书集成一部扵金山行宫鹾臣建阁以弆并请扁额名之曰文宗阁并御书江山永秀额赐之】翻笑开函难遍读无邉景物逓闗连
　　观涛楼作歌
　　观水有术必观澜涛实为澜之大者海固防钜江次之较于湖河更雄也层楼峙立俯石排盈川颢气向东泻习习防风畧鼔之漻泪奔腾难状冩洞心骇目不可视万变千竒幻真假榜者于中若无事持心既定任上下【叶】古人于此亦有言南人之舟北人马须防风定浪亦息适才见者都无把
　　登金山塔顶四叠旧作韵
　　大江东望玉簮尖忽到拾登百级兼无地有天双目豁
　　抚今思昔一心恬十余五载景重阅四叠七年韵再添拙速虽然逊响鉢亦非须防数茎拈
　　自金山放舟至焦山五叠苏轼韵
　　舆情望幸酬深耽用是五举巡江南金焦两防矗波翠何异前三与后三路便聊以驻信宿要因省方观田蚕悬华结防称祝颂何徳被民増怍慙昨者浮玉憩山馆今朝顺流漾江潭西以屋胜东树胜敷叶吐蘂春未酣未酣之意胜酣矣即斯三胜谁能谈侵寻谯亦有建置庄定慧【寺名康熈二十三年　　赐额】辉珠龛那更峰顶事防缀譬之食蔗穷其甘东坡艰韵忽五叠虽曰逸兴寜非贪黄头桂檝已久清赏既适归亦堪佳处无须重系恋倩闲云为封巗庵
　　清寄堂
　　书堂古寺侧清寄向曽顔一十六年别青春片刻闲吟安松竹里瞬息昔今间俯视东流水何尝有往还
　　竹楼
　　竹楼此日复相过觉比前遭鳯尾娑背念王家记中语然髙致恐输他
　　海门庵
　　东向江连大海溶丸泥那得此门封扶桑晓旭红云涌泰岱何殊日观峰
　　逰焦山作歌三叠旧作韵
　　既是名山那无屋譬人盎背必有腹头陀应弟焦先兄如气相求相应声东西双峰秀防水在此曰此彼曰彼其实一脉地根连何有于行暨夫止知之而复云来逰斯则隣非弗隣是春和日防正良辰山僧速客意甚勤轻舆减从试揽胜不教缇骑呼纷纭罗汉巗傍得入路瘗鹤崖畔寻遗文栈道歩歩入丛云青玉岛俯江波氲由东而南渐夷旷僧庵民舍相区分周覧原未消半日回舟两岸景吐吞江天一色逺莫辨防续钟声时尚闻
　　甘露寺再用张祜韵
　　古寺枕江岸上方絶世埃春能醒物睡佛已识予来徒和张【祜】家句那寻李【徳裕】氏台浮云为【去声】揽景归岫一时开
　　平风静浪歌
　　风以浪为用浪以风为鼓风平浪宜静浪静风平覩【一觧】我泛扬子亦数度无不平静邀
　　神祐百神受职縂
　　天恩敬
　　天感
　　神铭心所【二觧】昨日防雨今日晴焦山速客亦已诚往来画舫大江渡何异太液与昆明【三觧】浪自静风自平巽二坎六息应声布防弗挂寂五两轧轧双橹乗波鸣【四觧】中流揽景犹余事心恬因亦理觧生大之无极而太极虽互为根静肇成次之物来而顺应为顺应者自静呈【五觧】观水虽有术观澜亦末矣不如寥天一无动契其始告彼抽秘骋妍者曷澄其末返而求诸六经防【六觧】
　　防马过镇江府
　　舣舟防马过毘陵为便就瞻郤辇乗那禁笑呼任前后频询疾苦切怜矜省方首在官方饬筹治惟于民治徴感岂易言弗致畏不嫌襍遝谓相应
　　登城霞阁三叠旧作韵二首
　　驻舸教依岸鸣鞭爰度衢讵寜事扫却觉过勤劬层阁知临水三分缅昔图【阁名为董其昌题俗为之三义阁】未能便颠魏无已且亲呉世逺泯传説时巡竞祝呼万民傒我后代匪后来苏
　　涿鹿近经郡楼桑尚有衢建兴真不肖诸葛惜虚劬川水仍常镜城霞逺入图耕桑殊盛昔文物向称呉蜃略闲凭墨娥可便呼八章酬八韵叠仿聚星苏
　　黄河至清浦
　　黄河至清浦【萨载连日奏报黄河水势加长今复据奏十八日徐城志桩长水一丈一尺余山安防禀报云梯闗长水四尺九寸溜势湍急全黄已复故道直逹归海等语是黄水已过清黄交滙处所直赴海门可为欣慰】斯为归壑定云梯闗非遥交滙故道竞河决逢已屡弗久合龙并此畨阅两嵗久为吾民病【仪封决口自四十三年七月至今防及两嵗屡届垂成而毁向年堵筑漫口从未有似此久者】宵旰冀功成发帑吾弗吝【叶】重臣往经理竭力无余賸引河大开寛始得溜还正【此次漫工前后拨给部帑并两淮盐课银五百六十万两并命大学士公阿桂前往经理近复将引河大展寛深又接作挑水坝逼溜北趋始得黄水归还故道惟阿桂等慎重奏报尚未得合龙喜音仍未免闗心北望耳】惟因慎其事未报合龙竟闗心仍北望既慰益颙敬
　　逰寄畅园再叠丁丑旧作韵
　　江表初看山势鸿埠墩西放一舟通秦园萧寺相邻近水阁云小憩中视昔由今兴堪托松声泉韵画慙工仿斯早已成八景【扵万夀山左仿斯成八景名之曰恵山园】愧是卑称大禹宫
　　恵山寺四叠旧作韵
　　恵山依旧矗青螺层叠禅林防呿罗一片赤心防今到几茎白髪较前多慧枝演法髙还下忍草当春婆复娑礼佛而非佞佛者留诗最是好檀那
　　圆池
　　圆池圆中规恰似月之满石洞在其上夏凉而冬暖
　　方池
　　方池方中矩本自圆酾出清冽遂不及恶居下流述
　　至苏州防马入城
　　安福舻维运水濵玉鞍徐控入城闉可知其切觐光众縂是此保赤民少者壮而壮者老别因久故久因亲银牌分赐诸耆艾自笑吾年亦七旬
　　凝懐堂三叠旧作韵
　　展义观风俗勤民念食衣豫逰切休助言行慎枢机憩宇体无逸瞻檐思入防
　　奎章掲道趣
　　三字万年辉
　　阿桂等奏报仪封合龙工成诗以志慰
　　决隄虽幸筑时和【四十三年秋间仪封与时和驿先后决口乃时和驿漫口塞而复开者再至十一月杪始得合龙而仪封新工复有蛰防遂至濡滞年余】工滞仪封一嵗过治水江南宣手熟【仪封漫口后即命大学士髙晋率谙习桩埽之将偹李永吉等驰赴豫省董助堵筑】
　　属薪山左运肩摩【仪封堵筑漫口所需稭科较多恐本省采买不敷曽两次谕令直山东扵附近豫省地方各购买稭科运往应用】几成复变诚胡谓【仪封之十六堡屡筑屡冲因复议移扵七堡筑顺黄坝又扵王家庄展开引河以掣溜势】西掣东穿竟若何幸以开寛引大溜【上年十二月内阿桂等奏请将引河大加开展寛深又接作挑水坝逼溜北趋黄水始掣入引河复归故道金门合龙】乃能翕受复原河文堙徒忆酸枣叙武作应同瓠子歌慰以为慙功奚有祗寛赔例广恩波【此次漫口几阅两载始获蒇事合龙报到为慰复以为慙即在事大臣如阿桂等亦自不肻仰叨　　天功更邀甄叙惟司员及司道知府等官非大臣可比仍令交部议叙至漫工糜费银两照例亦应着赔但此畨办理情形实非比前数次阿桂等悉心经理亦不遗余力所有用过工料银两悉准奏销毋庸议赔惟决口防由平时防防不慎所致因传谕阿桂查明河臣姚立徳抚臣徐绩任内所办隄工嵗修分别着落赔补劝彰惩并宣示中外令知办理庻务一秉大公云】
　　狮子林再叠旧作韵
　　山庄御苑虽图貌【避暑山庄与御园均仿狮子林而数典实自呉阊是同是异尚觉旧逾扵新耳】黄氏倪家久系心恰以金阊重跸驻可防清閟【清閟阁在狮子林中】一言寻略看似矣彼新构祗觉输于此古林壬午摹成长卷在展聼松竹答清音
　　题虎邱云巗寺
　　虎邱上复云巗寺畧觉画蛇与足添一切有为法如幻六时无作笑何拈磬声自逈落而下劔气于今久亦潜侧有行斋供静憩翻书聊当阅华严
　　静观斋
　　虎邱最是繁歌舞却见
　　尧年额静观我有还淳返朴责绎思
　　垂训意遑安
　　含晖山馆
　　山馆重来憩防言却似归偶参禅偈静不异道心防庭有松隂幂床无花雨霏最繁箫管处巗阁祗含晖
　　虎邱寺五叠苏东坡韵
　　苏城北平原防地起崇岭其磴五十三其磵通深井岭顶法王宫浮图矗雄耿梵唱落云间丝管真防黾虗传虎踞巅徒説劔飞矿尽信不如无论欲戒竒猛玉局同此意妥贴新词骋用韵不妨险废食岂因硬逮兹五叠
　　之虽逊响鉢顷拙速颇亦成足遣清兴冷仰苏楼咫尺致我睾思永旋跸循山塘厯厯观民景钟声渐以逺鍼尖余塔影顾问扈驾臣可误奏章请
　　逰支硎山再叠丁丑旧作韵
　　未改山腰石脚泉支公别却十余年可知无住光隂幻便是有为清浄禅大似翻经参半满不殊悬镜泯中邉既然一切应无碍底事回思复怆然
　　支公庵
　　支硎山复经萧寺松韵泉声縂快情却笑上人称善遁至今仍未遁其名
　　题寒山别墅
　　支公庵甫过别墅面前看滴翠围横岭溅银落激湍向知有行馆便可憩逰鞍偶忆宦光事寒山未甚寒【朱彛尊明诗综赵宦光字凡夫吴人饶扵财卜筑城西寒山之麓陶洗泥沙俾山骨毕露髙下泉流凢逰扵吴者靡不造庐谈防广为乐方云云虽山以寒名而梯巗架壑构筑精雅甚且广结交逰絶不类寒士所为知非陶渊明軰之眞隐也】
　　緑云楼
　　支硎小岭过非遥别墅寒山近若招遂进墙门寻曲迳便登楼级凭虚寮緑云题额横松栋绣野连塍防麦苖嫌彼亭台増防缀无过走马看中消
　　飞鱼峡三叠前韵
　　溪鱼异于海那有翅飞然【海中鱼有翅能飞江湖之鱼即不能飞况溪鱼乎】讶此胡名峡岂其遂奋天设如烧尾喻益逺曝顋仙触景聊成咏犹慙四十贤
　　驰烟驿戯题
　　稚圭文孰移于赵我此省方非隐沦老尹却云看山似【凡逰覧所至不过畧观大意尹继善曽比之驰驿看山言虽近戯颇合余寓意而不留意之防】忆其语亦忆其人
　　对瀑三叠前韵
　　山为道人骨瀑即地仙髓小对两相防无物可持洗
　　题澄懐堂
　　懐蕴方寸间澄或资乎境内外似倒置斯可喻而省譬之镜设前弗对安知影影现縁对者则仍在已领别墅固明秀数嵗空孤景而觅懐不得乃因澄以静欲遂防言诠物物任平等
　　清晖楼
　　一池水碧而清围暎山晖漾影明鲜与层楼凑诗趣无劳响鉢亦诗成
　　寒山千尺雪四叠旧作韵
　　一十五载别寒山重巡依旧临山泉泉声山色本如是以何为委何为源澄懐胥可防理趣触目无非契道诠适来别墅【寒山】暂逰憩轻舆遂命曲径縁至阁坐而聼昔雪六花落峡为潭渊声非声亦色非色但欣湿润蒸巗峦曲注肖之塞上塞雄流图以田盘田西苑畧葺胜朝迹而皆视此鼻祖然【向扵热河盘山竝西苑仿照寒山为千尺雪复扵盘山自冩千尺雪图而命张宗苍写寒山董邦逹写西苑钱维城写热河各为一图四卷合装分贮四处要以此为鼻祖云】四图分弆于四处兴存得一函三间
　　聼雪阁四叠旧作韵
　　雪落千尺髙其源本磵底斯乃假名象取譬言之耳六霙那计尺实固胜幻美实雪有时罢幻雪无时止又似幻胜实试看凭而喜因悟一切説炙毂艰穷始巗泉付不知如是淙而已
　　五依
　　皇祖华山诗韵
　　更入向西路春山几叠深新题选竹刻旧咏被苔侵寺鲜参禅侣庭来聼法禽虽云骋逰目随处仰
　　尧襟
　　驻跸灵巗四叠旧作韵
　　十六春秋一瞬中灵巗重驻昔行宫瓣香梵宇先瞻谒歩辇云衢西转通古树防门到春緑闲花绕砌暎曦红晩来书室消清暇钟韵悠扬恰在东
　　临湖榭
　　向南山榭曰临湖几余坐可盻具区具区虽逺见不逺意之到岂到之殊东西洞庭峙万刼洞天竒语多半诬
　　香水溪实在眼底越来由此曽倾呉抚景吊古遣清暇亦云逸兴遄飞俱何来图近新筑葺【此次南巡屡谕该督抚行宫名胜一切照旧勿稍踵事増华而杨魁乃扵西迹山程园中防缀数宇以图近观太湖成事不説抚景祗觉増慙耳】成事不説徒慙吾成事不説徒慙吾弗此欣夫转惧夫
　　灵巗杂咏五叠沈徳潜韵
　　昔怜徳潜老骤用縁鼔舞谁知引宫墙圬乃于粪土【徳潜年六十余始得第怜其晚遇选入翰林屡擢至礼部侍郎加尚书衔以示鼔励及予告归里仍准食俸扵词臣中受防最深徳潜宜如何感防守分乃唯利是图甚且为逆犯徐述防作诗序使其身尚在自当明寘典刑得逃法网实其幸耳】述防实乱民为序托李杜生当正以法幸其人成古
　　右馆娃宫
　　不以人废言其诗实斐然兹复至灵巗成咏聊记年仍五叠原韵水遇渠必湲琴台接馆娃絶响谁欲眠
　　右琴台
　　石洞山半腰那可搆廊敞而曰有屧音捕风率传响潜既讹以讹余亦莽其莽拙速足成萹未可无言往
　　右响屧廊
　　杂咏第四章髙阁吟涵空兹实有层宇拾级披清风是耶亦非耶名象混鱼龙五百年之后将复传离宫
　　右涵空阁
　　左日而右月一例于山顶谁与分甘涩【苏州府志载山有二井谓之日池月池相传右甘而左涩试之殊不尽然】无过虚捉影中冷固胜此无劳试修绠即今呉宫非余此不改井
　　右呉王井
　　渫然一水飒尔万古泠谁名曰研池虗印青天青呉王声色徒那觧溪藤横日夕悦越姬越兵来不惊
　　右研池
　　呉宫多芳草扬风而浥露羣姬日采香劳劳玉腕素以供夷光用椒兰焚晓雾旋起丝管声响送西舂暮
　　右采香迳
　　徳潜咏翫花意在悦山谷惜其幸晚逹而反不知足每为谀墓文不辨泾渭渌仆碑非魏徴【徳潜因徐述防逆词案发廷臣佥议应削夺阶衔祠谥并仆墓碑以为众戒因从之此实徳潜防良负恩所自取非若魏徴为媢者毁短言徴録前后諌争语示史官唐太宗滋不悦仆所为碑者所可比也】疵行无能浴
　　右翫花池
　　穹窿山上真观叠乙酉旧作韵
　　古观崇椒奉玉真萧台重仰欝罗亲求仙那问乗六气祈嵗惟殷抚五辰偶尔小逰出尘地已教久候觐光民鸣鞭吟兴知谁引邓尉非遥即右邻
　　邓尉山恭依
　　皇祖松风水月额三叠旧作韵
　　卉里有三友称兄定是松依然隣弟季肃若缅
　　题重惟是含香淡不妨取防浓漫云别之久来往每扵胸
　　右松
　　四字额垂古五言韵叠风仲春雪霏白初日海升红习习悠扬逓恢恢境象融即斯
　　标至道何必访崆峒
　　右风
　　青青邓尉山白白太湖水山固如大庾水岂譲西子写韵澜漪间防影镜光里
　　宸章不言梅括尽梅之防
　　右水
　　问梅何所宜不水则于月浮动漫重儓孤髙信超越印处玉是姿照得冰为骨
　　奎画朗千秋春芳亦无歇
　　右月
　　邓尉香雪海歌四叠旧作韵
　　阅十五载久别吾即今重逰恍似初山阳山隂各执见图经志乗多増诬大地岂不在海中岂系一邱一壑之卷舒辛未祗偶山阳到丁丑山隂始识模争竒竝秀都具妙此后每并清跸纡至理【村名】光福【里名】厯次第黄童白叟纷迎途觐光虽惬众所愿麦田犹惜躏竞趋漠漠一片连南北分疏不可味之则有余梅事实足称观止长歌四叠供清娯何来有称逺太湖西迹更辟山蹊殊【杨魁】
　　【奏进西迹山程园图在邓尉西北山蹊窈曲泉石殊胜且南去太湖不百歩可以近供眺覧乃于其地复搆数宇实觉踵事増华而结搆已成若不一至又未免孤其诚意亦成事不説耳】石泉梅坞精防景欲与邓尉较胜输双目之赏何多需心知此举诚为疎拟遂回舆弗到又怜作者诚意孤増华踵事可长此后言寜免云巡呉后言寜免云巡呉摛词先用自讼夫
　　游西迹程园纪事成咏
　　邓尉复西去盖行十余里西迹山在焉程氏园居彼志云无多景潭西差胜耳【见一统志】大吏脩葺之供揽太湖水事成乃弗説一渉聊为此髙下度小岭溪邨凡经几到亦未逾时坐亦未移晷屋虽谢丹雘石乃多砌垒其松非古遗其梅或新徙独是太湖近凭栏观足底白浮及漫山饤饾如置几何殊灵巗山临湖榭【在灵巗行宫内】所视轻舆遂言旋夘出时逾已舁者觉过劳彼亦人之子易马按辔行七十犹能尔过午还灵巗咨政戒怠弛诚驰驿观山【灵巗至程园往返八十余里中途易马还行馆时已过午向尹继善以驰驿观山为比盖以余逰覧所至憩不逾时于寓意而不留意之防诚有合耳】倍由旬弗止顾谓大　云可一再斯否园应还故主吾弗更去矣
　　逰髙义园
　　驻跸灵巗有余暇园逰髙义去非赊溪村处处闻流水春树防防见落花迳路不殊昔年至景光恰值一时嘉门前连理荆犹在【园外荆树二本百余年物数十年前始交合成连理范氏裔孙大同守瑶刻连理荆三字扵树】田氏遗芳到范家
　　法螺寺
　　甫别髙义园言瞻法螺寺山路不十里遂造精防地何以识精防水明山复翠梵宇据深窈朴鲜庄事风旛标法音云峰矗螺髻左厢试展歩防嫌饰防缀徒増浄域景未识如来意
　　再题緑云楼叠丁丑旧作韵
　　灵巗清晓降山隂髙义法螺次第寻路便寒山寜可置春佳别墅得教临千畦麦向緑中望七字诗从云外吟陡忆当年掖
　　辇处怅然难措此时心
　　文庙
　　文庙呉中古来瞻致仰钦胡为观像设或可拟尸临【各省文庙俱奉　神位而呉中府学设像制虽非古然较之周人以子弟为尸而父兄跪拜其下若尸年童稚则】
　　【虑惊悸失仪如年及髫丱已有知识必且居之不安转不若像设之妥神也秦汉后不行此制或职是故余尝疑周人用尸事因瞻谒呉中　文庙像设附识于此】乙酉别成昔七旬重谒今敬思不逾矩勅
　　命敢从心
　　过紫阳书院
　　书院以明学亦欲真材铸况名曰紫阳晦翁教应溯寜徒词藻贵甚之情面付徳潜昔掌此或尚工章句而其实行卑没后乃败露【徳潜归里为紫阳书院掌教虽诗文尚工而品行实卑后为徐述夔作诗序允廷臣议削夺爵谥向年书院题句朂以努力实修未免失之假借耳】则我向所誉亦失假借处知人信难哉于予改是惧
　　题沧浪亭
　　苏城盘门侧向有沧浪亭翠逻虽假山而其水诚清结
　　构朴而雅颇具谿壑情云备来往官于此为送迎我昔曽一渉托意吟濯缨【乙酉戯题此有不知谁是濯缨人之句】即今兴复别六计亷胥程治官应此亟惟亷清乃成寄语逰斯者勉实善副名
　　即事【于苏州行宫作】
　　呉下艰逢十日晴浃旬开霁悦舆情人言巡狩符嘉兆我虑田畴误早耕大吏都称庆时若【呉城二月下旬未雨询之大吏均称本年春雪盈尺继以雨水兼之日内早雾沾润农田并未缺雨等语然经旬晴霁未免厪念早耕耳】深懐惟是念民生逰山玩景其余事示意因之七字成






　　钦定南巡盛典卷十六
<史部,政书类,仪制之属,钦定南巡盛典>
　　钦定四库全书
　　钦定南巡盛典卷十七
　　天章【庚子　浙江】
　　诗
　　入浙江境
　　一水无须更换舟却看両省各分陬南为迎者北为送养俾欲兮给俾求老幼依然非越俗桑麻栉若较苏稠来巡要务此疆切正在海塘固永谋
　　雨【二月三十日】
　　十日晴和略厪念【见近作即事诗恐于南方不宜也】油云忽落雨丝稠恰宜佳节过寒食况是川涂驻防舟不疾不徐利麰麦既优既渥润田畴一端更有怡神者明日应临烟雨楼降防免浙省地丁漕米积欠诗以志事
　　施惠应于始入疆未完积欠合寛偿较之江省数为少【浙省归安等县未完地丁漕白各欵银五万三千九百余两南米四千七百余石仁和等县民借谷一万八千余石均加思一并豁免以纾民力然较之江省银未共蠲免一百二十余万多寡悬殊浙省民俗较良矣】自是浙民俗尚良概与逭除资乐利俾其耕凿冀豊穣即看时雨时景合共黔黎沐吉祥
　　题雨楼
　　只疑瀛泛到云来镜里楼台熟路开四面波光烟雨意无邉春景咏吟材今斯今也昔斯昔栁尚栁兮梅尚梅一读钱家书赵句【楼中有钱陈羣书赵孟頫耕织图诗屏】怆然弗忍更徘徊
　　晴
　　江国常宜雨雨霑亦借晴润暄既时若髙下普资生破晓云犹重过辰曦放晶不无泞縴路何碍畧迟行
　　谒
　　海神庙瞻礼再曡旧作韵
　　阅十六年重巡狩防瞻
　　庙貎洁禋修况逢坍北方南涨益切竭诚仰吁庥遍地耕桑艰让水御潮堤堰愿安秋
　　御碑拱读増钦慕一例勤民不觧愁
　　驻跸安澜园再曡前韵六首
　　观海较前异石塘贴近澜州临因系舫城入更乘鞍熟路原相识名园颇觉寛就瞻任民便雷动夹涂欢沙坍逮北邉数嵗为心悬【塘外涨沙南北坍涨靡常北涨则塘工巩固壬午阅视篓志情形命抚臣每月勘验具图奏报自壬辰春以来沙痕渐觉北坍实为厪念不置】到此蒿増目慙其言涌泉急筹塘与堰懒聴管和对景惟惕息摛辞那复妍
　　安澜易旧名【旧名隅园】重驻跸之清御苑近传迹【圆明园曾仿此为之即以安澜名之并有记】海疆遥系情来观自亲切指示慙【去声】分明行水缅神禹惟云尽我诚
　　石迳虽诘曲歩来那用寻无花不具野有竹与之深磵户开生面泉绅振旧音
　　御书楼好在
　　垂露防韦鍼
　　溪上三间阁栖迟似昔年非图燕寝适颇觉犀尘捐老栝诗中尽古梅静里娟别来十六载可不意为延
　　拂岸柳丝柔出檐竹个修重来亦傥耳昔事忆从头南北涨坍屡【自乾隆戊寅后潮势渐趋北亹恃鱼鳞大石塘及坦水竹络坝为之巩防丁丑南廵时值南坍北涨大溜已向南己夘以后潮复趋北壬午乙酉两经亲阅溜势或南或北迁改不常随时指示大吏添用坦水竹篓防防并有诗纪事】愁欣诗句留【北涨则为之欣坍则为之愁亦经屡矣】即今值愁际那得惬情游
　　观潮四首曡乙酉韵
　　穹塔依然峙迥台十余年别此重来海潮欲问似神者几度东西兹往廻
　　雷鼓云车声应随自宜神物式凭斯设非之二人司是【乙酉诗云伍胥文种诚司是之二人前更属谁见虽髙而语似慢其后北坍南涨至今潮势乃逼近石塘意甚悔之故反前句意】如是雄威更合谁
　　石塘上畧肩舆驻报到未时潮不差【是日潮以未时至】枚客赋成拟阁笔周郎宿寄唤推车
　　流光瞥眼诚云速潮信兹来试揽仍审至竒中至静在一时得句兴堪乗
　　登尖山观海
　　尖山更在塔山北潮所弗及势犹逺以之观海斯则近铁版沙防北成堰【尖山北至乍浦一带向无塘堰因其地系铁版沙不畏潮势冲齧无庸防防】山顶旧有大士宫竭诚瞻礼登云栈所祝安澜佑万民宁图玩景供游眼亭台防缀夫何为然为之意不满
　　视塔山志事再曡旧韵
　　塔山塘入江竹篓以为翼壬午视之次沙涨畧弗逼乙酉诗志幸其后势渐急兹阅三层篓一层已露立【壬午阅视塔山坝工有竹篓贮石下防坝基其时沙涨掩篓四尺许遂命立标以騐増涨尺寸谕抚臣按月绘图奏报乙酉临阅沙涨増至五尺众皆欣颂但坍涨靡常实不敢即以为慰并有诗纪事兹复亲临相视不但所増之五尺涨沙尽坍且三层竹篓之上层已经显露因竹篾年乆朽敝抚藩诸臣另篓换砌于保防虽属有益然切望涨沙之渐増长耳】其何御三秋不啻减五尺前廵所庆幸兹番顿变易扼腕民之艰抚膺吾之责于无可如何敢不筹详悉欲图安垫居遑吝増巩石补偏救弊耳愧无永逸筞
　　阅海塘三曡旧作韵
　　乙酉潮头逼塘退潮沙尚防塘良【乙酉临阅时潮头虽渐有趋北之势而潮退后塘外涨沙较壬午所阅摽志颇觉増长然亦未敢以为慰也】即今坍尽一江水切已愁厪万井桑何日中亹复故道尔时合郡祝同庆神祠咫尺申瞻拜祈
　　佑不遑慙不遑
　　赐随营诸臣及浙省大小吏食即席得句
　　观海尖山返良辰上巳临【是日三月初三】列茵聊食赐曲水异觞斟韶景不孤节轻隂欲作霖能诗者赓韵讵必袭华林
　　命老盐仓上下相地仍建石塘诗以志事
　　壬午视海塘长言曽志事尔时虽北坍塘外尚沙地未若此时甚水竟塘根至老盐仓一带惟赖柴塘峙向亦经亲临下桩目所视沙散弗齧桩条石艰鳞砌【海寜恃塘工为屏蔽嗣因潮近石塘复接石为柴塘然柴不如石之完固壬午亲临老盐仓一带拟昜以石试下木桩苦沙活不能齧桩难于砌石其柴塘向内数十丈似可下桩又皆民田弗忍毁弃因罢石塘之议】移内又弗可遂罢石塘议兹来细周阅未可前言必【叶】柴塘四千丈岂尽活沙寄不无受桩处石塘终可恃【石塘迤上柴塘四千二百余丈未必概系活沙难以受椿因复饬该督抚派委诚妥大员据实逐欵勘估凡柴塘可以改建石塘之处悉令易石毋惜工费俾滨海羣黎永享安恬之福】申命重相【去声】勘莫虑国帑费庶几永安澜为民吁
　　天庇
　　至杭州即事成什
　　夜雨优霑晓犹宻轻舆发驾指杭城石塘且不十分泞已刻渐看四宇晴连垅菁葱二麦润夹途欢喜万民迎行官到絶问
　　安事【向每南廵至石门即奉　　圣母安舟先至杭州乙酉自海宁勘塘至杭问　　安尚有盐官先往为筹塘旧路　　安舟奉　　夀康之句今韶光如昔而承　　欢不再抚景弥觉怅然】俛首无言自怅情
　　恭依
　　皇祖廵幸杭州诗五曡韵
　　要务海塘求永安盐官纡驾歴亲观长堤保固相筹防治省言旋此驻銮俗为从奢宁尚俭政知用猛莫如寛依然
　　温凊前廵处祗助悲懐那助欢【丁丑诗有应博慈顔一笑欢之句】
　　韵玉馆曡乙酉诗韵
　　韵为君子致节是丈夫强春暮叶犹宻月虚影共长别来十余嵗披得满懐凉更爱清风拂泠泠奏八琅
　　登呉山揽古作歌
　　我来余杭驻郡城呉山城中必一登到江呉地尽南界子胥迹古讹堪徴入门石磴拾百级梵宫仙院罗崚大都唐宋旧殿宇頺废今属道与僧可笑最宋南迁后一徳之阁犹传名奸相更希非分【去声】福孱君难托殷宗称坐视中原不复顾朝欢暮乐山水清近辑四库益悉故抚卷为之感慨生揽景讵因畅吟兴殷鉴不逺凛持盈
　　五依
　　皇祖呉山诗韵
　　左俯闾阎右挹湖观民咸欲跻亨衢海陵勒马诚乖甚
　　忘却中原有别图
　　题瑞石洞
　　山以石为骨洞则山之心搜土石常现披石洞昜寻玲珑碪间体立用自愔曰瑞谁所名想有防意深岂其餙言祥徒供玩景临而景亦竒絶葱菁防林岑忆我丁丑来把笔为剏吟屡来屡殊趣悟理则斯今
　　飞来石
　　飞来峰自梵僧识飞来石又谁所称拳峙乍覩无翼至东西相向争峥嵘一之为甚岂可再此难弟彼亦难兄既飞来斯有来处试问来处为何名
　　紫阳洞
　　紫阳书院紫阳洞【紫阳山下瑞石洞俗又呼紫阳洞康熈年间于其下建紫阳书院则因朱子以名之也雍正年间复因紫阳真人所居为立祠盖总以山得名耳】一地居然得两名为道为儒趋各异山何曽与办分明
　　观潮楼曡乙酉诗韵
　　南坍与北涨幻若谷和陵江南岸之近楼如舫以乘畅懐忘景间厪念在栏凭遥指中亹陆通流何日能
　　阅水操志事
　　候潮门外观潮楼闽省水师备阅视列营布阵诚合宜抢风施铳皆精技履水如履平地安爬桅似爬墙梯倚撇捩腾掉逞雄强以此临敌谁能抵己丑征缅因选精【己丑出征缅甸因福建水师于驾驶攻撃乃令提督叶相徳选派二千人统领赴滇聴候调遣】意谓目无全敌矣及至临阵乃不然闻敌礟响先惊死尽欲泗水逺遁逃反累我师救而止【福建水师徒有其名而临阵殊怯是年冬阿思哈乘舟率健鋭营兵及福建水兵贼贼遇贼人抵御乃福建兵一闻鎗响即欲泅水逺遁转赖健鋭营兵管押救防可见全无实用】师回重处示创惩今兹水兵仍昔彼不过演习为美观譬之戏塲一剧耳水师本意岂其然节镇侍前应悉此笑谓江宁将军云汝水师更逊剧拟【近于金山见镇江水师较福建水师更逺不及矣】
　　赐大学士仍管浙闽总督三寳
　　海彊浙闽重幕府简犹难必也知大体宁惟期小安暴除难废猛众得允于寛节相权资理徐归黄阁端
　　赐浙江巡抚王亶望
　　海塘正南涨柴塘费经营既弗差徭横【去声】还资工作成安民先察吏用智务敦诚朂尔无多语直须继父声【王亶望父王师曽任浙江江苏抚藩颇着贤声】
　　赐浙江学政彭元瑞
　　江右两名士【彭元瑞与蒋士铨皆江西人同举进士入翰林有文名而元瑞擢用至侍郎乃因奉职恪勤亦练逹政务非仅以词翰受知也】汝今为贰卿是因敦实行【去声】非特取虚声司此盛文处要当明道衡学脩民自化匪所重词英
　　题毛竒龄三诘三误辨
　　神州书览共咨询【见竒龄序语】三误因之三诘频浙水几曽合浩瀚呉山未改耸嶙峋【竒龄以旧志云钱塘故城在灵隐山下为非援引载籍以驳正之是也其考订亦极博洽但江与西湖中有山以隔之自南屏至呉山一带连冈不断天然限制不能相通若谓在呉山之东潮又无可通江之路山势耸峙千古不改此不待辨而自明者竒龄尚不免费辞矣】迤东信借塘堰固无地安能畚臿循【竒龄又以旧志谓钱塘无地而有水为非亦驳正之诚是今据呉山考之则江湖必不能相通而钱塘城必不在灵隐山下安得有无地之説且果江与湖通为一片则当时筑塘又何以施畚臿乎】千古湖山自不昜竒龄还觉费词真
　　阅武
　　祖制真垂逺杭州驻八旗
　　鸿猷惟慎矣武备可踈之既练仍应阅虽安不忘【去声】危未曽御弧矢【弓矢为我朝　　家法即位以来每率侍卫等较射习劳凡阅武必亲御弧矢示众自壬午年臂痛虽马射如故而罢歩射者十余年矣毎追忆前事不觉恨然】臂病久慙斯
　　昭庆寺
　　欲驻西湖跸先从北岸游过堤门便入忆昔水同流如是金仙礼无须具帙搜闲窻五字咏静室一茶留春到松恒古风来竹亦秋前题石碑不忍更凝眸【壬午诗有慈庆喜恒昭之句】
　　大佛寺题句
　　黄龙洞及此皆镌石佛像彼乃慧开修【南宋僧】此实思浄剏【叶　北宋僧】言迹固已古面相直逾丈在此不在彼大佛斯非爽虽然经有云色见声求枉则我兹所咏去道逺
　　霄壤
　　葛岭
　　葛岭向曽逺望之兹来亲陟笑何为梯山架壑罗楼阁傍竹依松奏管丝遗迹空传苏守咏仙踪那办葛翁祠殊吾观海省方意弗为【去声】嘉斯实惭【去声】斯
　　初阳台
　　初阳台据葛岭巅海日升时可凭眺云栈峻挺费攀登四度来巡初未到【台据髙峻前四次南巡俱未跻陟兹大吏以便途为修治其事已成蹔登揽胜然实慙愧不当矣】即今斫莽穷丹梯肩舆曽不劳陟跻吸华原鄙求仙术摛藻犹深责已思
　　参寥泉用宋韩淲韵
　　髯翁所名泉坐聴泉韵清尔时缅谈禅有情还无情仍此澄澄色不断泠泠声色声胥幻縁名何足重轻不必更言汲聊赏水木明即此寥天一吾更懐庄生
　　夀星院四景用苏东坡韵
　　寒是竹声籁拂扉碧是竹色粗转围髯翁曽此一憩息纶巾还着鹤氅衣【此句櫽括东坡语】色空与翁本无体尔时逸兴应遄飞而何有识前生事【西湖游览志载东坡守杭日入门即悟前身曽到歴言院后殿阁及山石之名无一遗谬云云盖偶然游戏妄语非实有其事也】是谓刻帖徒曽【巴月】
　　右寒碧轩
　　试问灵山泉有无一杯宛尔覩兹夫由来度在汝邉耳笑晋髙僧尚见盂
　　右杯泉
　　止舍乐斯定观离苦自宁语虽传白业理亦契黄庭二水【江湖逺近之景登览皆在目前】常分碧防【南北】不断青弗同苏所悟却似列之泠
　　右观台
　　玉局真称个里人兴酣吟笔扫千军偶然赓韵促归辔佳处留连戒在君
　　右此君轩
　　玛瑙寺有咏
　　葛岭之麓下寺称玛瑙云増华为结搆餙美太殷勤啇力彼民力【寺在葛岭下増餙颇华美询之大吏云浙啇捐修然啇力亦民力以此夸靡求胜转不惬余懐耳】求欣吾不欣率多弗顾去方寸愧思纷
　　题放鹤亭
　　山隂为访隐君坟放鹤亭存旧所闻宇宙一笼何有去和【去声】鸣万古亦堪欣鄙他明逺曽为赋祗此先生可作羣笑我山庄偶曽放【避署山庄有亭亦以放鹤名山向曽题咏】不同道也愧云云
　　吟香别业
　　本是勾留处【是处本故督臣范承谟别业名勾留处自修葺后改今名】后昜吟香所吟香岂其时田田未铺渚白句邈以清苑业頽已乆【叶】葺修因大吏向亦咏之屡循名欲责实不免意为抚
　　诣圣因寺瞻礼
　　皇祖神御殿
　　南巡昔嵗驻西湖
　　神御爰留敬谒趋讵是
　　圣情在游揽都縁民莫切
　　訏谟阅年十五兹重仰歴世百千赖
　　永图防业而安励无忝持盈防巩益防吾
　　四题西湖行宫八景
　　四照亭
　　孤山胜处旧行宫髙下亭台致不同独喜
　　奎章留额梠万方民物
　　照临中
　　竹凉处
　　猗猗夹径矗丛篁容裔烟光接水光我是万几无暇者那能九夏此乗凉
　　緑云迳
　　孤山山眷自成蹊夹迳深林望若迷怪底行来衣履润披云寻緑蔼凄凄
　　瞰碧楼
　　何必起楼嗤背山明湖当面挹披间静中忙笑搜吟者岂若水天上丁间
　　贮月泉
　　一玉乳贮山根印就银蟾若可扪布景问谁得寄想依稀犹道是江村【圣因寺行宫后园相传为康熈年间髙士竒所建】
　　鹫香庭
　　春来新发叶飘萧纵未花时花意标移得考功竺庵句天香鹫岭岂其遥
　　领要阁
　　山环湖面镜光开应接真教无暇哉设使弗能领要者随他物转岂如来
　　玉兰堂
　　玉兰仍自峙堂邉香色无防总净娟十五年前侍
　　赏处不堪回首意凄然
　　题西湖十景四曡旧作韵
　　苏堤春晓
　　十古长堤祗姓苏牧民絜矩意殷吾春风十五重经面
　　摘句能无愧此湖
　　栁浪闻莺
　　声中【去声】丝而复中金闻声难覔见于深圣湖浪接柔条浪暖胜北方早鎻林【北方此时栁方布叶林隂未鎻也】
　　花港观鱼
　　惠庄空论知与否鱼乐由来在港花大辂椎轮原即此玉泉踵事笑増华【西湖新増之十八景中有玉泉观鱼】
　　曲院风荷
　　风荷新牓易荷风曲院嫌他醉颊红【地本南宋之麴院而多荷故有麴院荷风之名康熈己夘　　皇祖御题额易麴院为曲院荷风为风荷】言景文山趣真好【李羣玉诗风荷珠露倾】论名夏帝恶还同
　　防峰揷云
　　倒影防峰俨若垂浮云一片两头披武夷缩地为明圣不异虹桥防客诗
　　雷峰夕照
　　半存窣堵浄慈北久矣羶芗夕照名影入玲珑光上下当年想像八横
　　三潭印月
　　围印千秋满半轮前三三即后三身我来不见潭中影省办非因与是因
　　平湖秋月
　　平湖新水碧扵油蘸入堤杨缕缕柔底更春秋较其月几曽宵景一流
　　南屏晚钟
　　几暇搜防对砚屏霜钟送响一声声鬓霜已改十年貌醒耳清音卒未更
　　断桥残雪
　　十景吟成兴有余断桥无雪雪原如即看四字题名处三白何殊罨翠舆
　　杭州孤山寺再用张祜诗韵
　　防峯连逺岑一岛入湖心不见当年寺徒吟今寸隂葺修较已富俯仰恧滋深吾意讵斯在在乎彼总林
　　六一泉用韩淲韵
　　偶阅韩淲集其名曰涧泉中有咏六一邈然懐昔贤将谓崖石际或有緑字镌寻之乃久无徒以钞本传我适凭清冷思赓韩韵连及考其迹泯把笔増茫然陵谷虽屡变六一名不迁佛宫与禁苑【见韩诗】何异观云烟笑而弗回顾佳境且问前
　　题述古堂
　　畺吏无端述古为栢堂竹阁重【去声】成之柏难更见撑防榦竹昜移栽近万枝防缀却嫌非朴素徘徊只觉惹嗟咨宋苏唐白溯而上未必二人首肯斯
　　栢堂三曡苏东坡韵
　　以栢名堂事缅前于斯谁见栢乔然因知成有那无壊何必居今论昔年太乙宫寜非假相西湖志亦半真传间来三曡东坡韵不异三幡畧説禅
　　竹阁三曡苏东坡韵
　　竹阁即兹然否然香山玉局意犹轩翠筠万古真朋友緑字两言永子孙过客漫寻崖上句行人还指岸傍村春秋十六阅如水孰谓今重续韵言
　　九里松
　　迹创自李唐千载以上亘灵竺所自入讵曰行由径旧新各参半忘年友实称翠葢影张宻云门音奏竞偶憩一字亭怡人古色映欲问十八公谁识袁仁敬
　　上天竺一法喜寺
　　峦谷溯懐抱行行越入深因之上天竺一礼古观音大士无着相众生有感心讹辞订敏政疑案务求谌
　　题法镜寺
　　三天竺以斯称古塔矗神尼峯防莲【神尼塔莲花峯皆寺后佳景】成佛梦谁灵运后翻经咏忆乐天前【梦谢亭翻经台皆寺中古迹】寻竒恰值暮春节题额犹思壬午年【寺旧名下天竺壬午南巡寺僧请赐额因昜今名】防缀微嫌増昔丽【地方大吏以其地为至上天竺所必经畧加修葺因成事不説亦姑聼之】庄严本意岂其然
　　咏三生石
　　灵鹫山寻下天竺三生石宛后门通却传昔友彼僧侣即是后逢此牧童莫讶改头还换面何须赏月与吟风【此语即牧童所歌云】信然仍弄精魂汉【见指月録】未识内空内外空
　　七叶堂口号
　　初祖明留五叶词【一花开五叶初祖逹摩付法时偈语也】忽増其二是谁为香山畧晓枯禅者何亦随声附和之
　　西湖咏南宋事
　　内湖外湖活披南山北山明镜开封失守迁以居弃置中原如弗视长江为堑姑恃防处堂燕雀聊堪比偏安民物置富饶君臣胥忘卧薪矣朝歌夜诩升平春游秋赏穷奢靡即今峯凹水之裔往往行宫见遗址名园弗可屈指数而胡秦贾亦效此湖山一时之幸耳然其不幸应在是孝宗可谓尽奉养何乃身逢不孝子秀王本生太漠然矫枉濮王过正尔沈氏日旦有佳评寜独责贤实至理
　　按沈长卿着沈氏日旦云宋孝宗之事髙宗也嵗朝太上皇于德夀宫时节从幸聚景园七十八十逓加尊号服三年丧不变此特问视之常礼哀戚之恒情耳胡遂以孝谥耶至秀王为孝宗本生父在御二十七年不一加尊号张夫人为本生母薨仅成服后苑何其薄也光宗之事孝宗并常礼恒情不存矣自绍熈三年间六朝重华宫而后夀皇疾不问大渐不赴成服不哭罗防引裾谏而留止肩舆遁去岂孝宗粉餙弥文乏真诚以动厥子耶所论得情理之平非独责备贤者苛求于孝宗也因感西湖南宋时事并及之
　　湖心亭
　　谁云无地起楼台无地楼台镜面开到必以舟限尘逺坐当忘物是云来両峯西峙惟天近三塔南浮倩月倍白髪较添须尚黑撚吟今昔底殊哉
　　漪园
　　西湖何处不清漪围作池园因额之【乙酉南巡始见此园盖倚山占湖而为之因赋诗云一园倚南岭十亩占西湖亦纪实也】一棹不妨重济胜七言耐可乍宜诗鸟衔防防红花片鱼避垂垂緑栁丝早虑侵寻占湖面有闗水利戒频为【西湖十里涟漪鱼鰕菱芡之利取携诚所不禁而民间侵占湖面或作水簖或为葑田或围为池园设过行潦必致无所容而反虞泛溢则水利所闗不可不防其渐曽于乙酉南巡时谕令禁民侵占云】
　　浄慈寺瞻礼有感曡乙酉诗韵
　　依然古寺枕湖涯为忆前巡此祝
　　厘颙愿
　　九旬延圣算岂期一旦别
　　仁慈亦知是处应忘念难对斯时弗溯思鼍鼓鲸钟喧梵贝聼之总觉不相宜
　　咏雷峯塔
　　中峯回暎浄慈峥僧院显严旧有名白业废頺非昔观【去声】黄皮突兀至今撑诗词谁继林和靖图畵犹存莫景行窣堵漫嫌留半截应知全体个间呈
　　小有天园
　　小有天园吾所名既窈而深复明浄别后忽忽十五年傥此重临宛熟径为堂为阁为林木一一含晖碧波暎入幽得逈复开豁眼底西湖呈逺镜循名那复无情防而实非因畅吟兴譬之人心祗方寸中有天焉呼吸应操之则存舎则亡吉凶所闗在敬胜园较方寸斯大矣游衍敢忘曰旦咏
　　虎跑泉再曡苏东坡韵
　　石罅喷花雪飞上跑传有虎威灵仰性空大徳既居之何愁无水烦神掌古藤乔木蓊蔚间重来试一聼清响玉局险韵一再赓亦曰非想非非想
　　开化寺
　　月轮山顶开化寺建置传因南果园【开化寺本呉越钱氏南果园宋开宝三年僧延夀开山建六和塔以镇江潮绍兴间僧智昙重修】几度废兴法如是一时瞻礼佛无言浙江永镇潮和汐南海同风与旛【广州南海光孝寺初名诃林梁天监元年智药三藏自西竺国移植菩提一树于坛前唐仪鳯元年六祖慧能祝髪树下因风飏幡一僧云旛动一云风动六祖曰风旛非动动自心耳后人于此建风旛堂至南宋改为光孝寺】少坐便应移跸去欲勤实政异空门
　　瞻礼六和塔作
　　六和四度临两登【辛未丁丑】罢其两【壬午乙酉】况阅十五嵗七旬年已长何必学少者言登斯技痒然吾别有防登取一时赏弗登意无尽江天原豁朗岂系百丈髙试以昔题想初地此坚固二谛俱融象三明通浄域四谛罗寳网五云扶盖耸六鼇负戴奘七寳庄严毕【以上七层匾额皆辛未初登所题】共演舌长广登乎弗登乎且咏诗瞻仰
　　云栖寺三曡旧韵一律
　　一径入深万竹青洗心奚借有溪亭已知古佛坐而待寜在梵经诵以聼本分僧规喜淳朴不尘山色镇凝停董家真迹欣重展【寺藏董其昌书金刚经真迹毎临展阅于今五度云】怕抚知他笔擅灵
　　理安寺
　　溪涧回环径不寛到来精舍暂盘桓泉临法雨毛髪鉴阁坐松岭衣袂寒【法雨泉松岭阁寺中二景也】唐宋遗踪颇可考人天显应漫从开理安传自理宗定其代偏安理岂安
　　赋得春风扇微和【得巡字八韵浙省召试题】
　　淑景方回律东风正扇春冲融微送暖澹荡恰依旬虽具吹嘘午全殊栗烈晨天心昭爱育物意畅和訚悠飏含生卉动揺觧冻沦能言绕树匝自舞歩檐巡催放非催谢冶新亦冶陈常懐管仲语欲拟被诸人
　　丁家山口号
　　寻胜宛来胜处停依然石白与蕉青底须宾主较形似假相【去声】何妨寄所丁
　　龙井八咏
　　过溪亭
　　不过原来有溪在过而弗觉并溪无前三三后三三者应笑今朝又过吾
　　涤心沼
　　泉能为涤心为所心所泉能两孰真欲起辩材作转语涤之一字属何因
　　一片云
　　云依石则石为主石似云斯云作宾个里由来无定法打成一片是何人
　　风篁岭
　　横岭中分南北云筼筜夹道翠氤氲经过不觉衣裳湿清籁犹从天半闻
　　方圆庵
　　述古何须称辩材笠庵聊尔与徘徊天圆为覆地方载试问谁能出此哉
　　龙涧
　　乳窦淙淙出石罅石栏围处作天池适来谷口看飞瀑谁识防从脚底斯
　　神运石
　　杰立昻然似伟人运来闻説力由神东坡被服夫子者不语可曽此辨真
　　翠峰阁
　　层甍逈据最髙峰十五年重此迹踪依旧青山緑水里去来今者覔何从
　　留余山居
　　山居南山隂松竹何森森熟处自难忘乗门聊一寻植物既潇洒峙物仍林岑时有激湍鸣盖縁静不禁曲中宛得路尘外足畅襟绎兹両字题悠然获我心应为穷理思讵祗揽景吟
　　登凤凰山澄观台作歌
　　凤凰山今杭城外宋代却在禁苑中尔时偏安忘恢复嬉游泛索多行宫屡经兵燹率頽废断垣破础犹或逢乙酉之春南巡浙大吏缀景稍兴工成事不説因亦聼究之总觉欿于衷髙台澄观我所额江山胜揽豁心胸讶到水晶宫观表【乙酉登澄观台之句】昔年清兴防以重呉兴真有子昻迹罢往恐妨桑与农【湖州有水晶宫古迹即郡城南楼也因赵孟頫溪上玉楼楼上月清光合作水晶宫之诗得名孟頫并自号水晶宫道人予旧题此台以水晶宫相拟故附及之先是地方大吏以湖州太湖溇港闗系数郡水利臣民盻望临幸指示本欲允之前嵗秋浙闽总督杨景素入觐以图様呈进计程应多数日且闻縁道有碍农桑遂罢其説而溇港之水利则令督抚率属安为濬治】
　　慈云岭
　　梁时兴建识涒滩十六年过此重【去声】观为忆曩时兹掖
　　辇怆然俯首秪余叹
　　敷文书院三叠旧作六韵
　　乆矣别书院重修时对文载咨尔多士何以称【去声】尊君值此兴学际应思课读勤虚车凛有戒实地鄙无闻雅正原非餙清真不贵纷他年栋梁器兹日蒯菅羣
　　清涟寺观鱼四叠旧作韵
　　依旧清涟寺别来十载余迅诚庄梦蝶知笑惠论【平声】鱼乍凭【去声】奁开镜还欣槛倚裾泳防随所适潜跃任其如物意叅理趣新题接旧书鳞中足智者谁试钓竿欤
　　紫云洞
　　黄龙【洞】帯左栖霞【岭】右牝洞居然据路中未可鸣鞭过弗入春风坐似拂秋风
　　黄龙洞
　　山阳迤逦至山隂古洞黄龙此重【去声】寻峦谷峭间歩由迥竹松森处望延深依然石佛礼当面何有金经悟入心移自呉兴慧开剏【见西湖志】徒遥题句罢登临【宋淳祐间有僧慧开初説法于呉兴之黄龙山后卓锡于此洞因得名洞中石佛髙二丈许相传即慧开所凿呉兴虽有慧开古迹今既罢吴兴之行仅惟遥咏耳】
　　飞来峯四絶句
　　西天竺与东震旦大地三千一掌平宇宙以来便有此寜资慧理始传名
　　珑峯里﨑岖栈熟路之中展歩寻以世语形容弗得虚空体现妙明心
　　嵌岩梵像无央数闻説镌成自大元【西湖逰覧志云壁间布镌佛像皆六代遗迹而传闻以为元梵僧扎穆扬拉勒第所凿扎穆扬拉勒第发掘南宋陵寝且以贪淫获罪其遇恶园多盖由元季袒纵梵僧所致至凿佛石其善縁亦不可设也扎穆扬拉勒第作杨琏真伽今译改】福业祸因齐置却景増万古防秪园
　　岰防竒峰烘翠烟缓寻诡径意祺然阅兹常住威光里弹指顷过十六年
　　题灵隐寺
　　灵隐昜云林
　　奎章嵗月深【寺旧名灵隠　　皇祖南廵时昜名云林寺额即　　御书也】名从工部借诗忆考功吟讵必频赓韵那无一写心偷闲成五字佳境向前寻
　　四和
　　皇祖灵隐寺诗韵
　　峯八飞来路玲珑复﨑峨即看佛宇富应识
　　祖恩多春物鬯阶卉山云润壁萝岂期十五载仍此一相过
　　韬光庵再叠旧作韵
　　重寻幽谷入筠林歩歩非尘得得深佛宇不期行以到诗情相与酌而斟松声泉韵近宜聼山色湖光逺豁襟此是天龙一指处去来今那覔从心
　　逰普圆院
　　永福资严屡易号兹仍溯始普图称峯标石笋陵云独
　　泉冽金沙落磵层苏【子瞻】赵【阅□】逰踪寻已冺屠【隆】徐【基】题额见何曽重看修葺供吟眺未识予心益愧増
　　按此院开山于刘宋元嘉时至石晋天福间顔为普圆院又名资岩南宋咸淳间改为永福寺资岩无所取义寺何资于山岩乎意谓西湖志误书严为岩遂以讹传讹耳盖父谓之严君作寺者必因资其父之防福遂以资严名寺耳且雷峰塔下别有显严院亦即作寺者取显扬其亲之义足为资严误岩之证虽梵书有庄严之语但单书严则不成文佛以慈为本无所用严也因为订正竝识于此
　　杭州启跸回銮之作
　　胜逰亦戒泥防情适可言旋启跸旌九日快情一夜雨几章清咏二编成【南巡时率以三本书之自京起程为一本自入江南至西湖逰毕为一本今自杭州回銮则第三本之首篇矣】山明水秀诚欣我蚕事农功恐误氓筹度柴塘教易石【入浙江境即先至海寜阅视塘工见绕城石塘内有工二十余丈及杭城东老盐仓处有柴塘四千二百余丈虽现在完整然究不如石塘之巩固命督抚据实勘估改建石塘俾滨海羣黎永享安恬以副予先事务筹保爱元元之意斯实巡浙第一要务也】保民计不负兹行
　　雨【三月十三日】
　　南国多逢雨时晴是此春【江浙素多春雨今嵗自入江南境即时雨优霑至苏州乃晴将及旬入浙境复得优泽至杭州又晴将及旬兹于启跸回銮前夕复被渥霖至今日卓午方止傍晚遂快晴】优霑已盈尺及节正依旬佳处罢游务良田起垦畇更因望齐冀渥泽可叨均
　　晴
　　春両既优渥春晴亦载阳苗而秀滋麦柔以穉宜桑川路徐轻橹陌谿出懿筐勤劬逮妇子谁曰乐江乡
　　嘉兴道中作
　　去时桑叶未抽齐返棹桑隂緑覆低正是蚕忙此乡最未宜归舫更教稽
　　填潭积土有谐传【茶禅寺呉越时为保安院宋改景徳禅寺又名三塔寺壬午南巡时赐今名相传寺基为潭不利行舟来往唐僧行云填土起塔镇之因以名寺土人相沿之説如此】三塔而今尚峙然僧侣向曽迄题额与名遂举赵州禅
　　龙井昨才述桥事嘉禾今复识堂名【苏轼访文长老尝三过湖上汲水烹茶后人建堂因以三过名之在府城西南】再斯可矣三仍在玉局居然未忘情
　　已収宿雨烟未泮写景传神更咏诗今日晴明异名实直教舟过恐程迟











　　钦定南巡盛典卷十七
<史部,政书类,仪制之属,钦定南巡盛典>
　　钦定四库全书
　　钦定南巡盛典卷十八
　　天章【庚子　江南　山东　直隶】
　　诗
　　回跸至苏州即事有咏
　　舟舣鞍凭路不賖【回跸至苏即舣舟由葑门按辔入城路较近便】扶携瞻弗禁諠哗廿朝曰别本非别四海为家即是家信宿驻銮憩扈从片时摛藻咏清嘉岂无余意因民恋政务程期肯或差【计程至江寜即应阅兵试献赋诸生又钟山谒明陵徐州则阅黄河到京后又有殿试防馆朝考引见诸务并　　北郊大典均定有日期难以改易虽民情依恋欲多留数日不得也】
　　髙义园
　　七百余年地天平尚范家林泉寜彼爱景概致予嘉树即交让树花为能忍花舜之徒是矣循路喜无差
　　白云泉五叠白乐天韵
　　白云复此俯岩泉聊趁春逰片刻闲一十六年消底事淙淙好在滴其间
　　上方山楞伽寺
　　上方结精蓝自因境清静金仙所宜居开士所宜领而何起楼防用以供玩景前度盖已然重来益修整小坐意为恧岂合方之省虽云弗劳民却近逰观逞质诸两足尊亦恐弗相肯
　　石湖八絶句再叠王宠题周臣画箑头韵
　　别久斯当意切怜石湖烟景宛如前画屏静展翠濯雨玉镜平拖朗映天
　　东村笔趣足风流气韵兼之若动浮山霭欲开下归鹤湖波防破起飞鸥
　　参政当年别业开讵知今日有楼防前畨乙酉今庚子防缀嫌他备两回
　　雅宜七字似天成题箑风生动揺【去声】轻即境即诗相印证不差些子是神情
　　风和日丽飏防丝步辇徐教画里移唤雨隔林聼鸠妇闯波跃藻出鱼儿
　　峡瀑淙池半畆强镌题两字势飞翔【海潮庵后石池半畆镌题石湖两字于壁上石湖之名盖始于此非谓山前连太湖之湖也】不知者谓太湖尾错把行春借作梁
　　鸣鞭问景向城归【由石湖还苏城防骑可达不必掉舟】不必牙樯引防丝西望灵岩山顶寺只余塔影挿云防
　　室岂维摩天雨花兴防归路踏平沙最怜接踵骈肩者翘首欢心仰翠华
　　漪澜堂再叠前韵
　　玉局当年题此堂重来试阅镜中光过眸嵗月真无住漪面波澜亦有章绕砌不妨任清浊随流那复计圆方促成七字言旋跸恐就瞻民久长
　　若氷洞
　　流出为池方为圆溯源氷洞得淙泉濯清因识具深义六一成之含地天
　　雨【三月二十日】
　　旋跸舟行正值闲呉云宻幕逺峯鬟巧其晴寄江天外沃朕心滋麦陇间谀颂厌闻娱上下恵鲜益切悯惸鳏溟蒙中里敲吟罢回望九龙失却山
　　舟过扬子至金山驻跸作
　　巡銮将次至金陵一宿程留浮玉仍【向幸江寕自丹阳城霞阁舟行过扬子江驻金山一宿次日渡江遵陆驻龙潭兹仍其例】风顺而平送舟速江恬以静不波兴布隂树叶饯春张【去声】似绘山花望夏増拱读
　　穹碑今溯
　　昔【金山寺防刻　　皇祖御制奉　　皇太后驾临金山碑记辛未嵗予亦制有恭奉　　圣母驾临金山之记今风景如旧而触目萦懐只増感怆耳】无心问景慽难胜
　　句容道中作
　　遵陆大江邉衢平直似所欣宜北马乃觉胜南船麦穂秀将寔菜花开已全三茅曽不问我意匪求仙
　　雨【三月二十四日】
　　驻銮见雨落作解听雷鸣真是如人意自然宜物情飞檐垂瀑响虗砌受盆倾仍有非常愿愿兹达帝京【三月十二日京师得雨二寸余未似此优渥也】
　　晴用前诗韵
　　渥雨入宵止庭柯干鹊鸣利秧浸稲种饱穂喜麰情尘静沿峯转谿喧赴涧倾栖霞喜停跸指日到南京【于栖霞信宿驻跸拟二十六日至江寜】
　　慧居寺叠乙酉韵
　　精蓝据向阳熟路到曽常风静乃旛动禅圆而戒方寺原超下界僧自富斋粮试问出尘地可真选佛场爱他别室逈却尽纳山光
　　赐额慧居改【寺本名隆昌在寳华山梁僧寳志驻锡于此圣祖南巡　　勅改慧居寺　　赐御书额】千秋名永扬
　　驻栖霞行宫即事有咏
　　于斯有宿因心境两无尘树色自太古山花又好春壶中仰天镜座底俯泉绅一瞬十六载今来忽七旬
　　题栖霞十景
　　长江为带曰山襟摄养寕因药草寻幼挈老扶铺跸路惬予一十六年心
　　右栖霞山
　　行宫之内最髙处髙处得泉他鲜同滙作清池鉴毛髪诸峯围印影玲珑
　　右玲峯池
　　竖峯万古矗嵚嵜髙阁仍兹偶对之太白香鑪咏瀑布一时日照想然疑
　　右紫峯阁
　　过眼浮光迅若驰重兹书舍万松披山房设果刮目待犹昔人哉暂自知
　　右万松山房
　　入自防茸得以深豁然开处见天心天心原在人心里应向圣经章句防
　　右天开岩
　　防幽最喜得居宜逺郤俗尘引静思雅合付之僧绍辈千乘万骑此何为
　　右幽居庵
　　诡峯揺刖复峆呀铺谷倾崖蹙浪花是水胡然今不泾山灵直欲傲江巴
　　右叠浪崖
　　一无滓印空澄山脚泉歕珠颗砯凭揽不殊昔年况剔疏犹忆尹家曽【江搃摄山栖霞寺碑称尹先生记曰山多草药可以摄养故以摄为名云云此泉复经前督臣尹継善疏剔亦今古因縁适相同耳】
　　右珍珠泉
　　桥以虹称溪以镜借来幻喻却成真因思世上号真者何一而非幻所因
　　右彩虹明镜
　　阇黎公案底须删又见岩云布徳山空也色乎难着语彼英英者只闲闲
　　右徳云庵
　　登最髙峯作歌
　　縂斯一摄山峦壑分伙而皆朝宗顶如佛螺髻妥凌晨肩舆陟紫峯【阁】万松【山房】幽居【庵】循径従竒松诡石太古宗槎枒诘曲披防茸豁然开朗神心泰是乃造极髙之最落星以为襟长江以为带摄兮无所不包含小哉采药养生谈是时天风拂嶃嵒峭寒切体旃衣添牛头一带俯视南此为足底彼峯尖孰能乘天风驾鸾骖消万虑于华岩六朝往迹诚其纎
　　白乳泉试茶亭用皇甫曽送陆鸿渐栖霞寺采茶诗韵
　　石壁书六嵗久莓苔生【见明盛时泰摄山志即白乳泉试茶亭六字】适自髙峯降遂縁曲栈行小憇笠亭幽慢试云窦清曽羽茗迹邈兹复传其声
　　题太古堂
　　就山以搆堂堂岂如山久斯堂固今为山实太古有居然堂占之寜渠非享帚名山意若云复久待可否
　　武夷一曲精庐
　　言胜彼以山是独胜以水水亦非浩瀚一曲斯足矣渒挂崖口澴瀯围砌齿武夷我岂见想或有同此因思世间物何莫非名拟
　　春雨山房对雨
　　山房号春雨昨至乃晴明适自山逰回山云四面迎徐霏乍急阵檐泉遂霔声峯姿及树态隐现万变生珠帘垂八鳯笙奏六霙把笔坐山房佳哉善循名既云践其实便可以时晴
　　晴
　　快雨复时晴润暄欣适平行宫背北麓晓驾指南京巡狩巡所守观民观我生幸逢诸事吉惟益懔持盈按观九五之象朱子注之曰人君观已所行不但一身之得失又当观民之善否以自省察如是则君与民为二非一体而自省察之语亦属引而不发以余论之君与民本一体民心之向背宜观也民风之善恶宜观也民生之治乱宜观也是此三者皆观民之要而其余宜观者不可屈指数然此三观皆应观已之所行有以致之若曰观已之得失又观民之善否是朱子所谓话成两橛而非一体矣因用象语故阐其义如此
　　燕子矶即景
　　岩径度舆轻尘消泥不生畅观縁造极快意是新晴栁絮殷勤舞山禽自在鸣长江静风浪来往任舟行
　　逰观音山永济寺
　　一带山崖依大江栖岩萧寺若吴艭下临无地意无住上睇得空心得降何必孤舟錬铁锁【俗称铁锁錬孤舟】恰如破浪挂筠防普门明示法惟识【三界惟心万法惟识又惟识故声色摐摐出指月录】即境何妨声色摐
　　驻跸江寜三叠旧作韵
　　重临白下古名区讵只逰观清跸纡因以兴亡吊吴国终当形势逊燕都江河入画神俱秀草木当春意转苏万姓随銮分左右恫瘝欢悦与之俱
　　题明陵口号
　　佳城三里近都城举眼可瞻檐与楹彼子孙如无心可有心叹彼若为情
　　题灵谷寺
　　龙蟠因独据象教以重迁莫辨兴国迹【宋时是寺名】却殊开善縁【谓明季因建陵移寺亦即梁时寺名】昔新今复旧空是色非禅小憩凭舆去钟声林外传
　　赋得日华川上动【得晖字八韵江寕试题】
　　春旭初升晓晴川先受辉腾光才旳防送暖向熹防平浦波轻闪深潭渊未晞隂阳山异号【山南先见日为阳北为隂水北先见日为阳南为隂】南北岸分圻晃朗惊鸥宿迷离起鹭飞悬华时上下耀藻乍依违轮驻羲仲驭锦披织女机拈毫咏浮景睾想谢元晖
　　阅江寜旗兵
　　诘尔方行寓觐光阅兵江表武维扬防风不动旌旗肃晓日偏増组练煌问俗此时思继述驻防
　　当日意深长毋防尔祖国之荩御侮曽兹随豫王按豫王执明福王平江南其功不可泯戊戌春有防申雪罪愆并复其旧封号配祀
　　太庙凡以旌前示后励我宗潢而彼时随王折冲御侮皆我八旗子弟兵今兹驻防江寕者或尚有其曽元也鸡鸣寺
　　阅武有余暇寻山试胜防云梯登百级月宇豁双眸普济【寺塔名】仍瞻塔凭虗【寺阁名】亦倚楼孳孳善与利语忆子舆留
　　逰清凉寺
　　清凉山上清凉寺缩地五防为建康【清凉山本山西五防山名不知何代亦名此山一统志无其名惟于石头山附载之】立字安名曷有定春风秋月自其常禅枝笼宇布新叶慧草当阶发古香左市右江都入揽不堪前代论兴亾
　　朝天宫
　　宋时天庆此朝天易后名因洪武年道侣何须问修炼吾心原不慕神仙幻哉法术干星斗逺矣元言留五千朝贺习仪曰于此【见一统志】思量殷鍳意防然
　　命大学士阿桂总督萨载同勘陶荘黄河及入海口事毕复命诗以志事
　　久闻海口淤议论纷聚讼实无善治法未可漫试用复闻决隄后【海口淤塞外间颇有浮议逮四十三年仪封与时和驲先后决口议者益复纷纷而又寔无疏治之防及河工合龙后大学士阿桂赴行在复命因命与縂督萨载前赴云梯関外履勘黄河入海情形以便筹辨】溜自涡河縦徐州下流微旧河乃多空适值清水壮刷深海口送一亦一利却反资川降【叶】今者河初复善后事方众新河俾开寛夏涨度可容【叶】云梯関以外东注实无壅【阿桂等勘毕海口复奏云梯関外水面比两岸低丈许海口外滩比现在水面又低数尺寛至三百六十余丈河水东注并无壅遏无庸亟筹更易海口云云盖前嵗仪封河决溜从涡河而下适值洪泽湖水壮盛借清刷深海口是安岳河南虽被灾而黄河下防转得利益矣】马港接西隄自属分提封【阿桂等又奏马港河有残缺旧隄二道东隄长六里余西隄长二十九里余虽在云梯関外但上防为腹里民田毎遇盛涨即虞倒漾请将西隄残缺及接筑无隄处所聨至北潮河西岸民堰以御倒漾自应知此筹画】其二套以下宜留分泄共【二套以下由北潮河入海处所路防势顺设遇漫溢正可分泄盛涨宜留以畅逹尾闾无庸更行办理】建闸转不必与水争利閧【云梯関外原不必与水争地阿桂等所请添建闸坝以资启闭之处谕令停止】滩地保无溢豁粮切瘝恫【二套以下分泄盛涨则马巷河隄东滩地即不能保无漫溢其应徴减则地畆钱粮并着萨载等查明奏请豁除】大端既以示推行善叅综巡方非徒来安民切深衷【叶】
　　江寜故宫城歌
　　江寜故城凡几移秣陵冶城纷难考建康防城即在兹无过左右淆里表【一统志江寜在秦汉为秣陵孙权都此改名建业又旧志建业故城在吴冶城东厯代沿革名既更而地亦屡移防城在元武湖侧舆地纪胜防城本吴后苑城晋咸和中修缮为建康宫又建康志今胭脂井至髙楼基二里即古防城地虽陵谷变迁地名屡易然縂不出石头之左钟山之右大江之南牛首之北而已】率因世逺年已湮以讹传讹殊不少只有紫禁及故宫朱明迹近还堪讨然而殿阁无一存惟在柱础埋烟草至元拆木输大都【旧志宋行宫在京城内大中街元至元十五年拆故宫材木输之大都遗址仅存二十三年改为御史防至正十六年明祖建府于此后改筑皇城于东偏称此为旧内是故宫之一变也】永乐重运燕京道【明初筑紫禁城营立宫殿当钟山之阳规制颇宏整俗传永乐迁都时运故宫材木于北京若元至正故事金陵宫阙遂鞠为茂草是故宫之又一变也】午门斗城余雉堞皇极殿瓦双防倒福王覩斯应椎心卧薪恢复犹难保【福王虽都此播迁之后一切荜露殊无朝庙规制也】而何耽乐信奸邪乃叹优人艰致好豫王得之未费力【福王监国南京不思□戈尝胆以图恢复而乃信任马阮惟声色是耽以致沦胥莫救时豫王乘雾统兵渡江援师悉溃福王夜奔太平执至南京其取灭亾良可叹耳】荒凉岂縁兵燹扰即今城内驻旗兵尚觉空圹多溪沼凭舆小住吊兴亾鍳戒虑深非藻
　　江寜旋跸驻龙潭行宫作
　　巡狩无非事者然要于胜处戒流连金陵诸务既云毕【观民省俗阅武谒明陵考士子诸务皆毕】容水一程适可旋殊昔摄山驻以豫【向从江寕还跸必仍驻摄山一防次日至金山程将百里兹改驻龙潭次日较近二十余里】图今浮玉到为便怯行百里近廿里自觉鬓眉已长【去声】年
　　渡江至金山
　　未至摄山驻省余廿里程宻云将作雨晓日忽开晴垅麦向暄秀野花得意荣金山到卓午风静剪江平
　　金山妙髙防再和苏东坡韵
　　乙酉昔登临契濶今庚子今昔诚瞬息南巡数千里逰豫为侯度无非为民耳是日渡江回风平浪不起金山仍一宿拾级登防砥曰防而有屋瓯砚洁陈几因绎妙髙义苏句香沁齿上则碧寥天下则汪洋水妙髙合相观借问非乎是尔时谈禅句非活亦非死【禅门问答有活句死句之殊见传灯录】
　　再题文宗阁
　　四库全书钞四部八年未蒇费功勤集成防萃石渠者颂贮思公天下云今古英华率全荟江山秀丽与平分百川于此朝宗海是地诚应庋此文
　　再题大观堂
　　渡江北上此维舟信宿仍教两日留花事南邦未云谢树隂夏院已加稠观民观我中心忖【近诗有观民观我生之句意以民心向背民风善恶民生治乱皆应观已之所行有以致之是为君民一体详见前按】曰旦曰明逝水流一再题吟泐斋壁自思结习可防不
　　大观堂对雨
　　终日云疎宻非烟是雾蒙湿衣看不见盈手润原同问政仍余暇巡方半蒇功平山罢防舫付与咏思中
　　再题文滙阁
　　万卷图书集成部颁来髙阁贮凌云防心妙趣生清暇扑鼻古香领浄芸身体力行愧何有还淳返朴念常勤烟花三月扬州地莫谓无资此汇文
　　过金湾六闸书事
　　车逻及南関金湾之上首防涨仍恐弱筹及六闸口然皆治标计治本计则否清口定水志此事在壬午【叶壬午南巡时亲临髙堰酌定视山盱五埧之志预开清口东西二坝以泄湖水为釡底抽薪之计其五埧封土不令轻折下河十余年来遂获连稔】釡底诚抽薪下河获利久戊戌河决秋洪湖不能受无已开五坝【戊戌秋河决仪封下防入洪泽湖宣泄不及无已启山圩五埧归之髙寳诸湖又以次开南関车逻诸埧归之下河幸彼时髙堰无患下河早禾又已收晚禾补种无多未致成大灾】盛涨由是走髙堰幸无害为以渐非陡下河灾虽防对民心自咎即今庆河复此事或希有底绩无良方救惟増丑
　　过车逻坝
　　往南过坝时大河尚未复还北兹过坝故道归黄渎未复盻速复日夜问奏牍【仪封未报合龙前日夜询问黄河水势入江南境之信随据萨载连次奏报黄水入江南境及至徐城水志长水丈余始知黄河归故道矣】归故筹归后夏汛防三伏然因定水志【自壬午酌定山盱五埧水志不令防折车逻等埧常封固下河遂连嵗获稔】山盱守以笃戊戌秋河决注淮势甚酷无已始开兹轻重权惟恧【戊戌仪封决口料黄水定由淮入洪泽湖不得已始启山盱五埧以泄盛涨逓归下河幸早禾已收晚禾补种无多不致成大灾彼时权其防重不得不如此办理也】其余率封土十年九遇熟然此幸而中【去声】戒骄谦自牧
　　五依
　　皇祖阅河隄诗韵
　　洪湖赖髙堰厪念在深宫费那惜官帑虑惟慙术穷黄流幸北徙清水畅南通【自陶荘开放引河又筑顺黄栏黄二埧挑逼溜势黄流幸已北趋其恵济祠一带昔时迎溜顶冲处所今则清水畅流至彭口始防黄东注矣】救补偏耳终艰永逸功
　　洪泽湖五依
　　皇祖诗韵
　　碧净连天万顷虚隄功咨度立观徐【回跸渡黄临视髙堰及清口东西埧工据萨载绘图请将三堡六堡等处卑矮砖石工加髙余以砖工不若石工经久自应一律改建石工逐段分年修筑以资巩固因令再行确核期于永逺安澜即多费帑金不惜也】可怜渔舫谋生计不避风涛此捕鱼
　　陶荘
　　河神庙瞻礼
　　春仲渡河日瓣香敬祷申何期即翼旦
　　佑沭明神【仪封决口合龙后阿桂至行在面奏十一日仪封金门尚濶三丈水深十一丈余至午时南埧埽根北走兴北埧接连随填压稭料不三四刻立见断流而埽底亦无翻花过溜机縁巧合因败为功此寔二月初十日渡河瓣香防祷之次日也　河神黙佑诚神速矣详见所作河复记】南坝忽移北无心自合唇崇祠纪
　　鸿贶惟益励防寅
　　渡黄河作
　　越角呉根诸务成大河返渡礼
　　坛棚幸逢今日全殊昨又见黄流得防清【二月初十日渡黄有渡黄如渡清之句盖彼大河尚未复故道云】息浪寕湏称浪细无风真不啻风防
　　天恩
　　神佑钦承处自问何修益屏营
　　命嵇璜萨载往徐州勘应添石工诗以志事
　　徐城经三临无非民务急土工及石工次第筹详悉【丁丑壬午乙酉三次南巡均至徐城阅视次第筹防其河南岸既添甃石隄而北岸土隄则戊寅夏命刘统勲来徐相度议筑者起自大孤山至苏山以御漫流而束河势两堤既成城郭田庐均资捍卫】凡缓可待者拟翠华重出其工在城西石隄于彼毕欲接至韩山条石易一律【自周家荘石工起至韩家山灵神庙四百三十丈地当徐城上防本拟一律椄筑石堤以工可缓欲俟重临指示故待至今】庶可恃无恐黎民安井邑前嵗【戊戌】秋异涨徐城危岌岌上防决仪封此幸保无失【戊戌秋黄水盛涨徐城势处危险因上防仪封时和驿决口全河归注贾鲁涡河由淮入洪泽湖故此地幸获保全然不可不亟筹巩防之防矣】是不可再缓前议应循缉独是陆程遥来往百六十【自朝荘牐至徐州陆路往还百六十里】众应万骑随已亦七旬及因之罢亲莅慙非励无逸而斯事体大部臣家声习【嵇璜乃前河臣嵇曽筠之子习闻河务且亦曽为副搃河因命防同萨载前往勘视周家荘至韩家山一帯应河石工搃期永保安澜不惜费帑也】督臣夙治河情形审所必同往试经营复命重勘挹费帑非所靳安澜吁永翕
　　寄题黄楼四叠苏东坡韵
　　前年河决不忍説冲隄洚水滔天发下注贾鲁傍四溢直达防亳洪流滑屡筑屡頽嗟无计诸臣泥立湿衣袜【前嵗仪封决口屡次堵筑至合龙时毎被冲塌在事诸臣劳瘁河干甚至原任叅将李永吉随埽落水冲入回溜遇救生船登岸因赏给花翎复还原职】滙入五湖畧澄澈委输洪泽欲呀呷为思长此竟安穷引河加寛聚镢锸【阿桂等奏埧工屡被冲塌究以引河未能全掣大溜之故今拟自黄家荘引河中叚起于已开丈尺外再行尽力挑寛使其不待冲刷即可畅逹因允所请即令调集人夫上紧开工务于挑汛前蒇事】是或釡底抽薪防瘒瘃夫工最怜煞徐州旧河成细渠空有香灯走神刹黄楼大异东坡时下俯来往橹声轧即今河虽复故道犹厪灾所饥馑压徐城儌幸未被沴岂对此防彼疵齾赈穷逭赋縦亟恤那更余力畜鹅鸭四畨险韵勉四叠兴异老苏托泛霅
　　河复
　　东坡咏河复乃复澶渊彼我今咏河复实复徐城此尔时虽曽入淮泗旋即堵闭仍北酾所以东坡次年晏黄楼【谓东坡九日登黄楼事】椘舞呉歌把琖喜【櫽括苏句】自从绍熈南入淮经徐夺泗多年矣此实故道要亟归天然合龙真幸耳【阿桂奏二月十一日合龙时南埧埽根忽向北走与北埧接连随填压稭料不三四刻立见断流而埽底亦无翻花过溜遂以蒇功此实天助　　神佑非人力也】诚谢诚畏诚敬防以云诚感诚堪耻
　　按苏轼河复诗序云熙寕十年秋河决澶渊注钜野入淮泗彭门城下水二丈八尺盖彼时黄河正道在澶州大名及濮郓滨棣诸州其至徐州亦如近戊戌河决之由贾鲁涡河五湖之入洪泽耳又统志称今之河淮并为一渎自金明昌始金之明昌当为宋之绍熈尔时宋虽称侄于金而南迁之宋社故在也金之与宋只可比为南北朝而非一统且此地亦非金所有当称宋绍熈五年河淮并为一渎又元时河径徐州与泗水合则淮泗乃今日之经流而徐州为河故道亦久矣独是熈寕时河复以澶州大风终日既止而河流一枝已复今仪封决口已一载有余而合龙时两坝天然巧合片刻收工岂非
　　神灵黙佑非人力所能与乎既详见河复记因感熈寕河复之事并识于此
　　过桃源二首
　　桃园明季譌桃源斌髙曰同畊古道存一再审之无其事知仁观过昔曽论【辛未过桃源时髙斌曽奏此地畊者鸣锣集众通力合作犹存古风且于隄旁呈覧及丁丑壬午两经其地俱未见复一再问之督抚皆云实无其事盖通力合作即同养公田之説人心不古岂能行之今日髙斌非欺予者想受人愚耳前乙酉诗故有观过知仁之论云】
　　北来麦穂绿董黄翻浪风闻饼饵香陶记寓同无何有便移此地亦何妨
　　雷雨【四月十二日】
　　清晨西南风细雨落旋止晴转西北风倐忽大云起南北气殊有是哉南风雨止北雨来阿香推车殷其雷运河接上银竹皑流离顿挫势莫拟极量竖洒还横排是时安福【御舟名】閤闾坐两岸万民纷右左举香瞻就雨弗避船斋入憩夫岂可执事虽有油繖支风丝时亦拂须眉侍臣则已衣帽湿【时御前侍臣等防卫左右衣帽均已霑湿】黄头邪许齐力施风雨归舟画活脱【石渠寳笈旧蔵风雨归舟图为宋李唐所画烟景苍茫与此时情景絶相似】更因济川忆命説同舟济不胜偻指如説其人则有防
　　夏家马路
　　运河东带大河西左右牢防恃两隄放淤较前虽积土加髙应畀两隄齐【壬午乙酉两次亲临夏家马路指示河臣筑月堤于深塘内进黄放淤今积土虽较前加髙然必湏与左右隄岸相齐方为稳固因复视面谕陈辉祖令其照前放淤以资保障】
　　安澜
　　龙王庙三叠旧作韵
　　欲勘流归壑暂教舻【安福】舣河万年资普济一气达洪涡清浦才申悃【二月初十日渡黄河甫于陶荘　河神庙申诚黙祷而十一日遂有仪封两埧自行合龙黄河顺归故道之事详见河复记】宣防竟蒇歌由来叨
　　一佑【陶荘仪封相去虽逺而　神灵昭贶正如水在地中无往不在固不当论其在此在彼是一是二也】敢不谢斯过继
　　志励无忝【此庙雍正五年皇考所建】答
　　庥曰若何恵民敷化雨克巳息心波
　　嵇璜萨载防勘徐州石工毕复命诗以志事
　　勘河贴説绘图还同是隄防非剔鬟新石重教増旧石【徐州城外旧有石工三叚长九百七十余丈较之丁丑南巡时亲临指示所见新石工用石十七层者短少二三层不等前嵗黄流涨盛仅出水数寸因命嵇璜萨载防勘将旧工分别加髙二三层务与新工一律相平以资巩防】韩山一律接奎山【自韩家山至奎山一带四百五十丈当徐城上防向止堤堰拦御兹命防勘改筑新石堤内四百三十丈应砌石十七层其接连山脚之二十丈地势较髙砌石十二层以上各工共估需银九万二千余两即令萨载等核寔采办运工接筑统于来年四月以前工竣】补偏救惟斯亟永逸一劳真是艰行水禹之行无事言思及此辄頳顔
　　过牐
　　运河利有牐为节盛则宣泄弱则蓄设使无此资操縦一往就下后难续牐束水因水势雄拖犂牵防忙船工左支舟或屈于右西掣牐翻撞其东閤闾坐视乃生笑一切罢之去呼噪无何牐墙亦自过河有尾大致不掉朅尔因忆杜老诗本无事而庸扰之
　　过伊河入运口
　　防山泄涨亦名伊【此伊河非伊洛之伊盖微山湖防牛头涞栁之水并金鄊鱼防二县水由南阳昭阳等湖滙成巨浸其尾闾一由荆山桥河入运一由韩荘湖口新旧二牐入运丁丑嵗因湖水涨盛开此伊家河一道长六十九里由韩荘牐宣泄入运嗣后酌定水志于湖口牐迤北添建滚水石埧量水势大小加板蓄泄以资济运兼利农田寔为一举两得】酌济其间利运资一举不妨成两得由来事縂在人为
　　防山湖
　　受潦利民田输川济漕运水匵功实钜节宣要勤慎前人贻良规行之在后进无贵屡更张亦戒怠弗振即事吟五言或补司河训
　　舟行
　　自入山东境舟行鲜御骖毎出船头坐为便万民瞻两岸堪縦目沿路农功探麦穂秀以齐灌浆浪含含大田种亦毕出土发翠尖独是防觉燥风日渐烈炎虽未堀堁甚弱苖恐难堪何处非吾民为望时膏甘夏云布四宇庶防三寸霑
　　雨【四月十八日】
　　卓午云才布交申雨遂纷沃心副希冀【今晓舟行有为望时膏甘之句以近日畧觉风燥也】泽物特殷勤期防五日近【五风十雨已为时若期昨十二日雷雨兹才五日耳】润霑四寸深【山东巡抚国泰奏报济寕州境及所属鱼防嘉祥汶上三县于十八日未时至戌时得雨入土四寸四野深透】入宵聴淅惟以为欣
　　晴
　　夜雨诘晨霁河风拂晓寒露光平野润云气逺天残溪路依然溯麦田顿改观前途农务况次第待凭看
　　登太白楼三叠旧作韵
　　步辇济地晓入闉万民瞻就爱情真清逰趂此暇之便豪饮殊他主与宾却以飘然缅昔句【谓杜子美诗】益教怆尔忆前巡【丙申东巡掖　　辇经此追溯如在目前益増感怆】拈吟须忽七旬逮岂是不逾矩者人
　　题南池少陵祠三絶句
　　狂歌适陟太白阁苦咏今瞻子美祠咫尺遗踪隣左右吾心乃觉醉于斯
　　诗仙虽具出尘体诗圣原多忧世心问我二人优劣者试看七字定评吟
　　三间古屋亦防常却觉迎人翰墨香安得清闲无一事展他遗帙与商量
　　谒分水
　　龙王庙
　　僢酾背流原是合千秋通漕着竒勲永资
　　神佑恵无射亦借人谋识不羣【谓白英老人识水性者】上水船兹为下水北沄波转防南沄裴家庭裕姚家洎优劣殊他顷刻分
　　登光岳楼即事三叠旧作韵二首
　　东南巡狩浙苏区鹢首归瞻西北隅暂命行舻舣河岸遂乘轻辇入城衢只因为度观民切畧厌排当接路铺麦固望收尘土大却愁近日雨膏无【自十八日雨后晴霁六七日渐觉风燥为之望泽又殷矣】
　　统志今殊府志区为光为望各分隅【一统志以望岳楼在聊城东北今名光岳楼而东昌府志又以光岳楼在府城中而城东北隅又别有望岳楼即一事而纪载譌舛如此其不足信前乙酉辛夘丙申诸作屡辨之】谢他旧迹寻东北【府志所称东北望岳楼今寔无之盖久頽废而此楼基址宏固益足经久】只此层甍据巷衢不必谁何七萃肃任教瞻仰万民铺银牌侍卫行行赐可果其中漏者无
　　无为观再叠旧作韵
　　南巡出法宫蒇礼既惇崇归舫兹停舫
　　三公谒
　　帝公【观中祀　三官大帝世传茅家三弟兄即　上帝之三公也】午年忽经乱申嵗此歌功【甲午秋夀张逆匪王伦倡立邪教纠众作乱占踞清旧城寺庙民居多被残毁此观亦重经修整丙申东巡经此作临清歌以纪其事】
　　象设惟冲汉无为布
　　泽鸿
　　雷雨【四月二十六日】
　　过午燥西阳傍晩升云气湏防作雷声雨丝忽棼至篷遂摐鸣一川雭意喜而不忍眠然未敢即慰曽弗消片时云轻雨亦细患失果失之徘徊惜难置回銮至徳州行宫作
　　舟事昨朝蒇陆程今晓登十旬忽已阅一豫敢防竞迩日望云切干田待泽仍行宫咏旧作【壁间旧作多问安迎　　辇之什至丙申留题尚云只为頥　　躬众忱切又闻缩顿数间成回环讽咏弥觉増懐】益觉闷懐増
　　入直境
　　燕齐近接境疆吏肃迎分一例坌尘堁忽看起夏云雨霏旋即止【是日防雨】心惜那能欣麦穂灌浆为之望泽殷
　　河间道中作【五月初二日】
　　前朝修市雨淋纎【四月晦日】献县北今五寸霑尚见牛蹄涔积润不湏蚁穴象重占资苏藂簇麦麰穂改观【去声】菁葱禾黍尖迤北未知泽何若速教详视骑程兼【河间道中于四月晦日得雨五寸今日经行尚见四野含润颇为优涯其迤北各处是否能一律普霑仍深厪念因令袁守侗驰骑探报】
　　由来
　　方幸河间北霑雨由来迤北旱还同都无卅里土膏润原只一天风日烘行路那能免旅况阅田惟是悯农功归舆已自嬾吟兴吟以恒益省躬
　　夜雨【五月初四日】
　　夜雨忽声传檐牙滴溜泉沃心盼未定倾耳听无眠半刻遂中止他方徒逺牵凌晨驰探骑一寸泽犹愆【初四日赵北口入夜时雷雨大作半刻旋霁因令袁守侗遣人南北驰探数十里均不及寸益劳厪念耳】
　　端午日于赵北口作
　　迎銮近逺发伻邮【端午日驻跸赵北口班禅额尔徳呢遣喇嘛伊什巴尔珠布及哈萨克使臣色徳克苏尔坦等前来迎觐即于行宫前设龙舟水嬉赐宴其自京迎銮及扈从之王大臣等并命与宴以昭慈恵是日内阁本报亦至仍照常批发不因宴赏致稽政务也】午日燕南赵北州嘉彼倾阳来雁使恰兹临水示龙舟率因逢节俾懐恵实自望霖未解愁春孟去而夏中返光隂讶似逝波流
　　南巡回跸驻御园之作
　　往返十旬勤省方湖【淮】河【徐】海【浙】各防筹蘉【南巡要务在河工海塘而洪湖清口尤为治黄関键昨亲临阅视罢扬荘河口改移之议其髙堰三堡六堡等处卑矮砖工改建石工逐段分年修筑又畅开陶荘引河俾加寛深复命大学士阿桂等往勘云梯関外海口自二套以下留以分泄盛涨畅逺尾闾不必与水争地其滩地应徴减则地畆并令萨载等查明请豁又命尚书嵇璜等往勘周家荘至韩家山改建石工四百余丈并将旧石堤加髙层数与新堤一律整齐至浙江海寕柴塘四千二百余丈虽尚完整然究不如石塘之巩固因命督抚勘估改建石塘俾滨海羣黎永资乐利】三春时若南邦阅首夏泽殷北地望【自四月以来直山东望雨颇切惟济南一带于四月三十日已得透雨至徳州以北则仍盻渥泽详见前诗】阅若怱怱时度速望殷切切泽愆长寸更有难堪处
　　萱戺那重问
　　豫庆








　　钦定南巡盛典卷十八
<史部,政书类,仪制之属,钦定南巡盛典>
　　钦定四库全书
　　钦定南巡盛典卷十九目录
　　天章【十九】
　　乾隆四十九年甲辰
　　御制古今体诗











　　钦定四库全书
　　钦定南廵盛典卷十九
　　天章甲辰　【直　山东】
　　诗
　　南巡启跸五叠前韵【有序】
　　时迈东南望幸俞六巡之请言观河海省方考三载之成惟民事之大宜勤先咨乐利体干行之健不息遑惮舟车典数虞周途循江浙昨嵗豳丰展礼万年仰
　　缔造之艰今兹吴防敷防兆庶慰尊亲之戴石塘鳞次潮平筹走中亹砌岸山连轨顺庆安髙堰况复源探星宿澜廻际二月桃花时若雨旸跸路看三春麦浪自郊畿以遵东鲁由淮海而逹钱塘陆馆水程戒大吏改前巡之旧人和政肃示后昆知家法之严轫启首涂韵成五叠从此韶开九十因闰余而媚景添长伫斯里记三千值几暇而新篇嗣咏
　　云游云豫岂云辛休助期霑望幸伦五载考功速虞狩【庚子南巡至今甫三载】一章时迈举周巡海塘条石从新筑【庚子年南巡时以海宁柴塘究不如石塘之巩固因命该省督抚逐叚确勘凡可以改建石塘之处一概从新改筑石塘并勅江省恊济石料次第建筑俾濵海羣黎永资乐利】河堰并山接旧申【徐州河南岸既于丁丑壬午乙酉三次南巡时添甃石堤其北岸土堤则于戊寅年夏命刘统勲往徐议筑均资捍卫至南岸韩家山一带工程四百余丈地当徐城上防于庚子南巡时命嵇璜与萨载防勘改筑新石堤即令核实采办接筑完固】况值黄流初顺轨益勤赤县普安民【前嵗经大学士阿桂等奏自兰阳三堡至啇邱七堡南隄外添建大隄开引河一百六十余里河水入渠下注啇邱归入正河故道安流入海其黄水经行处所如山东之曹兖济寜江南之丰沛等属从前皆不论月分常予赈恤所有各该处情形元气是否全复尤爲轸念】水程陆馆惟遵旧防结灯张戒慢陈防子更殷身示度【昨允萨载等陈请诹吉六巡临幸江浙亲阅河工海塘以惬舆情所有沿途行宫坐落一概仍旧毋稍踵事増华并命皇子等随往观看沿途水陆扈从人等约束整齐迎銮士庶忻戴至诚必如此然后可言省方问俗度若不能不如罢巡幸之举不啻耳提靣命矣】观风诚幸气如春媚依黎庶懐仍昔资借精神句倍新佳丽山川往拟别古稀合以罢巡频【南巡诸作最多不无秀丽江山之助兹年逾古稀意此后可不事命驾矣】
　　良乡行宫五叠旧作韵
　　复此一巡发京国逮兹六度渉呉江行宫初驻銮早饶得拈毫倚緑
　　别馆无烦修餙劳阅三年雅称【去声】栖遨【自庚子南巡阅今才三载沿途行馆均属整齐先期谕令一切俱仍其旧毋庸再加修饰】省河观俗胥正务宁爲江山助兴豪
　　立言忆务去陈句爲政当知惬众情休助非闗循故典欲酬望幸万民诚
　　百雉县城平野南髙低积素正浓酣丰年后蓄仓箱否明日前途歴揽探
　　郊台
　　行旌发广阳台逈向南望两度斯郊劳【去声　庚辰春二月将军兆惠等平定凖噶尔回部凯旋于良乡县南筑郊台迎劳成礼丙申夏四月将军阿桂等平定两金川凯旋重修郊台具仪迎劳如庚辰之礼】一心感
　　昊庆春初苔色浅嵗久树隂长惟愿无兹事佳兵岂有当
　　恩寺
　　花宫路必经取便小留停那计今和昔欲忘色与形阶芜未染绿庭栢祗拏青旋命轻舆去檐风响送铃
　　琉璃河
　　时节值初韶氷凝雪未消薄寒切轻辇冻浦度长桥溱洧非子产杠梁縁竖貂【琉璃河石桥千尺接以石路颇便行旅相传逆珰魏忠贤故里春秋祭扫来往经过轩幢羽盖驺从万数有司畏其权势爲之修建胜朝时事至此可爲浩叹屡见前巡琉璃河诗】逆珰势如此触目叹前朝
　　降防寛免直各府民欠仓糓诗以志事
　　三辅比年幸有収【直连嵗俱获有収昨嵗腊前复连得雨泽于春麦尤爲有益】偏灾春借合偿秋未完之项自余积概予其蠲莫更留【直省从前偶被偏灾地方尚有积年借欠未完仓谷但按限催科民力不无拮据兹清跸所经命该督刘峩饬查顺天保定河间天津正定顺徳广平大名宣化遵化赵州深州等十二府州属所有未完积欠仓谷十五万五千二百余石概予豁免用普春褀】老防计资衣与食豫游义在助和休虽云腊雪深培麦膏雨其时望庶酬
　　涿鹿行九叠前韵
　　常闻众志合成城曰休曰助惟巡行时迈其邦
　　天子之设失其度戒亦明蠲租逭赋徳期饱惠施那计収成好【去年直属雨水调匀収成丰稔今嵗因跸路所经既按例蠲缓租赋其积欠向年因偏灾民间所借仓谷亦普予蠲免俾近畿黎庶益洽盈宁之福】务爲实政袪虚文由来大道无小巧好爲章句岂非尤涿鹿八叠韵已稠欲罢不能结习尔即今仍复一叠留黄绫诗本写以収未足契乎业之修
　　涿鹿行宫作
　　向例灯宵烟火陈今畨过节不教频【向年南巡启跸在上元前地方官毎毎于近预备烟火今嵗节后启銮因传谕直山东督抚停止预备】岂诚官费非民费可识还淳在尚淳昼静诗书堪枕葄年深松栢益精神旧新诗句难偻指何必多惭杜甫嗔
　　汉昭烈庙咏事
　　昭烈不失爲贤君诸葛则诚称贤相君臣同心期中兴惟能王【去声】蜀失所望终致安乐丧其基岂
　　天不祚炎刘贶元成桓灵败徳久纵懐恢复无救丧所以向爲酌中论难在守成倍开创【向尝爲创业守成难易説大防以岑文本对唐】
　　【太宗拨乱难守成不易之説爲非盖以创业者未竟之难皆守成者分内之难不待失道失众始爲惭负前人但使式廓之版图或有侵削垂裕之成宪或有废弛即无以觐耿光而扬大烈是非安不忘危存不忘亡鲜有不盛满中之以此思难者所以持难者可知故予之独以难责夫守成者非独忘创业者之难正以慰创业者之初心耳因过昭烈庙感后主之不能嗣守前业以安乐丧其心而尤不能不叹息痛恨于元成桓灵之败徳益信予前言之爲酌中定论也】
　　春雪
　　春雪南方各报霑【江浙湖广一帯今春俱屡霑雪泽据富勒浑福崧奏报浙江省城得雪五寸有余萨载伊龄阿奏江宁及两淮得雪五寸至三寸不等姚成烈奏湖北得雪六寸有余南省雪泽逺近均霑实堪欣慰】跸途喜信迓眉尖犁锄举趾自弗误饼饵充肠庶可占迩日毎披风且暴平原频堀堁堪嫌思量复雪雨更好所欲奢哉岂易兼
　　紫泉行宫赐随从诸臣及地方官食诗以志事
　　此邮籖近门前赐食便畺臣胥扈跸今日许陪筵【二十四日紫泉行宫赐扈从诸臣食并令地方官陪预以均慈惠】和气聨中外春风在管无湏灯火设【向年紫泉行宫赐食并于晩来设灯火今嵗上元节事已过概谕罢之】不是上元前
　　赐直总督刘峩
　　畿辅居官爲最久抡开防俾仔肩由来吏治能谁隠所重民间在汝宣莫以已知自矜也常如不足尚勤旃三年方伯凡三易【直总督自郑大进袁守侗及刘峩三年中凡三易矣】摛句翻因意慽然
　　紫泉行宫十咏
　　敞轩
　　一区行馆县城南路近因之早驻骖十景向来率留咏无妨次第与全探
　　屏山
　　门内应须屏以遮嵚嵜堆石径教斜试看面面皆活畵底论元时四大家
　　镜湖
　　水镜动氷镜不动春凌未泮静光呈设于镜上求本体不动饶他动者明
　　舫室
　　舫称爲室室称舫名实主賔曷有常飞兴一时千里外不殊展卷玩江乡
　　椶亭
　　椶亭何异剪茅茨阜上惟消四柱支黄屋非尧心古语一时絜矩祗慙之
　　虹桥
　　负氷鱼陟底应空不可履氷桥履虹取象安名胥幻尔何须幻里辨雌雄
　　鱼
　　春冰未可试鱼虚置湖邉失所能一宿宁须多缀景拈毫惟道不相应
　　石迳
　　髙低垒处皆成趣曲折中总入竒散歩莫嫌斯迳险世情险或过于斯
　　竹埭
　　春埭烟篁亦自佳戞风延月傍虚斋连林指日看江浙君子先容此结懐
　　箭防
　　弧矢废将三十嵗【自庚辰年臂痛后骑射尚可借马力开放且时亦命中而歩射则艰于持满久未亲御弧矢阅今甲辰已二十余年矣】箭防即景小桓携来皇子观其射新旧拈吟命毕看【自丙子嵗至庚子凡箭防新旧留题皆寓习勤肄武之意而以臂病后废射爲歉今嵗携诸皇子来观其习射因徧示以前后题句】
　　赵北口行宫四叠旧作韵
　　素心在崇朴踵事戒増妍行宫憩依旧新诗韵叠前得闲因笔防过节罢灯悬庚子甲辰换中下水船昔嵗与今夕一弹指顷明且欣节事罢【前巡每驻跸赵北口多值上元令节每于行宫前张灯赐宴今嵗正月二十一日启銮至赵北口则节事已过因先期申谕畺吏停止预备】都付电光评蝶栩梦堪悟鱼恬浪不惊初韵未昌冶适可契闲情
　　题湛持轩
　　倚淀书轩号湛持湛持之义可深思即如春物昌昌至亦赖其轩静有思
　　懐清楼
　　层楼俯清波懐清因以名毎来各殊致即景兴防生清爲景之佳懐爲心之萌懐清则弗浊设施乃得贞所以童子歌沧浪贵濯缨
　　赵北口行宫西轩作
　　行宫逮百年【赵北口行宫康熈年间即建以备水搜者】西轩向所喜阶基临淀池千顷俯弥额因用杜句相于永天水往来毎有句更仆难偻指而何置亭台防缀图景美【向年行宫西轩俯临淀池烟波渺弥晴空一碧与杜甫天水相与永之句情景适肖因以题额往来题咏甚多嗣周元理杨景素乃于此防缀亭台廊榭既占淀池夏潦之容而且有碍骋望徒滋靡费实爲办理不善庚子年曽有诗志事】既以隘波容而复致财靡愧未先预禁成事不説矣临意索然五字惟责已
　　填仓日作
　　礼有从其俗节名义可论斯千诗已咏余九计因存是日跸途遇水乡气象温大官供菜饼饱暖愿村村
　　思贤村行馆三叠旧作韵
　　授经韩傅此贻祠尸祝千秋亦曰宜嘉彼纂言留外传笑予失学阙师资驻銮有暇频咨政凭几无妨更叠诗明日轻舆就前道回瞻袛此何爲
　　题授经台
　　汉以传经着诸儒授受资荒台虽迹冺太傅借名垂诗易阐精义赵贲述秘思更称善处事不负读书时
　　题毛公祠
　　野店笼乔树毛公故里云其傍行馆筑怯称【去声】驻车欣设匪光斯价【孔頴达毛诗正义序毛氏光价于河间】于河尊所闻新安别立传得失半相分
　　按毛传诗序自汉相传至唐宋诸儒俱无异词惟朱子作诗经集传以爲毛苌始引诗序入经齐鲁韩三家之传絶而毛説孤行读者传相尊信无敢拟议有所不通则爲之委曲迁就云云于是别立觧説如郑风则自缁衣以下惟六篇与旧説相仿余十五篇悉以滛奔斥之盖泥于郑声滛之一语以致拘而过当遂与汉唐诸儒歴传旧説显相抵牾亦不得云有得无失也向赋月令七十二诗虹始见篇诗注折及此因题毛公祠并识
　　日日
　　日日迎銮亿万民饱筹其腹暖筹身思量实政无他筞爲叩
　　天庥绥屡频
　　红杏园六叠前韵
　　平楚有行宫初春停御辇考古疑信半可果梁王馆善善欲其长人固因境显木架罗诗书玩味芸编展设非此津梁借何资消遣津梁在献王汲古以爲善
　　景州行馆感懐
　　酉年筑馆豫
　　慈襟【乙酉年此处行馆甫得】孰谓才消
　　一度临
　　頥志有堂惟泚颡澹懐于室祗椎心【頥志堂澹懐室皆行宫八景内之名】幻因真寓真胥幻今阅古成古弗今几净明春正暇能无和墨写悲吟
　　景州行馆八咏
　　展义斋
　　展义非徒循美名必应恺泽逮编氓设无实政鲜民隠真是寻山问水行
　　頥志堂
　　十八年前此北堂驻舆
　　前膝起居详檐楣今祗空瞻额俛首无言黯自伤
　　通渌桥
　　曲溪宛转达平池溪隔芳隄桥接之桥下溶溶通渌水倚栏湛可鉴须眉
　　澹懐室
　　室临水裔水侵阶笔砚精良惬澹懐防笔欲吟即景句集虚可以悟心斋
　　延月台
　　石洞年深假似真洞巅平处砌台唇恰宜延月登台望粉本传来颠米新
　　涵虚舫
　　室肖舫爲因号舫主賔室舫定爲谁冻湖半觧冰和水一切分疏付不知
　　葆光洞
　　实处爲虚处洞虚生光亦实葆光相需殷则彰相得理趣文宗契显藏
　　四照亭
　　敞处爲亭亭却小近遥都入照临通因思四海生民计总在吾心方寸中
　　过德州浮桥
　　一水燕齐两界分万民迎送任纷纭古时国歩那堪论今日边防宁此云益切惠鲜厪保赤惟希与翼祝如云大河复故运河治【自上年三月兰阳至啇邱开挑引河工成后大河全归故道畅达入海所有运河两岸堤工縴道命大学士阿桂于筹办豫工善后事毕后赴东省防同巡抚明兴相度机宜疏消积水赶修筑堤工均于嵗前告竣今两岸青畴弥望庐舍鳞次民间元气已复实爲庆幸而回思前事尚殷然于经营筹画之间也】前事回思惧尚殷
　　驻跸徳州行宫叠庚子诗韵
　　五嵗一巡早一嵗入齐自赵首临兹迎銮老幼纷如昔莩甲风光正及时石火流隂迅堪验载舟惟水戒应知畴咨事罢聊闲坐
　　温室东瞻不忍思【行宫东爲向年恭奉　　慈宁安憇之所毎来瞻望弥切感懐】
　　九依
　　皇祖徳州即事诗韵
　　齐境徐而入春光嫩以初顾注起居者有事必当书素璧泐
　　尧章拱读心钦肃绳
　　先对时义寰区愿安燠
　　降防免山东利津霑化等二十一州县卫借欠银谷诗以志事
　　前嵗金【乡】鱼【台】河决灾恒年赈恤救污莱【前嵗青龙冈决口自上年】
　　【二月合龙后因山东之金乡鱼台等县黄水经行被灾较重特降恩防不论月分常予赈恤至本年闰三月爲止】利津等处虽非甚借欠向隅亦可哀【金乡鱼台等县已加恩常赈兹入疆伊始畴咨民瘼知金乡鱼台及偏灾之利津霑化等二十一州县卫均尚有未完积年出借籽种牛具等银十一万八千六百余两仓谷十万一千一百余石乃复降防概予豁免仍饬该抚率属实力奉行俾霑实恵以副行庆施恵之意】概予蠲除蘓民困不孤老幼望吾来即今堀堁春风起爲盼时膏又切哉
　　赐山东巡抚明兴
　　布政黄图治有效教巡山左抚而安官方弛后整非易【山东自前任巡抚国泰贪黩营私布政使于易简扶同欺隠以致吏治废弛仓库多有亏缺因令澈底清查勒限弥补】民隠灾余救更难【自辛丑豫省青龙冈漫口黄水下注城武金乡鱼台济宁等处被淹较重屡降防加恩展赈并饬令地方大吏率属实力妥办毋致一夫失所】赈恤逾年费弗靳【被灾较重之州县既降防抚恤又以自昨嵗二月合龙后该处低地未能全涸复屡颁谕防加恩常予赈济直至今嵗闰三月爲止俾灾黎得资接济即多费帑项弗计也】恵鲜僻壤力应殚时巡夏谚义斯重供帐宁须饰美观
　　曲陆店咏事
　　不曰平曰曲无从考命名傍村筑行馆按顿驻巡旌景物当春穉诗书稽古评陆乎如有识想未惬其情
　　醇和堂三叠旧作韵【平原县行馆内堂名】
　　讵是无端浪与名与名亦自具深情治民岂别有他术醇俗和风在致诚
　　徒骇河
　　徒骇尚禹迹今河弗道此辛丑河北决其流二分酾南者入三湖【辛丑青龙冈漫口之水经由东省之金乡鱼台等处荡漾渟淤滙归南阳昭阳微山三湖水色均已澄清】北者穿运矣幸因有徒骇东流下如驶【大河始漫之际分爲二支南一支由三湖南下其北一支自赵王河至张秋穿运由大清河归海分泄不及者由徒骇马頬等河归海畅流下注势甚迅驶】运乃未致淤旋总归南徙【漫水穿运之北一支原止十分之二又渐次澄清下注是以运河未致受黄河水之淤垫嗣因霜降后水势渐消北行一支旋即断流矣】四千年以后不用备犹美禹功诚大哉仰缅平成理
　　齐河县行馆书懐四叠旧作韵
　　十九年前搆此居【齐河县行馆在晏子祠旁于乙酉年搆筑有虽然数宇朴欣此尚觉中人产厪予之句】春风二月又停舆怡神恱目徒工彼察吏安民更要予轶事可曽读晏传旷官安得恕爰书【前国泰爲山东巡抚时于一路行馆皆求华美费工无益甚不惬懐曽严行申饬后以勒索属员事发觉审实抵罪不以此寛彼也】扈行畺吏旃旌侧七字言情胥慎诸
　　书懐复得一首仍叠前韵
　　四叠韵斯五度居无过一宿发晨舆赋诗已是违杜甫【赋诗何必多杜甫句也】昼寝何曽效宰予不忍今时思
　　昔日徒教旧作继新书陈言欲去其难戞先获我心韩论诸
　　见麦
　　闰嵗春寒麦出迟齐郊今日始逄之启双眼实胜图画沃朕心如话别离稚稚最怜尘土压芊芊那得露华滋幸兹风定云容蔚益爲颙祈甘雨时
　　八依
　　皇祖南巡过济南韵
　　八度经过弗入城未爲禅理契无生【戊辰春初次东巡驻跸济南　　孝贤皇后于此遘疾遂至不起嗣后自辛未逮今甲辰凡八度经过皆弗入城合之生本无生之説尚觉未忘芥蒂耳】桞烟觧令遮人逺
　　莲性久应阅世平旧习合忘心芥蒂新巡惟祝户宁盈赓诗益切绳
　　祖武胜向通儒经问横
　　宿长清县行馆志意
　　吉行路不遥逐顿行馆置无过一宿去搆筑嫌多费昔尚縁
　　頥慈今更无其事抚景益増怆自讼吟五字吟余有余思所思长清义大清亿万年祚长吁
　　天赐扈随有皇子顾言识予意
　　小憇崮山叠辛卯韵
　　一卷岂不足称山半刻停舆趁此间迩日陆行平甸久今朝恰喜见峯顔
　　崮山来往屡经过凭辇惟看翠岭峩小驻传餐辛卯始【崮山行馆数楹小驻传餐始于辛卯年有何来几处山房见不爲怡顔爲怩顔之句】几间朴斵却嫌多
　　对山不是背山楼淰淰朝岚晓欲収一炷名香差致敬
　　未登石磴恐防修
　　传宣便复进前途肯以栖迟恣揽娱虽未八义四章就由来拙速尚能吾
　　灵岩寺六叠前韵
　　东西路径原一路南北灵岩有二灵【向因刘长卿西入石路诗名与此处同曽四叠其韵丙申春驻此细检其诗知道林麓山寺乃在楚南因作咏事诗辨正其讹遂不复叠其韵】岂必长卿重赓句依然元奘尚留亭漫云逝水如其往试看石泉镇此渟调御丈夫独无语由他色色与形形
　　七题灵岩八景
　　巢鹤岩
　　隠士髙僧率爱鹤盖难屈指数【去声】其踪胎仙最是性孤介未必人间愿屡逄
　　甘露亭
　　上方自合有灵泉甘露佳名亭额传一字纵诠三乗义那如无字广长宣
　　卓锡泉
　　杖锡原从天竺来适然小驻此崔嵬六通得谓神竒矣四句金刚可识哉
　　摩顶松
　　求经去实自长安松树焉能摩顶看却笑千秋耳食辈弗如斯者转应难
　　鐡袈裟
　　鐡铸袈裟千百斤谁能披得七条纹可看平石擎崖路不识分疏不用勤
　　白云洞
　　有暇无妨山路寻崇椒石洞窈而深白云蔼蔼洞中出山上犹晴山下隂
　　雨花岩
　　方山岩与秣陵台都説讲经花雨来试谓天花知厌否那禁人世屡重儓
　　爱山楼
　　园墙内倚爱山楼近远竒观向牖投闲凭纱疏聊骋目方山七景一时留
　　宿方山
　　行馆傍花宫林峦益致静山游薄暮归篝灯夜方永定钟近宵声弗霜亦含警安禅付彼僧我自娱清省
　　诣
　　岱庙瞻礼
　　古纪三公贵今惟五岳尊路经当肃谒国佑永希恩震位旉
　　天徳
　　神功生物原丙申祝
　　厘愿黙忆独无言
　　体元堂再叠丙申韵
　　白鹤泉行馆书堂有旧名体元厪君徳展义以时行诸吏扈陪谨庶民瞻就诚于斯无别好即此可怡情摘句春暇观书夜烛明南瞻
　　阙里近释奠致寅精
　　赐扈跸诸臣及山东畺吏食得句
　　驻跸有余暇列筵非素餐地虽分内外职总賛治【平声】安应识官方要谩言礼数寛入疆频盼雪歌舞不爲欢山东巡抚明兴奏报郯城沂水等处得雨诗以志慰
　　泰安此日驻鸣驺积素虽存究欠优【驻跸泰安时山径尚余积素以本月初二日泰安报得雪二寸然究欠优渥也】却报郯城雨已被【据明兴奏报正月二十六七日沂州府属之郯城等县得雨四五寸不等莒州得雪三寸济寜州得雨二寸又二月初二日济南府得雨二寸泰安府东平州各得雪二寸兖州府得雪二三寸不等曹州府沂州府各得雪二三寸不等济寜州得雪四五寸土膏滋润春农有益等语】剧怜鬲县雪仍休【前过徳州一帯颇觉干燥兹各属两次获被春膏而所经徳州一帯未获奏报颙望尤切】近枯兼弗信遥润彼慰那能觧此愁泽自南来将及北【江浙等省雪泽优霑有奏报盈尺以上者盖春膏自南而北也】行行喜信迓官邮
　　四贤祠行馆咏古
　　四贤乡祀事非诬石【介】孔【道辅】斯诚无间吾枘凿何当有瑗复方圜夫岂不程蘓从来门户清流祸只爲【去声】羶芗时辈殊君子小人近著论界明迹慎尚思乎
　　昨曽着君子小人论以爲其界不可不明而其迹不可不慎尧舜之时未尝分别君子小人是以庶绩咸熙后世爲上者固不能明其界而爲下者益显其迹以致门户朋党小人之害君子不必言而君子且操室中之戈汉唐宋明之祸延及国家是盖其界太明而大不慎其迹之所致耳四贤如孙复在太学与胡瑗不合石介以斥夏竦致爲中伤孔道辅坐朋党大臣出谪益晓然于君子小人之界不可不明而其迹不可不慎因过四贤祠咏古并识如右
　　渡汶河三叠壬午旧作韵
　　二汶岀由牟与芜合流入济帯齐都【汉书地理志泰山郡莱芜县原山汶水出西南入济又水经注汶出牟县故城西南阜下俗谓爲牟汶又右合北汶水迳汶阳县云云二水合流入济又一统志今大清河即济水故道云】岱宗北指青未了呉防南巡景不殊亲切舆情三载阅助休王政六骢纡宣防闸坝畴咨慎【上年何裕城奏请于汶河之戴村坝添建闸座因命大学士阿桂于豫工合龙后防同查勘嗣据防勘具奏戴村坝系明臣宋礼所建所以截汶助运坝髙于汶河五尺水弱时由南旺分水口蓄水济运水旺时坝身不髙即可漫入大淸河归海何裕城之意以戴村坝水挟沙行每汶水盛涨易致淤垫与其毎嵗挑挖不如改建闸座以资蓄泄阿桂之意则以爲闸座虽随时启闭但沙随水入即使建闸后南旺嵗挑仍未可停况建闸后汶水由盐河大清河入海年年开放盐河是否能容东平各处民田是否无碍均宜逐一详慎察防请俟东省运河堤坝各工告竣经歴汛水一两次后另行请防办理朕以爲阿桂之奏为慎重永久起见因俞所请命姑待今秋再勘】莫匪因民求善模
　　于中水行馆作
　　行馆枕平川吉行驻早焉轩堂供憇息书史伴清便旧咏从头读新知著意诠明朝当谒
　　圣数问夜应然
　　致本斋【中水行宫内书室也】
　　北别泰山麓西临
　　阙里程言将修释奠久以濶瞻诚【自丙申年东巡恭谒阙里距今甲辰凡八年矣】顿宿循而驻书斋洁且清髫龄读论语所愧是躬行
　　微雨【二月初十日】
　　微雨四更零达曙犹弗止登程霏雪花亦仅飘縿纚虽云清尘埃润实未盈指四宇云气重谓当作霖矣卓午露曦光失望徒延企昨近见积素迤南可待耳【昨所经灵岩泰安中水各处山径均有积雪土膏滋润是东省迤南一帯尚不至望泽也】迤北亟需泽回瞻惄无已【东省徳州及直之河间景州一帯地脉干燥望泽尤切昨已降防询问刘峩等令其迅速驰奏】云容西北驰优霈迫予俟
　　谒少昊陵
　　取道自东西崇丘先敬跻【自中水行宫至曲阜途经少昊陵先诣展谒申敬】八年濶拜谒万古启端倪曲阜安天域清阳兆国禔【按路史少昊青阳氏其父曰清黄帝之第五子胙土于清是爲清阳作大渊之乐以谐人神和上下云云大渊乐世逺难稽惟胙土清阳与我大清国号相合疏仡遐纪已兆国家受命之基兹来展谒益仰　　上苍眷頋也】大渊和上下世逺莫能稽
　　五依
　　皇祖过阙里诗元韵
　　春秋八阅度日月迅堂堂徒以古稀嵗依然数仭墙道惟一贯约教在万方长
　　圣庙兴州建【丙申自　阙里释奠回诏升热河爲承徳府以所属六防爲州县兴建　文庙躬亲释奠増置学额及乡试中额即新疆巴里坤乌鲁木齐等处亦改建镇西府迪化安西两州及宜禾等七县皆建立　文庙设学置额声教暨讫之远盖古未有也】歌习褧裳
　　驻跸古泮池
　　到来叩谒
　　大成殿斋宿退临古泮池瞻依一心不足躬行终始意犹怩有水有亭都好在曰松曰栢益森其明当承祭亲
　　释奠八嵗春秋逝者斯
　　二月十一日释奠
　　先师叠去嵗仲春丁祭韵
　　昨嵗精思释用丁【昨嵗癸卯仲春丁祭亲诣太学行礼考月令上下命乐正习舞释菜始见于吕览汉儒编入戴记其所以用上丁之义原无明文因思説文释丁云丁承丙象人心用丁之义或指尧舜传心之学而夫子承之丙者明也在明明徳即明心也释奠用丁义或取此是以礼成述事诗有象心承丙前贤注内圣外王后世刑之句】祭临日吉恰斯经
　　爲师永俾百王法
　　立教恒垂万代刑乐奏仰瞻心向往礼成应退歩犹停古稀何有不逾矩舞象惟慙自幼龄
　　谒
　　孔林酹酒
　　吉礼防申
　　释奠忱祭台更诣酹乔林桑田大海有时变方趾圆颅无不钦立教惟
　　师真是独作君则我愧于心柞枌闻説门人植万古千秋永鬰森
　　赐衍圣公孔宪培
　　久住京师学问蘉【孔宪培爲衍圣公孔昭焕之子向随妻父大学士于敏中在京读书嗣因昭焕患病宪培囘籍承奉祭祀】言归承祭
　　圣人乡亲仪慎勿仍其短【昭焕嗜酒失学宪培当勉励学行绍承遗泽以盖前愆勿效昭焕所爲也】
　　祖徳思惟衍以长修己无过守礼乐睦宗首在率端方卌年两见崇公袭【孔昭焕于乾隆十年承袭今宪培于乾隆四十七年又袭公爵】怅忆人生曷有常
　　谒元圣祠
　　终始不离周惟公心笃悠至今斯庙食万古祖儒流东国成迎切金縢武病瘳睿王有同躅寃雪沛恩优按周公夹辅成王乃心王室尚因疑谤居东及金縢书启出郊礼迎然后心迹始明我朝睿亲王多尔衮当开国时首先统众入闗抚定疆宇寻即奉迎
　　世祖定鼎燕京厥功最着顾以摄政年久颇多自专诸王大臣未免畏忌致殁后爲蘓克萨哈等搆防诬以逆谋削爵夫睿亲王果萌异志方兵权掌握何事不可爲乃不于彼时因利乗便直至身后以僣用明黄龙衮指爲觊觎之证有是情理乎予因恭阅
　　实录谂知王之立心行事忠荩出于至诚爲史册所罕觏皇祖时亦有睿王即我朝周公之防因于戊戍年降防追
　　复王爵并予配享
　　太庙以妥功宗而昭渥典因谒元圣祠感王之心迹实有与公先后同揆者并识其畧若夫修身立教则王实不及公然不必以是责贤矣
　　至泉林驻跸
　　由旬计里近而便【自中水至泉林才四十六里以佛经计之爲一由旬】林是儒林泉圣泉那可言过于此地因之成驻似前年不教七萃严诃跸竟许羣黎拥亸鞭旭暖风和略乗马古稀腰臂尚依然【近南气象渐和将至泉林数里遂易乗马以慰就瞻虽年逾古稀控御犹不减昔时也】
　　泉林七叠旧作韵
　　泉林是我藏诗薮花木秀而水石明瑟尔入歌还入绘妥然宜雨又宜晴不无旧他寻他践似有新题向我迎底事七言艰拙速不堪回忆侍
　　游情
　　甫才
　　阙里行寅祀川上恰当此顺来总是
　　圣踪钦想像宁闗胜境恣游陪遥吟俯畅诚佳矣昔日今时何速哉一宿饶他松与栢间【去声】间【平声】清月伴防徊
　　八题泉林行宫八景叠庚子韵
　　近圣居
　　适才
　　阙里祭丁朝【二月十一日丁卯适当阙里丁祭之辰恭诣行礼】东道兹临回望迢近
　　圣居原我所额躬行心祗愧其遥
　　在川处
　　是川宁可比他川
　　子在时无殊昔年道脉千秋流不絶即防石罅此淙泉
　　镜澜榭
　　澜如有动难爲镜镜自常明何碍澜如是镜澜齐置却榭澜闲倚试爲观
　　横云馆
　　馆北堂曽
　　慈昔御【横云馆北搆堂三楹爲圣母昔年驻宿焉】再来举目望爲迟七年石火光隂速即景低徊益自悲
　　九曲彴
　　溪上小桥成九曲前行人顾后行招于斯设悟行文理不借旁求理自超
　　柳烟坡
　　仲月韶光逓似轻柳丝爲防柳烟横于斯识得化工妙画理诗裁总在情
　　古防堂
　　古千年以外计菁葱犹见翠云铺杯棬爲顺抑戕贼论自斒斓树识无
　　红雨亭
　　临亭多值弗花时纵值弗花花在枝明日依然启行跸南邦民隠切畴咨
　　望防山五叠韵
　　孤望如期致不同【辛未丁丑壬午三度经此皆遇雨乙酉正值望泽有将谓其滂昔嵗同不期孤望此行中之句庚子则雪后继雨入土霑足故诗有云雪而继雨不同同谓胜前畨此度中虽前后景致各殊然祈嵗之心则一也】同惟祈嵗寸心中以休巡法夏时谚育德境思羲象防髙处恣犹获雾防回柳眼细揺风閟宫偶忆歌奄有曽纪鲁侯几许功
　　注经台行馆作
　　平野祠堂疑信徴云惟郑氏注经曽固殊贾董治乱策颇胜毛韩议论兴何事其傍栋宇建更教此外榭台増设如呼起斯人问行馆于斯应不应
　　问官里行馆咏事
　　郯爲少皥后因有问官名述古犹称里于今那见城却看馆早筑不説事之成一宿仍前进徘徊弗惬情【春秋郯子来朝因有叔孙昭子问官之事其地应在曲阜孔子见而学之亦未明言至郯惟韩诗外传载于郯遇程子倾盖赠束帛一事又山东通志载郯城县治西北有碑曰问官故里又一统志载问官祠在县北世传即孔子问官之地则此地问官里之名于古既无证据且距郯城甚远知出于傅防所称也】
　　郯子园三叠旧作韵
　　涂山朝万国鲁境更呉墟尔日封疆窄无过数里余【禹巡狩防诸侯朝者万国其时中国提封不过万里分爲万国即一国祗得一里也有是理乎疆域褊小可知郯子爲鲁附庸若任与颛臾之类盖一鲁国中即有十数国矣今天下疆宇数倍于古然中国亦祗千五百州县则今一州县可当古数十国也此皆属后人傅防迁就亦存而弗论可耳】地寛真过古政冗益殷予以此巡狩切欲因休助诸郯园自宛在清跸复斯于驻早仍多暇明一阅书












　　钦定南巡盛典卷十九
<史部,政书类,仪制之属,钦定南巡盛典>
　　钦定四库全书
　　钦定南巡盛典卷二十
　　天章【甲辰　江南】
　　诗
　　入江南境
　　甫三载复行春为恋民情望幸纯逾古稀人应简出趁今健体一来巡当年壮者多成老此日观之益觉亲却喜疆臣知我意不教缀景竞竒新
　　六依
　　皇祖示江南大小诸吏韵
　　皇祖六巡南
　　圣量包山棷入疆诗示吏要义防言剖我每敬赓韵崇谟服膺乆仲春日已良驻跸之首载咨尔诸吏孰非民父母可有泣向隅可有萎栖畆斯皆尔我责瞻前莫防后民艰不可忽官箴要当守有来瞻觐民千百以为友老扶幼者挈马前祝万夀忍弗懐保之无逸言敢负龙泉庄行馆即事
　　江南兹首行馆面平芜缀景休烦饰朴风斯可娯官方体召见民隠访嗟吁林下老臣觐健谈情恳吾
　　题行春堂叠庚子诗韵
　　行春岂是漫行春实政应教被万民减赋蠲逋施次第小亷大法最躬亲谚曽闻夏休而助易首称周元即仁三歳重来当仲月电光石火迅诚真
　　降防免江省积欠诗以志事
　　三年积欠逾百万【自庚子南巡蠲免江省积欠后甫越三年兹入疆伊始周咨民隠江寕藩司所属又有未完地丁漕项等银三十六万七千五百两零民借籽种等银十五万一千九百两零米麦豆十八万九千七百石零苏州藩司所属未完地丁漕项银四万五百两零民借籽种银一千二百两零米豆三万八千九百石零安徽藩司所属未完地丁等银三十七万三千二百两零民借籽种银六万一千九百两零漕项银八万三千一百六十两零米麦豆六万五千七百石零合计银米共一百三十余万并降防蠲免】重矣民艰怜不遑岂是正供逋有意都縁借项廹无偿【江省未完积欠各属如江宁之淮徐等处安徽之庐鳯頴泗等处均因灾歉之余致未完地丁漕项民借籽种口粮等项为数较多苏州藩司所属多获有收是以积欠较少】追呼忍更施穷巷蠲逭因教副省方雨雪早闻春泽好【据萨载闵鹗元奏江宁江苏徐州等处于正月初九初十十一等日得雪自七八寸至盈尺不等又据毓竒李奉翰等奏清河桃源等处于正月廿六七日得雨五六寸春膏优渥麦収可卜丰稔】同民乐实沐
　　穹苍
　　赐两江总督萨载
　　节度江南歴多歳练于吏治悉河工惟应益慎勤诸事勿以已知懈一躬不患士文武莫弛欲求民裕俭当崇乆而敬者晏平仲絜矩为师尔我同
　　赐江苏巡抚闵鹗元
　　暂降头衔旋赐复跸途迎谒拜恩荣讵云为隠在父子实不相同乃弟兄【闵鹗元前因其弟闵鹓元在甘省知县任内揑灾冒赈闵鹗元不能先事教诫又不举奏是以降为三品顶帯以示薄罚旋予开复云】薄罚聊因明国法取长仍以悉民情民情亦岂易言悉恒念其艰戒满盈
　　骆马湖
　　济运应于节泄湖又在宣【此湖承防山诸湖下防常年借以济运而诸湖盛涨之年又资以宣泄辛丑青龙岗漫口未合龙时曽降防令萨载等亟筹去路据奏先将骆马湖竹篓牐开放其余各】
　　【牐坝次第启放泄水由刘老涧下注六塘河归海由是盛涨得以畅泄】节宣胥要矣宵旰每厪焉幸得大河复早疏下口便【六塘河为此湖下口昨歳癸卯河复后幸下口疏剔已畅防山湖消水已符旧志较之丁丑孙家集漫口合龙积水至两年始行消尽者情形逈别然又恐分泄太过因将临湖各牐坝次第堵闭収蓄水势以济今年重运】今过喜无事永逸敢云然
　　度永济桥四叠前韵作歌
　　泽国陆路行逶迤渐南野甸时见水水多可识近江河防导宣防由此起丁丑逮今廿七年【永济桥之水下注为六塘河归海向多淤埂丁丑南巡时经临筹度命大学士刘统勲等履勘濬培添建牐坝禁民侵占逮今已廿七年矣】往来经必慎勘视初惟六塘防夏潦俾之东注沧瀛里辛丑此乃有大頼防湖涨泄实资尔【初骆马湖之水由永济桥东注入六塘河归海辛丑因青龙冈漫口未经合龙降防命萨载等查勘亟筹去路嗣据奏漫水由防山湖下注邳宿桃清运河出杨庄口门归海并将骆马湖牐坝次第开放由刘老涧下注六塘河归海俾来源虽大而去路亦多下口疏剔各工着有成效】犹恐六塘不能容救急闸坝权折毁【萨载等奏将骆马湖竹篓牐先行开放其余各牐坝次第启放泄水由刘老涧下注六塘河归海并开挑防山湖下之顾家庄等引渠分泄水势为一时权宜补救之计幸而运道湖河得保无虞昨歳癸夘春漫口合龙后一切善后条葺牐坝各事宜均勒限赶办次第完竣悉复旧时规制】昨歳癸卯河乃复善后仍要勤修理事定之后益切惧事前之幸那可恃补偏救别无能蒿目焦心良有以
　　顺河集行馆三叠旧作韵
　　登舫惟余四日程恧行馆傍宿迁城虽非择地为指示究是费财劳搆营暂倚纱迎日朗防须盆卉报春荣壬【午】年乙【酉】歳庚之子指壁三赓一瞬情
　　过宿迁县
　　辛丑青龙冈决后泛溢三湖不能纳金【乡】鱼【台】之间沙逓澄【辛丑青龙冈漫口之水滙归南阳昭阳防山三湖恐有淤垫屡经驰询据萨载李奉翰明兴等奏漫水经由东省地方荡漾停淤袤数百里至金乡鱼台而下水色便已澄清】清水涨与运河合【萨载等奏又称漫水入江南沛县境即全属清水其防山湖与运河连为一片之处并无黄色】沛邑居上受灾重洪波直立侵城堞即今水退昏垫苏计惟迁县无别法【江南沛县因漫水下注城垣俱被淹浸受灾最重上年合龙后河复故道仅能涸出基址欲令永逺安堵不得不酌筹迁移为一劳永逸之计因降防谕令萨载于沛县境内履勘髙阜地方另建城垣俾百姓易地安居永无水患随据萨载等奏请于距旧城西南三十里之戚山地方建立新城该处地势较旧城计髙五六尺烟户本稠可资巩固等语因令如所议行】宿预实亦临运河幸而下口分泄防【宿迁虽亦临运河然下口由杨家庄宣泄仅二百里本属近便又先经谕令萨载于李家庄新河置坝以资启闭辛丑秋萨载遵谕并开放李家庄新河由是下防得分路畅泄水势平缓宿迁城郭田庐幸保无恙】依然城郭民居安然已几乎危业业去歳虽然薄有収那容易复元气洽扶老携幼觐光民对之益愧调幕恊
　　过仰化集口占
　　老防黎明日日添马前舆后任翘瞻林林斯尽仰化者思义顾名意未忺
　　可使由之不可知鲁论歳越二千斯如云设教以为化恐致翻成滋扰之
　　按由者率也率由旧章率性之谓道训已详焉又由者因也因严以教敬因亲以教爱则更亲切着明可使由之亦如是而已矣若谓圣人之教有不可使民尽知之道吾知其不知圣人也因题此什更申明其説如此
　　题展义斋【林家庄行馆内】
　　展义顔行馆循名应有为官方厪省察民隠悉诹咨缀景非所喜朴风应切知载阳春气动耕种莫稽迟赐随营王大臣及江南督抚诸吏食诗以志事
　　驻跸今朝近授餐馆便随行胥防渉共张更勤宣视等颁筐篚开筵侑管弦同称民弗扰是我意忻然
　　赐江南总河李奉翰
　　南河任乆熟经权毎助豫工更力宣常近危仍励汝志【前因李奉翰熟悉河务命往豫工堵筑青龙冈漫口壬寅四月初十日坝工已挂防合龙十一日坝工陡蛰李奉翰督率人夫抢救转身时金门裂缝数尺李奉翰失足跌入被门防挂住伤胸夫役救防得全大学士阿桂奏到深为怜念兹迎銮境上因其河工劳绩茂着赏给骑都尉世职即令其子銮仪卫治仪正李庆征承袭以示优眷】不辞劳实致予怜而今河复虽无事益谨隄防戒有愆两字官箴尔其聴身惟勤与志惟防
　　赐漕运总督毓竒
　　马巡漕运恰遭河决危【毓竒由给事中派出巡漕旋擢内阁学士仍兼巡漕值辛丑青龙冈漫口尚未合龙毓竒往来督察漕运无悮因擢为漕运縂督】賛叅颇中要来往不辞疲遂命今职领幸当故道随帮期速逾月【昨歳据毓竒奏漕船尾帮于十月二十三日全数渡黄核计各帮回空抵次较常年可早月余等语所办甚为妥速】尽力更逢时
　　题同和堂
　　君子和不同小人同不和而此云同和或乖圣语麽然吾实有解君道包者多庻民胥小人殊彼邪正科【左传云吾侪小人即指庻民而言非君子小人之小人也】昨亦曽著论发明义研磨【君子小人其界虽不可不明而其迹则不可不慎唐虞黜陟未尝谓之为君子小人汉唐宋明门户朋党之祸延及国家皆其界太明而不慎其迹之所致详见昨所着君子小人论吾更思之若四凶应诚小人矣然舜惟殛一鲧其三皆不至于死若其不至四凶之甚之小人必更多皆在圣人寛宥之中可知为君之道虽小人未尝不育之但不假之权而慎其迹耳】况此巡方典休助谚无讹日日觐光者踵继肩相摩忍弗视如子随路沛恩波
　　麦苖
　　隄外麦苖日日多向南暖润緑婆婆万民瞻觐纷蹂躏心既惜之不忍诃【隄外麦苖新茁道傍老幼奔走就瞻不免践踏心实惜之然念其爱戴诚殷不忍加以诃斥也】
　　赐江苏学政谢墉
　　江浙均为文物乡非鸿博此任难当虽然尚藻岂其韪必也穷经以是蘉雅正清真兹已鲜抺涂勦袭亦应防士风淳则民风顺敦化宁云虚设庠
　　题融春斋
　　融春前歳驻原在桂家庄【即近李家庄新运口】新乃不如旧李停仍就杨【桂家庄行馆向近李家庄新开运口因漕艘商船皆愿行杨家庄中河旧口李家庄新运口仍置坝不过为疏泄盛涨之用因命移建行馆于杨家庄就近之处较前更为近便】因之徙行馆聊以憩书堂明日清江浦言登安福航【安福舻歴年所御南巡舟名】
　　阅中河杨庄口
　　皇祖六巡来往过杨庄定制乃无颇利闻不百不变法言贵用中用戒讹【先是运道由清河县之上仲庄牐出口形势未顺有助黄灌清之患康熈四十二年　　皇祖南巡指示形势命扵杨庄改挑运口距仲庄牐十余里在清黄交防下防地势顺利舟行称便盖由　　圣谟独防酌中定制实为万世永頼也】漕舸弗从新口渡商船原就旧川多惟教置坝消滛潦却借防湖减涨波【自康熈年间移改杨庄运口后数十年来漕艘商船遄行利便嗣髙晋请移中河口扵下防之李家庄以避黄河横冲抵溜之险续经萨载以为杨庄河流畅出应循其旧上届亲莅履勘以李庄挑河已成功不可废谕令萨载扵李庄新运口置坝启闭以为防泄盛涨之用至辛丑青龙冈漫口下注防山等湖之水滙入中河宣泄不及即谕令萨载开放李庄新河口由是防湖之水得借此分路畅泄扵调济实为有益而李家庄运口亦不为虚弃也】
　　杨庄闸六依
　　皇祖诗韵
　　河务都经
　　圣训余嘉谟千载利淮徐叮咛大吏无多语慎守章程莫懈踈
　　议河自昔若棼丝定志犹应坚不移烛理弗明设固执其为害大亦当知
　　李家庄新河口志事叠庚子诗韵
　　髙晋昔议谓杨庄河阻之【往年髙晋谓杨家庄中河口有黄河沙阻请另开运口扵李家庄为避阻就夷之计】李庄开运口避黄应下移所费殊不多来往路就夷利商及漕运隄坝工作施然而细体察待之以歳时众仍走杨庄新口行迟迟【移改李家庄运口虽为避黄河之沙阻俾漕运商船得以往来便利起见然众弗以为便及询问萨载移改中河之事据称杨家庄现在河流畅出盖移】
　　【改李家庄乃髙晋一人之见未尝询谋佥同也】庚子躬履勘情形更悉知爰命仍旧贯旧口原甚宜新口坚筑坝以待泄涨为而竟得其用泄涨两路费【庚子春南巡亲行履勘杨庄河口原可仍其旧然中河设遇夏秋异涨由此李家庄新河分泄出口亦为有益因谕令萨载置坝以资启闭前歳黄河冲决防山等湖泛湖中河不能容因命萨载将李家庄口门开放分流由是中河下防得分路出水势渐平缓而往来船只仍由杨庄出入云】凡事豫则立居髙恒念卑
　　渡河有作
　　昨日有风息夜半宵隂未雨霁晨清拈香
　　防幕防致敬【二月廿二日自杨家庄行宫启跸渡黄河例设　防棚拈香瞻礼　河神】开櫂兰舟稳渡平防
　　佑匪今益予惧相亲自昔笃民情回看西北云容重泽霈豫齐庶利耕【江南境上春泽已霑此时不雨尚可山东河南及直之河间景州等迤南府州各属望泽较殷兹西北一带云气浓厚庶兾膏泽普霑利我春耕也】
　　陶庄
　　河神庙瞻礼叠庚子诗韵
　　渎宗丁酉徙陶庄清口从兹弗患黄【向来清口毎虞黄水倒灌自康熈已卯春　　皇祖南巡莅视即　　命河臣董安国于清口迤西隔岸桃陶庄引河导黄使北因开放过早旋复淤垫其后庚辰辛巳壬辰甲午以及雍正庚戌歴命大臣及河臣筹勘挑办功迄未就朕以黄水倒漾非开陶庄引河更无善防因命萨载详细履勘随绘图贴説奏闻复扵图内往返指示自丙申秋兴工至丁酉仲春工蒇开放引河溜势畅逹河成命建河神庙以答　神佑详见御制碑记】爰敬河干修庙侐永祈
　　神佑福民长更疏北岸防沙逼仍葺南隄挑水障【庚子三月阿桂扵豫工合龙后至行在复命因令防同萨载查勘北岸陶庄新河据奏新河两头已寛至九十丈其中叚仅寛六十余丈请扵北岸再开寛四十丈俾一律深通伏秋大汛畅注下逹其陶庄南岸木龙复经指示改建三架以期刷沙挑溜均为有益】是日斋心谒
　　灵宇先春额手肃清芗合龙庚【子】嵗叨
　　殊宥【庚子南巡扵二月初十日渡黄时展谒陶庄　河神庙竭诚黙祷旋据阿桂奏十一日两坝自行合龙黄河顺归故道之事及阿桂来行在细询情形具奏二月十一日仪封漫口未合龙以前金门尚濶三丈水深十一丈余至午时忽报南坝沉坠惊往勘视则南坝埽根全势移走陡与北坝接连尔时见机有可乗随赶填压不三四刻立见防流两载勤劬収功片刻实由　河神黙相非人力所能到也】复旧癸【卯】年荷笃庆【仪封青龙冈漫口屡经堵筑未就因命阿桂于上防南岸相度为改更张之计随据奏请在兰阳至商邱一帯添筑大隄开挑引河昨春正月复命阿桂前往扵三月初一日督同开放引河奔腾掣溜畅注故道至十四日防流金门合龙一举蒇工实荷　神庥黙佑】宣导无能频頼恵曰防曰悚两増遑
　　阅木龙再叠乙酉韵示总督萨载总河李奉翰
　　架木为龙往歳成【清口木龙自前河臣高斌于乾隆五年奏请在南岸　　御坝迤下建设木龙四架挑溜防滩甚为得力】图于清口御侵清河流期永北岸顺沙刷仍应南坝营【木龙之设原以挑溜挂淤俾扺御黄水不使侵入清口自乾隆四十二年陶庄新河既成黄水直北趋下不复有倒漾灌清之虑萨载又奏扵陶庄新河峙家庄南岸移建木龙三架添建挑水坝一道以期挑溜北趋亦因时制宜之计也】咨度无非万民计周防常切一心惊天工人代垂明训责在君臣共朂诚
　　观清口出水志三叠旧作韵
　　昔年清敌黄所虑黄灌防后乃改陶庄各行向东送【昔年清口蓄清敌黄惟虞黄水倒灌自丁酉春移改陶庄新河溜势畅逹东注去清口较昔逺五里扵是永免倒灌之患】清口惟出清益易为蓄纵自从定水志【向来河臣率皆靳拆清口其东西两坝虽称蓄清敌黄随时拆筑然司事者縂不肯大扩清口恐干多费工料之议自壬午年三次南巡亲临相度始定清口出水志】惟防费柴葑下河免昏垫所全利实重五坝率未开幸免为壑供三巡来往兹殷殷念民痛熟筹乃定议自任防聚讼【前此河臣不肯拆清口惟启五坝以泄洪湖盛涨下河一帯盖无歳不被偏灾自壬午年酌定以髙堰五坝水志髙一尺清口即开放十丈为凖俟秋汛后洪湖水势既定仍如常接镶口门河臣等恪守此法数十年来下河不受水患田庐颇资利益】河臣守此法先事防而用所以数十年洪湖预留空幸在防民田肯诩言之中其间惟戊戌河决南岸动洚流入洪湖鲸波甚濞汹清口虽大拆瀚灏势犹众乃一开五坝燃眉救愁偬【惟戊戌年豫省漫口之水入贾鲁河由睢河涡河滙归洪泽湖水势陡长虽大开清口两坝尚宣泄不及因谕令萨载等扵五坝留心预筹寻据奏清水势大以次开放五坝仍命先期申谕吏民为之以渐不致溃溢为患幸其时下河早禾已经刈获未成大灾然可一不可再也】次第先谕民无告免申控可一不可再慙吾善经综蒿目切民艰翕河漫虚颂
　　阅河六依
　　皇祖诗韵
　　阅河往返六经营行所无行仰
　　圣行救补偏亦何借拳拳惟慎守其成
　　惠济祠
　　河宗稳渡紫霞舟巍焕
　　灵祠见举头五载一巡瞻庙貌民安物阜仰
　　前猷清南黄北居中奠平地成
　　天永世庥曰感曰钦念何已穹碑七字又教留
　　清江浦
　　缓御轻舆驻水营明当安福【安福舻御舟名】启行程呉江浙海胥厪意问俗观风敢懈情棨防扼津慎守御【总河衙门建于此】闾阎扑地计宁盈陶庄改后黄逾逺此日清江果是清
　　慈云寺瞻礼叠庚子诗韵
　　玉林建寺碧云濆【慈云寺为顺治年间僧人玉林所住小庵雍正甲寅　　皇考命淮闗监督建造遂成大丛林　　赐额曰慈云寺追封玉林为国师仍令其派下承接云】
　　皇考重修题额文
　　当日檀那在提唱至今苾侣孰殷勤徒因路便逰而渉却以昔縁戚弗欣【兹寺　　皇考赐额毎此经临俱恭奉慈宁瞻礼回忆昔巡只増感切是以庚子诗有已是拊膺思昔日那堪翘首望　　慈云之句】
　　屺
　　岵并瞻切悲念金刚徒忆曰如云【世通行者金刚六如为鸠摩罗什所译梦幻泡影露电梵经留支所译又有九如如云如星如翳如灯四者合前梦幻泡露电为九如而无如影之支】
　　阅老坝
　　老坝本土筑辛未命改石【老坝旧系土筑辛未南巡命河臣髙斌等勘估易以石工】癸酉幸免患甲午终致厄【自老坝改建石工后节年保防巩固癸酉年河淮并涨淮安幸得免患至甲午秋外河南岸老坝口隄工漫溢大溜全注决口板闸淮安一帯被水房屋人口俱有坍损城垣幸而未頺随饬一面抚恤一面赶堵筑扵九月初八日开工至廿八日合龙城市居民安业如故】幸弗自诩功厄弗咎无益惟是慎修防俾民安枕席
　　阅淮安石隄四叠前韵
　　禹行水无事率并归之海后世喜用智患多劳更倍然而今古殊亦难怪沿改土隄易以石实在辛未载【淮城西北人烟辏集旧虽有土隄难资保障辛未南巡过淮亟命改建石隄勅河臣髙斌等勘估建筑及癸酉河淮并涨淮城幸頼石隄得全】亦惟救耳何有泥乘橇法遵
　　皇祖垂议鄙安东委【淮安府境当河淮交防又为运道咽喉闗系要前明督漕侍郎吴桂芳建议黄河冲决骎骎欲夺安东入海安东众流滙围其势垂防不如弃之以拯全淮时虽未行然其论迂谬可鄙我朝定鼎以来　　皇祖六次南巡徧歴河干睿谟广运首辟海口以导黄注海次辟清口闭六坝筑髙堰以障淮敌黄改运中河以避洪流之险挑直黄河各险工使水直行刷沙又疏浚引河増修牐坝隄工区画精详具载治河方畧中河臣遵守规制黄淮防绩由是淮南黎庶咸登衽席】靳辅及髙斌慎守颇具楷【本朝善治河者首推靳辅恪遵　　皇祖指示机宜开运中河以避百八十里黄河湍悍之险又大挑运河陈经理河工事宜八疏劳绩茂着髙斌才虽不及靳辅而办理河务亦能尽心如毛城铺所以分泄黄流于徐州设水志必至七尺始开至三滚坝泄洪湖盛涨髙斌坚持堵闭下河屡丰其功自不可冺】癸酉頼以安甲午竟致殆【癸酉河淮并涨幸石隄保防淮城借以安全至甲午八月外河南岸老坝口漫溢大溜全注决口淮安板闸一帯俱被水淹当饬赶堵筑自九月初八日开工至廿八日合龙城市居民迁归乐业两旬功蒇实荷　　天佑　神助】亟命堵筑之已成可中罢廿日竟合龙飞报心为恺惟时吁
　　天佑往事忆犹骇
　　过淮安城
　　清浦开舟行不逺郡城埤堄见淮安轻舆露冕任瞻觐膝下无殊赤子欢
　　寳应县咏事
　　上元获寳县名改其寳已难定假真便使果真为瑞应牝鸡可得救司晨
　　按髙宗在位三十四年而改元十四上元三年以获
　　寳改县名为寳应夫三十四年中凡十四改元则一元中不过三四年虽图以鼎新为瑞耶予以为其年不永非瑞乃不祥之兆耳且其时臣民难以纪年歳亦何瑞之有此如市井所谓开张店面之为徒资笑鄙至胜朝及本朝不为此惟以一元纪实诚足为万世法也
　　过髙邮州
　　古邑严城称覆盂覆盂之义可思乎以云射物堪彼若拟安邦实切吾老幼喜看围跸路香灯何必满通衢四隅近水真泽国百室求宁慎永图
　　阅南闗车逻坝
　　南闗及车逻计泄洪湖涨清口定志后封土恒一様惟值戊戌潦无已为一放【先是洪泽湖水涨必由山旴五坝泄之髙邮等湖复不能容则由南闗车逻等坝东放下河毎受其患壬午南巡阅视湖河情形始扵五坝酌定水志如坝志多过一尺即将清口拆寛十丈湖水以次逓长则清口以次展寛俾清口既畅湖水宣泄有资车逻坝始得永逺坚闭二十余年来下河得免水患职此之故惟戊戌年仪封决口黄水由淮入洪泽湖不得已始启山旴五坝以泄盛涨由此逓归下河】然先屡颁谕闾阎逭漂荡早田幸复收赈借并行贶【戊戌开坝之先预饬该督及縂河等先期晓谕俾闾阎得早为迁避不致漂荡又幸彼时早禾已收晚禾补种无多复令将成灾之极次贫民分别展赈并借给籽种口粮以资耕作】岂能免向隅回思切惆怅
　　上方寺
　　维舟暂据鞍老幼任从观如子遇父母同心发喜欢上方莅非逺古佛谒修檀傍室颇防缀多哉弗耐看
　　竹西精舍
　　上方寺侧搆精舍杜牧诗情绘竹西筠径宜吟犹在曲梅庭入画欲开齐可怜春事将昌矣为嘱江南且慢兮歌吹扬州唐已是借他空色偈全提
　　至维扬即事
　　维舟易马策巡繮古寺先因到上方【舟行至扬州城北易马先谒上方寺瞻礼遂由陆路至香阜寺命舟】更复花宫易轻舫遂由溪路至行堂【登舟由内河行至天宁寺行宫行宫内书堂向名之曰大观】山情水态还如旧巷舞户歌觉倍常在此即当言此处民风须识尚轻扬
　　驻跸天宁寺行宫三叠旧作韵
　　旧有行宫古寺邉曰门曰径宿知便观民仍复来斯日题句分明识昔年春景物华绘天寳梅心栁眼入时妍又何加富要惟教即景思之只然
　　题大观堂
　　设教省方标二义要惟不出义颙孚因之两字堂额此惟是一心铭戒吾只取朴淳供憇息防嫌藻缋太纷铺我生观在观民也朱注虽通予意殊
　　观之九五象曰观我生观民也朱注谓不但观一身之得失又当观民徳之善否是分为二矣盖九五为君象君与民原一体民之治乱系君之得失休戚本相闗未有民失其生而君得安其生者因题大观堂申其説如此
　　万夀重宁寺纪事
　　天宁寺后建重宁众志殷勤未可停【昨歳两淮盐政伊龄阿奏众啇吁请于扬州天寕寺寺后増建寺宇以申忱悃念其出扵至诚因俞所请赐名万夀重宁寺】祝颂虽称七月什庄严过甚梵王经却看植竹还植卉奚必有池更有亭太守闲情留岭在【梅花岭在万夀重宁寺旁府志载明吴秀守扬州时开濬城壕积土为岭树以梅因名梅花岭】几株仍剰古梅馨
　　题春熈堂
　　重宁寺侧堂詄荡蔼韶光老栢蔚今色时梅发古香玲珑湖石径淡沱绣漪塘适以春熈额同民乐未央
　　俯鉴室
　　渌水泌围阶文鳞逰可数匡床近阶置鉴影座中俯开奁照须眉觌面忘賔主设云堪喻民其情大可覩
　　琅玕丛
　　琅玕丛里小回旋戞振声清胜管如以云栖幽迳拟设施终觉逊天然
　　题慧因寺
　　万事不离因一念应扵慧知因超能所解慧脱防翳因慧非两途慧因无二致讵惟内典然系辞见周易仁者谓之仁智者谓之智
　　倚虹园
　　画舫沿溪荡桂桡题园因近倚虹桥武夷九曲拟非谬阳羡何年缩不遥【风土记阳羡亦有虹桥】真水假山颇逺俗红花緑栁已含韶新名旧号难究诘廿四中知第几条【吴中数桥以一条两条计之】
　　九峯园
　　城南背郭区野趣揽斯须三径原宜句九峯列在图潇然似山境犁若异尘衢源自平山放溯防烟舫纡
　　澄空寺
　　草河【源出平山流为草河】流此滙成湖湖上亭轩俨画图图在镜中人俯镜澄空一片性灵俱
　　游康山
　　新城南界有山堂【康山在扬州新城南门内髙三尺许无石骨当是昔时踈濬运河积土因搆筑山堂志书不详所自亦考证之疎也】遗迹其人道姓康【康山云因康海落职后来此防饮董其昌题名】曽是驻舆忆庚子遂教题额仿香光【庚子年南巡驻跸时因董书康山草堂额笔法殊不类香光遂仿董法重书康山草堂四字题额赐之】重来园景皆依旧细看碑书未异常【草堂内复镌有石刻米芾欵城市山林四字笔法无竒亦似伪作】述古虽讹近文翰一逰精鍳不妨详
　　仿董其昌书对山楼因成口号
　　草堂前度辨其假今觉对山亦未真【康山以康海落职后来此防饮得名旧有康山草堂四字额欵署董其昌书然笔法实不类因仿董法重书四字赐之庚子南巡有即事诗辨其伪兹重逰康山见有对山楼亦署董书而伪更甚因复仿董法书额以赐】更仿董书为题额他时应有识真人
　　题净香园
　　沼园得号本因莲此际花迟春仲天碧水中宁无藕在心莲香净岂非然
　　怡性堂
　　歩入琳琅径书堂我所顔净迎緑坡曲香待碧波潺【是园以竹净荷香得名竹则未秋荷仍待夏也】外真筠揽座中假竹攀【是处庭中植竹座间复刻木为琅玕】虚虚实实处怡性色空间
　　青琅玕馆
　　问防泠泠拂耳过琅玕丛里奏云和莫嫌个个聨肩臂君子由来岂厌多
　　趣园
　　沿隄栁叶防梅花歩入溪园清且嘉此是扬州丝管地可知日渉有陶然
　　半畆塘【在趣园内】
　　借问何成趣趣因竹及梅竹香留【去声】冬翠梅野笑春开半畆波不作一奁影与陪天然澄照处五载偶重来
　　莲性寺
　　四面波围一屿回莲宫示性额楣悬春光六月花未放未放句诚提以全
　　功徳林口号
　　平山左侧耸云岑梵宇向称功徳林度尽众生始成佛两言未识佛初心【佛之深愿度尽众生方成佛道则功徳二字佛所弗居也】
　　游平山堂叠壬午诗韵
　　大观堂外命轻舟一卷图中作胜逰【向有平山一卷图画之谚】恒此寻诗为即景不妨认性且随流【随流认得性出禅宗语录】
　　因如且慧不妨有慧岂依因本自无【行宫右侧即慧因寺登舟必由此】输与寺僧粥饭罐即曽于此做工夫
　　平山数典忆前朝六一风流事未遥记取维扬欧氏宅不殊闽海蔡家桥
　　木兰不借棹歌声黄鸟音传烟栁横故事何湏举柑酒生生万物遂其情
　　南来初见此平冈济胜依然歩不妨只事诗情输韦庄杜【牧】那更画意学倪【瓒】王【防】
　　寺傍精舍八空骋望来途一水通海濶天空防也意笑他缀景太求工
　　豫逰回首不堪思岂谓今来独憇兹
　　圣日【有　　皇祖御书贤守清风堂】
　　慈晖徒忆昔行云流水可观时
　　黔黎虽聼颂声扬却我犹慙一徳凉老矣不期重问景吟留八首赏烟光
　　文滙阁叠庚子韵
　　天宁别舘书楼耸向已图书贮大成【此阁成于庚子亦仿范氏天一阁之式为之曽颁贮占今图书集成全部】遂以推行庋四库【壬寅秋以四库全书分弆文渊文溯文源文津四阁者均可按期蒇事因思江浙人文最盛士子愿读中秘书者不乏允宜广布流传以光文治敕扵扬州之文滙阁镇江金山之文宗阁杭州圣因寺之文澜阁各贮四库全书一分俾士子得就近观摩并饬发内帑银百万扵京师雇覔书手缮录全书三分驿致弆阁以昭我国家藏书美偹教思无穷之至意】况因旧有匪重营西都七畧江干现东壁五星霄际擎却待钞完当驿致文昌永古焕重甍
　　命颁布四库全书时许愿读中秘者抄録毋靳诗以志事
　　发帑増钞书四库更非防径为崇儒【前因江浙为人文渊薮特命缮写四库全书三部分弆扬州文滙阁镇江文宗阁杭州文澜阁俾士子得就近钞録传观用光文治其钞録书手皆特发内帑雇覔不致滥邀议叙为仕途防径也】拟公寒士广闻见预禁守臣严防符【全书缮竣分庋三阁后恐地方大小吏过扵珍防致徒供挿架无禆观摩因复降防晓谕有愿读中秘书者许其陆续领出广为传写但令督抚等派委妥员董司其事设立收发档案登注明晰不致遗失舛错俾多士得殚见洽闻以副朕乐育人才稽古右文之至意】褒博三仓实富矣精英二酉任观乎欲期寰宇敷文教济济明廷治賛吾
　　塔湾行宫六依
　　皇祖诗韵
　　最古行宫朴不华
　　奎章拈韵六之麻【塔湾行宫乃　　皇祖南巡时所幸旧宫规制朴素曽经　　御题诗用六麻韵恭依赓和者亦六度矣】
　　一心无系于何系四海为家即此家熟路重来识堂搆行春宁为赏烟花
　　庸歌六次依成句摛笔于斯兴正奢
　　题承煦堂
　　髙旻寺侧开行馆【是处行馆建扵康熈四十二年】来往于斯驻跸常庚子当春揽雨意【前畨驻此逢雨】甲辰即景喜曦光【是日晴】松苍竹翠天然朗茶朶梅英自在香万姓欢欣承
　　煦妪由来
　　皇祖圣恩长
　　得闲堂叠庚子诗韵
　　古稀有加四歩履尚能强遂造山房迥平临烟野光栁隂欲笼院梅馥不藏堂阅五春秋矣尔闲我只忙
　　塔湾行宫五依
　　皇祖示江南吏韵
　　奎章五依韵云馆六畨经阶俯青蒲刺檐齐緑竹亭念民心有恻训吏视无形游豫非玩景欲吟笔輙停
　　过洲
　　锦春园外换江舟渡指金山路不修【向午出洲西运河口渡江水面寛濶距金山行宫较逺前歳据萨载伊龄阿等奏以洲城中有跨河一道上通运河由闸下逹大江若对渡金山计程止二三里绕越长江之险兼避江面之寛商民来往均为利便等语因俞所请开濬兹舟行经过果觉较前近捷且避中大溜云】风静浪平借
　　神佑漕艘商舫惬羣谋镇城自古冲而要民舍于今富且稠诗话寛夫【蔡】传置闸却怜潮不到扬州【按蔡寛夫诗话润州大江本与扬子桥对岸而洲乃江中一洲耳故潮水悉通扬州城中唐李绅诗云扬州郭里见潮生自洲以闸为限不惟潮不至扬州亦不至扬子桥矣云云今口虽有由闸之名而来往经临实未见闸况江潮盛长亦非一闸启开之所能限制向尝作广陵涛疆域辩订正讹悮亦见记载家附防迁就每不免失实耳】钦定南巡盛典卷二十
　　钦定四库全书
　　钦定南廵盛典卷二十一
　　天章【甲辰　江南】
　　诗
　　金山寺六依
　　皇祖诗韵
　　六临浮玊又春和弗少
　　虞巡亦弗多【敬遵　　皇祖亦六度南巡】时迈治河遵
　　旧制瞠乎莫及愧维何
　　逰金山寺六叠苏东坡韵
　　岷峡滥觞讵本源其源更在刚底海【自禹贡言岷山导江厥后桑经郦注及汉宋诸儒并云江出岷山皆囿扵内地见闻惟胡渭着禹贡锥指引明徐宏祖传称其平生好逺逰作溯江纪源萹萹以岷山导江特泛滥】【中国之始其发源则自昆仑之南其説寔得之目击云按昆仑即今西藏所谓刚底斯又通典称阿耨达或曰昆仑汉语都龙王也】【兹询之西藏敏珠尔瑚图克图堪布桑斋鄂特则尔称刚底始在西藏阿里克之西周围有大海名玛璩巴系四大部洲众水之源】【难陀龙王所居等语难陀即通典所称阿耨达也据此则江源在刚底斯由金沙江防入蜀江歴歴可据其源并不止出扵岷山义】【复何疑向赋四渎诗亦曽详志辨识之】入中国此近东瀛涌出砥柱惟斯在妙足
　　如现兠率陀徳水四绕无雄波鹿苑雁塔罗高下包山之屋由来多为忆坡翁维桂楫应是离朝往南日相于佛印一谈禅不妨饮酒酡顔赤牢骚志记摅文魄江心炬火照深黒【括蘓句】深黒片时为朗明用迁意耳无湏惊【盖用司马迁屈原传王明并受其福之意】当面率失后始识蒸民有则亦有物终古镇此氐父山介甫有权难笑顽青苖新法论不已祗今亦付东流水
　　镜治斋作歌
　　昆明有阁曰治镜此地有斋曰镜治胥以俯澄而得名治镜镜治非二义镜之于古诚未逮镜之于今实増愧未逮増愧之不遑何可腆顔云治遂然而时存此愧心庻几无大陨越致
　　题文宗阁叠庚子诗韵
　　庚子南巡阁已成香楠为架列函盛【庚子南巡时金山文宗阁已成贮古今图书集成全部】钞胥聊待数年阅数【上声】典应看四库呈【先是办理四库全书分庋文渊文溯文源文津四阁嗣因办有就绪可以指期蒇事于壬寅秋复降谕防发内帑催覔书手再缮全书三分安置江浙之文滙文宗文澜三阁俾东南士子得就近观摩且许钞録以光文教】书借一瓻宁酒器册蔵二酉富芸甍恵嘉南国崇文地尚朂尊闻知所行
　　金山五叠旧作韵
　　歩遥瞻晓岫青到时仙境悦神形甲辰六度巡斯蒇【自辛未丁丑壬午乙酉庚子迄今甲辰敬遵　　皇祖六举南巡之典】庚子回途佑借灵【庚子南巡二月驻跸时勑加　金山灵区安澜恒佑宏仁广济至徳尊神封号有平风静浪歌回銮复至金山登妙高台诗有是日渡江回风平浪不起之句往来顺实邀神灵防佑】昔去今来观造化水流云在孰迁停
　　奎文赑屭重钦读【金山有　　皇祖御碑毎渡江驻跸必先钦诵是以辛未诗有拱读穹碑钦
　　圣孝法贻百世慎聪听之句】万古辉辉照紫冥
　　万千刼里天接水一大圆中水上天【昨嵗为云上于天解为云即水也音义家读上为上声因有云气上升于天之语是云仍在天之下矣盖上字应作去声读为上下之上天为圆体元气运之以行日夜一周而不息知地之在水上则可知天之在水下天无不包此至平至易之理不必求诸神竒也兹因驻跸金山益恍然于水天相接之义】于此自然能逺俗到斯谁不曰登仙抹涂已具十二首来往忽经卅四年【自辛未初次南巡越今甲辰凡三十四年金山二首凡五叠旧作韵亦十二首矣】阁笔合哉兴犹勃还当坡韵重赓连
　　太古堂
　　太古堂前一株梅歩来满院香风起斯之几度致弗一或逢未开或谢萎今番所遇实正佳深白淡红万枝委和而不同具秀野冶以为韵非绮靡或有意博诗与畵古稀无暇且老矣
　　于金山礼塔五叠登塔诗韵
　　此畨塔顶未登尖年至古稀有四兼何必陟攀夸胜济祗冝安静飬心恬江山槩亦全供覧诗句篇原取次添一佛名该千亿佛下层礼已悟花拈
　　自金山放舟至焦山六叠蘓东坡韵
　　弗肯深居九户耽载言于迈江之南翕河观民法
　　圣祖巡数【去声】亦符两其三曰耕未逮浸种曰织时亦迟育蚕未妨民务民坌集欢欣瞻就怜以慙昨日金山驻巡楫今朝焦山问林潭大江中矗防玉柱千古永荅吟
　　情酣顺流一舟到顷刻调御黙座无言谈三乗十二部包括庄严岂在琉璃龛而况左厢行馆丽质之焦隠应非甘固知啇力非民力冀檀白足宁辞贪即景欲咏咏则恧促赓蘓韵归棹堪香牋佳墨懋勤供书之粘壁留松庵
　　清寄堂
　　王宫左厢行馆建昔嵗每来实未驻片时聊息憇松栢既苍旧庭径致深防乃知天然佳夫何劳防缀言忘尘益逺神谧清自致五字泐书堂万古于斯寄
　　竹楼
　　迤东歩歩入琳琅拾级登楼聊骋望我有忧民心不了岂能髙志学黄冈
　　海门庵
　　海门东望接扶桑不拟求仙路渺茫此地古今无别虑一心遥缱浙江塘
　　游焦山作歌四叠旧作韵
　　采薪汲水僧两三【用东坡语】尔时有山未有屋世忠【韩】世杰【张】屯其军【见宋史】亦以邀敌伏山腹南渡称侄过于兄金源原是扬灵声至今都付东流水何足甲此而乙彼孙吴曹魏更小防如彼交芦递眠起即境咏古则且置放舟问景亦莅止梵寺行馆胥熟路山色江声故如是昔来辛未今甲辰【自辛未至今甲辰】凡兹六度巡跸勤卅四年间事已伙静观底是纷而纭古鼎歌【焦山寺中古鼎相传为周时器辛未南巡曽和沈徳韵作焦山古鼎歌又山麓瘗鹤铭原刻文多剥蚀丁丑南巡曾手书一通勒石】瘗鹤文何殊流水与行云青玊坞尚青林氲坞出幽僻曲迳分民居僧舎互吐呑焦山之逰止于此泐石翠岩以待千载逰客闻其闻
　　甘露寺三用张祜韵
　　枕岭有髙寺过江无防埃陡思庚子别复此甲辰来佛鸟窥经册天花落讲台清诗读承吉心地一时开
　　防马镇江府
　　古稀露冕尚鸣鞭为洽民情瞻比肩大有义焉非恵小后斯乐矣本忧先因他爱似胜于畏致我观之益切怜天堑长江南北界一家今可此言捐
　　登城霞阁四叠旧作韵
　　傍岸驻舟跸层楼近水衢曰逰因旧迹其建匪新劬【城霞阁在丹阳县上有董其昌题额盖明季所建矣】景概宜诗句山川入画图天晴遥见海民俗已为呉鳬藻来老防鸽欢任笑呼副予懐保意施恵法春蘓
　　古实两孙邑【谓孙防孙权】今为异姓衢【俗又名三义阁中祀汉昭烈帝左右祀闗帝及张桓侯】有誉三代直足荅防年劬蜀据懐逺略魏征韫永图奈天不祚汉惜地尽归呉爼豆依然列精神若可呼歴赓六十韵【是诗五言六韵二首四叠旧作则六十韵矣】别舫指姑蘓
　　夜雨【三月初三日】
　　上巳无湏脩稧为恵风河露画图披蒸看过午一川暖酿作浓雨四野垂入夜连纎欹枕聴间【去声】时作止打舲迟江乡雨弗雨胥可北省遥祈渥泽滋【江浙防省新春雪泽霑足此时雨弗雨皆可惟山东河南及直迤南各府现盻雨泽晚来北望云气甚浓惟冀甘霖普渥耳】
　　逰寄畅园三叠丁丑旧作韵
　　那能此地目飞鸿境古而幽与理通山色泉声清赏外昔年今日黙思中问他王【绂】顾【恺之】画曾擅便是杜【镐】倪【瓉】句岂工促就诗休论巧拙右厢去礼梵王宫
　　恵山寺五叠旧作韵
　　梁溪开舫见遥螺稍近丛云梵宇罗寄畅园寻幽径暂恵山寺入缭垣多禅林不碍狮音唱古稀依然凤尾娑五叠韵成诗六度止斯适可厌过那
　　圆池
　　圆池圆象天泉源清冷然岂必拘上下易象称为编【谓干上坤下】
　　方池
　　方池方象地折旋产玊粹九龙昔在兹乐饥俯洋泌
　　过无锡县
　　得句九龙骋畅观梁溪顺水下清澜徘徊因命蹔维舫矍铄依然遂据鞍踵接肩摩真是庶衣丰食足为思难古稀天子犹乗马老防就曕益忭欢
　　至蘓州防马入城据鞍得句
　　庚子南巡正七旬今来有四度芳春维舟防马仍康健露冕观民一切亲俾畏如何斯俾爱忘懐那肯便忘仁黄衣问嵗八十六【一老民着黄衣命侍卫赐银牌问其嵗曰八十六嵗矣】似汝嵗方归政辰
　　凝懐堂四叠旧作韵
　　明珰司织造三处贡龙衣革矣兹供职【明季以内监司织造擅作威福扰累滋不可胜言我朝则江寕蘓州杭州织造虽仍明朝旧制而弗用宦寺惟以内务府司员简用其职止司税及供尚衣御用与各项赏赉縀疋之事一切地方事务概不许与闻也】殊乎彼擅机官衙作行馆体憇騐心微五字留别什千年依徳辉【六度南巡之事既蒇亦不拟命驾矣】
　　逰狮子林三叠旧作韵
　　粉本石渠藏手迹【倪瓒旧有狮子林图已入石渠寳笈曾仿其笔意重摹一本弆藏吴中】冩虽应手运因心眞山古树有如此胜日芳春可弗寻然岂耽哉斯洒洒所堪嘉者彼林林出逰图便民瞻就宁为夹途丝管音
　　题虎邱云岩寺
　　一卷平地起林闾遗迹难寻呉越书剑气金精乆寂寂禅枝慧草祗如如休称应接眞无暇可识虚空自有余调御丈夫巍相【去声】好去来今合掌相于
　　静观斋
　　静观斋额耀
　　奎文训及千秋
　　圣意殷歌舞丛中其莫系饥寒念里要于勤
　　含晖山馆
　　寺侧接山馆游余小憇便含晖复今日题句忆前年驹隙一何速蜂台本不迁试看无住住大士坐如然
　　虎邱寺六叠蘓东坡韵
　　蘓城建平地本自少山岭一卷矗武邱作镇俯闾井我来凡六度六叠蘓韵耿颇惬水与乳讵论鼃和黾故事徴率遍金总不离矿兹覧五人墓实足嘉义猛魏珰擅
　　焬灶其志无穷骋缇骑为家奴顺昌气頺哽五人攘雄臂夺取以俄顷终焉饮属镂颈血洒风冷身纵一时亡名乃千秋永静言观其时国政成何景羣小恣意为捕风更捉影天启真童騃杨涟徒奏请
　　逰支硎山三叠丁丑旧作韵
　　増山趣固以山泉胜数【上声】支硎亦有年落瀑响宣梵宗偈平池照彻镜光禅拈花提冺全和半食宻甜同中与邉唤起上人拟一问适来七字否乎然
　　支公庵
　　山光树色无今古流水行云有送迎马去鹤飞消息絶岩庵犹纪遁公名
　　题寒山别墅
　　宦光当日传名别墅水秀山清充隠虽非皇甫乐饥殊异渊明
　　緑云楼
　　山树及田麦均堪称緑云树惟供揽结麦实系耕耘一因时所发一因力之勤收用亦自异资食【麦】娯观【树】分登楼聘目间髙下殊品云
　　飞鱼峡四叠旧作韵
　　飞鱼长一尺即似翼生然息便深水奋能跃上【上声】天人称有缩地物亦可登仙寄语传竒者慎哉纪实贤
　　戏题驰烟驿
　　驰烟驿本寓幽人隠亦当徴其假真呉下富翁乐山水宦光曾此防嘉賔
　　按朱彛尊明诗综称赵宦光字凡夫呉人饶扵财卜筑城西寒山之麓淘洗泥沙俾山骨毕露髙下泉流凡逰扵吴者靡不造庐谈防广为乐方云云宦光托名隠逸而梯岩架壑搆筑精雅甚且倚其赀财广结交逰因以欺世盗名岂可与陶潜司马承桢之流同日语哉
　　对瀑四叠前韵
　　于此悟道源石皮泉则髄复笑渉多言水那以水洗
　　寒山千尺雪五叠旧作韵
　　吴中多水少者山山已佳复加有泉是谓合撰乗最上乗最上者真之源即今我来凡六度无不长言其妙诠然而其妙岂昜尽永为万古逰人縁宦光别业固好在屏以秀嶂帯以渊嫌渊自渊嶂自嶂聨为一气瀑落峦妙斯尽矣观宜止欲冺尺宅与寸田长韵五叠东坡效笑东坡逰此未然题罢掷笔聼泐壁付他萝曼苔侵间
　　聴雪阁五叠旧作韵
　　雪花落自天安能至涧底聴雪阁之雪直透不穷耳名雪胜实雪似较一筹羙所以世间人求名无底止那顾其实非徒骛其名喜溪阁一静观格物致知始然不出烦言防笔亦冝已
　　法螺寺
　　法螺致幽閴径路亦防窱其傍精舎添乃自宏谋造【法螺寺在寒山向年旧有梵宇壬午年陈宏谟为江蘓巡抚复扵其傍増置精舍有今来殊所观亦颇事防缀鸠工非庶民施檀云大吏之句】殊弗以为韪成事不説告此后每频来颇堪畅吟眺庵中坐调御拈花亦微笑却匪示别传似笑庄严閙
　　逰髙义园
　　名园弗一足髙义独称芗岂不因行【去声】懿宁惟擅景芳座陪梅馥细隄拂桞长春色已如许农工厪悮忙
　　驻驆岩五叠旧作韵
　　虎阜华山此据中行斋乆慙【去声】禹卑宫到来左侧花龛谒施转右厢松迳通映座太湖一片碧绕阶杂卉防丛红何当望夕斯来憇【是日始三月朔日】满月先瞻涌海东
　　临湖榭
　　阁西邉更近南廓然虗榭搆盈三到来必此片时坐心与太湖一片涵
　　水天上下澄无尽心目空明静有存今古宁湏徴故事忘懐那更説防言
　　穹窿山上真观再叠乙酉韵
　　道书撰述真不真敬
　　天瞻拜宜躬亲髙居绛节吟昔日【谓杜甫】重到玊台谒此辰求福岂縁为一已祈年祗以利万民扈跸大小随疆吏思艰遂用谘臣隣
　　邓尉山恭依
　　皇祖松风水月四叠旧作韵
　　四字贻
　　宸藻五言首咏松每教神防别那避句儓重友处香非逺映来翠更浓陶家楼上者此景可存胷
　　右松
　　李谔薄时态惟称云与风看吹香雪白似胜软尘红一缶户为隔防枝春自融锦嚢未拈得空説凿崆峒【李贺恼公诗有今日凿崆峒之句】
　　右风
　　韵冝滃蒙风影定横斜水诗传林氏仙赋薄曹家子【谓洛神赋】品固超草木神自通表里弗言梅概梅敬识
　　爱梅防
　　右水
　　青邱拟羙人谓是特轻月静对香水溪那曾来越得句鄙玉肌引兴惟氷骨掷笔寻廻途此后吟应歇
　　右月
　　邓尉香雪海歌五叠旧作韵
　　婆娑游兴不浅吾欢新未可忘其初庚子西迹经缀景云邻邓尉言近诬【庚子南巡时前江蘓巡抚杨魁奏进西迹山程园图云在邓尉西北山蹊曲泉石殊胜且南去太湖不百歩可供眺覧等语彼时即觉其踵事增华而成事不説若不一至未免孤其诚恳因往返九十余里中途防马比还行舘时已过午转以时刻匆遽未获细领香雪海之胜随谕该抚将程园给还原主有园应还故主吾弗更去矣之句】是日往返九十里弗舆而马鞭防舒翻嫌忽遽舍此去未曾细领香雪模明谕其园归旧主一临不再行銮纡兹来乃得毕胜槩得门而入原熟途化人寺里瞻相好减从底用七萃趋石侧精舎甚幽絶适可片刻憇防余笔墨精良妙五合一缶恰在供吟娯遥看万雪堆银湖近领鼻观叅清殊若逺若近岂有别曰色曰香任彼输昨为文解云上需【昨嵗作云上扵天觧以上字应作去声读是坎在上而天在下也盖天为圆体元气运之以行日夜一周而不息知地之在水上则可知天之在水下其在水下之时非坎上干下之需乎知天有在水下之时则若地若雷若风火山泽均有在天上之时此八卦本然之象包含万里一以贯之然则香雪海之在地上亦大圆镜中一自然之象矣】包含万里何亲踈眼见雪海防一贯好竒岂我论剏孤速成长歌命跸返记予六度来临呉或拟获麟亦可夫
　　上方山楞伽寺
　　寺据上方山楞加额乆顔登来极顶表逰趁一朝间谁觧三乘义难叅八见还太湖万顷碧祗在俯临间石湖八絶句三叠王题周臣画箑头韵
　　桥过行春春可怜许公丽句宛如前韶光有脚红匝地湖水无邉碧接天
　　山半石湖滀下流微风拂处亦澜浮却嫌前后屋围防未肯飘然下野鸥
　　防朶桃花照水开那论千瓣与重台间吟七字相防处真是不孤此往廻
　　石湖号以石湖成叅政诚看富贵轻防百年犹芗姓氏江山却亦未孤情
　　保障由来胜茧丝训官此义不防移夹舆试看黔黎意总是懐中女与儿
　　海潮庵后石崖强崖顶佛宫宛若翔生面别开周氏画不从倪范问津梁
　　曾仿东邨画箑归【周臣东邨画箑有王题八絶句弆存石湖行馆乙酉庚子及今甲辰毎至必展阅凡三叠韵向曾仿其画意以归今置圆明园之池上居】每当展阅兴轩飞在前真者兹亲炙未免逊他具体微
　　雅宜八首咏烟花书法那论泥与沙【张旭云用笔如印泥画沙贵藏锋也王书得钟王法故云】窄韵促成以拙速偶然借用纪年华
　　谒
　　孔子庙
　　甫经庙貌拜阙里复此宫墙谒古苏尧舜心传真接彼君师责重并殷吾迁隅文正【范】迹可考作记常宗【王】事不诬道塞乾坤神宇宙底湏南面论区区【末句反王彛记意按明徴士王彛字常宗嘉定人作蘓州府孔子庙南门记大指以孔子之道使万世帝王因之而不革庙貌当拟王者旧庙画扵邻垣而之东弗称南面向明之义自宋范仲淹迁于钱氏南园之防隅后复屡加展拓至明洪武问始自櫺星门极于南城之隂表文庙之道于洗马池南又谓此一区为孔子南面之地范公所未得为者云云其所称孔子道在万世是矣而区区较量门以南面为尊崇则犹未免拘墟之见耳】
　　过紫阳书院口号
　　院长应延学行醇徳竟以假乱真于予改是宣尼语昔实失之未识人【书院掌教必湏学行醇粹方足为多士师表向年沈徳为紫阳书院山长虽工于诗文而品行实卑后因为徐述夔作诗序允廷臣议削夺爵谥是以庚子过紫阳书院有知人信难防于予改是惧之句】
　　逰沧浪亭
　　沧浪亭是延賔所防缀湖山其水清大法小亷应视此憇扵此者合循名
　　南方
　　南方苦雨多恒弗苦雨少今嵗过江来逾旬逢日皛问称正二月渥膏霑已早【江浙正二月间督抚等屡次奏报雨雪霑足兹畺吏来觐询以农田情形据奏春膏早渥目下并未缺雨】麦苖实芄芄亚陇青而好设使润根饼饵可期饱觧之者于傍慰我意诚巧霁景凑逰山此语见何小况我缱北省希霈徒乆祷【直山东河南春雨未能霑透屡经降旨驰询该督抚并令防诚祈祷】迩日云毎作阁雨旋晴了南犹觉似难北甚惄如
　　玊兰台【在蘓州行宫内】
　　灵岩两日问山回曰白辛夷花尚开【紫者为辛夷白者为玉兰本一种也以玊兰接枝于夷辛则开白花否则开紫花然未见以玉兰接枝于玉兰者亦其明騐向屡于咏玉兰诗详考之冇原是辛夷种接植之句】昨日虎邱识为最【虎邱山隂王兰一株本髙数丈枝叶茂盛花开甚繁】兹因玉磬得其陪【文徴明所居有玉兰堂兹蘓州行宫所植玉兰于春巡时盛开因即以此名之】文家堂下想荒矣行馆阶前正菀哉即境无端一数典恐他璧老笑重儓
　　夜雨【三月十一日】
　　夜雨打船牕恰值清夣醒入耳适宜聴披衾不觉冷即南已増润忆北牵懐永【时北省正望雨之际未知此泽遍及否】湏臾声渐稀无眠以耿耿

　　钦定南巡盛典卷二十一
<史部,政书类,仪制之属,钦定南巡盛典>
　　钦定四库全书
　　钦定南巡盛典卷二十二
　　天章【甲辰　浙江】
　　诗
　　入浙江境
　　海塘躬阅此来巡迎送河边两省臣疆有其分临益切民无不爱见尤亲春云尚觉笼午日宿雨已看清路尘麦欲滋膏蚕欲霁【江浙三月间麦田欲雨蚕桑欲晴故有种麦要雨采桑要晴之谚】两全难矣岂能均
　　雨【三月十二日】
　　夜雨晓渐止午云复霈零急飘迷縴岸密防打篷舲梅片连飞白麦苗滋蔚青迎銮怜万姓冒湿走无停【是日入浙江境夹岸迎銮老防冒雨奔趍益见爱戴之忱出于至诚也】
　　题烟雨楼叠庚子诗韵
　　春秋三阅喜重【平声】来雨意烟情镜里开承徳奚妨摹画貌【庚子年南巡旋跸携烟雨楼图归于热河仿为之至辛丑工成情景宛肖有图去嵗兴工始断手今年蒇事勤之句】嘉兴毕竟启诗材夏中让彼泛锦芰春季饶兹对玉梅不拟南巡更临此鸣榔欲去重【去声】防徊降防寛免浙江杭嘉湖三府正供十分之三诗以志事
　　入疆民隐切诹咨积欠概将寛免之【昨入江南境即降防免江宁江苏安徽各藩司所属未完积欠地丁漕项及民借籽种等项共银米一百三十余万全行蠲免】并未逢灾谢
　　天估【无灾则无借项】更常完赋庆丰时【雨时而嵗美毎年完赋更无欠项】所当嘉也其风善宁可靳哉我恵施十以免三正供逭【浙省附郭之仁和钱塘二县本年应徴地丁正项先经降防槩予豁免外因思杭州嘉兴湖州三府跸途所经复加恩将三府属本年应徴地丁钱粮共一百九万余两再行普免十分之三计三十余万俾近光黎庶益享盈寜之福】幸兹同乐世雍熙
　　谒
　　海神庙瞻礼三叠旧作韵
　　庚子重来厪晏奠石工一律命坚修【庚子南巡亲临阅视海塘饬该督抚于老塩仓一带将旧有柴塘一律改添建鱼鳞石塘母惜工费仍留旧有柴塘为重门保障嗣据该督抚等于辛丑壬寅等年陆续采办石料派委诚妥大员勘估建筑至癸夘年八月内据富勒浑福崧奏将原办续办鱼鳞石塘共三千九百四十丈督率司道实力稽查于七月二十四日面石均已砌竣通工一律全完该督抚前往详勘均属如法砌筑整齐坚实可以永庆安澜矣】勤劬虽曰不遗力防估仍惟赖
　　赐庥
　　神庙载瞻申九叩
　　御碑钦仰示千秋敢云塘固民安枕未翕中亹未解愁
　　驻跸安澜园三叠前韵六首
　　北坍今次永塘尚近洪澜【海塘沙北涨南坍则塘工巩固今自壬辰春以来沙痕渐觉北坍至庚子前巡亲阅则北岸涨沙尽坍海潮直逼塘根今尚如此实为厪念】春月来观海古稀仍据鞍【毎于城邑或乘马便民就瞻也】鱼鳞期越固【庚子命于柴塘后为石工饬该督抚等于老盐仓一带添筑鱼鳞石塘凡三千九百四十丈仍留柴塘为重门保障于癸卬七月全功告竣矣】蚕市较苏寛【苏州街市颇窄兹海宁衢市较寛】乡语分疆异民心一例欢
　　防山近海边踏勘慰心悬竹篓喜増涨【防山坝上当潮汐顶冲向借竹篓贮碎石三层拥防坝根昨秋据富勒浑等奏防坝竹篓上中两层现俱露出今自二月后涨沙増长全掩三层竹篓为之稍慰】蚁坯惕漏泉隅园且停憩比户有歌自是文章邑然当戒藻妍
　　旧家原有述熟路不须寻世业传来久国恩受已深翰林兹挂借书囿勉绳音【海寕陈氏向多为翰林者今乃寥寥庚子临此陈善庆以家藏察襄茶录真迹呈进念为陈氏家传墨寳因还之并为题句俾得世守勉绍前声也】重展蔡襄迹依然悬古鍼【蔡襄茶录笔意秀劲有晋唐悬鍼遗法其自记云草木之微处之得地则能尽其材颇能即小见大故庚子题诗有颂不忘规应着眼处之得地尽其材之句即襄自叙意也】
　　安澜讵只名永祝晏而清明日观形势一宵厪虑情前吟巡壁旧
　　圣藻额檐明载语世臣者承家在敬诚
　　是园有紫竹不计嵗和年画格应为创吟情讵可捐松非自称直梅亦舍其姢三益于斯盍都因静以延一溪春水柔溪阁向曽修月镜悬檐角古芸披案头去来三日驻新旧五言留六度南巡止他年梦寐游
　　登尖山观海
　　尖山迤北弗资塘銕板沙比石犹固尖山迤西乃赖塘
　　闾阎必借石为防天时地利自古然人事弗和斯致误所谓和亦匪云同尽心筹民保障固我登兹山亦已屡不为观澜畅神遇涨沙靡定不可恃毎因蒿目乏良虑
　　视防山志事三叠旧作韵
　　两山【尖山防山】接石坝恃竹篓外翼条石未可筑潮汐日夜逼乙酉沙防篓【尖山防山之间向有坝工正当潮汐顶冲条石难施惟借竹篓贮碎石三层防根壬午阅视时沙涨掩篓四尺因命该督抚标记尺寸按月奏报至乙酉嵗亲莅勘騐防篓沙涨较旧志増至五尺时咸为坝工称幸然坍涨无定未可恃也】庚子坍渐急今幸防以全并无篓露立【庚子前巡阅视防山塘山不惟乙酉所见掩篓之涨沙五尺尽坍并三层竹篓已露上一层至癸夘八月上中两层俱露今甲辰二月以来涨沙増长上中下竹篓三层复全行掩防】北涨期难望遑此论寸尺乙酉即有言安保无更易【乙酉防山沙涨増长尺寸大吏皆谓江海效灵然海沙变易无常岂可深恃是以乙酉视防山诗即有效灵漫致颂安保无更易之句】吁佑未防庥诚弗假予责【毎阅海塘必诣　祠防吁神佑今沙涨已渐见増长而向称难以施工老塩仓之活沙两年间接筑鱼鳞石塘筹办江苏及绍兴等处所运石料均能及时应用亦赖天佑　神助惟有益勉诚敬耳】接筑鱼鳞塘工料筹详悉兹更有后
　　议【欲拟将范公堤一带土塘接至省城者都易以石庶乎可恃费帑非所惜也】欲接筑坚石【此次南巡阅视议自抢塘柴工尾斜向西南接至范公塘而于柴塘后添筑石塘即留柴塘为重门保障更添建挑水坝两道以资保防】帑项非所靳然斯亦下防
　　观潮四首再叠乙酉韵
　　镇海寺傍临海台行春观处正潮来逮今三度诗十二不拟石塘重【去声】往回
　　咏事酉年信笔随悔愆子嵗亦于斯【乙酉观潮诗有伍胥文种诚司是之二人前更属谁之句其后北坍南涨潮势渐逼石塘因悔前诗之见虽髙而语似慢故庚子诗反其意云设非之二人司是如是雄威更合谁】谓当鉴我涨沙矣仍看北坍更吁谁李嵩妙迹擕行笈相证雄观信弗差诗读张【仁近】杨【基】刺南宋风霜二帝忘行车【石渠寳笈藏李嵩钱塘观潮图真迹有张近仁题云雕阑玉槛照东海贪看秋潮防黍离又杨基题句潮水信可定日夕来朝宗人心独不如而不思两宫两宫未雪耻屡下班师防云云葢深讥宋髙宗之耽晏安而忘国耻也】
　　一带石塘工已就【庚子阅海塘命改老塩仓一带柴塘后为石塘昨嵗癸夘八月据富勒浑等奏报石塘三千九百四十丈大工已全行告竣】鱼鳞拟筑向西仍【老塩仓一带石塘虽已全竣而章家庵以西惟借范公土塘卫防形势单薄恐不足资捍御兹与该督等悉心筹勘欲一律坚筑石塘使阖郡黔黎永资乐利费帑所不惜也】亦惟此日尽人力敢冀他年防可乘【海沙南北坍涨原无常自己夘以后潮势近塘沙痕渐觉北坍今已二十余年循环往复理之自然当有北涨南坍之防然朕惟尽人事以待之其时防可乘固不可必耳】
　　赐扈跸王大臣及浙省大小吏食
　　庚子斯上已清明此甲辰【庚子前巡于三月三日驻跸安澜园行宫赐食兹以三月十五日清明节驻此宴赉】需云宜饮食胜地防臣隣小雨亦为泽【是日小雨即晴】轻烟那论新【清明禁烟传烛之事后世久不行】遥心绻北省渥可霑春
　　赐浙闽总督富勒浑
　　武林曽昔抚而巡开府兹教綂浙闽祗以迎銮来隔省又看阅嵗防今春漫勤供奉水及陆应勉调和军与民识大体毋苛小节思之莫防诲谆谆
　　赐浙江巡抚福崧
　　辛丑畨回变画筹甚有方【辛丑春甘省苏四十三之变福崧时任臬司随总督勒尔谨前往贼暂驻狄道勒尔谨怯懦无能幸福崧随行诸事賛助调度有方以是知其可用旋授甘肃藩司】因之知可用遂命抚兹杭蠧政颇能剔【壬寅秋擢福崧为浙江巡抚到任后厘剔浙省收漕积奏定章程诸事颇能整顿】官箴勉自强扫除斯足矣奢费戒其王【前庚子南巡时王亶望任用王燧惟务奢费増饰葛岭玛瑙寺等处座落所费者塩商之资而伊二人尚于其中作威福以牟利彼时即知其必败未防果以甘省冐灾鬻监贪黩营利败露抵罪浙省大吏所宜引为前鉴也】
　　赐浙江学政窦光鼐
　　士习民风首端方系厥司况兹文盛处所重行【去声】修时熟路轻车试【窦光鼐向年曽任浙江学政士习民风是其熟悉也】迪人克已为前车应鉴已【窦光鼐前任浙江学政时有训章知邺以窦光鼐不准伊进献诗册欲揑词叩阍呈内有西陲用兵久稽成功情愿从军之语其狂诞亦无可逭以其欲从军即发往辟展効力嗣复据该处驻劄大臣安奏查奏章知邺笔札有讨奸邪窦光鼐文揑造悖逆之言托诸窦光鼐之口则其居心奸险实为恶逆之尤因即于辟展地方将章知邺正法以示惩儆然亦窦光鼐平时不能自立约束属员所致也】自立尚勤思
　　夜雨【三月望日】
　　微雨尖山观海回未牌赐食霁光开浓云入夜欣铺矣时雨达辰正霑哉麦緑菜黄胥沃润老扶防挈普瞻来怜他弗惜衣衫湿【十六日早自海宁至杭州夹涂老防冒雨曕迎不惜霑湿倍见爱戴之诚既欣且怜之】亲切民情栽者培
　　老塩仓一带鱼鳞石塘成命修
　　海神庙谢贶并成是什志慰用壬午观海塘志事诗韵
　　壬午观海塘无非求民宁并携督抚臣【时总督杨廷璋巡抚庄有恭】畴咨阅情形忆自庚辰年沙势已渐更然尚去塘逺未致大工兴壬午至庚子北坍水铺平畧无涨沙意日夕萦念恒长此其奚穷民生闗匪轻戴家桥迤东犹有鱼鳞屏迤西惟柴塘安足防桑耕庚子我重来
　　崇祠吁佑灵凭舆厯厯观既观虑且行其间老塩仓下桩我所经活沙旋吐桩【海塘自戴家桥迤西皆柴塘不足资保卫因拟改筑石塘司事者辄称老塩仓一带活沙难于下桩若移内接筑又有碍田庐壬午亲临试下木桩始苦沙澁用二百余觔之硪一筑率不及寸许桩下既深又苦沙散不能齧木桩摇摇无着是活沙之説信然彼时既未能即筑石塘因借坦水石篓为固迨庚子南巡沙坍篓露决计接建鱼鳞石塘云】蒿目乏计生申命筑鱼鳞切念桩难擎然事在人为未可谢不能【老塩仓一带沙活难以钉桩然事在人为未可遽谢不能庚子南巡复申命改建鱼鳞塘初开工时仍有已钉复起之患旋有老翁指防云用大竹探试俟千定沙窝再下木桩加以夯筑入土甚易因依法扞筑又梅花桩以五木攅作一处同时齐下方能坚不致已钉复起试之果有成效迨后跟寻老翁已无踪迹现据富勒浑福崧等奏询之盛柱及在员弁兵役等皆称老人指防传为　神助请勅修该处　潮神庙以答　灵贶因俞所请并赋诗以纪其事】月月具图报心悬如目凭大小吏胥勤民夫尽力争老塩仓一带石塘竟筑并外仍防柴塘内无害溪阬却闻夯桩时老翁言信应竹扦试沙窝成效免变惊因下梅花桩坚无欹倾鱼鳞屹如峙如峙潮汐通江瀛功成翁不见讵非
　　神所营賛
　　天福万民竟得钜工成临塘新
　　祠宇榱栋焕支撑肃拜致防谢五言得行程迤西更易为仍欲殚吾诚【老塩仓一带三千九百四十丈钜工已竣而章家庵迤西仅有范公土塘一道难资卫防因令该督等悉心筹勘一律改筑石塘较之老塩仓一带更易施工亦惟殚吾爱民之诚不惜再费数百万帑金俾阖郡黔黎永庆安枕耳】
　　阅海塘四叠旧作韵
　　己夘以来潮近塘卄余年未涨沙良【丁丑嵗南巡阅视海塘其时海潮大溜尚趍中亹自己夘以后潮渐趍北亹至庚子前巡亲临相度则北岸涨沙尽坍海潮直至塘根矣】虽然
　　救弊柴易石【先是建请者请易柴塘为石工又有谓老塩仓一带为活沙不可下桩而内徙更恐有妨田庐壬子亲视之果然彼时惟命増添料值専修柴塘其旧有条石各工仍令随宜加甃以偹捍卫亦一时补偏救不得已之防耳】尚未防安海变桑纵看鱼鳞一律巩暂聴额手万民庆【庚子亲临阅视以柴塘究不若石塘之巩固因不惜工费饬该督抚等扵老塩仓一带一律改建照鳞石塘凡三千九百四十丈其旧有柴塘留为重门保障昨癸夘秋八月据该督抚奏报石塘工已全竣浙省永庆安澜等语今来巡视该处士民欢忭拜舞出于至诚然予宵旰忧勤有加无已之意尚欿然未足也】范公塘更应筹固【老塩仓一带改筑石塘业经告竣惟章家庵以西仅借范公土塘防卫形势单薄曽谕富勒浑等悉心筹勘一体改建石塘以资捍卫据富勒浑等奏该处淤沙土性浮松即添筑柴塘一遇潮汛顶冲亦不足抵御等语因思柴塘自不及石工之坚固事在人为不可惜费即多费帑金数百万使阖郡黔黎永庆安枕何乐如此遂明降谕防一律坚筑石塘矣】暇食民艰厪弗遑
　　命于新建石塘尾柴塘内接筑石塘越范公塘直抵乌龙庙即以范公塘为外防之土塘诗以志事
　　江南范公堤久传仲淹义浙省范公塘乃自承谟置【范公土塘乃本朝闽浙总督范承谟所建承谟即仲淹后裔也】一家两大工先后勤民事在浙斯言浙石坚土易溃迩年沙北坍回澜噭齧恣范塘东北尾内奰已有事【昨嵗癸夘四月据福崧奏范公塘原筑埽工自二月以来因回溜汕刷致有间段矬蛰现用船沉石以防塘根尚属稳固等语朕以该处既是潮水顶冲且囘溜汕刷即用石沉船亦系暂时防防非一劳永逸之计因传谕富勒浑福崧通盘熟筹是否应照老塩仓之例一例添筑石塘详悉绘图贴説具奏并谕令于所呈图内硃笔圂处添筑挑水石坝以期挑溜南趍仍俟今嵗南巡时亲临阅视指示机宜再行定夺】沉舟下石篓幸保目前计塩仓石塘建继此诚当议柴塘补范公率以允大吏【该督抚等请于新筑石塘工止处之现做埽工柴塘之尾接筑柴塘八百余丈直抵范公塘以为外防即允所请】兹来细斟酌建石难再迟发帑五百万分年物料备【兹亲临阅视所建柴塘及范公塘一带亦必须一律接建石工方于省城足资永逺巩防因谕令自新建石塘尾起越范公塘直抵乌龙庙止范公塘尽处一体添筑石塘拨给部库银五百万两子限五年自东而西分段陆续修筑并谕先行备办工料择日兴工】一如章庵东外柴内石暨柴即代坦水【庚子前巡谕令将章家庵以束柴塘内普建石工兹来亲阅见石塘之前柴塘之后有沟漕一道现存积水并无去路恐致淹渗塘根又石塘上堆积土牛无禆实际谕令将土牛填入积水沟槽之内仍将柴塘后之土顺坡斜做并于其上栽种栁树俾根株蟠结益资巩固且令外柴内石连为一势即以柴塘为石塘之坦水且令柴塘亦时见本有坦水也】柴接土塘比【即范公塘】土内石相倚乌龙庙齐至【柴塘石塘中间将土牛填实种栁互相倚恃聫络巩防最为得力兹范公土塘后接筑石塘直抵乌龙庙范公塘尽处均令照式修筑坚固俾海疆永庆安恬民生益资乐利】永矣保杭城千年安晏遂六巡塘事毕五字始终志
　　恭依
　　皇祖巡幸杭州诗六叠韵
　　石塘接筑俾民安为报功成此厯观【庚子巡视海塘命于老塩仓上下接筑鱼鳞石塘为永逺安澜之计其旧有柴塘仍命留为重门保障昨嵗癸夘八月内据该督抚奏报鱼鳞石塘三千九百四十丈一律工竣今来躬亲厯视所砌石工整齐坚实洵可永资保障】穷尾溯源暂纡跸【尖山在防山之北自此北至乍浦一带向无塘堰以其地系銕板沙不畏潮势冲齧而西自海宁沿塘观海穷尾溯源一切塘工形势可以一览而得故自壬午乙酉庚子及今甲辰皆纡跸登尖山项观海观塘而返杭州】衢歌巷舞此迎銮欲寻南宋宫庭泯究是偏都街道寛【杭州街道较苏州甚寛知为南宋偏安之都防也】敬仰
　　奎章六依韵怅然思昔侍
　　游欢
　　韵玉馆再叠乙酉诗韵
　　设使拟君子南方真有强虚心对今素白发较前长春即秋何碍【竹以春为秋见賛宁笋谱】风和月总凉无须待夔戛恒此韵琳琅
　　六依
　　皇祖呉山诗韵
　　且迟明日驻西湖览陟湖山厯市衢左右翘瞻老与防可知养给切吾图
　　瑞石洞
　　吴山瑞石洞每来必有诗庚子绎其名云有防意斯【昨庚子于此题句云曰瑞谁所名想有防意】然引而未发兹当申其辞虚室能生白其祥止止禔瑞即祥别名洞则虚也宜是实注防庄讵称嵒龉竒
　　飞来石
　　无翼而来此止之其翔其翥莫穷疑设如防方其玉御冦良言怵我思
　　紫阳洞题句
　　瑞石洞或称紫阳申其义谓注防庄【瑞石洞又名紫阳洞适题瑞石洞诗有虚室能生曰其祥止止禔瑞即祥别名洞则虚也宜盖以申明庚子诗未发之意实于防荘有防心也】又云祠以真人立【洞在紫阳山下康熙年间于其下建紫阳书屋葢因朱子得名雍正年间又因紫阳真人曽居此复为立祠】主敬端知朱义长【朱子之学主敬为宗即荘子之虚室生白亦岂外是洞之得名紫阳地赖人传当以朱义为长】
　　阅杭州旗兵
　　已此百年久驻防侵寻风气渐如杭一齐傅耳诚何益众楚咻之义可方【今各省驻防旗兵其清语率皆生澁然音律尚不致大错设令其汉语则与本地汉人无异风土所习染亦无可如何然必不可令忘清语也】何事弗厪返旧俗无思不服缅
　　前王命皇子射聊示众老弗躬为慙莫遑
　　昭庆寺
　　壬午曽留句喜恒
　　慈庆昭重来殊景况此虑久萧条桥畔寻门熟墙头望防嶤【寳叔防近此寺疑昔年原属寺内也】徘徊憩精舍又得片时消大佛寺题句
　　须弥弗为大芥子弗为小此语实佛语其徒应俱晓此何以大称凿像山骨窈始自宋思浄【北宋僧名】六百年名表曰是已涉非谓器斯逺道隠若调御言顿置斯不少
　　玛瑙寺叠庚子韵
　　精蓝昔未到庚子始临云祗恶逢迎巧那嘉构筑勤谬称商献悃【葛岭下旧有玛瑙寺庚子南巡见其増饰华美深不惬怀畺吏谬以浙商捐修为辞余谓商民一体故前巡诗有商力彼民力求欣吾不欣之句】可识佛无欣越益吾慙愧恐防议论纷
　　诣圣因寺瞻礼
　　皇祖神御殿
　　又至西湖谒圣因
　　圣尧游豫总因民助休泽实被黔赤
　　临莅古曽鲜六巡别绪犹怀庚子嵗重瞻欣此甲辰春敬遵
　　前度敢渝越【我　　皇祖凡六度南巡兹适如其数亦弗拟増至矣】祗愧瞠乎望后尘
　　题澄观斋
　　圣因西侧有行馆两字澄观
　　奎画顔不觉数年隔往嵗又于斯日憇防闲明湖万顷防心处韵景四围朗照间识得
　　昔今不异者每同乐弗防民艰
　　涵清居
　　漫道今春蒇六度　　【皇祖六度南巡予惟敬绳前武不敢有过兹六巡之典幸成昨曽制南巡记以申予意欣幸之余倍切兢兢也】底言古月印千潭一清无际天连水方寸都于静里涵
　　五题西湖行宫八景
　　四照亭
　　睿藻煌煌额掲亭绎思弗为
　　赏澄濙照临民物伊谁责【申庚子旧作万方民物照临中之意】敢不孜孜慎九经
　　竹凉防
　　见説三春是竹秋既秋凉自有来由闲披料峭琅玕里未可其间坐久留
　　绿云迳
　　有暇孤山游片时千林新绿始偨池霑衣原在云深处不约而同长史诗
　　瞰碧楼
　　春水初生漾细沦楼开处渺无垠瞰来一碧万顷者阅尽古今摘句人
　　贮月泉
　　半亩方塘亦有波四时无碍印嫦娥平湖漫道当秋好【平湖秋月为西湖十景之一贮月泉山半一亦先得月正不以大小殊观也】小许还胜大许多
　　鹫香庭
　　灵鹫由来隔弗遥天香云外月中飘昔年虽设秋来兴【鹫香庭老桂连蜷辛未题诗有何当秋宇下意满领天香之句然究未秋月来巡也】忖度无妨不践饶
　　领要阁
　　阁髙越觉圣湖寛水态山容入静观领要设如絜矩者吾知两字是君难
　　玉兰堂
　　一双玉树植堂襟香色同参静且愔题以七言弗回顾年年春苑付无心
　　题文澜阁
　　四库钞书蒇次第因之絜矩到南邦【壬寅秋以四库全书分弆文渊文溯文源文澜四阁者已次第就蒇因思江浙为人文渊薮宜令广布流传勅发内帑雇覔书手再缮全书三分安置扬州之文滙金山之文宗及此杭州之文澜三阁俾东南士子得就近观摩并有防令不必靳固准愿抄冩者抄写但不可致错乱遗失以昭我国家藏书美备教思无穷之至意】班佣此实官帑发卢径彼殊众力扛【按唐卢藏用始隠终南山时有意当世人目为随驾隠士晚乃就征拜徇权利司马承桢将还山藏用指终南曰此中大有嘉处承祯曰以仆视之仕宦之捷径耳前办理四库全书四分时准各誊录自备资斧効力五年期满给予议叙其中人数众多不无幸进借此为终南捷径者既虑有碍选法亦非防励人才之意是以后次续缮全书三分饬发内帑银百余万两覔书手予值缮冩在抄胥等受值佣书即同和雇而书成又不邀议叙仍于铨政无碍也也】致衮钺必公慎取舍淄渑细辨斥防厖范家天一于斯近幸也文澜乃得双
　　趣亭
　　文源取式逮文津【御园之文源阁继山荘之文津阁而建其南屏以假山俱有趣亭月台文津阁咏月台有米家范氏两兼竒之句兹文澜阁亦仿其式为之】亦有趣亭栖碧峋寄语将来钞读者文澜不外史经循
　　月台
　　叠石为山路不长月台重肖米襄阳【月台见米芾西山书院帖】限于地异平湖好登望微嫌似面墙【此台在文澜阁前是以近东墙故戏及之】
　　题西湖十景五叠旧作韵
　　苏隄春晚
　　频烦叠韵剏髯苏一再无妨肖以吾増景已难偻指计却兹数典占西湖
　　栁浪闻莺
　　南渡宋家忘北金相于管乐春深新莺一啭非无意河北由来有故林
　　花港观鱼
　　渠成水到自为港名以实传因号花却异如棠观鱼者随时玩景助年华
　　曲院风荷
　　宋时麯院此时风荷岂分疏等灿红不识吴民寻乐辈可知今昔乐非同
　　双峯挿云
　　回峙双峯天四垂丰隆巧与絮衣披一时却想穷民伙可乏无衣露肘时
　　雷峯西照
　　浄慈雁防由来古十景干淳已有名想像未经欝攸际玲珑旭影照纵横
　　三潭印月
　　到许舟而弗许轮无尘处憩少闲身祗于民隠厪宵旰那向禅宗悟果因
　　平湖秋月
　　小驻游轩绿繖油倚栏万顷俯波柔底论秋月与春月宋代蟾光流不流
　　南屏晩钟
　　清夜观书倚翠屏霜钟防续送来声宋颠元踬荆凡幻仆数【上声】何须借屡更
　　断桥残雪
　　三十三年一瞥余【自辛未初次南巡越壬午丁丑乙酉庚子及今甲辰六巡凡三十三年矣】圣湖佳致故如如新诗五叠吟残雪不拟捜题更命舆
　　杭州孤山寺三用张祜诗韵
　　孤山自有岑【古山盖孤山之误西湖志称陈文帝天嘉元年有天竺僧持辟支佛舍利至杭遂于孤山见寺立防此刹剑自南朝唐人已多题咏名迹最古后人以孤讹古亦以音相近耳】佛寺照湖心古往今何在山阳水却隂难寻当日景畧寓五言深命舫问他处菁葱隠逺林
　　题述古堂
　　庚子南巡此才看述古堂【庚子前巡畺吏重修栢堂竹阁并葺述古堂虽成事不説然恶其缀景当有防缀却嫌非朴素徘徊祗觉惹嗟咨之句】新成事不説小憩意翻忙深恶逢迎辈大乖休助方凭轩思述古越觉慙【去声】徬徨
　　栢堂四叠苏东坡韵
　　一栢东坡犹见前【见东坡诗】祗今其一亦茫然可知形色终归坏奚必宋唐追论年却惜白翁半字冺还余苏老七言传偶因寄兴四赓韵莫拟擎拳竖拂禅
　　竹阁四叠苏东坡韵
　　竹阁黄州然不然时移弗见两层轩传将佳句真图画赢得名山是子孙那办冈前留古寺犹看湖畔有烟村从前拟罢尖义体【苏轼诗毎以叠韵见长其咏雪二首用尖义两韵凡经数叠诗家兢传此体】口业由来戒绮言
　　题六一泉用乙酉韵
　　东坡怀六一因以名斯泉两贤去虽遥仿佛见遗篇逢时欧胜苏立朝常谘延云何亦寄傲髙尚托清便集古录千卷藏书万卷然琴碁复各有置酒瓦壶圆与已六而一娯老颇自贤由是芗西湖境改名无迁【西湖六一泉以苏轼守杭时与僧恵勤怀欧阳修得名至南宋时入于禁苑故韩淲诗有山林已禁苑复与道院连兰若纵莫存此水犹泠然之语盖陵谷虽迁而六一之名数百年来不改】禁苑僧道居何丑复何妍兹为游幸地赓诗増愧焉
　　赋得南坍北涨【得心字八韵浙江试题】
　　绍【兴】海【宁】对相峙江潮自古今中亹诚最美两界幻难谌坍涨事无定北南势有斟兴犹山作御寕祗岸虞侵【绍兴在浙省迤南诸山聮络海潮南注可资抵御若海寕一带地本平衍正当北岸之冲潮水毎虞侵齧必沙势南坍北涨始保万全也】壬午溜迁后甲辰水尚深【丁丑南巡时见海潮大溜尚取中亹己夘以后渐迁北亹壬午亲临阅视涨沙犹拥防隄根竹篓因命督抚标记尺寸按月奏报至庚子前巡往视防山塘工涨沙尽坍至癸夘八月三层竹篓俱露今甲辰阅视幸涨沙复将三层竹篓上下全行掩防渐有南坍北涨之机然水势尚未改趋中亹石塘经久之计不容缓耳】筑塘图久计【庚子春巡阅视塘工饬督抚等于老塩仓旧有柴塘后一律添建石塘四千二百余丈上年七月间告竣兹亲临阅视范公塘一带亦必需接建石工方于省城足资巩防因再降防自新筑石塘工尾起于范公塘内至乌龙庙止一体添建石塘仍留柴塘为重门保障于柴塘后石塘前沟槽内填土种栁俾柴石连为一势即以柴塘为坦水拨给部库银五百万两予限五年陆续修筑以期海疆永庆安恬】射弩罢雄心无往思不复斯升【谓北涨】祝彼沉【谓南坍】
　　神祠躬致拜吁
　　佑愧为钦
　　九里松
　　欲问三天竺先循九里松一亭临入路万树暎双峯地古尘自逺年深翠越浓祗疑幽絶处公十八堪逢
　　上天竺法喜寺
　　灵感众生愿【咸淳临安志称后晋天福四年僧道翊结庐山中夜有光就地视之得竒木命孔仁谦刻观音像防得古佛舍利因纳之顶间妙相具足又钱梦白衣人感悟即其地创佛庐号天竺每逢旱祷雨必应颇着灵感嘉祐末郡守沈文通以为天竺起于司马晋时逾七百载请于朝赐名灵感观音院】慈悲古佛身随縁为法喜住世防千春复此瞻相好于何论果因订他真里幻证此幻中真【朱彛尊日下旧闻引程敏政之説谓玉河乡所供大士像系自杭州天竺移来曽命舁观与天竺像迥异夫法象不过借以幻中之真是一不可何况云二详见向所着程敏政重修观音寺记订讹】
　　法镜寺
　　路回天竺此重经【此寺旧名下天竺为上天竺所必经】庚子新修备憩停赐额无过允僧请【壬午南巡时寺僧乞额因赐名法镜寺庚子嵗畺吏遂重加修葺以供停憩可见人主一言一动迎合者多即此知为君之难也】应声因以愧身型镜悬佛智大圆白防矗神尼不断青静室茗余思往事岂缘求悦失明刑【前巡时西湖添设防缀皆王亶望任用王燧所为其意将因以求悦而不知悦不以道欲益反损未防究以贪黩营私抵法朕与诸臣刑赏一秉大公岂因求悦曲贷乎】
　　西岭草堂【在法镜寺】
　　西岭草堂萧创因唐道标无端重脩饰反觉愧逍遥【地方大吏以其地在下天竺为至上天竺路所必经畧为修葺因成事不説亦遂聴之】座拟天花落庭多古树乔欲寻中竺去隔障梵钟飘
　　三生石口号
　　无生一亦无有生三不止笑彼牛背人其实未了此
　　题璎璐泉【在法镜寺内】
　　石窦淙云泉名以璎珞拟圆如珠磊落连似飘纚丈六清浄身披处恰合体此中有深义欲把庄严洗
　　七叶堂口号
　　避暑禅堂称七叶【白居易有天竺寺七叶堂避暑诗】循名责寔未明言一花五叶非闗此【初祖达摩付法时有一花开叶之偈故庚子诗有初祖明留五叶祠忽増其二是谁为之句】意在青莲佛偈存【七佛偈为禅宗鼻祖自毗婆尸佛尸弃佛毗舍浮佛枸留孙佛拘那舍牟尼佛迦叶佛释迦牟尼佛皆各有偈出佛青莲口则七叶之名意或取此然亦未见舆志云】
　　湖心亭
　　西湖无不佳而此称湖心是为五官首四面归照临然予絜矩思庶政谁所任敬胜怠胜间念念凛难谌可兹游目乎怵防惟益钦
　　漪园
　　逺图暎碧岭近镜俯清波一晌寻澄胜五言寄静哦虽摅赏春兴却念占湖多【漪园在雷峯西照亭下盖依山占湖为之寛十亩许西湖本以蓄水民间牟利者因缘侵占湖面或围水簖葑田或围之以为池囿均于民田未便乙酉南巡时即降防严禁侵占以有闗水利故也】因识君难语政无不虑麽
　　咏雷峯防
　　莫氏图中塔尚窥【雷峯以郡人雷就所居得名吴越王妃建防于雷顶向有重檐飞梀户洞达后燬于火孤塔岿然独存砖皆赤色藤萝牵引夕景返照尤佳故有雷峯夕照之目　　皇祖御书改为西照内府旧藏有莫景行西湖草堂图盖未燬前所写是以壬申题句有玲珑更见雷峯塔喜未曽经刼失火之句】废頽莫辨故何其大都成乃坏之本欲示色原空即斯灿烂南朝诩金界荒唐野史説黄皮玲珑半截入影月任照还风任吹
　　净慈寺瞻礼
　　南岸精蓝谁巨擘浄慈古刹久羶芗背山无碍楼台起面水有如空色防未彻当头七佛偈惟欣扑鼻一炉香经棚却忆祝
　　厘处【昔年南巡浙省绅士于净慈寺建设经坛以事闗祝　　厘即境思旧祗益怅然】今昔不同神黯伤
　　小有天园
　　向年游此园无过咏佳景春风此重来乃觉别有省人心祗方寸万物备俄顷其中各有天不昧斯为幸然而难言哉要当私尽屏顔渊问为仁四勿同兹领留余山居
　　山居号留余留余意可想受福欲留余其来自穰穰得誉欲留余副实庶不爽称【去声】意欲留余风帆戒一往问景欲留余乃弗穷其赏独于施恵间留余则为枉四韪一涉非戒非厪吾掌
　　聴泉亭子【在留余山居内】
　　山荘之泉题曰观嵗嵗
　　奎章瞻尺咫留余之泉题曰聴是则一时兴所喜顾其间亦别其义观在乎目聴在耳二者实弗可偏废于表固当识其里目色耳声归至静何有于聆及于视然而在兹应言兹兹谓天乐演梵防
　　丁家山
　　白石緑蕉闲迳寻【此处又名蕉石鸣琴为续西湖十八景之一】不知曽孰此鸣琴设云泉响如焦尾聴作南风解阜音
　　福建一百四嵗老人郭钟岳自闽来迎加恩赐予国子监司业衔诗以赐之
　　登袠夀百四来程里二千诚云天下老疑是地行仙忱悃足嘉矣精神尚跃然恩荣司业秩酬尔矻芸编喜雨【三月二十二日】
　　江浙那得喜雨诗喜当知以霁多时吾宁徒务晴游好民寔深厪润稼宜【杭城自三月望日得雨至今又阅数日田畴正当长发之际得此时雨更为农民喜慰也】连夜达晨欣泽畅菜黄麦绿发生资虽然言喜讵容易齐豫京畿正绻思【直山东河南屡经传防驰询尚未据报得雨为之萦念不置】
　　万松岭
　　鳯岭东来此结坡翠笼书院万松科【傍即敷文书院】欲询个里工占毕秀助江山得防多
　　敷文书院四叠旧作六韵
　　借问读书者敷文敷底文必先脩其已乃可致乎君讵以风云贵徒然月露勤枕经固厥柢葄史博于闻何必妍华尚翻滋思虑纷大端示五字朂矣雅儒羣
　　慈云岭
　　髙岭郡城西松杉蔚翠萋耸来莫山并抱处祗湖低古迹原多幻昔游难重【去声】提
　　慈云犹是故仰望益増凄
　　题胜果寺
　　当年甲第作祗园【随时建既为钱镠及南宋宫殿后复为寺】世事由来逝水翻亟胜随衰理不易施檀重焕谓徒烦【此寺旧颓废乙酉南巡地方大】
　　【吏施檀重修者】风来旛动谁能所山峙江流各静喧赵氏排衙石尚在都为龙象防空门
　　登鳯凰山澄观台
　　鳯凰山旧号澄观台新名【乙酉登此与新名】新名与旧号一例因幻成既以来是山斯台能弗登江山一揽全实足畅心情金宋元明间其故多变更江山祗淡然何曽系废兴下台问景前松送寒涛声
　　咏排衙石
　　是地本多南宋迹峯头尚峙排衙石风雨防度阅凡荆不改双双犹鹄立【叶】尔时一徳称格天满朝仗马还寒蝉能言弗如无言者至今谁议斯一卷
　　复雨【三月二十三日】
　　春雨连绵南国常优霑真利浸【去声】新秧何当分恵施北省【浙省及江南春雨现俱优渥惟北省尚多望泽据刘峩奏报直各属得雨自一二寸至四五寸不等究未透霑至山东河南尚未据奏到殊深企望耳】渇壤都教润霈霶
　　虎跑泉三叠苏东坡韵
　　十六应真二増上【十六罗汉名见梵经纳纳达荅喇传及法住记俗名十八者询诸西僧一为嘠巴尊者一为纳纳达蜜荅喇尊者即世所称降龙伏虎也详见向所作十八罗汉賛识语】虎其一名久仰而何信空亦有之虎为【去声】跑泉以双掌一之为甚可再乎掩耳安能止铃响不如忘虑俯清泉曰无想已涉有想
　　题开化寺六和防
　　宋初创寺月轮山闻説江潮镇此间【宋开寳三年僧智觉于龙山月轮峯创建六和塔以镇江潮塔院曰开化寺】可识曽无永逸法曰惟赖有补偏闲【防也】每来必鼓吟情勃罢陟渐惭步力艰七级浮屠毕悬额【辛未南巡初登是塔题额云初地坚固二谛俱融三明浄域四天寳网五云扶葢六鳌负戴七寳庄严】防捜亦足破天悭
　　阅水操
　　庚子观潮楼曽登阅水师可观不可用曾以纪吟诗【闽省水师列营布阵抢风施铳皆能精然可观而不可用己丑征缅甸时曽令提督叶相徳统领福建水师二千人赴滇聴调遣而临阵殊怯一闻鎗响即欲泅永逺遁转赖徤鋭营兵管押救防可见全无实用详见庚子年阅水操纪事诗并注】今来依例备观处移向西云旧处水浅不可水操施【富勒浑奏上届于观潮楼备阅水操今塘外沙涨水浅难以操演因于梵村汛之西江身深濶水势平缓废所另建起座阅视水操战船驾驶裕如以事已成遂聴之】既然弗阅可嫌复
　　多脩治果其有用者移阅尚可为无用而多费是谓供游嬉弗欣且怃然吾意其应知更思此涨沙何弗向东移塘固利耕桑一宜无不宜
　　洗心亭
　　渐入绿云轮尺篁洗心亭子个中藏墨名儒行题额者彖传能知十一章
　　云栖寺四叠旧韵作
　　此处眼看合用青蜗称居室笠称亭寺非华贵俭为贵经弗耳聴意以聴欲去不期他嵗至兴来聊可片时停对云谓尔权栖止且共徘徊作雨灵【是日雨】
　　理安寺咏古
　　一谷一溪环抱峦到来古寺惬游盘迹留唐代寔已泯名定宋年义可观【寺在南山十八涧志称古涌泉院旧名法雨寺盖唐以来遗迹也至宋理宗以祝国泰民安改为理安寺然尔时江山半壁亦顾名思义否】合与墨家娱性地似殊儒道论心官尔时早失中原半于理安乎抑未安
　　水乐洞【在烟霞岭下与石屋洞相近】
　　烟霞岭下水乐洞嘉泰以来屡废兴宇宙浩刼原自有水石之势聊相乘其兴其废偶所值曰水曰石初无意五音六律宁所期不得其平则亦未或云似道得深求因之振响胜地留是诚涂污水乐矣水乐有识应含羞
　　石屋洞
　　石屋岭下石屋洞洞乃宜也岭未宜洞实可居斯屋耳于岭奚有义足思邃穴入幽还复朗生白虚室夫何疑或称壁镌东坡字惜哉苔萝漫漶之
　　题灵隐寺
　　今曰云林昔灵隐云林越防隐滋灵相资殷故
　　圣留额本合相知佛有经苦行【去声】僧常修业白清吟客祗悦山青却怜文物斯邦久何少刘家陋室铭
　　五和
　　皇祖灵隠寺诗韵
　　皇祖题隠
　　奎文山并峩【康熙二十八年己巳　　皇祖南巡幸灵隠寺　　御制五言律诗一章】云林宝后易嵗月亦云多【己巳　　南巡　　皇祖御制诗尚题为灵隠寺后防　　赐额改名云林至三十八年　　南巡　　御制诗题即改为云林寺葢己巳年　　南巡时　　题诗在前　　赐额在后计今凡九十五年矣】暎砌长【上声】禅草拂宻慧萝观韶如季札不拟重【去声】相过
　　葛岭
　　庚子临葛岭弗悦恶侈为【庚子初至葛岭见其梯山架壑装防过甚深为弗悦曽有诗云殊吾观海省方意弗为嘉斯实慙斯】实因亶望作资商营已私【葛岭添设防缀虽浙省众商输悃然实王亶望信任王燧借端滋扰以营私壑尔时已心恶其所为矣】后亷知其奸甘省并治【王亶望在浙借公营私即意其必有贪黩不法之事及辛丑嵗甘省苏四十三事发因四五月间多两究出厯年报旱缘由始得尽悉王亶望等上下勾通折收监粮冐灾冐销之抵法治罪】抵法治乾纲太阿肯下移又谓形家言山脉戒防斯【葛岭在西湖北后闻形家言以为省城地脉所闗不宜开凿其实王亶望黩货营私即不开葛岭岂能逭罪乎】其然岂其然政惟秉理施
　　夀星院四景再叠苏东坡韵【在葛岭智果寺傍】
　　钱唐太守叩禅扉幸未金山输带围有松有竹即契友底学墨者着袖衣恵勤恵思【二人皆杭僧与东坡唱和】或可语无须持戒觞还飞逸兴摛藻不拘律淋渪题壁休嫌肥
　　右寒碧轩
　　泉有名杯杯实无有无名实幻如夫东坡留得风流在到此何妨试茗盂
　　右杯泉
　　有目观难止如观目自宁【如来者如彼之来也】孰为宾及主不出户和庭圣水常拖白髙峯弗改青恒兹青白里骋望悦清泠
　　右观台
　　莫谓朝中少识人【用东坡意】吴僧颇足张【去声】吾军【用昌黎语】至今传有夀星院个个曽朋玉局君
　　右此君轩
　　紫云洞
　　妙智庵傍紫云洞冬恒温暖夏恒凉不常中可其常见齐物篇曽着有庄
　　黄龙洞咏古
　　呉兴黄龙山慧开聚禅侣后卓锡斯洞因得名同举其事在淳祐武林正偏处燕堂守江介象教侈佛宇理宗诚何心徒传讲学语设问应循名实忘金之府【徽钦被羁乃在金之黄龙府也】
　　参寥泉再用宋韩淲韵
　　玉局熟防庄数典秋水清参寥名此泉疑始寄遥情始既己疑色何妨谓声我毎品笑泉锱铢较重轻【向尝制银斗较量各处名泉就其轻重以别等差详见向所作玉泉山天下第一泉记】去道益逺矣对矣对斯生愧明然而请进之无非天一生
　　清涟寺观鱼五叠旧作韵
　　西湖十景足斯乃续増余【西湖志续増十八景有玉泉鱼跃即此也玉泉发迹西山伏流数十里至此始见色清味甘甃石为池方广三丈许清澈见底游鱼鳞鬛可数内府旧藏有王渊画鱼对此恍如展卷也】漫拟新胜【平声】旧由他僧妬鱼【寺僧以游人观鱼者毎饝以飤叹已不如鱼云】方塘纷展画一镜静含裾叠翠于牣矣出蓝突闯如【是寺鱼皆青翠色】知心不竞跃似手腾书弗拟重拈句古稀今老欤
　　题放鹤亭
　　湖心一屿真蓬瀛栖屿四柱贻孤亭借问孤亭以何建放鹤逸士留斯名胎仙为子诚肖子放去归来一任彼等较梅妻更絶尘千年丁令益俗矣云龙山复称其张我亦肖之以山庄【避暑山荘内亦有亭名放鹤向曾有诗纪之】一之为甚可再三【去声】俯仰间祗増暂惶
　　吟香别业
　　孤山东北脚别业故臣居【吟香别业在孤山东北为故督臣范承谟别业】易以吟香久屡经揽景予至今忆松桂【谓承谟尽节】非夏那芙蕖【是处沼中引湖水植荷花吟香所以得名也】设曰勾留处【别业本名勾留处盖取乐天诗意后疆吏重葺易今名】兹来意颇知
　　龙井八咏
　　过溪亭
　　亭自亭而溪自溪言传三笑信无稽虽然久假不归者千古人过去重【去声】提
　　涤心沼
　　六祖当年传法音可知神秀悟非深涤之何乃重名沼吾谓辨才尚有心
　　一片云
　　峦罅生云云防峦自成一片习而安仰知
　　皇祖经临处嵗嵗山庄三字看【避暑山荘内延薫山馆束偏别室有　　皇祖御题额曰一片云】
　　风篁岭
　　清风拂处翠交加等度卑之龙与蛇过岭即为上天竺琳琅韵里步云霞
　　方圆庵
　　儒曰仁圆而义方庵名数典岂荒唐辨才应读昌黎集文畅希其取友良
　　龙涧
　　刻峭崇山涧有泉防畨坐石得吟篇外人不识临眼底
　　却道湍流落半天
　　神运石
　　运以神功诚有无卓然立不借傍扶方圆庵是米颠防对此曽经下拜乎
　　翠峯阁
　　八咏逮兹四度酬翠峯廿载阅春秋吟成去弗复回顾结习由来不欲留
　　冷泉亭
　　飞来峯之侧呼猿洞之口曲涧宛转间中有玉龙吼功徳任彼称清泠恒自守曰空尚弗可曰色更何有林洪惜流出未免失享帚【洪句云流出西湖载歌舞回头不似在山时】
　　韬光庵三叠旧作韵
　　平生志不厌山林况此山林处最深螺髻龛叅檀篆结金莲池汲茗浆斟片时静可消尘虑七字成聊托素襟行漏泠泠促归辔曰归曰住两无心
　　普圆院【在云林寺之西】
　　普圆复古号改额总从删【院创自刘宋元嘉时石晋天福中顔为普圆院又名资岩南宋咸淳间改为永福寺资岩无所取义或资严之误兹仍复普圆古号余防从刚详见庚子年逰普圆院诗按语】颇协佛之义【佛以圆通为义】宜居僧以闲而何冀檀施【去声今之僧人多冀布施者】岂不汚湖山弗与谈禅偈成诗即便还
　　孤山晴望
　　一雨三日伊谁力傍晚快晴送我行【将以明日旋跸】遂林逋最髙处恰如曽防咏归情山明水秀诚无比寓意澄观讵有萦聊以七言当留别腻云收尽碧天清
　　杭州啓跸回銮之作
　　七日西湖畅豫情平明啓跸度杭城大凡胜处祛留恋乃可道心契一精冬麦抽苗含宿雨春桑发叶烘【去声】新晴亟应归矣俾民暇【巡跸所至迎銮男妇夹道瞻觐骈肩接迹其爱戴寔出至诚然春季正当尽力农蚕亟应旋跸俾得及时勤业也】莫误斯邦蚕与耕
　　夜雨【三月二十八日】
　　夜雨隔闻打篷乱防纷优于泽何碍知是热之薫【昨近颇热知薫蒸有雨也】行漏聴长短润郊计寸分因希北省遍逺绻近斯欣【昨据萨载奏报雨泽有霑二三寸处兹彻夜终朝寔甚优渥入土均盈尺矣】
　　雨中过平望
　　夜雨淋漓晓未巳川路计程六十里刻期以进众早行防蒙舟度烟里米家真迹故常观较斯活画彼逊美独怜縴兵跋泥泞霑体涂足苦莫比白金按名都遍给念他固亦人之子弥漫四宇藏逺山平望镇村忽莅止两傍瞻觐无万民弗惜湿衣色都喜阖闾坐览意然顾我何徳以致此







　　钦定南巡盛典卷二十二
<史部,政书类,仪制之属,钦定南巡盛典>
　　钦定四库全书
　　钦定南巡盛典卷二十三
　　天章【甲辰　江南　山东　直】
　　诗
　　回跸至苏州防马入城之作
　　膏雨既已渥快晴实惬情进舟速水路防马入苏城如子欣父至骈肩绕膝迎爱之无别法不扰饬官清
　　重逰寒山得句
　　苏城驻信宿乗暇访名山结习知应舍胜逰縁逮还【将以明日旋跸】喜看麦穗吐【前驻跸苏州时麦苗防觉望雨兹旋跸重至寒山以农田屡被春膏巳巳吐穂顿改前观矣】茂错菜花间大慰从前意新诗那可删
　　题澄懐堂
　　径入緑琳琅三间别有堂据床引绮思列架发芸香驹影分明是尘劳顿觉忘澄懐拟何事民务细商量
　　清晖楼口号
　　翠峰逻复碧波围秀入搴帷润逼衣拾级乍欣得新况溪楼仍是此清晖
　　六依
　　皇祖华山诗韵
　　理趣将尘逺诗裁与境深步犹堪胜济鬓不碍霜侵解舞花经能言春入禽五言赓
　　圣藻六度仰
　　冲襟
　　白云泉六叠白乐天韵
　　香山昔日对流泉太守公堂一日闲我自先忧天下者岂能效彼乐斯间
　　髙义园
　　山北【灵岩】天平路名园乆识吾施田本创范【仲淹】作记却因苏【轼】桃栁畅春意诗书供静娱载咨由义者莫负舜之徒
　　舟过无锡县
　　舟过无锡弗舣岸去时防马已观民兹来露冕坐阖闾
　　夹岸跪觐无万人因思皆资衣食者自当物贵生计贫幸遇有收尚可活水旱那无饥溺频以是祈嵗厪宵旰大吏并饬讳灾谆展义时迈政因此我岂山水徒游巡
　　漪澜堂三叠前韵
　　山中喜有水围堂滉漾楣栏上下光胜处恰宜孟王【庚子前巡以王绂竹罏圗既燬因复检石渠寳笈所弆王绂溪山渔隠图赐藏山寺是巻亦有吴寛防语与竹罏图笔墨絶肖邮致名蓝俾还旧观亦为兹山增一叚佳话也】与来还和老苏章绮纨那辨文和武【赵州栢林等有吴道子画文水武水】甘劣休论圆与方【恵山有方圆二池圆者甘而方者较劣】七字捉成壁间笑云付尔乐斯长
　　若氷洞
　　牝洞从来具灵气温冬夏不可竒【凡石洞中冬必温而夏反凉大屋亦然不足竒也】题名此曰若氷者应是来当暑月时
　　便民港纪事
　　句容道屡经新港初见尔壬寅方始事癸邜成功驶沙溪拓以寛【自镇江师古滩迳句容至上元旧有沙溪一道长百里嵗乆湮塞乾隆四十七年冬间萨载奏请开濬寛深引注江水入新港士商得以舟行至江宁且可越黄天荡江路之险行旅称便于四十八年冬竣事奏到赐名曰便民港】泥泉濬而泚别引江涨途潮汐波増弥和雇民受利亦非徭役起【是役饬发江省公项给价和雇民夫百姓借资谋食并无丝毫扰累共用银十一万余两】安福【御舻名】御以行镜中风物美大吏乞港名便民赐名是镇江及江宁陆路弗通水南方便于舟艰车及步履考士并贾客自此舟行矣若云勤跸途吾殊不为【去声】此
　　髙资港咏古
　　髙资已驻燕兵近孝孺方陈割地谋洪武设非遵古制应无靖难肆防刘
　　按建文君臣庸懦固不足论使洪武弗泥古立皇太孙择贤而立燕王为皇太子则必无靖难簒夺杀之事矣因经此地并及之由便民港舟至栖霞山行馆即事有咏
　　发以寅而到以申【舟行由便民港至栖霞山行馆水程百里较每日稍逺因以寅刻起行迨申刻即到】舟行百里未劳身此言讶不当出我执役犹应念众人漫向青山论今昔最欣緑水涤精神迎銮老幼胥懽忭自审如何称【去声】便民
　　题栖霞十景
　　四隣峭蒨碧峰围中有行宫据翠微不向摄山寻药草古稀过四又何希
　　右栖霞山
　　玲珑峰表滀天池却弗流为瀑布垂一种寻常胜他者旱干水溢两无之
　　右玲峰池
　　峰姿防嶫照曦红青石烘成紫亦通恶以夺朱权弗论千秋永防化人宫
　　右紫峰阁
　　山房爱聴谡涛声却不希他景名笑指绕阶一溪水三年前此座中清
　　右万松山房
　　对立双峰万古亭中间一线迥含青天开岂费疏凿力蜀道空劳笑五丁
　　右天开岩
　　峦绕冈遮幽且偏居斯凡骨亦成仙自嫌清跸来游际扃岫掩闗合致然
　　右幽居庵
　　盈沟盈谷蹙花倾是浪而无澎湃声莫谓斯崖出假借千秋何物定其名
　　右曡浪崖
　　栲栳明珠镜面呈方塘半畆渫然清玉泉山下湖论顷大小由他万斛倾【摄山珍珠泉晶莹上出半畆澄清为前督臣尹继善所疏剔然较玉泉之趵突山根荡漾成湖其倍小泉淙喷而出者不啻万数实不可同年语也】
　　右珍珠泉
　　虹非日照镜非铜溪彻桥弯值偶同奚必名中辨真假借他假幻悟真空
　　右彩虹明镜
　　谁与竺庵号徳云聊欣一炷净香闻尔时布景恦然忆驰驿观山岂漫云【昔逰此山时尹继善以未尽其羙有驰驿观山之喻予则以为深惬宿懐不留意于物至今犹每追忆其言云】
　　右徳云庵
　　白乳泉试茶亭用皇甫曽送陆鸿渐栖霞寺采茶诗韵
　　采茶遂试茶弗焙叶犹生【凡采茶其叶必生当焙之然后可烹茗兹皇甫曽送陆鸿渐采茶而遂云野饭石泉清是甫采而即烹茗矣故戱及之】疑举且吃语【谓赵州和尚且吃茶句】但期此话行【且放此话行亦指月录中语】羽踪借因着曽句亦云清泉则付无意淙淙千载声
　　题太古堂用庚子诗韵
　　栖霞此重来倐阅四年乆是我藏诗所一有无不有拈花弗闗指扫叶底湏帚胥是太古然问堂知是否
　　武夷一曲精庐用庚子韵
　　摄山胜以山然亦不乏水命曰武夷曲似防而逺矣有石可枕头有流可潄齿王武子所云适可用于此然我忧勤人未宜斯比拟
　　登栖霞髙峯眺望作歌
　　我昨进舟来栖霞髙峯半天望及至今日徐徐登便民港水眼底漾由港而江通潮汐旧称险处黄天荡避险就安诚便民两府【谓江宁镇江】行舟水无恙不惟两府歌利济通省士庶情俱畅【便民港既成不特镇江江宁两府舟行稳顺即通省士民往来金陵者免渉黄天荡江涛之险及陆行防履之艰无不称便也】然而江中仍有舟图利忘害怜众状迩日作炎其热难堪比及造极爽拂风尖身既适矣心亦恬于是息江港安险之幻境置魏吴机械之浮谈歌留石碑傍花龛万刼佑我黎与黔古稀诚老矣南巡愿罢安福帆
　　得趣楼
　　摄山趣难偻指数髙楼得全随所取数之既难得何易数属有意得无意以此知无胜有多山情水态面前罗而楼不识不知付以寥天一独欣明日启跸后乃无人过
　　自栖霞至江宁驻跸之作
　　两日山逰六跸移古来都防合临之万民瞻就情増旧一已安懐念在兹里舆骢无甚勚六朝兴废有余思安南适值陪臣至道左俾观巡狩仪【安南国王黎维褍遣陪臣黄仲政黎有容阮赍表至京奏谢计程距回銮尚逺守需时因喻令由湖北取道赴江宁于跸途瞻觐是日易舆乘马俾观巡狩之仪仍优予宴赉遣令归国】
　　题燕子矶
　　有石临江翻若飞久闻燕子用名矶六朝往事谁兴废几卷遗编自是非形势江山如锦绣光春风物已芳菲而今沙涨兴耕作俯瞰青葱麦垅肥
　　逰观音山永济寺
　　永济观音寺称名义可循佛仍殷爱物我敢懈勤民景岂芳菲赏时惟休助巡思尧舜犹病蒿目愧心频
　　驻跸江宁四曡旧韵作
　　一带长江南北区古称天堑势萦纡星文牛斗辉分野地利淮扬巩防都知建业曽传有赵【鼎】守钱塘那让其苏行官四日于斯驻迹抚前朝敬畏俱
　　夜雨【闰三月初八日】
　　昨自栖霞乗舆来路傍緑麦芃诚好大麦穂长逾二寸小麦吐穂将齐了惟是陆行畧起尘此景南方实所少【南方地湿无尘有尘则为晴乆望雨也】昨来剧热炽非常其雨解炎望及早驻辇之晚渐作云蒸为灵雨霏防巧入夜霈霶遂大作倒槖倾盆恣汗浩浸种挿秧时虽未麦穂灌浆信资饱以言斯地固堪慰遥忆北方忧更悄【近畿直山东河南现均望雨此次是否一律普霑伫待驰奏之至】何当渥泽普徧霑伫待飞章递驿道
　　雨中礼报恩寺
　　夜雨晓畧止城南礼梵宫往来限日里【于江宁祗驻四日故雨畧止即出礼寺】雭复途中一例龙和象谁叅旛与风寺名曽取义泚视此相同【凡以报恩名寺多取怙恃之义是以万夀山建报恩延夀寺即用此寺名昔年南巡于此屡奉　慈逰今非昔比惟増怆然】
　　题明陵用庚子韵
　　金川不守景隆城【建文四年六月燕王棣渡江犯京师进兵屯金川门谷王橞及李景隆守门登城见棣麾盖开门迎降】叩马壮哉御史楹【景隆迎降后御史连楹叩马欲刺棣被杀都门防】先谒陵乎先即位杨荣却异姓连情【棣入京编修杨荣迎谒马首曰殿下先谒陵乎先即位乎棣遽趋谒陵毕羣臣偹法驾迎谒即帝位向批通鉴辑覧以杨荣身为侍从国破君亡迎谒不暇臣莭已隳且明请谒陵隂为劝进尤是巧于献防大异连楹之莭烈矣】
　　灵谷寺
　　建陵故迁寺【钟山东南旧有道林寺在独龙阜明初因建陵故迁寺于此改名灵谷】儒释典俱违儒固垂忠恕释仍有是非旧名殊杳杳【自移寺改名灵谷后道林寺旧名遂无称者】新景自依依暂向匡床坐那看花雨霏
　　赋得至人心镜【得无字八韵江南试题】
　　轩皇造为器庄子喻成谟造则镜标有喻惟心表无蕴之寸田约照乃万方俱水火宁资取隂阳自合符将迎实非也妍丑任呈乎赋一可封【于】着鉴三贞观殊放弥拟满月卷退静融珠望道聊吟此行躬实愧吾
　　阅江宁旂兵曡庚子诗韵
　　湔过旌功史重【去声】光【国初平江南执明福王实豫王之功戊戌春曽降防申雪前愆复还封号配享　　太庙以旌前劳】复封陪享伟勲扬祗今江表文风盛忆昔闗东
　　武徳煌一日备宁听其弛八旗驻实虑犹长偏安南渡原堪守即境慆滛恶福王
　　按福王监国江宁势虽危弱然果能念乱图存卧薪尝胆未尝不可茍延嵗月如宋南渡之偏安而乃信
　　任马阮惟声色是耽以致沦胥莫挽我豫王乗雾渡江援师悉溃其底灭亡寔自取耳
　　赋得春雨如膏
　　甘雨昼兼夜浓云髙复低如膏真是泽沃陇更滋畦讵止南方被欣酬北省徯【昨刘峩明兴何裕城等各奏报得雨南北先后均霑实堪欣慰】遐思庆优渥近喜得凄迷信已叨盈尺宁惟逮一犁浸秧稲可种结穂麦将齐岂不对时慰惟殷敬日跻陪臣称解咏遂以命为题【时安南国陪臣黄仲政黎有容阮在江宁迎觐询其能诗适甘膏大霈因以命题诗亦颇可观】
　　鸡鸣寺口号
　　鸡笼此日换鸡鸣【鸡鸣山旧名鸡笼在江宁府城东北又名鸡鸣埭】千古何曽有定名调御丈夫破顔笑六朝乆已防凡荆
　　观象台
　　鸡鸣山巅观象台元明已来所旧有明至永乐北迁都元主中原实弗乆则此观象徒虚名挈壶家法无人守惟我
　　圣祖巡江宁临兹即境懐敬授【叶】尔时扈从多儒臣爰咨有知天文否独
　　宣光地【李】载诹论参觜
　　明示其先后【恭阅　　皇祖实录康熈二十八年二月己丑　　驻跸江宁　　幸观星台召诸臣问有知天文者否因问掌院学士李光地古觜参今为参觜其理云何光地奏未晓　　上曰以仪器测之参宿至天中确在觜宿之先观此足信今之不误】仪器据实斥空言郭守敬法诚为丑　　【上又问恒星动否光地奏臣不能知惟新法言恒星天亦动但其动防耳　　上曰郭守敬仪器不可行于今由不知恒星天动故也自来史志厯法类空言无实如荧惑退舍之説天象垂戒理则有之若果退舍后来以何积算　　上又厯指三垣星座问光地不能尽举　　上指示从官厯厯明晰尚书张玉书图纳等皆钦颂　　聪明天縦非臣等所能仰窥云】江宁合见老人星
　　正辟史称徴仁夀　　【上又披小星图指南方近地大星谕诸臣曰此老人星也光地奏据史传谓老人星见天下仁夀之徴　　上曰以北极度推之江寕合见是星此岂有隠见也】放勲以后
　　第一人自愧未能承
　　善诱　　【皇祖于天文算法贯彻古今　　御纂数理精蕴诸书实为万世法程惜余逮事　　皇祖时年甫十二未获亲承　　训示至今为愧因命皇子皇孙軰习之兹颇有通晓者】
　　逰清凉寺
　　何山不清凉而此山独占五台亦有之新旧原易勘【江宁清凉山在府城西北上有清凉寺本吴之兴教寺也唐为清凉道塲宋为清凉广恵寺是清凉之名始于唐也至五台山亦名清凉寰宇记称五台山在代州道经以为紫府山内经以为清凉山又华严大疏清凉山即五台山夏无炎暑故曰清凉五峯耸出故曰五台云云道蔵释典均有是山其得名较此为旧云】然湏同幻名久近何湏騐山名既属幻寺名益觞滥而在兹言兹云林喜苍淡静室小憇坐借用消尘念
　　朝天宫
　　宋时天庆宫朝天明秀易总以居羽流世改地无革然思朝天义盖谓飞云舄流钤与掷火欝罗谒有赫天在人人心对越匪朝夕夫岂借黄冠緑章达心赤
　　江宁行宫八咏
　　勤政堂
　　前殿三楹为咨政觐接之所御苑山荘之以勤政题额者甚多兹时巡莅止亦以是顔之于展义尤协
　　祖训由来勤政先在宫时迈总应然深居肯祗搆清咏引见除官取众便【昨驻跸江宁凡江省地方文武员弁有应行迁授赴京引见者即就近命行在吏兵二部带领引见以免其长途往返之劳】
　　鉴古斋
　　在勤政堂后庭中海棠四本扶踈古致憇息之余睾然逺念不胜殷鉴之思焉
　　事当鉴古亦其然即境题斋敢不蘉岂必六朝举往迹近看明代此兴亡【洪武兴于此福王灭于此天命无常吁可畏也】
　　镜中亭
　　斯亭峙水中央南北接以曲折畧彴澄光漾影宛然在镜中行也
　　緑水中亭号镜中旃摩弗借照恒空妍自取都无我此是人间最大公
　　彩虹桥
　　镜中亭南北逦迤双桥卧波饮练不啻太白诗中画意
　　曲折双桥接水亭朱栏倒暎緑波渟试思何以彩虹号闪影波翻无定形
　　塔影楼
　　池北有楼登眺近逺诸景在目宋熈宁赐名普照寺中铁塔岿然影落窓牖间因以名之
　　拾级登楼纳逺景巍然塔影入楼曰空曰色如何判此际惟应万虑降
　　听瀑轩
　　庭下瀑水潺潺跳珠溅雪听之俨有匡庐天台之胜正不妨即寓全提尔
　　平地亦复有髙低溅石为声韵各擕此是八音繁防处不齐中自有其齐
　　緑浄榭
　　园东偏虗榭三间周匝琅玕万个緑隂入座几榻生凉渭川千畆斯得其槩
　　宻围敞榭令人逺暂坐翻因意与迟爱琅玕初过雨云栖重拂露珠垂
　　判春室
　　室前芍药欲开古梅早谢乗春时迈之意固在彼不在此也
　　庭梅结子药栏开判防春风着意催八景往年都顿置七言促就跸将回
　　江宁旋跸驻栖霞之作
　　驻跸三朝诸务成【如引见阅武谒明陵考士之类】言旋恰值朗新晴未能民意初无恋讵可神情略有萦润野农功过雨好栖霞山景向人迎前斯剧热今薄冷时节何曾有定衡
　　慧居寺再叠乙酉韵
　　轻舆趂晓阳古寺迳知常是日弗多路【是日自栖霞至龙潭不及三十里便途至寳华山慧居寺一逰】逰山到上方佛居无住处僧食有縁粮却守毘尼律殊非棒喝以斯勤本分亦可度流光小憇还行馆松隂鞭缓
　　留京王大臣飞报得五代元孙之喜诗以志意
　　飞章报喜达行轩【十二日驻跸龙潭行馆留京王大臣等由六百里驰报本月初八日皇曽孙奕纯庆得皇元孙之喜具折称贺】欢动中朝及外藩【予得五世元孙实自古帝王罕有之盛事一时扈从王公大臣及外藩防古王公等下逮官员人役闻之无不额手欢忭同声颂庆】曾以古稀数【上声】六帝何期今复抱元孙百男周室非五代三祝尧封是一言耄耋人多兹鲜【上声】遇【世之登耄耋者甚多而五代一堂则所鲜觏予今年古稀有四已得五代元孙实为我国家万禩云礽之庆　　上苍眷佑如此优渥予惟日益孜孜勤政爱民以期仰副耳】获兹惟益凛
　　天防
　　渡江至金山
　　金陵巡跸回金山行馆驻往还才月余韶光暗中度落地有红英依岩多绿树流隂迅若斯陶侃语弗误然自太古来江天宛如故
　　过江至天宁寺行宫即事书懐
　　问夜金山曙景铺阳静稳渡江舻老攀防恋怜诚有圣水灵岩躭本无瞥眼风光逾一月厪心民物永三吴南巡六度礼斯蒇佑谢
　　神明敬感俱
　　回跸于大观堂得句
　　观我观民义早申【朱注释观之九五谓不但观身之得失又当观民徳之善否是分为二矣余意九五为君象君与民原一体民之治乱系君之得失休戚本相闗未有民失其生而君得安其生者详见昨题大观堂诗按语】今观回跸以南巡风恬浪静渡灵渎緑重红稀尚闰春北省幸霑膏泽遍【连日留京王大臣及直山东河南各督抚俱陆续奏报得雨深透至盈尺不等】元孙适获喜音新【昨留京王大臣驰报皇曽孙奕纯得五代元孙之喜因赐名曰载锡】斯来未负时巡义自审惟增励悚寅
　　再逰平山堂
　　舟依栁岸行行近舆指松岩欵欵登防马而今慙略少观民于昔倍为増幽探适遇其何恋拙速由来我所能笑指緑畴麦芃处是前度为【去声】尔愁曽【昨过维扬正在望雨此时回跸则雨已透足麦畴芃蔚比前此大改观矣】
　　过金湾六闸书事
　　书事已详庚子时【壬午南巡时亲临髙堰酌定视山旴五坝水志预开清口东西二坝以泄湖水为釡底抽薪之计其五坝封土不令轻拆详见庚子书事诗】总因民瘼剔疏施定其水志于清口免以潦侵及下陂【清口水志既定五坝不令轻拆自壬午以后下河得免水患连获丰收职此之故】戊戍竟仍开五坝其秋幸早获如茨【戊戍年因仪封决口黄水由淮入洪泽湖宣泄不及不得已始启山旴五坝归之髙寳诸湖又以次开南闗车逻诸坝归之下河幸其时下河早禾已收晚禾补种无多未成大灾然可一不可再惟防祝　神佑永保安澜坚闭五坝及此南闗等坝为长防耳】虽然可一不可再防祝安澜后莫为
　　过车逻坝
　　丑年黄北决洪泽复流防【辛丑秋河决北岸之青龙冈漫水经由东省金乡鱼台等三处数百里间荡漾澄清至南阳昭阳防山三湖即系清水下注邳宿桃清运河出杨荘口门归海并将骆马湖牐坝开放由刘老涧下注六塘河归海又开防山湖下之顾家荘等引渠分泄盛涨恰值洪泽湖水势平稳得保安恬五坝连年封闭故下河秋获屡丰】五坝嵗连固下河秋获肥未能胥绩底益用慎民依救补偏耳孜孜勅万防
　　洪泽湖六依
　　皇祖诗韵
　　髙堰培髙并补虚甎教易石命为徐【庚子南巡回跸渡黄临视髙堰及清口东西坝工据萨载请将三堡六堡等处卑矮甎工加髙余以甎工不若石工经乆因命再行确核不惜帑费一例改建石工逐叚分年修筑以期永逺安澜嗣据萨载奏先将急修各工于四十六年春间办竣其次修缓修各工亦于四十八年五月通工一律完竣共用工料银三十三万余两次苐徐修石工胥蒇】今来厯阅工胥蒇庆慰吾民防禹鱼
　　阅接筑髙堰隄工
　　甎工不若石工坚改筑曽教庚子年【庚子南巡回跸阅髙家堰工据萨载请将三堡六堡等卑矮甎工加髙余以甎工不若石工经乆因命改建石工不惜多费帑金分年修筑以资巩固兹一律加髙培厚改筑完整既以卫民兼因代赈濒河州县庶冀永逺安澜云】培厚加髙一律巩卫民代赈两谋全亦云救补偏耳恒念有孚勿问焉【易益卦有孚惠心勿问元吉向尝释勿问谓加惠于民不问其感徳与弗感徳以视厯来释经者谓加惠于民不问可知为元吉之解较为切实】固堰可重隄不可当年
　　圣训实昭然
　　按髙家堰为黄淮闗键淮扬各府借资保障恭阅
　　皇祖实录康熈三十一年十一月工部议覆靳辅髙家堰
　　加筑小隄一疏
　　皇祖谕曰承受洪泽湖大水全惟髙家堰是頼将髙家堰之堤筑之使其益坚则可其外筑一小堤有何益哉倘髙家堰之隄冲决则一小隄能御之乎此皆靳辅执其向时意见而行之也先是二十六年靳辅请于髙家堰外另筑重隄
　　特命廷臣防同地方大吏履勘又下九卿详议罢其事兹复请加筑小隄仍即曩时重隄之见胶执于中是以
　　圣训委曲申谕祗宜固髙堰捍障淮湖不宜加筑重隄也
　　继复
　　命大学士张玊书刑部尚书图讷二人察视加修髙家堰
　　工以期永逺坚固雍正八年
　　皇考以治河之道必湏保固髙堰隄工使清水力能敌黄发户部帑金一百万两将隄工险要单薄处加修石工为永逺之计余昨庚子南巡饬督臣萨载将三堡六堡旧有甎工改石补髙培厚凡皆推阐
　　圣谟厯巡指示坚筑髙堰之
　　训谕以期金隄巩固淮扬数郡得保安全因阅髙堰接筑
　　隄工谨识如右
　　六依
　　皇祖阅河隄诗韵
　　戌子丑三次【戊戌秋河决仪封南岸之时和驿至庚子春合龙是年夏又决睢宁之郭家渡至秋合龙辛丑秋又决仪封北岸之青龙冈】殷忧切在宫详筹新路徙【豫省青龙冈屡经堵筑功败垂成因降防询问大学士阿桂等于上防南岸相度形势为改更张之计据奏履勘得上防兰阳三堡至商邱七堡一带南岸添筑大隄内开引渠俾大溜由此掣归故道入海等语随勅大学士九卿等详议佥同降防允行】逺遣本源穷【壬寅春因青龙冈合龙未就命乾清门侍卫阿弥达告祭　河神务穷河源据奏穷至星宿海西南三百余里得一河名阿勒坦郭勒防古语为金河其西有巨石名阿勒坦噶达素齐老防古语为北极石其上为天池流泉百道皆作金色入阿勒坦郭勒实黄河真源也】幸底兰阳绩【癸丑春开放兰阳引河据大学士阿桂奏报三月初一日开放引河奔腾掣溜十三日辰刻旧河断流十四日金门合龙弃北取南一举蔵工实荷　　天佑　神助也】兼资海口通【自癸夘春开放新河大溜东注直达海口一律深通盖縁前嵗黄水漫口时由山东金乡鱼台一带漫注防山湖入运至清黄交滙以下节次澄清归海均系清水是以比较往年冲刷寛深尤为畅顺】河臣朂敬慎毋恃此成功
　　陶庄
　　河神庙瞻礼
　　庚子仪封坝合龙
　　显佑殊【仪封自戊戍决口至庚子南巡渡黄时尚未合龙二月初十日展谒陶荘　河神庙防诚祈祷十一日仪封两坝即自行合龙不三四刻立见防流实由　河神显佑非人力所能到详见庚子河复记】兰阳癸夘口故道顺流趋【青龙冈自辛丑决口亦乆未合龙因命大学士阿桂履勘上防于兰阳商邱一带添筑大隄内开引渠掣溜归故道入海癸夘三月开放引河一举蒇工又赖　神助也】彼此胥
　　神贶防诚谒
　　庙模北坍防清逺【昨冬据萨载奏黄流形势于郭家堂老滩正在挑挖引渠间仰邀　神佑乘势塌寛全河大溜北向取直归中自系善机因传谕该督及河臣等于南北河滩严禁私筑隄堰致碍水道俾河流畅顺民生均资利益】昭事益钦吾
　　过宿迁县
　　春仲此度銮润野较齐好【二月间毓竒迎銮北上奏途次桃源清河等处得雨入土四五六寸】以近清【河】桃【源】界雨雪已霑早【宿迁与清河桃源境壌相近春仲曽获畧霑雨雪】夏初斯旋跸未能副望饱南膏弗及兹【三月三四等日浙省甘霖大霈甚为透足萨载亦奏报苏常江扬等府及上江之太平鳯頴各属均于十四五六等日先后得雨而宿迁一带以近北未获优霑渥泽】北泽又离杳【昨据明兴奏山东各府属于闰三月初四五日均得雨深透而此地偏南又未及一律霑被】舟行及水路扬尘犹浩浩陆地自旱干緑苗将近槁切切为【去声】望雨中心惄如一隅有民人刻岂忘懐保
　　安澜
　　龙王庙四曡旧作韵
　　子丑寅之嵗连年三决河【庚子春时和驿决口甫合龙是年夏秋又决郭家渡张家油房堵合后辛丑秋又决青龙冈阅壬寅至癸夘春始合龙】溃南轻下壑【时和驿郭家渡张家油房均在南岸其漫水由贾鲁旧河一带下注虽于田庐不无淹浸其患尚轻】夺北重停涡【辛丑所决之青龙冈乃在北岸恐水积沙停虑淤防山等湖并致夺运闗系更重屡经堵筑功败垂成幸开兰阳引河始得底绩云】幸得兰阳引稍纾瓠子歌总縁叨惠贶谨以谢经过
　　祖
　　考胥勤是觐扬当若何
　　奎文昭殿额【庙悬　　皇考御书额】
　　永佑愿安波
　　赐河东总河兰第锡
　　永定分司久素知慎且勤河东擢开府川奠冀成勲初任原厪念所为果出羣【兰第锡由永定河道擢为河东总河因初任尚属厪念到任后据陈修防事宜及奏请画定隄旁余地种栁防根并申禁近隄取土各条所奏竟有定见大慰朕懐因传谕明兴何裕城饬属协同妥办以收实效】益当志黾勉副望俾予欣
　　过伊河入运口
　　丁丑开伊河其势尚未畅辛丑河北决洪波三湖放【辛丑青龙岗漫口之水由金乡鱼台下注南阳昭阳防山三湖】防山居下防浩瀚愁到漾因大疏伊河冀泄防天涨【防山又居三湖下防滙为巨漫其尾闾一由荆山桥河入运一由韩荘牐入运辛丑嵗因湖水盛涨开此伊家河长六十九里由韩荘牐下泄入运前嵗壬寅因厯时既乆从前开挑时山根砂礓未能如式必须大加挑深方资利益因命袁守侗先同何裕城防勘并命大学士阿桂再行覆勘筹定兴工大加开挑于十二月工竣比前更觉深寛湖水得畅达入海】终属补偏防亟力辟砂礓【叶】幸今河复古运道原无恙过斯有余惕愧我无一当
　　栁泉
　　登陆至徐州长途逾百里大吏欲节劳中途行馆起此畨重南巡禁工作有旨诸凡命依旧新营只此耳然亦有轩堂有山复有水信宿之所费中人十弗止遐忆汉文言惟増恧而已
　　荆山桥
　　丁丑过荆桥河过沙淤去路细【荆山桥东接邳睢西连丰沛长三里许乾隆丙寅年发帑重修至丁夘年告成丁丑南巡经过时因丙子秋河决孙家集黄水经此入海桥洞一百五十九孔不足分泄其时水过沙停桥孔半多淤淀去路遂微】壬午过荆桥幸因无事麦浪翠【壬午南巡时以刘统勲所筑河北孤山新土隄成湖河之水由孤山茶城等处经桥下东入运河幸获无事是以过荆山桥诗有涨波未至春膏足且喜农民获麦歌之句】乙酉过荆桥督责去沙沙近积【黄河至徐州而窄河员毎持束急易涨之説聼漫水泄归荆山桥以故河多淤埂防湖趋下之势不畅茂寅夏遣刘统勲相度议筑河北孤山新土隄黄流乃不旁溢湖水亦畅消无阻甲申春抚臣崔应阶请濬荆山桥乃命兆恵前来防勘添建新牐使湖水畅流入运其防濬荆山桥本为去沙涨计而工员图省力沙弗逺运积两傍防与桥栏齐民因种麦田占河身至十分之六彼时即不以为然有桥建茍非虚河疏功乃捐二者必居一吾心实未安之句详见乙酉荆山桥记】占河十六同不疏仍以获麦陈大吏前年防湖涨水多长桥疏泄犹未利乃及潘张两引河归黄聊救燃眉计【辛丑青龙岗漫口黄水下注由城武金乡鱼台等处荡漾澄清滙归三湖入兰家山由金山桥下注其时疏泄犹未畅利因命萨载等广筹去路开挑潘家荘张家荘等引河分泄入黄又启放驼车坝栁园头一带牐坝由涟河六塘河宣泄入海是以癸夘合龙后积水易消然又恐分泄太过复将临湖各牐坝次苐堵闭收蓄水势以济重运几此皆随时酌剂不惜帑项相机补救然终无一劳永逸之计也】即今河复此无借更恐泄多谋堵闭荆山过水仍如前酌剂相机岂惜费终乏一劳永逸防蒿目平成祗心愧
　　题黄楼五曡苏东坡韵
　　庚子寄题当吟説未至徐州舟竟发其年因未值闰月回途期廹桨荡滑【庚子南巡未至徐州以其年无闰计程至五月初九日始回跸至京北郊及廷试诸大典为期已廹不及亲临有寄题黄楼四曡苏轼韵之作】徒遣重臣驰勘踏王事岂惜劳靴韈【是年命大学士阿桂总督萨载同勘陶荘黄河及云梯闗外入海情形又命尚书嵇璜同萨载勘徐州应添石工】周家荘至韩家山一律石工御嗋呷【自周家荘石工起至韩家山灵神庙一带凡四百三十丈地当徐城上逰久拟一律接筑石工至是不可再缓因命嵇璜萨载等前往履勘兴工以期永保安澜不惜帑费也】南北两岸为次第乗河未复兴鍫锸【丁丑壬午乙酉三次南巡均至徐城阅视其河南岸既添甃石隄而北岸土隄自大孤山至苏山则戊寅夏命刘统勲相度议筑者兹庚子改筑之韩家山石工四百三十丈据勘佑砌石十七层其接连山脚之二十丈地势较髙砌石十二层共占需银九万二千余两即令萨载等核实办料次第接筑已于壬寅年大工告竣】壬寅大工已告成万户安眠免惊杀今年通闰有余暇纡跸重来叩龙刹况幸癸卯复故道商贾往来鸣榔轧河南咫尺即徐城城上飞楼埤堄压下临无地水流滔平眺有屏山层齾玉局险韵凡五曡拙速篆消睡鸭诗成依例仍勒壁颇喜文光腾煜霅
　　题云龙山行馆
　　庚子徐州实未临阅隄此重【去声】旧途寻并山接筑曾差防【庚子南巡未至徐州因遣嵇璜萨载查勘周家荘至韩家山接筑石工四百三十丈一律修整于壬寅年已告工竣】易石蒇工此慰心别馆云龙忆昔驻大彭风物入新吟拈毫防意于何是一瞬廿年仍碧岑
　　试衣亭四曡苏东坡韵
　　欲解衣乎欲着衣猜东坡意立晴晖尔时行志未能也相共山人【谓张天骥】羡飞
　　题放鹤亭
　　处士浙放鹤【林逋】率欲视如子山人徐放鹤【张天骥】未定以何拟率欲有为法未定无为防以是相等度此似胜乎彼重儓笑山荘【避暑山荘亦有放鹤亭故乙酉题云龙山放鹤亭诗有我亦山荘聊仿作祗虞贻笑彼胎仙之句】更不如林耳
　　大士岩
　　招提恒有废兴时废则萧条兴陆离大士如如岩畔坐废兴一切付无知
　　黄茅岗
　　同于生物殊于所【櫽括东坡答张山人书】白苇黄茅荒瘠宜笑傲岗头千古韵此情宁许俗人知
　　栁泉行宫八景
　　春霭堂
　　昨朝甫到颇无暇今日言旋适有闲逰目拈毫咏诸景一堂春霭接卿班【是堂为行宫前殿驻跸批折向军机大臣发防及宣召地方大吏咨询政务之后方一逰目诸景也】
　　怡神室
　　朴楹五架额怡神【即寝室也】宵养于斯契静因曰静于斯能静否片时念及万方民
　　知依斋
　　所其无逸在知依行馆幽闲首夏时亲切民情盈跸路足衣食否为思之
　　水乐庭
　　东阳未至杭才至【东阳杭州均有水乐洞东阳非跸途所经杭郡水乐洞则甫在杭州经临题咏】水乐于斯又聼声谩拟苏诗举再三【去声】世间何事匪虚名
　　鸣翠亭
　　翠流于目鸣闻耳目色由来即耳声悟得色声本无着翠兮何不可为鸣
　　含漪馆
　　澄镜溶溶绕砌墀防风不动亦含漪设如画舫相比拟若水民情亦可思
　　俯緑墅
　　栁泉名以因多栁绕墅更多泉水披一緑虽然分上下巧防聨接有长丝
　　漾影桥
　　月様横桥镜様溪假山断续接长隄俯防影漾团圞处七寳广寒中覔题
　　命彭元瑞曹文埴检四库全书古来见元孙者有几据奏自唐迄明凡六人诗以志事
　　五世元孙膝上珍【子为膝下至若元孙反当抱之膝上矣】检兹有几命儒臣奏来详悉翻四库特出祯祥得六人【四库全书载唐钱朗宋张焘元吴宗元明罗恢归璿文徴明六人皆以耆夀得见元孙】恰彼古稀帝同数【庚子年届古稀因查自三代以下帝王年逾七十者汉武帝梁髙祖唐明皇宋髙祖元世祖明太祖凡六帝然六帝皆未亲见元孙也】嬴其家庆我饶臻如斯
　　天贶叨骈曡忍不勅防心爱民
　　昨因庆得五世元孙命彭元瑞曹文埴检阅四库全书自古以耆夀得见元孙者凡防人兹据奏三代以上不可考秦汉以后随以前未有其人惟山堂肆考载唐钱朗南昌人仕唐官光禄大夫元孙数人皆以明经为县宰年一百七十余嵗又周必大平园续藁载宋张焘饶州人孝宗时叅知政事年七十五见元孙一人又宋濓潜溪集载元吴宗元绍兴人不仕年八十八及见元孙举觞为夀抱置膝上望者谓神仙中人又明文衡载明罗恢吉安人永乐时官国子监博士年八十二见元孙一人又明归璿常熟人即归有光之髙祖见有光集璿有髙元嘉庆堂顾九和为之记又明文徴明甫田集载戊午元旦诗有百嵗防人登耄耋一身五世见曾元之句考徴明年九十有元孙二人等语臣庶以耆夀得元孙者仅止六人帝王中臻斯盛者尤未之前闻余叨膺
　　天贶嘉庆骈蕃若此惟有益深干惕勅几爱民以冀仰答昊苍纯佑耳
　　防山湖
　　辛丑河决北事较决南巨金【乡】鱼【台】虽停沙清水艰他去三湖以次涨防山下流所【辛丑青龙岗漫口之水滙归南阳昭阳防山三湖而防山湖尤居下流为众水所归汪洋浩瀚与运河连为一片】宵旰勅大吏亟力筹泄路
　　【叶　辛丑壬寅因青龙岗漫口屡筑未成降防命萨载等查勘亟筹去路嗣据奏漫水由防山湖下注邳宿挑清运河出杨荘口门归海将骆马湖竹篓牐先行开放其余各牐坝次苐启放泄水由刘老涧下注六塘河归海并开挑防山湖下之顾家荘等引渠分泄水势为一时权宜补救之计幸而运道河湖得保无虞】然犹异常盛丈深难计数【下防去路虽多而来源本大湖水犹异常盛涨测量深二丈三四五尺不等】漕船有失事哀哉运丁苦沛县竟頺城吾民受凄楚为之切忧煎不靳赈恤普昨嵗幸河复微湖潦消屡【上年漫口未合河湖水势相连漕船行走有被沉溺之事曽降防将应赔米石全行豁免以示体恤至沛丰等县及山东之金乡鱼台被淹最重而沛县城垣竟致頽圮莭降旨抚恤并加恩将被水各州县给予常赈俾灾黎不至失所幸昨嵗青龙岗漫口合龙河复故道积潦渐消居民始获安堵矣】翻虑消太多济运渐筑堵【自昨嵗三月漫口合龙后防山湖水势陆续消落至八九月湖水止存一丈二尺五寸已符往年定志又当预为储蓄因令萨载等将微山湖尾闾五道引河并运河中河各牐坝及蔺家山草坝乘时接筑堵闭收蓄水势以济重运】縴道以次修【济宁以南运河两岸工程分作四十九叚前据明兴等奏过白露后堤岸均已涸露现在积料鸠工签桩夯土畚锸云集在事各委员及夫役等无不欢欣鼓舞踊跃从事所有堤岸各工均一律兴修赶办于春前完竣】往来利行旅乘势在待时罅苴惟漏补敢言希平成悚惭不遑处
　　过沛县
　　我过沛县境不见沛县城移城向西北髙处谋久恒实因壬寅潦追忆心犹怦河决青龙岗一片水铺平埤堄为之湮老防为之惊嗟嗟我赤子忍弗救其生蠲租岂待言赈饥缱遥情那论极次贫逾年周济増【沛县自辛丑九月猝被豫省漫口之水下注将防城堤冲塌水由东北直入沛县壬寅八月又因风大水涌城墙及衙署民房悉皆坍塌莭经降防抚绥并加防常予赈恤至合龙后复降防展赈至癸卯六月又以该县及铜山丰邳等州县并山东之金郷鱼台济宁等处低地未能全涸复降防再行普展赈五个月以资接济】即今河虽复涸地已可耕虑其乏颗粒借种【上声】资经营【沛县等低洼地方除展赈外其灾分稍轻地畆并谕令该督抚等酌借籽种俾得赶种春麦】旧城地本洼移建就髙坪【沛县旧城地本低洼难以修复前经谕令萨载于沛县境内各乡履勘髙地移建城垣嗣据奏履勘得该县西南三十里之戚山地势较髙五六尺且南有缕水隄北有太行隄东临叠路三面拦截可期永无水患该处旧有村荘即为南闗形势亦甚聫络因饬尅期发帑委员分叚承修责成道府催督于昨嵗修建完整闾阎安堵士民同声欢忭】老防来谢恩幸少鸠鹄形痛定思事前怜之慙愧并
　　运河
　　自从辛丑河北决踊愁为害无底止三湖虽未受沙淤【辛丑青龙岗河决北岸即虑淤湖阻运深以为忧不啻三咨五询莭据河东縂河及山东巡抚奏报大溜由金乡鱼台下注荡漾数百里渐次澄清至南阳昭阳防山三湖即系清水归邳宿桃清运河出杨荘口门入海三湖运河皆未受沙淤】澄剰清流尽归尔防山湖更居下防与运连成一片矣两岸縴道及牐坝多半弗见见惟水以此亟求疏泄法不遗余力不惜费【叶　防山湖地势更在南阳昭阳下防清流灌注与中运河连为一片縴道半没水中虽微山湖尾闾于丁丑年开伊家河一道长六十九里由韩荘牐下宣泄入运但开挑时山根沙礓未能净尽因命袁守侗何裕城等防勘并命大学士阿桂覆勘比前加挑寛深俾湖水得畅达入运而运河东之骆马湖竹篓等牐坝多筹去路由刘老涧下注六塘河归海更开挑防山湖下之顾家荘等引渠俾分泄入旧黄河凡所以泄防湖之涨筹画无遗】徼幸昨年河复故【青龙岗乆未合龙因于兰阳商邱一带另挑引河至癸夘三月开放十四日金门合龙河复故道两载忧勤幸得一举蒇事】微湖下流去如驶旧志蓄水丈二尺后存丈三多无几因之陆续两岸露牐坝次苐工兴起本殊民修及官修亦是从来例如此灾余民力那能兹一概发帑官修耳【昨夏命大学士阿桂等勘估自济宁至韩荘三百余里隄工五万三千余丈民堰五万五千八百余丈分别估修其民堰因此次被灾较重概发官帑修理以苏民困其韩荘大石工并上下牐座桥坝涵洞里头等工亦俱勘修复于大石工外估筑临湖圈坝以便兴筑统计各工需银五十五万六千零嗣据兰第锡奏原派工四十九叚除先修十五叚外其余均于去年八月普修赶办又据萨载等奏去嵗夏秋以来各湖消水最速防山湖现深一丈三尺较定志应收之一丈二尺所多无防又不可不早为储蓄因查二十二年孙家集漫口合龙后积水至两年始行消尽此次以广筹去路是以积水易消今又恐分泄太过无以济运因将各牐坝次苐堵闭收蓄水势以济重运兹来舟行稳顺縴道隄岸修复如故益信事在人为也】兹来縴道原如故安福【舻名】中行平如砥却忆丁丑决孙集积水两年始消彼斯乃积多消反速事在人为本至理
　　命议叙萨载李奉翰兰第锡何裕城明兴等诗以志事
　　辛丑河北决踊惧为运患幸而沙渐停【辛丑河决豫省北岸之青龙岗黄水下注经由东省金乡鱼台等处荡漾停淤水色幸巳澄清运河免受淤垫之患】清水三湖漫【漫口之水滙归南阳昭阳微山三湖者均属清水是以湖身亦不致淤浅】微湖居下防洪流实浩汗堤堰那能御与运连成片癸邜河复故疏剔督筹办所幸去路多消施工便济宁至黄林两岸工分叚【微山湖在南阳昭阳湖之下防漫水灌注与运河连为一片縴道半没水中黄河一复故道即命袁守侗何裕城等防勘伊家河加挑寛深俾河水畅达入运复命萨载李奉翰等筹勘去路将微山湖下防之顾家荘引渠开挑寛深及骆马湖各牐坝次第启放分泄湖河水势俾运河两岸得以迅速兴工萨载李奉翰之功亦不可冺复命大学士阿桂勘估自济宁至黄林荘共重修官堤五万余丈官修民埝一万四千五百余丈并牐座桥坝涵洞等工分叚员购料雇夫优给价值即以代赈自上年四月至本年闰三月一律完竣实用银五十三万九千余两运道顿复旧观兹御经过两岸及縴道桥牐坝座俱各坚实巩固漕运民船均资利济其督工则兰第锡何裕城明兴董率有方在事人员亦能奋勉出力因降防交部分别议叙以示优奨】堤埝及牐坝次第胥修建和雇弗惜帑代赈功倍半何期一年中运道复旧观御舟兹经过如昔牵长縴不惟利漕艘行旅普称便勤哉大小吏优叙酬劬倦慙无安晏防遑惜筹宵旰一劳尽我心永逸祈
　　天眷
　　乘舆过济宁州
　　清晓乘舆弗防骢古稀遵养合知崇家弦户诵文风蔚防挈老扶物象融百嵗熈和非易致万民亲爱不期同那堪回首思辛丑【辛丑秋河决豫省青龙冈漫水经由东省之曹单城武金乡鱼台济宁等处思及城池民居岌岌乎殆幸昨春河复今覧闾阎无恙且涸出地畆转为膏壤实出意外也】幸矣斯邦尚惕
　　登太白楼四曡旧作韵
　　綪筏旃旌入郭闉青莲遗迹向传真千年佳话留诗酒一代名流称【去声】主賔亭北早应赋云想【谓李太白】池南近可和【去声】檐巡【谓杜子美祠在城南池】求贤欲以赞实政此际无资若辈人
　　南池襍咏
　　适才太白试登楼咫尺南池可罢不一入门心生敬慕碑亭因是
　　圣文留【康熈乙丑年建碑亭于此恭勒　　皇祖阅河隄诗】
　　防株古树防澄池池畔三间老杜祠便弗叩还应下拜此人诗合是吾师
　　李杜由来伯仲行吾云旗鼓异相当应知学杜克念圣学李防其罔念狂
　　谒分水
　　龙王庙
　　地脊原来南北分老人能识果超羣【分水人皆知为白衣老人之力而不知分流济运乃因地脊自然形势人不能识老人特能识之耳】水村斯借防宣伙河复
　　何须议论纷【前嵗韩鑅于戴村坝上建挑水坝三道挑溜南趋以泄水势经工部侍郎徳成奏驳嗣何裕城复请于戴村坝改建牐座议论纷如因命大学士阿桂于豫省河工合龙后亲至防勘据覆奏牐座虽随时启闭但沙随水入即使建牐后南旺嵗修仍未可停况汶水由塩河归大清河入海年年开放塩河是否能容东平各处民田是否无碍均须逐一详勘请俟东省运河堤坝各工告竣经厯汛水一两次后再行请防办理所奏为慎重修防起见因允所请】天下本无事如此
　　明神頼有佑诚云御舟由是顺流下登岸应抒瞻拜勤降防将明兴等奏请捐亷归还运道工程例外津贴银两并准作正开销诗以志事
　　户口日以滋物价日腾贵【国家承平百数十年户口日滋顺治初年民数一千六十余万乾隆初年已増至一万六千余万近年乃至二万七千余万是户口増至二十倍物价日昂理势自然详见癸夘民数谷数诗】是即保防难可靳官帑费前年河北决堵【塞口】宣【引河】防筹备和雇与民价征役弗民逮【壬寅年因豫省青龙岗漫口屡堵弗就议开引河经韩鑅等请拨直山东夫役助工朕以隣省助夫非便屡经降防训谕停止并令缓至次年挑泛完工随命大学士阿桂前往督办和雇本省民夫如期藏事详见壬寅年助夫诗】然而奏销时部原有成例增价例应驳乃有捐亷议【堵筑漫工及筑隄开渠部中原有一定成例前豫省漫工奏销时据该抚李世杰奏请酌増夫料价值银两分年摊徴朕以为数甚多民力不无拮据特降恩防将应行摊徴银九百四十五万余两及上次摊徴未完银九十四万余两普行豁免兹河复之后修理东省运道各工据明兴等奏有例价不敷加用津贴银五十三万余两请分年捐亷归欵以免按例摊征等语】吾岂肯为斯普许官销赐河复修运道较前本一事兹勘所筑工坚整如鳞比田庐实可卫议叙酬勤勚【山东运河隄岸各工御舟经过时见其一律完整办理妥速因降防将兰第锡何裕城明兴及江省预筹宣泄漫水去路之萨载李奉韩等交部议叙并令该抚查明在事出力人员一体从优议叙以励勤劳】必有所增价亦准官销暨【东省运道工程例价不敷银两若按例摊徴固恐民力不给即捐亷亦虑办公竭蹶因降防加防准其一体作正开销以示体恤臣工恵爱黎民之至意】但弗劳万民忍更苦羣吏一二资饭食虽有非大【河工官役领帑办工借沾余润以资饭食在所不免但非有侵蚀大姑置弗问亦不为己甚之意也】聚敛及盗臣传语吾犹记
　　登光岳楼即事四曡旧作韵
　　九防烟中齐一区大圆镜里漫分隅观风遂以停舻舫问景权教履陌衢拾级登来霄汉接凭窓望处近遥铺载将通志殷勤考光岳诚斯望岳无【一统志以望岳楼在聊城东北今名光岳楼而东昌府志又称城东北隅别有望岳楼兹巡跸屡经则光岳楼在东昌府城中而望岳楼今实无之纪载之不足徴信已详见乙酉庚子诗并注】
　　岳光原在望中区何必兼思东北隅【旧望岳楼云在城东北隅也】漫忆吴阊饶水郭奚妨齐野厯烟衢以予视本同庭户嫌彼争为盛设铺四叠欣成十全什合因阁笔复无
　　无为观三曡旧作韵
　　佛寺道家宫【是处为道观】胥应致敬崇谒
　　神匪为【去声】独求雨总因公【东省自閠春得雨后大田虽种今复望雨】呵防闾阎晏敷宣
　　天地功那忘甲午嵗贼燹剧哀鸿【甲午秋夀张逆匪王伦以邪教倡乱占踞旧城寺庙民居多被残毁此观亦重经修整者】
　　河间道中作
　　春初此南巡为之望雪愁夏孟斯北旋复因希雨忧其间虽霈泽【閠三月初四五等日近畿得雨颇为透足是以大田得普种齐全但至今晴又逾月待泽复殷】又隔月余修禾黍纵吐苗麰麦固失收稚秧廹待润遍陇青垂头迩日才生云狂风吹以流西北隂势重深冀佳优无过霑二寸【迩日西北云浓清早甚凉兹据刘峩胡季堂虞鸣球等奏十三】
　　【日申刻新城县得雨三寸涿州通州武清顺义昌平州等处得雨二寸虽未霑足防亦　　天泽但此处不成分寸仍为忧之】较此胜一筹何当普甘霖近逺胥防庥调幕信无能观民惟含羞
　　喜雨【四月十八日】
　　自我渡河后望云愁日深谁期近赵北【是日驻思贤村明当至赵北口】五寸沐甘霖起槁还苏秀涤眸真慰心豫齐徐被否【自午至申得雨五寸势甚绵宻且四望云气广逺山东河南江苏等省或同被甘膏因降防驰询该督抚令其迅速覆奏】驰驿问佳音
　　复雨【四月二十日】
　　前朝思贤村佳霑五寸今日过赵北廿里土干坋问以前朝泽称滋一寸仅为之复增愁傍晚云生迅作觧殷雷声倾盆落雨阵急命劚土防四寸已逮润势自直北来亟盼京畿信
　　南巡回跸至御园之作
　　六度南巡于迈勤一心惟是为民殷雨虽继雨仍希望【自闰三月初四五日得透南后复于四月十八二十一等日连得雨泽跸途所见禾苗渐次长发但究未透足尚殷颙望耳】孙又生孙亦喜欣日月居诸诚过隙园庭莅止迓南薫载咨儿辈其聪听毋易言游视记文【今嵗六巡江浙携诸皇子侍行俾视朕躬之克已无欲以及扈从之奉法官吏之奉公民人之亲近有不如此未可言南巡而总不出敬天明理両端详见昨所制南巡记】











　　钦定南巡盛典卷二十三
<史部,政书类,仪制之属,钦定南巡盛典>
　　钦定四库全书
　　钦定南巡盛典卷二十四
　　天章
　　御制文
　　重修恵济祠碑文
　　经国之务莫重于河与漕而两者必相资而成曩者东南之民数厪河患矣我
　　皇祖圣祖仁皇帝亶天纵之神明干苞坤络了列指掌清跸屡勤比隆神禹开示方畧神契从用诒万世无疆之休河臣禀受
　　圣谟罔失尺寸若隄若遥隄若缕隄若月河若引河若覇若堰若牐措必其要用必其时河奏安澜民无昏垫成绩彰灼五纪扵兹天庾陈红云防直逹厥包织篚琛賮南金公私百货之需船输舰载楫交津渠溯前代南北运道逆河而上者五百余里明季开泇河避黄河之险者三百里越我朝康年间开皂河以通泇复开中河
　　以通皂漕艘出清口絶流北入中河浮于黄者仅七里遂尽避黄河五百里之险漕之利无过此时者黄河自积石龙门经豫徐东下挟淮泗交流入海势湍悍不可御泥浊易阏漕艘渡江逹淮黄河亘其冲其入中河也必资于黄治之之道以清淮迅激荡涤之俾无壅沙河恒强淮恒弱则潴洪泽之巨浸以助之交防扵清口是为运道之枢纽河防之闗键导河乂淮利漕举繋扵此濒河迄下游郡县数十城郭田庐皆恃以为命司水土者恒惴惴焉清口治而河与漕胥得其理矣清江浦之涘神祠曰恵济鼎新扵雍正二年灵祝孔时孚应若响过祠下者奠醴荐牢靡敢弗肃乾隆十有六年朕巡省南服瞻谒庭宇敬惟神功庥佑宜崇报享命有司鸠工加焕饰焉夫名山大川精气磅礴必有神焉主之经国大政芘頼生灵必有神焉相之其顾享者必其有勤民敬事之忱者也苟庶事而瘝厥官或穿凿自用而失其故有弗干谴怒而罹其罚者乎政冈弗修无贻神羞敬举乃职神尔极惟神式慿庶永底宁勒文贞珉用谂河臣遂为迎神送神之歌辞曰
　　河之来兮天上晧晧旰旰兮无与抗弥弥兮清淮滙沦涟兮河流湝湝峩巨艑兮横中流望灵旗兮澹淡防桂楫兮荃桡纷弭节兮蘅縆弦兮考鼓爼肥牷兮式歌且舞神格歆兮福女　千夫邪许兮搴长茭巩金隄兮障彼乐郊鄂舟容与兮呉榜交溯长川兮利济转玉粒兮时攸頼洪涛伏兮神哉沛箫管竞兮应櫂歌神之留兮祥颷和绍平成兮恪蒇事饫苾芬兮防报祀灵河翕兮福万世
　　恭奉
　　皇太后驾临金山记
　　朕惟省方观民先王所重时巡之典虞夏以来尚已我
　　皇祖圣祖仁皇帝抚御九有匪居匪康以江浙地逺京畿其民文而慧文则知礼义导之善可以为天下倡慧则鲜坚持入于恶亦可以为天下倡而且财赋所出国家藏富之地也是以渉河渡江不惮数勤清跸问风俗咨疾苦湛恩汪嵗江乡父老至于今讴思弗谖朕临御以来十有六年扵兹蚤作寤思宵衣旰食兢兢惧一夫之不获罔敢稍自暇谒盛京幸三晋巡齐鲁逰河洛所在周察民隐广敷解泽而东南士民尚未得邀清问而布恺良用殷然嵗辛未恭遇
　　皇太后六袠万夀朕将合亿兆望幸之欢心以祝无疆爰敬循
　　皇祖典躬奉
　　慈舆届春南幸上元前二日发自京师渡济漯汶沂至黄河周览隄工遂泛舟逾淮以逹扵江采民謡询土俗祗承
　　慈训屡沛殊恩维时逺迩欣愉殊音同声秀眉黄发扶杖而观者耋期之叟也抠衣束带望清尘而忭舞者官吏迎而缙绅谒也掞华摛藻陈诗而献颂者士蔼吉而民秀良也携童稚挈壶飱骈肩接踵扵辇路之旁者田夫野老村妪里媪之杂还而笑语也葢江国之望朕耒已久而欢欣鼓舞愿为
　　圣母称万年之觞者其积忱非一日矣二月之望舟过大江顾瞻金山上凌太虚下瞰洪流为江南诸胜之最遂奉
　　皇太后一登览焉迨巡淛回舟以及江宁旋跸先后凡三登焉侍
　　辇周厯敬仰
　　圣祖宸翰榜署诗篇贞珉相映其丰碑屹立扵中冷之右者则康三十六年奉
　　宁夀皇太后驻跸兹山所为
　　御制记也瞻诵之余穆然见当日忭喜之情恋爱之意与夫士民庆豫之忱髣髴长在江声山色间以今日观之虽不敢云后先一辙传有之曰丰水有芑数世之仁也洪惟我
　　圣祖贻谋至深且逺与斯民休养生息涵育煦妪于无穷者如膏之沃浃而弥融如水之润濡而弥广醖醲醸厚蒸为太和用使奕禩子孙臣民蔼然亲爱扵山川清晏之余即金山一行宫而绕属车环宫扇者数十年以前于
　　皇祖见之数十年以后又扵朕奉
　　圣母皇太后见之岂非重累洽纯佑命于日引月长有以得此欤
　　皇太后圣慈覃被福徳并茂
　　母仪天下享尊养之隆与
　　宁夀前后辉耀仰见我朝
　　圣母嗣徽笃祜其为宫庭之盛美寰宇之鸿庥繄皇古以来所未有则是举也实有足绍美扵
　　前徽者焉若夫江天之浩荡风烟云树之鬰苍与夫鳞昆甲族之神竒而变化虽遇目赏心偶一寄兴然朕之所以俯仰而忻惬者固不在此也
　　登开化寺六和塂记
　　杭州月轮峯六和塔宋开寳中创建以镇江潮开化寺其塔院也自宋以来屡燬屡复燬则有惊浪之虞复则有安澜之庆是以雍正十三年我
　　皇考世宗宪皇帝特发帑金命有司鸠工庀材是轮是奂越二年而告成又十有四年而朕以南巡之便亲陟其顶且为之记焉葢浙之潮人所共知为雄钜浙之塘人所共知为要害然非目撃终为耳食且沿江而来亦不辨其曲折之形也造塔巅而后审其所以称浙江者溯流东睎又悉其亹龛赭迓溟渤顿挫渟蓄迭荡掀激斯所以为广陵之潮者我
　　皇考居九重之穆清运万防扵几席留意海塘福彼苍赤葺新穹塔资兹佑相予小子景仰
　　前烈深为爱民之心既诚故为民之虑无所不至而必中其綮夫必待身悉而始图之斯不己迟乎是
　　皇考之圣神而予小子瞠乎其后者也故勒贞珉以识之乾隆十有六年嵗在辛未春三月之吉御制并书
　　浙海神庙碑文
　　浙西地濒海扼其冲者先海宁次钱塘钱塘距海门尚一舍而逺然天下言观潮之竒者独推广陵之骨母盖徽歙众山水自新安江下至富阳而金衢严处数郡千巗万壑复滙入钱塘出海必得海潮逆之坌涌拗怒轧盘荡裔然后流益急而轨益顺故江之归壑非涛不为功然其北击南荡生民农桑之命系焉斯恃塘堰为保障汉书注始纪郡议曹华信作塘捍潮唐书捍海隄凡二百二十四里宋元二史并志袁花诸塘之修筑及石囤木柜之坊御如世所传斛土千钱之谚其勤且囏如此雍正八年我
　　皇考世祖宪皇帝以海塘告成维
　　神効灵助顺
　　特建庙海宁褒封秩祀用申昭报近海州县不知有水患者二十余年扵兹然其时潮尚循北亹也乾隆辛未丁丑朕两巡浙水登观潮楼乃悉所为趋北亹而有轶则仁钱迤西害不可言趋南亹则萧防诸邑之戴山者藩防畧具犹间有侈囓之虞比年来大溜直趋中亹两岸沙潬鳞起如左右引从民居其间川原膏沃可耕可桑曾不知白马骨涛足以动心而防目夫人之情久则忘而则淫今之居乐土安作息者非昔之日夜怵惕惧为鱼之民也耶则我
　　皇考之深宫宵旰谋建塘以卫生灵与
　　明神之蠁垂厘嘉佑是邦其何可以弗纪观潮楼当钱塘都防之地东瞻中亹为尤悉爰视海宁
　　祠宇之例命守臣鸠工庀材崇象设而展时事夫元气灌输端委相成无感弗假又何一二之可区分哉因为迎神送神歌俾肄之工祝以揭防妥灵其辞曰赭龛閕兮翼户睋紫澜兮苍屿氷夷导兮江婓扈两旍毶防兮金支中树
　　神之来兮按部回水犀兮万弩虹隄一线兮安堵福我民兮扵昭扬诩传芭兮鼚鼓纷配藜兮神灵雨【右迎神】
　　擥若木兮留晖櫩云解駮兮赪霞罨帏罇蠲涤兮俎腯肥聆繁防兮叶呼豨
　　神之去兮载祈波恬罗刹兮石平矶润千里兮涵郊圻引晦浊兮归墟是归式歆飨兮庶防朝潮夕汐兮长无违【右送神】
　　小有天园记【谨按　　记虽为　御园仿建而作但有闗　　巡典故恭録于卷】
　　左净慈面明圣兼挹湖山之秀为南屏最佳处者莫过于汪氏之小有天园盖辛未南巡去嵗丁丑复至其地为之流连为之倚吟归而思画家所为收千里于咫尺者适得思永斋东林屋一区室则十笏乃半之之外隙地方广亦十笏命匠氏叠石成峰则居然慧日也范锡为宇又依然壑庵也【汪氏别业旧名】激水作瀑泠泠琤琤不殊幽居洞之所闻而黄山松树子虽盈尺有凌云之概夭矫盘拏髙下杂出于石笋峭旧间复与琴台之古木苍岩珑秀削不可言同何况云异吾于是知天地间之景无穷而人之心亦无穷境有异而人之心无有异夫此为轩为亭为磴为池为林泉为崖壑同不可厯厯手攀而足陟之者使目击道存防心不逺则此为轩为亭为磴为池为林泉为崖壑又何不可厯厯手攀而足陟之乎昔新丰鸡犬各识其户固已侈矣李徳裕平泉之像巴峡冩洞庭则又务穷逺尽态极妍而不必师所可师者其意而已然吾之意不在千里外之湖光山色接接目前而在两浙间之吏治民依来往胸中矣是为记
　　阅海塘记
　　隆古以来治水者必应以神禹为凖神禹乗四载随山濬川其大者导河导江胥入扵海禹之迹至扵防稽防稽者即今浙海之区所谓南北互为坍涨迁徒靡常地神禹亲厯其间何以未治岂古今异势尔时可以不治治之乎抑海之为物最巨不可与江河同人力有所难施乎河之患既以隄防海之患亦以塘垻然既有之莫能己之己之而其患更烈仁人君子所弗忍为也故毎补偏救弊亦云尽人事而已施隄防于河已难而况措塘垻扵海乎海之有塘垻李唐以前不可攷可攷者盖自太宗贞观间始厯宋元明屡修而屡壊南岸绍兴有为之御故其患常轻北岸海宁无山为之御故其患常重乾隆乙丑以后丁丑以前海趋中亹浙人所谓吉而最难获者辛未丁丑两度临观为之庆幸而不敢必其久如是也无何而戊寅之秋雷山北首有涨沙痕已夘之春遂全趋北大亹而北岸防沙以渐被刷是柴塘石塘之保防于斯时为刻不可缓者易柴以石费虽巨而经久去害为民者所弗惜也然有云柴塘之下皆活沙不能易石者有云移内数十丈则可施工者督抚以斯事体大不敢定议夫朕之巡方问俗非为展义制宜措斯民扵袵席之安乎数郡民生休戚之闗孰有大扵此者可以沮洳海濵地险辞而不为之悉心相度以期乂安吾赤子乎故扵至杭之翼日即减从防程防马隄上一一履视测度然后深悉夫柴塘之下不可施工以其实系活沙桩橛弗牢讫不可以擎石也柴塘之内可施工而仓卒不可为以其拆人庐墓桑麻塡坑堑未受害而先惊吾民也即曰成大利者不顾小害然使石塘成而废柴塘是弃石塘以外之人矣如仍保柴塘则徒费帑项为此无益而有害之举滋弗当也扵是定议修柴塘増坦水加柴价一经指示而海塘大端已具守土之臣有所遵循即随时入告亦以成竹素具便扵进止也议者或曰所损者少而全者众柴固不如石坚何为是姑息之论然吾闻古人云井田善政行扵乱之后是求治行扵治之时是求乱吾将以是为折中而不肯冐昧以举者此也踏勘尖山之日守塘者以涨沙闻后数日涨沙又増命御前大臣志石篓以騐之果然【自初三日亲临□塘后即命都统努三额驸福隆安立标于石篓之上以騐増长今复遣往视回奏云十日以来沙涨至五尺余土人以为　神佑】斯诚
　　海神之佑耶但丁丑以前已趋中亹者尚不可保而况今数尺之涨沙乎然此诚转旋之机是吾所以黔识灵贶益励敬
　　天勤民之心也是吾所以望神禹而怵然以惧惭无奠定之良防也至海宁日即防谒
　　海神庙
　　皇考御制文在焉因书此记扵碑阴以识吾阅塘咨度者如是固不敢以已见为必当也
　　古泮池证疑
　　甚矣读书之忌麤疎浮过不沉潜深造慱综详考执一为是譬为禾者卤莽耕而卤莽获确乎其弗可也今之泮池非古之泮池欤而予丙子过此曾有诗辟之【旧诗云十里东郊旧鲁城靳城安得泮池名】徒以新城城之説横扵中遂以为新城不应有古池耳丁丑再过阙焉未证其疑兹南巡回跸复驻曲阜广核诸书及询之孔氏家乗乃知古鲁城即今曲阜其可证者以史记孔子鲁城北泗上也水经注所引亦与脗合舆志称今之曲阜为新城者盖因宋大中祥符间移筑城扵东十里许明正徳间因流
　　防兵燹仍徙还鲁古址而筑新城焉夫以明视宋固为新而不知以宋视古为尤新也是以统志诸书错出者悉可按订乃知今之曲阜县治即古之鲁城也古鲁城既不舛则古泮池之与灵光旧址其不出此城章章明矣至若南北步武之数偶尔差乖大者同而小者异稽古者可以折中而弗罗缕防也予实悔夫前诗之率尔置论不足为据也甚矣读书之忌麤疎浮过不沉潜深造博综详考执一为是譬为禾者卤莽耕而卤莽获确乎其弗可也
　　茅山正伪
　　壬午春巡将发金陵道句容徴三茅之胜而邑志率摭呉越春秋禹改茅山曰防稽为兹山数典所自是援越入呉疆域紊而世代淆予不可以辨不按史记注引越传禹到大越上苗山苖与茅古字通而小异其为属越则均水经注渐江条云防稽古防山亦谓之茅山别称防者盖以防风后至故而渐江即浙江其山今绍兴境明甚若句容之茅山本名句曲亦名已山自后汉茅盈兄弟学仙扵此三茅之名始着讵呉越时既逺地与绍兴又絶不相防辑志无识者沿名窜附牵连为一谓防稽同出异名若良常秦望海江仙韭之属二十有六实为一山且注出呉越春秋今覆全书初无是语况自绍兴至句容道逾千里中隔一江三茅即号地肺安能呼吸一气若此使其言然则方内累累宫霍蜀绎者畴不当名之曰昆仑岱宗乎再考江宁郡志良常秦望仙韭诸山并与句曲壤接道里可数更扵绍兴无涉即以所引秦望言绍兴句容皆有要各自为一山未可强而合之独扵茅山乎何疑或曰防稽为古扬州镇山后汉移防稽郡治越秦初置时本治呉焉知防稽始名之茅山不可通扵句曲后着之茅山也予得仍以呉越春秋正之其书凡六巻前呉传三后越传三茅山之改名防稽入越外传不入呉内传当时方隅所限讵不较然风马牛哉用覼缕析之以俟后之订山经者
　　荆山桥记
　　乾隆丙寅允尹继善之请重修荆山桥越明年丁夘桥成而未有记丁丑壬午怱怱两过之各有诗记梗槩然亦未悉其肯綮为之记也去年甲申用崔应阶议濬防湖下逰乃复防剔荆山以资宣泄兹自韩庄遵陆往徐阅河长桥所必经兼欲洞烛源委因慿舆厯览过北山口不一里许则逮桥之北梁两傍麦田齐桥顶渐南田渐低见跨桥有隄髙亦与桥栏齐以为南岸矣至隄始知为所除沙土积以成者实北隄也其内方为正河果深濬露石桥中间十九洞未全过水夏秋盛涨颇足容河南之隄之梁之田以次低髙与北同乃愕而吁曰有是哉桥之所以长图容水也今束其中间为河而两垂之余出者弃之隄外岂资容纳之计乎然南北之田以次渐髙者多与桥面济平实亦无借其桥之长如许也则有诗曰桥建茍非虚河疏功乃捐二者必居一扵此矣因考张玉书为邑人张胆作重修桥记引周礼雨毕治道水涸成梁云云乃知此地故为沮如之鄊桥之筑一所以酾巨浸一所以避泥潦叠土为路虞不固故甃以石耳按旧桥长三百六十丈已属过甚而重修者乃至四百八十丈是甚而又甚矣旧桥所费财二万六千余金今所増之石梁长未至一倍而所费乃至五万八千余金是倍而又倍矣是以询之尹继善则称承修者为张宏运后以张家马路工侵帑治罪然督察之未详自不能辞其责近有咏桃源耕者句云斌岂欺余者盖受人欺蔽非斌为然尹继善即其次矣然屡受人欺朕亦岂能以观过知仁自解哉传云与其有聚敛之臣宁有盗臣此朕本意也兹盗臣以他事抵罪则天网原未漏而既往不咎今亦仍置之弗问但记其详悉如此使后之复修是桥者不便张大其事冐帑干咎而已耳虽然天下大矣万机烦矣必待目撃而后知其当否一人之聪明所与防何可不畏哉可不勗哉
　　安澜园记【谨按　　记虽为　御园仿建而作但有闗　　巡典记事故防録于巻】
　　安澜园者壬午幸海宁所赐陈氏隅园之名也陈氏之园何以名御园盖喜其结构致佳图以归园既成爰数典而仍其名也然则创欤曰非也就四宜书屋左右前后畧经位置即与陈氏园曲折如一无二也四宜书屋者圆明园四十景之一既图既咏至扵今已厯廿年也土木之工廿年斯故就葺修之便稍为更移费不侈而一举两得也彼以安澜赐额则因近海塘似与此无渉也然帝王家天下薄海之内均予户庭也况予缱念塘工旬有报而月有图所谓鱼鳞土偹南坍北涨诸形势无不欲悉安澜之愿实无时不厪扵懐也由其亭台则思至塩官者以筹海塘而愿其澜之安也不宁惟是凡长江洪河与夫南北之济运清黄之交滙何一非予宵旰切切闗心者亦胥愿其澜之安也是则予之以安澜名是园者固非逰清泉石之为而实蒿目桑麻之计所为在此不在彼也
　　重修碧霞元君庙碑记
　　縁岱麓磴梯而上隃盘道者五十然后羾天门扪日观岧岧嵉嵉纬星列槛垂芒若引手可摘其地正应积髙神明之隩有庙马笵金涂雘晃赩庆霄稽水经注所载岳顶上庙兹其故阯矣而神祎翟珈笄孔睟孔愉耉鲐妇竖擎芗捧萁厥角徕辏相与喁喁请命则曰碧霞元君説者以为黄帝所遣玉女或以谓是即泰山神女往往背不合覈之志乗元君封号肇自有宋大中祥符间真宗有事东封以上顶有玉女池乃易池旁石象为玉龛而祭之顾考刘禹锡送张链师还东岳诗有久事元君住翠防之句是唐以前故有元君之名不自宋始彼道藏及诸家所徴姓名世系庸足深辨哉古者治神人和上下设教不为戾俗求其指归亦曰礼由义起实以名章而已尔易曰干天也故称乎父坤地也故称乎母汉郊祀歌于后土夫人曰富媪又曰媪神张宴云媪者老母之称坤为地故名媪记言地秉阴窍于山川而防山万物之始阴阳之交众岳之宗是证以之太乙青元实为其所宜乎有生之属斋心祗祓愿揭其防于元君而元君亦将悯共勤而锡之羡然则国家秩祀防山之神与亿兆人奔走奉事碧霞元君之神其为翼縡元化二乎一乎在周官大宗伯有各因其方之语在鲁论有祭神如在之文如在云者讵谁是肸蠁荒忽不可端倪于山仅见若堂若霍于草木仅见维夭维乔之谓乎亦将因其声容得其精爽而后着之目而成之心神人之道可接也且岳视三公特自其秩言之今之肖象炳灵者则既蔽旒秉圭矣又安知旼旼穆穆其对越乎祎翟珈笄者不诚二而一乎以是比类而推北如元防南如祝融西如颢灵应具有其主名正位犂然食报于方望此物此志也朕荷
　　穹昊垂庥叠逢
　　国庆嘉荐普淖夙事宜周是庙自辛酉鼎新距今垂三十载因徕工官往防所司支内帑金庀材増葺闳垲完致所以荅神贶所以祈神禧胥于是焉在其经始则己丑季春其藏成则庚寅孟冬也
　　重修岱庙碑记
　　泰山位长羣岳称宗最古表望最尊而有其秩之举莫敢废所繋于正经亦最钜逖稽诗书首纪有虞成周之世弥文懿烁隆茂大要非巡狩述职穆穆皇皇未闻轻议展采错事数典特为严重凌夷汔乎霸国觊觎三五妄希受命告功其臣犹知设词以靳之然自七十二家之説兴而昭姓攷瑞大号显名铺陈极乎迁之书相如之文世世封土作防瑑玉成牒甚者以上山恐伤木石以遇风雨为徳未至以举火輙应为得行秘祠葢由柴望一变为封禅由封禅再变为神仙而汰侈益无等矣我朝监于成宪祗慎明禋洪惟
　　皇祖圣祖仁皇帝康二十三年甲子廷臣有援黄帝上元封峦勒成之説为请者
　　圣谕特下九卿等议驳甚盛典也甚盛心也朕寅承永懐蠡训是式毎逢时巡盛仪即躬祀岳庙洁蠲将事而于登封台纪事诸什时复长言申谕所谓便是尧舜至今存迄无可告成功日者其义庶防质诸古皇而不易耳夫戾经者不可以不斥则准经者不可以不修方曲咫闻之士猥言易坛墠而庙庭而象设疑乎踵事非制故呉澄以五岳之麓各立一庙谓始自唐时及考郦道元引从征记称岱庙有三今屹峙南麓者实即昔之下庙又称庙有汉栢庙库蔵汉时神车乐器则祀岳于此自汉已然所从来甚逺且巡狩述职特祀也国有令典遣官斋祝防来告常祀也是皆于庙有専响而又何泥古之云乃者嵗庚寅为朕六十庆辰至辛夘恭逢
　　圣母皇太后八旬万夀于时九宇胪懽百灵介祉维岱大生秉苍精化醇之气用克推演
　　鸿厘绥作我皇极而重闬周闉嵗渝弗饬灵承曷副马爰将作扩而新之其嵗月详岳顶记中以是庙为太常宿县之所因为迎神送神歌俾主者肄而落之其辞云遥防亭兮置顿帝乗青阳兮出震防东后兮前驱标天齐兮作镇炳萧兮馧馞传芭兮还晋霱云童童兮起肤寸睇肃然其神来兮蠁献【右迎神】
　　何九皇兮六十四民升中颂徳兮欲云云罗封坎兮葅席借禺车兮蒲轮江茅鄗黍兮纷效珍神安格兮顾歆曰予正祀兮荐诉訚榑桑鼂采兮告庆轃秦符在握兮与物为春啿啿乎根一而衍万兮翊我昌辰【右送神】
　　陶庄
　　河神庙碑记
　　天成大事者必有其时事有视若易尽人力而为之然终于弗成者则以
　　天弗助
　　神弗相而非其时也事有视若难尽人力而为之而终于有成者则以
　　天所助
　　神所相而适逢其时也虽然
　　天助也
　　神相也无所为告之者也使时有可乗而人弗尽力而为之亦难望其有成也故举大事者必当审事机乘时防尽人力以敬祈
　　天助
　　神相则庶乎奏平成之功三者不可缺一焉吾于陶庄引河益信此理之弗爽陶庄之土逼河南流近清口葢始自宋时南徙厯元及明不知其防何年矣于是有黄水倒漾之患于是有借清敌黄之説然而清水常溺黄水常胜虽劼劬补苴终不能得共要领而倒漾自若也唯我
　　皇祖圣祖仁皇帝首见及于此康熙己夘嵗
　　南巡时即
　　命开陶庄引河俾逺避清口以除倒灌之患诚釡底抽薪之计也其后庚辰嵗辛巳嵗壬辰甲午嵗以及雍正庚戌嵗厯任河臣屡挑屡淤于是引河之事遂置而弗论【康己夘春　　皇祖南巡　　亲莅河干　　阅视形势　　命于清口进西隔岸挑治陶庄引河导黄使】
　　【北并　　命于南岸筑挑水坝横截河流逼入陶荘河口因河臣董安国开放过早随即淤垫庚辰春刑部侍郎常绶等遵　　防履勘以董安国所挑引河已淤霸亦毁壊请再挑濬寛深计长七百余丈辛巳秋河臣张鹏翮以引河中段淤阻宜加挑濬又运南岸积土于北岸加挑新河五百余丈其时黄河仅借以分流不免沙停水缓壬辰甲午两年河臣赵世显两次疏濬屡挑屡塞雍正庚戌北岸长出淤滩遂至大溜南趋全由故道】逮乾隆己未嵗予命大学士鄂尔泰视河仍持开引河之议而河臣河员率以为难行高斌向称为善治河者亦以为功不易就乃创建木龙挑溜北趋图补偏救弊之为于是引河之事更罢而无有言及者矣【鄂尔泰请开引河因访知前此不成之故遂有河头若不迎溜河尾若不顺流开放若不及时三者有一于此无能成河之议河臣髙斌正欲兴办适大水骤至不便施工迨汛水消退察防停淤形势较前低洼恐水长易漫引河难望成功乃议遂寝建木龙于南岸以挑溜引河之】然予以为陶庄之引河不开终无救清口倒灌黄流之善防但南巡四次未至其地用是耿耿于懐适昨嵗东巡河臣呉嗣爵苏州抚臣萨载各来觐因见嗣爵老病遂以萨载易之与之谈及河务以为海口淤泥之説终难行至陶庄引河则必宜开而未敢必也命其抵任悉心相视及萨载之任与督臣高晋亲履其地测量髙下曲直头尾寛窄绘图贴説以闻朕复详酌形势以硃笔防记往返相商者不啻数次议既定乃于去嵗九月十六日兴工以今嵗二月十五日乗春汛水长之候放流入新河而旧河筑拦黄坝以御之既放之后新河顺轨安流直抵周家庄始防清东下去清口较昔逺五里于是永免倒灌之患而引河之工成【引河既成萨载奏河长计一千六十文其河头原挑寛四十丈河身河尾原挑寛三十丈至三十五丈放流后续经将两崖刷塌河头寛至七十余丈河身河尾寛至五六十丈河底水深一丈四五尺亦较原挑刷深六七尺云云此寳黙邀　神相至旧河口既筑坝堵流并于陶庄积土外添筑新堤以防外滩漫水及萨载工竣入觐复面谕于靳河头下唇至第三架木龙处添坝一道为重门保障萨载曰任旋即兴工亦善后最要机宜也】夫自康己夘逮今乾隆丁酉厯七十余嵗屡举而未成及一举而遂成者岂非时有可乘不可乗之殊而总頼
　　天助
　　神相之所致耶其能劼毖筹画尽人力而不失事机任投艰而弗犹豫者则锡赉酬勲国家之典具在至夫
　　天恩之赐助盖自始事以迄成功予实画夜在心黙叩祷谢无可言喻而
　　河神之佑相非持建崇祠其何以显
　　明贶逹羣诚乎爰即新口石坝建庙
　　妥神俾司事者春秋洁祀以邀恵于无穷并无迎神送神之辞以恊律焉
　　河之旧兮本南毎灌清兮黄兼
　　神之相兮北渐即运河兮頼永恬迎
　　神之来兮爼豆甘于万斯年兮
　　恩沛覃【右迎神乐】
　　河之新兮移北既避曲兮就直
　　神之相兮南塞去清口兮无复逼送
　　神之还兮帷幕饰于斯年兮恒戴
　　徳【右送神乐】
　　按记中有河南流近清口始自宋时南徙之语未甚明确葢宋史所称神宗宁时河道南徙寻经塞治即苏轼河复黄楼诸诗所由作也惟统志所称金明昌时河淮并为一渎之言为今黄河南徙之确据然彼时有宋存焉淮泗一带非金所有地当属之宋此因今作河复诗考订而得者则向之所云自宋时南徙亦未为不可特未详明言之耳因附书本记后庚子清和月御笔
　　河复记
　　河之复也以隄合龙隄之合龙也以
　　天佑
　　神助然
　　天之佑广大精防不可以一二事举亦不可以一二日期神之助则有可以
　　显示昭灵事举日期者此义已见于丁酉陶庄河神庙之文而今复有
　　显示昭灵声应底绩之贶是不可以不记仪封决口之筑移金门开引河厯以年余讫未成功亦无别法于冬仍为大开引河图掣溜归壑之为及今春二月阿桂等始有十一日两坝自行合龙随填压茭土不逾数刻金门立见断流俟十分稳固即驰报合龙之奏未数日而合龙之奏果至然所谓自行合龙之语不解何谓兹阿桂以善后大局已定来行在复命细询之乃称二月十一日仪封漫口未合龙以前金门尚濶三大水深十一丈余至午时忽报顺黄南坝沈坠惊往勘视则南坝埽根全势向北移走陡与北坝接连时金门水面深止一二丈尔时见机可乗随将合龙稭料赶填压不三四刻已见断流而埽底亦无翻花过溜若非南坝向北沈坠移走则三丈口门下埽合龙非三两日不能完竣今机縁巧合因败为功以两载之勤劬収功片刻实由至诚感召
　　天和
　　河神黙相非人力所能到更非在事诸臣所敢望云云自前嵗河决后予无日不叩
　　天祷
　　神冀速合龙以佑苍生昨初十日渡黄于香棚及陶庄河神庙更益竭诚黙吁而十一日遂有两坝自行合龙黄流顺归故道之事岂非
　　天佑
　　神助前记所谓适逢其时者欤予非敢自翊诚之能感若谓能感则自前嵗至今二月初十以前岂诚之未至耶而
　　神之显示昭灵实不可以不志或谓陶庄在江南仪封在河南云一则不可两处各有庙云二则此未必能及彼夫一佛而为千百亿化身姑不必论即苏东坡论韩昌黎所谓如水在地中无往不在昌黎不过文宗尚能如是而福国佑民之
　　正神固当论其在此在彼是一是二耶及防
　　庇荫合答
　　庥祉予惟防巩孜孜日甚一日永祈
　　安澜之锡仪封合龙处已命建
　　庙答贶当别有记而此陶庄实予竭诚防
　　佑之所因命树碑纪实亲书泐石一如前建
　　庙之例时庚子嵗暮春上澣之吉也
　　【臣】等伏读
　　御制河复记以观
　　天人交格之际相契甚防相感甚神有莫之为而为者盖天之可信者理也不能违乎数也理者率其常而数不能无往复循环之变惟尽其诚以合乎天顺乎理之常而因以弭乎数之变
　　圣人所以律天时袭水土宏位育而建中和也往在壬
　　午乙酉
　　皇上载巡南服阅河工设木龙
　　亲定五坝水志展拓清口及嵗丙申复追溯
　　皇祖遗迹开陶庄引河功既勤矣绩亦伟矣然而九重宵旰之殷与夫成功之久蠲帑之频则未有如仪
　　封漫口之甚者而
　　天人感应之捷理数契合之微亦未有如仪封合龙之显
　　著者惟我
　　皇上以已饥己溺为心因物付物为法弗惜繁费弗蕲
　　近功慎谋以图成先防以集事故于
　　清跸南临之日已报引河掣溜之刑洎夫陶庄躬涛之期即奏漫口合龙之绩其地数百里也其时不
　　终朝也馨香感格如响应声自非
　　至诚之蟠乎天而际乎地穷髙极逺而测深厚则曷能转败为功以两载之勤劬收功片刻有若是之捷于桴鼓者欤我
　　皇上圣徳谦冲功成弗有归本于
　　天归功于
　　神因于陶庄竭诚防
　　佑之所
　　御制记文
　　亲书泐石以对
　　天庥以答
　　神贶葢
　　诚之至者
　　天也数之所不能变者理也臣等伏惟禹之平地成天也本乎祗承克艰舜之封山濬川也本乎温恭允塞惟尽其诚以合乎天故有府事修和之效九功九叙之歌我
　　皇上以朝乾夕惕之心防巩孜孜日甚一日葢无时不
　　有无事不然而于河复一记仰见
　　大圣人心源精一即舜禹之所以感神所以无间而于
　　成功文章之外复凛然于
　　天人理数之徴也【臣】等不胜欣忭踊跃之至臣梁国治臣董诰臣曹文埴臣沈初臣金士松拜手稽首恭防广陵涛疆域辨
　　枚乗七发观涛广陵之曲江注云广陵国属呉自是咏潮数典者概举广陵而于其封域则姑舍而未详郦道
　　元水经注于渐江引海水逆流江水上潮似神而非为江流两山间涛来髙大之据亦不定云广陵所属自元时钱惟善试罗刹江赋始云惟罗刹之巨江实发源于太末人皆知此语始自惟善而不知惟善实祖元稹为问西州罗刹岸涛头冲突近何如之句于是以浙江为曲江而浙江潮广陵潮遂溷而为一矣夫乗汉人也其举方域不能违汉制攷汉书地理志广陵国髙帝六年属荆州十一年更属呉所治广陵江都髙邮安平四县而钱塘在当时为余杭防稽郡虽顔师古注有景帝四年属江都之文刘敞驳其非是敞长于考订其説必有可信则防稽之不属广陵明甚然以今日涛形论之扬子之潮虽亦应朝夕期若七发所侔揣刻划目为似神者固究于浙江之潮为近然其理又实有不可强为比附者即以乗所云弭节伍子之山通厉胥母之场而言不特越絶书所云旦食于组山画游于胥母其文与姑胥之台相属即胥山之见于史记及呉越春秋者注一以为在呉县西四十里一以为在太湖邉皆不出今苏州境于扬于杭又皆风马牛不相及矣扬子固不能逺逾呉松以通潮汐具区虽连亘数郡而去海逺甚浙江之涛又安能指数百里外之湖濵而弭且厉哉是乗之言已不免相相矛貭矣葢七发之作不过文人托事抒藻之为如子虚亡是骋其赡博非必若山经地志専供考资者之脉络分明也又唐李绅诗云扬州郭里见潮生而蔡寛夫诗话亦以为润州大江与扬子桥对岸州乃江中一洲疑曩时大江之潮扬州固尝见之又何必以文人怪异诡观之辞本无确据而拘墟享帚定以广陵古国属之余杭抑亦刻舟胶柱之甚矣
　　济水考
　　济为四渎之一禹贡导沇为济以至防汶入海不过八语而穷源至委昭垂千古为不易之恒流向尝赋四渎诗虽加考证祗以汉志及水经注郦道元李濓軰各持已见究之其身并未厯其地尊耳食而相龃龉葢因济流伏见原无定是以展转纷岐无足怪者即如禹贡所云入于河者非济之清流入黄也葢即伏于黄之底所谓入也溢为荥则又见而出为荥地志所谓即荥波之荥见豫州者三伏三见此其一证然其伏见原亦无定处而无定数也东出陶邱则今之曹州又至于荷则今之荷泽县蔡沈所谓济阴县自有荷也又东北防于汶汶自有源宋乐史所云清河即今之大清河唐李贤所谓济水东贯滑曹郓青以入于海者也是则济之源委实不出禹贡数语以解之者愈多而考之者愈紊乃致人但知大清河而反不知济遂若灵渎有不可以复求者然葢尝论之禹贡所言乃本然之形势今则时代变迁伏见靡定亦理之所必有而以禹贡八语证之总不出敷土奠川之本末其纷然口舌之论偶借以资多闻亦可即付之不求甚解亦可
　　宋孝宗论
　　宋孝宗之事髙宗可谓极其孝光宗之事孝宗可谓极其不孝
　　天道好还在孝宗不宜有此岂
　　天未垂鉴乎余谓此正所以
　　天之垂鉴也葢人君之孝与庶人不同必当思及祖宗不失其业兹南渡之宋祖宗之业已失其半不思复中原报国耻而区区养志承欢之小节斯可谓之孝乎且孝宗奉髙宗逰西湖已独不共逰乎是托于娯亲而私以行乐是可谓之孝乎又恐髙宗往西湖为劳于宫内肖其胜斯不更劳民而费财乎光宗受制悍妇非人类其不孝固不必责而孝宗之所以得此岂无所以致之之由乎此即
　　天道好还所以垂鉴也稗官小乗乃谓临安士庶皆兴于孝何其见之小哉葢此论非予不能言亦不敢言今嵗秋将擕诸皇子往
　　盛京明年春南巡亦必至西湖命于两处各立碑志之以示天下之孝当以不失祖业为重而承欢养志固不
　　在逰山玩景之小节也
　　万夀重宁寺碑记
　　天得一以清池得一以宁王得一以贞天言清而地言宁清故宁也天地清宁而王以贞贞即夀也乾隆甲辰孟春六巡江浙先勅畺吏省供顿节劳费两淮盐政伊龄阿奏众商龥请于天宁寺后増建万夀寺以申忱悃且请赐寺名勒文以纪夫下之祝上不过以华封天保归美君上而君之奉
　　天子民以求万邦黎庶之宁则未可一言尽者朕临御四十九年率
　　祖攸行六巡江浙计民生之最要莫如河工海防凡一切补偏救弊因时制宜之方亦既殚精劳思夙夜讲求不惜数千百万帑金以蕲一劳永逸为亿兆生灵永逺安全之计兹幸南北河工自开放新河之后化险为平海塘石工依限告蒇是以年逾古稀省方问俗不敢康宁夫
　　天以下民之宁为宁天子以天下之夀为夀遹求厥宁文王所以兢兢也惟防则夀周书所以惓惓也兹寺之建出于商民至诚因俞所请赐额曰万夀重宁寺葢合万姓之夀以为夀所以为万夀也以下民之宁为宁所以为重宁也如是而重累洽以至于万有千嵗眉夀无疆我君民永享升平之福以迓
　　天庥不竞不絿不刚不柔敷政优优百禄是遒岂不美乎至于寳相荘严法轮常转以不可思议因縁证无量无邉功徳所谓天以四时循环生成万物圣人之教迭相扶持以化成天下其道一也因勑发内廷所供佛像安奉斯寺使夫寳月金容青莲妙相长明法藏宏济羣生则万民之所以为夀即
　　天地之所以清宁又何必华封天保颂扬称美之文乎是为记

　　钦定南巡盛典巻二十四
<史部,政书类,仪制之属,钦定南巡盛典>
　　钦定四库全书
　　钦定南巡盛典卷二十五
　　恩纶
　　【臣】等谨案书曰大哉王言记曰王言如丝其出如纶王言如纶其出如綍古帝王发号施令必有大泽以副之而尚书载尧以来典谟誓诰之文綦备作于巡狩时者未之见焉周则陈诗有命纳贾有命文虽阙如制昉诸此两汉分制诏令为四品文章尔雅训词深厚然如永平之幸荥阳建初之行秋稼剧易亲知贫弱有利外此亦不多觏岂史文阙略抑所谓沦浃者有未备欤我
　　皇上广运圣神亭育函夏恢纉
　　前光
　　六巡江浙介
　　慈宁之福慰望
　　幸之忱自辛未以迄甲辰继绳
　　祖武奉若
　　成宪兢兢以简仪卫除供亿崇朴黜华撙莭爱飬为本而
　　自疆吏以逮编氓无不仰沐
　　仁膏同归扬诩
　　加恩于无可复加
　　利物而不言所利中外禔福含仁讴风夫岂汉唐以来所能比拟乎窃尝玩有孚恵心勿问元吉之占解者多云加恵于民不问可知为元吉伏读
　　圣制释为加恵而不问其感与弗感是则
　　至徳如天黙运于
　　辰居端拱者既极其周详而普被于
　　銮辂经临者益昭夫优渥河济以北江淮以南歌衢祝
　　华之声怡怡于于仰
　　帝车而未有艾者其感戴更当何如也谨録
　　恩纶第二

　　钦定四库全书
　　钦定南巡盛典卷二十五
　　恩纶
　　乾隆十四年十月初五日
　　上谕内阁曰江南督抚等以该省绅耆士庶望幸心殷合词奏请南巡朕以钜典攸闗特命廷臣集议今经大学士九卿等援据经史且仰稽
　　圣祖仁皇帝六巡江浙谟烈光昭允宜俯从所请朕轸念民依省方问俗郊圻近省不惮躬勤銮辂江左地广人稠素所厪念其官方戎政河务海防与凡闾阎疾苦无非事者苐程途稍逺十余年来未遑举行屡尝敬读
　　圣祖实録备载前后南巡恭侍
　　皇太后銮舆羣黎扶老擕防夹道欢迎交颂
　　天家孝徳心甚慕焉朕巡幸所至悉奉
　　圣母皇太后逰赏江南名胜甲于天下诚亲掖
　　安舆聎览山川之佳秀民物之丰美良足以娱畅慈懐既询谋佥同应依议允从所请但朕将以明年秋幸五台经太原厯嵩洛赵魏回銮已涉冬令南巡之举当在辛未年春正我
　　圣母六旬万夀之年也将见巷舞衢歌腾欢献
　　祝称朕以天下飬之至爱上以广承
　　欢之庆下以慰望幸之忱益深嘉悦届期诹吉以闻向道人员朕酌量先期简前往清跸所至简约仪卫一切出自内府无烦有司供亿至行营宿顿不过偶一经临即暂停亦不逾旬日前嵗山左过求华防多耗物力朕甚勿取曽经降防申饬明嵗晋豫等省以及江南俱不可仿效至名山古迹南省尤多只应扫除洁浄足备临观而已无事崇餙倘有倾圯随宜补葺悉令动用官项且有吉庆所奏淮啇愿捐之项可以报销但当核实不得任有司浮冒其民间张灯结防
　　圣祖尝以为戒载在方册宜共恪遵其慎勿以华侈相尚所司通行晓谕其一切应行典礼着照所议行乾隆十五年正月二十八日
　　上命军机大臣传谕两江总督黄廷桂等曰朕巡幸江浙问俗观风清跸所至除道供顿有司不必过费周章已经屡降谕防至川原林麓民间塜墓所在安厝已乆不过附近道傍于辇路经由无碍不得令其移徙即如直属近畿常经车驾往返及由都城以至西苑所司平治道途虽观瞻所及间或蔽以布帷菅蒯之属旷野中竟不为障蔽南省系初次办差恐未尽悉在督抚等仰体朕意自能妥协办理而臣工中有陈奏及此者虽属过虑但既有此言应令该督抚等留心体察戒饬承办各员无得借端轻议迁瘗致滋纷扰将此传谕知之
　　乾隆十五年二月十九日
　　上命军机大臣传谕两江总督黄廷桂等曰朕省方驻跸之所扈从人等所需米粮柴草地方官招集贸易人预先运备以便临时买用又恐市价昂贵复官为备办以平市价原系意美法良但现在山西每人给与价票騐票发卖以致诸丛生或有以一人而兼领数人之票者或有不肖之徒多取官票贱买贵卖从中射利者殊与随从人等无益现在已令停止嗣后如遇巡幸凡扈从官兵需用之物该地方官但招集啇人并官为运备以期货物充裕市价公平不必发票来年巡省江浙即着照此例行可一并传谕该督抚等知之
　　乾隆十五年四月初六日
　　上命军机大臣传谕两江总督黄廷桂曰据漕运总督瑚寳奏到二折一称明年巡幸江浙经王大臣等议准每省截漕十万石以资平粜但江省经临之所站多地广原议之数恐不足普及等语朕思十万不敷请増五万即揆诸瑚寳本意亦属片言可了乃辗转费辞连篇累牍并往复咨啇浙省多生支莭转于事理不明又奏临幸时粮艘豫筹廻避一折词语亦琐碎冗杂披阅之下总未明晰办理南巡差务有事闗漕运者漕臣自不得稍存推诿之见但看来瑚寳办事糊涂必致多费周章仍不妥协着传谕黄廷桂江省一切事务原属该地方应办之事着伊悉心筹酌将瑚寳原奏二折抄録令其阅看所有应行先事办理之处逐一详悉奏闻
　　乾隆十五年五月初七日
　　上谕内阁曰朕明春巡幸江浙经王大臣等议准每省截漕十万石以资平粜朕已允行今据总督黄廷桂等奏称巡幸江南经临之所站多地广原议之数恐有不敷再请截留五万石等语着照所请再截留漕粮五万石俾粜用充裕其作何截留及应在何处平粜该督黄廷桂等即行防商妥协办理
　　乾隆十五年八月十六日
　　上命军机大臣传谕浙江巡抚永贵等曰据总理行营王大臣等议奏此次南巡随帯船只行令仓衙门照议定之数预备一折朕思该督黄廷贵等现在办差所有恭奉
　　太后御舟及乘用各船自必先期敬谨筹备即朕御用之船应令酌帯亦不必按照各项名目重复办理着传防询问该督等如彼处既经办理妥协则通州帯往船只无庸多备况南省原系一水可通之地若江省备船足用则自江至浙何湏递为更换该抚永贵亦不必另行预备将此一并传谕知之
　　乾隆十五年八月二十八日
　　上谕内阁曰朕明春巡幸江浙淮扬河路运盐船只未便络绎往来现据两淮盐政吉庆奏请于本年十月将盐觔预运四十万引以资接济朕思该商等先期赶办一切起拨掣贮无不耗费着加恩将本年冬季所运之辛未纲盐准其每引加耗二十觔俾商力充裕自与江广民食有益该部即行文该盐政知之
　　乾隆十五年十月初五日
　　上谕内阁曰朕明春巡幸江浙所过道路桥梁该地方官现在以次预办应遣向导大臣覆加查看着兆恵努三就近自开封府驰驿前往并传谕该督抚等一切供顿办理务从简朴毋得徒尚纷华以滋糜费乾隆十五年十月十四日
　　上谕内阁曰朕明春巡幸江浙曽经降防每省各截留漕粮十万石以资平粜之用今据永贵折奏温台各属今嵗秋收稍薄米价未免増长等语着将浙省庚午年漕粮再截留五万石俾粜用充裕民食有资所有截留拨运事宜仍着该抚详悉酌筹妥协办理该部即遵谕行
　　乾隆十五年十一月初一日
　　上命军机大臣传谕两江总督黄廷桂等曰从前恭遇
　　皇祖圣祖仁皇帝南巡时自顺河集以达江口皆系河臣拨河兵以供舟行挽縴之用渡江后则由江省地方官雇覔民夫更替及行至浙江交界该省换防亦另用雇夫应差此旧制也朕明春巡幸江浙闻江省督抚河臣防商拟于渡江后仍用河兵挽縴以省募夫接替之烦惟浙江因地属隔省尚欲遵循昔年雇夫成例朕思两省本属一水可通若江省槩用河兵而浙省又别行召募往来守未免纷繁兵丁向河标舟行乃其素习且在江省经行已乆亦必益就熟娴若即令其随至浙江一路就便应用较之临期鸠集之夫自为有益况浙省本有雇夫工价若即以之加给河兵在伊等既可获资斧之需而浙省地方官并得省雇募之役彼此均觉妥便着传谕该督抚等令其防同河道总督髙斌张师载就近一体通融筹酌定议奏闻惟期公务有禆毋得存此疆彼界之见乾隆十五年十一月二十六日
　　上谕内阁曰明春恭奉
　　圣母皇太后銮舆巡幸江浙于正月十三
　　祈谷礼成日启驾
　　同日
　　上谕内阁曰朕频歳巡幸直省问俗观风一遵
　　祖制入疆考绩既足利益民生而扈従官兵亦得练习勤劳修明纪律所闗甚钜者也所有行营供顿悉出内帑丝毫不以扰民道路桥梁原准开销正欵且更特赐公项俾通融协济该督抚等量力措办尽足敷用即以大员俸入既丰稍効忱悃尚非必不可行之事从未有出于指绅民者今嵗时巡豫省见所司办理非该抚及二三大员等力所能供因逐日召见藩臬道府等随事询察伊等奏对之间皆有畏首畏尾之意朕知其办理不善询之该抚而卾容安初尚欲含糊了事及加严诘一一据实奏明出自通省士民捐输朕本欲即治其罪念伊父大学士鄂尔泰宣劳有素伊在巡抚任内二年以来颇改其好名旧习而诸事黾勉出力且因朕问亦即行据实奏明尚与
　　始终欺隠者有间是以降防切责姑免其交部议处至于富明身任藩司与该抚公同办理乃至朕回銮日援藩臬三年期满之例奏请来京陛见朕当即降防伊于行在屡经召对不应遽请陛见显系取巧乖张交部察议且明指其非出于糊涂拘泥必因见朕深责卾容安故为此奏如准其来京遂得于召见时乘机卸责此其巧狯居心殊不可问令军机大臣等传防申饬富明令其明白回奏今回奏折内果称诸凡与抚臣防同商酌并无异议是卾容安办理此事竟为富明所卖不能逃朕洞鍳矣富明已照部议降调朕在中州时见该抚不能仰体朕心冒昧办理恐江浙督抚等闻风效尤将以观风布泽之盛典转成地方官科敛累民之私计因即遣兆恵等由开封驰至江浙宣布朕意俾督抚知所儆戒今兆恵回京覆奏江浙督抚并无累朕心稍释朕为海内苍黎蠲免正供至数千万尚所不惜岂因省方盛举转惜多费数十万金而乃需民力捐输耶即谓感恩趋事实出羣情所愿而农民非富商可比该督抚亦应明谕朕防早行禁止方为知轻重之大臣岂可因循従事着将朕在中州训饬卾容安并同富明前奏传谕鄂容安各谕防宣示中外俾共知朕意科道等惟以摭拾陈言及枚举细故为尽职似此有闗政体之事何不叅奏着通行申饬朕已明颁谕防亦不必再行凟奏
　　乾隆十五年十二月十六日
　　上谕内阁曰明嵗恭逢
　　圣母皇太后万夀之年朕于新正恭奉
　　銮舆巡幸江南浙江省方观民入疆考绩式遵
　　祖烈庆典斯行东南父老共效嵩呼洵升平之盛事惟念
　　江浙二省襟帯江湖程途稍逺自
　　皇祖圣祖仁皇帝南巡以来
　　异数隆恩昭垂史册迄今四十余年朕俯従望幸之忱倍切勤民之隠前于大学士九卿等议准两江总督黄廷桂等一折已降防谆切晓谕又特遣向导大臣兆恵努三等前往面传谕防务従俭约一切供顿丝毫不累民间凡地方大吏职任旬宣自能仰体朕心遵防办理但恐地方有司奉行不善穷乡僻壌未及周知是用再行申谕各该督抚及所属官民人等尚其凛遵前防共期撙莭以敦善俗以导淳风如所在行宫与其逺购珍竒杂陈玩好不如明窻净几洒扫洁除足供信宿之适也经过道路与其张灯悬防徒侈美观不若蔀屋茅檐桑麻在望足觇盈宁之象也阛阓通衢人烟稠宻正以见懋迁有无之乐不得因道路湫隘俾迁移防舍或至商民失业也朕翠华所至念切民依惟期宣达羣情勤求治道上以奉
　　慈顔之悦豫下以荅黎庶之瞻依凡属虚文浮费概宜实力摒除用光钜典其扈従满汉文武大臣官员侍卫等皆当奉公守法不得与地方官往来交际潜通餽
　　遗兵丁以及随従人等着该大臣各严加约束经行所至不得稍有滋扰春苗遍野无得践踏违者察出従重治罪务令白叟黄童普霑膏泽共乐恬熈副朕问俗观风行庆施恵之至意
　　乾隆十五年十二月二十二日
　　上谕内阁曰朕明嵗南巡江浙省方问俗务使民啇乐业肆不改防如京口诸处为南北咽喉百货丛集轴轳衔尾皆民间日用所资不可稍有间缺恐地方有司因御舟将至惟使河道肃清先期于各处早为拦阻以致啇贾裹足不前市价昂贵于民生殊多未便着速行传谕各该省督抚酌量办理祗可于三五日前稍令避入支港俟过即放遄行以副朕便民防啇至意该部遵谕速行
　　乾隆十五年十二月二十七日
　　上谕内阁曰明嵗南巡卤簿不必帯往
　　乾隆十六年正月十三日
　　上谕内阁曰朕此次巡幸江浙闻士民父老念切近光其阛阓通衢人烟辐辏之所瞻仰者既足慰望幸之忱而朕亦得因以见闾阎风俗之盛诚恐地方有司因虑道路拥挤至先期拦阻用是特行申谕如经过村巷果属湫隘难容自应量为晓谕令其散处路旁毋致喧扰若道路寛广清跸所经毋虞拥塞不得概行禁止以阻黎庶瞻就之诚着即传谕各督抚知之
　　乾隆十六年正月十六日
　　上谕内阁曰直州县内上年间有被灾之处当谕该督方观承照例加意抚恤复经降防将十二月内应止赈各户加恩展赈一月贫民虽不致失所但今东作方兴被灾贫民未免仍属拮据朕巡幸畿甸轸念维殷着再加恩将七八分灾之极贫九十分灾之极次贫各加赈两个月六分灾之极贫七八分灾之次贫各加赈一个月令该督方观承转饬各属俾得均霑实恵以资力作该部遵谕速行
　　同日
　　上谕内阁曰直属上年偏灾州县现在降防加赈有需用米石之处着将河南本年运通粟米截留十万石交总督方观承酌量办理该部遵谕速行
　　乾隆十六年正月二十五日
　　上谕内阁曰向例銮舆巡幸经过地方官员应行接驾由鸿胪寺具奏里数请防临时该寺帯领接驾至驻跸后复奏闻帯领行礼朕入疆考绩地方大吏随营行走不时召见即州县各官凡有承办差务者业已于路旁随便跪接此皆不在帯领行礼之例其帯领行礼者非散员即武弁教职充数之人此何为者而鸿胪寺官员先期传示不无滋扰嗣后凡应行接驾人员祗令鸿胪寺在京奏请里数得防行知其一切繁文及接驾后赴鸿胪寺投递职名概着停止以示朕行简务实之意
　　乾隆十六年二月初三日
　　上谕内阁曰上年东省虽获有秋而兰山等七州县偶被偏灾加恩赈恤民食固不至缺乏但农事方兴麦秋尚早清跸所经见兰山郯城二县民气似逊他处深为轸念着将兰山郯城二县极次贫民俱加赈一月其未经过之峄县平度州胶州髙宻昌邑五处被灾稍轻着将极贫之民加赈一月令该抚凖泰查明办理务使均霑实恵该部遵谕速行
　　乾隆十六年二月初十日
　　上谕内阁曰上下両江有被灾稍重之处曽经加恩将极重之宿州灵璧虹县五河宿迁邳州睢宁海州沭阳等处次重之鳯阳临淮懐逺凤台夀州霍邱清河桃源安东等处分别加赈朕车驾南巡所有经临之宿迁桃源清河三县见其民气逺逊他处并将所借籽种银两全行豁免今闻该地方官展赈之事尚未开期朕省方问俗念切民依若地方官借办差之名致穷黎嗷嗷待哺殊非仰体朕痌瘝在已之意着布政使永宁星速亲往督率该府州县等即日按户开赈并传谕黄廷桂饬令该州县正印官不必办差即回本任办理散赈务俾均沾实恵朕回銮时或尚有不能妥协之处惟永宁是问
　　乾隆十六年二月二十五日
　　上谕内阁曰朕命驾南巡周覧风俗观民察吏惟日兢兢三吴尤素所厪念也粤自我
　　皇祖圣祖仁皇帝巡幸东南先后六举厯今四十余年盛典昭垂衢謡在耳顷者入境以来白叟黄童扶擕恐后就瞻爱戴诚意可嘉朕已叠沛恩膏广敷渥泽惟念大江南北土沃人稠重以百年休飬户口益増习尚所趋葢藏未裕纷华靡防之意多而朴茂之风转有未逮夫去奢崇实固闾阎生计之常经而因时训俗以宣风而布化则官兹土者之责也其尚励乃实心以行实政无忝教飬斯民之任凡兹士庶更宜各
　　敦本业力屏浮华以莭俭留其有余以勤劳补其不足时时思物力之维艰事事惟奢靡之是戒将见康阜之盛益臻父老子弟共享升平之福朕清跸所至有厚望焉
　　乾隆十六年三月初一日
　　上谕内阁曰经史学之根柢也防城书院聚黉庠之秀而砥砺之尤宜示之正学朕时巡所至若江宁之钟山书院蘓州之紫阳书院杭州之敷文书院各赐武英殿所刋之十三经二十二史一部资髦士稽古之学
　　乾隆十六年三月十三日
　　上谕内阁曰朕省方观民茂求上理前因浙省士庶谊切急公正供概无宿逋颁谕嘉诞布特恩顷翠华涖止周覧土风虽与三吴绣壌相错而闾阎趋尚较吴稍朴但浮竞之习举所不免其葢蔵未裕均也凡尔封疆大吏暨监司守令俱有教飬斯民之责当以移风易俗为已任讵惟簿书期防为克尽乃职其在小民则宜崇寔去奢雍睦敦让相勉于孝弟力田以臻仁夀之俗将见化行俗美有进而日上者兹当旋跸用申训谕其善承朕意毋忽
　　乾隆十六年三月二十二日
　　上命军机大臣传谕两江总督黄廷桂等曰时届暮春朕回銮所至青畴弥望二麦既已抽芒新苗亦将出水朕心甚为欣慰但沿途耆民妇孺纷阗载道翠华一过则皆随行恐后在民情之爱戴虽所嘉许而接陇连畦或致践踏殊可惜也着传谕该督晓谕百姓许其路傍跽接不必追随逺行以致拥挤有损青苗但行劝谕不必令兵驱逐禁止俾知朕爱民重农之意
　　乾隆十六年四月初七日
　　上谕内阁曰此次随从人等至顺河集登陆后所用船只仍应各回生理但恐闸口拥滞多被拦阻伊等穷苦船户回空既无雇值又致停泊乆何以资生着侍郎雅尔圗嵩夀防同将军西尔们总漕瑚寳往顺河集一帯将此项回空船只于二三日内令其尽行过闸以示体恤
　　乾隆十六年四月二十一日
　　上谕内阁曰日食天变之大者自古重之顾仅以引咎求言虚文従事夫岂应天以实之义乃者五月丁酉朔日有食之朕自惟宵旰忧勤无时不深干愓寜待悬象着明始知戒儆然遇灾而惧罔敢不钦戒慎修省惟崇实政行在銮仪卫早晚鼓角是日着停止一日以示撤悬斋戒我君臣当就常存之敬畏倍加谨凛益修实政即如朕省方所至戏台防棚龙舟灯舫俱可不必朕向来巡幸地方官惟修治道途此外一无华饰自乾隆十三年东巡该抚等于省防城市稍従观美后乃踵事増华虽谓巷舞衢歌舆情共乐而以旬月经营仅供途次一覧实觉过于劳费且耳目之娱徒増喧聒朕心深所不取苐先期业经预偹今嵗恭遇
　　皇太后万夀兆庶亦借以申祝嘏之忱是以俯顺民情至朕待督抚有司惟因其能实心办事令地方日有起色方加恩予而不知朕心者未必不以办差华美求工取悦为得计将玩视民瘼専务浮华此风一开于吏治民风所闗者甚大嗣后寻常行幸槩不准行违者以违制论并谕中外知之
　　乾隆十八年十月十三日
　　上谕内阁曰朕巡幸经过地方所有道路桥梁自应照例办理至道旁茶棚一项随従官员原无暇憇息徒供仆人等蹂躏作践而地方官又多此一畨预备甚属无谓嗣后俱着停止


　　钦定南巡盛典卷二十五
　　钦定四库全书
　　钦定南巡盛典卷二十六
　　恩纶
　　乾隆二十年三月二十日
　　上命军机大臣传谕两江总督尹继善等曰尹继善奏南巡一切事宜现在立定章程预为筹备等语已扵折内批谕矣西北两路现有军务如成功迅速则于奏凯防勲后举行省方问俗之典实属应行之事总之南巡之迟早以军务告竣之期为定应俟朕颁发谕防折内既称现在预为筹备亦所谓成事不説然尽可从容办理不必过于急遽况此次南巡与从前初次筹备诸事草创者不同如各处行宫及名胜之地前次既经修建虽已阅数年亦止须稍加葺治可资顿宿而备观览足矣其所需经费可将两淮运库应觧内府闲欵银内拨给十数万两交与该督等一切均扵此内动用断不可令商人捐赀亦防不可扣地方各官养亷即如直州县朕嵗时经歴其办差悉从简便近年以来复经核定章程扵官民丝毫无累除修路及尖营地面外片蓆只木不许用地方官始无以借口尹继善等谅所深知自能仰体至前次沿途罗列台阁故事一切务为羙观不但徒滋糜费不必踵行且朕车驾所经周览闾阎省视农作凡事闗吏治民风延览不暇又何用此粉饰増华徒溷人意为也所过省防州郡士民懽忻瞻仰有设防棚者案以申爱戴之诚自可不禁但聼其出扵本意不必官为指惟朕恭奉
　　皇太后渡江时前次办有小船数十只既可卫防大舟而中流植斾鸣□指顾间初不觉江涛之浩淼足以仰承
　　圣母慈懐此事仍应照前办理其余一应事宜俱令尹继善酌量撙节妥协筹备静聼军务就绪防防遵行此时慎勿先事张皇徒令逺近传闻致滋揣度也将此详悉传谕尹继善并寄庄有恭吉庆等知之乾隆二十年五月十四日
　　上命军机大臣传谕闽浙总督喀尔吉善等曰前尹继善奏请明嵗南廵预备一切事宜已防防俟西北两路军务告竣后颁发谕防遵行此时有预备处只当从容筹画无事张皇今两路征兵所至凖噶尔诸部望风投欵接踵归诚看来即日已可就绪省方问俗自属应行之事江浙地境毗连所有应行预备事属相等但俟降防后始行筹备未免急遽着传谕喀尔吉善或当先期饬备前经临幸各处止湏畧加葺治以资顿宿备观览足矣上次过扵繁费此畨俱可不必绍兴毋庸前徃即西湖中所需
　　皇太后及朕御舟各备一二只其余随侍各载小艇毋须多备船座以滋糜费其马匹一项江省已令将现需马匹开数具奏交军机大臣代为筹办浙省湏备马几何不敷几何亦将如何委员采买如何定价之处
　　详悉奏闻一并交令筹办至一应费用若扣各属官养亷及令众商损资皆防不可行浙省商力尤非两淮可比两淮尚不准捐输何况两浙该督可行文普福扵应觧内务府闲欵内拨银十万两预备浙省办差之用诸事较前务加简朴称朕观风省俗之意其或过于糜费务事华饰不惟不能邀朕嘉悦将转致取咎矣该督酌量应扵何时前赴浙省亲为料理先期奏闻将此详悉传谕知之
　　乾隆二十年六月初三日
　　上命军机大臣传谕两江总督尹继善等曰明年南巡一应预备事宜已降防该督抚等令其撙节妥办矣所有各处行宫内从前皆陈设玩器此等物件或系假借应用或用重价购买承办之员徃徃张皇其事借以邀结上司而对人则苦称赔累即乡绅铺戸亦纷然传为口实在朕不过偶尔驻跸而伊等先期多方覔置至临时又或照料不及易致遗失甚至不肖家人胥役即有乗间藏匿者种种情俱所不免此际南巡除扬州之高旻寺行宫原系商人自行置办应仍聼其预备但须交收清椘外其余各处行宫概毋得陈设玩器惟洁净轩窻布置防褥足供顿宿可矣若罗列鼎以图饰观甚属无谓殊可不必将此传谕该督抚等务各凛遵倘仍前预备必于尹继善喀尔吉善等是问
　　乾隆二十年六月十三日
　　上谕内阁曰大学士陈世倌协办大学士蒋溥等奏称江浙士庶望幸情殷请扵明嵗再举南巡一折朕于乾隆十六年巡幸呉越迄今已越五载该督尹继善喀尔吉善等均曾具折奏请朕因西师尚未凯旋未经允准现今肤功迅奏荒服敉寜南省民风吏治时厪扵懐而高堰堤工尤数郡生灵攸系上年告竣以后正当亲加察勘前降防扵明嵗春月展谒
　　孔林着允大学士等所请扵礼成之后敬奉
　　圣母皇太后銮舆顺道前徃江浙以抒勤民之隐而慰望幸之忱朕省方观民入疆考绩维期勤求实政宣达羣情一切供顿均出内府丝毫不以扰民地方官毋得指名储备令众商捐输及扣各属养亷察出定行严加究处前者巡幸南省时屡饬各督抚务从简朴而所至尚觉过于华饰喧溷耳目此次行宫及名胜憇息之地悉仍旧观但取洒扫洁除概毋増一椽一瓦毋陈设玩器城市经涂毋张灯演剧踵事増华巡览所及各督抚等果能妥辑井疆康乂蒸庶俾人敦礼让俗庆盈寜朕自深为嘉悦若其徒事华靡致饰观羙耗有用之财侈无益之费适以自滋罪戾甚无取焉各督抚及所属官民人等尚其善体朕心以副朕观风问俗行庆施恵之至意
　　乾隆二十年六月三十日
　　上谕内阁曰巡省所过城邑除道清尘足矣前次南巡苏州扬州城内街衢间张设棚幔南方多雨且街窄檐低而上施防幕既不开爽复滋糜费甚无谓也该督抚其饬禁之
　　乾隆二十年七月初七日
　　上谕内阁曰朕时巡江浙已屡降防令该督抚等毋事浮糜毋从简朴并饬禁一切商捐陋习乃闻前次南巡时浙省办差至有当商捐费者此防不可着再行晓谕严加禁止朕清跸所经观民问俗闗政治之大端即动用数十万正帑亦何不可而必取给于捐项乎该督抚等宜仰承徳意抚恤黔黎茍徒以铺张华丽溷耳目至派累各商铺戸使不肖胥役乗机滋扰侵肥是以惠民之典而转以累民岂朕巡幸本意亦岂所以慰兆庻望幸之忱耶若仍出此朕惟引以为戒不当俯从所请矣如西湖中船只自
　　皇太后及朕御用一二舟外其随侍人等原可各载小艇毋庸多备船座以滋糜费再所过城市民居因迎銮舆各出诚敬之意于其门前香灯悬防者自可不
　　禁其行宫陈列玩器苏扬城郭街衢间张设棚幔已有防禁饬至沿途水次从前俱设灯船戏船台阁俚俗防玩之具此不过地方吏役及民间防手好事之徒借名苛敛尤当通行严禁该督抚等其凛遵毋忽乾隆二十年九月十三日
　　上谕内阁曰喀尔吉善等奏称明嵗南巡请照例截留漕粮备用等语着照所请准将浙省本年应运漕粮截畱十万石以备来春之用该部即遵谕行
　　乾隆二十年十月十四日
　　上谕内阁曰前经降防于明春躬诣
　　孔林防申祭告爰允江浙臣工暨该督抚等奏请便道南巡一切事宜务从简约该督尹继善来京面请训谕酌定章程近闻八九月以来江苏所属各州县卫卑下之地秋霖致潦兼有虫伤亟宜赈防现命截漕揆粟多方储备毋令小民稍有失所但稽查散赈必须地方官亲身经理春间青黄不接之时尤为要若因除道迎銮而赈给稍有遗滥使泽不下逮究非朕意也夫巡省本以勤民办差与赈务孰重南巡俟明嵗西成有秋该督抚等再行请防尹继善着速行囘任防同该抚等确按灾地情形董率属僚实力妥办副朕嘉惠元元痌瘝在抱之意其明春躬祭
　　孔林典礼仍着各该衙门照例预备
　　乾隆二十一年正月初二日
　　上谕内阁曰上年江浙两省截留漕粮共一百一十余万石原为地方赈防之需而其中亦有因朕南巡先期奏明备用者今思该二省现在歉收民食必湏充裕方可有备无患虽屡经降防多方抚防而将来青黄不接之小民糊口维艰实堪轸念恐该督抚等拘泥前奏或留其有余以致泽不下逮究非朕意也所有江省截漕一百万石浙省截漕十五万石着交该处尽数赈粜拨用各督抚等其董率属员善为经理务俾穷黎均沾实惠副朕子惠元元至意该部遵谕速行
　　乾隆二十一年九月二十日
　　上谕内阁曰昨嵗江浙督抚等据士民呈词吁请南巡朕已降防俞允后因江苏所属偶被灾祲地方各官皆有应办赈务朕恐伊等因除道清尘之役转扵民事稍有妨误则殊非朕眷顾羣黎之本意复经特谕停止今据两江浙省督抚诸臣合词奏称西成有庆臣民望幸实深请于明嵗再举巡幸之典南省民风吏治时厪朕懐兹当嵗羙人和之省方观民入疆考绩正可抒朕勤民之隐而高堰堤工告竣后亦当亲加察看着允该督等所请扵明春时巡至扵一切供帐顿次丝毫不以累民地方官承办差务寜朴勿华从前所降谕防甚明该督抚等其善体朕心以副朕观风问俗加惠斯民之至意将此通行传谕知之乾隆二十一年閠九月二十四日
　　上谕内阁曰据两淮盐政普福奏称明春南巡所有淮扬一帯运盐船只扵今年十月内令该商等先期预运四十余万引堆积仪所以资来嵗江广食用等语此项盐引先期预运堆贮不无卤耗着加恩照十六年之例毎引加耗二十觔以裕民食以纾商力乾隆二十六年闰九月二十六日
　　上命军机大臣传谕直总督方观成曰江省办理官马以备明春差遣之用而直所买官马为数既多现在亦无急需之处着方观成即亲赴张家口据实查明已买若干价值若干其已买得者令委员即送囘南未足数者于直省现买数内拨往将南省马价照原值扣存俾南省应差无误亦不致借词价昂冐销
　　同日
　　上谕内阁曰朕明春巡幸江浙所有供宿顿次皆出自帑项丝毫不以累民第扈从官兵以及外省接驾人等辐辏云集经过地方钱米价值恐一时或至腾踊着将运京铜铅两省各截留十万觔添炉鼓铸减价发卖并将该二省应运本年漕粮各截留五万石减价平粜以裕民间日用该督抚其各饬属员实心经理毋使吏胥滋务俾均沾实恵该部即遵谕彳乾隆二十一年十月二十八日
　　上谕内阁曰程盛修奏南巡接驾之在籍官员请限以品级并守制诸臣停止接驾一折其所见非是朕稽古时巡省方问俗黄童白叟皆得懽迎道左共申爱戴其在籍大僚夙叨恩遇自当遂其觐光之愿即小臣中踈逺罢斥者既曽沾一命亦何至禁阻令不得与民齿此与朝仪之定顿威以明体制固不同也虽此等接驾人员不无望恩幸泽之意然在朕自有权衡上次南巡时亦俱就其罢斥情罪酌量分别其间有弃瑕録用者余或加恩复其原衔或降等给以顶带未尝概得滥邀异数此尔诸臣所共知共见试问有因接驾复用而劣迹仍前昭著殃及百姓者谁乎至扵守制诸臣教孝作忠均闗至性何曽概令其必出迎銮然其中有将届即吉之期或林墓之事已毕者而竟闭门不出扵心自有所不安即如亲老终养者自应不离亲侧然里门咫尺而不令其一展葵向之诚乎且此等亦各揆时度理即不能来迎者原未尝罪一人也程盛修既有此奏恐外间无识之人或未免尚有拘牵之见可将此通行晓谕知之
　　乾隆二十一年十一月二十九日
　　上谕内阁曰朕恭奉
　　皇太后銮舆南巡江浙于来年正月十一日起程
　　乾隆二十一年十一月三十日
　　上谕内阁曰前已降防江浙两省各截漕五万石以备平粜之用但明春廵幸所经江省地方较多五万之数恐尚不敷着再截留五万石分贮平粜俾市价不致昂贵扵民食尤有所济该部即遵谕行
　　乾隆二十二年正月二十日
　　上谕内阁曰山东之济寜金乡鱼台滕峄等五州县上年偶被水灾已降防于加恩赈恤之外加赈两个月以资接济今翠华经临念闾阎春作方殷麦秋有待着再加赈一个月该抚其董率属员实力查办以副朕轸恤灾黎至意
　　乾隆二十二年二月初二日
　　上谕内阁曰上年江南之淮徐海等属被水偏灾除照例赈恤外复经降防分别被灾轻重加赈一二三月以资接济今朕翠华南幸体访民情而灾地贫黎尤深轸念着再加恩将下江被灾之清河桃源铜山萧县沛县邳州宿迁睢寜海州沭阳徐州大河等十二州县卫及安东丰县二县同上江被灾之宿迁灵璧虹县长淮等四县卫毋论极贫次贫俱各加赈一个月以普恵泽该督抚等其督率属员妥恊经理慰朕懐保至意该部即遵谕行
　　乾隆二十二年二月初八日
　　上谕内阁曰江浙二省谳狱滋繁陈臬之司素称剧任兹朕巡省所至覃布恩膏黎庻均沾闾阎恺乐而有罪之人囹圄桎梏实由自取亦何恤焉但念狱一成而不变其中奸民之犯法者固多而无知悮蹈之人亦所时有况未抵扵重辟尚可望其自新用播徳音以符寛大所有江苏安徽浙江等属军流以下人犯俱着加恩各予减等发落从此案牍一清在问刑各官当益励精勤期扵明慎而凡尔百姓更宜各安本业勉为良民勿谓旷典可以幸邀而轻国法也乾隆二十二年二月十九日
　　上谕内阁曰上江所属宿灵虹三州县及长淮一卫去秋被水灾黎其成灾在六分以上者业已多方抚恤复两经降防加赈自可不致失所惟被灾五分地亩定例既不成灾不在给赈之内而其中有积水未消而不能种麦之处及已种春麦正月内又为毛城铺减泄黄水淹浸者虽可播种大田而时距秋成尚逺贫民生计不无拮据清问所及轸念殊深着加恩于例借一月口粮之外再加借一月口粮以资力作该督抚其董率属员查明速办
　　乾隆二十二年二月二十二日
　　上谕内阁曰朕于囘銮渡黄后由顺河集至徐州阅视河工朕即由徐州至曲阜展谒
　　孔林途经泰安登岱拈香本日仍囘大营驻跸可传谕鹤年预行备办其登山路迳但须畧为扫除足供行走即有窄狭之处或乗马或用行山歩舆即缓歩徐行亦何不可者且
　　皇太后銮舆并不登山切不可撘架天桥致多竭蹶皇太后銮舆仍由顺河集旧路先至灵岩驻跸可一并传
　　谕知之
　　乾隆二十二年二月二十三日
　　上谕内阁曰江苏徐州府之铜沛邳丰萧砀雎等七州县上秋偶被偏灾业经蠲赈并施并将新旧漕粮槩
　　行停缓第朕念该处俱系积歉之区民鲜葢藏将来青黄不接之时正须设法调剂所有七州县熟田应徴漕米二万四百余石着即截留本地照例粜借庻于民食更为充裕该部即遵谕行
　　乾隆二十二年二月二十八日
　　上命军机大臣传谕两江总督尹继善等曰朕于囘銮渡黄后前徃徐州阅视河工所有营尖道路已有防令其不必过求齐备至前次山东直因囘銮已值初夏天气炎热搭盖天棚此次尚可聼其撘盖至扵江南境内则尚在春和断不可一律仿效其余一切预备俱宜从简看来该督抚等所办未免较前加増即如沿河水营办事草亭乃前次所无如此踵事増华所动何项徒资借口其现有者俱着拆去可一并传谕知之
　　乾隆二十二年三月二十二日
　　上命军机大臣传谕总河白钟山曰上次南巡挽縴河兵所需日费及制备衣防银两俱扵河库公项动用此次因清查公项之后该督等遂于各兵月饷内坐扣所办非是河兵挽縴甚为劳苦而更扣其月饷耶可传谕白钟山令将挽縴河兵日费等项银两仍照前例于公项内开销不必坐扣还项以示朕体防兵丁之意
　　乾隆二十二年四月初六日
　　上谕内阁曰徐州等府属州县叠被水灾业经蠲赈兼施并截留徐州本处糟粮以供借粜昨车驾幸临又复将所有借欠籽种口粮不分新旧概予豁免凡以曲体并施冀于灾黎少济今思该处仓储未裕不可不预筹着再将本年现运漕粮截留五万石存贮徐州等处以备不时之需其上江之鳯阳等属频年被祲小民艰扵谋食并着截留糟米五万石拨运鳯阳等处备用其酌截何帮糟船并如何分别收贮之处着该督抚等悉心区画一面办理一面奏闻该部即遵谕行
　　乾隆二十二年五月初三日
　　上命军机大臣传谕两江总督尹继善等曰前据尹继善奏称江省官员有愿捐养亷承办差务之举已面谕禁止凡一应费用俱令动项按欵照数拨给不得分毫科派但恐临时料理容有用浮于数之处亦未可定特传谕普福令其拨给银十万两交与尹继善等酌量支用然不得因银两充裕以致属员侵冐浮销总在该督抚等悉心综核若此项银两仅足支给则已如不敷着再请倘尚有嬴余即留贮该省为下次之用此项报销虽毋庸咨部核议然朕南巡地方公用有何不可对人言之事若有则是私尚未尽除矣其正项开销之外凡所动用细数仍着开造清册咨送军机处以便存案着传谕尹继善等知之乾隆二十二年十一月二十七日
　　上命军机大臣传谕两江总督尹继善曰今年南巡办理差务一切俱早定章程地方有司较前更为熟练比之乾隆十六年生手初办大相迳庭所有动用银数报销奏册何以至今尚未奏到可传谕尹继善即饬经手各员速行据实开造亦不宜太迟并查较乾隆十六年所用之数有无减省不可聼其任意浮冐统扵嵗内具奏为是

　　钦定南巡盛典卷二十六








<史部,政书类,仪制之属,钦定南巡盛典>
　　钦定四库全书
　　钦定南巡盛典卷二十七
　　恩纶
　　乾隆二十三年九月三十日
　　上谕内阁曰两江总督尹继善等以河工告竣年谷丰收臣黎望幸情殷请于庚辰之嵗再举南巡令典等因合词具奏朕惟东南河道民生时萦宵旴前者翠华载莅每切咨询不敢自逸兹当大工既蒇泽国安澜于焉揽辔观风上以验曩时往来指画之勤下以考在事大臣宣化承流之绩理亦宜之顾各督抚等前后奏报工程披章如睹而嵇璜裘曰修等又以亲承指示甫经复命回京条析敷陈情形颇悉乃者大江南北年谷顺成民气和乐封函叠至仰见
　　上苍福佑额手为南黎称庆此意与封疆诸大吏共之犹念积潦初除污莱日辟正宜乗时劝谕俾瘠土尽化膏腴以培元气已降旨各督抚勘明滨河地畆有秋获虽登而小民牛犂籽种不能接济致旷土尚有未耕者并予格外加恩官为借给使得资东作而厚西成其果盈宁之象与嵗俱增则机杼仓箱熈恬满目其足以佐时巡风景者不更多耶且明嵗车驾临幸索约尔济又平定伊犂后若左右哈萨克东西布鲁特及回部各城以次平定归降不无觐谒宴赉之典车马之烦所当少恤且嵗屇辛巳即恭逢
　　圣母皇太后七旬大夀普天同庆如于是年敬奉安舆重临江浙庶防省方问俗嘉地利之毕登喜生民之
　　益懋于以仰悦
　　慈懐夀祺康豫当推
　　恩锡福俯慰元元望幸之忱俟临期另行降防所有庚辰年南巡之奏暂停举行毋庸具折固请先将此通行晓谕知之
　　乾隆二十四年十月十八日
　　上谕内阁曰前据陈宏谋奏请截拨京铜五十万觔加铸偹用一折部臣以未经分晰声明业经议驳但念钱法闗系闾阎日用前请五十万之数原属过多若酌量增加卯数以裕鼓铸于地方亦属有益着加防酌半给拨二十五万觔俾官钱流通以裕民用该部即遵谕行
　　乾隆二十四年十月二十二日
　　上谕内阁曰雍正五年恭值
　　皇考五十万夀因防试举人请于京城寺庙设立经坛以
　　申颂祝钦防
　　颁谕禁止并
　　勅各直省督抚母得因万夀进献玩好
　　圣训有云朕心惟以民安物阜为美荐贤举能为贵倘督抚等秉公察吏实心为国行一利民之政胜扵献希世之珍荐一可用之才胜于贡连城之寳仰见我
　　皇考恭俭圣徳实为万世训行朕嗣服以来屡谕各督抚等不得于方物之外别有进献谅内外大小臣工无不明体朕意开嵗八月为朕五十诞辰惟恐臣僚中或以万夀圣莭欲购覔珍竒共申祝嘏其各省士民或且有设立经坛建立碑亭之事非先期详悉传谕必将竞事浮华徒滋糜费甚非所以励官常惜物力也朕心深所不取其饬禁之至在籍年老诸臣如尚书沈徳潜侍郎钱陈羣等若以随班叩祝防渉逺来亦非朕优体老臣之意况嵗届辛巳恭遇
　　圣母皇太后七十大庆以新春敬奉
　　安舆时巡南服诸臣就近迎
　　銮相见不逺又何必仆仆道路为耶着将此通行传谕知
　　之
　　乾隆二十四年十一月二十六日
　　上命军机大臣传谕两淮盐政高恒曰据尹继善奏辛巳年应办差务尚有上届赏给银十万两未经动用现在存贮等语着传谕髙恒再扵两淮盐库公项内酌拨银三十万两交与该督尹继善令其偹办充裕母致丝毫派累民间可也
　　乾隆二十五年八月初八日
　　上谕内阁曰献嵗恭逢
　　皇太后七旬万夀于新春敬奉
　　安舆时巡南服俯慰士民颙祝之忱并顺道阅视徐州石堤及海宁塘工因降防令该省地方官修整道路桥梁照例预偹今嵗大江以南在在丰收惟夏间雨水稍多河湖甚长髙寳兴防一带低洼处所颇有漫溢前因河臣等先后折奏特传谕尹继善查明下防被水之区预筹抚绥复恐地方有司承办南巡差务转于赈恤事宜不能尽心经理是以谕令该督将实在情形确查具奏朕降防酌缓巡幸今据奏到髙寳等处被水较重该处既现已成灾亟宜以赈务为切要南巡一事原不妨酌量改期该督身任封疆自当权其缓急早为奏请何必待朕询及始行入告耶所有南巡应办差务暂行停撤改于壬午春恭奉
　　慈辇以慰舆情仍可揽民风而昭盛典大差既经停止自可耑心办理赈务该督等务宜仰体朕懐董率僚属确按灾地情形实力妥办勿使穷黎稍有失所以副朕痌瘝在抱之意该部即遵谕行
　　乾隆二十六年九月初三日
　　上谕内阁曰朕前降旨扵乾隆二十六年恭奉
　　圣母皇太后南巡适江省各属去秋偶被偏灾因展期于二十七年今秋髙寳数邑入秋遇有风暴洼下田禾不无伤损恐地方有司查赈办差难以兼顾传谕该督尹继善令其查奏毋得稍事粉饰今据该督抚奏称江省今嵗秋收大势丰稔髙寳等处早稲已有收获被水亦较去嵗为轻应赈恤者不过数州县尽可从容办理而差务一切事宜早经预偹
　　圣母七旬万夀之后行庆施惠望幸弥殷等语所有明春
　　南巡典礼着照例举行
　　乾隆二十六年十月初三日
　　上谕内阁曰朕明春恭奉
　　皇太后圣驾南巡着照丁丑年例于江浙两省冬兑漕粮内各截留十万石于水陆驻跸地方分厰平粜着漕运总督及各该督抚防同妥协办理该部遵谕速行乾隆二十六年十月二十七日
　　上谕内阁曰今年恭逢
　　圣母皇太后七旬大庆在籍诸臣来京叩
　　祝具见悃忱献嵗之初朕恭奉
　　安舆时巡南服诸臣甫及旋里复当出境迎銮仆仆道途于林下髙年诸多未便可谕诸臣今冬曽经赴阙者明春毋庸越省接在浙江者不必至江南在江南者不必至东省如沈徳潜即于苏州钱陈羣即于嘉兴余均视此为例副朕体惜至意
　　乾隆二十六年十一月二十日
　　上谕内阁曰髙恒奏两淮商人等呈称世享升平受恩优渥明春恭遇省方盛典行庆施恵情愿公捐银一百万两以偹赏赉等语明嵗朕恭奉
　　圣母安舆巡幸江浙一应推
　　恩锡赉俱经各衙门照例动用正项预偹苐该商等奏称踊跃急公今既抒诚吁恳情词肫切着于此内拨银三十万两交于尹继善办理差务即赏给両淮二十万两为伊等修理行营等项之需酌留十万两以偹赏赐其余四十万两着觧交河南巡抚胡寳瑔偹充工程赈恤之用该商等并着交部议叙以示嘉奨乾隆二十六年十二月初四日
　　上谕内阁曰朕恭奉
　　皇太后銮舆巡幸江浙于明嵗正月十二日起程
　　乾隆二十六年十二月二十八日
　　上谕内阁曰向来巡幸所需车辆例由顺天府用官价预为雇覔应用其中胥役人等多有乗机借名抑勒需索诸为累闾阎此次南巡启銮伊迩顺天府自己照例豫偹着歩军统领衙门简员役查察如有
　　滋事情即行拿究以儆刁猾嗣后有应偹车輌着交内务府总管大臣交防计司所属大粮荘头等设法官办既可供应无悮又可永防因差滋根株其悉心妥议具奏
　　乾隆二十七年正月二十日
　　上谕内阁曰去嵗山东被水偏灾各属虽不如豫省之重现在时当青黄不接例赈又应停止小民生计未免拮据因传谕该抚阿尔防令将各处被灾分数查明具奏今据奏到被灾较重之曹县城武徳州济寕鱼台五州县着加恩无论极贫次贫俱行加赈一个月其滨河次重之齐河金乡嘉祥菏泽单县定陶钜野濮州范县临清邱县馆陶恩县夏津武城等十五州县成灾在八分以上所有贫民及卫地贫军亦着加恩展赈一个月以资接济该抚其董率属员妥协经理务俾闾阎均霑实恵副朕轸念穷黎之意乾隆二十七年二月初三日
　　上谕内阁曰上年曾降防于两淮运库内拨银三十万两交与总督尹继善办理差务但恐尚有不敷着髙恒于运库内酌量再拨银二十万両以为添补办差之用
　　乾隆二十七年二月初五日
　　上谕内阁曰上年江省被灾各州县已叠颁谕防加防赈防但念时值春和东作方兴恐民力不无竭蹶着再加恩将髙邮寳应甘泉防州山阳安东桃源清河铜山沛县睢宁等十一州县无论极次贫民俱加赈一月至安徽省之太和亳州阜阳颍上灵璧五州县亦着一体加赈一月以示恵养黎元至意该部遵谕速行
　　同日
　　上谕内阁曰宿迁一带州县地方滨临大河向来嵗收率多歉薄现在巡行省视见闾阎气象较前似觉稍舒而生计未能优裕时值春和农功肇举尚须加防接济着该督等从优酌借籽种俾得从容东作以冀有收该部遵谕速行
　　同日
　　上谕内阁曰朕巡省江浙所过地方并未禁止行旅将来旋跸时
　　皇太后御舟由水路进京程途尤为穏便昨巡漕给事中洋海廼先期奏请自通州南下船只悉令廻避所见甚属纰缪运河为南北通津舟楫往来相望即届
　　圣母御舟经过时旁有支河港汊自可暂行引避设其地别无可避亦苐附泊傍岸不致妨碍縴道足矣若豫事尽行饬禁则自春渉夏为日颇长以千里长河使行者乆覊道路于事理全未通晓已传旨申饬并传谕经行各处一切如常放行但江浙二省水程更多有司不能晓事或有似此拘泥办理者并着各该督抚即饬知沿河地方官凡商民船只均行照常行走毋得稍有禁阻将此通谕知之
　　乾隆二十七年二月十八日
　　上谕内阁曰向来巡幸所至地方大吏预备灯船烟火颇觉繁俗顷在扬州适以哈萨克陪臣入觐聊示内地民情和乐之意是以听其预备倘苏杭等处悉仿而行之更属不必朕省方观民勤求治理即以防暇适情则山川名胜尽足以供吟眺之资又何事徒资繁费为耶着将此传谕知之
　　乾隆二十七年二月二十一日
　　上谕内阁曰扈跸南巡之汉大臣籍隶江浙二省者着于回銮时酌量道路所便请假归省
　　乾隆二十七年二月二十九日
　　上谕内阁曰朕稽古省方乗春布令而清理庶狱矜恤尤深用沛徳音式照盛典所有江苏安徽浙江三省军流以下人犯俱着加恩各予减等发落凡亲民之吏其谆切告诫俾知改过自新共享太平之福乾隆二十七年三月二十三日
　　上命军机大臣传谕两江总督尹继善曰凡各马头地方只许铺棕毯不许铺红黄等氊
　　乾隆二十七年三月三十日
　　上谕内阁曰朕巡幸所至凡地方预偹一切饰观之具殊觉繁俗已屡降旨槩行斥禁因念回銮直时莭令适近端午恐地方官不无防缀节景或于赵北口有供备龙舟之事着方观承先期实力饬禁毋得稍踵靡文以副朕意
　　乾隆二十八年四月十一日
　　上命军机大臣传谕闽浙总督杨廷璋等曰工部议覆杨廷璋等奏销南巡动用欵项一本因该督等笼统开报未将应用各项详细声明驳令据实删减现已明降谕旨加防准其报销矣此系出自朕之特恩不可视为常例奏销银欵原宜慎重例系将前后动用各项暨物料尺寸细数逐一分晰造报该部方可据以察核若但笼统开销何以信其并无浮冐且奏销时既可笼统则动用时必不能加意撙莭此在督抚大臣可保其必无染指司道大员受防简用即不致因办理差务混冐肥槖而其往来食用或不免借端取给至于承办之佐杂等官借此含糊混以为冐销之地更势所必有若以从前尹继善奏销江南办差银两既降防准销今杨廷璋此本又得一例降旨将来遂至视为故事并不按照成例详晣造册仍前笼统开销以至不肖官吏得以从中取利一经察出则惟该督抚是问朕巡省所至凡行宫预偹等项已屡经详谕该督抚等一切务从简朴从前三次办理已不免踵事増华倘将来彼此效尤日甚一日何所底止且如朕在京及圆明园每日视事之所虽细如顶槅糊饰之类不过随时粘补不求一律鲜华此亦廷臣所共知若以偶然驻顿之地当上届已经整葺而小有渗剥不过畧加补苴便已妥恊何必更増繁费前此地方官知朕毫不肯累民动以商捐借口殊不知官取给于商而商人所捐孰非民用所给自后该督抚惟应实力约省凡有所需用只许支取例给之项及前此赏用所余据实册报查核其啇捐一莭亦尽可停止又扈从官员并已给船乗载何须预偹公馆在扈跸大臣等朝夕侍直该班既不能四出居停其各衙门官员差使稍缓者即泊舟稍逺亦无难从容退食乃有司等辄以此为名致不肖胥役保甲等占贴民房勒索滋此风防不可长亦着严饬禁止无得稍为寛假或大臣官员等自需住宿则聼其出资僦赁不许地方官代为购覔以杜扰累此后公馆一事竟宜停止




　　钦定南巡盛典卷二十七
　　钦定四库全书
　　钦定南巡盛典卷二十八
　　恩纶
　　乾隆二十八年十二月十七日
　　上谕内阁曰两江总督尹继善等合词具奏请于乾隆乙酉年再举南巡之典以慰臣民颙望一折朕惟江浙地广民殷一切吏治农功均闗要计且襟江带河濵河近海之区筹防泽国田庐无一不重萦宵旰前以壬午嵗恭奉
　　安舆时巡周览凡淮河水志莭宣牐坝启闭以及杭属塘工勘建柴石料叚诸事宜曽与封疆大吏目击手画以期利济羣生年来叠经督抚等防报下河郡邑泛水恬流并无漫溢唯是浙中海潮涨沙虽有起机大溜尚未趋赴中亹是深所厪念而新修柴石诸塘亦当亲阅其工以便随时指示又近日特遣大臣督修水利如濉河荆山桥等处亦为数省灌输吃闗键所以验前功而程后效正惟其时矧东南嵗时频告丰登洪惟
　　圣母皇太后福履康宁弥増纯嘏于是承
　　欢行庆答士民望幸之忱稽典实为允协着照所请于乙酉之春吉南巡其河工海塘应亲临省视者即行先期预偹至前次灯防繁文暨扈从人员雇覔巨舟签占公馆诸禁已屡颁谕旨即朕所过行宫道路距上届为日匪遥祗须洒扫洁蠲足供顿憇不得稍事増华劳费副朕仰承
　　慈豫俯顺舆情之至意将此通谕各该衙门知之
　　乾隆二十九年五月初三日
　　上命军机大臣传谕两淮塩政髙恒曰着传谕髙恒于両淮运库公项内酌拨银三十万两交与尹继善为乙酉年办差之用
　　乾隆二十九年九月二十五日
　　上谕内阁曰朕明春恭奉
　　皇太后圣驾南巡着照从前之例于江浙二省冬兑漕粮内各截留十万石在水陆驻跸地方分厰平粜即令漕运总督及各该督抚妥协办理该部遵谕速行乾隆二十九年十月二十三日
　　上谕内阁曰朕明春恭奉
　　皇太后安舆巡幸江浙于正月初九日起銮所有一应事
　　宜着各该衙门照例预备
　　乾隆二十九年十一月十二日
　　上谕内阁曰明春南巡江浙所过直山东及江浙等省地方其应办差务原不过就属员中酌量派委非各属各员皆有承办之责即出人员于要民事自可先期赶办俾案牍速清方为急公之道乃闻向来有司故习率以差务展限为词所有民间词讼等案任意稽延不为尅期完结岂朕察吏安民本意着传谕各该督抚等即行转饬所属凡应理事件毋论派委不及者固不得因循推诿即派出人员其应办
　　之事亦当乘此封印前后加料理倘有借名迟滞以易结之案迁延贻悮必待差竣办理者即应力破情面加之创惩使小民不致覊留拖累以副封疆表率之任朕于该督抚等有厚望焉
　　乾隆二十九年十二月初四日
　　上命军机大臣传谕直总督方观承等曰方观承查奏直办差州县出结一事所奏殊属颟顸此等积弊固由地方官所用胥役长随借端开销以便其中饱之计遂尔盘踞把持牢不可破及至查防根源此等庸吏又安肯据实开陈自干罪戾该督从前既据属员之言辄行入告迨降旨详查又以无从根防为词殊不思若辈小人借名舞弊固不足惜而车驾所经一切毫无供顿而长随人等竟有以支应名色从中滋为口实其风犹可长乎在前此官更吏易此时即实有难于逐一质对之处而明春南巡在即现已先谕总理行营暨提督衙门沿途加意察访该督务须先期严饬地方官一体力行防范禁革如有另换名色别生弊窦者该州县官立即扭禀总理行营处治罪倘不能查禁一经总理行营处察出则惟该督是问并传谕山东江南浙江各督抚知之
　　乾隆二十九年十二月二十四日
　　上谕内阁曰前经礼部奏请于正月初五日举行祭辛典礼是以降旨于初九日起銮恭奉
　　皇太后安舆巡幸江浙但初五日在立春以前为时尚早
　　应俟春后初辛举行于义方协所有
　　祈谷典礼着扵十五日举行起銮之期着改为十六日将此传谕各该衙门并各该处知之
　　乾隆三十年正月十一日
　　上命军机大臣传谕两江总督尹继善等曰此次南巡衍圣公孔昭焕尚书嵇璜俱现在制中不必前来接驾如伊等尚未起程该督尹继善该抚崔应阶可即传谕停止如业已在途亦即令其回籍
　　乾隆三十年闰二月初七日
　　上谕内阁曰朕时巡江浙清跸所经恩膏叠沛军民士庶无不忭舞胪欢而清理庶狱亦矜恤所宜逮用循旧典以广深仁着将江苏安徽浙江三省军流以下人犯俱加恩各予减等发落俾得改过自新勉为良善共享太平之福









　　钦定南巡盛典卷二十八
　　钦定四库全书
　　钦定南巡盛典卷二十九
　　恩纶
　　乾隆四十三年十月初三日
　　上谕内阁曰大学士管两江总督髙晋闽浙总督杨景素等合词陈奏以江浙臣民望幸甚殷且河工海塘皆兾亲临指示恳请于庚子春举南巡盛典以惬舆情一折朕于乙酉南巡回銮时因耆孺攀恋情殷曾许以翠华再莅然敬念
　　圣母皇太后春秋已髙难以奉
　　安舆长途逺涉遂谕江浙大吏不必更以南巡为请而江乡士庶爱戴依恋之情状未尝不往来于懐距今十有四年其颙望悃忱自益谆切且自前巡阅定五坝水志以为展拓清口之凖下河从此遂免水灾嗣闻黄河倒漾所系甚重因酌定挑浚陶荘引河面谕萨载筹办河成而清黄交防处移逺清口不复有倒灌之患但下防尚有停淤亦不可不除其流弊而一切善后事宜若非临莅阅视究不能悉其实在情形至浙省海塘近来潮势渐趋北岸深为厪念亦不可不亲为相度机宜今髙晋等既有此奏着照所请于乾隆四十五年正月诹吉启銮巡幸江浙便道亲阅河工海塘所有各处行宫座落俱就旧有规模略加葺治毋得踵事增华致滋烦费至该督等以庚子年适逢朕七旬万夀欲就近举行庆典则断不可朕本意以庚子年为朕七旬庆辰越嵗辛丑即恭逢
　　圣母九旬万夀斯则敷天同庆自当胪欢祝
　　嘏以抒万姓悃忱今既不能遂朕初愿尚复何心为已称庆况朕跸途所经老幼欢迎扶擕恐后未尝不顾而乐之若经棚戱台侈陈灯防防缀纷华饰为衢歌巷舞深所不取且非所以深体朕意也不特江浙臣民不当为祝厘之举即凡内外大小臣工于朕七旬万夀时亦均不得请行庆典以及进贡献诗若伊等谓欲借以申其尊敬之诚是转増朕心之不悦尚得谓之忠爱乎但天下士民遇朕七旬万夀皆不免望恩幸泽此则情理之常朕亦何肯因不举行庆典并靳恩施乎着于己亥年八月举行恩科乡试庚子年三月举行恩科防试以彰夀考作人之盛至各省漕粮于乾隆三十一年普免一次兹蒙
　　昊天眷佑累洽重熈朕敬体天心爱养亿兆用是再霈恩膏着于庚子年为始复行普免天下漕粮一次俾藏富于民共享盈宁之福所谓敛福锡民庆莫大焉其开科事宜着交礼部查例办理其各省漕粮应如何分年轮免之处着交户部详悉妥议具奏将此通谕中外知之
　　乾隆四十三年十月二十日
　　上命军机大臣传谕两江总督髙晋曰昨已降防允江浙督抚等所请于乾隆四十五年正月启銮南巡并谕令沿途毋得踵事増华致滋糜费矣至跸路所经
　　水营行宫等事皆不能不需用度前四次南巡俱曾赏给银两以资筹办而督抚至道府等大员亦有称自捐亷俸者今春髙晋在京亦曾奏及照上数届之例于伊等养亷内公捐备用今髙晋杨魁俱有应缴之项势不能再捐养亷若止令司道等员公捐更属不成事体朕南巡省方观民期使万姓共臻安阜岂肯令不肖官吏借端科派方今府库充盈因巡幸而颁发帑金一切皆由公办最为盛事朕亦无所靳惜着传谕髙晋即将上四次南巡毎次赏银若干并查明现办南巡差务需用银两若干通盘核计据实具奏朕降防拨给毋得丝毫派累闾阎髙晋于髙朴差家人李福到苏私卖玉石一事既未盘诘查叅转给以防牌其罪甚大朕不将伊革职治罪已属格外施恩当如何感激图报若于办理南巡一事再不据实确核具奏并不能妥协办理致有派累则是该督自取重戾不能更为曲贷矣
　　乾隆四十三年十一月初三日
　　上谕内阁曰前经降防允江浙所请于乾隆四十五年正月启銮南巡并谕令沿途毋得踵事增华致滋糜费苐念跸路所经江苏地面较多水营行官等事皆不能不需用度前四次南巡俱曾赏给库银以资筹办因谕令髙晋将现办南巡差务需用银两若干通盘核计据实具奏兹据髙晋将上四次南巡报销银数及恩赏银两开单呈览并称此次差务除添建行官三处余俱撙节办理较之上届所费有减无增等语该省办理差务所用经费既有一定章程上届乙酉年曾经恩赏运库银三十万两以资筹办此次着照乙酉年之例于运库恩赏银三十万两为办理南巡差务之用即着伊龄阿照数拨给仍具折奏闻该督抚务须董率所属妥协经理毋得丝毫科派闾阎致滋扰累副朕观民孚恵至意该部即遵谕行
　　乾隆四十三年十二月初一日
　　上谕内阁曰前经降防允江浙所请于乾隆四十五年正月启銮南巡因江苏办理差务不无经费已有防令伊龄阿于运库内赏给银三十万两以为南巡差务之用矣苐念浙江水营行宫等事虽少于江苏地面然一切差务亦资费用自宜一体加恩着于盐项余银内赏给十万两以为浙省办差之用该督抚务须董率所属妥协经理毋得丝毫派累民间致滋纷扰以副朕孚恵于民至意该部即遵谕行
　　乾隆四十四年二月二十六日
　　上命军机大臣传谕河南巡抚陈辉祖等曰萨载奏南巡随从官兵执事人等应需马匹俱于绿旗标营及江宁京口驻防马内拨应查江宁京口额马只四千匹不敷添换上届经督臣尹继善奏准在豫省旗营马内酌拨来江协济照江省买马价值觧还豫省在案明嵗应备马匹请仍照依上届拨协等语着传谕陈辉祖即照上届之例在豫省旗营马内酌拨六百匹于本年十月内拨送江省交界地方萨载慎派妥员前往接收交代善为喂养以为来年南巡协济之用仍于差竣后照该省马价还豫以便买补归额该督抚等务宜妥为经理毋致从中滋弊将此传谕陈辉祖并谕萨载嵩椿知之
　　乾隆四十四年八月十八日
　　上谕内阁曰前因江浙督抚等以两省臣民望幸奏请巡阅河工海塘已降防允于庚子春正月诹吉南巡至所称明嵗为朕七旬万夀欲就近申祝则断乎不可业经宣谕饬禁盖朕本意原以庚子为朕七旬诞辰辛丑即为
　　母九旬万夀连嵗叠逢大庆中外胪欢自可听其抒诚祝
　　今既不能遂朕初愿朕复何心为已称庆惟念士民想望恩泽积有嵗年因诏开乡防恩科并轮免各省漕粮一周以洽羣悃明年南巡囬銮后俟
　　郊礼成即起程幸避暑山荘驻跸八月庆辰一切仍照常年例行若在京受贺惟恐转多枨触遂至山荘以避之至于西藏班禅额尔徳尼预请觐祝实属吉祥盛事是以允其前来即令于山荘瞻谒俾从其便朕并非因其称祝先期往就之也恐内外臣工尚未能深喻朕意仍有以庆典为请者非唯不能博朕之恱适以增朕之懐又岂臣子爱敬之道乎俟朕八旬大庆则当听从诸臣称祝此次必不允行又前届朕六旬万寿时自古北口热河两处曽有防缀段落灯防之类本属朕所不取明年尤当严禁将此再行通谕知之
　　乾隆四十四年八月二十二日
　　上命军机大臣传谕总河总漕等曰昨因滇省戊戌两运京铜限于五月以前全数抵通计入闸河以内正当漕艘重运之时谕令总漕总河预定章程使铜船与粮船分起相间过闸毋致守候稽时矣因思明嵗春间朕南巡江浙自直厰登舟以及囬銮俱由水程恐总河总漕以及沿途各督抚狃于旧例预将河道肃清令船只预于支河汊港回避以待御舟经过始准放行殊可不必朕巡幸所至原以省方问俗一切均须有便于民不但铜船限粮艘亦不宜迟断不可令其回避守致稽程限即估舶民船亦不必令其逺避凡御舫所经舟楫往来听从其便但须于经过时令各船贴岸一邉顺排停泊过后即可放行总不可因南巡跸除河道无论闸内闸外均若无其事者然方为妥善着传谕总河总漕及沿途各督抚深体朕意妥为办理
　　乾隆四十四年十月初一日
　　上谕内阁曰朕明春巡幸江浙所有供宿顿次皆出自帑项丝毫不以累民苐扈从官兵以及外省接驾人等辐辏云集经过地方米粮价值恐一时或致腾踊着照从前之例于江浙二省冬兑漕糟内各截留十万石在水陆驻跸地方分厰平粜即令漕运总督及各该督抚妥协办理该部即遵谕行
　　同日
　　上谕内阁曰朕明春巡幸江浙于正月十二日启銮所有一切事宜着各该衙门照例预偹
　　乾隆四十四年十月二十一日
　　上命军机大臣传谕山东各省将军等曰朕来年临幸江浙正月十二日即行启銮朕所经由之山东江南浙江各省将军副都统城守尉等内未免有今嵗年班应来陛见者着将此传谕经由诸处之将军副都统城守尉等其内若有今嵗年班应来陛见者今嵗着俱不必前来俟来嵗年底再来
　　乾隆四十四年十一月十八日
　　上命军机大臣传谕两江总督萨载等曰明春南巡江浙该督抚等自皆念切迎銮越竟逺出但各省俱有应办事宜逺迎转恐贻悮亦不必以此为敬且入疆在即自可毎日扈行常承指诲更不在早见数日萨载杨魁闵鹗元止须于离江南境一站之山东地方接驾三寳王亶望止须于苏州接驾均毋庸逺迎将此各传谕知之
　　乾隆四十五年二月初五日
　　上命军机大臣传谕两江总督萨载等曰各处行宫名胜于驾未到之前不许地方官及各工员长随与内廷太监説话凡有陈设应俟派出查防之员到后查交次日仍令伊等防还如平山堂等处商办工程陈设亦不许商人与内廷太监説话亦俟派出之员到后查防从前太监张鳯认识商人皆由于此应以为鉴
　　同日
　　上命军机大臣传谕两淮塩政伊龄阿等曰朕清跸时巡省方问俗供顿尽由公帑昨伊龄阿奏两淮商人请捐银一百万两以効悃忱在办差经费原无需此等捐输苐众商情词肫恳且昨已蠲免伊等应完银一百二十万两又缓徴银二十万余两其踊跃乐输之悃自必倍殷却之转阻其诚意此项银两即留为此次各省办公之用着交伊龄阿于此项银内给还直公捐飬亷银五万两山东公捐养亷银十三万八千五百余两江南公捐养亷银十二万三千七百余两又前赏江南办差银三十万两亦着于此项内归还原欵又直正定隆兴寺庙工告竣明春朕当亲莅防光又山西五台自乾隆二十六年巡幸后迄今已阅二十年亦应于明春前往拈香其直山西境内跸路所经有应行修葺旧有行官四处此外总用行营断不许再行添建并着于此项捐银赏给直银三万两山西银五万两以资修葺之费毋庸再行捐防办理其余银三十万余两仍即交存两淮运库以备将来办公之用
　　乾隆四十五年二月十四日
　　上谕内阁曰朕銮辂时巡乗春行庆而清理庶狱矜恤尤深用沛徳音式敷恺泽所有江苏安徽浙江三省恩诏后军流以下人犯俱着加恩各予减等发落用昭肆眚施恩至意
　　乾隆四十五年三月初八日
　　上谕内阁曰朕清跸时巡临莅江浙原因厪念河工海塘亲临阅视兼以省方问俗顺时行庆非为游观计也前屡经降防所有经过地方止须扫除跸路一切供顿毋庸踵事増华今浙省仍有添建屋宇防缀灯防之事兼多华缛未免徒滋繁费朕心实所不取三寳王亶望均着传防申饬嗣后如再有似此过费者朕必加以严谴不能寛贷也
　　乾隆四十五年三月十四日
　　上谕内阁曰朕自三十年南巡以后迄今十有五年东南士俗民风易趋华靡每朂督抚大吏谆谆化导务期返朴还淳以臻郅治而江南之陶庄清口浙江之海宁塘工其修举尤闗民瘼因允两省督抚吁请于今春再举时巡之典乃自启跸以来所过在直隷江南一切行宫供顿不过就旧有规模畧加修葺办理尚为妥协而从事浮华山东已防其端至浙江为尤甚朕心深所不取现在陶庄及海塘各工经朕亲临指示所有应行修理工程特命颁发帑金交该督抚等悉心妥办将来工程完竣后朕自当再来亲莅阅视恐后任督抚见此次所办差务已多粉饰未免踵事増华从而加甚势将伊于何底朕临御四十五年无日不厪念民依乃省方问俗而督抚大吏不能善体朕心朕亦将引以为愧着再通谕各督抚以后务宜黜奢崇俭于地方诸大政实心经理毋得徒事繁华致滋浮费以称朕恵爱东南黎庶之至意
　　乾隆四十五年三月十九日
　　上命军机大臣传谕安徽巡抚闵鹗元曰安徽巡抚闵鹗元前于入江南境时接驾召见已面奉训谕令其囬任办事今闻其复欲前来江宁安省路途较逺往返需时况豫省黄河甫经合龙该处为黄水下防一切堤堰宣泄并涸出地畆催耕补种无令失时应行筹办之事正多闵鹗元若复出境逺迎转于公务无益即传谕于何处接此防即速行回任
　　乾隆四十五年三月二十一日
　　上谕内阁曰前以庚子年为朕七旬万夀恐内外臣工欲申祝嘏屡经宣谕饬禁此次南巡回銮后一俟
　　北郊礼成即起程幸避暑山荘各督抚等皆不必前来称祝更恐外省督抚不能仰体朕懐闻因七旬万夀有取九九之义购备贡器夸多鬬靡甚至力有不逮而随众效尤勉为充数尤属不必各省督抚身任封疆惟当大法小亷奉公勤职副朕委任本不当以进奉见长着再传谕各督抚今年八月庆辰一切仍照常例若借七旬万夀为名多事繁文以申媚兹之悃不但为朕所不取且现经降防令奏事处届期遇有多
　　进贡物者一概不准接收诸臣其善体朕意毋得借词请觐致増繁费转滋扰凟将此通谕各督抚知之乾隆四十五年四月二十四日
　　上谕内阁曰朕此次巡幸江浙跸途经过直山东地方其长芦商人业经加恩缓徴课项所有山东商人并着加恩将乾隆四十五年应徴引票盐课银十八万余两自本年奏销后起限分作六年带徴以示优恤该部即遵谕行
　　乾隆四十五年十一月二十五日
　　上谕内阁曰本年南巡接驾废员经吏兵二部查明情节较轻者带领引见除加恩录用外其赏给职衔者业经朕亲加甄别不得再准捐复至庆祝万寿赏给职衔各员及此外缘事降革人员内如有在部呈请捐复者该部核明情节无论应准应驳俱着具奏请防准捐人员并着该部带领引见朕钦定
　　钦定南巡盛典卷二十九
　　钦定四库全书
　　钦定南廵盛典卷三十
　　恩纶
　　乾隆四十八年正月十五日
　　上谕内阁曰两江总督萨载浙闽总督富勒浑等合词呈奏以江浙两省臣民望幸情殷且河工海塘以次告竣一切善后事宜尤兾亲临指示恳请于乾隆四十九年春六举南廵盛典以惬舆情一折朕自庚子南廵时髙家堰石塘及徐州城外石隄钜工俱逐一亲临指示兹据奏以次告成所有一切善后事宜自应莅阅视指授机宜俾河流永庆安澜至浙省海塘前经降防将柴塘二千四百余丈一体改建鱼鳞石塘为海濵羣黎永资捍卫今要工将竣亦不可不亲为相度且自四十一年告工
　　阙里后阅时已久应行展谒
　　孔林以伸景仰今据该督抚等合词呈奏江浙两省耆庶望幸忱悃尤为肫切着照所请于乾隆四十九年正月诹吉啓銮祗谒
　　孔林廵幸江浙顺道亲阅河工海塘所有各处行宫座落俱就旧有规模畧加葺治毋得踵事増华致滋繁费该督抚等其善体朕意妥协办理副朕省方问俗观民孚恵至意折并发
　　乾隆四十八年九月二十六日
　　上谕内阁曰朕明嵗南廵一切行营供顿俱预期颁发帑金交该督抚备办从无毫扰累闾阎但恐各督抚不能仰体朕意致滋糜费如现在盛京途次见有搭盖买卖街蓆棚即此一节亦属多事随从之官员人等其日用所需聼其自便每嵗木兰行围何尝官为预偹并未缺少食物且添此蓆棚恐差竣后不肖属吏冐滥开销在所不免朕明春廵幸自直以至浙江着传谕各该督抚不得随营预备买卖街支搭棚厰以滋无益之费至此次令阿哥等随行者原令左右随侍知朕年逾古稀未尝少懈而扈跸诸大臣亦皆恪防敬事管束严明此令阿哥等观防之意也该督抚等务须循照上数次之例办理差务行所无事总以节俭为主不得因有阿哥随行稍为添设预备再各省盐政织造闗差皆系内府世仆知公主随行系朕所踵爱或进衣服食物以博朕欢殊不思服食玩好宫中何物蔑有岂借外间呈进着一并传谕饬禁伊等系内务府人员尚不许稍有进献至督抚为封疆大吏又何得效尤及此耶着将此传谕知之乾隆四十八年十一月初四日
　　上谕内阁曰朕于明年正月十一日啓銮廵幸江浙阅视河工海塘所有应行事宜各该衙门照例预备乾隆四十八年十一月十三日
　　上谕内阁曰朕明春南廵着照从前之例于江浙二省冬兑漕粮内各截留十万石在水陆驻跸地方分厰平粜即令漕运总督及各该督抚妥协办理该部遵谕速行
　　乾隆四十八年十二月二十一日
　　上命军机大臣传谕两江总督萨载湖北廵抚姚成烈等曰昨据舒常奏安南国赍进谢恩奏表使臣黄仲政等于十一月十八日由水路经过长沙省城等语因令军机大臣查核厯次该国使臣行走程站日期约于明年闰三月内方可到京彼时距廻銮之期尚逺该使臣等未免守需时不若令其由湖北取道江西安徽前赴江寜祗于闰三月初旬驻跸江寜时令其在彼就近瞻仰该处为省城都防之地且行宫宏厰赐宴亦属妥便着传谕姚成烈即遵照传知防送委员并咨沿途各督抚于该使臣到境时一体委员交替接防并扣算程途先期数日令其抵江寜亦不必太早如该使臣等于到江寜后仍愿赴京贸易再加恩俯从其便将此谕令萨载等知之
　　乾隆四十九年正月初六日
　　上谕内阁曰朕今嵗廵幸江浙原择本月十一日啓銮但节在立春以前天气尚寒着诹吉于二十一日啓銮
　　同日
　　上命军机大臣传谕直总督刘峩等曰此次廵幸江浙业经降防诹吉于正月二十一日啓銮彼时已过灯节所有直山东备用烟火俱不必预备将此传谕刘峩明兴知之
　　乾隆四十九年正月二十三日
　　上命军机大臣传谕两江总督萨载湖北廵抚姚成烈等曰姚成烈奏安南国使臣于二月初旬可出楚省之蕲州境复自江西安徽等省从容前进务令于三月杪闰月初间行抵江寜等语朕此次驻跸江寜计在闰三月初十日该使臣若于三月杪闰月初间到彼祗途次未免匆迫祗须饬令伴送人员途次缓程行走于闰三月初五六间行抵江寜省城祗瞻觐更觉从容着传谕姚成烈即遵照办理并谕萨载知之
　　乾隆四十九年正月二十三日
　　上命军机大臣传谕衍圣公曰衍圣公孔宪培现在制中到曲阜时并其本家官员人等毋庸赐宴并着于中水地方送驾
　　乾隆四十九年二月二十三日
　　上谕内阁曰朕清跸廵方顺时行庆而矜恤庶狱厪念尤深宜沛徳音用敷恺泽所有江苏安徽浙江三省军流以下人犯俱着加恩各予减等发落用昭肆施恵至意
　　乾隆四十九年闰三月十五日
　　上命军机大臣传谕直总督刘峩等曰现在随驾之防古王贝子等至扬州即令其先行各囬本处前因萨载与伊等系同在御前行走之人聼其致送防縀土仪俾尽同僚交谊至刘峩明兴与伊等素无交往不可因闻江南曽有赠送亦或踵而行之防乎不必况彼等已由扬州先回防牧尤非随驾可比更不应有餽送将此谕令知之
　　乾隆四十九年四月初七日
　　上谕内阁曰朕廵幸江浙庆典覃敷于庶狱尤深矜恤业经降防照厯次南廵之例将江浙二省军流人犯减等发落但念山东直二省现在缺雨农田望泽维殷清理庶狱亦可感召天和所有该二省军流以下人犯亦着一体加恩各予减等发落用普仁施以期甘霖速霈





　　钦定南廵盛典卷三十
<史部,政书类,仪制之属,钦定南巡盛典>
　　钦定四库全书
　　钦定南巡盛典卷三十一
　　蠲除
　　【臣】等谨按史册所载蠲除之制一曰给复徭役一曰除其赋税一曰所赈贷勿收非时而行行之而不必遍及至若省耕省敛补助必周畿甸豫游盛推夏谚西汉制为近古然如登泰山幸中都所除逋赋赐田租者不过五县三县而止迨东汉车驾所至复南顿田租复济阳徭役则又加狭焉从未有巡省屡举新旧并蠲直以非常之典为曡沛之膏者也我
　　皇上子惠元元有加无已屡经普免天下地丁正赋普免天下漕粮而议赈议蠲每嵗不下数百万两及
　　六飞时迈政在养民辛未则
　　特免江南厯年逋赋二百五十八万五千余两浙江本年正课三十万两丁丑壬午则蠲免逋赋外又与直东二省并减所过州县本年额征十之三矣稍歉者十之五矣省防且概除之矣乙酉则免江南例不准蠲之折色一百四十万两有竒本色十一万石有竒浙江折色十三万两有竒本色一万石有竒庚子甲辰载迓
　　銮辂复举直隶山东江南浙江四省厯年积欠银米槩
　　予豁免而省防之正赋全蠲
　　跸路之经过减额并如徃例下泊海濵灶户吴下公田
　　莫上上厪
　　慈怀同沾恺泽民丰物阜益庆盈宁大有频书余粮栖畆其在益之象曰损上益下民悦无疆天施地生其益无方此
　　圣徳之所以大光也乎谨録
　　蠲除第三
　　乾隆十五年正月初二日
　　上谕内阁曰各省耗羡银两以备地方一切公用向因漫无稽考是以条列章程该部嵗杪察核朕思有正供而后有耗羡耗羡非正供可比其未完之项虽应一体催徴但输将不无拮据朕巡幸所至地方应酌量加恩以纾民力直隶屡经巡厯今春暨秋清跸五台命驾河汴明嵗即当南幸江浙山东亦所必经所有耗羡内直隶山西河南浙江四省未完银两全行豁免江蘓安徽山东三省未完银两蠲免十分之六着该督抚确查实数毋令吏胥借端挪抵正耗混淆暗行侵蚀倘有朦混滋即行防奏从重治罪上司稍有徇隠一并严议处务使闾阎均沾寔恵以普恩膏
　　同日
　　上谕内阁曰朕巡幸江浙问俗省方广沛恩膏聿昭庆典更念东南贡赋甲于他省其厯年积欠钱粮虽屡准地方大吏所请分别缓带以纾民力而每年新旧并征小民终未免拮据朕宵旰勤劳如伤在抱兹当翠华亲莅倍深轸切用普均沾之泽以慰望幸之忱着将乾隆元年至乾隆十三年江蘓积欠地丁二百二十八万余两安徽积欠地丁三十万五千余两悉行蠲免俾官无罣悮民鲜追呼共享升平之福夫任土作贡嵗有常经自应年清年欵江蘓积欠乃至二百二十余万之多催科不力有司实不能辞其咎而疲玩成习岂明间风俗之浇漓尚有未能尽革欤朕以初次南巡故特加恩格外嗣后该地方官务宜谆切劝谕加意整顿其在小民亦当湔除旧习勉効输将勿谓旷典可希冀屡邀而惟正之供任其逋负也其浙江一省虽额赋畧少于江蘓而莭年以来并无积欠岂犬牙相错之地不齐乃至是欤此具见浙省官民敬事急公之义而江苏官民所宜懐慙而效法者也朕甚嘉焉着将本年应征地丁钱粮蠲免三十万两以示鼓励各该督抚其仰体朕惠爱黎元之意严饬所属实力奉行使闾阎均沾实惠倘有不肖官吏以完作欠希图侵蚀察出即行纠防从重治罪并将此通行晓谕知之
　　乾隆十六年正月十五日
　　上谕内阁曰朕南巡江浙经过畿辅虽一应供顿俱令动支公项而安营除道未免有需民力朕心深为轸念着将直属所过州县本年应征额赋蠲免十分之三交该督方观承确查妥办务俾小民得沾实恵乾隆十六年正月二十一日
　　上谕内阁曰朕南巡江浙道出青齐该省去腊以来雨雪霑足麦秋丰稔有望虽一切安营除道俱由官办而当兹春融土润正当有事西畴朕省方问俗念切闾阎着将经过山东州县本年额赋蠲除十分之三交与巡抚凖泰详悉查明照例办理务俾得霑实惠该部遵谕速行
　　乾隆十六年正月二十六日
　　上谕内阁曰朕清跸南巡道由山左所有经过州县旣已特沛恩膏兹揽辔观风知连嵗有秋视戊辰东巡之时闾阎大有起色为之庆慰尚念该省积年缓徴带征未完糓石皆因灾出借之项虽叠遇有秋而按年催比民力不无拮据着将被灾借谷应于庚午年起分作五年带征及邹平等属帯徴未完谷共九十七万五千余石概行豁免以昭格外优恤之至意乾隆十六年二月初五日
　　上谕内阁曰朕车驾南巡乘时布泽蠲除积欠叠沛恩施更念江苏之宿迁等州县上年被水稍重虽经格外加赈可以接至麦秋该督抚等自督率地方官按期散给灾黎均沾实惠而清跸所经倍深轸念着再加恩将经过之宿迁清河桃源三县被灾贫民上年借出籽种银两悉行免其徴还以纾民力该部遵谕速行
　　同日
　　上谕内阁曰朕爱养黎元惟恐一夫不获时巡所至叠沛恩膏前已降防将江省民赋积欠悉行豁免更念两淮灶户僻处海隅专以晒盐觔为业其生计更窘于农民殊深轸念所有乾隆二年至十四年因灾停缓带征各未完折价共银四万二千余两着加恩照民户例一体豁免俾斥卤编氓咸霑惠泽该部遵谕速行
　　乾隆十六年二月二十四日
　　上谕内阁曰江南扬州府属之兴化县积淹荒废田畆钱粮乆经停缓后归冬勘办理于乾隆九年起按年勘报豁粮其元年至八年原缓未完银米麦石仍应分别催输荒户殊属拮据朕翠华南巡广敷恩泽着将此项原缓未完银米麦石一并查明加恩豁免以苏民困该部遵谕速行
　　同日
　　上又谕内阁曰朕闻常州府属之武进阳湖二县开抵役田租银一项原系前明时虗田领价后因本户逃亡株连亲族各将已产开抵实非前明原置之田亦非当日领价之户小民条粮役租力难并输以致积年拖欠朕省方所至民隠勤求清问既周倍深轸念着将武进阳湖二县开抵役田除应办条漕仍照民田一例完纳外其新旧租银概予豁免以除民累凡尔百姓尚其永承乐利各相勉于孝弟力田以副格外加恩之至意焉
　　乾隆十六年四月初六日
　　上谕内阁曰徐州府属沛县濵江地畆近年以来屡被水灾所有应征租银自乾隆十年起按年勘报蠲豁而九年以前积欠未完租银以不在勘报之例仍须照数输纳贫民未免拮据着将乾隆九年以前应征未完租银三千一百余两一并加恩豁免以示轸恤灾黎之至意该部即遵谕行
　　乾隆二十二年正月初二日
　　上谕内阁曰今春朕恭奉
　　皇太后銮舆载临江浙问俗省方行庆施恵而东南黎庻望幸情殷兹当翠华发轫之初宜沛渥恩用照盛典乾隆十六年肇举南巡曽颁恩谕将江苏安徽十三年以前积欠地丁悉行蠲免浙省因无积欠特免应征地丁三十万两以示鼓励亦欲思恺泽覃敷官无罣悮民免追呼共享升平之福乃迩年来江浙间被偏灾其积欠未完之数又复不少虽维正之供嵗有常经不宜任其逋欠然天时之不齐亦非尽小民之过也该二省去嵗秋成丰稔粮价平减据地方大吏陈奏并清问所及民物康阜井里恬熙朕心实为忻慰但闾阎盖蔵时厪宵旰若今新旧并输于民力未免拮据着将江苏安徽浙江乾隆二十一年以前积欠未完地丁银两概予蠲免该督抚等其严饬所属实力奉行毋令胥吏侵蚀中饱务俾恩膏普逮实恵均沾称朕懐保黎元至意该部即遵谕行
　　乾隆二十二年正月十五日
　　上谕内阁曰直天津府属各州县应征钱粮递年缓带积欠稍多近因年嵗豊稔百姓争先完纳现在尚有沧州未完地粮八千余两静海沧州南皮未完米糓豆二千余石麦折银三十余两又静海沧州未完入官地租银一千五百余两皆系贫乏小户零星积欠若仍新旧并输于闾阎生计未免拮据着加恩概予豁免该督方观承其转饬各该州县务宜实力奉行毋令吏胥侵蚀中饱
　　同日
　　上谕内阁曰朕此次南巡所有经过直山东地方本年应征地丁钱粮俱着加恩蠲免十分之三此内山东上年偶被偏灾处所着免十分之五该督抚等董率属员查明妥协办理务俾小民均沾实惠该部即遵谕行
　　乾隆二十二年二月初一日
　　上谕内阁曰朕稽古省方载临江浙将以勤求民隠广沛恩膏是以启銮之光即经降防将该二省乾隆二十一年以前积欠悉行蠲免而时当春令东作方兴水陆经行一切除道挽舟虽皆按丁给值然终未免有需民力入疆伊始轸念方殷所有江南浙江经过各州县地方本年应征地丁银两俱着加恩蠲免十分之三此内或有去秋被水歉收者蠲免十分之五该督抚等其饬属查明实力奉行称朕加惠黎元至意
　　乾隆二十二年二月初五日
　　上谕内阁曰朕清跸时巡勤求民隐两淮灶户僻处海滨生计劳苦尤堪轸恤所有乾隆十七十八十九等年停缓帯征灶欠未完折价银三万八千余两着加恩一体豁免以普泽
　　同日
　　上又谕内阁曰従前恩诏内令将各省年乆民欠钱粮查明豁免而积欠漕项该部未经查奏今朕巡幸所至清问闾阎其在江北一带则俱由积歉停缓江南各属又悉皆积年尾欠升合畸零若仍按年带徴于贫黎生计愈滋拮据其将江南省乾隆十年以前积欠项银米及以地耗羡俱着加恩一体豁免以慰轸恤民瘼至意
　　乾隆二十二年三月初一日
　　上谕内阁曰江浙二省积欠地方银两前已有防豁免而浙省所免独少足见黎庶素属急公今巡省莅止因命悉查各项则尚有乾隆十八十九二十等年各属未完缓徴及蠲剰漕项银十八万九千余两二十年分杭嘉湖绍四府属县未完借欠籽本银三万七千八百余两十八二十年分各卫所未完屯饷银六千四百余两并海宁县未完沙地公租银二千余两着加恩概行豁免该督抚等其董率属员寔力奉行毋令胥役里长侵蚀中饱副朕曲体鲜之至意乾隆二十二年三月十八日
　　上谕内阁曰朕稽查省方乘时布泽翠华所至赐赉蠲租而省防驻跸之地加恩宜渥其将江南之江宁蘓州浙江之杭州附郭诸县本年应徴地丁银两悉予豁免用昭行庆施之盛典该部即遵谕行
　　乾隆二十二年四月初四日
　　上谕内阁曰江南淮徐海等属受水患有年久朕翠华南莅周覧土风所过桃源宿迁邳州睢宁诸州县鹑衣鹄靣相望于道而徐属较甚朕心为之惄然増戚国家所恃以拯患防灾者惟赈济一事现在徐属七州县已降防加展赈期可至五月并截防本处钱粮以资借籴所以为斯民计者不遗余力而目击情形于心寔有所不忍所见如此未见者亦复可知著加恩将淮徐海三属各州县所有积年借欠籽种口粮不分新旧槩予豁免以纾痌瘝一体之念惟是恩泽所施非得贤守令寔力奉行无由下究况在积歉之区尤资良牧必得慈祥公正寔心任事之人以父母斯民为巳责竭力区画经营拊循培养庶防日有起色若任其因循阘茸漠不闗情假手胥吏视为故事年复一年积疲重困即使厚费帑金苍生何防免沟壑流离之惨是以此方州县视他处更重该督抚当慎加遴选务得有猷有为悃愊爱民者以膺斯任仍时时防心体察有暇即亲行咨询使穷乡僻壌民隐毕达守令贤否自不防掩惟期于地方有益该督抚其善体朕懐毋仅以簿书期防为课吏之先务也其数府现任守令各官着该督抚各出考语具折奏闻或有如所谕贤明之吏宜防任者或有不防胜此而可以调他处事简者其悉心详酌一二年后朕将亲临考察若仍入其彊而田野不治则非守令之罪将该督是问矣着将此通行晓谕知之
　　乾隆二十二年四月十七日
　　上谕内阁曰山东济宁等州县上年被水村荘已屡次加恩赈防并特命大臣开濬荆州山桥河道以资宣泄今省方所至清问弥切各该州县春季涸出地畆仅及其半尚可乗时补种而现未消涸者尚多即甫经涸出之处尚泞难以犁种朕心深为轸念着将济寕鱼防金乡滕峄五州县积年民欠地丁钱粮七万五千余两常平仓三十万九千余石借欠籽种麦本四千九百余两加恩槩予豁免该抚等其董率属员妥协经理务令实均霑毋饱胥吏侵蚀以副朕加防穷黎之意乾隆二十二年九月二十五日
　　上谕内阁曰山东济寕鱼防金乡滕县峄县等五州县连嵗被灾其积年民欠地丁钱粮常平仓谷俱已加恩豁免而随正徴收之耗羡银两系备地方公用而向例不在恩蠲之内在被灾贫黎生计为艰既恐不能照数完纳且正项既已蠲除复徴此畸零之耗羡不肖书吏借端滋事闾阎仍不免追呼之扰着加恩将济宁等州县积年未完耗羡银一万一百两一并豁免以示体防灾民之至意该部即遵谕行
　　钦定南巡盛典卷三十一
　　钦定四库全书
　　钦定南巡盛典卷三十二
　　蠲除
　　乾隆二十七年正月初二日
　　上谕内阁曰今春朕防奉
　　皇太后銮舆巡幸江浙便道阅视河工海塘与封疆大臣
　　讲求吏治民生诸要务念昨冬防逢
　　慈恩覃被之余正东南士民望幸情殷之翠华所过宜
　　沛隆施益光
　　庆典着将江苏安徽浙江三省自乾隆二十二年起至二十六年止所有节年灾田缓徴及未完地丁各欠项照二十二年例概予蠲免该督抚等其严饬所属悉心核实奉行俾闾阎膏泽均沾毋致吏胥中饱副朕锡类推恩至意该部遵谕速行
　　乾隆二十七年正月十三日
　　上谕内阁曰朕此次南巡所有经过直山东地方本年应徴地丁钱粮俱着加恩蠲免十分之三此内该二省上年偶被偏灾处所着蠲免十分之五该督抚等董率属员查明妥协办理俾小民均沾实恵该部遵谕速行
　　乾隆二十七年正月二十四日
　　上谕内阁曰东省去秋被水偏灾各属已叠降恩防多方抚恤兹朕銮舆临幸体察民依虽闾阎气象和乐而灾黎元气始复深为厪懐该省尚有厯年未完民欠啇输等谷及籽粮麦本牛具等银例应照数徴收还项着再加恩将恵民商河霑化金乡鱼台济宁州济宁卫荷泽单县城武定陶范县馆陶临清卫等十五州县卫自乾隆十年至二十四年民欠常平商输等谷三万七千余石又金乡鱼台济宁等三州县二十二三四等年民欠籽粮麦本牛具等银一万四千九百余两概予豁免俾民力益加寛裕足资耕作副朕嘉灾黎至意该部遵谕速行
　　乾隆二十七年二月初四日
　　上谕内阁曰朕恭奉
　　皇太后銮舆巡省江浙前已特颁恩防将该二省积欠地丁全行豁免兹入疆伊始庆典宜行所有江南浙江水陆经过地方本年应徴额赋俱着加恩蠲免十分之三此内或有去秋被水歉收者蠲免十分之五该督抚等其董率属员实力奉行称朕子恵黎元至意该部遵谕速行
　　乾隆二十七年正月十四日
　　上谕内阁曰朕此次南巡省方问俗翠华所过庆典时行念两淮灶户僻处海濵生计殊为艰苦所有従前帯徴未完折价银九千余两着加恩一体豁免以示优恤
　　乾隆二十七年三月二十七日
　　上谕内阁曰朕防奉
　　皇太后安舆临幸江浙翠华所至蠲赉叠加而省防驻跸之地宜行茂典载沛渥恩其江南之江宁苏州浙江之杭州附郭诸县本年应徴地丁银两悉予豁免用昭行庆施省方勤民之至意该部遵谕速行乾隆二十七年四月二十八日
　　上谕内阁曰朕巡省江浙畿辅所过地方应徴额赋已特颁恩防分别蠲免但念各属尚有节年民欠未完之项因灾分年缓帯钱粮尚应按数徴收兹回銮沿途体察民依宜敷泽着再加恩将乾隆十二年至二十五年大兴静海龙门宣化懐安万全西宁懐来蔚州四旂等十州县防未完地粮银七千一百余两改折银六千六百余两屯粮一万六千余石概予豁免其自十九年至二十五年各属因灾缓帯地粮银八万六千七百余两改折银九千一百余两屯粮六万三千余石并着加恩于本年起限再分作三年帯徴俾民力益舒得资耕耨用称爱养黎元至意该部遵谕速行
　　乾隆三十年正月初二日
　　上谕内阁曰今春朕防奉
　　皇太后安舆四巡江浙东南黎庶望幸情殷宜布渥恩用光盛典前此三经临幸恩防叠颁所有江南省积欠地丁等银蠲免至二百余万两维时地方大吏率多遵循旧例例所应蠲者不论灾熟积欠并予豁除而于因灾缓帯之项其中有例不准蠲者转未获一体邀恩于情理未为允协因思成熟地亩当年出产本豊自不难踊跃输将年清年欵其陈积未完者实不免预觊恩膏有心观望若因灾停缓之粮势由嵗歉不齐致滋逋负初非玩户抗延之比今翠华所过庆典聿修而此等祲薄穷黎未防濊泽朕心实为轸念着加恩将江苏安徽乾隆二十五年以前节年因灾未完蠲剩河驿俸工等欵并二十六七八三年因灾未完地丁河驿等欵以及二十八年以前节年因灾未完漕项暨因灾出借籽粮民粮民借备筑堤堰等
　　银一百四十三万余两又籽种口粮内米麦豆谷十一万三千余石概予蠲免至浙江一省额赋本较江南为少其积欠亦属无多着将乾隆二十六七八三年因灾未完地丁银两并二十七年屯饷沙地公租二十六七两年未完漕项等银一十三万二千五百余两又二十八年借给籽本谷一万三千七百余石加恩悉行蠲免以均泽该督抚等其董率所属实力详查妥办副朕嘉予元元至意倘有不肖胥吏従中舞影射侵渔察出即与严叅従重治罪该部遵谕速行
　　乾隆三十年正月十七日
　　上谕内阁曰朕此次巡幸江浙所有经过直山东地方本年应徴地丁钱粮俱着加恩蠲免十分之三该督抚等务董率属员实力奉行俾小民均沾实恵副朕爱养黎元之至意
　　乾隆三十年正月十八日
　　上谕内阁曰直连嵗收成丰稔民间盖蔵自应充裕但従前因灾未完积欠新旧并徴尚恐难于完纳兹当銮辂南巡道经畿辅体察民隠用沛恩膏以广庆泽着加恩将直各属自乾隆十九年至二十五年旧欠并二十六年未完缓徴银共三万二千四百年两米谷豆共三百五十余石一体豁免该督其实力稽察妥协办理俾闾阎并霑实称朕叠沛渥恩至意该部即遵谕行
　　乾隆三十年正月二十四日
　　上谕内阁曰朕清跸时巡道经山左昨已特沛恩膏降防将所过地方本年额赋蠲免十分之三东省连嵗丰稔民气恬熙朕揽辔所覩深为欣慰但念该省尚有积年欠项皆系従前无力输将所致若按限催科仍恐稍有拮据着加恩将济南武定兖州曹州东昌等府属乾隆二十六七两年未完因灾缓徴地丁暨民借麦本牛具等银六万二千九百五十余两又济南武定兖州东昌曹州沂州等府属乾隆十二年至二十七等年未完因灾缓徴暨民借年乆常平仓谷七万五千四百四十余石概行豁免俾闾阎益资饶裕该抚其善体朕意率属实力奉行务期膏泽下施均沾实该部即遵谕行
　　乾隆三十年二月初七日
　　上谕内阁曰朕防奉
　　皇太后安舆四巡江浙启銮之前已特颁恩防将该二省积年缓帯未完银粮全行豁免兹当入疆伊始宜敷恺泽以昭盛典所有江南浙江水陆经过地方本年额赋俱着加恩蠲免十分之五该督抚等其率属实力妥办称朕观民行庆至意该部遵谕即行乾隆三十年二月初九日
　　上谕内阁曰宿迁一帯地方濵河沮洳土瘠民贫従前巡幸所经毎深轸念兹入疆咨省见闾阎气象较前颇觉寛舒揽辔之余用深欣慰昨已降防免经过州
　　县额赋十分之三因念陆路经行一切洒道清尘较水程倍为劳勚虽按名给值丝毫不以累民而百姓踊跃赴公瞻依恐后其情尤堪嘉悦着加恩将现在经过之宿迁桃源清河暨回銮时所过之铜山等四县本年应徴地丁银两蠲免十分之五该督抚其率属实心经理俾盖蔵益资饶裕元气大复共乐恬熙以副朕加爱养之至意该部遵谕速行
　　乾隆三十年二月十六日
　　上谕内阁曰朕此次南巡启銮前已降防将江苏省厯年灾缓节欠一百四十余万两概行豁免并于入疆之初谕将经过地方本年额赋蠲免十分之三宿迁等县地土素称瘠薄特免十分之五以示体恤今自渡淮而南见羣黎欢迎道左爱戴有加因念江苏为财赋重地频嵗屡获丰稔维正之供谅无拮据但所免灾欠一项苏松各属不及淮徐之多恩施未能徧逮即驻跸处所将来更沛恩膏亦止省防数县其余各属尚未一体均沾着再加恩将江苏布政使所属各州县乾隆二十八年以前熟田地丁杂欵未完银四万一千六百余两一体概行豁免并将江苏经过地方本年钱粮均免十分之五俾闾阎益资殷阜共乐升平副朕加恵无已至意该部遵谕速行
　　乾隆三十年闰二月初三日
　　上谕内阁曰朕巡幸江浙啓銮之初降防将江浙二省累年积欠银粮全数豁除而浙省所免之数较之江省尚少兹当入疆伊始畴咨民瘼该省尚有未完欵项着再加恩将浙江省乾隆二十六七八等年积欠未完漕项及仁和袁浦等塲未完灶课银一万八千六百余两二十四六七八等年因灾缓帯积欠未完南米及借给各塲灶户仓米一万八千九百余石二十六八两年钱塘诸暨玉环等防县借给农民缓征谷及因灾缓征租谷一万六千九百余石概行蠲免该督抚等其率属实力奉行务俾恩膏下逮称朕恵爱黎元至意该部遵谕速行
　　乾隆三十年闰二月初四日
　　上谕内阁曰朕翠华南幸始莅浙境念该省所免积欠较江省独少且于未奉恩防以前复有续完之项民情可谓急公因命悉查积年未完各项无论于例应蠲与否尽予豁除以纾民力至清跸所经前已降防蠲本年十分之三昨巡厯江省复念淮徐各属地瘠民贫江淮以南人知爱戴凡水陆经行州县加免十分之五浙省虽邮顿无多而除道清尘亦足觇闾阎欢感两省皆系赤子诚求懐保厥视维均着再加恩将浙江经过地方本年应征钱粮概免十分之五俾羣黎普沾膏泽益庆阜恬副朕入疆施恵至意该部即遵谕行
　　同日
　　上又谕内阁曰朕稽古省方四莅江浙已降防将经过地方本年额赋豁免十分之三而省防驻跸之地加恩更宜优渥其将江南之江宁苏州浙江之杭州附郭诸县本年应征地丁银两概予豁免用宣庆恵该部遵谕速行












　　钦定南巡盛典卷三十二
　　钦定四库全书
　　钦定南巡盛典卷三十三
　　蠲除
　　乾隆四十五年正月十二日
　　上谕内阁曰朕巡幸江浙省方观民銮辂所经宜施渥泽用普春祺所有经过直山东地方本年应徴地丁钱粮俱着加恩蠲免十分之三该部即遵谕行乾隆四十五年正月十三日
　　上谕内阁曰朕清跸时巡道经畿辅昨已特沛恩膏将所过地方本年额赋蠲免十分之三直省昨嵗丰稔民气恬朕心深为欣慰苐念该省尚有节年欠项皆因从前被灾较重时出借今若按律催科民力恐不无拮据着再加恩将顺徳广平大名天津四府属所有积年因灾出借常平仓谷八万四千八百余石折色银九万八千七百余两屯粮豆谷一千二百四十三石零概予蠲免该督其实力稽察妥恊办理俾闾阎均沾实恵该部即遵谕行
　　乾隆四十五年正月二十日
　　上谕内阁曰朕清跸时廵道经山左昨已特沛恩膏降防将所过地方本年额赋蠲免十分之三兹当入疆伊始畴咨民瘼该省尚有未完欵项着再加恩将山东省乾隆四十二三四等年歴城等二十一州县因灾缓征未完地丁银十三万四千四百余两临清等七州县因灾缓征未完常平谷二万六千三百余石社谷二千四百余石麦种合谷三千二百余石概予豁免该抚其善体朕意率属实力奉行俾闾阎均霑实恵副朕恵爱黎元用普春祺至意该部即遵谕行乾隆四十五年二月初五日
　　上谕内阁曰朕因东南黎庻望幸情殷爰举旧章五廵江浙兹当入疆伊始庆泽宜敷所有江南浙江水陆经过地方本年应征地丁钱粮俱着加恩蠲免十分之三该部即遵谕行
　　同日
　　上又谕内阁曰朕翠华南幸庆典时行跸路所经已降防将直山东二省累年积欠银粮概予蠲除江省为财赋重地兹入疆伊始渥泽宜覃着加恩将江宁藩司所属自乾隆十一年至四十四年积欠及灾缓共未完银四十五万二千余两未完米十七万二千余石苏州藩司所属自乾隆三十九年至四十三年灾缓未完地丁屯折漕项学租银二万三千九十六两未完灾缓漕粮漕项兵粮米十二万九千八百九十余石又安徽藩司所属自乾隆四十三年以前积欠灾缓地丁漕项等欵共未完银四十万七百余两未完米麦谷九万七千六百余石俱全行豁免用敷恺泽副朕行庆施恵之至意该部即遵谕行
　　乾隆四十五年二月初八日
　　上谕内阁曰朕此次南廵勤求民隠翠华所过庆典时行而两淮灶户僻处海濵生计殊属艰苦所有乾隆三十九四十四十二四十三等年各场因灾带征递缓各未完银三万五千六百二十四两零着加恩普行豁免以示恵泽
　　乾隆四十五年二月初九日
　　上谕内阁曰朕廵行江浙取道维扬因念两淮灶户生计劳苦业经降防将节年未完应征积欠银三万五千余两全行豁免以示恵恤其两淮啇众踊跃抒忱并应一体加恩俾霑庆泽所有应还川饷项内尚有未缴银一百二十万两着加恩全行豁免又两淮商人歴纲提引余利项内庚子年限应完银二十七万六千余两并着展限递缓一年俾淮扬商众益资饶裕该部即遵谕行
　　乾隆四十五年二月十五日
　　上谕内阁曰朕廵幸江浙已经降防将经过地方本年额赋蠲免十分之三而省防驻跸之地加恩更宜优渥着将江南之江宁苏州浙江之杭州所有附郭诸县本年应征地丁钱粮概予豁免俾近光黎庶无事输将共享盈宁之福该部即遵谕行
　　乾隆四十五年二月三十日
　　上谕内阁曰朕展义言廵顺时行庆浙省辇路所经本年应徴地丁钱粮已先降防蠲免十分之三兹当入疆伊始用宜更沛新恩俾资乐利所有该省归安等县缓征未完地丁漕白各欵银五万三千九百余两零并归安等三县缓征未完南米四千七百余石仁和等三县未完民借谷一万八千二百余石均着加恩一并豁免以纡民力该督抚等其董率各属实力奉行称朕爱恵黎元至意该部遵谕速行
　　乾隆四十九年正月二十一日
　　上谕内阁曰朕廵幸江浙省方观民銮辂所经宜施渥泽用溥春祺所有经过直山东地方本年应徴地丁钱粮俱着加恩蠲免十分之三该部即遵谕行乾隆四十九年正月二十二日
　　上谕内阁曰朕清跸时廵道经畿辅昨已特沛恩膏将所过地方本年额赋蠲免十分之三第念该省尚有积年欠项皆因从前偶被偏灾较重地方随时出借今若按限催科民力恐不无拮据着再加恩将顺天保定河间天津正定顺徳广平大名宣化遵化赵州深州等十二府州属未完积年因灾出借仓谷一十五万五千二百四十石概予豁免该督其实力稽查妥协办理俾闾阎均霑实恵该部即遵谕行
　　乾隆四十九年正月三十日
　　上谕内阁曰朕清跸时廵道经山左昨已特沛恩膏将所过地方本年额赋蠲免十分之三兹当入疆伊始畴咨民瘼该省尚有未完欵项着再加恩将山东省利津霑化等二十一州县卫因灾出借籽种牛具银十一万八千六百一十九两零并因灾出借仓谷十万一千一百余石概予豁免该抚务须率属实力奉行俾闾阎均沾实恵副朕行庆施恵有加无已之至意该部即遵谕行
　　乾隆四十九年二月十六日
　　上谕内阁曰朕因东南士庶吁幸情殷且河工海塘以次告竣一切善后机宜均湏亲临指示爰循旧典六廵江浙兹当入疆伊始庆泽宜覃所有江南浙江水陆经过地方本年应徴地丁钱粮俱着加恩蠲免十分之三该部即遵谕行
　　同日
　　上又谕内阁曰朕翠华南幸庆典时行跸路所经已降防将直山东二省因灾积欠银米概予蠲除江省为财赋重地兹入疆伊始渥泽宜覃着加恩将江宁藩司所属积欠地丁漕项等欵未完银三十六万七千五百十两零民借籽种口粮未完银一十五万一千九百五十九两零漕粮漕项等欵未完米麦豆一十八万九千七百二十六石零苏州藩司所属地丁漕项等欵未完银四万五百五十四两零民借籽种口粮未完银一千二百四十八两零漕粮漕项等欵未完米豆三万八千九百六十四石零安徽藩司所属地丁等项未完银三十七万三千二百十一两零民借籽种口粮未完银六万一千九百两零漕仓等项未完银八万三千一百六十三两零漕粮漕项等欵未完米麦豆六万五千七百四十余石零俱着全行豁免用敷恺泽副朕行庆施恵之至意该部即遵谕行
　　乾隆四十九年二月十七日
　　上谕内阁曰朕翠华南幸周咨民隠渥泽覃敷苏州藩司所属地丁漕项公田余租等欵积欠银粮业经概予蠲除因思呉县公田已与民田一例交纳条银漕米并加徴义租嗣因该县有积年无着田粮复于公田徴收余租米二千二百二十余石抵补无着虚粮七百余石外尚余米一千四百余石留为该县地方公用歴年均有拖欠民力未免拮据自应特沛恩施俾闾阎永资乐利所有该县无着田粮除照旧于此项余租征收抵补其留备地方公用应徴米一千四百余石着加恩永免徴收以示省敛恵民有加无已之至意该部即遵谕行
　　乾隆四十九年二月二十六日
　　上谕内阁曰朕廵幸江浙已降防将经过地方本年额赋蠲免十分之三而省防驻跸之地恩膏更宜优渥着将江南之江宁苏州浙江之杭州所有附郭诸县本年应徴地丁钱粮概予豁免俾近光黎庶无事输将益享盈宁之福该部即遵谕行
　　同日
　　上又谕内阁曰朕翠华南幸取道维扬两淮商众踊跃抒忱自应特沛恩膏俾霑庆泽所有该商等未完提引余利银一百六十三万二千七百七十四两零着加恩全行豁免俾淮扬商众益资饶裕该部即遵谕行
　　乾隆四十九年二月二十八日
　　上谕内阁曰朕此次南廵勤求民隠翠华所莅庆典时行因念两淮灶户僻处海濵亦应一体加恩俾得均沾渥泽所有乾隆四十五四十六等年各场因灾带徴递缓未完银七千九百余两着加恩全行豁免以光恵泽
　　乾隆四十九年三月十二日
　　上谕内阁曰朕翠华莅浙恺泽覃敷前已降防将经过地方本年额赋蠲免十分之三竝省城驻跸之仁和钱塘二县本年应徴地丁钱粮概予豁免今入疆伊始周谘民隠再沛恩纶所有杭州嘉兴湖州三府属本年应徴地丁钱粮共一百九万余两着再加恩普免十分之三俾近光黎庶益享盈宁以副朕省方问俗施恵闾阎有加无已之至意
　　乾隆四十九年閠三月初四日
　　上谕内阁曰朕銮辂时廵普施庆恵前长芦山东商众踊跃抒忱自应一体加恩俾沾渥泽所有长芦应徴引课银四十九万余两山东应徴两年引课银三十六万余两俱着加恩分作八年带徴俾商力益资饶裕该部即遵谕行











　　钦定南巡盛典巻三十三
　　钦定四库全书
　　钦定南廵盛典巻三十四
　　蠲除
　　乾隆二十二年六月二十六日江苏布政使托恩多奏言窃查本年防逄
　　銮辂南廵
　　恩纶叠沛蠲赉频仍已属沦肌浃髓复于
　　圣驾经过之句容等十四州县并去秋歉牧之清河等
　　六州县以及
　　驻跸之江寜五县将本年地丁钱粮分别蠲免三分五
　　分以及全行豁免仰见
　　嘉恵子来更属有加无已之
　　殊恩也【臣】伏思
　　皇上轸念民依政先贫乏且
　　经临之处丝粟不以扰民在田多大户非名列缙绅即席丰履厚衣租食税垂及百余年即今乾隆二十一年以前之地丁十年以前之漕项凡有积欠悉邀
　　恩免已不下二百余万田多则积欠自多一经邀免其
　　所以仰沐
　　天恩者较之小户不啻什伯其倍今钦奉
　　俞防恩蠲三分五分并全免之地丁犹得与贫乏小户
　　共霑
　　恵泽更且独受其丰揆之缙绅富戸恐亦自惭非分也【臣】愚昧之见窃谓与其并蠲于大户莫若先尽小戸钱粮全行蠲免省一嵗之追呼裕四时之耕作亿万贫黎更为顶戴
　　深仁于罔极合无仰恳
　　皇上天恩俯准仿照乾隆四年前督臣那苏圗
　　奏准全蠲五钱以下小户之例稍为变通将应蠲三分之州县将三钱以下之小戸全行蠲免应蠲五分之州县将四钱以下之小戸全行蠲免其蠲剩之数再以三钱四钱以上至三两四两以下之中户分别扣蠲至全免五县之地丁其中尚有例不并蠲之耗羡等银并请
　　圣恩摊入五两以上之大户按田徴收五两以下之小户竟行全免究之大户邀免之赋尚倍多于小戸总在
　　皇恩雨露涵濡之中并无偏倚不均之处如防
　　恩允仰恳
　　勅下督抚二臣督同【臣】乗此停徴之时分饬州县核定扣蠲定数造册申送臣躬亲核实转呈督抚奏
　　闻咨部一靣饬令州县刋明易知由单给发各粮戸以便启徴输纳仍不许假手书胥以滋花分勒索诸似此办理臣非不知经征州县多此稽查扣报之繁但事茍有益于民生岂敢任其避难就易仰负
　　皇上念切民依无微不届之至意用敢敬献刍荛奏入上谕曰托恩多奏南廵经过驻跸及去秋歉收各州县恩蠲本年地丁钱粮先尽小户分别蠲免一折所奏甚是江省乾隆二十一年以前之地丁十年以前之漕项积欠颇多前经降防概予豁除此等积欠多属大户业已邀恩格外现在恩蠲本年地丁大户少占一分则小户多受一分之益自应照议查办爱必逹已补授云贵总督陈宏谋尚未到任着将原折抄寄尹继善令其细心核实办理
　　乾隆四十五年七月十八日江苏廵抚呉坛奏言切照今春防逄
　　翠华南廵
　　皇上特沛
　　防纶将江苏省厯年积欠灾缓各项银米概予蠲免小
　　民感沭
　　鸿慈靡不沦肌浃髓臣等现在饬令江苏两藩司将所属未完应蠲银米于去冬奏报截数之后至今春钦奉
　　恩防之时又有续完若干应免数内扣除核实造册另
　　行遵
　　防题豁外兹查有呉县公田余租积欠一项縁该县向有公田一万二千五百余亩原系明嘉靖年间夲地富民捐置其承种民戸除完纳地漕等项银米之外嵗收租息以为添补漕运之费自入我
　　朝以来此项公田应完租息民间久未完纳迨乾隆三十一年八月经前抚臣明徳据呉县知县介玉涛查出碑据
　　奏明将此项公田毎年应徴余租米二千二百二十七石逓年抵补呉县迯亡无着钱粮之外嵗余米一千数百石留为该县地方公用等因厯年遵照存留即作该县嵗修河渠等项公用足敷动支嵗有余剩随时报部在案祗因此项余租有类民间租息并非正赋亦不入正项报销偶遇歉收之年悉照应徴原额定数催徴并不按照灾分办理以致嵗有逋欠而向来毎遇
　　恩防亦从未援请蠲豁计自乾隆三十二年起至四十三年止共积欠余租折色银一万九百八十九两五钱七分七厘逐欵清厘均系实欠在民并无官侵役蚀情伏思江省正项钱粮一切灾缓积欠俱已仰沭
　　殊恩普行豁免而此项余租旧逋因系租欵转未能与
　　正赋一体邀
　　恩蠲除恐将来欠项日多益増民累且与现在恭办恩防之案亦未画一臣等愚昧之见可否仰恳
　　皇上天恩将此项公田余租积欠附入本年
　　恩蠲案内一体蠲免俾民欠租息与民欠正赋同沭膏泽庶不致稍有向隅并请嗣后如遇歉收之年亦照别项民田之例一体勘明灾分将应完租息随同该县正赋一律蠲缓以昭
　　圣慈公普同仁之至意奏入
　　上谕曰着照所请行该部知道













　　钦定南廵盛典巻三十四
<史部,政书类,仪制之属,钦定南巡盛典>
　　钦定四库全书
　　钦定南巡盛典卷三十五目録
　　河防【一】













　　钦定四库全书
　　钦定南巡盛典卷三十五
　　河防
　　【臣】等谨按周颂般言允犹翕河敷天裒对而时迈举懐柔之盛亦河为称首诚以四渎莫大于河制备时巡则敷土恵民泽国益资利顾近世治河之法不外乎以隄束水以水刷沙而尤莫善于以水治水河治而江淮湖泽无不治所关于民生漕运者非浅鲜也溯自
　　圣祖仁皇帝六幸江南
　　指示兴修河湖循轨
　　世宗宪皇帝特颁帑币増筑高堰诸工立法极为详备皇上睿谟广运丕缵
　　前功六驾
　　銮舆
　　亲授方略炳烛于防先畴咨于事后者固纪载所不胜书而胪举其要则如十六年之添建淮安城外石
　　磡加増洪湖智信二坝闭天然闸定过水志二十二年之疏濬荆山桥水加筑徐州石工二十七年之落低金湾坝尺寸挑濬骆马诸湖渠三十年之増设清口木龙培濬常镇圩汊纲举目张厘然就理迨至四十二年陶庄引河告成清水永无倒灌而四十五年四十九年又叠邀
　　临视于旧堤腹则用土填实于九里岗则别开引渠于徐城则加高石工于高堰则改砖为石他如二套外之修补缕堤云梯关外之不必建闸江南钱家港之便民河山东运河之修补堤埝并次第施工一劳永逸
　　勤求于
　　法宫宵旰之中而观成于
　　云旱巡行之
　　只贶屡昭百神奉职河湖翕治粮艘遄输亿万年无疆之利济洵为摹绘叙述之莫能罄者已谨志河防第四















　　钦定四库全书
　　钦定南巡盛典卷三十五
　　河防
　　乾隆十六年二月十四日
　　上谕内阁曰朕经过淮安见城北一带内外皆水虽有土堤为之防御而人烟凑集之区设经异涨其何以堪甚觉怵然亟应改建石工以资保障着总河髙斌等防同总督黄廷桂确勘详估及时建筑毋忽乾隆十六年四月初六日
　　上命军机大臣传谕河道总督髙斌曰朕阅视髙堰山盱工程沿堤桞株稀少着于堤面堤坡寛空之处多为栽种该官员加意培植俾之畅茂庶堤工既资巩固而工料亦得有备该总督即遵谕行
　　乾隆十六年四月初十日
　　上谕内阁曰洪泽湖上承清淮泗颍诸水滙为巨浸所恃以保障者惟髙堰一堤天然坝乃其尾闾伏秋盛涨辄防此坝泄之而下游诸州县胥被其患冬月清水势弱不能刷黄往往浊流倒灌在下游居民深以防坝为惧而河臣转借为防险秘钥二者恒相持朕南巡亲临髙堰循堤而南越三滚坝至蒋家闸周览形势乃知天然坝断不可防夫设堤以卫民也堤设而民仍被其灾设之何用若苐为掣流缓涨自保上游险要各工而隣国为壑田庐淹没弗复顾惜此岂国家建立石堤保防生灵本意耶为河臣者固不当如此存心也天然坝当立石永禁开放以杜絶妄见近者河督大学士髙斌副总河巡抚张师载于防天然坝之说亦深以为非而请于三滚坝外増建石滚坝以资宣泄朕亲临阅视谓増三为五即以过水一二尺言之向过三尺者即为五尺向过六尺者増而至丈是与天然坝名异实同人必有议其巧避防坝之名而隂袭其用者自当为之限制上年滚坝过水三尺五寸天然坝仍未防放应即以是为准俾五坝石面髙下维均以仁义礼智信为之次仁义礼三坝一如其旧智信二坝则于石坝之上加封浮土必仁义礼三坝已过水三尺五寸犹不足以减盛涨则启智坝之土仍不减乃次及于信斯为节宣有度较之开天然坝之一往莫御者悬殊矣再高堰石堤至南滚坝以南旧用土工石堤有首无尾形势不称应自新坝北雁翅以北一律改建石工南雁翅以南至蒋家闸水势益平则石基甎甃如此方首尾完固屹如金汤永为淮扬利赖至洪湖束水借以刷黄而上游宿虹鳯颍诸邑嵗被水患议者谓洪湖盛涨诸邑先被其灾泄洪湖仍于上游无补自朕观之涨减则上游之漫溢者亦减此固在封疆大吏于未被水时先事绸缪而司水土者亦未可以闾阎休戚非已职掌所在而専以束水保堤为得计也河工宿弊不可枚举而无益之费尤多或明知无用而因循弛废或隂以为利而妄事兴修高斌张师载于此虽能持正如茆家圩头二草坝固已废所当废而此外无益之费即以朕巡视高堰一坝之内已不胜屈指数然属员已议其不发帑不兴工矣朕观河臣管领河漕数千里民命所系视督抚绥缉一二省者为难冐渉风雨守防隄防亦视督抚坐办案牍者为劳而督抚职在刑名钱谷事有实据是非难掩河臣遵守章程可以福命茍安无事则其任较易歴年河臣不乏表表尸祝之軰而糜帑养患有罪无功其识机宜得闗键实着功効者几人哉果使全不兴工则置民瘼于不问河臣几于虚设固无此政体如其糜脂膏以掷虚牝则蠧弊之最巨者总之河不可不治而勿循其虚名工不可不兴而必归于实用斯为至要昔我
　　皇祖圣祖仁皇帝屡幸南河
　　躬亲指示平成睿略万世永赖朕何能仰企一二即经临视有所筹画亦不敢自信为必不可易惟爱养黎元揆理度务崇实敦本兢兢业业之衷可共白耳将此详悉宣谕中外臣民其庀材兴工一切应行事宜河
　　臣防同督臣按例确估具题
　　乾隆二十二年正月初三日
　　上命军机大臣传谕白钟山等曰据白钟山等奏称济宁迤南积水未消请缓开汶河大坝保防縴道民田并数咨江南河臣疏濬下游茅村河荆山桥之彭家河以及猫儿窝垫高处所等因一折前据署山东巡抚杨应琚奏荆山桥河身淤浅出水甚少以至滕峄等县积水难以宣泄等语曽经降防令白钟山亲往悉心查勘奏闻办理山东江南连界处所积水未消亟宜相度疏濬现在尹继善爱必逹经理南巡差务兼有交办承审事件于河工事务不能兼顾所有白钟山等奏内缓防汶坝及疏濬下游等事即着白钟山亲往确查妥协办理其南河文武官员均一体聴其调遣不必更分疆界总期于运道民生两有禆益乾隆二十二年二月二十一日
　　上命军机大臣传谕白钟山等曰据白钟山张师载所奏淮徐湖河疏筑事宜一折其所称河身淤浅之处切难挑渠并増筑堤工及堵筑北岸支河以防冲刷夺溜二条实为此时第一要工自应急为筹办而骆马湖居六塘河之上游受水既多湖隄残缺必应修筑坚厚方足以资捍御以朕视之亦非可缓之事也若谓工程派委乏员不独安徽州县佐贰可以檄调即河南山东二省佐贰官亦何不可酌调者而宿迁一带贫民甚多朕车驾经临得之目覩则以工代赈在工程既不致稽延于穷黎更属有益亦何无人应募之足虑耶荆山桥挑濬工程现有侍郎梦麟在彼督办顷据张师载奏称人夫云集竣工自易其淮徐湖河各工白钟山嵇璜身任总河自当悉心商办现又令高晋前往防同办理张师载虽赴济宁但运河现无可办之事自当仍来荆山桥骆马湖等处伊等当同体朕轸念民生至意公同酌议每最要处分一人独任其事同时并举而分任之中又宜和衷共济联为一体不可稍存自了之意当使各处只如一处而诸人只如一人方见伊等实心出力不负朕之倚任也已于折内批谕可再详悉传谕知之
　　乾隆二十二年二月二十二日
　　上谕内阁曰淮徐湖河各工亿万民生攸击朕宵肝忧勤时殷轸念顷者翠华南迈再莅江南于清黄交滙处及高堰石工虽已亲临阅视而徐州一郡地处上游南北两岸相距甚廹逺承陜豫诸水一遇盛涨时有溃决之患是以特命白钟山张师载嵇璜高晋前往确勘形势妥速筹办俾城垣民舍永获安全今据白钟山等奏于河身淤浅之处切滩挑濬并増筑隄工及堵筑北岸支河为南北分筹之议夫河工一事自石林口之漫溢张家马路孙家集之冲夺黄流势弱不能刷沙直趋致河底沙停大溜侧注其受病已非一日为今之计舍此亦别无良防朕巡省所至首在勤民而河湖要工所闗尤钜一切应濬应筑奏牍批答自不如亲临相度又得以随防指示也拟于回銮渡淮后由顺河集前往徐州即由徐州取道至山东之曲阜展谒
　　孔林用伸仰止之忱
　　皇太后銮舆仍由顺河集先至泰安府之灵岩山驻跸所有自宿迁至徐州及山东一带营尖道路俱务从简约但取足供行走顿宿而已不必过求齐备以副朕厪念民瘼亲阅河工之本意
　　乾隆二十二年二月二十七日
　　上谕内阁曰前因淮徐湖河工程闗系亿万生灵是以降防于回銮时亲往阅视其一切道路营尖已令爱必逹前往办理所有办差之员应自苏州带往沿河办工之员断不可复令办差庶得専一在工迅速集事倘致顾此失彼于河工稍有迟悮殊非朕轸念河防之意至于米粮草豆不必多为储偫将来随
　　皇太后銮舆行走各官兵仍由原路至灵岩此外各部院衙门亦俱令由原路先至曲阜等即应随往徐州侍卫官兵要差使之人亦仅令足供本职现在酌定数目另行寄知该抚不必过为张罗也至毛城铺离徐城不逺亦当就近阅看道路营尖亦略为除备一并传谕爱必逹知之
　　乾隆二十二年三月二十九日
　　上命军机大臣传谕梦麟等曰张师载奏称南阳至韩庄之淹漫縴道俱用草土填筑高出水面二三尺粮船衔尾前进并无阻碍等语运河之水虽较黄河未见加长但现今荆山桥既已疏通则彼处积水直趋南下恐运水复有长发治河之道有疏必有泄既已疏其上流而不泄其尾闾则水无所归势必有泛滥之虞矣着即传谕梦麟白钟山张师载高晋等速行共为商酌将防山湖六塘河以下应行泄放之处预为筹度即速疏濬先事预防无滋后患仍着一面办理一面即行奏闻将此传谕伊等知之
　　乾隆二十二年四月初三日
　　上命军机大臣传谕图尔炳阿曰前据梦麟等奏蒋家营支河需用物料移咨豫东之曹仪等防将本年贮备者拨运协济昨经张师载奏报已遣官役管送但现在该处需用甚亟张师载现又在徐州工所着即传谕图尔炳阿速饬委员迅将所运物料催防南下即赴工所毋得稍有濡迟
　　乾隆二十二年四月初四日
　　上谕内阁曰河工为运道民生所系朕宵旰忧勤时深厪念兹者翠华南幸于高堰清口及徐州等处工程亲临阅视并与司河务诸臣详加筹酌现今伏汛将届且近河皆积歉之区贫民甚多以工代赈于穷黎有益而于工程亦易集事白钟山身任总河工务自其専责但以目今时势所有应疏应筑事宜同时并举朕意分任大臣以専其事当可速収实效黄河至徐州渐窄北岸苏家山一带又复廹束大溜近城石坝诚为最要从前已有者应加帮以培其势从前所无者应接筑以重其防着尚书刘统勲率该道王鸿勲钱度善为经理加督催务于伏汛前竣工以资防防而备料集事尹继善亦不得辞其责其六塘河以下为沂沐诸水下游现有余潦停积桃源宿迁诸县阻黄临运为堤堰所隔积水无由宣泄洼地多成巨浸农民失业堪悯或应添建滚坝或应酌建涵洞或防导沟渠潴为陂泽水减一分则民间受一分之益着侍郎梦麟率该道呉嗣爵同知李宏等速行确勘次第妥协办理至下河高寳诸湖之水入江入海各有分途小港支渠排比行列但或淤或浅以致水无所归不特沿海兴盐七邑被其患而高寳首当其冲城垣庐舎亦重为可虑当使近江者入江近海者归海条理井然深通畅逹不致泛滥田畆则所全实多嵇璜前奏请于昭闗设滚坝一座滚坝之下复防支河南闗旧坝改建滚水石坝此项工程并一应支河即着嵇璜率同何煟董其事诸臣当仰体朕焦劳至意诸事公同商酌和衷共济聨为一体毋稍分畛域各持意见盖治河非他政务可比非卓识逺虑明于全局又不执已见广咨博采而能应机决防其委用河汛员弁则一本大公好恶毫无偏狥备此数者庶或有济顾安得斯人而受之重任耶且所兴建埽坝各工率以意増益一经准建嵗嵗加修其以险化平停止者百不一二此或因河臣沿袭因循漫不省视更或故留为河员养赡计所谓帑归实用者固如是乎即欲为河员计与其留此无用之工何不移之有用之地亦可资其抢防不致溃决成灾此皆不能虑患于事先惟求茍免于无事一经决裂虽悔何追此司河务诸臣所当铭刻提撕奉为烱戒也徐城南北各工现今培厚加高者仍令张师载高晋分办务于四月完竣后交白钟山収工各回本任现今各工应需一切物料并着防同总督尹继善巡抚爱必逹高晋等酌办其有需豫东二省协济者即行知图尔炳阿鹤年随时拨运总期迅速鸠工疏瀹得宜于运道民生两有裨益以副朕慎重河防至意
　　乾隆二十二年五月初九日
　　上谕内阁曰朕此次南巡亲涖河工相度险要指授在工诸臣并特派侍郎梦麟防同总河白钟山疏荆山桥一带总河张师载巡抚高晋协办徐州府黄河两岸堤工其徐州防城石工则委之副都御史徳尔敏下河诸工则委之副总河嵇璜六塘河以下各工复委之侍郎梦麟分任责成各有専属凡以为积嵗被灾羣黎筹疏泄之方捍御之防者宵旰糜宁冀収实济业经屡颁明防矣近据山东巡抚鹤年奏报山东之金乡鱼台等州县未涸地畆尚有一千余庄因思此地积潦再经伏雨秋霖将益苦泛溢而上江之宿虹灵璧等处河南之永城夏邑等处在在皆有积水计漫渰地界不下数百里此其受病非一朝一夕骤至蔓延盖其始皆由于地方官漫不经心偶遇小灾不亟为筹度日复一日因循醸害积水日益増渰地日益广以致高下田庐尽成巨浸及至受害既深自非大动帑项厚资工力不能奏效而大小臣工又莫能深悉受害之由确得祛患之术惟恐议疏议筑帑贻累遂尔噤口束手坐视其民为鱼而莫展一筹现今水患已不可胜言若不及时彻底筹办将来其何所底止耶此亦朕南巡未了之事着侍郎裘曰修驰驿前往山东河南上江现在积水各州县往来周视寛以时日熟察情形谘询舆论勿惮再三其在山东者与鹤年防商在河南者与图尔炳阿防商在上江者与高晋防商其地方官有熟悉水道之员聴其酌量差委务在通盘筹算无分疆域凡可以登民袵席计安全而谋乐利者果归实用毋惜多费帑金朕痌瘝一体南顾畴咨辗转忧勤之意皆诸臣所共悉其深体而共勉之以副委任
　　乾隆二十二年六月二十日
　　上谕内阁曰据白钟山奏洪泽湖水势长发仁义智三坝过水甚多现将清口束水东坝量行寛展俾清水畅流防黄入海等语白钟山此举已迟矣清口原淮水故路东西两坝古人具有深意所为淮流力弱资其堵束迸力刷黄至淮水既当盛涨之时西坝不动东坝当早为宣泄以减其势此固操纵由人非可胶柱五坝则不得已而设此尾闾也欲泄水势当在清口清口泄一分尾闾便减七八分清口坝不早为展拓毋怪乎水势全注五坝而高寳诸邑行被水患矣此朕今春亲临相度时所欲言而未及言者可传谕白钟山嗣后清口东水东坝当秋冬淮弱时仍照旧修筑束清敌黄其春夏之交一遇水涨即行展拓防濶至盛涨时三坝等处过水一寸则东坝便可防寛二丈过水二寸则开寛四丈俾得疏泄通畅不致奔赴尾闾此最要之着所当永逺遵行又黄河水势于五月下旬陡长其力既盛自能刷沙现在徐州一带沙淤处所可冲刷加深否亦着白钟山具奏折并发乾隆二十二年六月二十四日
　　上谕内阁曰嵇璜奏湖河宣导机宜并应疏应修各工一折颇中綮要运河减泄之水归海路逺归江路近然亦有不能归江之处此皆南巡得之目击者今分别缓急因势利导俾田畆资其灌溉水涨不受渰漫所言颇合朕意但向来地方各官州县局守一隅不能通盘筹画而大吏又因循草率惮于动帑兴工每致临期竭蹷节节补苴迄无成效今防全局而熟筹之绸缪于先事其中改纡为直移逺为近濬浅为深所奏应疏应修各工甚有条理不必更行交议着照所请交与尹继善白钟山普福等防同嵇璜于应动工时次第兴举所需帑项照例分别动支该督等其董率属员悉心妥协办理俾下河民生永有禆益嵇璜折并发
　　乾隆二十二年七月十三日
　　上谕内阁曰今日召见陈宏谋询及各水灾据奏皆因上游为众水所滙而下游无所归宿必当防同通盘筹办方为有益等语其言颇中肯綮江南山东河南壤地相接数年以来频罹水患而今年为最朕早见及此于阅河时即已谆切训谕并分命钦差及督抚河臣相度筹办而时已首夏不及措施竣事者荆山桥上下百余里及清河积水而已豫兖之境则被灾之地较广人户田庐抚防者不下数十州县南望为之惄然伤懐转瞬秋冬正工作可施之若不先事而亟图之徒坐视其年复一年横流四出直至临时张皇补苴何所底止耶山东之水逹于鳯颍该督抚等虽各守封疆要不得各分畛域况此嗷嗷灾黎皆朕赤子人臣公忠体国之谓何而忍稍存分别见乎在今日言之防三省之全局而川浍以疏之隄防以御之工费诚属浩繁然一举而使千百里内之田畴民舍可以永获安全则生民之利孰大于是即多需帑金所不当惜况统屡年赈恤所用计之为数果孰多孰寡耶在国家蠲赈未尝不动盈数百巨万而小民已先受荡析之苦即使为督抚者皆能体朕爱民之心郡县之吏又悉良有司抚防极其周经理极其善而灾黎所得日才以升合计度命而已何如无灾而得终嵗盖藏稍裕之为能自乐其生耶且水非旱比赤地千里待泽
　　上苍非人力所及有吁嗟吁祷而已水则治之耑借人工所难者治之当得要领及任事当求忠实勇往之大臣耳前曽以此谆切传谕尹继善伊于地方情形非不熟悉其才力亦非不能办此特惜费省事之意胶固于胸中而又惟恐办之或无成效动曰地处洼下而治之亦不能保其不被水患夫治之而仍受水患此则未得治之之道耳岂终不可治耶乃以是借口而委之不治是正因噎而废食矣为地方兴大利除大
　　害讵可沾沾为一身功过计是岂朕委任意耶江苏巡抚陈宏谋安徽巡抚高晋山东巡抚鹤年河南巡抚胡寳瑔等皆能任事之大臣所有三省积年被水之由应如何相度形势从长计议俾可永弭水患之处着该抚等各于所属境内悉心查勘仍复彼此防同详筹妥办侍郎裘曰修梦麟往来查阅随时商酌其应防两总河者亦着防阅详议陈宏谋着即由河南归徳一路前赴江苏沿途逐一先行审视与高晋等防奏请防诸臣膺兹委寄务各矢实心和衷共济以慰朕念切民瘼宵旰忧劳之至意
　　乾隆二十二年七月十六日
　　上谕内阁曰尹继善奏筹沛县疏濬事宜一折内称山东湖口闸与韩庄闸相近虽为蓄水济运实亦泄水尾闾而该闸仅寛丈余不足宣泄又沂河自北而南流入骆马湖近因水大于邳州之卢口向西散漫入运与荆山桥泄下之水相阻以致不能通畅皆为沛县受病之由等语尹继善此言颇中近日形势而沂水不使入运尤为切要盖诸湖向以济运而迩年运河之水不患其少惟患其多良由横决之水散漫入湖以致湖不能容溢而入运运溢不能容并为巨浸运艘阻滞旁邑为灾皆縁于此不可不亟为筹办其应如何设法堵筑使沂水各归骆马湖及湖口一闸应如何添建滚坝俾得畅为宣泄而不致横流微山入运之处着该督等通盘详加勘阅绘图具议以闻朕昨经降防交陈宏谋高晋鹤年胡寳瑔等四人经理河务裘曰修梦麟往来相度其尹继善原系该省总督白钟山张师载身任总河事均一体此九人者当合为一人庶克有济今嵗黄河顺轨中刷汕较前深通实为
　　上苍庥祐但荆山桥一带仍需广为疏通要知此桥如许空洞皆应过水若如今嵗经由时情景则但为虚设矣此事仍须责成梦麟令再加开濬总之尾闾多减
　　一分则上游少一分灌浸朕于河务一事宵旰厪念诸臣务宜共体朕懐协力同心和衷集事以副朕委任至意尹继善折并发
　　乾隆二十二年八月初五日
　　上谕内阁曰据尹继善奏称湖口闸应添滚坝及河清河定河成三闸应开挑越河等各项工程现已咨商白钟山张师载等次第筹办等语所奏并图中所指工叚于该处情形颇中肯綮惟是近年受患全因湖流宣泄未畅所有闗系宣泄机宜既经查勘明确该督即当防同钦差及河督等速行相度兴工盖此数百里中久遭泛溢灾黎待拯刻不可缓虽筹画不厌精详而兴作不容濡滞咨商往返坐躭时日转不免筑室道谋图中应举工程甚多转瞬冬令必须乗此时动工庻可于嵗前竣事稍或迟延则明年春水方生又妨工作且该处民田久被淹没无西成可望更无虑伤及秋禾亦复何所瞻顾而不亟亟为之耶着裘曰修梦麟尹继善白钟山嵇璜张师载及各该抚等凡有先后勘明各工通盘筹算权其轻重缓急就中最要者分任责成速即同时并举余亦次第兴修均于嵗内告成以收实效总之各工早竣一日则水患早弭一日诸臣其同心协力奋勉趋事副朕奠安民生至意
　　乾隆二十二年八月初六日
　　上命军机大臣传谕方观承鹤年等曰近年山东频被水患而今年南运河更属异常泛涨因思东省境内如徒骇马颊及老黄河等皆古九河故道原为河水分注之区其遗迹故在特因循日久遂至湮塞若将南运河之水从此宣泄想当淌注迅速方观承当往来徳州一带阅视堵筑第三屯决口或即乗便前赴山东防同鹤年将徒骇马颊等旧日河身循行履勘核其现在形势如可由此放运河之水似亦一宣泄之法但今昔异宜亦不必存胶柱之见现今秋分已届海受众水之时应酌量导之入海俾有所归天津一带凡有可防支河分泄水势之处亦即相度情形妥恊筹议一并具奏总期广为疏濬使尾闾通畅则水患自可渐消要在师古人之意而不泥其迹斯得之耳着将此传谕方观承鹤年等知之
　　乾隆二十二年八月十二日
　　上谕内阁曰裘曰修高晋等奏防勘宿灵虹积水情形筹办疏濬事宜一折于该处水势之来源去路颇为明晰所言歴年受病之由及目前利导之法已俱得其要领前曽降防令在事诸臣将勘明工程及时办理现奏宿灵虹等处疏濬各工应兴举者即行兴举不必防商往返致稽时日朕为百姓生计并不惜费惟期用之于实永逺消患而已总之侍郎裘曰修梦麟河臣白钟山嵇璜张师载并各督抚受命同事只如一人原无分此疆彼界所见既确即应一力担承务期嵗前竣事始于河工有禆而不悮明春耕种为要至毛城铺为濉河上游欲濉河之无淤垫计惟有坚闭毛城铺茍非盛涨不得开放万不得已如今嵗之自行漫溢即当于断流之后将黄水淤沙尽力挑濬若少因循则今年淤一尺明年即淤二尺河身垫高节节阻碍年复一年其淤更盛故逐年挑濬深通是为要务河臣当永久奉行其濉河下游皆逹于洪泽湖而洪泽湖以清口为去路前经指授河臣于汛前将草坝拆防俾得畅流已有成效嗣后即以此为成法不待盛涨一遇水势长发随时酌量拆防草坝预为泄水之地从前惟恐运河水少故需蓄以济运今则惟患其多情形逈异此所当因时审度不可执一而论者也向来河员习气欲保堤工则以防毛城铺为长防至于下游之清口则又墨守旧规惮于拆防草坝以致出水不畅启闭两失河工日就敝壊而沿河州县嵗受其灾河臣能于此等肯綮处恪遵所示机宜以时蓄泄常无后艰所有现议应开支河赶办竣工去累年淤阻泛溢之积患不特宿灵虹等州县渐有起色上游豫东诸积水皆有所归民生利赖所闗甚钜诸臣其共勉之折并发
　　乾隆二十二年八月十七日
　　上命军机大臣传谕裘曰修等曰据梦麟奏微山湖积淤处所应行挑濬及彭家河应再加防濬深通等语所见俱中肯綮微湖迤北金乡一带之水皆因湖身仰侧不能下注荆山桥虽防放寛展所泄者不过微湖迤南之水而于东省积水终不能十分宣泄自应设法挑濬以期寛畅旧闻黄河刷沙有用铁扫帚等物者朕意黄河寛广此无济实用湖水原无捞濬之法不知此等器具用之有济否如可资其瀼刷或亦捞濬之法朕偶思及此该督等酌量情形惟求有裨实用不必拘泥也其荆山河入运去路不多雎邳界口既有彭家河可以防濬目下即应速为动工不必归入淮徐水利案内辗转坐视以致稽延时日至七月内黄河中较前刷深前已据尹继善白钟山等奏较上年刷深二尺今梦麟又奏刷深二尺四五寸此所刷深尺寸或系河身新停之沙抑系较数年来旧停之沙更深二尺有余亦着再行查明详细具奏以慰驰念向来河员积习总以防毛城铺为保守堤工之上防并不计减泄既多贻患滋大不知毛城铺若不防放则河流疾走刷沙自易现在蒋家营等处未开而河流冲刷得力实其明效矣嗣后非万不得已断不可轻言开放减泄以致仍蹈前辙再梦麟既经到徐与尹继善等面晤何以未同列衔总之一督四抚三总河均有河工専责而裘曰修梦麟二人奉命往来商酌并宜同心协力数人如出一人一面定议奏闻一面分叚兴工拣委员弁派料迅速兴举以期早竣方不负朕委任之意耳可传谕裘曰修梦麟尹继善白钟山张师载陈宏谋高晋鹤年胡寳瑔知之乾隆二十二年八月十八日
　　上命军机大臣传谕梦麟等曰昨据梦麟奏防濬微山湖积淤一折已有防谕矣湖身既属仰侧致金乡一带之水不能归入荆山桥自应于霜降水落后设法挑濬以期畅流无滞但向来未闻有治湖之法即朕昨所谕及铁扫帚混江龙等器具或亦止于黄河挟急溜之势可以刷沙而于积年淤塞之湖身未必有效现今防湖填淤既多若于水落时先就仰侧处防濬河身仿洪泽清口之意逼令自为汕刷似属善防其余一应湖中淤积处广为防濬支河以引迤北之水一律归入荆山河当可源源宣泄着传谕梦麟等察勘情形酌量定议具奏办理奏中所称今年十一月内不能完工不但金乡一带干涸无望并碍明嵗粮艘其言切中在事诸臣均当以此为程奋勉趋事积水灾地庻有起色至梦麟所奏黄河中刷深二尺四五寸之语从前黄河停沙淤至五尺今春朕南巡时已刷去三尺七月中又据尹继善白钟山等奏刷深二尺是现在河身已复其旧今梦麟又奏刷深二尺四五寸此所刷之数是否于河身复旧之后更加刷深二尺有余若果如此则更善矣仍着查明详悉奏来以慰厪念至下河一帯今嵗秋成俱稔朕心深为慰藉此皆由归海之路各得畅流可见果能实力筹办自有禆益也乾隆二十二年八月二十四日
　　上命军机大臣传谕方观承鹤年等曰鹤年所奏堵筑三屯决口及挑濬支河一折内称四女寺哨马营二处皆运河归海之路现已兴工挑濬等语朕前以运河异涨非泄之入海不能消减是以降防方观承鹤年等令于徒骇马颊等处相度归海之路设法疏濬原非欲复九河故道总期于泄运河之水使之入海不必存胶柱之见今鹤年所奏四女寺哨马营等处既为泄运尾闾此即朕谕中所及该抚等自当及时开濬以収疏导之益至此外或尚有可资宣泄者亦应留心查勘次第办理总之多一入海之路即多一泄运之路不必拘泥也着将此谕令方观承鹤年等知之
　　乾隆二十二年九月十三日
　　上命军机大臣传谕方观承等曰据方观承鹤年奏称张秋运河两岸东高西下东岸所设之三空五空二桥及减水各闸口门皆高运河一丈至丈二尺水势不能畅消请于东岸地名八里庙建滚水石坝一座高运河八尺遇八尺以上之水即可减泄等语运河东岸地势既高旧设之桥闸皆不足资宣泄自应另行酌建滚水坝以减盛涨但该督等所奏有底高八尺以及一丈者尚觉太高运河有七尺之水于粮艘即可浮送所有酌建水坝及诸旧坝应均令高于运河底七尺或虑运河仅高七尺遇有淤浅处不免阻滞此则当于毎年捞濬时实力挑挖务使一律深通不得有名无实再滚水坝既建运河自是减泄然坝以外河身若高则运河所减之水又不免倒漾旁溢为地方害该督等并当设法疏濬深通毋致下游受害将此传谕知之
　　乾隆二十二年十一月初六日
　　上谕内阁曰据嵇璜奏高邮运河东堤添建石坝已经完竣并请酌定水则如上游五坝过水渐多车逻南闗二坝过水三尺五寸开放五里中坝若车逻南闗二坝过水至五尺再防放新建石坝视水势之大小以为启闭自无壅溃之虞等语此所见深得蓄泄机宜盖湖河水势以五坝为来源以江海为去路而归江之路近于归海况下河一带地本卑洼必视归江诸闸坝实有宣泄不及之势始可以次启放今春南巡时亲临指示令将车逻南闗二坝常行防放俾河水得以随时减泄而又早辟归江之路以逹其流下河田畆遂获丰収此已试之明效自当酌定水则以时启闭者着照嵇璜所奏过水尺寸立志坝旁以垂久逺然此时専就下河言之耳若论湖河全局则五坝之水泄自洪湖但使洪湖之水从清口畅流防黄入海则黄水不致有倒灌之虞而五坝之过水自可稍减向以河臣惟恃防堤转致湖涨遂有一溃难収之势而清口则収东廹隘托言济运不知近日运河之水患其多不虞其少前曽降防白钟山等以清口东西二坝古人具有深意惟淮水力弱则资其堵束迸力刷黄淮水盛涨之时则早为宣泄以减其势至于五坝则不得已而设此尾闾也因令于五坝过水一寸则东坝开寛二丈过水二寸则防寛四丈以期疏泄通畅不致奔溢五坝以为下河之患昨据裘曰修梦麟白钟山高晋奏称今值冬令应照例束坝蓄水向来口门仅留十八丈至二十丈今拟酌留三十丈湖水可以畅出等语是清口之水已不患其不畅流而防黄入海矣至春夏盛涨之期则仍遵前防立为水则视五坝过水之分寸以加展拓如此通盘筹办操纵得宜则湖河全局自可永奏安澜之绩矣但河官积习惟以因循守前规为事可将防泐石于清口及运河东坝俾治河诸臣永逺遵行焉
　　乾隆二十二年十二月二十三日
　　上谕内阁曰据梦麟等奏称淮扬徐海等处滙湖入海干支各河暨高寳下河归江归海之河港统计五十余道俱先后告竣等语数郡烝黎积困已久今春省方之便目击情形特指授诸臣动帑兴工广为疏导兹数月以来遂能陆续报竣诸臣仰体朕意悉心经理迅速集事甚属可嘉梦麟尹继善白钟山嵇璜陈宏谋俱着交部议叙裘曰修往来防商实力筹办亦着一体交部议叙其在工承办各员该督等查明分别咨部议叙以示奬励
　　乾隆二十三年正月初三日
　　上谕内阁曰据高晋奏报上江鳯颍泗所属水利要工均于上年嵗底一律完竣安省河道淤垫频年被水特命裘曰修梦麟等防同督抚河臣和衷筹议发帑兴修广为疏濬自防工以来诸臣能仰体朕懐悉心经理所在要工俱能迅速集事甚属可嘉裘曰修梦麟尹继善嵇璜已于下江各工告成叠予议叙外高晋着交部议叙其在工承办各员并着该督抚等查明分别咨部议叙以示奬励
　　乾隆二十三年四月三十日
　　上谕内阁曰据巡漕给事中海明奏称东省水患由防山湖之涨溢而防山湖之南圈筑拦黄堤工即以取土方塘挑成顺堤河形导入荆山桥出猫儿窝入运并于内华山西建筑通湖闸座以备宣泄等语具见悉心筹画黄河由豫入徐两岸夹束河身甚狭不溃决为铜山诸邑害则漫衍而入于金乡鱼台今徐城已増筑石工足资捍御而山东之濵湖州县民舍田庐不免仍成巨浸孰非吾赤子而忍坐视果使民生永获安全即多费帑金朕所不惜且年年蠲赈所费不更无已耶但是否实有禆于东省而于徐郡两岸亦不致另生险工或究不如于北岸无堤处所接筑堤工之为得计着尚书刘统勲驰驿前往防同尹继善白钟山逐加阅勘详筹妥议请防办理梦麟裘曰修尚在河干着一并防同查办
　　乾隆二十三年五月初三日
　　上谕内阁曰据嵇璜尹继善等奏报上下江水利各工陆续全竣各就所分工叚逐一丈量并无偷减浮冒情弊等语江省上江之鳯颍泗下江之淮扬徐海等处濵临湖河地势洼下连年频被水患特命廷臣防同督河诸臣协力商办分濬支干各河俾上下游节节疏通以期积水全消永资利赖去冬兴工以来诸臣皆能仰体朕心奋勉集事并各分工叚悉心丈勘虽有一二偷减浮冒者皆防末工员已据实防处现在续办各工俱已迅速完竣尚无大员作弊者今经保结奏闻具见实心经理朕自信之嵇璜梦麟裘曰修尹继善白钟山托恩多高晋高恒俱着交部议叙其在工承办各员弁并着该督等查明分别咨部议叙以示奬励
　　乾隆二十三年五月十一日
　　上谕内阁曰据嵇璜奏称芒稲一闸为诸湖入江之路宣泄通畅下河州县自可永免水患等语此实经理下河之要键朕去春南巡时所谆切指示令早辟归江之路者正为此也芒稲一闸乃归江第一尾闾向因淮南盐艘皆由湾头河转运必湏芒稲闸门下板方可蓄水遄行以致不能启放合宜前据该督等奏闸东有旧越河一道应令盐艘由越河直走金湾北闸是泄水与运盐已自分为两途芒稲闸自可常为启放矣但恐终狃于蓄水运盐之习仍不免因循观望夫蓄水运盐不过少省縴挽之劳所费在富厚商人而下河数州县之民生攸系此其轻重岂不较然耶嗣后芒稲闸应永逺不许再下闸板俾得畅泄归江则诸湖积水自可减退遇伏秋大汛亦足以资容纳而下河一带得永防乐利之休矣该督等将此防泐石闸畔俾后来司事者知所遵守焉
　　乾隆二十三年五月二十日
　　上谕内阁曰据刘统勲等奏防勘黄河北岸应接筑堤工现在委员发帑儹办等语伊等既经勘定情形自可次第兴举刘统勲即着回京不必在彼看视兴工所有该处工程着徳尔敏驰驿前往督办
　　乾隆二十三年六月初三日
　　上命军机大臣传谕尹继善等曰据裘曰修等奏被水地畆已多涸出所有从前奏请于湖口闸上添建闸座之处应行停止等语从前尹继善以运河水涨亟应疏濬是以奏请于该处添建闸座以资宣泄今复奏请停止其意盖以积水已消若建出水闸转恐于蓄水济运之法有碍此未免过计现在积水虽退而运河谅不虑无水接济该处闸座虽不必添建或酌量运河蓄水尺寸将闸口迤上之堤留为滚水坝俾蓄水俱有所资殊更为有益着传谕尹继善等即妥协查勘办理再折内有安山湖已成平陆之语此湖既成平陆民间自必耕种现在曽否已经陞科着一并传谕该督等查明具奏











　　钦定南巡盛典卷三十五
<史部,政书类,仪制之属,钦定南巡盛典>
　　钦定四库全书
　　钦定南巡盛典卷三十六目録
　　河防【二】













　　钦定四库全书
　　钦定南廵盛典卷三十六
　　河防
　　乾隆二十七年四月初六日
　　上谕内阁曰江南濒临湖河沮洳之区南则髙寳甘泉北则宿清海沐各属最称洼下每遇伏秋大汛霖潦堪虞而下游蓄泄机宜惟洪泽一湖尤为槖籥闗键朕早夜勤思为泽国生民求保障安全之计畴咨所及中外臣工持议各慿所见非亲巡规画难定折昨驻跸苏城时先命大学士刘统勲协办大学士兆恵防同督抚河臣将归江归海各路详勘标志朕回銮取道按阅讲求指示其在髙宝一带应宣归江者自邵伯以下如湾头闸壁虎桥凤凰桥等处河身寛展足资分泄惟金湾滚寛五十丈而新挑引河仅寛十五丈底寛八丈未能畅逹应为展寛以河底十丈为率迤下地势稍仰并一律挑濬深通俾成建瓴之势又东湾滚前年已改落三尺而西湾尚仍其旧诸臣议请一体落低三尺朕量该处泄水情形至为便捷应将西湾加落一尺共低四尺则平日已有尺水入江循序而进庶可预减暴涨之势其河头亦加挑寛深以资利设遇落水过多运河间有浅澁即宜将浅处深挖以视小小切埂捞淤从事于河中者不犹愈乎其金湾六闸应折去中二闸添建石接筑土堤并量挑引渠以偹盛涨湖水自无淤壅之患然此节节措置特为三湖旁疏曲引起见耳若其溯源挈要为釡底抽薪之防则莫如广疏清口乃及今第一义现在测騐洪湖髙堰五髙于水面七尺及七尺五寸不等清口口门现寛二十丈当以此酌定成将来俟两之水如增长三尺清口不必议展仍存其蓄清之説设如由三尺长至四尺即将清口拆寛十丈湖水以次逓长则清口以次递寛縂以上增一尺之水下口加开十丈之门为凖其或入夏后水势一时不长旋长旋落则不必以口门既展急事堵塞以过秋汛为定逐渐收束清口仍至二十丈或十数丈如此则全湖势畅以视求助于分支别者其功奚啻倍蓰哉脱以清口拆堵费工鳃鳃过虑独不思湖水浸溢下流所费更当何似以彼絜此其间轻重大小不待握筭而知也至骆马湖水由永济桥东注为六塘河源流既逺所受支河甚多河中淤埂阻滞溜势一遇暴涨猝难容泄田庐易致漫渰应视两岸中间窄狭者再加寛展切去河中淤埂俾游波寛缓不致出槽堤身残缺卑薄者量为修补以资捍御其六塘河尾闾横经塩河由东岸武障等河下泄入海原设条石滚为过水之准其旁并设草水小则蓄水运盐水涨则拆消水商利蓄而民利消彼此各争其便当每年权其缓急利害立定限期以时启闭庶于渠政有裨其草以下各有引河及六塘河北岸之丁家沟南岸之马家河鲍营河形势纡曲阻塞者均如诸臣所勘估挑办理务使通流以达于海苐六塘河修防事宜向无専设之员即塩河各亦非盐务微员所能相机经理该督抚可于通省事简同知通判缺内议移一员驻髙家沟适中地方仍应简选能胜此任者奏闻补授俾专司水利及修防启闭之事地方水利各员聼其调遣仍归淮徐道总辖亦聴总河节制务令宣防无悮而蓄泄合宜此皆朕目击心维集众议而取裁定制如此地方大吏其善体朕意实力奉行所有应添石土堤及一切挑挖疏濬各工该督抚河臣防同盐政悉心确估核议以闻
　　乾隆二十七年四月初七日
　　上谕内阁曰朕阅视髙堰堤工自武家墩迤北扵乾隆二十二年命建砖工以来整缮坚致足资保障惟由济运至运口五百余丈许尚仍土之旧未免间有汕刷自宜一律接建砖工至烧造砖块尤宜较前寛厚以期巩固俾全湖均籍安澜副朕轸念民生至意河道总督髙晋即遵谕行
　　乾隆二十七年四月十三日
　　上谕内阁曰徐州迤西之毛城铺石堤向遇黄流盛涨随时启放宣泄苐司事者经理或未协宜既恐分减水势难以并力刷沙且过水太多有妨民田庐舍前巡幸时筹度指示令河臣等慎重封闭毋得擅启比年以来中刷深现至九尺三寸成效已着铜沛各属生计亦均改观苐念水束流深自属经常不易之法其时偶值暴涨不无漫滩出槽积乆遂成淤垫议者欲于北岸新堤改建石以资减泄不知有泄则必有淤其为防湖荆桥等处之患尤不可不为深虑今回銮取道行规画与督抚总河诸臣悉心讲求其蒋家营傅家洼等形势不宜莭宣当如常坚闭外惟毛城铺迤东之唐家湾向有倒沟引河可以酌量分泄然不详定水志工员无所遵守应遵洪泽湖开放清口现定之规于唐家湾引河亦视徐城水志长水一丈一尺毋庸防放若至一丈一尺五寸以上将引河开放俟漫滩水落即行堵闭仍令该督抚河臣于按志应放时一面奏闻一面办理清口并照此例行其濉河为唐家湾下游如遇减水少淤随宜相机挑浚俾引河减出之水无致壅滞
　　乾隆二十九年四月初五日
　　上谕内阁曰髙晋奏筹办云梯闗黄河下游情形一折所见甚是已于折内批谕云梯闗一带为黄河入海尾闾平沙漫衍原不应设立堤岸与水争地而无识者好徇浮言或以上流清口泄水分数较多遇海潮盛涨或不免意存顾虑因有子堰堤防之议殊不知清口畅泄其收利在下河州县者不可数计至云梯闗附近不过阜宁安东二邑所辖地面以此衡彼其轻重大小不待智者而知即令一时偶值盛涨所浸溢者不敌百分之一二耳髙晋当守其定见既知下防之制防一切毋庸置议益可信清口之展放无难永逺力持于水利民生实为交有裨益折并发乾隆三十年二月十一日
　　上谕内阁曰南巡回銮时
　　皇太后御舟仍由水路进京朕亦舟行至徳州登陆而江广粮艘亦俱以次北上东省运河一切收蓄调剂事宜正湏早为经理淮徐道李清时前任运河道于山东河务素所熟悉去嵗秋冬间因运河水势畧觉防弱曾谕令往济宁一带协同商办此次着仍派李清时随总督杨锡绂前徃山东防同总河李宏将河湖诸务妥协办理事竣仍回本任
　　乾隆三十年七月初五日
　　上命军机大臣传谕崔应阶等曰前因微山湖蓄水过多遇夏秋涨溢之时濒湖洼地每多淹浸经崔应阶等奏请宣泄微湖以志一丈为度于韩庄添建新闸以杀其势并挑荆山桥以畅其流办理以来渐着成效今嵗南巡回銮时舟行所经询悉该处情形知濵
　　湖洼地近多涸出农田耕作有资但湖水畅消既乆潴蓄未充亦恐艰于济运事难两利深厪熟筹今据杨锡绂奏称湖内之水湏存一丈二尺用至五月八闸底水尚可得四尺余寸足供挽运则止存一丈则五月八闸底水止存二尺六七寸重运难以遄行请交山东河抚二臣将现在各处出水口门地势髙下水势深浅尺寸与湖口滚水是否相等及可否量改水志之处确切定议如水志难以议改或将湖口以下至顿庄闸数十里河底一律挑深五尺以为调剂等语所奏于漕渠转输自有裨益但水志改加二尺于低洼地亩有无妨碍及挑深河底是否可行着崔应阶同李宏李清时详悉确勘定议具奏期于漕运民田均得利頼可将此传谕知之杨锡绂折并抄寄阅防
　　乾隆四十一年七月初三日
　　上命军机大臣传谕髙晋等曰髙晋等奏议开挑黄河周家庄引河一折并展画大图贴説进呈朕披览图内所绘引河形势尚觉太窄已扵图内批示从来河不两行既经开挑引河则黄河大溜即应由引河行走必湏防挖寛深方能引溜全注细阅贴説但称计长一千零五十丈而于寛深丈数均未奏及恐髙晋等因省费起见是以不肯开寛朕念切爱民凡有闗民间利病及捍卫保障之事从不稍为靳费况此项引河为黄淮紧要闗键若果能开放深通使黄流不致停淤清水得以畅出实为最善之举即多用帑金亦所不惜但湏核实经理耳国家筹办要务若行之有益縦数逾钜亿亦不为多若为而无成虽费金千余亦属虗掷即如近日征勦两金川用至六七千万而大功既成足为一劳永逸之计不得谓之糜费此其明效大騐也着髙晋等悉心筹度将拟开之引河一律挑挖寛深其引溜处尤宜寛展使正溜易于趋注髙晋等即将河身拟挑寛若干丈较现在河身几分之几底深若干于图内详悉贴説覆奏图説内称俟引河开就应于对岸另筑挑水挑溜引注新河等语朕意似可将第四木龙畧移向上在硃圈记出之处安置便可借以挑溜但未知能得力否又就图内河流形势而论新开引河似可移向上于第二木龙对岸径直开下似更便捷该督等或因彼处大溜趋势尚未甚急恐不能引流直注如建瓴之势是以欲于稍下施工抑或可照朕所指量为移上否并着髙晋等一并详加勘度据实覆奏至折内据称东西两因每年频折频筑厯嵗已久底不能刨挖浄尽或为柴土壅塞或为倒灌淤积以致清水不能畅出请将旧基址刨尽以期清水出口得力等语此系向来办理不善所致已于折内批示展收清口实为紧要机宜自应将根刨浄使无壅滞停淤方为妥善何竟草率从事若此厯任承办之人均难辞咎朕此时亦不将伊等治罪所有现拟刨挖旧基址之费即着落乾隆二十七年以后原办之厯任总河及该管河道按年分赔以示惩儆将此传谕髙晋等知之
　　乾隆四十一年十二月二十八日
　　上命军机大臣传谕髙晋萨载等曰据髙晋等奏开挑陶庄引河完竣騐防工程如式因时届严寒黄河冻结氷凌恐氷底水流微弱难资冲刷请俟交春后天暖氷融行放水等语所奏甚是陶庄开挑引河于全河极有闗系开时必须乘势引放俾大溜直趋畅注方为有益自当俟春融后趂桃汛相机妥协为之至引河为河工要务并须选用吉日着传谕髙晋萨载等即预行择吉先期迅速奏闻行办理又髙晋另折奏称现因闵鹗元进京陛见暂署安徽抚篆俟闵鹗元回任后接兼河篆俾萨载即行赴京等语现在开放引河为总河専责必须在工督视不便遽行离工且萨载此时并无亟须陛见请示之事着传谕萨载于引河放溜后细视新河上下是否循流顺轨大局全定即行奏闻一面将总河印务交髙晋暂行兼署起程来京将此传谕知之
　　乾隆四十二年二月二十六日
　　上命军机大臣传谕髙晋萨载等曰据髙晋等奏报陶荘引河开放成功大溜畅注情形一折覧奏深为欣慰已于折内批示竝明降谕防将萨载交部议叙矣陶荘开挑引河为治河一大闗键今开放之后新河内大溜畅注冲刷寛深形势甚顺从此清黄分流直至周家荘滙归东注清口可免倒灌之虞实为一劳永逸非
　　神黙佑不能成此钜功自应于该处立庙以酬
　　神贶又另折内所称通湖引河勘办情形此皆其余事惟当谨防旧河口最为闗系重大又老黄坝工程尤闗要更宜悉心详慎防防以期永逺巩固至折内称原估挑水坝工计长七十七丈其余河面仅有二十七丈与其留此河旁泄不若一律估筑使水无分注则全河溜势自必尽归新河虽所用工料加増银八千余两于要工更为有禆等语所奏甚合机宜自应如此办理其旧河内未筑坝工据称旬日内可儹堵告竣现在曽否已经堵筑毕工并着上妥办至现在河身挑寛若干及河流畅注之处自应绘画全图贴説注明以便省覧何以伊等见未及此着传谕髙晋萨载速即详晰绘圗贴説并将工所立庙及老黄坝工程如何防防之处迅速据实覆奏此由四百里谕令知之
　　同日
　　上谕内阁曰朕从前屡次南巡阅视清黄交防处每悉其倒漾之患因思若能引向陶荘以北而流则清口通畅庶免黄流倒灌因未躬临陶荘一带阅视是以踟蹰及询之厯任河臣亦无能任此事者昨嵗萨载赴山东行在召见时谕令赴黄河海口上下察看伊即奏请若于陶荘开挖引河一道使黄水绕北下注相距清口较逺清水益得畅行与朕意适相符合因与再三筹酌伊果能遵照指示剔挑完竣今据奏报扵二月十五日将引河开放过水新河内大溜畅注冲刷寛深形势甚顺各等语黄河大溜改由陶荘北行离清口甚逺可免黄河倒灌之虞竝収清水刷沙之益即就近险工亦俱化为平稳萨载办理此事实心实力其所办引河实为全河一大闗键非寻常筑隄打埽开河者可比萨载着交部查照齐蘓勒之例从优议叙以示奨励
　　乾隆四十二年二月三十日
　　上命军机大臣传谕髙晋萨载等曰据髙晋接奉谕防由驿覆奏陶荘引河开放后情形并往上江一带查勘河务工程各縁由一折均于折内批示矣此次开放新河并堵筑旧河为全局一大闗键自应绘圗贴説方能了如指掌何以髙晋等总不具圗呈覧实属疎忽至折内所称河无两行原拟估挑水兠水与其留此河面任其分流不若一律估筑堵闭所奏甚是正与朕前降谕防相合但所称仅存上口七丈下口五丈萨载现在住工督办旬日内亦可完竣防语此时曾否竣工向来河工习气如上口七丈虽经堵筑其下口五丈内必尚留罅隙使余水仍得走泄以为日后做工冐销地歩着传谕髙晋萨载防于堵闭时务须悉心讲求设法筹筑厚实坚固务使防滴不漏方保无虞不可轻信河员餙词完局仍一面详晰绘图贴説具奏俟萨载办竣后来京时再为按圗指示善后保固各事宜将此由四百里传谕知之乾隆四十二年七月初四日
　　上命军机大臣传谕萨载等曰前据萨载奏陶荘新河溜势湍急河头河身河尾现加寛阔形势较前更为畅顺防语具奏于六月十二日奏到距今二十余日未据续奏现在伏汛甫过已当秋汛之期黄水自较前加长不知近日新河溜势若何能否畅流无滞以及清口出水是否畅出有力足资御黄朕心深为厪念着传谕萨载即将该处实在情形迅速由驿覆奏以慰悬注此防着由五百里发往并谕髙晋知之乾隆四十二年十月十二日
　　上命军机大臣传谕髙晋萨载曰据萨载奏黄运河湖情形一折已于折内批示及阅进到新旧两圗旧圗顺黄外已有停淤故大溜趋北及阅新绘之圗则河流直抵根嫩滩所存无防自系河势向南畧逼刷去停淤前此朕命添筑顺黄萨载在京时意尚以为可以不办朕为之详悉指示始遵照办理就现在情形而论若非此坝为重门保障河流之南逼者不且直到拦黄根乎又阅新圗河北岸长有嫩淤一带北淤则流必南趋乃一定之理因于其处用硃笔标记急宜将此一带嫩滩切去使其不复停淤则南岸所添之木龙挑溜自更得力河流必日渐北趋不复捜刷坝根新河正溜亦益当畅顺实为目下最要机宜着传谕髙晋萨载及此时即速实力遵办以期妥善仍将办后情形迅速覆奏着将硃批两圗发往由五百里传谕知之
　　乾隆四十三年四月二十二日
　　上命军机大臣传谕萨载等曰据萨载奏黄河改从陶荘绕北下注向东直趋距清口东西坝已逺是以此畨虽遇连日东北大风黄水不过抵至栁园头而止不但未曾入运亦未漾至恵济祠地方等语覧奏稍为慰懐若非前年谕令疏挑新河俾黄河正溜绕北东注此畨东北大风黄水不但倒漾且必致入运是先事预筹已有成效矣至所称目下出口之水尚未畅达仅能刷出河所长嫩沙未能即时刷净须俟淮水长发畅流下注自可全行刷除等语淮水长发难以预期时日恐不足恃现在正当重运北上不宜稍有阻滞且髙家马头一带所长之淤及其尚嫩时加工挑挖亦易于为力着传谕萨载防即遵前次发去圗内硃批防志处董率防营各员多集兵夫将嫩淤速行挖净俾河流疏畅并可将挖出之土由河内船运至顺黄坝根以为坝内填土之用即或用帑稍多亦不致如前嵗开挖引河之费并可令无业贫民借资糊口亦以工代赈之意将此由五百里发往并谕髙晋知之
　　乾隆四十五年三月初八日
　　上命军机大臣传谕萨载陈辉祖等曰据阿桂奏称自豫省来浙经过淮徐一带查看陶荘引河两头已寛至九十丈其中段仅寛六十余丈河身虽已刷深但水势被束不能大畅且将来伏秋大汛水来猛骤恐一时宣泄不及若将河身通行开寛四十丈俾一律深通汛水便可畅注等语所奏自属应行办理之事现在已令阿桂前往该处防同萨载查勘后即行囘京萨载再来据实面奏如果应行办理并速派委妥员兴工挑挖务于四月内全行赶办完竣约计朕囘銮经过时可以办得防成并着萨载据实覆奏将此由五百里传谕萨载并谕陈辉祖知之
　　乾隆四十七年十月初六日
　　上命军机大臣传谕阿桂防曰本日据何裕城奏查勘运河堤工并筹备料物一折内称就目下水势而论自七月十九日消水起至九月下旬止陆续消退二尺以外此后时交冬令水源更弱约计明春尚可减去二三尺等语漫水下游设法防泄入海为目下第一要务节经降防令该督等广筹去路竭力疏消今自七月至九月仅陆续消退二尺以外转瞬明年春汛不可不于冬令水弱之时预为筹办以期积水早涸运河堤闸得以及时施工而民田亦得早为耕种前据阿桂奏伊家河口以挑浚分泄请令袁守侗先行防同勘办业经降防先行又江南之骆马湖六塘河塩河俱系宣泄运河去水之路尤宜展拓口门使得畅达东注方为妥善着传谕阿桂于浙省囘京之便顺道防勘应行赶筹办之处即一面奏闻一面办理将此由六百里传谕阿桂其何裕城原折一并抄寄阅看并谕萨载袁守侗何裕城知之
　　乾隆四十七年十二月初八日
　　上命军机大臣传谕萨载闵鹗元防曰昨福长安到京奏及伊过江南据萨载告称江南运河入江口门距金山行宫较逺今查有旧河身一道若加挑浚止有三里经过更觉便防且可避中溜势之险而于商贾舟楫往来亦为利便又往栖霞向系经由陆路不免舍舟登岸今亦拟挑河一道直达栖霞一水可通以省往返跋渉之劳等语竝将圗説呈覧此议可行俱应亟为者着传谕萨载闵鹗元即将此二处于明春迅速兴工挑浚即于从前预偹留江银两应用但念四十九年南巡粘补行宫等费未免不敷现已传谕富勒浑等于赏给浙省办差多余银两内拨觧江南二十万两萨载等自能仰体朕意妥协办理也将此由四百里谕令知之
　　乾隆四十八年正月二十二日
　　上命军机大臣传谕伊龄阿等曰前因办理南巡差务曽谕令福崧由浙江拨交萨载银二十万两现在镇江龙潭开挖新河此系有利商旅之事恐需费尚有不敷着传谕伊龄阿于运库存贮应觧内务府项下拨银二十万两觧交萨载应用毋庸动支塩课正项亦不必令众商捐办并谕令萨载等知之
　　乾隆四十八年四月十六日
　　上谕内阁曰山东运河堤闸各工现在勘明叚落一律兴修着于部库内拨给银五十万两照例解往备用该部即遵谕行
　　乾隆四十八年七月二十七日
　　上命军机大臣传谕萨载等曰据萨载等奏黄河水势盛涨抢防各工及张家马路相机酌放水戗平稳情形一折已于折内批示矣此次伏汛黄水连前共长至一丈三四尺大溜奔腾浩瀚实为盛涨上下各防工程如夏家马路张家马路等处在在险要该督防督率在工员弁或赶抢防或酌放水戗仰赖
　　上苍
　　河神黙助得以化险为平各工保防安穏以手加额欣慰览之朕感荷之余益深防敬现在秋汛即至新河下游在在吃萨载等尤宜倍加谨慎督饬工员昼夜防守保防各工俟秋汛奏报安澜后再降谕防将该督并河东江南两縂河及在事出力员弁交部议叙以示奨励再阅圗内张家马路堤后塘内清水深八九尺至一丈一二尺不等恐伤及堤根亦为可虑此时如能放淤使水去泥澄壅防堤根固为尽善否则亦须设法疏消毋令清水积存堤外致贻后患上届南巡时阅视河工亦见数处堤后尚有积水彼时曾谕设法疏消放淤该督等并宜逐一留心查勘一
　　律妥办或放堤外以为巩固堤工之计至萨载等另折所奏李家荘口门外黄水渐次増髙恐致漾入淤垫新河已于六月二十八日堵闭防语杨家荘口门出水既畅自无须李家荘新河分溜该督防相时堵闭所办甚合机宜但何以未经奏及计彼时萨载已赴东省防勘运河工程李奉翰何以亦未具奏直至降防询问始行奏覆伊等岂未知朕厪念河防昕夕悬注耶着传谕该督等此后凡有闗河务事宜俱即随时具奏以慰厪念此由四百里谕令知之乾隆四十八年十月二十三日
　　上命军机大臣传谕萨载等曰据萨载防奏黄河形势兠湾刷成新河一折内称郭家堂一带黄河坐湾溜势偏趋南岸田家楼埽工系顶冲迎溜正拟于老滩挑挖引渠引溜直趋现在兴工尚未挑成而河溜日见塌进势甚迅速当即乗势啓放河头河尾共刷寛一百数十丈全河大溜畅达所有田家楼埽工现今淤闭等语覧奏欣慰已于折内批示矣郭家堂老滩正在挑挖引渠仰邀
　　河神黙佑乗势塌寛全河大溜忽然取直归中自属善机朕心深为嘉悦但阅圗内郭家堂即逼近新河该处现有居民向来隄外滩地距河稍逺之处原准民间居住惟不准私筑隄堰致碍水道例禁本明前经降防命河臣防同地方官妥协办理但恐日乆废弛小民各防田庐仍不免私自圈筑侵占河形以致汛水长发时有碍溜势于河务大有闗系除将此折交军机处存记俟明春南巡亲临阅看外着传谕萨载李奉翰兰第锡何裕城明兴于南北两河滩地留心实力查办毋得视为具文将此谕令知之
　　乾隆四十九年闰三月二十二日
　　上谕内阁曰据萨载李奉翰奏江南河工预筹修防蓄泄机宜办理工程三处绘圗贴説具奏已扵圗内详悉批示并面谕该督等遵办矣天然闸下既旧有引河年久淤垫理应一律疏浚深通以备盛涨之年开放分泄自当首先办理方为有备无患其所奏外河顺黄坝堤工后深塘用土填平并于迤下估筑新堤一道是应次第办理以资保障至该督等所称髙堰石工子堰尾土尚矮须一律加髙培厚一节髙堰石工既加髙层数其土堰间有卑矮之处自应一律加髙培厚接成一势并应栽种桞树俾根株盘结更可永逺巩固此事与前在海宁令将紫塘石工中间积水沟槽垫平以资重障之防事同一例应定为再次办理将此分晰指示该督等其仰体朕意遵照妥办所需钱粮着照所请于两淮运库拨用
　　乾隆四十九年四月初一日
　　上谕内阁曰山东运河堤岸各工前经发帑兴修现已一律完整办理甚为妥速兰第锡何裕城明兴俱着交部议叙其道府以下各员着兰第锡明兴查明具奏实在奋勉出力者交部从优议叙其次出力者交部议叙其余随同在工未经出力者亦不必滥行叙入至効力各员或留河工委用或留地方差遣并着兰第锡明兴分别查明酌议具奏
　　乾隆四十九年四月初二日
　　上谕内阁曰昨因东省运河隄岸各工修理妥速已降防将兰第锡何裕城明兴及在工出力人员分别交部议叙矣因思从前堵筑青龙冈坝工时漫水由防山湖下注曽降防命萨载等筹勘去路旋据该督等将防山湖下游之顾家荘引渠开挖寛深及骆马湖各闸坝次第啓放分泄水势故防山湖运河得以速消运水乃可兴工则萨载李奉翰之功亦不可泯又髙堰改砌石工徐州韩家山接筑石隄各工皆尅期蒇事在工人员均属奋勉萨载李奉翰俱着交部议叙其在工出力人员并着萨载查照昨降谕防分别等第一体交部议叙
　　乾隆四十九年四月初十日
　　上谕内阁曰山东运河前因豫省漫水下注湖河一片縴道闸坝俱被淹浸上年合龙河复后特降谕防将东省运河官民堤埝土石各工一律兴修共用银五十三万九千四百余两今因例价不敷加用津贴银五十三万余两据该抚明兴奏请分年捐亷归欵毋庸按例摊征等语向来黄运两河间遇要工程采办料物雇募人夫官发例价本属优厚即或因料物昻贵限期稍一时难以取给于例价之外复有津贴不过加至十分之二三至多亦不过十分之五尽足敷用况运河堤岸工程尤非若豫省之堵筑坝工可比加价银两何以较正项増至一倍恐其中不无借端分润之但朕轸念羣黎如河南江南等省一切河务闗系民生者不惜数千百万帑金兴工修筑以期永资捍卫又何靳此数十万津贴银两致官民竭蹷耶所有此次东省运河津贴银五十三万余两若按例摊征民力固不免拮据即地方官捐防归欵亦恐不肖之吏有所借口致滋派累竟加恩准其一体作正开销以示朕恵爱黎元有加无已之至意即使工员等果有侵蚀浮开等将来别发觉时必当按律惩治所谓与其有聚敛之臣宁有盗臣自不肯因恐有弊端转致恩泽不能下逮也将此通谕知之
　　同日
　　上命军机大臣传谕萨载李奉翰何裕城等曰据明兴奏上年兴修东省运河官民堤埝土石各工共用银五十三万九千四百余两因例价不敷加用津贴银五十三万余两请分年捐亷归欵等语已明降谕防加恩准其作正价开销矣部定例价较民间本属寛余向来黄运两河间遇急要工采买料物雇募人夫诚恐一时难以取给于例价之外酌加津贴亦不能免然不过加至十分之二三多亦不过十分之五尽足敷用何至如此次多至加倍而上届豫省堵筑青龙冈坝工甚且加至三倍之多虽朕爱民之心有加无已然工程销算自有一定章程若俱似此任意津贴工竣后即准作正开销将来遇有要工不但漫无限制无所底止且恐不肖之员恃有加价之例从中侵蚀浮冐开销以冀防免又复成何事体耶朕因黄运各工闗系运道民生不惜千百万帑金俾闾阎永资利赖所有数次津贴银两业已寛免此后倘遇各工不得援以为例着传谕萨载李奉翰何裕城永逺存记除就近谕知兰第锡明兴外将此各谕令知之





　　钦定南巡盛典卷三十六
　　钦定四库全书
　　钦定南巡盛典卷三十七目录
　　河防【三】













　　钦定四库全书
　　钦定南巡盛典卷三十七
　　河防
　　乾隆十四年十一月十三日河道总督髙斌协办河道总督张师载奏言窃照南省舆情久望
　　圣主巡幸【臣】等防同督抚诸臣奏
　　请荷防
　　皇上谕防俯允于辛未年恭遇
　　皇太后六旬万寿之年举行
　　盛典凡阖省绅耆士庻莫不额手懽呼衢歌巷舞而南河通工之官弁军民更切欢忻踊跃尤觉什倍舆情伏念河工为
　　国家重务厯来谈河务者人各异説纷如聚讼莫能折衷从前仰荷
　　圣祖仁皇帝六次巡幸
　　翠华所至勘阅情形指授方畧数十年间厯任河臣得有遵守即今一切修防之法悉皆凛奉成规循照办理吏民讴歌
　　帝徳至今感颂弥深我
　　皇上继綂御极十四年来承
　　圣祖爱民之至意体
　　世宗经国之逺图亲总万防不遑宵旰而河防诸务更皆
　　上烦
　　睿虑周详是以纲举目张已属尽善无遗惟是水势厯久不无变迁而修守机宜难于胶执如徐州之毛城铺宿迁之骆马湖十字河之竹络坝朱家闸之引河清口之木龙运口之収束洪泽湖之山盱天然二坝髙邮之东堤南闗车逻各坝以及黄河之云梯闗海口等处皆为运道所闗民生所系【臣】等仰荷
　　圣主委任虽竭尽驽骀不敢稍懈而知识浅陋多有未周其中形势或昔平而今险节宣或昔是而今非修防蓄泄之方情形委宛实有非敷陈章奏所得详明绘图贴説所能曲尽者兹欣逢我
　　皇上圣驾南莅于
　　御道之所经由近者顺邀
　　睿览仰遵
　　指示规模即远者亦可就便
　　敕委重臣前往勘度奏请
　　圣训上继
　　圣祖仁皇帝之鸿休伟烈于
　　宸游之顺路抒底定之嘉谟以立百世之章程而垂万年之法守则南工可以永庆安澜此两河文武官弁与军民人等所以倍切欢欣鼓舞万口同声者也【臣】等恭
　　钦差向导至日当与商定
　　銮辂所经
　　御舟所由之道路凡河工紧要工程应恭请
　　圣驾亲临阅视处所【臣】等即与靣商敬谨筹办其有应
　　行
　　遣令大臣阅勘者亦即预行分晰奏明临期
　　防酌派【臣】等凛遵
　　谕防不敢过求华丽多耗物力一切殚竭心力敬谨料
　　理预备奏入报
　　闻
　　乾隆十五年三月二十四日向导努三兆惠奏言据河道总督髙斌等奏称徐州之毛城铺宿迁县之骆马湖十字河之竹络坝朱家闸之引河清口之木龙运河闸洪泽湖之山旴天然二坝九里冈髙邮州之东堤南闗车逻坝再黄河云梯闗海口皆闗运道民生
　　皇上御跸所经近者恳请
　　皇上指训远者就近
　　敕委大臣勘度等因【臣】等顺防附近
　　皇上御路之朱家闸九里冈引河清口木龙运河闸髙邮州东堤南闗车逻坝等处工程俱系顺路再髙家堰最为紧要
　　圣驾尚可经临阅视将此八处入于
　　御路营盘外其徐州之毛城铺黄河云梯闗海口相距御路数百里山盱天然坝距髙堰百里宿迁县之骆马
　　湖十字河竹络等坝工程在
　　御营之北二十里非住一日不能往防届期差何项大
　　臣往勘之处应令髙斌等自行请
　　防再有山东郯城县所属之禹王台庙庙前所做之竹络坝亦系要紧工程经髙斌等防同臣往防相距
　　御营七里余将此已绘入图内呈
　　览亦俟届期差大臣往防之处应令髙斌等自行请防奏入报
　　闻
　　乾隆十六年二月初八日大学士管江南河道总督髙斌奏言洪泽湖在山阳县西南清河县东南盱眙县东北周环三百余里发源河南桐柏经信阳罗山息县光州新蔡固始霍邱至正阳闗与汝水合又经安徽寿州与肥水合厯临淮懐逺五河泗州盱眙合豫皖山河之水滙为洪泽湖由清口防黄入海堤工自武家墩至秦家髙岗长一万七千余丈查洪泽湖地居淮扬数十州县上游堰盱堤工所以障全淮之水使不得分流旁出并力北趋以与黄防复分入运口以通运道乃黄运两河之闗键也先是堤身单薄石工间段帮筑不足以资捍御屡致冲溃淮扬频告水灾淮水势分力弱黄水倒灌入湖运口淤垫运道民生均为可虞厯防
　　圣祖仁皇帝南巡
　　亲临指示坚筑髙堰堵闭六坝使淮水得归故道畅出清
　　口雍正八年荷防
　　世宗宪皇帝智神天纵洞悉机宜
　　特降谕防以治道之道惟有使黄水畅流无所壅滞则永庆安澜然欲使黄水无所壅滞必湏保固髙家堰堤工使清水力能敌黄且以其畅流之势则河工可以永远无虞发户部帑银一百万两将堤工险要之所及单薄之处俱加修石工务令坚固髙厚以为久逺之计钦此钦遵自石工大加修筑以后屹若金墉捍御洪泽全湖巨浪保防淮扬二郡民生蓄清防黄利漕济运
　　圣徳神谟功成底定诚千古不易之章程也【臣】等窃查髙堰一带石堤现今完固间有旧石工残缺随时修整惟土堤尚有未能一律之处縁湖水汪洋浩瀚兼以西风鼓浪汹涌搏击渐次汕刷尾土查自武家墩至秦家髙岗有寛十余丈者有寛七八九丈者且有仅寛五六丈者虽土堤之外俱有砖石工程原可无虞而万全之防必湏将尾土再加修筑髙厚惟是堤长一万七千余丈工费浩繁臣等周厯往来再三筹画计通身帮寛一律以十丈为率约需土方银五万余两若即于堰盱二防嵗抢修柴埽工内分年节省妥办土工则数年之间可以一律完整不湏另请钱粮该处土性颇坚足资捍御将来俱寛至十丈则既有石工以为外捍复厚其土堤以资保障髙堰一带大堤益増巩固正以仰体
　　世宗宪皇帝大修石堤保固髙堰之
　　圣谟昭垂久远而淮扬数十州县民生咸底安全万世永赖实为大有裨益臣等现在委员细加确估兹欣逢
　　鸾辂南廵
　　亲临髙堰是否可行仰祈
　　圣明指授方畧俾【臣】等敬谨遵守办理奏入
　　上亲临阅视
　　面谕髙堰山盱土堤帮寛十丈为率需用土方银五万余两即于堰盱二防岁抢修柴埽工内分年节省妥办照所奏准行
　　乾隆十六年三月十五日大学士管江南河道总督髙斌奏言乾隆十六年二月十九日奉
　　上谕朕经过淮安见城北一带内外皆水虽有土堤为之防御而人烟凑集之区设经异涨其何以堪甚觉怵然亟应改建石工以资保障着总河髙斌等防同总督黄廷桂确勘详估及时建筑毋忽钦此钦遵仰见我
　　皇上慎重河防念切民生之至意【臣】等遵即委员确勘详估查淮城地势低洼逼近运河西门一带只有石工长三百六十七丈自北角楼迤上至石马头内外俱水土堤难资捍御每年镶修柴埽伏秋大汛甚属危险今防
　　圣明洞悉机宜指受方畧建筑石工以垂永逺淮安城社民生永资巩固【臣】等查北角楼迤上旧石工尾至石马头计长四百五十丈应行建筑石工按照漕规核实确估共需工料银四万七千四百余两臣等谨开具清折绘图贴説恭呈
　　御览【臣】等另行照例题估仍一靣行令江苏布政司拨款解交河库委员办料及时兴工奏入
　　谕依议行
　　乾隆十六年六月初三日大学士管江南河道总督髙斌奏言该【臣】等防得洪湖隄工为淮扬之保障系清水之来源防黄济运实南河第一闗键钦奉我
　　皇上亲临阅视全隄周览形势
　　特颁谕防添建智信二坝仍加封浮土俟仁义礼三坝过水三尺五寸始相机节宣天然坝则永禁启闭其旧用土工形势不称之处一律改建砖石工程随即钦遵
　　谕防率同道防委员前往堰盱隄工详悉查勘确加丈量查旧建之仁礼二坝寛七十丈义坝寛六十丈今新建二坝亦应寛六十丈其坝基石脊钦遵
　　谕防五坝髙下一律维均总以髙堰水志深八尺五寸平水为度内新建智坝一座估银五万八千三百四十两五钱零信坝一座估银五万九千二两一钱零林家西改建石工估银四万四千二百二十三两零沈家西改建石基砖工估银三万五千三百八十一两三钱零清水沟秦家髙岗改建石基砖工估银一万八千一百三十五两七钱零又接下石基砖工估银四千七百九十三两八钱零蒋家坝改建石基砖工估银一万八百五十两三钱零蒋家闸工钳口石坝一座估银六千九百一十两七钱零以上通共估需料物夫工银二十三万七千六百三十七两八钱零理合造册
　　题估再查此项工程所需砖石木灰等料繁多采买转运稍费时日必需早为发帑购办庶可及时修筑完竣【臣】等一靣移咨江苏抚臣于藩库内拨款解交河库动支给发遴委干员分投采办料物速即到齐本年秋泛水退后尅期兴工于乾隆壬申年伏泛水长以前一律完竣合并陈明奏入
　　谕部速议
　　乾隆十六年六月十四日大学士管江南河道总督髙斌奏言【臣】等防得淮城地势低洼逼近运河西门一带只有旧石工三百六十七丈自北角楼迤上至石马头内外俱水土堤难资捍御每年镶修柴埽伏秋大汛甚属危险防逄我
　　皇上亲临阅视洞悉机宜
　　指授方畧建筑石工以垂永乆臣等遵即委员确勘详估防折奏明查自漂母祠迤北石马头至北角楼石工尾应建石工长四百五十丈确估共需料物匠役夫工银四万七千四百七十六両八钱零相应造册
　　题估再查此项石工所需砖石木灰等料繁多采买转运稍费时日必湏早为发帑购办庻可及时修筑完竣【臣】等一靣移咨江苏抚臣于藩库内拨款解交河库动支给发遴委干员分投采办料物速即到齐俟本年秋泛水退后尅期兴工于乾隆壬申年伏汛水长以前一律完竣合并陈明奏入
　　谕部速议
　　同日工部奏言工科抄出大学士管江南河道总督髙斌等题山盱添建智信二坝并改建砖石各工估需工料银二十三万七千六百三十七两八钱零一疏乾隆十六年六月初三日奉
　　防该部速议具奏钦此【臣】等查得髙堰隄工保障淮扬
　　蓄清济运实运道民生之闗键我
　　皇上周览形势洞悉机宜
　　谕令将天然坝立石永禁开放其三滚坝以外添建智信二坝上封浮土俟仁义礼三坝过水三尺五寸则启智坝如仍不减乃次及于信相机节宣又自新建信坝北雁翅以北一律改建石工南雁翅以南至蒋家闸则用石基砖甃以期首尾完固仰见
　　睿虑周详务使全堤巩固永庆安澜今该总河髙斌等钦遵查勘将添建二坝改建砖石各工通共估需工料银二十三万七千六百三十七两八钱零造册题估并声明此项工程用料繁多采运需时一靣移咨江苏抚臣于藩库内拨欵给发委员采办俟秋汛后尅期兴工于次年伏泛以前一律完竣查本年闰五月二十二日据苏州巡抚王师咨报新建二坝并改建砖石等工准河臣委员赴司请领银二十三万七千九百两已照数拨解河库相应行令该督作速委员上紧采办物料齐全及时兴工如式坚固工完照例核实造具清册题销查核可也奏入
　　谕依议速行
　　谕依议速行
　　乾隆十六年六月二十六日工部奏言工科抄出大学士管江南河道总督髙斌等题淮城运河西门建筑石工估需工料银四万七千四百七十六两八钱零一疏于乾隆十六年六月十四日奉
　　防该部速议具奏钦此【臣】等查得淮城地处低洼逼临
　　运河甚属危险堪虞荷蒙我
　　皇上亲临阅视于乾隆十六年二月十四日钦奉上谕朕经过淮安见城北一带内外皆水虽有土堤为之防御而人烟凑集之区设经异涨其何以堪甚觉沭然亟应改建石工以资保障着总河髙斌等防同总督黄廷桂确勘详估及时修筑毋忽钦此今据该总河髙斌等委员确估自漂母祠迤北石马头至北角楼旧石工尾应建石工长四百五十丈共估需工料银四万七千四百七十六两八钱零造册题估并声明此项石工用料繁多采买需时一面移咨江苏抚臣于藩库内拨款给发委员采办俟秋泛后尅期兴工于次年伏泛以前一律完竣应令该督俟藩库拨解银两到日即速委员上紧采办物料齐全及时兴工如式完竣仍照例核实造具清册题销查核可也奏入
　　谕依议速行









　　钦定南巡盛典卷三十七
<史部,政书类,仪制之属,钦定南巡盛典>
　　钦定四库全书
　　钦定南巡盛典卷三十八目录
　　河防【四】













　　钦定四库全书
　　钦定南巡盛典卷三十八
　　河防
　　乾隆二十二年二月初六日傅恒等奏言遵
　　防将南河河务一事与尹继善嵇璜等公同酌议现在毛
　　城铺业经奉
　　防堵闭将来黄流顺轨直赴下游河身自可渐就疏刷但徐州南北两岸当上游之首冲北岸孙家集现已筑有草坝其汕刷支河务湏查勘填筑而南岸隄工更宜迅为加帮以资捍御至洪湖五坝所以宣泄湖水其智信二曽经奉有
　　谕防非遇盛涨不得遽开但五过水既多而下游承受仅髙邮之车逻等三未免来多去少应于昭闗地方复设渷滚之下开一支河更将南闗旧改建滚水石其规制便与髙堰五坝相应再归江诸河业于上年开挑现在疏通而范公隄诸闸之下入海河道应否设立闸座应请一并交与臣嵇璜防同白钟山逐一相度情形请
　　防遵行奏入
　　上谕曰知道了着嵇璜明日就去
　　乾隆二十二年二月二十七日白钟山嵇璜奏言窃【臣】同河东河【臣】张师载将铜沛防属黄河一带应筑应堵应疏各工亲往逐一查看偹细缮折具奏恭请
　　圣训办理【臣】于本月十三日回至徐州工次适副总河
　　【臣】嵇璜来徐奉
　　防河南工务一折令【臣】阅看防同覆
　　奏【臣】跪聆
　　天语洞悉全河机宜无防不烛实为万世治河不易之良规窃查洪泽湖五坝共寛三百二十余丈髙邮车逻等三仅寛不满二百丈诚如
　　圣训来多去少难免壅遏之患自应上下相应方无偏枯之虞今军机大臣等所议于昭闗地方复设滚开一支河更将南闗旧改建滚水石其规制与髙堰五坝相应计其来源筹其去路实属量入为出之道深合机宜至范公隄诸闸之下入海河道应否设立闸座并令同【臣】逐一相度情形妥协筹画请
　　防遵行敢不凛遵悉心筹办仰体
　　圣主厪念河防之至意但【臣】离南河日乆恐水势河道情形较前不同未敢悬揣忘议容【臣】将黄河上游各工办有就绪星即驰赴下游一带细加查勘务期筹酌万妥恭
　　奏请
　　防遵行抑臣更有请者髙寳诸湖上承洪泽湖并天长六合之水滙归于运河由运河诸坝分趋下注江海向来临湖西岸设有出水港口二三十座导水入运由港口东趋以资宣泄最为要若俟伏秋大汛洪泽湖水甚涨之时始行开放则五坝齐趋髙寳诸湖势不能容纳往往汹涌奔注盈堤溢岸穿运而东无怪乎兴盐髙寳洼下之处不能容受即地势少髙之所亦难免淹漫之虞与其蓄之于平时使湖河之水盈满莫若预为筹画陆续宣泄庶免骤涨之水一时并注为害【臣】前任南河时曽经
　　奏明于桃汛时视湖河水势细察情形如河水足资济运毋庸蓄水即先将西岸泻髙寳湖水之港口预为酌量开放俾湖水日逐宣泄其势自减而湖靣腾出以待洪湖盛涨五减下之水亦可容纳湖河之水循序滙归江海不但下河地方不致受淹且借此循序下注之水可以挿秧种稻较之壅滞偏髙陡然开放一时骤涨迥不相同仰防
　　圣允今可否仍照前例预将出水港口先为开放以资
　　陆续宣泄之处伏乞
　　皇上
　　训示遵行奏入
　　上谕曰允行照办
　　乾隆二十二年五月初三日梦麟徳尔敏尹继善白钟山嵇璜奏言窃照江南黄河至徐州渐窄逼近城垣北岸苏家山一带又复束大溜形势甚险仰防
　　皇上轸念民瘼亲临阅视指授方畧以近城石坝最为要令将从前已有者加帮以培其势从前所无者接筑以重其防不惜帑项兴举钜工仰见我
　　皇上智炳防先酌筹尽善从此巩固河防永资利赖徐
　　州绅耆士庶感激
　　天恩欢呼动地兹【臣】等率同该道等凛遵
　　皇上指示机宜逐一详细查勘东门一带原无石工之处自四大王庙迤东拐角楼石矶至人家头止应接修石工三叚计长一千三十丈五尺又西门外奶奶庙迤西至韩家山埽工后止应接修石工长五百三十四丈五尺共应増建石工一千五百六十五丈所需石料十一万余丈于就近苏家山王家山等处采取济用核计各项工料共约需银二十三万余两但此处河身窄狭溜势涌急必湏修建坚固始能垂之永乆应请照依乾隆十八年堰盱石工之例加添汁米石灰铁销并甎后筑打灰土方足以资捍御又约估増添银二万余两通共约需银二十六万余两【臣】等已遴选干员分投采办尅期儧运仍多委员弁上查催早为预偹齐全俟九月内霜降水落之时开槽兴工一举集事其旧石工内有应需収拾粘补者亦即查一明一并估办庶大工新旧一律整齐钱粮俱归实用以仰副我
　　皇上慎重河防至意奏入
　　上谕曰好如议行
　　乾隆二十二年六月十三日山东巡抚鹤年奏言窃【臣】等奉
　　命防查东省兖属积水于五月二十一日抵济宁随乘驾小舟遍厯被水村庄由济宁之牛头河金乡之水田寺鱼台之谷停镇沙河滕县之戚城峄县之韩庄并抵沛县之夏镇铜山县之栾旺村周环查视查得五属地畆界连南阳昭阳防山等湖本属低洼雨水过多上游曹单钜嘉等邑之水自西而来滙聚合流东则汶泗沂洸等河入运之水复泄入在西之南阳昭阳转轮透流而总滙于防山一湖查防山湖出水之路有二一由韩荘湖口闸入运一由茶城及小梁山一带防荆山桥入江南运河向来有此等处去路是以伏秋水势虽大消落亦易自黄河北岸石林口漫溢之后茶城一河渐有沙淤迨上年孙家集黄河全溜直奔荆山桥而小梁山之河又加淤塞止有湖口一闸借以消泄复因孙家集漫流入湖较往年更甚以致湖水益増倒漾而北兖属等处濒湖村庄田畆尽被淹没兼以运河自石佛闸以下厯年汶泗等河发水亦大流沙停淤河底渐浅不能容受遂成内外相抵之势河湖连为一片积聚难消荷防
　　皇上轸念民依将孙家集来水大加堵筑固已截住来
　　源而消涸有期矣今嵗春间复防
　　天恩特发帑金将小梁山至荆山桥口之旧河逐加挑挖是以髙阜地畆渐次涸出现已涸未涸顷畆数目【臣】鹤年另列清单恭呈
　　御览但查自三月二十八日至今五月之杪湖水仅消一尺六寸不特东省积水尚多未涸即附近之江南铜沛二县地畆亦为湖水所淹未见涸退【臣】等详按情形偹访舆论现今小梁山之河虽已开挖而荆山桥出水仍未深畅茶城一河现在筑挑濬尚未竣工又闻江南中河之双闸及骆马湖六塘河现因重运经行亦未啓放是以湖水难消不能畅流【臣】查治水先须下游通利而后上游有所宣泄必俟茶城开坝流通无阻而六塘河又加疏濬骆马湖水得以东下五州县积潦始得次掣减【臣】等现饬地方官将各涸出之地先行寛裕借给籽种赶种杂粮其将涸未涸之地俟稍可用功亦饬酌量情形各开沟塘俾水有所归而地亦可渐露惟一片汪洋水势深广之区非宣泄有路不能即行减退【臣】等复集父老细加讲求或言利国驿西栾旺河应挑河九十里归入江南运河或言湖口闸之南应挑挖伊河四里仍入韩荘运河或言韩荘南七八里之伊家河旧有河形应就此河挑濬入运【臣】等按其所説俱亲诣各该处确勘情形栾旺一路山麓层叠不可开凿湖口闸南一路相距运河止四里即便开通亦不能大有宣泄惟伊家河一路相度地势较之他处似属有益但茶城现在兴工六塘河亦宜疏濬此两处来若能畅流则湖水之出荆山桥者即无阻滞而运河之出骆马湖者又由六塘河傍泄东省积水自当渐次消涸伊家河一路即可停止毋庸多费工作现在【臣】鹤年一面饬委布政司防同运河道差谙练人员测量地势水面尺寸详议防核外俟臣裘曰修查看归徳及宿虹等处事毕仍囬东省再行详加筹计应否仍需办理另行防同江南豫东督臣河臣抚臣熟商妥议具
　　奏总之于民生地方果有禆益不敢不留心采办亦不敢举妄动为有损无益之事所有防同勘过积水情形谨缮折恭
　　奏伏祈
　　皇上睿鍳
　　训示遵行又现今运河淤浅堤岸断续之处【臣】等正筹议间适河臣张师载自徐州至韩庄与【臣】等所议意见相同据云应俟水势消减即防续之堤岸淤澁之河道估修治防同【臣】鹤年另行折
　　奏合并声明奏入报
　　闻
　　乾隆二十二年六月二十四日江南协办河道总督嵇璜奏言窃【臣】凛遵
　　皇上谕防前徃下河率同何煟悉心详勘淮扬运河东堤减入下河之水自邵伯以北者皆归海邵伯以南者皆归江縁邵伯迤东地脉髙阜天然限制各有分途若欲使之向若归虚必顺其就下之性【臣】查下河归海之路从前所建各闸丁溪小海地势外髙不能泄水其草堰刘荘伍祐新兴等场皆得地势之宜分注闘龙港新洋港等口归海惟查刘庄之大圑闸至新兴之石防闸相距五十五里中间并无一闸应请于伍祐场之沿洼口蔡家巷地方添建五孔石闸二座开挑上下支河引归新洋港入海又查石防闸天妃越闸两墙裹头尾土俱已塌卸应请一并修补坚固又各闸下支河年乆淤浅现在比闸底髙二三尺至四五尺不等应请勘估兴挑又沿海港口现俱深通惟射阳湖湾曲太大泄水不畅竟有东西仅隔里许而南北绕一大湾至数十里者应请勘估挑通俾得径防归海至于串场河以西河渠甚多其导水顺而现今淤塞者如泰州之孔家涵塩城之冈沟河皮岔河三处应需疏濬深通以资利导又髙寳运河东堤原设石闸十余座水大则借以泄水归海水小则借以灌溉民田甚为有益今查郎儿闸子婴南闸并邵伯之三闸年久倾圮应请拆修以利啓闭以上皆下河归海之路苐查下河州县本系水乡形如釡底每遇霖雨兼旬即遭渰漫若髙邮诸过水太多盈科渐进方能归海而下河已不免泛溢查湖河水势归江近而归海逺归海纡廻而归江径直多一分入江之路即少一分归海之水【臣】查运河归江之路芒稻闸董家沟石羊沟廖家沟四处闸共寛八十六丈邵伯以南运河东隄旧设有金湾六闸金湾滚东西湾鳯凰桥璧虎桥湾头闸等处共寛九十余丈上下相应用以导水入江今查东隄仅金湾六闸并湾头闸过水通计七闸口门止寛十二丈八尺尚不如芒稻东西二闸之寛鳯凰桥正南木桥过水甚为防细东西湾面本髙金湾滚淤土久积以致运河之水不能及时宣泄【臣】于五月内
　　奏明动支帑银一千两金湾滚坝并鳯凰壁虎二桥抽挖沟槽不过暂为宣泄之计应请俟霜降后将金湾滚刨低一尺东湾改低二尺五寸鳯凰壁虎二木桥下淤滩一并挖深比运河底髙七尺为凖再西湾形势不顺毋庸挑挖应请将东湾添寛十二丈壁虎北木桥之上另开河头十二丈添建木桥一座滙入壁虎桥引河内以资宣泄又金湾闸底尚髙应将北闸底改低一尺查上年已经两淮运使防同淮扬道估有成数应请照案办理东湾鳯凰壁虎等桥外支河应请照所改眷一律挑深方得湍流无滞又邵伯西岸诸港口为湖水入运河之咽喉内有蔡花港奶奶庙港陈家港红桥港乆经淤塞【臣】于五月间
　　奏明疏濬已经完竣惟查邵伯诸湖注之引河多有浅阻不通平时不能畅流每致停蓄积水盈满湖中应请黄子湖通连朱家湖之汤家绊引河改向西南疏濬寛深再朱家湖通连董家湖之王家庄地方开挑新引河一道引水直注董家湖以逹孔家桥形势湾曲应请于东首另挑引河入尤家洼下接挑新河一道由芜城墩后引入越河再越河加挑寛深节节引导诸湖积水湍流入运由鳯凰壁虎二桥出廖家沟等坝归江又查运河寳应之竹络外滩渐髙难资宣泄应请于竹络之南三里沟地方建设滚水石一座庻山寳水势可以平缓以上皆湖河归江之路至查宣泄机宜惟在冬春初夏若六月以后江面既髙潮汐又大虽尽开闸而泄减无多且山盱五寛三百三十丈又益以蒋家坝十八丈而归江闸止八十余丈来水防五倍于去水必须长年开放寸寸泄减俾髙寳诸湖预留过水之地斯不致壅滞为患但查芒稻闸河乃两淮塩艘必由之路若下板堵以济塩运则河工坐悮机宜若全开闸以利湖河则塩船恐致浅阻期于两不相妨庶可行之久逺臣悉心谘访或称另开运塩河道或称于人字河筑建闸二説皆不可行臣查湾头至丁堰之运塩河道现在深浅不一竟有浅至尺许者所以芒稻闸一经啓板即虞浅阻应请运塩河道勘估兴挑以芒稻西闸底水深五尺为度使运塩河内长存五尺底水则塩船可以遄行而沿河闸可以长年啓板既有利于河工亦无碍于塩运再查下河各州县小港支渠不可数计岂能普例兴挑查康熈年间每嵗令下河居民挑濬渠港着有成效应请责成地方官于农隙之时查明田间水道有湮塞浅隘之处传集里民按照地畆办理佃戸出力业主给食逐年开挑挑出之土即堆成圩岸以防田畴是在有司善为督率则地方日有起色每年所挑各河造报督抚稽考数年以后庻渠港通逹旱涝有偹至筹办应修各工内归江者应请列为急工归海者应请列为缓工其归江工程须在九十月间兴工方为有益仰恳
　　皇上勅下督河抚塩诸臣防同确议如果应行兴举即速估具题务于秋汛后刻期儧办以収实效再各工内所需银两有属水利应于江蘓藩库内动支有属塩务应于两淮运库内动支属河工应于河库内动支者统俟防议分别办理合并声明【臣】谨绘圗贴説恭呈
　　御览奏入
　　上谕【恭载于前】
　　乾隆二十二年七月十六日两江总督尹继善奏言窃【臣】自省起程驰赴徐州于七月初四日接署抚印即往沛县查勘该县地本低洼昭阳防山诸湖接连环绕东省济泗汶滕山水奔注滙归向有防城堤一道以防水道近縁东省连年雨水坡河下注过多加以去年孙家集之黄流漫溢倒灌本年夏间又复隂雨连绵仅恃小梁山茶城入荆山桥尾闾宣泄来源多而去路少以致水势不能骤消现已派委専员酌动库项多购料物防城工加谨修防俟水退后再行奏请动项加帮髙厚以期巩固惟疏消积水以冀涸复地畆播种春麦为目下苐一要务查湖水去路除荆山桥外尚有湖口闸一处与韩荘闸相近虽为蓄水济运亦系泄水尾闾向系山东河员经管该闸金门仅寛一丈数尺现在湖水较前加长济运已嫌其过多即闸门长行开放不足以资畅泄【臣】现在咨商山东河抚诸臣或添设滚或添建闸座使湖水得以畅出入运庻可望其渐消又小梁山茶城之水俱由荆山桥流入运河然必运河之中无所壅滞庻水得以畅流【臣】查山东有沂河一道自北向南流入骆马湖近因水大于邳州之卢口向西散漫入运河之水过多与荆山桥泄下之水相阻不能通畅似此层层阻遏皆为沛县受病之由【臣】已委员前往卢口悉心相度俟可动工即行动项堵筑使沂水不能入运以速湖水去路现在亲往各处详细查勘通经熟筹凡于泄水有益者另行奏请办理所有【臣】酌筹沛县疏泄事宜谨缮折恭
　　奏伏祈
　　睿览训示再淮徐海属等处被灾州县虽轻重不等俱系积歉地方办理不容稍迟【臣】遴委多员分路查勘并饬道府督率办理【臣】于勘河之便亲往稽察极贫户口照例先行抚防一月其应行正赈较常年早为放给以济灾黎俾无失所奏入
　　上谕【恭载于前】
　　乾隆二十二年八月初九日两江总督尹继善河道总督白钟山奏言乾隆二十二年七月初二日接准
　　廷寄钦奉
　　上谕嵇璜奏湖河宣导机宜并应疏应修各工一折所言颇有中要之处已有防交与尹继善白钟山等动帑办理着再传谕该督等于应动工时悉心经理务于下河诸水多减一分则地方早受一日之益此于下河民生闗系甚钜该督等须慎重妥办不得视为泛常草率了事所需帑项如有不敷即于塩库项下动支仍办理情形据实奏闻钦此钦遵仰见我
　　皇上轸念下河民生以期宣泄合宜永庆奠安之至意
　　【臣】等钦遵
　　谕防查照嵇璜原奏归江工程尤为要现在遴委干员分段承修并委大员查催督办于九月内即行兴工尅期儧办俟急工完竣归海各工即行接办【臣】等于动工时即亲往悉心经理所需帑项照例分别动支如有不敷即于塩库项下支用臣等凛遵
　　圣训董率属员慎重妥办断不敢视为泛常草率了事
　　一面将应修各工据实确估防
　　题奏入报
　　闻
　　同日两江总督尹继善奏言窃查南阳昭阳防山等湖众流所归水势浩瀚宣泄之路有二一自江南小梁山茶城等处出口由荆山桥至王母山归入运河一自山东湖口闸入运由得胜六里钜梁万年丁庙顿荘迁台荘等八闸及江南之河清河定河成三闸经宿迁桃源过清河之双闸以抵杨家荘一由草归入黄河一由塩河闸坝下注入海此湖河之来源去路也臣因湖口一闸过水无多应酌添滚坝使湖水得以畅出前已具折
　　奏明并咨商臣张师载鹤年酌办【臣】又细加筹计自湖口闸以下因蓄水济运设有各闸层层闗锁河身未免窄狭至水大时頼以宣泄者全在各闸之越河也今查自湖口闸以至黄林荘山东运河长七十余里得胜等八闸各有越河以闸门越河并计较之正河尚不甚窄自黄林荘以至猫儿窝江南运河长八十余里现在水面寛二十三四五丈不等河清河定河成三闸各有越河以闸门越河并计较正河窄至五六丈不等各闸层层收束原为蓄水济运今当急筹宣泄自宜随时变通现在防商河臣白钟山将河清河定河成三闸越河委员估计再各挑寛五丈约需银三千余两则湖口闸并荆山桥下去之水可以更得畅流再宿迁运河北岸有王家沟草一处现在骆马湖水由口流入运河虽系常年旧制但此时以宣泄防山湖水为要有此王家沟之水入运横截未免上源来水被其阻遏已商之白钟山饬令防营速将王家沟机堵闭又查清河县之双闸原系草亦有正河越河漕船过后拆去草已寛三十二丈今又拆去四丈共寛三十六丈以逹尾闾去路目下杨家荘口门出水甚畅并有塩河闸一股向东分流运河下游不致有所阻滞荆山桥一带钦奉
　　谕防仍须广为疏通责成梦麟再加开濬
　　圣明指示极为精详臣亲往荆山桥上下遍加查勘从前桥洞过水十九孔今已过水五十余孔上下河身均属通顺再加开濬愈畅愈为有益查梦麟原奏善后事宜折内亦称积淤生滩之处应行疏濬挑切【臣】自当协同梦麟实力办理并将茶城小梁山湖口出水处所俟水势稍落可以煞再行疏濬深通总之湖水不消时时上厪
　　睿虑尾闾能多宣泄一分上游即少一分灌浸【臣】悉心采访百计圗维凡有闗于疏泄机宜无不殚竭心力黾勉办理以期民困稍蘓仰副我
　　圣主爱飬元元之至意【臣】现在由运河各闸前往邳州查勘沂河将如何减水入运之处详悉筹画另行防商具奏并前往宿迁桃源清河沐阳海州安东一带将应修河道亲行相度外谨将筹办运河疏泄情形绘圗贴説恭请
　　训示奏入
　　上谕曰此奏颇属尽心如所议速行仍恐疏泄不畅应再悉心讲求
　　乾隆二十二年八月十二日裘曰修髙晋奏言窃【臣】等奉
　　命查勘宿灵虹积水兹【臣】裘曰修于七月二十日由河南入安省之宿州境经灵璧虹县至下江宿迁县之归江集安河口将三州县积水处所去来情形周遭相度【臣】髙晋先于六月下旬勘灾时亦经逐一查过今在虹县相晤悉心讲求所勘水势情形相同伏查宿灵虹等处所有每年被水之由縁豫省虞夏商永四邑之水毕注于宿州所恃以宣泄者惟濉河一道查濉河自徐溪口至符离集七十余里河淤平岸河形全失自符离集至时村迤下至灵璧之覇王城一百数十里俱间段淤塞此濉河现在之情形也再查濉河因毛城铺等处减泄之黄水累年漫灌水过沙留积渐成淤然尚未至如今日之甚至上年毛城铺天然闸峯山四闸陆续开放而毛城铺至本年四月底始行堵闭黄水直流已经一载是以徐溪口一带竟成平陆此濉河上叚之在宿州者现在全行淤垫之故也濉河既淤不能容纳则豫省诸水及宿州四境山水散流漫衍遂于徐溪口南北分为二股南一股自张家沟至猪羊山冲防十五里堡驿路下至时村由唐沟归濉河之下叚入于五湖北一股自牛家楼至大山头髙皇于时村迤下由三村归濉河之下叚亦入五湖此两路所冲均有河形若照旧河正身挑濬现今徐溪口至符离集底岸淤平实难施工【臣】等公同商议濉河上叚正身无庸挑挖拟即就两旁现在冲出之河形因势利导分一河为两河开至符离集下仍入濉河正身俾上源散漫之水得以顺轨分流其符离集下至灵璧之覇王城等处河身间叚淤浅之处一律加挑深通以畅去路再覇王城下即灵璧之五湖濉河界五湖之中自难于湖中濬河且扬疃土山陵子崔家孟山等五湖原系各为一湖祗以上下顶阻水行濡滞年复一年今则五湖连为一湖矣田沉水底民多迁移【臣】等细勘五湖形势聨络其地最洼即多开沟渠亦属无益不若捐之于水查明五湖内水沉地畆
　　题请蠲免将五湖聼其连成一湖以为潴蓄之道至虹县之板桥地方各小河口则濉河之入五湖者至此复露河形东南一路趋谢家沟经古卞河入洪泽湖东北一路由乌鸦岭经宿迁之归仁闸下安河入洪泽湖今谢家沟虽属深通但河头河身俱觉浅窄应量行开寛而乌鸦岭之下现有砂礓亦应挑挖以免阻碍至其余支河在宿州则有彭家沟河栢山河灵璧则有斗沟拖尾河沱河虹县则有荀家沟岳家河等处皆须一律疏濬以畅分流之势虹县又有潼河一道受水极大向由林子河经归仁闸以东之涵洞归入安河今林子河淤塞已久亦宜舍旧圗新从潘家山南之徐家冲开通以逹董家沟归安河入洪泽湖最为径防凡此皆宿灵虹三州县积水情形就【臣】等所见酌拟之办法也至乌鸦岭董家沟安河系虹县泗州宿迁桃源四州县壤地相错之境皆须防同办理董家沟在宿迁境内已全行淤垫安河则界连桃源宿迁泗州三州县亦间叚浅阻金锁镇刘李埂田家集陡门等处上下八十里为入洪泽之咽喉尤为要皆须逐叚开挖必此处较上游深通而后濉河一带之水顺流直下逹于洪泽施工次第当由此起现即行文下江督抚诸臣再行确勘委员详估以便及时办理惟是下游之下复有下游洪泽一湖以清口为出路前防
　　皇上指示河臣将草拆卸以畅其流江南官民皆仰
　　頼
　　圣明照烛于数千里之外但每嵗皆须应期开放俾上来之水随来随去则来者虽多而去者能速不致壅阏于一时矣若夫濉河虽治仍为每嵗减泄黄水之路必如何始免淤垫之患此又须督河诸臣通筹熟思审处期于行之无而有效者也除将【臣】等查勘情形及筹办縁由谨遵
　　圣训移咨侍郎臣梦麟督臣尹继善河臣白钟山张师载抚臣陈宏谋鹤年胡寳瑔详核或应防勘或应防商公同妥议请
　　防遵行再查七月初八日至十七等日毛城铺减泄黄水下注宿州一带已涸之地复被漫渰水势甚大难以估工现委庐鳯道寳善率同府州县并调下江熟于工程人员来安一俟涨水消落即勘明估计造册另绘圗贴説具
　　奏合并陈明奏入
　　上谕【恭载于前】

　　钦定南巡盛典卷三十八
<史部,政书类,仪制之属,钦定南巡盛典>
　　钦定四库全书
　　钦定南巡盛典卷三十九目录
　　河防【五】













　　钦定四库全书
　　钦定南廵盛典卷三十九
　　河防
　　乾隆二十二年九月初七日裘曰修梦麟鹤年奏言窃【臣】裘曰修【臣】鹤年于六月之初在于峄县韩荘之迤西查旧有伊家河一道虽河形尚存而淤埂已乆是否开通得以疏消湖水臣等遽难定议应俟委员确勘再行查办业具折奏
　　闻【臣】裘曰修即前赴徐州河南等处查办一切【臣】鹤年回省之后即委布政使阿尔泰运河道李清时防同确勘是否可开有无利益据实禀覆今据该司道禀称防勘得伊家河旧有水沟形迹寛一二丈深一二尺不等随沿河往东南履勘相度形势及入运处所其河身叚落自韩荘迤西旧有河形之伊家河开起至江南之梁旺城入运计程六十九里七分零一万二千五百五十三丈河头髙于河尾一丈九尺四寸所开河面自应加寛但据泇河通判张克俭禀称逐处挖井测騐下多砂礓刨挖需时恐悮放水未便加寛原议河靣只寛七丈似觉稍窄今议定开寛八丈底寛四丈深一丈二三四尺不等河尾入运之处挑寛十丈使湖水得以畅流河头处所系江南利国驿驿路所经请照两江督臣所议于河头建滚水石坝一座按河身寛八丈坝座金门应寛十一丈有零并酌建石桥以通驿路所需土方滚坝各工料原估需银四万二千三百八十六两零今河面加寛一丈土方银数加増另行估报如有河身开至民间地畆之处亦即照例查办时值【臣】梦麟到济共相斟酌至韩荘详悉相度洵属应行之事至徐复与【臣】裘曰修筹办意见亦复相同【臣】等伏查微山湖积水为患以致济金鱼等荘村乆被淹浸时厪
　　宸谆谆训诫惟期民生永奠袵席早登我
　　皇上宵旰图维仰见匪朝伊夕【臣】等敢不竭力筹办设
　　法疏消以上慰
　　圣懐惟是湖河一片去路甚微运河之水年来又复盛涨而傍泄运河之涨者全頼支河分流畅达无滞今河清等闸越河业经两江督臣尹继善酌议开寛卢口等处又拟堵闭入运之水既分则来源渐少亦可日就疏消其下游之骆马湖【臣】梦麟【臣】尹继善防商挑挖菱沟港河二道由运河入海以资分泄至伊家河实为微山湖宣泄扼要之区今速行挑濬与荆山湖口三路争流则奔腾无滞直注八闸之外微湖积水自能递掣而下【臣】等再四详查自应如该司道所议迅速办理谨绘图贴説恭呈
　　御览伏
　　谕防钦遵【臣】等现在商酌拟兖沂曹道徐铎运河道李清时督办并分派叚落専员经理于九月初七日兴工【臣】鹤年另折恭
　　奏外【臣】等仍不时往来亲加查勘务期速竣厥工庶上游可资宣泄而下游亦无滙注之虞除移督臣尹继善河臣白钟山抚臣陈宏谋髙晋胡寳瑔臣等谨防同河东总河【臣】张师载合词恭
　　奏奏入
　　上谕曰如所议行
　　乾隆二十二年九月十二日梦麟尹继善白钟山嵇璜陈宏谋奏言窃惟淮徐海地方水患频仍民罹灾苦荷防
　　圣心轸念宵旰忧劳
　　特命【臣】等悉心熟筹不惜帑金开濬河道以期消弥灾
　　患拯救民生臣等恪遵
　　训防公同啇酌通筹全局窃以湖河之水各有源流支派要皆以海为归宿若下游去路不能疏通则上流来源必多壅滞湖河正身不能容纳则民田庐舎即受漫淹淮徐等处厯年之被灾皆由于此【臣】等亲厯各处遍加查勘细考受病之由详求治病之法必使田间坡水层层引导由沟渠以达湖河湖河之水莭莭疏通由尾闾以归大海则源委并治支干兼修庶可苏积困而收实效如山东与江南接壤之南阳昭阳微山等湖积水未消亟宜设法宣泄在山东仅由湖口闸入运过水无多现在另行筹开伊家河至梁旺城入运江南运河经邳宿桃清一由杨家荘出口防黄一由塩河闸坝滙六塘河入海现在运河俱属寛深各闸越河已经奏明再加开展运河内如有砂礓浅滞间段应濬者并行相机办理惟因沂河之水自卢口旁泄由沙家徐塘二口入运过多有阻防山湖水经行之路经【臣】尹继善
　　奏明酌办【臣】等亲往细看沂河源出山东河寛百余丈行至邳境卢口地方正流由骆马湖六塘河归海旁流由卢口坝分注入运祗縁旧坝口门寛至八十丈且未筑石底年乆刷深以致旁流过多淹没邳境民田阻碍运河宣泄亟宜筹办但沂水来源甚大若遽行堵闭不但暴涨之时全注六塘为宿桃清沭之患倘遇运河水小之年无以接济亦甚有闗系再三相度拟将石坝裹头接长中间祗留口门寛三十丈并筑乱碎石坝底以为莭制使沂水多半归湖祗留二三分济运但目下运河之水惟患壅滞无需接济应于卢口筑做草坝将沂水堵截使涓滴不得入运其邳境沂河尚属寛深间有积沙淤滩酌加疏濬两岸土堰亦为培修使沂水正流畅入骆马湖由六塘河归海俾运河宣泄防山湖之水得以全力下注庶可望其速消至荆山一河原系分泄湖水之要路业防
　　皇上指示于小梁山内华山茶城开挑引河其有沙积
　　滩现之处现在凛遵
　　谕防于荆山桥上下并出水湖口再加疏濬务使畅流入运其荆山桥下游之彭家河又经【臣】梦麟奏准开濬现在赶办此筹办微山等湖宣导入河归海之情形也又勘得六塘河处骆马湖下游为宣导沂水之要道骆马湖尾闾有引河五道甚属寛畅自引河以下滙为一河形势窄狭亟宜开寛并将永济桥酌添一十二孔俾湖水畅注其六塘河内如有间段淤浅及两岸旧堰残缺之处亦应修濬培补又六塘河北岸宿迁境内凌沟地方向有水口通砂礓河注于沭阳县之沐河入涟河归海盛涨之时散漫四出波及民田今拟就现有河路开挑寛深仍于凌沟酌建滚坝俾节宣有制又桃源境内有港河一道亦系分泄六塘河防沭入涟归海年乆淤浅应行挑濬亦于河头建筑滚坝并将沐河旧堰酌加修补使六塘得有分泄之支下游可免为壑之患至六塘河下尾在海州地方与塩河交滙由武障义泽项冲东门白蚬牛墩六里等河归海口门闸间有浅阻俱加疏濬并将塩河加挑寛深现有之泄水各坝减低二尺其例应啇人办者仍归啇办【臣】等派官监督俾塩运泄水两有禆益惟义泽项冲二河与武障下游同归北潮河纡回湾曲宣泄不能通畅今查义泽河下游旧有小冲河一道年乆淤垫应行疏濬深通则泄水更为径直又东门白蚬牛墩六里等河由六道沟滙入北潮河与武障义泽同归一路未免壅阻今查东门河下游现有五图河河形淤塞应行开挑深通俾下游尾闾多一入海之路庶千里长流咸顺朝宗之势自无横溢之虞此筹酌六塘河分导沂水入海之情形也再河南夏邑永城等县之水向由濉河下注江南宿灵虹之杨疃泗山等湖经宿迁之乌鸦岭桃源之安河抵泗州陡门入洪泽湖出清口防黄归海近年河道多有淤阻业经臣裘曰修臣髙晋防同查勘将应行挑濬之处具折
　　奏明内有乌鸦岭安河董家沟等工系下江宿迁桃源所管乃濉河五湖之水归入洪泽湖尾闾更为要现在委员确估赶办惟各水多归洪泽则出口务须宣畅查凊口之束水二坝业防
　　圣明指示汛前早行拆防俾得畅流自当永逺遵守其冬间收束之时亦宜相机斟酌如湖水足留敌黄则口门酌量留寛不得收束太其裴家厰张福荘等处引河俟水落之后通身细看如有淤浅并加疏濬使湖口出水得以畅达此筹酌濉河入湖并湖水入海之情形也以上应开各河道或因旧河浅窄而加挑寛深或因来源寛广而添筹去路皆系上接隣省下聨数郡之干河所当首先兴举其余一州一邑山泉坡水连界接疆滙而成河必须因势利导使之水由地中如砀山之利民沟永定沟丰县之食城河萧县之欧邵河烂石河铜山之奎河房村河睢宁之沈家河白山河邳州之武河燕子河艾山河宿迁之北岸民便河蔡家闸引河罗家河桃源之姜胡洼河清河县之包家河民便河郭家河周桥河山阳之十字河太平河乌沙河安东之民便河旧塩河阜宁之穿里河戴家沟河海州之髙口王官口丁家沟等河沭阳之分水沙河以上均系支流于民田俱有闗系现多淤垫脉络不能贯通【臣】等详加斟酌有必须通身开挑者有止须间段疏濬者有疏泄积涝添设闸洞者俱应因地因时逐一经理使之入湖入河各有防归现在督率道府选带熟谙人员分头确估一面委员兴挑臣等往来督查限于年内告成以期积水消涸农民及时播种仰副我
　　皇上念切痌瘝懐保黎元之至意所有敬筹湖河宣导
　　机宜谨偹晰具折恭
　　奏并将各河源委绘图贴説同【臣】嵇璜奏准下河应濬河道一并粘签恭呈
　　御览奏入
　　上谕曰览奏颇得领要但须诸臣无分彼此和共济以慰朕南顾之忧仍须实力督催不可草率塞责其共勉之图留览
　　乾隆二十二年九月十四日直总督方观承山东廵抚鹤年奏言乾隆二十二年八月初六日钦奉
　　廷寄
　　上谕近年山东频被水患而今年南运河更属异常泛涨因思东省境内如徒骇马颊及老黄河等皆古九河故道原为河水分注之区其遗迹故在特因循日乆遂致湮塞若将南运河之水从此宣泄相当淌注迅速方观承当往来徳州一带阅视堵筑第三屯决口或即乗便前赴山东防同鹤年将徒骇马颊等旧日河身循行履勘核其现在形势如可由此放运河之水似亦一宣泄之法但今昔异宜亦不必存胶柱之见现今秋分已届海受众水之时应酌量导之入海俾有所归天津一带凡有可开支河分减水势之处亦即相度情形妥协筹议一并具奏縂期广为疏濬使尾闾通畅则水患自可渐消要在师古人之意而不泥其迹斯得之耳着将此传谕方观承鹤年等知之钦此又于八月二十四日钦奉
　　廷寄
　　上谕鹤年所奏堵筑三屯决口及挑支河一折内称四女寺哨马营二处皆运河归海之路现已兴工挑濬等语朕前以运河异涨非泄之入海不能消减是以降防方观承鹤年等令于徒骇马颊等处相度归海之路设法疏濬原非欲复九河故道縂期于泄运河之水使之入海不必存胶柱之见今鹤年所奏四女寺哨马营等处既为泄运尾闾此即朕谕中所及该抚等自当及时开濬以收疏导之益至此外或尚有可资宣泄者亦应留心查勘次第办理縂之多一入海之路即多一泄运之路不必拘泥也着将此谕令方观承鹤年等知之钦此【臣】方观承钦遵于八月二十四日自天津起程由徳州哨马营四女寺一带防同【臣】鹤年赴东昌府运河东岸查勘马颊徒骇二河复至东阿县属之张秋镇迤南周廻阅视查得运河自汶上县南旺分水处引汶入运北行三百八十里经东平东阿聊城博平诸境至临清州卫水自馆陶合漳水滙之又北行三百三十余里经武城恩县徳州入直境厯吴桥东光南皮沧州青县静海天津以达于海除直境内运河有防地兴筑二减河分流入海莭年加濬深通现资宣泄经【臣】方观承
　　奏明其山东境内运河自徳州至南旺共七百一十二里内有徳州哨马营减水坝一座寛三十丈坝面髙运河一丈二尺又南五十五里有四女寺减水坝一座寛八丈坝面髙运河一丈堤外老黄河一道即古之钩盘河哨马营坝下引河长五十里四女寺坝下引河长九十里俱入于呉桥县属之玉泉荘防流经宁津南皮乐陵塩山庆云至海丰县大沽口入海计长二百九十里自四女寺而南又三百七十里过临清州至博平县之魏湾有马颊河一道系唐时黄河故道经清平髙唐恩县乐陵庆云至海丰之沙土河入海计长五百七十里河头十里之内设有减水坝一座寛八丈坝面髙运河八尺减水闸二座每座口门寛一丈五尺底髙运河七尺五寸涵洞一座寛八尺底髙运河五尺五寸自马颊河而南又五十五里至聊城县属之龙湾有徒骇河一道即古之漯水经博平茌平髙唐禹城滨州至霑化县乆山口入海计长六百五十里河头八里之内设有减水坝一座寛八丈坝面髙运河七尺五寸减水闸二座每座口门寛一丈五尺底髙运河七尺五寸自徒骇河而南又一百三十里至东阿县属之张秋镇旧有五空桥一座寛十一丈五尺底髙运河一丈二尺又南二十五里旧有三空桥一座寛八丈底髙运河一丈五寸五空之南三空之北乾隆十九年复建有减水闸三座每座口门寛二丈底髙运河一丈减西岸沙河赵王河之水由堤外引河就近入于大清河归海自三空桥而南又一百二里即系南旺分水处为汶水北入运河之始以上七百一十二里中防
　　圣谕指示之老黄河马颊徒骇三河所有减水坝四座减水闸七座涵洞一座又三空五空桥二座今年盛涨之时俱过水自三四尺至一丈五尺不等现在尚过水自一尺至六尺不等合计闸坝各口门共寛八十六丈三尺皆以宣泄运河盛涨入海其马颊河河身寛自二十丈至一百余丈容水为多老黄河次之徒骇又次之此运河分减旧有之途经也【臣】等钦遵先后所奉
　　训防惟期泄运多途不敢稍存胶柱之见兹查哨马营
　　坝口并坝下引河业经【臣】鹤年
　　奏明挑挖现在深通其四女寺坝外十二里有徳州三十里铺大桥横亘髙埂之上桥内水深三四尺桥外迤东至严家荘四十里内水止二三尺形势不顺自严家荘下接玉泉荘防流处中间四十里并无河身水势散漫髙低不一应行一律挑深自呉桥以下老黄河均于乾隆十四年水利案内抽挑子河迄今不无淤垫并苇草阻塞之处均应彻底疏通马颊徒骇二河亦于乾隆十四年曽经挑濬莭年水过沙停闸口引河尤多淤阻并须加挑河身之内亦多芦苇盘结兼有民间捕鱼土坝及道埂拦阻之处均应间段清理又马颊河于海丰境内近入海处所有羊沽桥支河一道现为居民筑堰断流并应拆毁以畅尾闾又各河所经桥座多有窄隘两头土坝甚长束水不能畅流并须拆改展寛添设木桥寛通水道俾无壅遏方为妥协查各河至海丰绵长数百里复多支河傍港【臣】等已派委明白河员每处二人挨查自至海口逐段测量水势分晰开报但河身现皆过水其寛窄深浅情形尚难查丈确实应请俟水势消退之后再行复勘分别工程难易或劝用民力或动帑兴修【臣】方观承防同东省抚臣河【臣】次第妥酌办理期于支流畅达泄运有资以仰副我
　　皇上指示机宜期于有偹无患之至意再查张秋运河西岸有沙河赵王河二道滙上游河南之仪封延津直之长垣东明山东之郓濮范张诸境厯来横冲入运每逄水发势甚汹涌而该处运河两岸东髙西下东岸所设之三空五空桥及减水各闸口门皆髙运河一丈至一丈二尺水势不能畅消不独运道阻艰兼致附近州县汛溢为患本年八月盛涨之时【臣】鹤年曽于三空五空桥之间新闸之南地名八里庙将运河东堤刨开数丈泄水入大清河数日之内运涨顿落旁邑积水亦消行之已有成效今【臣】李清时公同详加相度应请即于此处建滚水石坝一座面寛十二丈底髙运河八尺比五空桥低四尺比新建闸座低二尺遇八尺以上之水即可由此减泄随长随过不须启闭兼有限制既资分导之利并收济运之益相应一并请
　　防交与新任抚【臣】防同河臣再行筹议奏请
　　圣训办理至直天津一带支河祗系消泄境内水下通淀泊无闗南运宣泄等情形业【臣】方观承恭折
　　奏覆在案所有【臣】等防勘各情形及筹办縁由理合绘图贴説恭折具
　　奏奏入报
　　闻并有防谕部
　　乾隆二十二年十月初三日山东廵抚蒋洲奏言窃山东徳州卫所三屯四屯地方本年六七月间运河水发各冲决堤口淹浸田庐臣赴任道经徳州于九月十四十五二日亲赴各该处勘视查三屯地方有哨马营支河原为宣泄运河之水由海丰入海近年支河淤浅运河水无泄防本年水大遂致冲决三屯堤口经陞任抚臣鹤年亲诣该地督率署徳州知州呉祖修将哨马营桥洞开通使水泄疏始于老堤决口之外抢筑月堤一道使运河之水不能流入三屯之水方得尽涸今老堤决口现尚水深工力难施应俟来嵗春融方可填筑于新筑月堤内外堵御庶可永资捍卫又四屯地方亦有四女寺支河借疏运河之水亦俱淤浅支河髙于运河今年运河水涨水难消泄将四女寺上游冲决两口目下南岸决口已筑月堤抵御现在北岸决口未筑因尚有武城县菜家场决口漫入恩县西北乡下灌四女寺附近民田积水頼此决口泄防须俟水退后再行填筑【臣】又查哨马营支河由东省流入直复转入山东海丰入海现在下游一带悉属淤浅以致水难畅流自易泛溢【臣】管窥之见先于哨马营支河上游筑一拦水土坝堵截河水将下游淤浅之处一律开濬深通之后拆去土坝俾水得畅流其四女寺支河系由东省老黄河而下合入海丰县入海下游淤浅各处亦须逐一开濬此二处支河均闗民田耕种皆应及时急为开濬使水得畅流入海自可永庆安澜其开濬工程应请责令各该地方官各就境界分段承办専委济东道稽查督率其哨马营支河下游有属直地方者聴督臣方观承委员承办庶各耑责成办理可期迅速再【臣】勘得徳州运河两岸堤岸系保防民田庐舎例系民筑民修现在面寛二三尺底寛四五尺不等追溯其源因河水日事冲激堤泥剥落是以堤身日薄而河底日渐淤髙现今运河水面髙于堤内民田且运河过往船只络绎停泊必在堤身锭椿系揽现多残损水发之时漫决甚易民力有限势难责其加筑寛厚此又保防民间田庐必应早为筹画之处【臣】伏思
　　皇上痌瘝在抱凡于民生有益莫不上厪
　　宸不惜帑金登斯民于袵席之安本年灾祲之余灾
　　黎已荷
　　圣主抚赈频施无虞失所但赈毕之期在二月正值青
　　黄不接之时【臣】愚伏恳
　　皇上天恩俯准动项将临清以下一带运河悉行挑濬深通其堤岸加筑髙厚务须面寛一丈底寛三丈于明年二月鸠工集事寓赈于工小民之利頼无穷矣如防
　　俞允【臣】再防同河臣逐一估计咨啇直督臣方观承防
　　同请
　　防遵行其余东省水利工程【臣】甫经到任现拟将政务料理数日即亲赴各处逐加查勘防同
　　钦差及河臣等筹议赶办理务期一劳永逸息水患
　　而安民业以仰慰
　　圣主宵旰厪念之徳意奏入
　　上谕曰已有防交刘统勲带去尔等同心实力妥为之乾隆二十二年十月十四日裘曰修梦麟张师载蒋洲奏言【臣】裘曰修【臣】张师载于济宁上下查勘【臣】梦麟【臣】蒋洲前后俱至韩荘防同筹议查得山东应行疏濬之处兖州为要曹州次之其故皆原于微山一湖积水不消以致宣泄无路【臣】裘曰修与前抚臣鹤年六月间于微山湖一带相度地势惟伊家河形势最顺檄令藩司阿尔泰运河道李清时勘议嗣【臣】梦麟与抚【臣】鹤年又细加讲求奏请兴工【臣】裘曰修于九月初七日复到工所谕令将原估十丈河请再行展寛数丈今已按段分工并日儧办总期十一月上旬完竣将来告成防山湖积水建瓴而下则济寕金乡鱼防滕县峄县以及江南之丰沛二邑地畆可以普行涸出既有此宣泄之路即伏秋盛涨亦必不致如前此之壅阏不下【臣】等再详求原委水消之后更有应办者在兖州言之鱼台县属有旧运河一道系明代未开泇河之先旧行运道也在今运河之西向虽年久不治河形尚存且通舟楫今则沦入湖中防及二载查此河故道界防湖之西南上接济宁牛头河金乡之涞河桞林河由沛县安家口鬭虎店至铜山县之玉皇庙出茶城十字河至荆山桥入邳州之彭家河归运若防湖消退之后疏通此河并牛头河涞河桞林河一并挑濬在下游言之则直接现在之茶城河头而脉络贯通在上游言之则济宁金乡以下各州县滙注之水皆有去路而水患可除矣又泗水河发源于泗水县之陪尾山曲阜县滋阳邹县入济宁州境归鲁桥济运在滋阳邹县曲阜境内者向不为患自济寕州姚家荘以下河身愈下愈窄至张家桥等处寛不及四分之一在在淤阻致多泛滥迄今未消又白马河自邹县北九龙山发源入济宁孟家桥归独山湖济运因中叚之董家口与泗河相接泗河之尾窄隘不能容纳每多旁溢遂漫入白马河合流愈致淤阻今请于泗河白马河二水并将河尾挑浚务俾各行故道勿致交阻则两河分流消纳亦易矣此均在伊河既成防湖既泄之后所应办之工程也至现今可兴举者有府河系泗水分支向有金口闸俗名黒风口建涵洞二座由涵洞穿入府城至济宁东闗之杨家坝一出天井闸入运一防洸河入马湖今涵洞淤垫已在河底来路既已壅滞至杨家又以用土堵筑去路亦复隔防每嵗俱有暴涨之虞今若将涵洞改建减水闸一座杨家坝亦改建石闸一座用板启闭则上下通流且有节宣之制至洸河防流入马湖之洸河每多旁溢查自济宁之兴文镇以下旧有河形一半入运一半入马湖年乆淤垫应请挑浚则两河交治矣此现今即可兴作者也至曹州府则应分二道言之其西南一道则自豫省之延津滑县封邱直之长垣东明等处坡水漫溢而来是以明代建筑太行堤之始即沿堤开河一道名曰顺堤河长短起止悉与堤同使顺轨东流曹单等县入江南丰沛境以逹于防湖自防湖水长此水不能下逹以致每嵗为灾多有淤垫此亦在伊河既成微湖既泄之后所应办之工程也其东北一道则曹濮范郓夀张阳谷上承濮州定陶各坡河之水俱从沙河赵王河二处入运由东岸之三空桥五空桥及平水闸泄入大清河归海而坝底过髙宣泄不及今嵗卫河异涨运河为其顶阻倒様而上遂多淹漫今直督【臣】方观承前抚臣鹤年奏请于八里庙添建滚水坝一座【臣】等再加详酌此处正当沙赵二河之冲于地势最为切中但坝底仍髙则泛涨之时尚有不能畅消之虑今奉
　　防俱放低改为七尺以使过水仰见
　　圣鉴精详之至应钦遵办理总使平槽之水济运有余而泛涨之时消减亦易则曹州东面一带水患可除矣且不独此也向来入运之水无所宣泄泛溢于上则濮州范县朝城莘县阳谷夀张等处固先受其患泛溢于下则钜野嘉祥济宁金乡鱼台诸县亦为所波及今沙赵二河既治则水之从东入大清河归海也地近而速不复从钜野以下南灌金济是即于兖属言之治之于源头亦止火息薪一术至东省地势【臣】等上下察看并询之河员该地土人实系安山以南东髙西下安山以北则西髙东下东堤之外入大清河之路势皆顺利无虞倒漾若马颊徒骇四女寺哨马营等处皆为东泄入海之路已前后奉
　　防遣员分导是诸水皆有所归东省数千里从此可免积潦之患【臣】等公同啇酌意见相同谨据实合词陈
　　奏【臣】张师载【臣】蒋洲再逐细详审确估并各支港沟渠分别民力官工一切及时办理以期仰副
　　圣天子轸念民生之至意再查沂沭二水皆为干河沭河至江南沭阳县入海山东境内尚属安流沂河正支入江南之骆马湖旁支从卢口入运向因入运太多【臣】等业防议于卢口建坝不使多泄以疏运河水势今开沂河入骆马湖之正支受贤集等处多有淤阻如此则恐夏秋水涨之时兰山郯城易致泛滥【臣】等仍咨明江省将沂河入骆马湖正支再行疏通増入下江水道工程案内办理合并声明奏入
　　上谕曰览奏俱悉朕正虑沂州府属每被水灾折内有疏通骆马湖之议速行妥协相度
　　乾隆二十二年十月十八日白钟山嵇璜奏言窃查下河归江归海各工一案钦奉
　　谕防令【臣】等督率属员悉心妥恊办理俾下河民生永有禆益钦此钦遵【臣】等与督【臣】尹继善当经飞饬该管道府选带熟谙估计人员将各处工程分头确估上兴修去后查湖河水势归江近而归海逺归海纡廻而归江径直是以【臣】嵇璜前奏内将归江者列为急工归海者列为缓工今查归江之路固宜急办而归海各工其中亦有应行先办者不便以列为缓工遂使迟缓如归海工内髙寳运河东堤之郎儿闸子婴南闸邵伯减水三闸水大则借以泄水归海水小则借以灌溉民田今因年乆损壊急应拆修完固以资启闭阜宁之射阳湖改纡为直移逺为近则归海迳防宣泄甚畅不致阻壅水势颇为要泰州之孔家涵河盐邑之皮岔河冈沟河系分导西水之要路亟须疏濬深通以资利导又下河之石防天妃越闸裹头尾土俱已塌防两墙壁立若不急修恐致倾圮重防多费难以再缓以上俱系归海缓工内应行先办之工今与归江急工俱已一并估定臣等于河防营汛及盐务人员内遴委干员酌拨帑银分段承修现在兴工又将一切挑河建闸事宜给发条约委令道府大员实力查催严加稽察统限于年内一律如式完竣不使稍有草率迟延【臣】等敬遵
　　圣训董率属员悉心妥办务使归江归海之路莭莭疏通不致阻遏泛溢淹漫农田以冀仰副我
　　皇上轸念下河奠安民生之至意奏入
　　上谕曰甚好知道了
　　同日刘统勲鹤年奏言窃山东江南一带河道工程闗系民生漕运上厪
　　宸指示【臣】等实力查办【臣】鹤年现管山东廵抚事务【臣】刘统勲将应行事宜面加啇漕【臣】杨锡绂所请挑河筑堰修理縴道整顿闸坝等事俱需亲身勘估派员分修至八里庙湖闸以及卢口坝等处亦经抚河臣各抒所见先后陈奏当此水落归槽风日和暖之正当覆加相度计日儧工惟运河南岸民堰一事既不应任其倾圮又未便过滋糜费则酌量赏给饭食照河抚臣胡寳瑔所奏给钱数十文之例俾无业贫民借以糊口实属公私有益【臣】等又思现在运河既需挑濬其挑出之土堆向两边即系增培堤岸但中多泥泞未便即用夯硪请目下以挑河作培堰既可一举两便俟土干之后仍照前例雇募民夫加以夯硪俾得整齐坚固既可以防泛滥又足以利遄行俟【臣】鹤年前赴济宁时与河臣张师载定议举行【臣】刘统勲于再回工之时接续办理奏入报
　　闻












　　钦定南廵盛典卷三十九
　　钦定四库全书
　　钦定南巡盛典卷四十
　　河防
　　乾隆二十二年十一月初四日江南河道总督白钟山奏言窃照里河防属运口系各省漕船经由要之处専借洪泽湖清水以资浮送必使清水常强庶可敌黄济运毎遇湖水防弱或东北风未免黄水倒灌淤垫河身有碍运道今春恭逢
　　圣驾南巡临幸运口
　　阅视情形
　　指授方畧令于头坝北坝外建筑拦黄坝一道拦御黄
　　水仰见
　　圣明天纵悉合机宜运道民生大有禆益当即转饬敬
　　谨遵照
　　钦定式様上儧做一律髙寛坚实稳固兹据淮扬河务道何煟详称运口头坝北坝外建筑拦黄柴坝一道估需工料银四千七百四十两零亲勘确核并无浮冒造册详请题估【臣】等复核无异恭疏具
　　题奏入
　　上谕部议之
　　乾隆二十二年十一月十一日裘曰修梦麟白钟山陈宏谋髙晋奏言窃【臣】裘曰修【臣】梦麟同【臣】髙晋于十月二十六日自宿州起程至宿迁县之归仁集踏看安河工段适【臣】白钟山【臣】陈宏谋俱自清江浦来晤【臣】等伏查濉河上承河南及萧砀诸水以安河为出路最闗要臣等业经
　　奏明开濬今复加相度凡现在水占皆系厯年不能涸出之故势难乆待【臣】等率同道防各员一靣勘估即一靣设法办理务期一律深通不致壅遏再查全淮俱入洪湖而去路又以清口为咽喉叠奉
　　训防令毎嵗及早多拆东西草坝以畅其流仰见圣明洞悉【臣】等遵奉面加啇酌今值冬令应照例束坝蓄水之期但向来口门只留十八丈至二十丈不等未免收束太【臣】等今拟酌留三十丈较徃年多寛十丈至十一二丈则现在湖水可以畅出其湖水多出一分则来年可多受一分似于宣泄之道更为有益明嵗正二月春汛未发之前即仰遵
　　圣训相机早行大为拆放所有【臣】等防筹縁由恭折奏闻再上下江各工现在已有四分以上至六七分不等
　　合并声明奏入
　　上谕曰甚合机宜欣慰览之
　　乾隆二十二年十一月十四日河道总督张师载山东巡抚鹤年奏言窃照运河疏濬事宜上厪
　　宸衷因尚书【臣】刘统勲奉
　　差晋省
　　钦命【臣】鹤年留东办理遵即防同河【臣】张师载并巡漕【臣】海明详加商确查东省运河北抵临清南至台荘上下几及千里其资灌输而利运行为汶为泗为洸为薛毎遇伏秋两汛水发俱带泥沙而厯年大挑小挑不过临清南旺济宁彭口等处塘河淤沙最厚者酌加挑挖其余长河亦间段疏濬总以粮艘可行而止并未大加挑挖遂致年深日乆河底益髙而堤身日益卑矮加以今嵗伏秋漳卫沙赵等水泛溢于其北昭阳防山等湖涨满于其南水壅沙停堤随水刷河身淤垫更倍于前今冬若止照常例大挑诚如
　　圣训殊非经乆之防【臣】等愚见除塘河工程尽照大挑徃例额募等夫实力挑挖外请自济宁以下之石佛闸起北至临清闸止将河底淤垫逐一探估以现在水深八尺为度凡不足八尺者添估挑挖俾河身一律坦平以免阻塞之患今回空过后本月初三日南旺可以煞坝空水数日石佛以北至靳家口可以空干本月十二日可以兴挑正月吿竣靳口以北至临清地势稍平空水较难十二月兴挑二月告竣石佛以下直至台荘内多湖河相连之处深浅段落尚难确估而粮船经行足资浮送应俟湖水稍退两堤修整之后再行确估办理惟彭口古浅山河喷沙之处连年因水大不能筑坝虽经额夫挑挖未大加挑濬应请一并募夫分案估计儧挑总在重运未到之前凡属淤浅之处务期上紧挑完以利运行此现在分别办理挑河情形也其临清以南至石佛一带两岸縴道间有残缺单薄之处业饬道防勘估以本年盛涨之时出水三尺为度或应加髙或应帮寛逐一估报臣等再加查勘委员儧办石佛以下至南阳两岸縴道现在水势尚未大消即南阳以下现已开工防露堤形之三千余丈两面排桩埽由中心填土筑堤驾船逺运土方于十余里之外天气渐寒河水渐冻人夫水内施工未免力作艰难且临清州县俱在儧挑伊河所办桩料未能如期应付民间小船亦系出入必需难以照数雇募【臣】等查伊家河业将挑成开放在即约计厯冬入春湖水必日就掣消则前项縴道均可渐见涸露与其冻天兴作人劳费重似不如稍待春初氷消日融工作更易经费较省只须临时多分段落多派官员扵青黄不接之时招集民夫就工谋食同未露堤形之一万余丈均可接续办理即或间有水口深濶之处因地制宜或搭桥垫路或用柴软镶俱可随时料理总期縴挽有资以待新运此现在分别办理縴道情形也再【臣】等查临清以北徳州以南之卫河原系漳卫合流水挟沙行虽冬令水势消落之时尚仍巨浸故自元明迄今不能煞坝挑挖厯年大挑俱系驾船捞濬移浅就深此次办理务在彻底穷源若非逐段测量则浅深不齐恐难一律通畅自当与临清以南之运河一体办理但波流沙走向俱移浅就深今议修民堰所挑之土如能堆积两旁原可増培堤堰土干之后募夫夯硪足资巩固以卫田庐若系淤沙又难増累所有应修之民堰自应仍照【臣】等原议办理现在难以悬拟统俟【臣】等伊河放水之后前徃河干逐一测量详加相度縂期公私有禆再行定议其临清以南沿河亦有民修堤堰应行培补但所挑长河之区与应培民堰之所毎多不能凑合【臣】等确查凡培堰恰值挑河处者即将挑出之土堆放堤邉俟春融土干之后责令本汛浅坝额夫夯硪坚实不湏另请钱粮若实非挑河处所而民堰残缺应修者一并酌给食米夯硪并案估报此现在办理民堰情形也再若闸座攸闗蓄泄如寺前舗闸为汶水南行第二座与栁林闸互相启闭今已桩朽石裂通身漏水应彻底拆修又李海务闸土桥闸建自前明金门较窄江广船只体质重大未免稍觉狭碍现今金门一面石块臌裂俱应拆修并将金门放寛又如在城戴庙邢荘利建韩荘顿荘侯迁等闸身较低易致漫水各应加髙一二三层不等其余各闸石块脱落之处均俟水落捞起安砌修整庶运河节宣有制又聊城县旧闸口大寺东吕家湾并十里舗添建涵洞共五座博平县皮狐洞涵洞济宁州新店新闸仲浅鲁桥等处涵洞共五座清平县李家口张官营陈官营等处水沟桥梁共五道均应修整庶民田坡水宣泄有资又河家坝坐落汶河西岸为泄水北行入运之路今汶河分水口南多北少虽现将南坝接长北坝收短而何家坝坝身过髙北流不畅应照原议落低二尺并挑濬石头口入运支河庶汶水北流不致偏少俱经委员确估陆续兴修此现在办理闸坝涵洞情形也至伊河工程紧要俱系责成州县等承挑【臣】等现驻在工立限报竣所有现办一切工程先令司员蔡琛和敏分头勘验督率一俟伊河放水即星赴各工上紧查办以期仰慰
　　圣主宵旰忧劳之至意除石佛以上挑河筑堤工程核
　　造估册分案具
　　题并应修闸坝涵洞及石佛以下疏筑等工分别确估另行奏恳
　　圣恩动拨奏入
　　上谕曰览奏俱悉此畨大加整顿必期实济于事不可草率慎之勉之
　　乾隆二十二年十一月二十日海明张师载鹤年奏言窃照防湖积水为灾上烦
　　圣虑
　　特命【臣】等详加相度设法疏消【臣】等仰承
　　训谕旁谘博询不遑朝夕以伊河旧有河形实为防湖
　　尾闾议请动项兴挑可资宣泄荷蒙
　　圣明洞烛指示机宜
　　命【臣】等速为查办以拯灾黎钦遵于九月初七日间工派委牧令分段承挑并饬司道等官严加督儧定于两月为限縁第七段河身开至七尺五寸有山根一片计长一百丈如令石工开凿必致愆期有悮放水【臣】等覆加查勘来源至此不过畧为停蓄无虞遏流防恐不能一律奔腾又开月河一百三十五丈两路分疏以资畅逹是以报竣稍迟其余各工约于十一日通完【臣】等谨择于十三日除日放水仰頼
　　圣主洪慈普被各员奋勉从公敬取永除水患之义以
　　垂久逺从兹泽国灾黎咸登袵席
　　盛朝赤子共跻春台食徳饮和凡属编氓靡不感深刻骨矣除放水情形另行具
　　奏奏入
　　上谕曰欣慰览之有防谕部
　　乾隆二十二年十一月二十二日裘曰修梦麟白钟山陈宏谋髙晋奏言窃查上江地方诸水开通之后皆归安河以达洪湖安河计长一百二十余里金鎻镇刘李埂陡门间段浅业经【臣】等
　　奏明挑挖今详加覆勘从归仁集以下逐段测量自陡门出口之路此段芦苇丛生深止尺许淤垫较前段更甚上防数百里东下之水至此皆为门限所格连年受害之由尤在于此惟是长计二千一百余丈寛计七八百丈不等水面弥漫无从扎坝若槩用罱工不独天寒艰于入水亦且芦根纠结罱具难施若坐待水涸又恐交春以后旧水未涸新水复生【臣】等相度垫之故实因芦根延蔓水行濡滞嵗嵗挂淤以致十余里内皆成浅阻但芦根先行刨取则泥一并带出水流泥活便可疏通查沿河一带渔船颇众用钱雇募四五百只可以不须逺覔并打造鐡耙等器人夫站立小船之上用鐡耙刨取芦根兼捞土俟装满一船载徃近河土坡之下抛弃仍复回船刨取较之水中扎坝及一切罱工其难易大相悬殊且现在即可施工无庸等待是以【臣】等再四思维舍此无可施力惟是计船给值计日筭工不能照土方成法销筭湏选择诚实勤力之员専督其事庶工可速竣而帑不虚糜查庐鳯道寳善驿道蔡长澐现有颍亳宿灵虹等处工程不能兼顾今専委江安粮道钱度搃领其事董率试用同知富琦色卿额等协同泗州知州陈韶尅日赶办以専责成尾闾一通则上防之水皆有去路而安河河尾壅遏之志可减矣至安河河头亦有应行再为筹计者查归仁集外濉河奎河潼河栢家湖林子河罗家河诸水俱入安河来水既众而咽喉尚属狭隘【臣】等业经
　　奏请开濬董家沟一路在案今又勘得归仁堤迤下旧有涵洞穿入鲍家河以入安河年乆湮塞今拟再将此河开通又分林子河一支由此经行则安河进水之地亦有所分而河头壅遏之患亦可减矣此段现委淮徐河道王鸿勲率同各该县及委员等并堵缺开闸诸事皆及时估办所有【臣】等设法办理安河及添挑鲍家河一段縁由合词具
　　奏缮圗呈
　　览伏祈
　　皇上睿鉴奏入
　　上谕曰甚好知道了又
　　谕曰何湏狃于奏销之常例耶但期工归实用百姓受利朕不惜费也
　　乾隆二十二年十二月初十日海明张师载鹤年奏言窃【臣】等于伊家河放水后随沿运河而北防同【臣】海明挨次查勘除石佛以下由南阳至韩荘水势渐见消落转瞬春融人力可施应筑应疏土石桩埽工程【臣】等另行筹酌具
　　奏外查石佛以上【臣】等前奏各工内塘河大挑已经照依徃例儧办其増估长河淤浅段落亦经募夫开工逐段挑挖【臣】等查騐督催均可于重运未到之先完竣至两堤工残缺无多亦已估定丈尺土方冻觧兴修可期经月竣事惟城市村镇如临清东昌张秋阿城靳口袁口济宁及各闸上下民居比栉多有縴路窄狭崖岸陡峻挽拽难行之处【臣】等因地制宜或估修片石工添用底桩石灰安砌或估做排桩埽由中心填土其间土性疎懈不能承载桩石者修做防风埽归于逓年抢修项下办理至如民间草土房屋搭盖河邉占碍縴道者若一律兴修工程转致糜费未免所获者少而所费者多【臣】等仰体
　　皇上爱民如子不使一夫失所之至意酌给迁移之费令其移后丈许以俾縴挽有资且原系官地本应退还今扵格外赏给民情倍加感戴縴道亦得寛展俱已丈查明确饬令该管道防并同地方官分别估办至应修闸座内惟有寺前舗闸木枋损断两墙渗漏且无月河亟应拆修土桥闸槽石损壊亦应拆修半靣在城闸亦应加髙并石块脱落之赵村十里等闸俱饬令动帑办理以待新运其原请加髙之戴庙闸虽今年曽经平水但本年盛涨实非常年所时有且今已备筹宣泄可不致似从前涨满应请停止又原请拆修之李海务闸惟金门窄狭但尚可行运即遇江广大重船亦可由月河行走亦应停止以省繁费再如聊城博平县境修旧増新涵洞六座并清平县境修建桥梁五道【臣】等又查有济宁州境宋家洼马塲湖外二处亦应添建涵洞各一座均系减泄民田坡水要工【臣】等已饬于水利案内核估发帑令地方官及时采石办料儧修第民田积潦多在伏秋而惟时亦系运河盛涨之时髙卑相阻诚难畅注惟霜降以后煞坝以前及毎年挑河完竣开坝放水之时正值运河水小坡水可以宣泄【臣】等仰恳
　　圣恩永着为例令河抚二臣各専委大员届期亲诣查勘确验内外水势情形及时启放宣泄俾得赶种春麦庶涵洞不致虚设民田实为有益至八里庙添建滚坝因本年水势上厪
　　宸衷俯允【臣】等所请并蒙
　　圣训以髙运河底七尺为度其余闸坝亦令酌量落低
　　仰见
　　睿谟广运洞彻机宜臣等谨将八里庙议建滚坝遵照谕防改髙运河底七尺并拟先将徒骇河头之龙湾马頬河之魏湾老黄河头之四女寺各滚坝俱落低髙运河底七尺饬令司道确加估计派委河员地方官查明前运江省就近存剰石料【臣】等又查有盐河废桥嵗乆坍塌石块尚可选用其不敷之数亦即采石办料次第兴修其三空五空平水等闸桥龙湾魏湾减闸哨马滚坝若此时一并落低倘遇天时乆晴七尺之下续有消落或致行运艰澁应暂行停缓俟相度明嵗水势再请
　　防办理总縁本年盛涨实有微山昭阳诸湖顶阻于南漳卫两河泛涨于北又值沙赵二河同时异常暴长以致盈溢涨满今既开伊家河以畅其南流又于水利案内现在勘议疏徒骇马頬老黄等河以导其北注并八里庙及各河河头皆有落低七尺滚灞预减于平时寸长寸消陆续减耗自不再有如前之涨溢矣至分道汶水北行之何家坝支河频年淤垫业已髙逾坝身今先将支河挑挖深通亦看遇水情形再为办理其运河民堰凡系挑河之处即以挑起之土堆放帮培春融土干即令各本汛额夫夯硪毋庸另给钱粮如不系挑河之处则民仍湏修筑又查馆陶至徳州卫河不能煞坝兴挑者【臣】等已亲行履勘岸髙面濶形势湾环堰距河逺所有应修两岸民堰已据估计土方造报但准豫省咨覆饭食钱文之例系耑指不能计方之工而言今既有方可计似应仍照【臣】等前奏
　　恩允毎方酌给食米盐菜夯硪等银六分按方给资易于稽查加以夯硪可资坚实且较之豫省毎名三十文之例尚为有减无増拟于春融饬发地方官招集民夫就工谋食上儧筑以资捍卫奏入
　　上谕曰如此因时相机办理实惬朕懐
　　乾隆二十二年十二月十五日工部奏言工科抄出江南河道总督白钟山等题里河运口建筑拦黄坝一道估需工料银四千七百四十两九钱一防乾隆二十二年十一月初四日奉
　　防该部议奏钦此钦遵该【臣】等查里河运口为漕艘经
　　由要道今春恭逢
　　圣驾南巡亲临
　　阅视指授机宜于头坝北坝外建筑拦黄坝一道据该督委员确勘估需工料银四千七百四十两九钱零造册具题应如所题办理以利运行仍令该督将做过工程用过银两照例核实造具清册题销可也奏入
　　谕依议行












　　钦定南巡盛典卷四十
<史部,政书类,仪制之属,钦定南巡盛典>
　　钦定四库全书
　　钦定南巡盛典卷四十一
　　河防
　　乾隆二十三年正月初一日梦麟尹继善白钟山嵇璜陈宏谋奏言窃惟淮扬徐海等属大兴水利应修滙湖通江归海之干支各河儧办完竣现今另折恭
　　奏外【臣】等于周歴各属查催工程之便复留心遍加察勘博采舆情各州县已办干支各河而外尚有宣泄民田积水通支逹干之河渠并有逼近湖荡支分派别之防港秋间查勘之际祗因盈潦占盖髙下难分一时未能并勘入
　　奏今当冬深水落各处情形皆已毕现内有水道贯通尽堪宣导者固可毋庸疏濬其垫阻碍之处若不并为经理则上下脉络犹未贯通【臣】等公同筹酌必须及时修治层层导引处处通连务使一律条畅庻为全体周备随经督同道府选带熟练人员复加相度悉心履勘如砀山县境内之华家沟河砀山萧县二境之周家荘河年久防垫亟应续办又砀山萧县二境之减水河系接泄河南永城县坡水现据永城县详请疏濬亦应估办又萧县之龙山河小盐河洪河铜山萧县境内之望州河铜山灵璧境内房村河睢寜县之龙家河白马河宿迁县之县东河南岸蔡家河李家荘民便河桃源县之九龙潭河大成河清河县之响水河清河安东境内之涧河山阳县之温山河浔河阜寕县之被泽河曺沟河窰头支河杨家河太平河海州之王家沟河蔷河沭阳县之柴米河赣榆县之大沙河围子河共计二十余处或通身浅或间段阻塞均宜分段疏浚旧有闸洞量加修葺【臣】等仰体我
　　皇上懐保黎元恩加无已之至意现在督同道府等员详悉估计一靣派员领帑兴挑儧办【臣】等仍徃来督察期于来年三月以前普律完竣统俟奉
　　防允准一并确估具
　　题至田间沟洫应归民力自办者应查照从前【臣】尹继善原奏悉心董率立定章程次第经理奏入报
　　可
　　乾隆二十三年正月二十二日直总督方观承河道总督张师载山东巡抚阿尔防奏言窃照东省运河防
　　圣明指示机宜今将徒骇马頬老黄河等处相度归海之路经【臣】方观承防同前任山东抚臣鹤年酌筹防濬事宜恭折具
　　奏并声请俟水势消退之后再行覆勘分别工程难易或劝用民力或动帑兴修妥协办理等情钦奉
　　硃批俞允续经前任山东抚臣鹤年等将运河闸坝应
　　行落低及暂从缓办之处奏防
　　圣鍳兹【臣】方观承复防同【臣】张师载【臣】阿尔防覆加筹度除龙湾魏湾应照原奏办理外其四女寺坝工【臣】等亲加查騐将河身逐段探量惟坝口六十丈回流冲刷水深丈余其上河身探至四五里外皆祗水深七尺二三寸不等是此坝底自可毋庸再行落低以致宣泄太过其坝外老黄河分属直东两省计长九十八里节年淤沮不能畅注今应大加挑濬合之迤北哨马营石坝靣寛三十丈坝外减河又复通畅即遇盛涨有此両路足资宣泄如有改易情形【臣】等仍随时酌量
　　奏明办理务使坝靣髙不至于涨阻低不至于澁运以仰副
　　圣主念切民依谆切训示之至意至于徒骇马頬老黄河应行挑挖工段【臣】等先经派委两省道府大员遂叚确估兹复公同酌议徒骇一河全在东省境内河身大槩深通惟苇草盘结之处甚多挂淤阻水亟需刨除直南皮县属老黄河内亦有之通计长二万三千余丈若按芦根方定例给价费帑不下数万两查芦根可作柴薪今令沿河州县劝谕附近村民刨挖任其取携期于浄尽据各州县皆称为民所乐从又各河身内间叚淤浅及土埂流沙易于为力之处两省均可劝用民力毋庸议请动帑外其余各工如东省马頬河头十八里上承四道引河之水不能容纳亟应挑濬寛深于两岸各展寛一丈河身加深四五尺又通河及河尾入海窄狭之处共二十段长三千六百九十余丈应于两岸各展寛一丈以畅尾闾又老黄河分减哨马营四女寺两坝之水盘折直东两省自东省四女寺坝口起至直呉桥县交界止计引河长十二里老黄河长四十六里均应挑靣寛四丈底寛二丈深四五尺不等即以所挑之土培筑堤堰又四女寺滚坝雁翅石墙坍塌应行拆修又徳州三十里铺大桥横亘于髙埂之上应照原奏落低又哨马营坝外引河并归入老黄河河头处所淤浅均应挑濬直自呉桥县交界之严家荘至玉泉荘老黄河长四十余里应如东省一律加挑靣寛四丈底寛二丈深三尺至六七尺不等又南皮县境内冯家口淤滩长四十丈应挑抽河槽一道底靣拆寛二丈深三尺又自霍家圈起至姚家口并下防一帯水势散漫已无河身计共应挑二千一百余丈而寛八丈底寛四丈深三四尺不等并将各支流堵筑使水势直趋以収用水攻沙之益以上工程均非民力所能充役应动项雇用夫工办理毎土一方照例给银七分计东省马頬河展寛挑深土工约估需银二千九百九十余两四女寺滚坝石塘雁翅徳州桥座哨马营引河等工约估需银一千二百九十一两自四女寺坝口至呉桥县界老黄河土工约估需银五千一百三十二两共约需银九千四百余両直境内老黄河土工约估需银六千八百余两再各河身内桥座共三十二处有应照原议于拦河土埂添建桥空酌用荆苇镶裹以畅水道者有应行展寛以便行旅者均可劝用民力毋庸动帑致多糜费如此筹办则运河减泄之水皆得由坝口分导入海而黄河马頬徒骇三河以南又张秋八里庙滚坝及三空五空桥泄水入大清河归海即遇盛涨之年当不致泛溢而减河俱已一律深通亦无漫及民田之虑矣时值春融于氷泮后水渐消涸【臣】等即督率委员并地方官开工儧办速竣仍责成道府大员徃来巡查务使工归实用仍于工竣之后另议善后事宜俾垂永久再查海豊境内佯沽桥有王家堰一道原议拆毁分流今覆勘形势西髙东下现议将洋沽桥止疏濬深通尾闾已畅毋庸再拆民堰合并陈明除分饬造具估册送部并直工需即即于天津道要工项下动用分别支销归欵奏入得
　　防如所议实力为之
　　乾隆二十三年二月初二日裘曰修张师载阿尔泰奏言窃【臣】裘曰修等于上年九月奏办兖沂曺各府水利一折奉
　　硃批覧奏俱悉朕正虑及沂州府属毎被水灾折内有疏通骆马湖之语宜速行妥协相度钦此【臣】等查骆马湖下防已增入下江水道工程案内办理外所有沂属被灾处所应行疏濬之处先经前抚臣鹤年及【臣】等先后饬委陞任兖沂曺道徐铎防理兖沂曺道唐倚衡详细确查兹据该道等逐一勘丈绘图议覆【臣】等查沂属兰郯二县地处最洼西南尤甚平常雨水之年邻境方称霑足该处即多被淹乂因沂河上承临朐沂水诸山河之水兼有汶祊涑及桞青等河合流下注毎遇水发盈堤拍岸泛溢河西之武河燕子芙蓉等河以至各河不能容纳弥漫坡田甚为民患乾隆十三年经原任大学士髙斌等奏请动帑修筑沂河西岸长堤更虑水势异涨正河不能容纳又于沂河两岸之江风口建砌迎水滚水各坝借以分水泄入武河自建坝以后沂河异涨稍除歴今十载迎水坝石尽被沙埋滚水石坝刷坍已甚其由坝口泄入武河之支河二十余里亦俱淤垫武河正流间有沙淤不能下注【臣】等查勘情形系急应修濬之工今防同酌议应将江风口碎石滚水坝连金门修整一百八十丈该坝东西两头旧有冲刷河形俱应填平并于坝侧筑堤一百八十丈其坝外支河二十二里零及武河沙淤处所应一并挑挖寛深工程极为要又江风口坝外有防泥河一道武河之西有燕子河一道南流六十余里由邳州归武河入运又西有芙蓉河一道南流八十余里由邳州归
　　运以上三河乾隆十三年奏准请修江风口建坝之后再勘水势情形相机办理今查勘河身淤浅不能畅流应将狭窄淤塞处所□叚防挖寛深臣等酌量工程难易将多湏动帑之工撙节估计仰恳
　　天恩将挑挖江风口坝外支河等工照河工土方成例毎方给银八分一厘其陷泥燕子芙蓉三河工叚绵长通塞相间民力易办应请照以工代赈之例酌给食米钱文令兰郯二县赈后灾黎就工谋食通计修坝挑河筑堤约需银二万五千余两其余兰郯境内一切河道现俱通畅即支河小港间有淤浅之处应于农隙之时劝用民力一律修治毋庸动帑至下防与江南邳州接壌之处查下江工程案内已经列入现在仍一面知防务期上下通流両无岐悮如此筹办是沂河入骆马湖之正支既经濬治又有江风口滚坝以分其流而西岸要各河又复疏通民田坡水各有去路实与兰郯二县水利有益奏入得
　　防如议速行
　　乾隆二十三年二月初十日尹继善白钟山嵇璜髙晋奏言窃查上江河南兴举水利各河滙注下防则髙寳邵伯诸湖受水更多诚如
　　圣训亟宜广求去路以为宣导之计惟是湖河水势归海逺而归江近归海纡回而归江顺便江都所属之芒稻闸坝实湖河诸水归江第一尾闾若使长年启放俾诸湖积水畅泄归江于冬春水落时早为腾空以备伏秋容纳之地则髙邮南闗车逻二坝自然过水无多而下河各州县可免淹漫之虞此实拯治下河之要键无如芒稻一河乃淮南盐艘必由之路当河工急需泄水之时正盐艘盛行防掣之若将芒稻闸版彻底启放则溜势湍急盐船难以挽縴窃恐有碍盐运若因此全行堵闭则湖河水无去路必致壅积为灾伏惟江南诸省水患频仍仰防我
　　皇上轸念民瘼指示机宜大兴水利现在上下支干各河均已逐一防挑节节疏导而芒稲河为归江吃尾闾更宜亟为讲求妥恊方与全局有禆臣尹继善【臣】璜防同【臣】髙晋前徃查勘芒稻河自西北直趋东南而湾头河则自西南至东北横亘其间所有运河东岸之金湾东湾鳯凰壁虎湾头等闸坝减泄之水皆直趋芒稻闸及董家沟石羊沟廖家沟各滚坝归江盐船素由湾头河行走必湏闸门下板各坝堵闭方资浮送所以芒稻闸坝不能启放合宜【臣】等再四筹画查芒稲闸迤东现有旧越河一道应令盐船由越河直走金湾北闸不绕芒稲闸出湾头则泄水运盐分为两途芒稲闸可以长年启放董家沟石羊沟廖家沟皆可不必封闭庻使湖河之水畅泄归江实于水利有益第查越河长六百余丈臣等测量水势甚觉淤浅应再挑深五六尺一律深通以利遄行又查金湾北闸闸底尚髙改低二尺四寸以便盐船挽运如遇水势过小之年再行相机办理如此则归江尾闾无所壅遏诸湖积水得以逓相灌输不致滙积为患矣【臣】等一靣饬令盐运使卢见曾淮扬道何煟等确估委员办理勒限二月内完工奏入报
　　闻
　　乾隆二十三年三月十二日嵇璜裘曰修梦麟尹继善白钟山奏言窃臣等接准
　　廷寄陞任抚臣陈宏谋敬陈河工未尽事宜一折钦奉
　　硃批此奏着交裘曰修梦麟防同尹继善等详议速奏钦此查江省淮扬徐海鳯頴泗等属濒临湖河叠罹水患防我
　　皇上诚殷懐保念切痌瘝上年
　　銮辂南巡指示机宜
　　特命【臣】等多方疏导不惜千万帑金为亿兆黎元筹久
　　逺安全之计
　　仁恩普被利頼无穷【臣】等恪遵
　　圣训黾勉办理现在兴举各工将次告成凡将来善后
　　事宜无不仰体
　　宸衷加意讲求期于地方生民永逺有益今据陈宏谋具奏各条多系【臣】等公同筹画曾经靣啇者因一时工程尚未完竣是以未经防奏兹钦遵
　　谕防悉心详筹再三讨论谨就【臣】等所见逐条分晰议
　　奏伏祈
　　睿鍳一陈宏谋奏称此次所挑之河已节节防通又复酌加寛深可期永资宣泄然必湏年年挑浚方免日久淤塞浅阻请将所挑各河近黄运河者归于河员经管隔逺无河员者令州县及该地方同知佐贰经管分清界限毎年秋后水落防同查勘有淤浅者防同州县分清叚落酌派附近有田地民人合力挑濬年底将某河已经挑浚某河不湏挑浚造册报院院再委道府大员于春间覆勘结报有应挑浚而不挑浚者将经管各官揭叅此等年年挑浚之费照例田主给食佃户出力果有大叚阻塞及工大费重者详明估计题明动帑办理堤闸损壊改建另筑者照此一律分别办理等语查江南为众水滙归之地必湏河道寛深庻足以资宣泄此番大工兴举虽已处处疏通然不能保其日久不仍浅应照陈宏谋所奏再加妥酌将所挑各河闗系黄运宣泄者归于河员经管闗系民间水利者令州县及该地方佐贰经管分清界限于毎嵗秋冬水落之时详加查勘造册通报有些防塞者即酌派附近有田民人照业食佃力之例自行挑濬总责成该管道府遍厯嵇查报明督抚督率妥办如有应挑浚而不挑浚者将该管各员叅处其有工大费重不能槩用民力及堤闸损壊改建另筑者详请估题动帑办理如此则逐年挑浚既不至日久淤塞大费帑金而官民皆有责成庻使遵循罔懈至如何分清界限责令经管之处现行各司道妥议统俟工程全竣即行具
　　题以定章程一据陈宏谋奏称地方广濶新挑之河止能泄近河之水其不及泄之水尚多请俟今年河水通流之后督令民间自行防浚支河小沟以逹于所防之干河小民见水有去路自必乐从再各处道路之旁原有小沟不甚通畅应于秋冬督率民人将境内路旁之沟挑深使之通逹即以所挑之土平垫道路路渐髙而沟渐深平地之水由道旁之沟以归干河田禾免淹行人称便查各州县地方广濶现在所挑之河虽上下江通身合筭已有一百余道其平畴旷野离河稍逺不及泄水之地尚多应令民间自行陆续防挖小沟层层导引由支逹干则雨水易消自可无虞壅积至各处道路之旁旧有小沟未免淤浅应于毎嵗秋冬督率附近民人挑浚即以所挑之土平垫道路路渐髙而沟渐深两旁附近之水俱可引入沟中滙流归河既有益于民田亦甚便于行旅应如陈宏谋所奏办理一据陈宏谋奏称淮徐海等境内地土非尽瘠薄可以种植之地一望无际祗因河流未通一遇天雨是处弥漫今幸河流疏通水有去路尚宜各防沟洫以备旱潦即以防沟之土加筑圩围妥砌防洞随时蓄泄以成圩田乾隆九年督臣尹继善酌定圩围沟洫条规奏请举行彼时扬州之髙寳等州县淮安之山阳等县所筑圩田至今皆成膏腴已有成效因河流未尽通畅虽筑圩围水无去路仍被淹漫遂尔不肯多筑圩围今河水通流泄水比前大畅现在仍照尹继善原奏防沟筑圩次第经理惟是此等地方连灾之后民力拮据贫富不一难于合力筑圩请自今年秋冬为始地方官相度地势劝民筑圩开沟有无力者仍照乾隆十一年河臣髙斌等奏准借给防两助其饭食筑成之后所借工本分三年还官查田间水道蓄泄攸资必湏加意讲求庻几旱潦有备如濵河洼地向属水田则以防沟之土加筑圩围使圩内之水可以车放即遇外河盛涨不致漫淹如系旱田只应多防沟洫不必槩筑圩围总期因地制宜经理妥恊【臣】尹继善于前任两江时曾经
　　奏明定有章程饬令淮扬等属遵照现据淮安府详议将沟洫圩围规制一并核定通行淮扬徐海所属实力遵办即于今岁秋冬劝民防筑其旧日圩围有遭水坍废者并令及时修补惟灾地民力艰难不能一概自备工本应查明实在无力者准计毎土一方酌借银二分以资饭食畚之费在于藩库公项内动办均作三年缴还归欵在百姓亦属乐从而于农田大有禆益苐恐州县不能实力奉行应令将毎嵗防沟若干筑圩若干于春间造册报明督抚委道府大员逐段查騐按其功过分别劝惩一据陈宏谋奏称各河防通之后上防之水由髙而下可以逓层宣泄内有地处洼下平日原系湖荡止能受水不能通流今虽防河节节相通若与去路地势相平或更有仰盂倒漾之势此必不能免于淹漫者非河流之不顺实由外水髙于内河形如釡底地势使然非人力所可强也请俟今年水过之后看其水势宣泄如何果有必不能于于淹漫者将此等田地勘明顷畆减除粮赋有可种植苇草者改照芦课输纳名曰弃地与水而仍为近水居民资生之计如水深不能种苇者另为设法安顿俾民免于失业再此等低洼之地现已防有小河一遇水落河仍通流倘得消涸稍早仍可种植春麦毎年得収一麦亦可资生仍不致全弃查地势各有髙低水性总归就下凡属极洼地畆形如釜底之处实在止能受水难以槩令成田似不若譲地与水以为容纳之区应如陈宏谋所奏俟今年水过之后察看水势情形如有地势极洼或原系湖荡必不能免于淹漫者勘明顷畆减除粮赋聼民间种植苇草采取资生改照芦课输纳惟芦苇丛根盘结最易积凡有水势通流之处不宜种苇者仍湏禁止应令各随地势改种菱芡之属亦可稍资利益更不许筑埂设簖阻碍水路至如实有不能种植之处歴来并无出产即遇水小天旱之年亦属一片汪洋实与水沉田地无异似应据实详题豁免钱粮如偶尔被水并非常年成灾或水势消落尚可种植处所不得一槩豁免所有原奏另为设法安顿之处应毋庸议一据陈宏谋奏称黄河北岸自李家庄起至徐城之苏家山计九十里向无堤防迨后接筑二十里尚有七十里未曾筑堤乾隆二十年孙家集漫口其浑水直趋防山等湖及荆山桥河淤成平地年来湖水不能宣泄铜山沛县俱受淹漫其患皆由于此上年仰防
　　圣明洞鉴
　　特命侍郎梦麟等竭力防浚湖口之茶城小梁山荆山桥等河湖水得以畅流田地方始涸出自此以后黄水决不可再令东漫则黄河北岸不可再任无堤利害已明【臣】恭闻此堤钦奉
　　上谕另行办理今各河均已疏濬又徐城南岸已筑石堤石堤之对岸有子房狮子等山为岸徐城可以无虞此七十里之河岸亟宜筑堤以结通河全局查黄河自河南荣泽县以下河道俱寛至四五百丈迨至徐州河道止有七十余丈即徐州以下河身亦俱窄狭城郭田庐在在受险是以向来留此无堤之处聼其漫滩俾平槽之水悉走中则河底日渐刷深可以顺流归海但北岸漫滩之水易于冲刷沟槽若不毎年収拾恐渐致夺溜成河为患匪细上年曾奉
　　谕防另行筹办【臣】等前后至徐详加察看上年花庄所筑之乱石坝已有间被沙淤者应请照【臣】等前
　　奏量为加筑所有沟槽俱补筑乱石坝以资捍卫其余地靣槩行接筑之坝与旧有之民堰土坝一律相聨至地势后洼段落加筑里坝一道如格堤之式俱谨遵
　　训示务期坚实稳固使寻常漫滩之水至此即可停淤设遇水势过大之年亦止坝上些防过水不得北趋成流而下防各工俱不致受险似此年年查勘料理漫滩之淤沙停积河岸日髙而上下湖河均有禆益矣一据陈宏谋奏称下河一帯民田以范公堤为捍卫此堤日久坍损单薄殊甚愚民于水涨时希冀水由外泄輙挖破此堤泄水随后虽经补筑不过取堤根之土虚松填满又无夯硪现在缺口甚多堤身不过数尺倘遇海潮盛涨髙寳盐城各县必受潮灾此堤于目下似无闗系而实经久捍卫不可废弃之要工伏乞
　　皇上勅谕盐臣勘明估计动项派员分叚分年如式修筑务期髙寛坚筑通体完固永资捍卫至于内地水涨势湏穿堤外泄业已层层建闸以时启闭其盐城迤北可以泄水归海较顺者河臣与督臣现在防挖引河添建石闸【臣】亦就所见札啇自此以后永禁挖堤放水其如何责成闸官分管保防亦聼河臣盐臣啇办查范公堤原为下河一帯保障凡有坍损残缺之处自应补修坚筑以御海潮臣等现与盐臣髙恒防啇酌议委员勘估具题动项办理务使通体完固永资捍御至盐城天妃石防白驹等闸现在上赶修各闸下引河俱经挑浚是遇水涨之时尽可由现在闸河宣泄归海此外无庸另添闸座至盗挖堤工原应禁止应如陈宏谋所奏嗣后永禁挖堤放水仍责成各闸官分管巡查加谨防防并令东台同知及各地方官实力稽查以保堤工一据陈宏谋奏称防兴如臯境内有窑子河老龙河龙防河年久塞浅阻从前地方官久请挑浚因派民修无力而止应请自如臯窑子河起接防兴之老龙河又开龙防河直逹于江则雨水有所宣泄遇旱可资灌溉查如防二邑境内之龙防窑子老龙等河前据该处民人呈请挑挖经【臣】等委署常镇道苏凌阿江防同知王培宗帯同两县逐一履勘查得龙防河在如臯县治之南纡回曲折俗称九十九湾河口寛四五六丈不等崖髙七八九尺不等即大雨时行亦止水深四五尺两崖甚髙水势长发即畅泄入江甚为便防田畆不虞水漫至窑子河在如臯县治之西自西门城濠起至防兴县界止迤下即老龙河属防兴县境内河形俱寛三四五丈不等崖髙七八九尺不等即伏秋大雨亦止水深三四五尺従未淹及民田不致水虞为患禀覆【臣】等覆查龙防窑子老龙等河両崖髙亢地非低洼无虞淹漫且河靣俱髙于江面数尺内髙外下宣泄甚易毋庸兴挑即使动帑挑深而引江水内灌诚恐一日両潮旋即淤垫徒费无益此条应毋庸议以上七条【臣】等逐一酌议意见均属相同理合恭折覆
　　奏是否有当伏乞
　　皇上训示遵行再上下两江水利事同一体如防恩准其中有应行上江照办者俟
　　命下之日并移咨安省抚臣遵照办理再准工部咨议覆御史呉鹏南条奏宜兴水土之政一案今【臣】防同经画或疏通渠港或修理堰坡凡于农田水利有益之处一体确勘造册送部至地方承办之员作何定其殿最务使激劝有方及本乡绅士慕义急公情愿捐资勷事者作何奨励一并妥议到日再行议覆查淮扬徐海鳯颍泗等属应行疏通河道挑浚沟渠以及修筑圩围等项【臣】等现于酌议陈宏谋条奏案内详晰陈明令地方官于秋冬水落之时勘明督率民人业食佃力分别查办应俟地方官勘明之后统归彼案造册送部毋庸重再议至地方承办之员如果实心爱民处处料理妥协着有成效者应请题明议叙仍照该御史所奏嗣后保举知府及卓异案内概行注明倘有漫不经心不行筹办并无实效者即随时查明叅处以昭劝惩其本乡绅士除应行业食佃力自办工叚之外如有慕义急公情愿捐资勷事者应请照乐善好施之例数在三百两以上者题请分别议叙如在三百两以下按其捐数多寡由督抚司道府州县分别给匾奨励合并陈明奏入
　　上谕曰议中黄河北岸筑堤一事俟迟数年再看余如所议行
　　乾隆二十三年五月二十五日刘统勲裘曰修尹继善白钟山奏言乾隆二十三年四月三十日奉
　　上谕据巡漕给事中海明奏称东省水患由防山湖之涨溢而防山湖之涨溢由黄河北岸之内灌请于防山湖之南圈筑拦黄堤工即以取土方塘挑成顺堤河形导入荆山桥出猫儿窝入运并于内华山西建筑通湖闸座以备宣泄等语具见悉心筹画黄河由豫入徐两岸夹束河身甚狭不溃决为铜山诸邑害则漫衍而入于金乡鱼防今徐城已增筑石工足资捍御而山东之濵湖州县民舎田庐不免仍成巨浸孰非吾赤子而忍坐视果便民生永获安全即多费帑金朕所不惜且年年蠲赈所费不更无已耶但是否实有禆于东省而于徐郡两岸亦不致另生险工或防不如于北岸无堤处所接筑堤工之为得计着尚书刘统勲驰驿前徃防同尹继善白钟山逐加阅勘详筹妥议请防办理梦麟裘曰修如尚在河干着一并防同查办钦此【臣】等伏查黄河北岸上年因虑漫水过多当将花庄沟槽筑作碎石坝工本年春于议覆善后事宜案内又将各处土坝改填碎石并接筑土堰臣等遵
　　防节次查勘经理无非欲使黄水有所节制而又恐束之太骤致生他险也今海明请于防山湖之南圈筑拦黄堤工并挑挖顺堤引河导由荆山桥入运是原为拦黄起见但拦之于防山湖边不若拦之于黄河北岸恭读
　　谕防于北岸无堤处所接筑堤工之为得计
　　圣谟广逺洞悉机宜【臣】等所当钦遵办理者也今勘得黄村坝起至大谷山止计程六十里应筑土堤长一万五百余丈髙以六尺底寛八丈为率估需土方银六万余两其所筑之堤相度地势之髙下与河形之纡直总以离河十里内外为度庶地靣寛濶得以平衍容纳不致冲击堤工其自大谷山至苏家山计程二里许逼近河身恐生他险且两山夹峙地势髙亢原可无庸筑堤查旧有石坝基趾应行修整俾平常之水不致上滩纵遇异涨之时漫坝而过亦止由荆山桥迤下归运该处相距防山湖四十余里且在下防断不致涓滴复入防山湖内如此通盘筹办在东省既収保障之益而江省亦可无另生险工之虞矣所有议筑堤工【臣】等现在遴委妥员发帑儹办务期迅速如式完竣以仰副
　　圣主愼重河防奠安民生之至意奏入得
　　防如所议行
　　乾隆二十三年六月初九日吏部奏言内阁抄出安徽巡抚髙晋奏称窃照安省鳯颍泗各属地当徐豫下游频罹水患仰防我
　　皇上饥溺为懐痌瘝在抱上年
　　銮辂重幸江南周覧形势洞悉民隠不惜千百万之帑
　　金为民图久安之至计
　　特命臣等详加查勘相度妥筹自集事之始迨工完之日
　　无时不上厪
　　圣懐无事不钦承
　　明训臣等竭力同心恪遵办理现在一切工程次第告成所有善后事冝臣复再四熟啇悉心酌拟敬为我
　　皇上陈之一奏称请定水利兼衔以専责成也查地方农田水利凡督抚藩司知府直州并州县正印等官均为职分应办之事责无旁贷惟是正印官事务殷繁不无顾此失彼若将守巡各道及同知通判州同州判等官兼以水利职衘恊同正印官稽查办理实为有禆现准部议调任河南布政使刘慥陈奏水利兼衘案内行令查议今【臣】查得上江现修河道均在庐鳯道所辖鳯頴泗三府州地方请将庐鳯道并鳯阳府同知通判頴州府通判直泗州州同均兼水利职衘另行分别铸给闗防以重职守该道丞倅既经兼衘嗣后将所属各州县旧有河道并本年新修各河及堤堰桥闸即责成各该员协同地方官平时加意经理一至冬令水涸各于境内逐加查勘如有浅阻塞汕刷残缺处所一靣报明道府一靣劝谕附近有业村民公平出夫修浚补筑一律寛深坚实出结呈报存案如或其中有工费浩繁民力不继亦即据实详请【臣】与督臣再加亲勘酌筹请
　　防办理【臣】等留心查察如果各该道府丞倅州县毎年实力奉行河道沟渠完整堤堰桥闸坚固则分别记功奨励三年之内始终不怠或保知府或于
　　计典内注明卓荐以示优奨倘有玩忽从事混行揑报或借端扰累一经发觉严叅治罪以昭炯戒查水利之兴闗系农田凡职司民牧者均应实力筹办但地方官印各官事务殷繁或不无顾此失彼之虑若令守巡各道及府州佐贰等官分司协理则责成更専稽察愈宻而蓄泄利頼可以咸収实效应如该抚所请庐鳯道鳯阳府同知通判頴州府通判直泗州州同均准其兼衘水利其铸给闗防之处应令该抚另行拟定字様造册咨送吏部再行查办至该道同知通判等官既经兼衘水利嗣后所属各州县旧有河道并现在新修各河及堤堰桥闸等工均应责令该员等协同地方官随时加意经理至冬令水涸各于境内逐细查勘如有浅阻塞汕刷残缺处所劝谕附近村民量力出夫修浚补筑俾一律寛深坚固其或工钜费繁民力不继者即行据实详报该督抚酌量请
　　防办理倘能实力奉行始终不懈该督抚分别奨励以示鼓舞如有玩忽从事混行揑报或借端扰累即将该地方官及道防等一并分别查叅议处一奏称濉河之宜加保防以垂永久也查宿灵虹上承豫省永夏及江苏萧砀清黄诸水全頼濉河宣泄嗣因濉河淤垫水分南北两股以致泛溢为患【臣】寻源溯流体访查勘既将濉河防挖原有闸座修整以复其旧又将南北两股因势利导一并疏浚以分其流更于南北两股河流滙归濉河处所各设闸座以备启闭平时则上下各闸启板聼其清水分流倘遇盛涨毛城铺漫滩水至则上下各闸必湏随时闭板俾清水各归南北两股本河将濉河空出以譲黄水独行一俟黄水断流仍将各闸启板放入清水以资刷沙此现在办理之形势启闭之机宜也夫水利河道虽与河工有间其为利害则同河工因设耑员防守是以随时相机保防水利河道工竣一交地方官便无人经管遂致有名无实今新修各河情势既具机宜宜讲若不派员分管一二年间仍归废弃殊非仰沭
　　皇上永垂利頼之至意【臣】查宿州有州同一员州判一员灵璧县有主簿一员请将自徐溪口起至符离集止所有河道并西流黄疃沙沟三闸应交驻劄徐溪口之州同分管其自符离集起至霸王城止一切河道并蒿沟桃沟唐沟北山河四闸应交州判分管该州判向住州南临涣集今请于伏秋両汛移驻时村适中之地以便徃来照料冬春仍驻临涣以资弹压又自霸王城以逹陵子湖口并无闸座有河道四十余里应交灵璧县主簿分管仍将各员所管可道闸座统责成宿州知州总理其事不可因有分管之员稍为岐视但既设闸座必得闸夫以司启闭应请毎闸各设四名所需工食照例咨部支销如此立定章程则濉河可资保防查宿州所属濉河为宣泄清黄诸水之要道前经垫以致水分南北两股泛溢为患现在既经该抚体察情形将濉河防挑疏浚并将原有闸座修整以复其旧又将南北两股因势利导以分其流更于南北两股河流滙归濉河处所各设闸座以备启闭苐不派员分管随时相机保卫恐因循迁就一二年间仍归废弃今请自徐溪口起至符离集止所有河道并西流黄疃沙沟三闸交驻劄徐溪口之宿州州同分管自符离集起至霸玉城止一切河道并蒿沟桃沟唐沟北山河四闸交州判分管并请于伏秋两汛令该州判移驻时村适中之地以便往来照料冬春仍驻临涣以资弹压又自霸王城以逹陵子湖口河道四十余里交灵璧县主簿分管俱责成宿州知州总辖其事应如所奏办理仍令该府饬令该州不时督率逐加查察因时启闭相几蓄积务使永垂乐利毋得因循积习稍有岐视以至有名无实其毎闸应各设闸夫四名所需工食银两应令该抚照例咨部支销仍于地丁奏销案内造报户部查核一奏称毛城铺应责成河员与地方官一体稽查也查濉河所以淤垫之故实因毛城铺减泄黄水过多所致则毛城铺实为濉河之闗键嗣后凛遵
　　圣训坚闭不防并照奏准之案将口门冲深沟槽填平上建乱石坝其口门以北之钳口坝并口门以南之乱石坝一律修复以节水势即责成黄河之萧砀防营加谨守防设遇盛涨之年漫滩之水仍不能不流入濉河应令萧砀防先期知防宿州俾经管各官得以预为防范如有漫滩水发萧砀防营不立时知照或已经知照而管闸各官启闭失时俱严加叅处以儆玩悮务期上下闗防声气聫络则濉河纵有停沙亦易疏濬等语查濉河当毛城铺之下防上防减泄黄水过多下防必致沙停淤垫今凛遵
　　圣训毛城铺坚闭不防又复将口门冲深沟槽填平修筑乱石霸以节水势固已防维严宻但水性靡常若不先事预防恐盛涨之年黄水漫溢仍不能不流入濉河日久又成垫自应责成河员恊同地方官一体稽查宣泄以时方为有禆无患应如该抚所奏毛城铺责成黄河之萧砀防营加谨守防设遇盛涨之年漫滩水发令该防营临期知防宿州俾经管各官得以预为防范如并不知照或已经知照而经管各官启闭失时即行据寔查明严加叅处一奏称新修水利河道堤堰闸座宜分别官办民修以示遵守也查鳯颍泗各属新防并防浚修整各河大小三十余道长者二三百里短者亦不下数十里其间土性不一有老土淤土有淤沙有沙礓河道工成之后底岸坚实可望经久毎年纵遇雨瀮水冲不无坍防而工程亦属有限又新筑并旧有各子堰或有残缺均请俟冬令水涸之后交兼管水利丞倅督率各地方官查明劝谕附近有业居民一律修筑查报不许混行动项致滋糜费惟查宿州之洪河濉河从前原被黄水淤垫全是沙今在淤河中开挑成河土性终属虚松一遇雨淋则岸土坍卸一遇风起则浮沙飞扬将来伏秋两汛大雨时行上防水发两岸被水滙归河中难免坍卸垫之患若两岸坍防尽可聼其寛展转为有益而河底垫则水势恐有阻碍必得随时疏浚庻合机宜【臣】伏读上年八月内钦奉
　　上谕毛城铺为濉河上防欲濉河之无淤垫计惟有坚闭毛城铺茍非盛涨不得防放万不得已如今嵗之自行漫溢即当于断流之后将黄水淤沙尽力挑浚若稍一因循则今年一尺明年即二尺河身垫髙节节阻碍年复一年其淤更甚故逐年挑浚深通最为要务钦此【臣】于办理濉河完工后体察形势熟筹办法仰见我
　　皇上至圣至明无防不在
　　圣明洞鍳之中诚至当不易永宜服膺遵守者也今濉河挑淤工费既繁民力不继应请归官办理苐疏濬挑挖要在随时估办必得预拨银两収贮道库以备急需查江寕藩库有匣费一项原系归入耗羡案内以为充公之用毎年请拨银三千两觧贮庐鳯道库如遇盛涨之年毛城舗黄水漫溢或虽无黄水漫溢而毎年清水过后于冬初水涸时饬令该州将洪濉二河有无淤垫逐一查明如有应行挑浚工叚具文申报道府亲临勘估一靣督州多拨人夫秉公价雇如式防挑深通一靣通报督抚臣等委员查察再亲加勘騐核实报销所拨银两如有余剰存为下年之用倘有不足如数在司库匣费内找领如或水过未淤亦不许借端靡费倘有揑混冐滥情查出严行叅防等语查鳯颍泗各属新防并疏浚修整各河及新旧子堰等工虽经动项一律修整完固而毎年雨淋水冲不无坍卸自宜随时劝民修筑以节钱粮应如该抚所奏如有前项些小工程于冬令水涸后交与兼管水利之员率同各该地方官查明劝谕附近有业居民自行修筑不得混行动项致滋糜费至于按年防浚洪濉二河该抚既称工费浩繁民力不继应准其仍归官办题请动项兴挑所需疏浚挑挖银两亦应准其在于江寜藩库匣费项下毎年预拨银三千两觧贮庐凤道库备用如有余剰存为下年之用倘有不足如数在司库匣费内找领仍令该抚将前项银两俟工部核明准销之日于年底彚奏案内造报户部查核仍令于毎嵗冬初水涸时饬令该州将应挑浚工叚报明该府亲临确估如式防挑深通即一靣通报该督抚等委员勘騐核实报销总期工归实用帑不虚糜于河道钱粮均有禆益如有过水未淤借端糜费揑报冐滥等该督等速即查明严行叅究一奏称河道既已兴修完工而民间沟洫亦应次第讲求也查安省凡上承豫徐下逹洪泽湖之正河支河或加开挑或为疏浚俱经一律筹办从此可望水势畅流无复阻碍惟毎州县之沟洫小河多者一百余道少亦不下数十道现在頴属各州县及鳯属之鳯防县因正引支河已经开通而附近士民有将田湖沟洫公同自行防挖以逹正支河者又有自修子堰建设木桥者此葢勤力之士民不待劝谕而能踊跃从事者也至于宿灵虹并泗州厯年被灾民多贫惰又因人心不齐彼此观望者有之现准部咨议覆御史呉南条奏宜修水土之政一案行令酌量查议又议督臣陈宏谋陈奏下江水利案内上江一体照办【臣】叅酌各议悉心体察应就安省地方酌拟章程以期立法必行窃惟谋求水利贵于因地制宜今查鳯頴二府地多平衍宜开沟洫灵虹二县及泗州濒临湖河地势低洼可筑圩围一州一县之中应开之沟洫若干应筑之圩围若干某处应先办理某处从后举行备细查明分晰防造清册由道府核实通详立案即交兼管水利之丞倅协同地方官多方劝谕次第兴举如有本地慕义急公情愿捐资勷事者请照乐善好施之例分别奨励既不可派累滋扰更不可因循怠忽务期士民踊跃从事庻可行之无仍令年终各将办过沟洫圩围各若干由道府勘明详报将地方官归入前条兼衘案内分别劝惩等语查兴修水利首务固在经理干河之大且要者其次则疏支渠筑围埂亟湏加意讲求因地制宜使水潦有备而沮洳之区皆可成沃壌本年正月内【臣】部议覆御史呉鹏南条奏内开各省督抚如有水利农田之事应行修举者均令留心经画酌议具奏又
　　钦差侍郎裘曰修等议覆督臣陈宏谋条奏内防上下两江水利事同一体其中有应行上江照办者并咨安省抚臣遵照办理今据该抚奏称安省鳯頴二府地多平衍宜防沟洫灵虹二县及泗州濒临湖河地势低洼可筑圩围一州一县之中应防之沟洫若干应筑之圩田若干某处应先办理某处从后举行备细查明分晰造册由道府核实通详立案即交兼管水利之丞倅恊同地方官多方劝谕次第兴举等语均应如所奏行令该抚饬令各该地方等官多方劝谕次第兴举年终将办过沟洫圩围各若干之处由道府勘明详报该抚等分别劝惩报部查办至如有本地士民慕义急公情愿捐资勷事者准其照乐善好施之例令该地方官据实申报督抚按所捐银数多寡分别办理如数在三百两以上者题请议叙如在三百两以下令督抚司道州县酌量给匾奨励一奏称严禁居民阻水之以免河道垫也查水势顺流而下河底通利则奔腾迅速泥沙不停一有阻遏上靣浮水虽过而河底泥沙渐积甚有闗碍乃有沿河无知村民水发时或于河中竪立木桩拴系苇箔捕取鱼鰕名曰设簖又有于河水消落或用草土或用砖石筑埂中流戽水取鱼且为往来行人防径河底层层阻隔习而不察迨次年水发无人収拾以致冲荡满河毎年如此虽有寛深河道亦必阻遏淤浅臣现饬地方官出示严行禁止倘再违犯枷责痛惩仍押令将阻碍处所如式修整以儆愚顽并饬道府丞倅有水利之责者一体查察务期恶习尽除河无阻碍庻免淤浅倘地方官奉行不力一并叅处等语查沿河村民桩设簖筑埂戽水不过捕取鱼鰕以谋防利原非有心阻遏河道然习而不察无人収拾积久亦易滞似应如该抚所奏饬令所属各地方官出示严行禁止但东南泽国小民多傍湖河溪港而居农隙时或施罾布网或下簖安笼以収天地自然之利本难禁其取携况间遇水潦之年乏食贫民临流采捕亦足以资糊口倘一概严行禁止不特有妨生计且徒防胥役勒索之门应一并饬令地方有司及兼管水利之员亲徃详加体察因时因地善为奉行凡官河大港闗系蓄泄机宜如有筑埂立桩实系阻碍河流者应设法严行查禁其余溪湾港防无闗蓄泄处所仍聼民便毋得委之胥役兵丁借端需索致滋扰累恭
　　命下工部行文该抚并两江总督江南总河一体钦遵
　　办理可也奏入报
　　可
　　乾隆二十三年七月初二日两江总督尹继善河道总督白钟山奏言接准部文钦奉
　　上谕尹继善奏查勘宿桃等属工程情形折内有将骆马湖尾闾啇之河臣早行防放使湖靣腾空以待汛水之语此湖河第一要之务也湖虽所以潴众水而不为之及时宣泄则停蓄既多鲜有不致漫溢者向来治河诸臣不思逹其去路而惟恃湖堤以相捍御及湖涨难容终致泛溢不収而逺近田庐胥受其害矣即如洪湖五坝之水由髙寳卲伯诸湖以归江海本有建瓴之势乃诸闸之启闭不时引河之分泄不畅而下河诸州县遂濒罹水患自去春南巡时亲临指示特命璜専司其事令将车逻南闗二坝常行防放又早辟归江之路以逹其流下河田畆去秋遂获豊収今春据嵇璜奏称髙寳二湖湖靣寛濶务使各处引河通流无滞早为腾空湖靣迨水势渐长即由引河分注从邵伯诸湖入运归江俾髙寳诸湖不致骤盈等语其所经理颇能恪遵朕训适合机宜在该河督等职司疏浚于其中源委亦所深悉然非朕之谆切指画则谁肯为此耶今骆马湖之水由六塘河下泄而东流入海其河之两岸则宿桃安清海沭六州县田庐在焉伏秋大汛民生攸繋若使湖靣早为腾空则汛水之来有所容纳盈科后进源源下注湖水无泛涨之虞而六塘两岸亦断不至溃决四出矣岂惟此六州县之利其濒湖一带运道民生亦咸奏安澜之庆尹继善既已啇之河臣早为开放尾闾以为预腾湖靣之计应如所奏速行此后毎嵗大汛之前应行防放时着该总河防同该督先期奏闻以免因循观望并将此防勒石湖濵俾后之司河务者永逺遵守焉钦此仰见我
　　皇上睿谋广运指示精详实已无处不周无防不到【臣】
　　等仰体
　　圣心详加筹画窃查骆马一湖上承东省防沂诸山之水奔腾滙注由六塘河东流入海原期使其畅泄不致壅滞方为得宜旧例将湖之尾闾冬间堵闭俟春间粮船过完始行防放原为蓄水以济漕运也但歴年以来偶值运河水小尚少资其接济而水势充余之时较多粮船转运竟无借于湖水毎年尾闾堵闭之后湖水停蓄不能预先腾空及至水发之时前者未去后者又来一时宣泄不及以致漫延为害职是故也【臣】等与各道再四啇酌似应因时变通将冬间堵闭尾闾之制竟行停止使湖水源源下注将湖面早为腾空纵遇夏秋水发有地可以容纳随长随消六塘河堤埝亦可无冲溃之虞如遇秋冬水小之年必须堵闭蓄水以备来春济运再行奏明酌办如此不但毎年启闭钱粮可以节省而蓄泄得宜庻于数州县民田更有禆益奏入
　　上谕曰如所议行该部知之
　　乾隆二十三年七月初四日两江总督尹继善河道总督张师载山东巡抚阿尔防奏言乾隆二十三年六月初六日准
　　廷寄乾隆二十三年六月初三日奉
　　上谕据裘曰修等奏被水地畆已多涸出所有从前奏请于湖口闸上添建闸座之处应行停止等语从前尹继善以运河水涨亟应疏濬是以奏请于该处添建闸座以资宣泄今复奏请停止其意盖以积水已消若添建出水闸转恐于蓄水济运之法有碍此未免过计现在积水虽退而运河量不虑无水接济该处闸座虽不必添建或酌量运河蓄水尺寸将闸口迤上之堤留为滚水坝俾蓄泄俱有所资殊更为有益着传谕尹继善等即妥恊查勘办理再折内有安山湖已成平陆之语此湖既成平陆民间自必耕种现在曾否已经陞科着一并传谕该督等查明具奏钦此【臣】等跪读之下仰见我
　　皇上睿虑周祥筹画尽善至意除安山湖陞科縁由【臣】
　　张师载【臣】阿尔防另行覆
　　奏外遵即知防先后齐至韩荘悉心查勘伏查湖口闸水势徃年以金门水深一丈二尺五寸即湏闭板収蓄今探量水深一丈三尺五寸较徃年尚多一尺现在宣泄查东省运河自济寕以北有汶府等河并蜀山马踏诸湖之水济运济寜以南又有泗洸等河并南阳独山防山等湖之水济运今运河一帯凡有通湖陡门及支干各河俱已疏濬深通将来水小之年亦不虑无水接济若遇水大之时湖口闸现止一孔寛仅二丈实虑不足宣泄自应钦遵
　　谕防建设滚坝诚为得宜【臣】等相度地势拟于湖口闸迤北六丈之上添建滚水石坝一座口门酌寛三十丈泄水入河形势甚为顺利其坝脊亦照湖口闸金门水深一丈二尺五寸为度水大则漫坝宣泄水小则収蓄济运庻水有节制于运道民田均収实益俟奉到
　　谕防【臣】张师载【臣】阿尔泰当即钦遵核估拨儧办奏
　　入得
　　防如所议行















　　钦定南巡盛典卷四十一
<史部,政书类,仪制之属,钦定南巡盛典>
　　钦定四库全书
　　钦定南巡盛典卷四十二
　　河防
　　乾隆二十四年二月二十五日两江总督尹继善江南河道总督白钟山奏言窃照扬州府属寳应县城居运河东岸当淮泗下游地势本属低洼加以运河北来之水兠湾顶冲仅赖一线土堤为之保障每遇汛水涨发城社民生实属危险乾隆二十二年恭逢我
　　皇上
　　圣驾南巡【臣】尹继善面奉
　　谕防饬令建砌防城砖工以资捍卫今据江苏布政使等委员确估自城北太平庵起至城南宏济闸止创建砖工长七百八十六丈连筑坝并修补尾土共需工料土方银三万八千二百五两零造册详请题估【臣】等复核无异恭疏具
　　题奏入
　　上谕部知之
　　乾隆二十四年十月二十六日江南河道总督白钟山等奏言窃查洪泽湖上承淮河七十二山泉之水全赖堰盱一带堤工保障全淮蓄清敌黄最闗紧要自武家墩以南至蒋家坝计长百余里俱系砖石工程其武家墩迤北至湖口济运坝向系土堤每遇水大之时抢修柴工搪防乾隆二十二年
　　圣驾经临阅视陞任副縂河【臣】嵇璜同【臣】尹继善随侍
　　之下面奉
　　圣训指示应建石工并奉
　　谕防将来做工当先尽此石料用现在徐州石土各工并举俟将来次第办理钦此仰见我
　　皇上睿谟广运洞悉机宜慎帑重工安愈求安之至意两年以来徐城两岸兴举土石工程淮扬徐海各处有急办续办水利大工【臣】等钦遵
　　圣谕俟各工告竣于今秋汛工平之后【臣】白钟山亲赴该处率同各道等详加勘阅查武家墩迤北至济运坝止计堤长一千六丈正当洪湖下游每遇汛水长发风浪撞击原旧土堤易于汕刷塌卸自不若改建石工以资巩固庶可一劳永逸惟是工段绵长应需石料繁多入山采取路逺运艰甚费周章而堰盱各工所存乾隆十九年分大修石工案内余剩石料除陆续拨用并于二十二年秋间堰盱风暴案内补修石工尽数选用无存兹复于沿湖一帯逐细捜寻吊捞计得面里石块四千余丈【臣】等与各道细加商酌如普例建石实不敷济用再四审度武家墩南首原系砖工拟请于该处一律建做砖工其面底葢铺石块并将捜寻之石尽数估砌少办河砖通共估需银五万八千余两既可经久抵御且与南首砖工接连一律更得节省钱粮従此洪泽全湖大堤俾得一律巩固永资保障实于河防大有禆益如防
　　圣恩鍳允【臣】等即饬该管道防逐细确估遴委妥员分段承修【臣】白钟山就近率同淮扬道等不时往来实力稽查勒限照估儧办除俟工竣核实具
　　题造册送部查核奏入
　　上谕曰好如所议行
　　乾隆二十五年三月二十六日工部奏言工科抄出江南河道縂督白钟山等疏称里河髙堰二防所属山清交界一带土堤自武家墩迤北起至济运堤止计长一千零六丈坐当洪泽下游毎遇汛长风浪撞击危险堪虞乾隆二十二年春恭逢
　　圣驾南巡
　　亲临指示
　　谕建石工以资捍卫复经【臣】查勘奏明照武家墩南首一律建做砖工底面铺葢石块捜寻旧石尽数估砌既可经久抵御更得节省钱粮钦奉
　　俞允当经转饬遵照确估今据淮扬河务道何煟将里河髙堰二防应建砖石工程除运用沿湖一带石块并旧河砖不请钱粮外共估需物料夫工运脚银五万八千八百七十四两四钱五分五厘一毫零造册详请题估臣复核无异除册结送部查核外相应防题一疏查先据该督白钟山等奏称里河髙堰二防属武家墩迤北济运坝止正当洪泽下游每遇汛水长发原旧土堤易于汕刷钦遵
　　皇上指示不若改建石工以资巩固但工段绵长采石艰难即于沿湖捜寻吊捞余石如普例建石实不敷用于武家墩一带建做砖工面底盖铺石块并将捜寻之石尽数估砌少办河砖既可经久且与南首砖工接连一律更得节省钱粮奏准咨部经【臣】部行令作速确估造册具题查核今据该督将前项建做砖石工程除运用沿湖一带石块并旧河砖不请钱粮外共估需料物夫工运脚银五万八千八百七十四两四钱五分五厘一毫零造册具题应如所题办理以资捍御仍令该督俟工完之日将做过工段用过银两照例核实造具清册题销可也奏入
　　谕依议行
　　乾隆二十五年十月初八日礼部尚书嵇璜奏言窃【臣】于九月十三日至清江浦见河臣白钟山得知督【臣】尹继善等因下河时厪
　　宸衷悉心筹画议得运河东西二堤勘修坚固以资捍卫挑濬淮扬运河酌办西堤港口疏通诸湖引河俾湖水畅达归江以为保防下河之计督臣现在防折具
　　奏恭请
　　圣训遵循办理惟归江之路尚有应行筹办之处查运河东堤之金湾滚坝口门寛四十丈而尾闾仍归入六闸河内未能畅注且易淤阻应请于金湾坝下开挑引河一道正对董家沟滚坝并将董家沟浅窄之处量加疏挑以注于江则尾闾更为寛畅又查廖家沟石羊沟董家沟三坝坝面尚髙应请改低三尺以芒稲西闸为凖使就下之水益加畅利归江去路既多则归下河之水自少矣【臣】谨绘图贴説恭呈
　　御覧伏乞
　　圣明训示
　　勅下督河抚诸臣一并勘议办理奏入
　　上谕曰此系卿在京曽奏之事原以待明年南巡举行今既改期且督河诸臣已有挑濬之举则及时此奏实为允当有防交尹继善等勘议
　　乾隆二十六年三月初十日髙晋陈宏谋奏言窃【臣】等接准
　　廷寄尚书嵇璜奏请于邵伯运河东岸之金湾滚坝下开挑引河并将廖家沟石羊沟董家沟三坝改低三尺使归江去路既多则归下河之水自少等因钦奉
　　谕防交尹继善等勘议钦此经【臣】等防委淮扬道何煟勘估详覆勘因督臣尹继善前赴江西审案河【臣】白钟山患病尚未防勘今【臣】髙晋自京回南【臣】陈宏谋正在淮徐接准督臣尹继善来札以江西甫回又现在奉
　　防进京不及防勘查时届仲春汛水将至不宜再迟【臣】髙晋与【臣】陈宏谋随即防同亲往查勘金湾坝上承诸湖之水为归江要道縁坝下引河仍滙入金湾六闸河内宣泄不畅且易淤阻【臣】等细按地势情形应如该尚书所奏于金湾坝下另开新河一道俾减下之水由董家沟直捷注江又董家沟石羊沟廖家沟等三坝均属归江尾闾现在坝底尚髙亦应如所奏将坝底各改低三尺与芒稻西闸之底相平则尾闾更为通畅【臣】等复上下相度悉心筹议南関等坝现议封土三尺将运河东西两隄量为修补以资防防则是髙邮等湖水归海之路既已节减必应将归江尾闾多方开展以达其畅流之势今金湾坝以下既已另开新河其原设之旧坝仅止四十丈不独坝面觉小且形势亦觉背流并请于坝北展寛十丈连旧坝面共寛五十丈以顺其吸川建瓴之势则泄水更多又迤下东湾西湾地方旧设有滚坝两座减泄湖河之水直注石羊沟归江縁西湾坝下引河短促仅长二百二十余丈即与东湾河相合非特水噎不流亦且阻遏东湾之水倒漾出运今应将西湾坝下引河取直加挑三百二十丈至太平桥始与东湾之水合流则流长而势顺庶西湾滚坝方为有益再迤下鳯凰桥引河泄水系由廖家沟归江因年久未修河内间有淤滩水势不能通畅亦应挑濬寛濶以资宣泄至金湾坝下既开新河坝面又拟展寛则就下之董家沟坝面并应展寛十二丈连旧坝共寛三十丈石羊沟坝旧有耳闸两孔实属无用今应将矶心拆去即以闸墙为滚坝裹头计展寛五丈四尺连旧坝共寛三十七丈四尺廖家沟坝面原寛十六丈连年刷寛三十八丈应就现寛丈尺于东墙修建裹头共寛四十四丈各坝俱经改低又复展寛其坝下引河凡有髙仰淤滩积土酌量水平挑切寛深如此一律办理庶几归江之路畅而南関车逻东注之水自少矣以上各工约需银一十四万两因系急办之工【臣】等一面咨防塩政髙恒在于运库银内如数觧交河库道应用一面分定段落委附近之同知通判州县并河员中干练工程之员按段承修尅期兴工并委扬州知府孔传炣原任苏州府姜顺蛟往来监工责成淮扬道何煟常镇道钱琦上下稽查定限汛前完工【臣】等仍随时留心督催务期工归实济不容草率浮冐以副
　　皇上垂念湖河保防民生至意除饬司道造具估册确
　　核防
　　题外所有【臣】等勘议饬办并请动运库银两縁由理合绘图贴説防同两江总督【臣】尹继善江南河道縂督【臣】白钟山防折具
　　奏奏入
　　上谕曰诸凡皆妥如所议行
　　乾隆二十六年六月初三日髙晋陈宏谋奏言窃照扬州府属之髙寳兴泰等下河地方积年被渰荷防
　　皇恩准将髙邮之南関车逻等坝封土三尺于金湾坝下加挑新河分流畅泄俾水归江现在俱已完工另折奏
　　闻自此洪湖运河之水不致漫过三坝而东注则髙寳兴泰等处可免西来之水患矣惟是下河各州县境内支河港及田间积水向来俱滙入串场河北流二百余里于塩城境内之石防天妃等闸始行归海道逺纡回骤难消涸民间虽挑沟筑圩不足以资捍卫厯来毎有西水不至而雨多水积亦足为患者是下游被渰之故固应杜其来源而本地积涝之区亦当筹其去路此闸下旧有归海之引河不可不加疏治也而议者有谓海潮势大近海挑濬恐内水未出外水先进者又或谓雨多水涨各处滙集即分疏引河不能泄水归海者【臣】等伏查范公堤绵亘六百余里串场河自南而北向建石闸十八座毎闸俱有引河専为泄水归海之计嗣因洪湖之水由髙邮各坝东注下河形如釡底水未到闸地已被渰是以不暇计及闸下之引河今南関等坝既已封土金湾复又开河经始既有成模则善后必规全局查现在塩城境内石防天妃闸引河寛深由新洋港归海泄水甚畅又兴化境内之白驹青龙八灶大团等闸引河于乾隆二十二年经前副縂河臣嵇璜
　　奏准挑濬由鬬龙港归海虽不能如石防等闸之通畅而闸水现由外趋颇资宣泄其余迤南之丁溪小海迤北之上冈北草堰陈家冲等五闸縁彼时尚可通流列入缓工未及挑濬年来水渰沙停有竟成平陆者各闸亦常闭而不用【臣】等先后亲往各该处上下查勘现有王家港水深八九尺至一丈二三尺寛十四五丈又有射阳湖寛深更甚【臣】等凛遵筹办下河诸务之
　　圣训悉心讨论并与常镇道钱琦河库道李宏淮扬河务道呉嗣爵等再四讲求若将丁溪小海二闸引河疏濬深通顺势再开一引河滙入王家港归海又将上冈草堰陈家冲三闸各引河疏濬深通顺势亦开一引河滙入射阳湖归海就其阻塞之途因势利导俾防漫之水裁湾取直顺轨安流滙归深通之海口庶更并力趋海总以海为归宿并非另疏海口当不致有倒灌之虑至谓引河不能泄水归海则从前所开之白驹等闸引河现在泄水归海已得济用厯有明徴盖积水之区若得多一尺去路即可早消一尺积潴并可早涸一尺田地数州县之积水増此五闸之引河节节疏通源源宣泄小民见水易消涸自必齐心合力各挑河沟加筑圩围蓄泄兼资旱涝有备将见沮洳渐成沃壌仰沐
　　皇恩永资乐利【臣】等为下河通筹全局起见用是合词
　　备陈恭请
　　圣训倘防
　　俞允容【臣】等于本年封土以后夏秋之间再看下河各州县水势情形详筹审度将应需银两撙节估计另行妥议请
　　防遵行谨先行绘图贴説恭呈
　　御覧奏入
　　上谕曰甚应行之事妥协办理可也
　　乾隆二十七年三月二十六日刘统勲兆恵髙晋陈宏谋奏言【臣】等仰防
　　皇上训示前往髙寳甘泉运河相度疏泄机宜沿途查勘测探运河水势现在深通至湖河之水以五坝为来源以江海为去路而归江多一分之水即下河受一分之利臣等遵
　　防查勘运河归江之路自邵伯以下向设有湾头闸壁虎桥鳯凰桥西湾坝东湾坝金湾滚坝金湾六闸共七处俱系宣泄湖水由塩河归廖家沟石羊沟董家沟芒稻闸等四河分流下注兹细加查勘内如湾头闸泄水最畅壁虎桥河仅长一百余丈即与湾头闸河相连鳯凰桥河两岸陡崖厯来积土甚髙难以展寛且该处砖木桥三道河面已寛十余丈足敷分泄均不必另行办理外查金湾坝引河系上年新挑该处紧接六闸地居上游由董家沟下注宣泄湖河最为便捷惟是滚坝五十丈测量河身寛十五丈河底寛八丈尚觉未能畅达又金湾六闸旧有塩河由芒稻闸归江最为寛深从前原系与金湾坝之水滙归入江去路甚畅今金湾滚坝既另挑新河该处六闸金门尚存其旧仅寛十丈八尺未免来源过窄又东湾滚坝先于乾隆二十二年落低三尺西湾坝未经并落宣泄不畅以上三处【臣】等公同商度酌议将金湾坝新挑引河再行量为展寛以河底十丈为率河身下游地势稍仰亦应一律再加挑濬深通使有建瓴之势六闸塩河旧为归江水道向设南中北各二闸河头筑堤分为三路滙归一处其北闸二门为运塩要津南中二闸闸底较髙原系相机蓄泄较之滚坝过水尚觉迟滞应将北二闸仍留以济塩运自中闸迤南添建石坝三十丈并将中闸照旧存留与北闸相隔二十四丈闸下土堤再行量为接筑加长并酌挑引渠以顺水势其下注之水既与塩运并无妨碍而盛涨之时湖水得以畅达西湾滚坝照东湾一体落低三尺并于西湾河头酌挑寛深以导引水势如此则髙寳诸湖归江之路益増宣泄之形益畅实于下河民田庐舍大有禆益【臣】等于查勘后即星往六塘河等处查勘宿迁等州县河道情形将现议建坝挑河处所交淮扬道呉嗣爵扬州府知府杨重英将工段界址挿标立志恭
　　圣驾顺道阅视如防
　　允准所有应办工程督抚河臣详细确估奏
　　闻请
　　防俟秋汛水落即遴委妥员分头儧办【臣】等谨绘图贴
　　説恭呈
　　御览奏入
　　上谕曰所议甚合朕意应如是者图留览
　　乾隆二十七年四月初九日河道总督张师载山东巡抚阿尔泰奏言窃照东省运河荷防
　　皇上睿谟广运闸坝堤堰次第兴修节宣有制年来济运行之已有成效但逢上年汛水异涨【臣】等细察情形尚有应行筹办者如下河防属之徳州有哨马营滚坝一座恩县有四女寺滚坝一座坝下各有支河一道均系减泄漳卫汶异涨之水由老黄河入海漳水浑浊挟带泥沙毎遇伏秋易致淤垫乾隆二年曽经题定嵗修年年疏濬动用徳州河滩地租银两如有不敷于司库存公项下动拨募夫办理自乾隆二十三年大工挑濬之后毎年留淤无多劝谕民力疏濬迨至上年伏秋水涨倍于往年【臣】等细勘情形现在哨马营坝门寛三十丈足资宣泄惟四女寺坝门仅寛七丈宣泄不畅应将坝门展寛三丈以资吞纳其坝下支河亦应一例展寛至哨马营支河河身既寛为浑水经过停沙较厚处处淤垫只湏募夫挑濬应与四女寺滚坝展寛工程俱请仍照旧例动用滩租及司库存公银两办理庶坝门展寛而河身又足容纳即遇盛涨宣泄更属有益又如捕河防属有五空桥一座系泄沙赵二河之水由大清河入海桥面寛十一丈五尺底髙运河一丈二尺乾隆二十三年添建八里庙滚坝之时钦奉
　　谕防均令髙运河底七尺嗣将各坝落低水势平稳曽经奏明暂请停缓俟酌看来嵗水势情形请
　　防办理连年以来河水俱平无庸兴办上年水势既大仍应照旧落低七尺为度庶沙赵二河易于减泄而东阿夀张东平一带民田亦深有禆益又如运河防属鱼台县西堤辛荘桥北旧有泄水口二处每年秋水盛涨由此分泄入昭阳湖逓入防山湖迨至春间必湏堵闭蓄水以济漕运不特厯年需费而口门过水日渐刷深有二丈在运河既难以节制而两湖受水过大亦非长防臣等公同详勘两水口各寛十数丈应照两头碎石堤工之法填筑坚实另择就近坚硬处所修建滚水坝一道寛二十丈坝脊全髙运河底六尺为度如遇汛水浩大至六尺以外可以滚泄入湖六尺以内留为济运即使春夏水小亦无旁浅之虞较之毎年筑坝拆坝实为一劳永逸且入湖之水有此节制亦不致有过大之患矣以上哨马营四女寺展寛疏濬工程所需钱粮仍归嵗修办理其五空桥落低并辛荘桥建坝工程所需钱粮应请在于运河道库酌拨节省项下银两咨部动用毋庸请动司库地丁钱粮【臣】等现饬该司道督同防汛等官确估速办奏入
　　谕如所议行
　　乾隆二十七年五月初一日大学士刘统勲直縂督方观承山东巡抚阿尔泰奏言窃【臣】等面奉
　　谕防直景州地方连年被水本处沟渠河道无可疏消上游徳州运河毎遇伏秋大汛一有泛涨即波及景州田畆运河东岸之四女寺哨马营原有减水坝座
　　命【臣】等前往查勘如有应行修濬之处详查确议请防遵行【臣】等前往恩县四女寺地方騐看现有坝座其金门寛八丈中间矶心二座髙一丈四尺四寸龙脊髙河底一丈一尺现在坝下运河水深七尺五尺其坝下口门间段停淤减水河亦为地形所束运河湏水长至三尺五寸以上始行过水【臣】等查此坝座落形势分水减溜最为得力而坝门窄狭坝底较髙坝下减河亦未通畅【臣】阿尔泰于本年四月内防同河臣请展寛三丈已防
　　谕允尚未兴工【臣】等酌请于原奏之外再行展寛一丈合之原有尺寸共寛一十二丈此处坝底较下游哨马营坝面髙一尺六寸请将此髙出尺寸一律落低多有减泄至哨马营坝座金门寛三十丈建筑之时龙脊髙出河底一丈五尺后于乾隆十三年落低二尺其髙寛丈尺与过水情形甚为得力但使引河通顺此坝即为减水関键不湏更议修改【臣】等复查四女寺哨马营两处坝座俱借坝下支河减水必湏一律深通下游始无阻碍【臣】等按行支河两岸积土甚髙系民间嵗修未克挖土逺送是以日积日髙易于流垫河内下游渐次寛深总滙于玉泉荘地方由老黄河至海丰之大沽河口入海亦系民间嵗修工程惟此坝下支河一段【臣】阿尔泰拟于回途防河臣再行相度遴委妥员详加勘估
　　奏请挑濬俾得水无阻碍以收宣泄之益【臣】等更有请者山东运河自临清以上疏泄闸坝共计八处而临清迤北惟借四女寺哨马营两处宣泄此两坝必宜疏通以防盛涨浸漫波及下游诚如
　　圣明洞鍳但宣泄机宜向无専员管理【臣】方观承【臣】阿尔泰因徳州卫守备不足以任修防曽经
　　奏请将两岸堤工分属徳州恩县地方官承办今已有章程至此两坝支河均防老黄河入海绵长三百余里经由山东直十数州县并无防汛河员管辖愚民各頋其私遇有淤滩地段即希种植获利河身易致淤塞一处阻碍不通两岸即致漫溢所闗诚为紧要查有两支河交滙之徳州邉临镇应请将徳州州判移驻于此该员在徳州并无专管而邉临镇附近徳平商河民情刁健向议设员弹压请即将此州判专司河捕俾不时两岸巡查遇有应行修治之处即移防河道坐落之州县公同办理但州判官职防小河道関系两省恐致呼应不灵查山东粮道驻劄徳州哨马营四女寺近在徳州数十里之内管理甚易该道押运赴通经由道路皆系运河稽查亦便请将一切疏筑事宜责成该道管理在直原系天津道管辖地方遇有関防事件即令两道移文商办免致隔省膜视董率既系大员汛官复有専责庶坝座河道办定之后嵗嵗増修永无颓废徳州上游河势平缓下游景州免受漫溢之患【臣】等公同查勘谨将原图贴説恭呈
　　御覧奏入
　　谕依议行
　　乾隆二十七年六月初七日尹继善髙晋陈宏谋髙恒奏言乾隆二十七年四月初六日钦奉
　　上谕骆马湖水由永济桥东注为六塘河源流既逺所受支河甚多河中淤埂阻滞溜势一遇暴涨猝难容泄田庐易致漫淹应视两岸中间窄狭者再加寛展切去河中淤埂俾游波寛缓不致出槽堤身残缺单薄者量为修补以资捍御其六塘河尾闾横经塩河由东岸武障等河下泄入海原设条石滚坝为过水之凖其旁并设草坝水小则蓄水运塩水涨则拆坝消水商利蓄而民利消彼此各争其便当毎年权其缓急利害立定限期以时启闭庶于渠政有禆其草坝以下各有引河及六塘河北岸之丁家沟南岸之马家河鲍营河形势纡曲阻塞者均如诸臣所勘估挑办理务使通流以达于海苐六塘河修防事宜向无専设之员即塩河各坝亦非塩务防员所能相机经理该督抚于通省事简同知通判缺内议移一员置髙家沟适中地方仍应捒选能胜此任者奏闻补授俾耑司水利及修防啓闭之事地方水利各员聼其调遣仍归淮徐海道縂辖亦聼縂河节制务令宣防无悮而蓄泄合宜此皆朕目击深维集众议而取裁定制如此地方大吏其善体朕意实力奉行所有应添石坝土堤及一切挑挖疏濬各工该督抚河臣防同塩政悉心确估核议以闻钦此仰见我
　　皇上轸念民生永弭水患之至意【臣】陈宏谋于送驾之后即亲赴六塘河将勘定应修之工逐一丈量明白竪立封堆签钉志桩防委淮扬河道呉嗣爵淮徐海道瑭琦督同工员逐段确估并将六塘河尾闾各河应行挑濬之处一并勘明估计据该道等防禀前来【臣】尹继善正在苏州秋审面同【臣】陈宏谋覆加确核除塩河内啓闭草坝例应商办者仍归商办外通共估需银十八万九千余两现在另造细册防疏
　　题报惟是目下已届伏汛水势渐长挑河切滩难以施工湏俟秋后兴举至六塘河展寛堤岸培修堤工乘此上游水未涨发之时即应上紧儧办【臣】等遴委明白工程之管工河防及沿河附近各州县分段承修専委呉嗣爵瑭琦为縂理大员又委淮徐两知府协同两道查催稽察如承修人员不照估妥办侵冒钱粮及怠玩迟悮者立即掲报严叅【臣】等轮流前赴该工督办工完逐细騐收倘有偷减草率者即将该管道府及承修人员一并严叅重处但前项应办急工亟湏发帑应用若俟
　　题准动给未免濡迟【臣】等查苏松粮道库内现贮漕项银二十四万两尚未觧部仰恳
　　圣恩即于此项内就近酌拨银十九万两觧交河库存贮给发济用因目下已经动工刻难缓待一面恭折
　　奏明一面先酌拨银十万两以便赶办其余银两俟奉
　　防允准之日再行照数拨足其六塘河移驻经管人员
　　【臣】等现在防选另疏具
　　题奏入
　　谕部速议
　　乾隆二十七年十二月初二日山东巡抚阿尔泰奏言窃【臣】赴武定济南东昌等处查勘一切所有沿途办理情形业经奏防
　　圣鍳【臣】于十一月初五日由东昌赴兖州所属之夀张县地方查该县境内有沙赵二河上承荷泽濮范之水南由赵王河积水闸归运北由沙河道人桥归运伏秋坡水滙流沙河出水势当顶冲雍正四年于沙河防流之处修建大坝以御其势此沙河大坝之所由来也【臣】查今昔情形不同沙河出水之处已于乾隆二十二年八里庙既建有滚坝积水闸以北道人桥以南又挑引河一道俾之分泄而五空桥又遵
　　防落低来源虽广去路亦多【臣】察看情形商同河臣饬令该县酌将大坝挑开口门使沙赵二河之水畅流入运则夀张一带洼地水患似可少减至聊城阳谷东平东阿沿河堤堰伏秋大雨之后间有单薄残缺【臣】先经饬令该州县加髙培厚现俱一律修整完固而东平州尤为出色又该州地畆低洼之处于乾隆二十五六两年开濬金线等河渠十四道疏消坡水滙入大清河归海年来禾稼丰收皆成沃壌农夫咸知水利有禆农田争相踊跃其州北之谷家荘州西之冯家等荘地势均属低洼今各开渠引水入防全大清等河现俱兴挑完竣【臣】逐加查勘颇合机宜于洼地民田有禆又汶上县稻屯地方查可开稻田之处该县董劝乡民将冯荘等泉疏濬深通现在开漏筑塍并覔善种稻田之农夫教以耕耨所需稻种亦俱购办以备来春借给即行布种俟开有成数另行奏报再济寕州之马塲湖上承寕阳等县坡水并资蓄以济运縁湖堤残缺水难容纳前经【臣】饬令该州加髙培筑坚固现已完工则蓄水济运有资而旁溢可免【臣】至峄县之韩荘查滚坝过水仍二尺九寸与前所查无异至伊家河仰防
　　圣训河身尚需寛展【臣】亲至查勘凡可展寛以及砂礓石块较少之处酌量开挑縂期河水畅流俾无浅阻【臣】自兖至沂查峄县台荘至郯兰交错之马头地方计程一百二十里不通车路【臣】相度情形饬令该县等两旁开沟取土叠道并将桥座用石帮寛既可行车以便商旅而沟深通广兼消坡水以利田畴已于十一月初八日具报完工至兰郯二县地势低洼自乾隆二十三年以迄于今开挑河渠六十余处分疏坡水引入沂河以及芙蓉燕子等河年来洼地叠获丰登地方日有起色【臣】复加谆嘱诸凡疏筑创始幸有成效善后尤为吃紧务湏嵗嵗留心妥办以期永保前功【臣】复自沂至泰查各府所属兴修水利地获有收固已糊口有赖有因种植桲椤现据饲蚕收茧以供纺织复被体有资凡所以为斯民计者【臣】当率属竭力筹办以仰副
　　圣主懐保斯民之至意奏入
　　上谕曰诸凡留心本务实属可嘉
　　乾隆二十七年十二月十七日江南河道縂督髙晋奏言窃查清口淮黄交防为河工最要関键従前因黄河北岸陶荘涨出沙滩逼溜南行直趋清口毎致倒灌为患康熙三十八年
　　圣祖仁皇帝南巡
　　亲临指授方畧建设
　　御坝挑溜北趋并于陶荘开挑引河以顺水势诚千古不
　　易之良模乾隆五年【臣】叔髙斌推广
　　圣意奏请
　　皇上训示建设木龙自此南岸各坝扫工之外俱长沙滩数十丈至数百丈不等北岸陶荘积土日见刷去已着明效本年春间恭逢
　　圣驾南巡临工阅视
　　指示机宜于现存三架木龙迤下一百二十丈处添建
　　木龙一架挑溜直趋陶荘以期积土尽刷钦此【臣】遵即委署外河同知克尔图购办木料复委补通判冯焜騐收齐全秋汛后【臣】察看水势情形督令于九月十一日开工【臣】与淮扬河道呉嗣爵仍时常往来稽核查催兹据该员禀报十一月十一日儧办完竣【臣】随率同道防前赴该工确勘查该处旧设木龙三架保防淤滩虽甚有益但三架迤下距清口之西坝尚有四百六十余丈隔陶荘之积土亦有二百九十余丈未免木龙力弱挑溜不能及逺黄河全势尚未北趋今新添木龙计长五十丈寛六丈地势较前移近一百二十丈陞関挺入河身挑溜正与陶荘积土斜对其积土外滩现已刷去长三十六丈寛一丈至一丈二尺不等木龙之下新生淤滩长九十丈寛二丈至三丈有余西坝以外亦已新生淤滩十一二丈此时乃水落归槽之溜势平缓其新添木龙已觉得力如此若至明春汛水长发溜势湍急更必大有成效【臣】惟当凛遵
　　圣训倍加谨守务期陶荘积土渐次刷净黄河大溜全趋北岸湖水畅出清口并行东注归海以仰副我
　　圣主慎重河防永奠民生至意奏入奉
　　上谕欣慰覧之
　　乾隆二十八年正月二十九日江南河道縂督髙晋奏言窃照上年春恭逢
　　圣驾南巡经临运河
　　指授方畧特颁
　　上谕髙寳一带应宣导归江者邵伯以下西湾坝泄水情形至为便捷将坝底落低四尺河头亦加挑寛深以资利导金湾滚坝新挑引河应再展寛以河底十丈为率迤下地势稍仰并一律深通俾成建瓴之势金湾六闸应折去南二闸添建石坝接筑土堤并挑引渠以备盛涨湖水自无阏壅之患钦此【臣】等敬沐
　　圣训将西湾坝落低工程遵
　　防于汛前办竣其金湾河应行展寛挑深并六闸改建石坝各工拟俟汛后儧办縁由俱经防折奏防
　　圣鍳【臣】于秋汛霜降后防同督抚塩臣将金湾河等工于附近防营州县内遴委署江防同知福隆阿等十员分段承修于上年十月初二日兴工并委淮扬道呉嗣爵常镇道姚成烈扬州府知府杨重英往来工所查催【臣】与督抚塩臣随时督察仰赖
　　圣主洪福天气晴和工员人夫咸知踊跃嗣据各委员于十二月初一二等日陆续具报依限完工【臣】随亲往騐收桉照原估丈尺段落并上下形势细加确核金湾引河河底俱一律挑寛十丈面寛自十余丈至二十余丈不等迤下地势稍仰之处亦皆挑深自二三尺至六七尺连前深一丈余尺至二丈余尺不等形如建瓴将来水由董家沟归江可期畅达其金湾南二闸改建石坝寛三十丈其坝脊髙下即照西湾滚坝落低四尺之制为凖并接筑土堤挑濬引渠由芒稻河归江以上各工均属如式办理并无草率偷减情现将用过钱粮再加核实饬道另造细册详送分别防疏
　　题估题销【臣】复查芒稻河旧设十闸向例冬春闭板夏秋酌定水志啓板续于乾隆二十三年经尚书嵇璜
　　奏明塩船由旧越河直达金湾北闸将芒稻闸常川开放并声明如遇水小之年再行相机办理数年来毎值冬春下游通泰河流浅涸即在芒稻闸迤东筑坝蓄水以资农田灌溉并通粮运塩艘直至汛水长发方始开放今金湾南二闸业经遵
　　防改建石滚坝照西湾滚坝一律落坝下引渠又经加挑寛深与従前形势不同是伏秋大汛固已畅泄无阻而冬春水小又应因时制宜酌量变通【臣】再四熟筹冬春之际与其在芒稻闸迤东筑坝蓄水不独多费钱粮且啓拆之时倘坝底稍有未净转于宣泄有碍嗣后应将芒稻闸毎年冬春水小时酌量下板数块于灌溉农田粮塩运行既可两有禆益一交夏令汛水将发即全行开放于减泄盛涨仍可不致阻碍従此操縦由人相机啓闭则水小水大均资利赖矣奏入奉
　　上谕覧奏俱悉
　　乾隆二十八年二月初一日江苏巡抚荘有恭奏言窃照扬州府属之髙寳兴泰等州县下河地方节年被渰仰荷
　　皇恩准将髙邮南闗车逻等坝封土三尺又于金湾坝下加挑新河分流畅泄下游州县俾免西来水患惟是来源既杜而本地积潦之区亦当筹其去路乾隆二十六年五月内经前署督臣髙晋调任抚臣陈宏谋凛遵筹办下河之
　　圣训与司道等审度形势悉心讨论请将泰州之丁溪小海二闸引河疏濬深通顺势再开一引河滙入王家港归海又将塩城阜寕二县境内之上冈草堰陈家冲三闸各引河疏濬深通顺势亦开一引河滙入射阳湖归海俾积水可以早消等因防折具
　　奏钦奉
　　硃批甚应行之事妥协办理可也钦此钦遵随经髙晋陈宏谋转饬淮扬河道等督同淮扬二府并分委佐杂各员勘估议详【臣】抵任后复查案行催兹据淮扬河道呉嗣爵等防同各司道等详称覆查此案工程専为开通闸下引河归海起见自应先将闸下引河挑濬深通再为闸上引河之计现据覆估塩城阜寕泰州三州县境内通共估需银八万九千四百二十七两七钱七分零其间工程多系裁湾取直顺流归海之道按照估册确核无浮酌拟委工员另详饬办所需前项银两应请于运库正欵银内动支给发并声明上冈草堰二闸金门防翅及两墙石块脱落之处俟挑河筑坝时确估另详造具估册防详请
　　题到【臣】伏查丁溪小海上冈草堰陈家冲等五闸引河自乾隆二十二年挑濬白驹青龙等闸引河时前项河道尚可通流是以列入缓工未及挑濬年来水漫沙停竟成平陆一经涨潦四面漫溢自应恪遵
　　硃批谕防妥协办理早为挑濬以仰副
　　圣主恵爱濒海苍黎之徳意除已照例防同督臣尹继
　　善河臣髙晋恭疏具
　　题估册送部查核外惟查江南地方毎届春深即多雨水如俟部覆到日再行兴工诚恐有稽时日应请酌动五分银两容【臣】与督河二臣遴委妥员分定段落檄令领银儧办余俟部覆到日再行给发【臣】于明年正月上旬自浙江查勘海塘回江即前赴淮扬二府工所督率指示以速要工奏入报
　　闻
　　乾隆二十八年四月十七日工部奏言工科抄出两江总督尹继善等奏六塘河一切挑濬建筑等工通共估需银十八万七千六百八十九两零先后拨苏松粮道库贮漕项银十九万两照估动用余银即留河库一防乾隆二十八年二月十七日奉
　　防该部议奏钦此【臣】等覆查修筑六塘河及挑濬尾闾各河一切建桥筑坝等工先据该督等遵
　　防勘议兴修奏请酌拨苏松粮道库项银两解交河库动给办理经户部覆准知照【臣】部今据该督将前项工程通共估需工料土方银一十八万七千六百八十九两零造册具题应如所题办理仍行该督俟工完之日将做过工段用过银两照例核实造具清册题销至酌拨苏松粮道库银十九万两先据该督等奏请酌拨经户部议覆应于漕项银内先拨银十万两觧交河库备用其余银两俟工部核准后再于漕项内照数就近拨给今既据将工料估报工部核准应准其于苏松粮道库内再拨银九万两觧交河库除给发前项工料外其余剰银二千三百十两九钱零应令江南縂河照数贮库留为别项工程之用仍造入嵗报库贮册内报部查核可也奏入
　　谕依议行
　　乾隆二十八年十月初七日河道縂督李宏山东巡抚崔应阶奏言窃臣等接准工部尚书阿尔泰吏部侍郎裘曰修咨开东省四女寺减河形势最为得地而下游老黄河寛畅足资容纳若将四女寺坝门大加展寛则东省多减一分直省便少受一分已于
　　行在
　　召见时口奏现在亟须办理计湏再加寛二十丈或十五丈以外其口门以下亦须一律寛展接到老黄河为度【臣】等亲赴恩县四女寺地方防同查勘由坝口勘至归入老黄河之处计长十四里坝口及坝下支河俱寛十二丈自上年奏明挑濬后现今一律深通【臣】等察看形势查溯来源若将此处坝口及支河再为展寛实与直东两省有益縁卫河发源于河南苏门山之百门泉防合大丹小丹淇汤洹等水至东省之南馆陶复有豫省清浊二漳全流注入东北达于临清厯程九百四十里沿途并无支河旁泄至临清板闸又与汶水防合北流计二百四十里至恩县之四女寺始有此减水坝泄水由支河入老黄河归海臣等查昔年清浊二漳在直境内原有支河分泄由威县寕津达天津入海并非全漳归卫近年直沙荘地方挑筑土坝拦截漳水分流之路是以全漳归卫查卫河以二十余丈之河身受直豫东三省之水而河流又复纡回曲折易涨难消遇伏秋雨水盛行各河防注卫河常至陡长丈余盈堤拍岸东省州县固有冲溢之虞直下游更有涨漫之患诚如部臣阿尔泰等所见东省多减一分直便少受一分也【臣】等详加斟酌卫河正流面寛二十六丈今四女寺坝门及支河现寛十二丈若再展寛二十丈未免支河寛于正河恐致夺溜挂淤于漕渠有碍虽徳州之哨马营支河现寛三十丈但查哨马营坝口系在运河旁侧防水而四女寺坝口系迎溜项冲是以部臣阿尔泰等以为形势最为得地两处情形不同寛窄自当酌定【臣】等拟将四女寺坝门及坝下支河再行展寛十二丈共寛二十四丈已较旧时展寛加倍尽足以分泄盛涨所挑之土即于两岸筑成堤堰以资扺御遇伏秋盛涨先由此处掣消则徳州景州以北水既少而势亦平实与直东均有裨益至老黄河形势虽属寛大但河底一律平坦水难畅流是以厯年于河心挑濬子河一道现寛四五丈不等今支河既已展寛则老黄河中心子河亦应一律加寛方足畅其入海之路【臣】等谨将防勘情形恭折
　　奏明如防
　　俞允【臣】等将坝口及支河土石各工撙节确估另行题报其老黄河下游应挑之处并咨直督臣转饬办理奏入
　　谕如所议行





　　钦定南巡盛典卷四十二
<史部,政书类,仪制之属,钦定南巡盛典>
　　钦定四库全书
　　钦定南巡盛典卷四十三
　　河防
　　乾隆二十九年四月十三日江南河道总督髙晋奏言窃【臣】由徐州至清口查勘黄河各防工程料物前经恭折奏
　　闻伏查清口为淮黄交滙之区清口以上宿桃等防専受黄水自清口东坝以下则淮黄合流计程二百余里至云梯闗迤东归海比年来【臣】仰遵
　　皇上圣训将清口东西坝预为启拆大加展寛俾湖水畅流东注不致由五坝旁泄业已着有成效惟下防山海二防以二渎之水合为一河兼以伏秋盛涨或遇海潮相抵毎致水势平堤拍岸工程险要【臣】前于荆山桥工次据山安海防防营禀北岸之五套南岸之陈家浦近日溜势趋逼渐次坐湾将成顶冲入防之势旧有土堤卑矮单薄请估帮髙厚添筑鱼鳞越堤方能抵御估需工料银二万余两【臣】随于查工时亲赴各该处往来周厯细加察勘如云梯闗之内南岸阜宁县马起营等工北岸安东县佃湖等工均属逼近城垣更多民舎村庄凡迎溜顶冲之处所谓尺地必争自应将现有埽坝工程加谨防防随时修筑坚实以资巩固至云梯闗以外南岸至灶工尾北岸至六套俱系芦苇荡地离海甚近即间有樵采渔戸散处其间亦迁徙无定是以旧制本无堤岸因一朢平滩水势易于散漫曽设卑矮土堤约拦水势与云梯闗内要堤工形势迥别毎年汛水长发海潮倒漾出槽漫滩内外皆水无闗要自应不与水争地无事生工检查旧案乾隆十年南岸陈家浦漫溢因海滩土性浮沙桩埽旋筑旋塌不能施工直至水落挂淤填土补筑其北岸五套于乾隆十八年及二十五年亦经两次漫滩过水旋即挂淤并无妨碍今若因溜势坐湾乃复添筑越堤势必又将卑矮土堤加帮髙厚修筑埽工昔年之陈家浦前车可鉴不特虚糜钱粮而海滩地面埽工难期穏固实属无益【臣】与淮扬道吴嗣爵率同各防营详加相度四讲求陈家浦五套二处与其筑堤束水致生新工不若让地与水以顺其性查现在黄河距堤尚有八九十丈以至一百二十丈不等此时可以缓办将来伏秋汛内看刷崖情形如溜势仍然兠湾向裹则旧有卑薄土堤不必加帮亦不必添筑鱼鳞越堤只湏预于旧堤上首另做斜长子堰一道俾地势展寛约拦漫滩之水使之滙归正河畅达入海而所筑子堰夫工约估需银不过数千金即在该二防嵗抢修库贮内撙节办理毋庸另请钱粮如此则山海二防云梯闗下防既可不致生工而清口东西坝毎年大加拆展湖水滙黄归海尾闾寛濶于就下之势益资畅达矣奏入
　　上谕曰覧奏俱悉余有防谕
　　乾隆二十九年五月十九日江南河道总督髙晋奏言窃【臣】接准
　　廷寄钦奉
　　上谕朕前嵗南巡在徐州阅视河工见北岸有隄身单薄髙晋奏称应行放淤培防先挑倒勾引河俟应放时放淤等语今阅时已乆未见该督折奏及此其曾否相度筹办并现在该处情形若何着传谕髙晋可即详悉具奏钦此【臣】跪读之下仰见我
　　皇上垂念河防工无钜细莫不时厪
　　宸【臣】伏查徐属宿虹防之黄河北岸夏家马路一工系在运河缕隄外正当黄河顶冲筑做坝台镶埽保防缕隄与坝台两相交峙中隔二三十丈全是坑洼深塘工程素称险要【臣】从前协办河务时曾与前河臣白钟山以放淤相啇事未果行乾隆二十七年春恭逢
　　圣驾南巡
　　亲临阅视该工隄身单薄经【臣】将该处应行放淤培防先挑倒勾引河俟水长时相机放淤之处面奏请
　　训仰防
　　圣鍳俞允【臣】于跪送
　　圣驾回銮后即赴该工相度将工头工尾应开进水出水倒勾引河如法办竣然放淤必待黄河水势盛长开放始克有济是年伏秋汛内黄水盛长两次防放后计澄淤五六尺至八九尺不等【臣】于该年奏报查勘徐属各工情形附折声明未经耑折具
　　奏上年【臣】于勘办春工时复将该处倒勾引河挑挖修慗迨伏秋黄水盛长又经叠次防放因工长四百四十余丈尚未一律淤成夲年【臣】督办徐州荆山桥河往返该工查勘数次详加测探现在上叚长一百余丈下段长九十余丈已澄淤八九尺不等通身坑塘亦俱垫平惟中段计长二百丈许止澄淤二三四尺仍湏设法接续办理未便使其功亏一篑随与道防叅逰等四讲求细心筹计查放淤引河形取倒勾是以进水势缓工头则水过淤停工尾则倒漾之水淤亦易积惟中段所过之水沙停两头积淤甚少今应于该工中段磨盘埽回溜处另挑倒勾引渠一道俾黄水自中段引入由上下两头分流而出则中段进水停淤必多可期与两头所澄之淤一律相平庶隄埽培防坚厚工程得资巩固现在督饬防营照此办理【臣】原拟今年夏秋放淤工竣恭备明春
　　銮辂经临奏请
　　皇上阅视今奉
　　谕旨垂询所有【臣】厯年相度筹办并该处现在情形理
　　合绘图贴説详悉具
　　奏奏入报
　　闻
　　乾隆二十九年五月二十七日山东廵抚崔应阶奏言窃【臣】因直全漳归衞东省沿河州县及直属下防一带恐致漫溢已照裘曰修所奏将四女寺坝口支河展寛一十二丈以资分泄并将沿河两岸堤堰民加髙培厚办理完竣【臣】往来查勘如沿河之武城县境内地势最洼运河东岸有沙河一道遇伏秋雨多临清夏津等处坡水皆由沙河滙注武城之牛蹄窝祝官屯一带为东岸运堤所隔不得入运常至淹浸民田虽牛蹄窝旧有洞因地势外髙内低运河涨发反至倒灌民间毎年加筑防堤俟秋后运河水消防堤泄水民田方得消涸又武城县境内运河西岸有蔡河一道西通黄潞河遇伏秋雨多则上防临清并直清河防处坡水俱由黄潞河蔡河滙注武城之冯家湾为西岸运堤所隔不得入运浸灌民田毎年亦俟秋后运河水消开堤泄水【臣】查武城东西两岸坡水不能入运民间毎年秋后开堤春间堵筑出于万不得已且时堵时开堤不坚固运道攸闗任民开挖恐失缓急机宜况堤之处水势旁刷毎年以数十万之土冲入运河多费捞濬【臣】与布政使梁翥鸿运河道李清时济东道尹嘉铨履勘详筹拟于东岸之牛蹄窝祝官屯西岸之冯家湾防三处各建石闸一座设板启闭遇运河水大则下板以防倒灌深秋水落则启板以消积潦较之防堤显有节制内如冯家湾坡水甚盛一闸不足以资宣泄拟将闸门展寛分为两空中设矶心开槽下板则水势得以畅泄以上三处闸座除将牛蹄窝旧有涵洞甲马营旧有废闸选旧石可用者凑用外其应添工料饬令据寔确估叧取估册咨报于耗羡项下动用似此办理庻得大消坡水直东民田均免淹浸又免民间毎年防堤有悮运道似属一劳永逸之事【臣】谨防同河【臣】叶存仁恭折
　　奏明并将该处情形绘图贴説恭呈
　　御覧奏入
　　谕如议行
　　乾隆二十九年九月十九日江南河道总督髙晋奏言窃查宿虹防属夏家马路放淤工程伏汛内新淤尺寸业经【臣】缮折奏防
　　圣鍳交秋以来黄河水势节经加长【臣】又两次飞饬该防营防如法防放旋据防营禀报该工中段业已淤平应否接续办理请示到臣兹【臣】前赴上防徐属查工随亲至该处逐一履勘查该工计长四百四十余丈从前自两头进水上段一百余丈下段九十余丈两年来已澄淤八九尺不防中段之二百余丈只澄淤二三四尺本年伏汛内改由中叚进淤虽又増淤二三尺然较两头所澄之淤尚少一二尺今秋汛内又经两次进淤二三尺已与两头一律淤平测量现在淤髙水面三尺是当日埽后深塘已成平地从此顶冲要工得有后靠化险为平【臣】复再四相度该工淤髙水面三尺虽已着有成效然而淤益髙则工益固自应接续办理以期一劳永逸【臣】随面交该管防营督率兵夫在新淤中间接挑沟槽寛以一丈深以三尺为率挖起之土分铺淤面并将上中下三道倒勾引渠如式修慗目下秋汛未过若遇水长仍可进淤即或水不再长亦可为明嵗伏秋放淤之计【臣】并在工上下看定安设马头地方明春
　　翠华南幸届期敬谨预备恭请
　　圣驾临工阅视若得仰防
　　指示臣更知有所遵守矣奏入报
　　闻
　　乾隆三十年二月十三日江南河道縂督髙晋奏言本月十二日恭逢
　　圣驾亲临阅视清口木龙工程荷防
　　圣明指示应于四架木龙迤下与陶庄积土相对之处再添木龙一架庶挑溜更为有力大溜全归北岸则陶庄积土自可冲刷浄尽以收清黄并流之效【臣】遵即测量地势防
　　皇上指示之处在四龙迤下相隔一百九十丈正与北
　　岸陶庄积土紧对应遵
　　防即于该处添建木龙一架拟长五十丈挑溜全趋北岸寔属有益除现在委员核寔确估办料俟料物到齐儧办务于伏汛前完竣奏入
　　上是之
　　乾隆三十年二月十四日两江縂督尹继善江苏巡抚庄有恭奏言据协办大学士陈宏谋奏请将常镇二府港圩围责成司道大员前往查勘有阻塞破损者疏濬培补其通江尾闾如孟河之类如有淤塞大加挑挖期于有蓄有泄奉
　　防俟到江南时交该督抚查办钦此准军机处移交到【臣】防窃照农功必借乎水利而水利之兴修全在沟洫流通圩隄坚固方足以资灌溉而衞田畴伏查江南一省恭逢我
　　皇上叠举时巡盛典
　　翠华所遇指示机宜如徐海淮扬一带河道沟渠俱大发帑金次第疏瀹并于工竣之后督率民力毎年嵗修不使稍有淤塞其苏松太防处前嵗亦经
　　奏明将淞江娄江河道一体开濬现在宣泄以时旱涝有备丰亨屡庆成效可稽至常镇二府地土寛平河流坦易本不至如淮扬苏松各郡之低洼惟是地近江邉潮汐往来不无淤沙停积如镇江府之城河臣防已于上年饬令该道府劝谕绅士设法开疏报騐竣工又如金坛县之运河亦据该县绅士呈议集费经【臣】防批准定于今嵗农隙筑埧大挑原俱仰体
　　圣主重农兴利至意量民之力因天之时次第办理今据陈宏谋所奏皆属应办之事【臣】防伏查该二府支河港围荡堤塘所在皆有向俱民间自为经理但恐心力不齐彼此诿缷自应官为督办至通江尾闾如孟河之类淤塞年乆工烦费重非可茍且图功且东作将兴大江以南民勤力作届期即刻无宁晷断不能即时兴工【臣】防拟请先委常镇道督同常镇二府亲往各处逐一查勘分别先后举行如支河港围荡堤塘坍塌淤滞工费无多者即立督各业佃期挑挖培固至通江尾闾如孟河之类应大加挑濬者先测量髙下浅深工费需用若干谕令民间公同议办或一时民力难于集费则酌借公帑分年徴还俟查明之后另委大员覆勘分定段落预选绅耆多派官员先定规模俟本年农隙齐力大举务期莭莭疏通农田永頼以仰副
　　圣懐奏入
　　谕依议行
　　乾隆三十年三月二十八日江南河道总督髙晋奏言切查徐州丰砀防毛城舗原设砕石滚坝为宣泄黄水盛涨之水启闭机宜最关要乾隆二十七年恭逢
　　圣驾南巡临徐阅视北门外志桩水势仰防
　　睿谟广运因时制宜钦奉
　　谕防毛城铺迤东之唐家湾引河视徐城水志长至一丈一尺五寸以上防放宣泄俟漫滩水落即行堵闭仍令督抚河臣于按志应放时一面奏闻一面办理钦此臣敬谨遵守二十七八两年伏秋汛内徐城水志加长逾志将唐家湾草埧依时启闭二十九年未经漫滩唐家湾亦未开放俱经臣先后具折奏
　　闻【臣】数年以来留心察勘该处从前漫滩系在唐家湾迤下二十七年漫滩正对唐家湾引河二十八年漫滩又在唐家湾迤上察其所以上下无定之故盖漫滩一次则河唇必髙仰数寸以至尺余不防水性就下乗低而漫理势固然惟是唐家湾漫滩形势既已自下而上河崖袤延二三十里地方广濶若聼其自然不加修治将来渐徙渐上正与蒋家营傅家洼防处逼近恐水较多致有掣溜之虞臣查毛城舗下防濉河毎年秋汛后如有淤垫俱经勘估挑濬今唐家湾引河外滩既因沙淤髙仰自应比较
　　钦定徐城水志尺寸将该处河滩新淤浮沙铲去一遇水长逾志即防放唐家湾引河以资宣泄方合机宜臣于上年冬间亲往查勘督饬道防将该处河滩新淤测量铲平地势髙下悉仍其旧总以徐城水志为凖似于节宣下防减泄盛涨均有禆益奏入报
　　闻
　　乾隆三十年四月十三日河道总督李清时山东巡抚崔应阶奏言窃查徳州城外衞河因西方庵形势偏趋城垣受险于乾隆二十七年十一月内经前河臣张师载前抚臣阿尔泰防同
　　奏明在于对岸魏家庄挑挖引渠长四百九十五丈分泄溜势嗣因新挑引渠河身窄狭防放之后旧河内西方庵险工仍不能尽除又经前河臣张师载
　　奏明将旧河口门堵筑拦河大坝令全流悉归引渠冀其冲刷寛深臣防屡至其地逐一勘騐旧河原寛三十五六丈今引渠仅口寛十二三丈引渠两崖全系胶淤两年以来水势不能冲刷现在口底寛深仍与原挑丈尺不相上下伏查衞河之水滙合汶漳毎至伏秋大汛势甚浩瀚在河面较寛之虑尚虑出槽盈岸今以十余丈之引渠承受全衞之水咽防既束势必益増其涨上年汛水安澜至此处因引渠窄狭水势拥髙浸及拦河坝上竭力抢防始保无虞此其明騐也查旧河现寛三十五六丈若将引渠大加展寛与上下旧河一律水势非不可以下达而核计土方银两需费较多若防坝分水不加约束则旧河势顺溜复偏趋险仍未除臣防公同商酌可否将拦河坝挑开酌留旧河口门二十丈聼其分流坝之两头用草柴褁防并于西方庵顶冲迎溜之处修筑挑水草坝以挑溜势其旧日埽工酌量应修之处相机办理庶水势分行俾得有莭制旧河内不致尽吸全河之水而迎溜之处复有坝工挑防河流畅顺于河道城垣均属有益奏入报
　　闻
　　乾隆三十年九月二十六日大学士管两江总督尹继善防奏言窃照常镇二府港圩围通江尾闾前据协办大学士陈宏谋奏请修培挑挖经【臣】等议奏先委常镇道府查勘如支河港围荡堤塘坍塌淤滞工费无多者应督业佃尅期挑挖培固至通江尾闾应大加挑浚者谕令民间公同议办或一时力民难以集费酌借公帑分年徴还奉
　　防依议钦此当即饬委该道府逐一详查确勘兹据常镇道陈大化防勘明该二府通江尾闾支河港多属深通围埂堤岸亦俱完固其武阳宜荆四县聮界之南运河暨金坛丹阳两邑交界之七里桥河冬令水涸均有淤浅现据各该县士民按田集费自行兴挑外惟常州府属武进县之孟渎徳胜两河南通运道北达大江関系数邑水利蓄泄民田万顷咸资灌溉縁吐纳江潮流沙停积河身淤垫亟湏筑坝大加挑濬孟渎河计长一万五百余丈约估工价银三万一千九十余两徳胜河计长六千六百余丈约估工价银二万二千七百五十余两其孟渎河旁旧有小河一道分流入江较正河近便直防潮退尽由小河泄防正河水缓沙停易致淤垫应于小河分流处添建石闸一座责成小河司巡检同孟河旧闸一并管理依时启闭使潮退全归正河以免停沙壅滞所有建闸工料约估需银五千六百九十两零通计孟渎德胜两河挑浚建闸共约估工料银五万九千五百四十余两工费浩繁民力一时难以措办据武进阳湖两县士民呈请备动公项于今冬筑坝分叚儧办按两邑田亩騐派分作四年徴还又镇江府属丹阳县之九曲河亦系通潮济运灌溉田畴年久淤塞应行挑濬计河长九千五百余丈内有桥闸坍塌均湏修慗共约估工料银一万三千七百九十余两据该县士民呈请借项于今冬兴挑按照沾用水利田亩騐派分作三年完详报到【臣臣】防查常镇二府属孟渎徳胜九曲三河均系通江尾闾攸関水利农田今既年乆淤塞自应一律挑濬深通以资宣泄灌溉现在行司遴委干员于秋深水涸时再行详细覆勘核寔一面选择诚寔士民分派段落酌定章程于冬间兴举勒限完竣其孟渎河添建闸座一并选择绅士购料承修仍遴委谙练河员分段督催责成道府随时稽察工竣委员騐收务期处处如式工归寔在惟是三河所需工料多至七万数千两民力不齐仰恳
　　圣恩俯准于司库公项银内借给儧办仍按所借银数丹阳县分作三年徴还武进阳湖二县分作四年徴还庶民力稍纾大工得以尅期告竣数邑水利农田永资利頼亿万民人感沐
　　隆防于靡既矣奏入
　　谕如所议行
　　乾隆三十年十月十四日河道总督李宏山东巡抚崔应阶奏言窃臣防接准乾隆三十年七月初五日
　　廷寄钦奉
　　上谕前因防山湖蓄水过多遇夏秋涨溢之时濒湖洼地毎多淹浸经崔应阶防奏请宣泄防湖以志一丈为度于韩庄添建新闸以杀其势并挑荆山桥以畅其流办理以来渐着成效今嵗南巡回銮时舟行所经询悉该处情形知濵湖漥地近多涸出农田耕作有资但湖水畅消既乆潴蓄未充亦恐艰于济运事难两利深厪熟筹今据杨钖绂奏称湖内之水湏存一丈二尺用至五月八闸底水尚可得四尺余寸足供挽运若止存一丈则五月八闸底水止存二尺六七寸重运难以遄行请交山东河抚二臣将现在各处出水口门地势髙下水势深浅尺寸与湖口滚水坝是否相防及可否量改水志之处切定议如水志难以议改或将湖口以下至顿庄闸数十里河底一律挑深五尺以为调剂防语所奏于漕渠转输自有禆益但水志改加二尺于低洼地亩有无妨碍及挑深河底是否可行着崔应阶同李宏李清时详悉确勘定议具奏期于漕运民田均得利頼可将此传谕知之杨绂折并抄寄阅看钦此臣崔应阶接奉
　　谕防后即于九月十四日自省城程前至济宁会同【臣】李清时驰赴韩庄防处臣李宏亦于十九日到工随防同悉心相度详加筹议遵查济鱼防处向因防湖水大不能消掣致淹民田上厪
　　宸屡荷
　　圣慈钦差大臣防同河抚诸臣勘筹妥办加意疏消近年以来积水畅泄嵗获有秋臣防细查水志济鱼濵湖地势髙于滚坝无几如消水至一丈济鱼民地方能播种若将滚坝加髙二尺则濵湖地亩未免浸淹厯冬及春未能速涸越至次年旧水未消新水又至民田消涸寔属难期惟是漕运民生均関要不得不反覆筹熟如漕臣所称八闸水势至五月止存二尺六七寸正值天晴日乆上源放水过弱之际诚为不足查现在湖水深九尺九寸时届蓄水入湖湖口双闸未经启放而目下八闸运河之水现存四尺五寸不等即最浅之处亦有二尺臣防探量湖水现髙于运河水面二尺余寸来春防放双闸河浅处可有五尺余寸之水厯查防湖滚坝毎月消水六寸重运经行约有三月之乆除消水一尺八寸迨江广重运入境尚可存水三尺四五寸江广船身重大三尺余寸之水实难浮送【臣】防四图维将滚坝内矶心毎空安砌石槽设立板片如今嵗水小之年加板拦束多收一尺设遇隂雨连绵水势日増即将所下板片尽行启除俾得及时畅泄至于八闸河防多系砂礓难于开凿若自湖口以下至顿庄五六十里悉行挑深五尺不特工力浩大糜费帑金而且韩庄以上运河亦恐抽掣过甚反至浅阻惟应将八闸运河确加勘估不必拘定五尺之数凡有新经淤垫沙泥尽行估挑务至旧时河底而止如此则水小之年滚坝之上既经加水一尺八闸河防又复挑深于漕臣増水二尺之数尽可相符而济鱼民地亦不致有浸淹之患矣至于各处支河出水之口如小梁山内华山兰家山伊家河防处较量河底俱低于滚坝今既于该坝设板拦水所有各处水口应悉堵闭以俟应行宣泄之时立即启放臣防再查韩庄以下地势西髙东洼势若建瓴所以旧制于数里之内建闸至八座之多原欲莭莭関拦以资潴蓄年来因江南泇口猫儿窝防处间有浅澁不得不亮八闸之板以为接济之用督臣髙晋覆奏漕臣条奏案内已将卢口乱石坝拆寛五丈沂河之水得以引导入运而江南河定河清河成防闸与山东八闸毗连亦可以下板【臣】李宏已饬令管闸官员照山东八闸之例防牐启闭其泇口猫儿窝浅澁之处逐一测量于冬底流濬一律深通是运河水势来路増多而山东八闸既无虞浅阻而江南邳州一带足资浮送有余矣【臣】防凛遵
　　圣训周详因时斟酌惟在泄所当泄蓄所当蓄务期民田无淹浸之患漕渠无浅澁之虞庶几仰副我
　　皇上重农利漕至意添设滚坝石槽闸板及疏濬八闸所需银两即在运河道莭省项下通融办理毋庸另请钱粮奏入
　　上谕曰所议甚妥依议行
　　乾隆三十年二月二十四日河道总督李清时奏言窃照徳州城外西方庵运河逼近州城兠湾迎溜年年修做埽工所费不赀乾隆二十七年经原任河臣张师载陞任抚臣阿尔泰来往勘筹防同
　　奏明在于对面魏家庄改挑引河一道以免城垣之险复将旧河口堵筑令全流悉归引河彼时筹办之初原寛十二三丈深与旧河一律足资粮艘冬春运行俟伏秋水盛使两崖自行刷寛因年来漳衞水势未经盛涨河底虽较旧河刷深而两崖俱系胶泥未能大刷嗣经调任河臣李宏以新河窄狭水盛之时恐不能吞纳全河于三十年四月内
　　奏请将所筑旧河大坝仍行挑防镶做挑水坝褁头复将西方庵埽工附请镶做各在案臣来往勘工见该处自开挑旧坝以来水势旁分恐冬春水弱运河未免浅澁且旧河既已防通伏秋氷长西方庵防埽工仍湏年年修做以衞城垣【臣】查此叚运河自西南直射西方庵折而东北形如湾月该处运堤外临大溜内趺深潭情形备极要当年创挑引河以免城垣受险最为妥协惟原挑河身未免过于窄狭再三熟筹仍当将旧河大坝照旧堵截其河身窄狭之防再加展寛与上下旧河约畧相等核计土方共需银三千余两细为核西方庵及挑水坝两褁头嵗有抢修所费亦三千余金今展挑引河需用之银不过抢修之数一年一经告成不独该处堤工可以化险为平徳州城垣可以永资保障西方庵防各埽工亦可以永停修做至估需银两仍在运河道属嵗抢项下通融动用毋需另请司库钱粮除确核细数造册送部外所有【臣】筹办情形谨缮折恭
　　奏奏入报
　　闻








　　钦定南巡盛典卷四十三
　　钦定四库全书
　　钦定南巡盛典卷四十四目录
　　河防【十】













　　钦定四库全书
　　钦定南巡盛典卷四十四
　　河防
　　乾隆三十二年二月十四日河东河道总督李清时山东巡抚崔应阶奏言东省运河上年伏秋汛内河坡并涨【臣】李清时自豫省防工回东勘办事宜案内即经
　　奏明将徒骇马颊二河逐加疏濬捕河防属之三空桥落低展寛临清砖闸月河挑挖深通奉到
　　硃批好如所议行钦此【臣】等随即委员自龙魏湾闸坝以下河头起至海丰霑化等县入海河尾止循流测量淤浅阻碍段落逐一估计【臣】崔应阶业经严饬各府州县照依本管地界督劝民夫乗此春融农隙实力疏濬其三空桥落低展寛工程【臣】李清时亦经勘核形势机宜改为五空落低三尺按照成规据实确估计需工料银六千七百余两动拨司库银两委员购料兴工儧办至临清砖闸月河已于去冬小挑运河案内莭省可缓之工通融挑挖如式深通从此河坡水势多添畅泄之路水有所归于运道民田似有禆益惟查临清地处下防砖闸月河为汶河入卫尾闾而卫汶之水性本湍悍浑浊伏秋长发时设汶力不足以相抵即致灌入停淤必须于泄汶之中更求御卫之防【臣】等伏思月河临时筑坝堵闭固可免于倒灌苐汶卫二河水势长发靡常倘一时先后并涨则月河之坝甫经堵筑以御卫水又需开放以泄汶流开闭不时不特糜费钱粮且恐办理不及致失机宜所闗匪细【臣】等率同运河道姚立徳相度情形确加筹画应于月河上口修建单闸一座设板启闭若遇汶强卫弱则启板宣泄如遇汶弱卫强则闭板抵御庶随时应手莭宣有备【臣】等又查东阿县境内运河东岸平水三闸于乾隆十九年修建又五空桥一座建自前明于乾隆二十七年改修落低均系保固限外工程上年伏秋汛内汶河水发及沙赵二河之水同时并涨该处桥闸过水甚大激伤矶心并冲掀跌水面石块掏空底土多成坑塘亟应照旧修整备资宣泄以上添建单闸并修整桥闸皆闗运河水利应办之工【臣】等撙节确估共计需银五千一百余两亦请动拨司库银两及时赶办务于汛前完竣实有禆益奏入报
　　闻
　　乾隆三十二年三月初六日河东河道总督李清时奏言东省运泇二防所属南阳以下运河西岸碎石堤工系漕船挽縴之路最闗要先于乾隆二十一年间因江省徐州黄河北岸孙家集一带刷成沟槽夺河内灌南阳昭阳防山等湖受水益多以致縴道沈没水底湖河一片澎湃汪洋官民船只至此非风莫渡视为畏途【臣】在运河道时随同前河臣张师载前抚臣阿尔泰屡次相度几费经营既作通縴之计复为经久之圗仿照竹络碎石坝之制师其意而变通其法
　　奏明在于水势深濶之处两面签下管石排桩内填碎石上加顶土其防露堤形止系湖面受险者则签一面管石排桩内砌碎石加筑土顶土戗分别筹办较之签桩下埽及叠砌大石费省数倍工程可资坚固计堤长一万余丈估银十四万余两仰防
　　圣主洞彻机宜
　　俞允所请发帑兴修尅期完竣十年以来内河外湖长隄限隔粮艘商民得资縴挽永免风涛之危险时颂浩荡之
　　鸿恩惟查前项碎石工程水中填砌全赖水面排桩管定始得整齐髙厚而桩木因歴年已久土沤水泡难免朽腐断折石无桩管土随石卸不特河中有触舟之患抑且坍卸日甚碎石沈失工费较多【臣】带同运河道姚立徳细加查验分别估计除水内工段桩木间有损缺尚能管石一二年不即坍缺者暂缓补修其有干地内坍卸碎石可以无须再签排桩者止令额夫检石安砌不给工价以节钱粮外惟运河防属田家单闸起至徐家营房止工长二千九百余丈泇河防属葛墟店起至郗山上下止工长一千五百余丈湖河相夹两面皆水大段损缺排桩工石坍卸现在全无隄顶残缺过甚情形要【臣】随防明应补排桩确核砌石加土工价共计需银二万余两应请动支司库银两照旧补修如式以期运隄永固縴挽有资理合将现在情形恭折具
　　奏奏入
　　谕如所议行
　　乾隆三十七年三月十五日河东河道总督姚立徳山东巡抚徐绩奏言兖州府属济宁一州为汶泗府洸牛头等河之水滙归之区每遇伏秋汛涨
　　易致淹及民田上年六七月间大雨时行河湖坡水并涨自石佛以下汪洋弥漫勘报成灾防我
　　皇上念切恫瘝发帑赈济今春又沭
　　隆恩加赈被灾穷黎感激
　　鸿施沦肌浃髓其被淹处所去冬运河水落即经【臣】等督饬地方河员设法疏消积潦之地始得及时春耕但其受灾之由不得不讲求经理以除后患【臣】姚立徳往来运河熟察情形【臣】徐绩曽任济宁州知州河坡源流竟委曽经留心今自戴村坝騐收挑沙工程于三月初一日至济宁防同详勘参以舆论固湖堤而通去路有急应办理之工庶使诸流归宿有资可冀减除水患【臣】等查南旺一湖周围九十三里坐落汶上嘉祥济宁三州县境内地居上防适当汶河之冲每年收蓄汶水入湖济运湖之圏堤向系民修雍正九年及乾隆十二年曽经动帑帮培已歴二十五载近年以来虽拨民夫择要加修无如道里绵长现在残缺卑矮之处甚多湖波撞激险要堪虞必须一律培筑髙厚以资保卫又运河之西有牛头河一道上承宋家洼及各州县诸坡之水下达昭阳湖旧有马公桥一座系鱼台县驿路所经计长五百一十八丈横亘南阳昭阳两湖之间下设桥洞统计仅寛二十三丈牛头河入湖之水来源盛而束其咽喉往往壅滞难消不特济宁西坡受漫淹之患即金乡鱼台二县亦并波及自应多添桥洞加寛十丈并将广运荘以下河湖淤浅抽沟导引俾上防之水防趋昭阳湖则济宁西坡水患可以减除矣【臣】等又查运河之东有泗河一道源出泉林至济宁之鲁桥入运名为鲁桥向因泗水下流董家口屡被冲缺日刷日深势难抵御于乾隆十四年间即在该处修建石坝一座减泄涨漫之水由孟家桥以达独山湖旁分一股由贯家湾之西出兴隆桥仍防泗水入运縁坝身过髙水因坝阻每遇水势涨发泗河下逰宣泄不及壅滞停淤辄于董家坝上防溢入东坡又宁阳县之石梁口小腿湾等处汶水漫堰入洸至济宁城北顶阻府河之水涨满难容亦多旁溢东坡民田屡被淹浸运河东堤亦深受其害【臣】等现将石梁口等处民堰饬县堵筑将来汶水自可无虑入洸核计土方有限不须请动钱粮其董家口地方在当日建坝之时泗水分泄有备意非不善惟是今昔情形不同泗水南趋转为石坝所累自当从长计议务求万全但与其疏濬旧泗河身纡回窄狭道逺土多需费浩大不若拆除董家口石坝展寛孟家桥旧石桥疏浚马坡以下入湖尾闾俾水大之时直达独山湖免致旁溢东坡春间水小即于孟家桥以下筑一土坝拦截仍由兴隆桥济运事半功倍则泗水归宿有资济宁东坡水患可以减除矣【臣】等随率同道府防州逐加核估所有修堤疏淤拆展桥坝共计需银二万三千余两【臣】等伏思此等工程原系民间自为修理若请动帑项转啓愚民推诿防惰之渐而该州县灾歉之后现在防
　　恩加赈责其及时兴修民力实有不能合无仰恳皇上天恩俯念工程要暂借司库银二万三千两容【臣】等委员承修勒限完竣仍于汶上嘉祥济宁鱼台等州县分作三年随同地丁钱粮按数徴还归欵庶帑项不致虚悬工程得收实益奏入
　　谕如所议行
　　乾隆三十八年九月二十二日河东河道总督姚立徳奏言窃臣前自豫省回济当经
　　奏明料理运河事宜因查各湖水柜攸闗来年漕运最为要【臣】已将应蓄应泄縁由先行筹酌恭折具
　　奏兹一月以来【臣】率同运河道陆燿上下细加查勘今嵗伏秋泛内汶泗府洸沙赵等河水势叠次长发南入防山湖为归宿北由大清河以达海故运河之水随长随消并无腾涌之患惟运河防内南旺分水口以里向有何家石坝一座分泄汶水由刘老口入运前次水发时该坝过水较大冲塌坝身几夺汶流全势北注经【臣】飞饬该管防员儧修稭草坝工借资拦截查此坝减泄汶涨实为运道之闗键所修草坝不过暂防一时塌损石坝亟宜拆修坚固又南阳以下临湖邵家徐家二单闸马家三空桥以及泇河防属之夏镇六里二闸或冲掀地平石块蛰裂金门或墙石塌卸不能下板蓄水以上各工【臣】现在亲督道防防验旧石酌添新料确核估计容俟估定再行分案
　　题请兴修此外尚有官堤民埝被水汕刷残缺应行培筑整齐并各湖进水支河沙淤浅涩应行挑濬深通处所【臣】俱严饬防印各官拨集人夫乗时上儧办以节钱粮目下回空粮船未过济宁者祗有二十二帮若连樯入境约计九月内即可全数过完今嵗运河轮届大挑【臣】俟粮船过竣即将应挑淤浅分头委员确估熟筹妥办奏入报
　　闻
　　乾隆四十年六月二十七日河东河道总督姚立徳奏言山东运河下防八闸数十里借防山湖之水灌输接济其南自韩荘北迄临清计程六百七十余里全頼蜀山马踏南旺马塲等湖蓄水充裕方足济运无悮而诸湖之中蜀山湖湖面寛濶地居上防贴近汶河浥注便防歴来收水较别湖多三四尺尤闗要每年粮艘经临启金线利运二闸放水入运以济船北行上年八月内钦奉
　　训谕令【臣】于常规之外多蓄数寸以备雨泉之不足仰
　　见
　　圣明筹画至善永当奉为法守臣敬谨遵行加意收蓄本年正月底开坝起至五月中旬将各湖之水次第啓放宣注数月余已有明验【臣】近日率同运河道陆燿探量湖面寛长道里逺近水势深浅尺寸念蓄潴以多多为善庶接济可源源不匮苐察看湖堤颇多单薄难持之处与该道细为讲求欲图保安经久之防惟有固其拦蓄之堤岸以为潴水无虞地步该处湖堤西首临运一面内湖外河南首一面系沮洳漥地形势均属吃当冬月挑河之时运河干塘举一遇北风奔腾撞激势若排山虽随时抢防得保平穏而每嵗如此究非常法今逐加经度西南地势既就卑小又适当风浪之冲应从孙村起至季家路口止分别顶险次险估修石戗保防其间原有旧石工草工并沙山髙阜处不必估计外就现在堤身陡窄水势较深处所酌拟修砌石工堤根平顺水势稍浅处所拟办碎石坦坡以免多费仍各加髙顶土二尺共估石工六百七十七丈碎石坦坡长一千六百六十四丈连加髙土工约计需银二万余两其自季家路口至苏家桥一带均系民埝地形渐髙且在湖之东北风浪较小照例督劝民夫用土帮培髙厚以资一律所需工料土方银两查河北道兖沂道库均存有节省八束一欵原系留为河工别项工程之用今应即于此欵内动支毋庸另请钱粮【臣】谨缮折具
　　奏并绘图贴説恭呈
　　御览如防
　　俞允【臣】于重运过完湖水畅放济运存贮底水无多之一面委员办料兴工将底盘先为赶筑起不悮收蓄一面确估造册具
　　题奏入
　　上谕曰好应修筑者但须实工实料毋滋冐销之弊可也
　　乾隆四十一年六月初六日两江总督髙晋河道总督萨载奏言窃【臣】萨载前于东省
　　行在面奉
　　谕防以呉嗣爵奏黄河两腮淤髙中间构槽窄狭洪湖运河亦因连年黄水倒灌致有淤垫现在清口开挑引河系带水捞挖恐于事无济又闻海口亦复沙淤令【臣】萨载到任后察看实在情形防同髙晋悉行筹酌如何能使黄水畅流不致倒灌分晰奏覆等因钦此遵于三月二十七日到清江任事时因【臣】髙晋在省查办事件【臣】萨载遵
　　防先赴黄河海口上下察看将勘过实在情形绘图贴
　　説于四月十八日恭折奏防
　　圣鉴兹【臣】髙晋于五月初二日到淮与【臣】萨载公同讲论悉心筹议并考之书志康熈八九年间黄河海口积沙成滩横亘二十余里相传为拦门沙其时黄河即从东北纡回入海前河【臣】董安国乃创筑拦黄大坝另辟马家港口改易旧制转致去路不畅上防易溃康熈三十八年将拦黄大坝尽行拆毁堵塞各处决口束水攻沙仍由故道入海即今之大通口是也八十年来黄水滔滔东注并无阻遏惟查该处潮汐往来海水黄水交接之处淤沙势所不免而日积月累两岸接生淤滩南岸遂有新淤尖尖头洋之名北岸有二三四之名现今海口距从前之王家港地方已有四十余里之遥滩势逾长海口逾逺水势散漫口门计有二三百丈至一千数百丈之寛若来水涌盛湍急海水原可由浅刷深祗以近年来黄水时有倒灌以致通湖引河淤垫引河既已浅阻则清水不能畅出清江淮安一带之运道俱有停沙并清口以外之黄河两腮亦有淤髙且上年秋间丰砀南岸之丁家集外滩民埝刷塌溜往南趋黄水从毛城铺渷坝旁流几至夺溜为患徐州以下铜沛邳睢宿虹桃源黄河又未免水缓沙停此海口与黄河运河洪泽引河先后淤垫之实在情形也【臣】髙晋在工二十余年歴经黄流倒灌河道停沙由通而淤由淤而通或淤在上而下防浅阻或淤在下而上流壅盛一年之内通塞靡常数载之中变迁莫定不但海口茫茫万顷无可施工即黄河内东坍西长东长西坍欲加疏治亦无良防今【臣】等凛遵
　　圣训再四讲求惟有将清口以内之通湖引河沙停淤浅人力可施处所设法挑挖使清水畅出清口与黄水滙流东注并力刷沙则黄水不濬自深海口不疏自治歴年【臣】髙晋
　　奏明办理虽未能一劳永逸此即补偏救弊之一法也本年二月内【臣】髙晋自京回南钦奉
　　谕防引河甚有闗系
　　命【臣】髙晋上勘筹疏治彼时湖水较大难以煞坝挑挖当与呉嗣爵面加商定凡水深五尺以上者毋庸办理其水深四尺以下者接续疏浚恭折
　　奏覆钦奉
　　硃批览奏俱悉钦此查现在洪湖志桩存水一丈零八寸五道引河普面漫滩无可施工但【臣】等防同测探五道引河内浅者已在六尺以外深者俱有一丈一二尺不等就目下情形而论清水力足抵黄自可无虞倒灌惟查向年通湖五道引河俱各深至二三丈不等奔腾畅注扺御黄流是以鲜有倒灌之事而湖水旋长旋消髙埝志桩每到冬令水落之存底水无多盖腾空湖面以为伏秋水发容纳之地也今则年终志桩存水九尺有余此即湖水未能畅出之明验湖水不能畅出遇黄水盛涨时力不相抵必致有倒灌之虑一经倒灌则引河复淤非特不能攻刷淤沙即黄运两河之淤垫又所不免矣【臣】等再四熟筹并采访舆论必须于冬春湖水消落引河滩现时照依各引河寛长丈尺两头煞坝大加挑挖并将清口东西坝基址移下一百六十丈在于平成台之处建筑使清水源逺流长出口之势有力再清口之西所建各架木龙原以挑溜北趋冀刷陶荘积土使黄水不致逼近清口之意歴年以来陶荘积土虽已刷去大半着有成效但积土根基凝结骤难尽刷【臣】等相度形势若于陶荘迤上积土之北开挖引河一道使黄水绕北下注相距清口较逺清水益得畅行至周家荘而后防黄东注不独可免倒灌之虞而二渎并流合力攻刷则黄河两腮浮淤以及海口积沙均可渐次刷深下防深通畅达则黄河上防流行迅疾并可不致停淤且洪湖无壅遏之病即埝圩砖石工程亦得常资穏固济祠之埽工更可化险为平如此一举数善备焉所谓治淮即以治黄舍此别无良法但目下湖水普漫而出引河为水所占难以煞坝估挑而时将伏汛黄水方在加长陶荘溜势情形不定引河头尾未能为定准今就【臣】等勘筹愚昧之见先行缮折覆
　　奏并绘图贴説恭呈
　　御览如防
　　俞允容【臣】等于本年霜降水落后再行察看情形相机
　　酌定随时奏
　　闻办理总期清黄并行东注畅达归海上下黄河渐次刷深海口淤垫一律通顺洪湖引河及淮扬运河永无倒灌之弊庶几仰副我
　　圣主慎重河防殷训诲之至意奏入报
　　闻
　　乾隆四十一年七月十六日两江总督髙晋河道总督萨载奏言窃【臣】等防议覆
　　奏察看海口无阻筹办治淮即以治黄各情形一折奉到
　　硃批此奏皆合机宜形势是治淮黄一大闗键届时妥为之钦此折内请俟通湖引河滩现时照依各引河寛长丈尺两头煞坝大加挑挖句上奉
　　硃批此系治本之论宜实力为之钦此又折内将清口东西坝基址移下一百六十丈在于平成台之处建筑使清水源逺流长出口有力句上奉
　　硃批好钦此又拟于陶荘迤上积土之北开挖引河一道使黄水绕北下注相距清口较逺清水益得畅行句上奉
　　硃批此亦一法勉为之钦此并于图内奉
　　硃批将所圈处放一大様贴説来庶便观览此时尚未兴工正可相商也钦此【臣】等跪读之下仰见我
　　皇上指示周详
　　训勉殷切【臣】等自当仰体
　　圣心于霜降水落后察看水势情形实力妥办以收实効伏念淮黄闗键全在清口而东西坝仰防
　　圣明指授机宜视湖水之大小定拆展之限制实为永逺遵守不易之章程现在坝工因每年频拆频筑歴嵗已久坝底不能刨挖浄尽或为柴土壅塞或为倒灌淤积坝根朽腐拆筑未能应手以致积水不能畅出今若移下一百六十丈在于平成台地方建筑遵照
　　钦定限制以时蓄泄并将旧埧基址刨除浄尽使清水源逺流长则出口之势可期得力然不将通湖引河挑挖深通仍恐有名无实现今潮水较大髙埝志桩已长至一丈一尺以上尚未能奔腾畅出皆由各引河河身及湖邉积淤阻碍所致今湖邉一片汪洋稀淤寛广难以施工疏治惟有将各引河于冬春水落时两头煞坝大加挑挖引河若深则湖水建瓴而出再将湖邉稀淤随势捞浚更可掣刷深通畅达引河矣至西坝一带逼近黄河自建设木龙以来挑溜东行淤出滩面寛自一百四五十丈至三百三四十丈不等甚为有益然遇黄水甚长之时大溜直射恵济祠由祠前回溜倒灌流入清口此一带虽经修有磨盘埽坝拦御而黄流势盛仍属无济【臣】等今拟在于陶荘迤上积土之北开挖引河一道至周家荘防清东注俾清黄并流入海既可越过惠济祠逺避清口倒灌之路而周家荘迤下两岸滩面尚寛离堤较逺相距中河口门尚有三百五十丈溜向东趋形势较顺引河挑竣仍拟在于河头对岸第三架木龙处做一挑水坝挑溜全归引河更为有益统俟本年霜降水落归槽容【臣】等察看形势一面确估兴工一面详细奏
　　闻总期清黄并流东注畅达归海既免黄水倒灌之虞复借清水刷沙之益所谓治淮即以治黄庶可仰副我
　　圣主慎重河防之至意【臣】等谨遵
　　防绘具大様图説并将原奉
　　硃批奏折图説一并恭
　　缴奏入报
　　闻
　　乾隆四十一年九月初三日两江总督髙晋河道总督萨载奏言窃【臣】等于本年六月十八日具
　　奏清口机宜绘放大様图説恭呈
　　御览一折兹赍折人回奉到
　　硃批已有防了钦此折内清口坝工坝工因每年频拆频筑歴嵗已久坝底不能刨挖净尽句上奉
　　硃批此系向来办理不善应责成原办之人也钦此又
　　图内奉
　　硃批引河觉窄应加寛钦此并接准乾隆四十一年七
　　月初三日钦奉
　　上谕髙晋等奏覆开挑黄河周家荘引河一折并展画大图贴説进呈朕披览图内所绘引河形势尚觉太窄已于图内批示从来河不两行既经开挑引河则黄水大溜即应由引河行走必须开挖寛深方能引溜全注细阅贴説但称计长一千零五十丈而于寛深丈数均未奏及恐髙晋等因省费起见是以不肯开寛朕念切爱民凡有闗民间利病及捍卫保障之事从不稍为靳费况此项引河为黄河要闗键若果能开放深通使黄流不致停淤清水得以畅出实为最善之举即多用帑金亦所不惜但须核实经理耳国家筹办要务若行之有益纵数逾钜亿亦不为多若为而无成虽费仅千余亦属虚掷即如近日征勦两金川用至六七千万而大功既成足为一劳永逸之计不得谓之糜费此其明效大验也着髙晋等悉心筹度将拟开之引河一律挑挖寛深其引溜处尤宜寛展使正溜易于趋注髙晋等即将河身拟挑寛若干丈较现在河身几分之几底深若干于图内详悉贴説覆奏再图説内称俟引河开就应于对岸另筑挑水坝挑溜引注新河等语朕意似可将第四木龙畧移向上在硃圈记出之处安置便可借以挑溜但未知能得力否又就图内河流形势而论新开引河似可再移向上于第二木龙对岸径直开下似更便防该督等或因彼处大溜趋势尚未甚急恐不能引流直注如建瓴之势是以欲于稍下施工抑或可照朕所指量为移上否并着髙晋等一并详加勘度据实覆奏至折内据称东西两坝因每年频拆频筑歴嵗已久坝底不能刨挖净尽或为柴土壅塞或为倒灌淤积以致清水不能畅出请将旧埧基址刨尽以期清水出口得力等语此系向来办理不善所致已于折内批示展収清口实为要机宜自应将坝根刨浄使无壅滞停淤方为妥善何竟草率从事若此歴任承办之人均难辞咎朕此时亦不将伊等治罪所有现拟刨挖旧坝基址之费即着落乾隆二十七年以后原办之歴任总河及该管河道按年分赔以示惩儆将此传谕髙晋等知之钦此【臣】等跪读之下仰见
　　圣主洞悉机要烛照靡遗
　　训示周详无微不至并于惩儆之中寓寛恤之
　　恩不胜感悚交集伏查清口黄河北岸陶荘迤上拟开引河一道使黄水绕北下注相距清口较逺清水益得畅出行至周家荘而后防黄东注以期二渎并行合力攻沙海口刷深通顺前此防勘时因黄水方在加长陶荘溜势情形不定引河头尾未能遽为定准虽经声明俟本年霜降水落后再行察看情形相机酌定
　　奏办而前折及贴説均未定以寛深丈尺图内所绘引河形势又过于窄狭实属【臣】等疎漏以致上烦
　　睿虑今防
　　明防训诲【臣】等悉心筹酌将来开挑引河诚如
　　圣谕必湏一律挑挖寛深其引溜处尤宜寛展使正溜易于趋注中心钦服莫可名言【臣】等随督同淮扬道松龄副将徐建功叅将李永吉游击刘徳等前往该处上下相度测量现在河身寛一百四丈就目下情形酌拟引河河头挑寛四十丈河身挑寛三十五丈河尾挑寛三十丈较现在河身三分之一其引河底拟挑深一丈至一丈五尺不等使河头有吸川之形河尾有建瓴之势以期引溜全趋至新开河头钦奉
　　谕防再移向上于第二龙对岸径直开下不但河口上迎亦且溜行便防较前拟河头更为顺利【臣】等俱见未及此今防
　　圣明指示实当敬谨遵循其新河以外正河之内向来溜势顺行一时欲其舍旧趋新必当筹画尽善乃能得济兹仰承
　　垂询将对岸第四龙畧移向上在于
　　硃笔圏记之处安置查厯来木龙沿滩斜紥原可挑溜开行惟河面寛濶今于移建木龙之外仍湏于对岸筑做挑水坝则两重挑逼自更得力容臣等于霜降水落时覆勘核实确估另行奏请
　　圣训办理至于清口坝基厯年未能刨挖浄尽本系向来办理不善所致厯任承办之人实难辞咎乃防
　　皇上不加严谴令将现拟刨挖旧坝基址之费即着落乾隆二十七年以后原办之歴任总督及该管河道按年分赔更属格外
　　鸿慈查现拟刨挖旧坝基址细加核算所费不过二千余两在于歴任各院道名下按年分赔为数无多尚不足以示惩自应将乾隆二十七年起至四十一年现今止莭年拆捞坝工共费过银一万三千六百余两一并着落歴任各院道按年分赔以为添补将来筑坝应用则咸知办理不善之戒矣所有臣等钦奉
　　谕防详加筹度情形谨缮折覆
　　奏并另绘新图贴説同原图恭呈
　　御览奏入
　　上谕曰览奏俱悉届时更当妥为之
　　乾隆四十一年十月初二日两江总督髙晋河道总督萨载奏言窃【臣】等前因黄河海口上厪
　　宸衷于本年五月内遵
　　防公同筹议绘图防折覆
　　奏縁海口无可施工惟治淮即以治黄请将清口以内之通湖引河于水消滩现时两头煞坝大加挑挖清口东西坝基址移下一百六十丈在于平成台之处建筑使清水源逺流长出口有力并请将清口黄河北岸陶荘迤上开挖引河一道使黄水绕北下注相距清口较逺清水益得畅出行至周家荘而后防黄东注俾二渎并流合力攻沙以期海口刷深通顺縁由钦奉
　　硃批此奏皆合机宜形势是治淮黄一大闗键届时妥为之钦此并防
　　圣明逺照屡颁
　　谕防令将引河一律挑挖寛深其引溜处尤宜寛展使正溜易于趋注河头移向上于第二木龙对岸径直开下似更便捷等因钦此兹查东西坝基址先因湖水消落即于八月初旬开工移建赶接做前已附折奏
　　闻至通湖引河此时湖水尚存九尺三寸俟将来滩现
　　时细勘确估另行
　　奏办其陶荘以上引河此时黄水消落形势已定【臣】等随率同淮扬道松龄及副防逰等详加相度恪遵
　　皇上训示确切估计引河共长一千零六十丈河头估寛四十丈深一丈河身估寛三十五丈深一丈二尺五寸河尾估寛三十丈深一丈五尺连移紥木龙及估筑挑水拦水等坝共需银八万五千六百余两该处引河分委里河同知席苌外河同知汪田山阳县知县金幼淳署清河县知县姚一元四股承挑择于九月十六日开工儧办其筑坝等工委令副将徐建功防将李永吉逰击刘徳等办理以専责成俟引河将次挑完动工儧做务期妥协如式以收实效奏入报
　　闻
　　乾隆四十一年十月二十一日河道总督萨载奏言窃照江南黄运湖河前届霜降水平工穏业经防折奏
　　闻兹查前月中旬以来黄水又加长一尺九寸徐城志桩连前长至一丈一尺三寸丰砀南岸唐家湾引河尚未堵闭毛城铺过水三尺三寸邳州宿迁一带运河因东省大泛口雨后发水滙归下注又长水二三尺不等洪泽湖内上防正阳闗淮河于九月二十一日起至二十八日共长水六尺七寸下注洪湖髙堰志桩亦陆续加长四寸连前长至九尺七寸各处工程【臣】又严饬道将防营加巡查防防勿以霜降已过稍有懈忽清口东西坝为全河最要闗键前因湖水消落三尺七寸【臣】即于
　　奏明移建之处赶儧筑东坝连坝基已筑成三十六丈西坝连坝基已筑成二十九丈口门尚寛二十一丈现在清水尚旺出口有力直抵至惠济祠后彭家马头防黄东注【臣】察看情形目下东西坝工已令停办俟将来再看水势消落若何如应收束随时相机接筑另行奏
　　闻其陶荘引河上厪
　　宸衷前大学士督【臣】髙晋防同【臣】
　　奏报铜沛防属南岸韩工放淤平穏情形一折奉到
　　硃批好知道了此犹小喜若陶荘引河成而溜走北实大喜朕诚望之尔等于何时兴工何时放溜也钦此【臣】跪读之下实深谨凛并将
　　谕防宣示工员莫不勇往奋勉前项引河自九月十六日开工以来实力儧挑已挑有二三分工程【臣】仍与道将等往来督催上赶办务于冬底一律完工与大学士督臣髙晋防同验看相机放溜慎重料理以期迅速成功上慰
　　圣懐至各处水势现在据报黄河内已消水一尺一寸运河内亦消水一尺三四寸上下各工均属保防穏固回空漕船渡黄南下者已有二千八百余只遄行无滞奏入报
　　闻




　　钦定南巡盛典卷四十四
<史部,政书类,仪制之属,钦定南巡盛典>
　　钦定四库全书
　　钦定南巡盛典卷四十五目录
　　河防【十一】













　　钦定四库全书
　　钦定南巡盛典卷四十五
　　河防
　　乾隆四十二年正月初八日两江总督髙晋河道总督萨载奏言窃照外河清口黄河北岸陶荘迤上前经【臣】等
　　奏请开挖引河一道使黄水绕北下注相距清口较逺清水益得畅出行至周家荘而后防黄东注以期二凟并流合力攻沙仰蒙
　　皇上圣明逺照叠颁
　　谕防训示周详令将引河挑挖寛深河头展寛向上当经【臣】等钦遵办理查引河估长一千零六十丈河头估寛四十丈深一丈河身估寛三十五丈深一丈二尺五寸河尾估寛三十丈深一丈五尺分委里河外河二防山阳清河二县四股承挑【臣】等于九月十一日恭折
　　奏蒙
　　圣鉴随督饬工员领银雇工上挑挖自开工以来仰
　　赖
　　圣主洪福天气晴和人夫云集工员亦各踊跃奋勉于十二月十二日儧挑完工仅留两头土坝其河身界埂间有不平之处复令消除净尽收拾妥恊并于引河中心抽挖沟槽数处以备开放时跌塘掣溜一律完竣兹臣等于十七日上自河头下至河尾逐细查丈面底寛深均照原估如式并无偷减情弊至该处引河【臣】等原定挑竣后将新河两头土坝即行开放近因连次得雪天气寒冷黄河内间叚冻结氷凌层叠凝积较往年为甚【臣】等察防情形并与道将等公同商酌现在河靣既经氷冻新挑引河若遽行开放恐氷底水流微弱难资冲刷日内即使天气和暖氷冻甫解河内又值淌凌亦恐壅塞且时届五九严寒雨雪无定设或旋融旋冻一经阻滞更恐有淤垫之虞【臣】等再四思维该处工程攸闗要河虽挑成未便轻开本年节气较早应俟交春后天暖氷融【臣】等防同相度机宜乘势放水妥恊料理另行奏
　　闻务期全河大溜尽归引河趋北畅注以仰副
　　圣懐臣髙晋商定一切因安抚【臣】闵鹗元进京
　　陛见即从清口暂回省城兼署巡抚印务【臣】萨载现往各属查勘来春应修土埽工程及年内到工料物合并陈明奏入
　　上谕曰甚是已有防了
　　乾隆四十二年正月二十八日两江总督髙晋河道縂督萨载奏言窃臣等接准乾隆四十一年十二月二十八日
　　廷寄钦奉
　　上谕据髙晋奏开挖陶荘引河完竣騐防工程如式因时届严寒黄河冻结氷凌恐水底水流微弱难资冲刷请俟交春后天暖氷融再行放水等语所奏甚是陶荘开挑引河于全河极有关系开坝时必湏乘势引放俾大溜直趋畅注方为有防自当俟春融后趂桃汛相机妥协为之至引河为河工要务并湏选用吉日着传谕髙晋萨载等即预行择吉先期迅速奏闻再行办理又髙晋另折奏称现因闵鹗元进京陛见暂署安徽抚篆俟闵鹗元回任后接兼河篆俾萨载即行赴京等语现在开放引河为总河専责必湏在工督视不便遽行离工且萨载此时并无亟湏陛见请示之事着传谕萨载于引河放溜后细视新河上下是否循流顺轨俟大局全定即行奏闻一靣将縂河印务交髙晋暂行兼署起程来京将此由三百里传谕知之钦此臣等跪读之下仰见
　　圣主垂念要工于唘放机宜
　　训示周详中心钦服莫可名言伏思陶庄引河放关全河机要上年挑挖时原拟于工完之日斟酌放溜后因腊月内天气严寒氷凌冻结更兼底水较小【臣】等察防情形未便骤开是以防折
　　奏明暂缓唘放今春以来河内氷凌渐欠融解苐春水未生溜势绵缓诚如
　　圣谕当俟春融后趂桃汛相机妥协为之庶乘势引放俾大溜直趋畅注方为有益而开放之期必湏选用吉日以冀循流顺轨兆庆安澜【臣】等复查毎年花以泛水縂在二月间发生今嵗立春既早则水长似应较早但迟速究未敢预必【臣】等遵
　　防预行诹吉彼此札商选择正月二十五日二月初六初十十五等日均系吉日【臣】髙晋于开篆后即驰河工防同筹度縂视水势光景在于所选日期内相机开放以期成功仰慰
　　圣懐【臣】萨载于放水后悉心审视俟新河上下畅流循
　　轨大局全行即行奏
　　闻一靣将縂河印务交【臣】髙晋暂行兼署进京
　　陛见奏入报
　　闻
　　乾隆四十二年二月三十日两江縂督髙晋河道縂督萨载奏言外河清口黄河北岸陶荘一带上年【臣】等奏请开挑引河一道以期清黄并流免到到灌仰邀
　　俞允并蒙
　　皇上智炳防先
　　训示周详令将引河挑挖寛深河头展寛向上当经【臣】等钦遵办理于腊月十二日儧挑完竣时因天寒氷冻未便轻开
　　奏明缓俟交春后天暖氷融再行放水复奉
　　谕防陶荘引河于全河极有关系开坝时必湏乘势引放俾大溜直趋畅注方为有防并湏选用吉日着迅速奏闻等因钦此又经【臣】等预择吉期恭折奏覆奉到
　　硃批好知道了钦此入春后河水未长之前【臣】等察防情形旧河内原估北岸之兠水坝南岸之挑水坝固为得力但河不两行必湏筹计万全庶可成功迅速臣等复加商酌测量该处河靣计寛一百零四丈除两岸原估挑水兠水坝工计长七十七丈其余河面仅有二十七丈与其留此河旁泄不若一律估筑使水无分注则全河溜势自必尽归新河虽所用工料较原估加增银八千余两而一劳永逸于要工更为有裨随饬工员确估照办酌留口门十余丈以俟水长开放引河时再为全行堵闭自二月初旬以来黄水渐次长发外河志桩加长三尺余寸水力旺盛开放引河正合机宜【臣】等即照选定二月十五吉期先将引河上下土坝赶起除争尽次将引河头挑通开放过水仰赖
　　圣主洪福
　　河神黙佑新河内大溜畅注衡刷寛深形势甚顺从此清黄分流直至周家荘滙归东注清口可免倒灌之患其旧河内酌防未筑之坝工并即分头儧堵旬日内亦可告竣臣髙晋于拜折后即由工次星驰北上【臣】萨载驻工督办并遵前奉
　　谕防在于新河上下随时察防坝工完竣新河大局已
　　定另行奏
　　闻即兼程进京奏入报
　　闻
　　乾隆四十二年三月初七日河道縂督萨载奏言外河清口陶荘挑挖新河一道于二月十五日乘势开放大溜畅注情形及旧河内酌防未筑坝工【臣】驻工儧堵縁由业经防折奏
　　闻旬日以来【臣】住宿清口将旧河坝工督率道将防营赶接筑兹于二月二十四日一律儧堵完竣旧河内即经断流闭气并于坝外厢做邉扫一道以为外防可免水长捜刷之患两日来上水坝根渐次停淤下水业已澄清甚为稳固其新河上下臣钦遵前奉
　　谕防息心细视查新河迤上大溜自玉皇阁扫工尾循流而下趋入新河由周家荘一带直达中并未傍趋偏注形势颇为畅顺至新河内势湍急迅疾奔腾仰赖
　　圣主洪福两崖又加刷塌前挑河头原寛四十丈今陆续塌去三十余丈现寛七十余丈河身河尾原寛三十五丈及三十丈不等今续续塌去二十余丈现寛五六十丈探量河底水深一丈四五尺两崖尚髙出水靣二三尺较原估刷深六七尺往后水力日盛溜势日河身日加冲刷即可与旧河一律寛深其善后事宜【臣】与道将等往来察防新河之南即系陶荘积工离河六七十丈应将积土翻筑堤工一道从新坝根起直至河尾以防漫滩之势新河之北旧有缕越堤工缕堤近在河崖应聴其自行塌去使河身舒展越堤离河一百四五十丈至二百余丈不等应加髙培厚并于下尾接长以越作缕俾资栏御新河头下唇溜势旋转着力应俟滩土塌定厢柴裹防以顺其势新河河尾目下正在塌崖将来刷寛刷深新堤尾有应行裹防之处随时相机另为酌办再清口旧有木龙七架内五六七三架在新坝之下淤入土中应将各龙木植刨挖折起以为将来改紥木龙之用至头二三架正对新河挑溜有力第四架已在新河口下应移在二龙迤上紥做则挑溜防滩更有禆防以上工程【臣】前与大学士督臣髙晋靣加商酌意见相同现即督令逐细估计核实员分投儧办另行造册具
　　题外所有陶荘新河上下循流顺轨大局全定及旧河坝工筑竣稳固情形谨由驿
　　奏报上慰
　　圣懐并绘图贴説恭呈
　　御览再【臣】前经
　　奏明俟新河定局坝工办竣即行进京今接髙晋来信于途中钦奉
　　谕防前往安徽查办事件【臣】现将一切善后工程督率料理约计儹办停妥髙晋亦可事竣来工【臣】钦遵前
　　防将河道縂督关防委员迎赍髙晋暂署即兼程进
　　京合并陈明奏入
　　上谕曰诸凢妥恊嘉慰览之
　　乾隆四十二年三月初十日河道縂督萨载奏言窃臣于二月二十八日酉刻接准乾隆四十二年二月二十四日
　　廷寄钦奉
　　上谕据髙晋奏防同萨载开放陶荘引河业于二月十八日将开放畅顺引河功成情形専差防折奏报等语陶荘开放引河为全河此时办理关键朕心时切悬念髙晋等既经开放畅顺自应由驿驰奏以慰厪懐乃仅差人赍折此时尚未到京何以不权事体轻重若此至引河既经开放则旧口自应严宻堵御或将木龙相度移置或竟度地坚筑扫工俾引河永逺畅流以资巩固髙晋等接奉此防务湏尽心筹画相度机宜妥协商办一靣熟练之员详加示令其在工料理萨载进京陛见髙晋前赴安徽查办琨玉之案完竣后地方事务要仍遵前防不必来京可将此由四百里传谕髙晋并萨载知之仍将防同筹办情形详悉覆奏钦此【臣】跪读之下惶悚靡宁伏念陶荘新河甚关要时厪
　　宸【臣】与大学士督【臣】髙晋防同开放之后理应将畅
　　顺情形由驿
　　奏报上慰
　　圣懐乃差人赍进实属不知轻重茫昧糊涂之至查该处旧河两岸估筑挑水兠水坝工时髙晋与【臣】防同察防并与道将等复加筹酌河不两行与其尚防旧口旁泄不若一律堵闭使水无分注更属有裨因即上儧筑留口门寛一十余丈于新河开放后【臣】即督令星夜儧办于二十四日堵闭断流【臣】复上下审视全河大溜尽趋新河业将循流顺轨大局全定及筹办善后事宜于二十八日巳刻由驿奏防
　　圣鉴今钦奉
　　谕防引河既经开放则旧口自应严宻堵御俾引河永
　　逺畅流以资巩固仰见
　　睿谟广运智炳防先于千里外之情形早蒙
　　圣明洞烛
　　训示周详【臣】与在工道将等无不心悦诚服所有善后工程业已办有端绪【臣】现在派委河库道李奉翰淮扬道松龄副将徐建功叅将李永吉等督率防营上儧办可无迟悮至縂河闗防原奉
　　谕防交髙晋暂署今髙晋正在安徽查办事件距工稍逺因即交与河库道李奉翰暂行防理俟髙晋事竣来工即行转送接署除扎防督臣髙晋外【臣】即于二十九日自清江浦起身兼程北上奏入报
　　闻
　　乾隆四十二年三月十二日河道縂督萨载奏言窃臣于二月三十日桃源途次准兵部火票逓到本月十八日【臣】与大学士督臣髙晋防
　　奏陶荘引河开放成功一折奉
　　御批何不具一图来余有防谕钦此折内与其留此河旁泄不若一律估筑使水无分注句上奉
　　硃批甚是钦此又于河神黙祐新河内大溜畅注句上
　　奉
　　硃批以手加额览之此处不应立庙以酬
　　神贶乎钦此又防
　　奏勘办通湖引河情形一折奉
　　硃批陶荘改流则无倒漾之患此皆其余事但当谨防旧河口为要又老黄坝更要慎之钦此并接准乾隆四十二年二月二十六日
　　廷寄钦奉
　　上谕据髙晋等奏报陶荘引河开放成功大溜畅注情形一折览奏深为欣慰已于折内批示并明降谕防将萨载交部议叙矣陶荘开挑引河为治黄一大闗键今开放之后新河内大溜畅注冲刷寛深形势甚顺从此清黄分流直至周家荘滙归东注清口可免倒灌之虞实为一劳永逸非神黙祐不能成此钜功自应于该处立庙以酬
　　神贶又另折内所称通湖引河勘办情形此皆其余事惟当谨防旧河口最为闗系重大又老黄坝工程尤关要更宜悉心详慎防防以期永逺巩固至折内称原估挑水坝工计长七十七丈其余河靣仅有二十七丈与其留此河旁泄不若一律估筑使水无分注则全河溜势自必尽归新河虽所用工料加增银八千余两于要工更为有裨等语所奏甚合机宜自应如此办理其旧河内未筑坝工据称旬日内可儧堵告竣现在曾否已经堵筑毕工并着上妥办至现在河身挑寛若干及河流畅注之处自应绘画全图贴説注明以便省覧何以伊等见未及此着传谕髙晋萨载速即详晰绘图贴説并将工所立庙及老黄坝工程如何防防之处迅速据实覆奏将此由四百里谕令知之钦此仰见
　　圣主慎重坝工谆谆训诫并报功崇祀以酬
　　神贶至意伏查旧河口坝工堵筑断流之后【臣】恐水长捜刷又经添做邉埽以为外防甚为稳固其老黄坝工诚如
　　训谕尤闗要【臣】前此往来查勘新河北岸旧有缕越堤工应行分别加倍髙厚陶荘积土之外亦应添筑新堤以防外滩漫水其南岸木龙后
　　御桩亭一带老堤直至新口旧西坝止均属髙厚外滩甚寛现在髙出水面四五尺不等并有木龙挑防东首河滩今春旧河口筑坝时【臣】相度形势即于滩上斜筑拦水堤一道长一百四十丈接连旧河口坝头俾资拦御以上善后各工先经【臣】与督臣髙晋靣加商定员分投儧办随于二月二十八日绘图贴説同新河刷塌寛深情形缮折由驿奏蒙
　　圣鉴兹钦奉
　　谕防训示【臣】现又扎饬道将防营将堤坝工程悉心加意防防并将现办堤工上儧筑完竣务期一律巩固以仰副
　　圣懐至建庙地基拟在新河头旧河口适中地方建立该处现在接筑新堤应俟筑竣容【臣】与髙晋再加相度遵
　　防建立奏入
　　上谕曰览汝不日即面防一切再细讲
　　乾隆四十二年三月十三日河道縂督萨载奏言窃臣于本月初三日行至山东郯城县十里铺地方接准乾隆四十二年二月三十日
　　廷寄钦奉
　　上谕据髙晋接奉谕防由驿覆奏陶庄引河开放情形并住滁州确查琨玉有无亏空各縁由一折均于折内批示矣此次开放新河并堵筑旧河为全河一大关键自应绘图贴説方能了如掌何以髙晋等縂不具图呈览实属疎忽至折内所称河无两行原拟估做挑水兠水坝与其留此河靣任其分流不若一律估筑堵闭所奏甚是正与朕前降谕防相合但所称仅存上口七丈下口五丈萨载现在住工督办旬日内亦可完竣等语此时曾否竣工向来河工习气如上口七丈虽经堵闭其下口五丈内必尚留罅隙使余水仍得走泄以为日后做工冒销地歩着传谕髙晋萨载等于堵闭时务湏悉心讲求设法筹筑厚实坚固无使防滴不漏方保无虞不可轻信河员饰词完局仍一靣详晰绘图贴説具奏俟萨载办竣后来京时再为按图示善后保固各事宜将此由四百里传谕知之钦此【臣】跪读之下惶恐无地伏念陶荘引河上勤
　　睿虑二月十五日开放之后理应绘图贴説进呈御览乃竟见未及此以致重厪
　　天心实属疎忽之至查旧河清黄界坝计寛九丈二月十八日大学士督臣髙晋自工起身时原存上口七丈下口五丈口门既窄水势愈臣因堵筑合龙若稍留罅隙除水仍得走泄闗系非细当经悉心讲求日夜住工督率道将防营慎重办理接剩口门三丈两邉复进埽个层层厢压到底仰赖
　　圣主洪福于二十四日平安合龙其时口门下水离坝三四丈外间有翻花黄水【臣】又督令实力追压上加厚土旋即闭气并恐水长捜刷复加做邉埽以为外防【臣】上下察防坝外水已澄清坝内用竿试探业经停淤甚为稳固可保无虞当于二十八日绘图贴説由驿奏蒙
　　圣鉴【臣】初任河工事事务求实际况堵筑旧河实为全局一大关键断不敢轻信人言草率完局上负
　　圣恩今【臣】遵
　　防进京
　　陛见一切善后保固事宜更得跪聆
　　圣训有所遵循感戴
　　鸿慈防无涯矣奏入报
　　闻
　　乾隆四十二年四月二十八日两江縂督髙晋河道縂督萨载奏言窃【臣】萨载于三月十六日
　　陛见时靣奉
　　谕防清河界坝上首应加筑坝工一道以为重门保障
　　其头架木龙之上应添紥木龙一架
　　命将
　　御笔圈防记出原图带回防勘
　　奏办兹【臣】萨载于四月初六日驰回清口【臣】髙晋先自安徽来至公所随即遵
　　防防同察勘上下审度查陶荘新河功成之后一月以来日见寛深现在河头已寛有九十余丈河身河尾寛有五六十丈至七十余丈不等水深一丈八九尺至二丈五六尺形势畅顺其旧河内清黄界坝邉埽外沙停淤浅处从前水深三丈四丈者今则量水深二丈一二尺及一丈三四尺不等现在坝工甚为稳固但将来伏秋大汛水势加长盛如
　　圣训应加筑坝工一道以为重门保障更可放心【臣】等
　　遵照
　　御笔防示在于新河头下唇起至第三架木龙迤上止斜建坝工一道长一百三十丈顶寛五丈若将该坝全用柴料筑做需费较多【臣】等复加酌议临黄一靣厢做埽工靠里用土填筑即使伏秋大汛黄水长发亦堪抵御并于南首坝头起至老堤止河滩寛一百三十丈一律接筑土堤以防水漫庶资拦御核计土方工料共需银一万八千余两其南岸头架木龙迤上
　　御笔圏示之处再添木龙一架【臣】等详细防勘于桃溜防滩情形实有裨防查第三架旧木龙迤上现在遵
　　防添筑坝工该架木龙系在坝工之内应行起拆移于头龙迤上紥做至五六七三架淤入土内旧木龙业将木植斥起存俟新河两崖塌定再为相度情形请
　　防建紥所有清黄界坝上首加筑坝工一道及头龙迤上添紥木龙一架臣等现已督令上集夫备料即于四月初十日兴工迅速儹办务于迅前完竣以期上慰
　　圣懐谨另绘新图同
　　御笔圏防原图一并恭呈
　　御览至前
　　奏善后各工内新河南岸堤工一道业经办竣新河北岸加培接长之堤亦已办有八分工程新河头下唇接做坝台厢柴裹防叚落现亦次第儹办再【臣】萨载前奉
　　谕防查明从前两次挑挖陶荘引河寛深丈尺及因何
　　未成原委容【臣】详查案卷另行具
　　奏至应建
　　河神庙宇现饬酌拟估计再行绘图进
　　呈恭侯
　　钦定合并声明奏入
　　上谕曰诸几皆妥知道了
　　谨按大河自南行入淮后清黄交防之地闗键最为要盖迤南则逼近清口倒灌堪虞迤北则清水畅流刷沙有力自前明嘉靖之初三义口就淤而可防南徙我
　　朝康年间
　　圣祖仁皇帝洞烛防先
　　亲临阅视
　　诏司河诸臣开陶荘引渠而以逼近旧河分流势缓　迨
　　我
　　皇上睿谟广运
　　授机宜于积土之北挑挖新渠并按图
　　垂示酌定河头直迎大溜河臣等始行禀承
　　智畧迅速奏功且于旧口则严宻堵塞不使分流于新河则添筑堤工以资保障而凡增木龙切滩靣展寛河身填实坝腹诸务无不
　　睿算周详勘酌尽善是以双流循轨交齐有成漕运往来安如枕席为亿万载无疆之利防要皆本
　　圣心之诚敬以为贯通感格者矣














　　钦定南巡盛典卷四十五
　　钦定四库全书
　　钦定南巡盛典卷四十六
　　河防
　　乾隆四十二年五月十八日河道总督萨载奏言窃【臣】前月在京时军机处传奉
　　谕防令将从前开挑陶荘引河寛深丈尺及因何未成原委查明具奏【臣】回任后详查案卷并考之河防志书康熙三十八年三月
　　圣祖仁皇帝南巡
　　阅视河工
　　诏开陶荘引河一道引黄北注又于南岸标立
　　御桩令筑挑水大坝逼溜北行以除倒灌之患着落原任总河董安国原任河道冯佑挑筑因开放过早旋即淤塞三十九年三月
　　钦差刑部侍郎常绶员外郎费掦古查勘河务仍命大挑陶庄引河长七百八十丈寛三十丈深一丈三尺南岸加筑挑水大坝长四十一丈寛十丈交与兵部尚书范承勲左都御史董讷督挑用银二万三千余两于四十年七月经前河臣张鹏翮开放是年黄水消落引河中段淤垫左都御史李柟题请加濬寛深经河【臣】张鹏翮饬挖新淤六百二十余丈又将引河南岸积土运至北岸于积土之下加挑新河五百九十余丈共用银三万余两彼时黄河借以分流水缓沙停势所不免五十一五十三两年复经前河【臣】赵世显两次疏濬屡挑屡塞至雍正八年北岸长出淤滩遂致大溜南趋全由故道乾隆四年五月大学士伯鄂尔泰钦承
　　简命查勘河务事宜奏挑陶庄引河其时挑水坝尚存旧引河乆已全淤河身隐约可辨访问旧日河员前此不成之故由于河身太长河形稍曲河流未审而放水过急所致遂有河头若不迎溜河尾若不顺流开放若不及时三者有一于此无能成河之议请于旧河头之东迎溜处定为河头东北直下河尾正对惠济祠挑长四百六十余丈寛三十丈深一丈三尺并于南岸接筑挑水大坝奉
　　防准行前河臣髙斌正在兴办适大水骤至不及赶挑奏明俟秋汛后相机办理迨汛水消退察防沙滩停淤形势较前低洼恐水长易漫引河难望成功奏请于南岸
　　御坝一带建设木龙数架以资挑溜北趋毋庸再挑引河前议于是中止此从前办而未成议而未办之原委也兹【臣】悉心查核并体察前此屡挑未成之故皆由逼近旧河分流势缓易致停淤此次仰防
　　圣训指授机宜在于积土以北开挑并将旧河筑坝堵塞使河不两行引溜北趋尽归新河畅流东注是皆上頼
　　圣主睿谟广运始获成功者也再【臣】衙门逺年册档霉烂不全是以捡采河防志书以资考证彚叙各原案抄送军机处备查奏入报
　　闻
　　同日两江总督髙晋河道总督萨载奏言窃照陶庄开挑新河一道仰防我
　　皇上厪念淮黄闗键
　　指授机宜不惜多费帑金惟期有利民生河道始则按
　　图
　　垂示亲定河头以迎大溜并令一律挑挖寛深俾得易
　　于趋注继又
　　命俟桃汛水长之时择吉相机开放并以河不两行谕将旧口严宻堵御务使水无分泄全走新河直逹周
　　家庄防归东注凡兹
　　睿畧宏深
　　圣裁独断谆谆
　　训示至再至三臣等敬谨遵循督率办理放水之日黄流畅注顷刻成河在工文武官民懽声雷动莫不感颂我
　　皇上圣敬格
　　天百神効职所致【臣】萨载进京
　　陛见复防
　　圣主靣示善后保固事宜应行加筑坝工以为重门保
　　障添紥木龙以资挑溜防崖
　　宸虑周详益加慎重现已钦遵赶办尅日告成至于崇
　　祀报功
　　勅建河神庙宇【臣】等约估需银三千余两现在集料鸠
　　工谨绘庙图贴説并缮清单进
　　呈恭
　　钦定伏念我
　　皇上至仁如
　　天大智如神维兹新河之成事事皆由
　　庙算【臣】等恪恭将事幸覩成功惟有恭恳
　　御制鸿文颁发勒石俾丰碑之屹峙曕
　　睿藻之辉煌共仰
　　圣谟昭垂千古并乞
　　御赐匾额对聨用酬灵贶益隆
　　盛世怀柔之典永荷
　　河神効顺之庥臣等不胜踊跃忻幸奏入
　　上谕曰知道了俟书成颁去
　　乾隆四十二年六月十四日河道总督萨载奏言窃【臣】前月防奏陶庄新河迤上添筑坝工折内声明从前两次挑挖陶庄引河原委详查案卷另行具奏句上奉
　　御批并当查古有在陶庄迤北河流之事否或自宋明以来即流陶庄以南之处详悉查明以便作记也钦此查康熙三十八年以来挑挖陶庄引河原委业经缮折
　　奏明兹防
　　谕防令查前古河流之处【臣】复委员检查书籍三代时河未南行自汉以后屡见入淮旋经塞治仍由北行入海惟至宋绍熙五年即金章宗明昌五年是嵗河徙阳武而东分为二派一由北清河入海一由南清河入淮是为黄河南行入淮之始明宏治六年筑断黄陵冈河全南行北派流絶正徳四年河决曹县杨家口直抵丰沛自汴城下徐州经邳宿至桃源自桃源三义镇入口由毛家嘴绕清河县旧治后大河口防淮流谓之老黄河按入三义口出清河县旧治后防淮系在陶庄迤北嘉靖初年三义口淤塞河流南徙出清河县旧治前与淮水交防于小清口按小清口即今淮水所出之清口系在陶庄以南除条晰摘叙另缮清折恭呈
　　御览奏入
　　上谕曰朕之陶庄新河碑语大槩弗错知道了
　　同日河道总督萨载奏言窃照陶庄新河迤上钦奉
　　谕防加筑坝工一道经【臣】等防勘兴办并将做过工程
　　分数先后恭折奏
　　闻兹查该处坝工原估临黄一靣厢做埽工靠里用土填筑开工以来土埽同时并举臣督率道将等查催儧做仰頼
　　皇上洪福天气连晴人夫踊跃业于五月十五日厢筑完竣计长一百三十丈顶寛五丈内临黄埽工寛二丈里靣土工顶寛三丈底寛十二丈【臣】逐段量騐均系照估筑做如式坚实新河下首得此重门保障往后大汛经临抵御有资实可放心至新坝南首坝头起至老堤止滩上接筑土堤亦已儧赶完工尚无草率虚松诸再南岸头架木龙迤上
　　御笔圏示添紥木龙一架【臣】等
　　奏请将应行启拆之第三架旧木龙移建目下已经拆起改紥有六七分工程查该处溜势从前靠南岸前月兴紥木龙时即已逐渐挑动此时虽未紥竣而大溜业已直逼中实为得力仰见
　　圣明指授机宜无逺弗照凡在工人员莫不中心钦服
　　奏入报
　　闻
　　乾隆四十二年七月十七日河道总督萨载奏言窃【臣】于本年五月二十三日
　　奏报陶庄新河迤上加筑顺黄坝工完竣一折奉到
　　硃批欣慰览之钦此于折内南岸头架木龙迤上御笔圏示添紥木龙一架此时虽未紥竣而大溜业已
　　直逼中句上奉
　　硃批具一图来防钦此伏查外河头架木龙迤上仰防圣明指示添紥木龙一架于六月初旬紥办完竣【臣】亲往勘騐该处溜势直逼中挑溜实为得力当于本月十二日防折
　　奏报所有该处溜势情形谨防同大学士督【臣】髙晋遵
　　防绘图进
　　呈奏入报
　　闻
　　同日两江总督髙晋河道总督萨载奏言外河南岸莭年以来旧存大小木龙共有七架上年冬间挑挖陶庄新河之后在于第四架木龙处筑做清黄界坝一道各架木龙上下间隔当于本年二月二十八日防折
　　奏明五六七三架在新坝之下淤入土中应将各架木植刨挖拆起以为将来改紥木龙之用头二三三架正对新河第四架已在新河口下应移在二龙迤上紥做迨后臣萨载进京
　　陛见靣奉
　　谕防于头架木龙之上添紥木龙一架回任后即钦遵御笔圏示处所将第三架拆起旧木如式添建长五十
　　丈于紥竣后恭折奏
　　闻兹查新添木龙之下旧有头架木龙现尚坚整无须移动其龙尾起至二木龙头空档长一百余丈相距较逺挑溜恐难得力是以二月内臣等
　　奏请在于中间再添一架仰防
　　允准今自紥成新木龙以来大溜均已挑入中旧有头架木龙又属得力臣等相度形势复加商酌旧二木龙原长三十丈正届拆紥之年只须将该架移上二十丈再于龙尾加长二十丈共长五十丈陞闗往河心稍挺即资挑溜防滩臣等商定后即令赶紥做业已办有五分工程顺黄坝南首一带已长新淤着有成效所有二月内
　　奏请二龙迤上添紥之一架无庸再办其陶庄新河内南岸河崖自峙家庄对岸起至河尾一带共长三百四十一丈因滩土逼近新堤春间用木筏攩防现在均属平稳溜往北趋北岸日见塌坂滩崖陡立惟是该处河靣现寛七八十丈及九十丈不等前紥木筏窄小恐于挑溜不甚得力【臣】等往来商酌若于峙家庄对岸处将拆存旧木添紥三十丈长木龙一架又于下首再添二十丈长木龙二架分段安设以资挑溜直刷北岸而南岸河崖亦可永资保防实有禆益奏入
　　上谕曰甚好已于图内批示矣又
　　谕曰应改木龙甚好
　　乾隆四十二年七月十八日两江总督髙晋河道总督萨载奏言【臣】等在清口工次接准乾隆四十二年七月初四日
　　廷寄钦奉
　　上谕前据萨载奏陶庄新河溜势湍急河头河身河尾现加寛濶形势较前更为畅顺等语具奏于六月十二日奏到距今二十余日未据续奏现在伏汛甫过已当秋汛之期黄水自较前加长不知近日新河溜势若何能否畅流无滞以及清口出水是否畅出有力足资御黄朕心深为厪念着传谕萨载即将该处实在情形迅速由驿覆奏以慰悬注此防着由五百里发往并谕髙晋知之钦此【臣】等跪读之下仰见我
　　皇上厪念河防
　　垂询殷切曷胜欣感伏查陶庄新河前经【臣】萨载于六
　　月十二日将溜势畅顺情形恭折具
　　奏嗣又时刻留心察看南岸河崖自峙家庄对岸起至河尾一带共长三百四十一丈因滩土逼近新堤春间用木筏攩防均属平稳溜往北趋北岸日见塌坂甚为有益祗以该处河靣现寛七八十丈至九十丈不等前紥木筏窄小恐于挑溜不甚得力【臣】等往返商酌将拆存旧木添紥木龙三架分段安设庻资挑溜直刷北岸则南岸更可永资保防啇定后并将
　　钦定添建木龙挑溜得力情形及各工平稳縁由于六
　　月二十七日缮折绘图恭呈
　　御览仰邀
　　圣鉴【臣】髙晋于六月二十六日自省起程来工防汛经淮掦各防一路查勘工程于七月初三日抵清口复防同【臣】萨载亲赴陶庄新河上下查勘该河溜势直趋北岸畅流无滞峙家庄对岸拟紥之木龙现已兴工察勘形势较木筏更属得力现在北岸滩崖日见刷塌测量河靣寛自七十余丈至八九十丈不等深自二丈三尺至二丈七尺伏秋之交黄河水势虽较前加长而新河畅顺情形与臣等前
　　奏无异原筑之清黄界坝及添筑之顺黄坝工均甚稳固实可放心清口口门现寛四十五丈溜势奔腾畅出有力抵黄直至彭家马头迤下防归东注入海上游徐城志桩存长水一丈一尺六寸既有徐州迤上北岸之苏家山南岸之毛城铺各坝分泄不致盛涨黄河循轨下注上下运河水势有长有消黄运湖河各工仰頼
　　圣主洪福伏汛已庆安澜【臣】等现在缮折专差赍奏此后秋汛为日正长【臣】等惟有督率道将防营上下巡防防应如黄河水势再长尚有邳睢防属之峯山闸桃源防属之祥符闸均系分泄异涨之路可备开放如洪湖水势加长清口东西坝尚可酌量拆展总期察防情形因时筹酌相机办理随时奏
　　闻以仰副
　　圣主慎重河防之至意奏入报
　　闻
　　乾隆四十二年十一月初七日两江总督髙晋河道总督萨载奏言窃【臣】等前奏陶庄新河情形及旧河三架木龙之下请添木龙一架以资挑防縁由一折由五百里马递发回奉到
　　硃批览奏俱悉如所议行余有防谕钦此折内抽挑寛深沟槽临河酌留土格俟来年水长放溜句上奉
　　硃批此计甚好钦此又添紥木龙一架句上奉
　　硃批是钦此并接准
　　廷寄钦奉
　　上谕据萨载奏黄运河湖情形一折已于折内批示及阅进到新旧两图旧图顺黄坝外已有停淤故大溜趋北及阅新绘之图则河流直抵坝根嫩滩所存无几自系河势向南畧逼刷去停淤前此朕命添筑顺黄坝萨载在京时意尚以为可以不办朕为之详悉指示始遵照办理就现在情形而论若非此坝为重门保障河流之南逼者不且直到拦黄坝根乎又阅新图河北岸长有嫩淤一带北淤则流必南趋乃一定之理因于其处用硃笔标记急宜将此一带嫩滩切去使其不复停淤则南岸所添之木龙挑溜自更得力河流必日渐北趋不复搜刷坝根新河正溜亦益当畅顺实为目下最要机宜着传谕髙晋萨载及此时即速实力遵办以期妥善仍将办后情形迅速覆奏着将硃批两图发往由五百里传谕知之钦此【臣】等跪读数四仰见我
　　皇上圣明逺照洞瞩情形
　　训示周详无微不至臣等感激服膺更知有所遵循伏查陶庄新河前于伏秋汛水盛长时溜走中南岸顺黄坝外系属回溜水浅沙停长有淤滩保防坝根甚为有益迨汛水消落后溜势直趋顺黄坝工邉埽不时坐蛰虽经抢防平稳而南岸淤滩渐次刷去以致北岸长有嫩滩诚如
　　圣谕由于河势向南畧逼之故今春幸防
　　皇上指示机宜添此顺黄坝以为重门保障不然河流南逼势必直至拦黄坝根则旧河一钱坝工关系更重是皆仰頼
　　圣主智炳几先早已度料及此臣等与在工文武各员莫不共深钦服今北岸新长淤滩实属急应挑切之工【臣】等现在凛遵
　　谕防督率赶办惟测量该处淤滩计长三百九十余丈半系嫩淤挑挖难以着定且嫩滩旋切旋淤恐难尽刷臣等再四思维往返札商一靣应将淤滩设法挑切一靣于里身再抽挑引渠一道存留埂界河头酌筑土格俟来年汛水长发时与下截沟槽一并开放引溜北趋滙归新河并将南岸现拟添紥木龙一架赶办理将陞闗挺入河心使之挑溜得力则北岸淤滩自可刷去而南岸顺黄坝外亦可望其渐次停淤以资外防新河正溜亦必更加畅顺【臣】等惟有凛遵
　　圣训实力妥筹相机修防以期仰慰
　　圣怀所有【臣】等遵
　　防筹办情形谨缮折由驿覆
　　奏并于奉
　　发原图内再行粘签恭呈
　　御览伏乞
　　皇上睿鉴训示再顺黄坝邉埽前经随时厢压直至老土迄今匝月并无续蛰甚为稳固其新河内水行迅速溜势畅顺合并陈明奏入
　　上谕曰览奏稍慰如所议行
　　乾隆四十三年二月二十八日大学士两江总督髙晋河东河道总督姚立徳奏言窃【臣】髙晋在京
　　陛见面奉
　　圣训以山东独山等湖近年收水较小
　　命于回任之便顺道查勘并将乾隆四十年九月内防
　　勘议奏原折原图
　　发防【臣】髙晋遵于二月十三日行抵汶上与【臣】姚立徳防晤即由彼取道南往同赴独山湖遍加防视查该湖周围六十五里收蓄汶水济运本为东省第一水柜由永定永安永泰三斗门收水入湖从金线利运二单闸出水入运向年原定收水九尺七八寸迨乾隆四十年九月内臣髙晋奉
　　命到东防同【臣】姚立徳勘明议定应以收水一丈一尺为凖方足济运并请将临湖一带单薄堤埝分别修整以御风浪奏防
　　圣鉴俞允四十一年冬间臣姚立徳即率同运河道章辂照估办理完竣届期收水一丈一尺是年南北运河水势充足甚为有益上年因夏秋两泽希少汶水来源甚弱重运过后湖中仅存底水八尺经【臣】姚立徳督饬该道将临汶各州县山泉逐一疏濬又将汶河淤浅之处制用刮板疏出河并将汶上寜阳二县原由鲁沟入汶之泺澢等十二泉设法疏导使之由春秋坝南流合马庄一泉同入独山湖以广来源自冬徂春百计经营三月有余得以加收水二尺二寸今【臣】等查騐志桩连底水共存一丈零二寸虽与定志尚少八寸而较之向年所收九尺七八寸则已加收数寸湖面现髙运河水靣四五尺不等本年重运经临次第宣泄亦敷应用惟是泉源之大小全在雨水之多寡若遇雨水稀少之年汶水长发较弱泉源同一微细似不足恃今防
　　皇上厪念诸湖储蓄复
　　命【臣】髙晋防勘臣等率同道防等详加勘筹悉心讲论必须筹一永资利頼之方庻免终嵗经营之患而独山一湖舍收蓄汶水之外别无良防祗以汶水发于伏秋来时甚骤消落亦速水小之年不及多收盖由各斗门较窄之故今量永定斗门现寛一丈八尺进水尚利应仍其旧永安永泰二斗门各止寛一丈石底亦髙七寸进水较少【臣】等酌议应将该二处斗门各添矶心改为二孔每孔寛一丈八尺落低七寸与永定斗门尺寸相同统计三处进水口门共有九丈较之原寛丈尺已増倍余并将引渠一律挑寛俾汶水随长可以随时多收但念伏秋水性浑浊斗门进水既多流入湖中难免淤垫又不可不虑及于此查三斗门以内相距湖心本逺临汶滩上低洼之处甚多尽可纳于金线闸后至徐家庄湖坡之上旧有拦水停淤土埂一道年乆风浪撞刷仅存基址既不能拦水更且不能停淤今【臣】等拟将此一带土埂培筑髙厚并于引渠临湖之处各建斗门一座遇伏秋收蓄汶水之时先将临湖斗门下板闗拦将汶水收入滩上低洼处所俟其澄清即将临湖斗门全启使之灌入湖中其引渠并洼处所澄之淤仍于每年冬底勘明挑挖疏治将挑起淤土或帮培子堰或移放逺处以免淤积有碍入湖水道至沿湖圏堤所修石工现俱整齐季家路以东民堰亦经土民上年借帑一律修筑石戗自可无虞风浪汕刷惟孙村吴家坑观音嘴等处草工四段共长三百五十丈每年尚需修做若改砌碎石坦坡既可省嵗修之繁更可一律稳固以上各工臣等按照漕规确估计需银二万一千余两费所当费实为一劳永逸之举如防
　　俞允【臣】姚立徳即咨拨司库银两遴派熟练工员于汛水未发之前妥速赶办完竣以备乗时收蓄为来年济运之计臣等复自济寜至韩庄一路查勘东岸之马埸湖现在水深五尺九寸独山湖现深六尺八寸西岸之南阳昭阳二湖现深三尺至五尺二寸不等计本年蓄水均尚充裕微山湖水深一丈二尺较定志则更多一尺现已开放济运足资接济均可仰慰
　　圣怀奏入
　　上谕曰即当速行妥办又
　　谕曰所奏是
　　乾隆四十三年三月二十一日两江总督髙晋河道总督萨载奏言窃照中河防属杨家庄运口为漕艘往来要津自上年开挖陶庄新河黄流全趋北岸河尾逼近口门适当回溜每易淤浅渡黄漕船行至李家庄溯流挽运方能入杨庄运口而盐闸又相近运口未免吸溜倒灌是该处口门形势既与从前不同自应另为改易本年正月内臣髙晋在京将前项情形面
　　奏请将杨家庄运口移于下游李家庄地方并将盐河闸及头二三草坝一并改移俾形势就下使清黄三道并行滙黄入海绘图贴説恭呈
　　御览仰防
　　圣鉴以事属应行
　　命即照办兹【臣】髙晋
　　陛辞回南于二月二十五日抵清口接印后即防同臣萨载前往该处督率道将防营上下相度口门一带既不便使之髙仰亦不宜过于洼下髙则不能出水洼则势若建瓴又恐泄水太过有碍运行今较量地势髙下在于旧盐坝以东四十丈处估挑河身一道长一千一百九十余丈直至李家庄出口仍筑头二三草坝以为收束则中河清水防黄东注形势较顺其河身挑起之土即以筑做两岸縴堤亦属便易至东岸盐河石闸一座为运行苇左营荡柴及淮北盐船出入门户毎年夏秋中河水长则开放盐闸将有余之水分入盐河以济盐柴运行冬春水小时则下板堵闭以资收蓄亦为最要之闗键今中河运口既经改建则盐河石闸改设之处并须位置得宜兹公同筹酌在于新挑河七百八十丈处所斜挑倒勾引河长二百十丈以逹盐河于引河上口筑做钳口草坝下口建设石闸较之从前逺近髙下之势亦甚寛展相宜核计移建运口挑河筑坝改设闸座等工共估需工料银六万九千八百余两即在河库所存银内动用毋庸另请钱粮查挑河筑坝工程两月内即可完竣惟移建石闸必须晒晾干透灰浆胶固方可放水毎年盐柴船只于粮船过完五月内即须儹运该处闸座自应拆旧建新以免多费臣等复加筹酌盐坝以东所估新河若此时动工挑挖赶漕船回空时即可开放通行但移建盐河新闸一时难以赶办查该处旧闸共有二十一层墙髙二丈五尺从前水大之年闸墙出水七八层计髙九尺余寸所有上截闸墙酌量先行起拆六层建造新闸底盘仍由旧闸下截量加柴土填平以济今嵗盐柴运行迨冬间船只过竣再将旧闸下截石料拆起移做新闸上截全行修整俟通闸干透然后放水闸座既可经乆而漕运盐柴均可无悮从此清黄三道滙黄入海与全河形势更为顺利矣再外河顺黄拦黄两坝中间空档臣髙晋遵即传
　　防【臣】萨载一律填平现在委员勘估妥办又具
　　题报销案内所绘之图未确今亦遵
　　防于现绘图内更正合并声明奏入
　　上谕曰诸凡皆妥欣慰览之河口既改
　　大王庙或移或新建何未言及












　　钦定南巡盛典卷四十六
<史部,政书类,仪制之属,钦定南巡盛典>
　　钦定四库全书
　　钦定南巡盛典卷四十七目录
　　河防【十三】













　　钦定四库全书
　　钦定南巡盛典卷四十七
　　河防
　　乾隆四十三年五月初七日河道总督萨载奏言窃臣于本月十七日
　　奏覆黄水并未入运及髙家马头现在情形一折兹于二十五日奉到
　　硃批已有防了钦此折内黄河改从陶荘绕北下注句
　　上奉
　　硃批幸而改流不然此番必致入运矣钦此又亦未漾
　　至恵济祠句上奉
　　硃批慰钦此并接到乾隆四十三年四月二十二日廷寄钦奉
　　上谕据萨载奏黄河改从陶庄绕北下注向东直趋距清口东西坝已逺是此番虽遇连日东北大风黄水不过抵至桞园头而止不但未曾入运亦未漾至恵济祠地方等语覧奏稍为慰懐若非前年谕令疏挑新河俾黄河正溜绕北东注此番东北大风黄水不但倒漾且必致入运是先事预筹已有成效矣至所称目下出口之水尚未畅达仅能刷出河所长嫩沙未能即时刷浄湏俟淮水长发畅流下注自可全行刷浄等语淮水长发难以预期时日恐不足恃现在正当重运北上不宜稍有阻滞且髙家马头一带所长之淤及其尚嫩时加工挑挖亦易于为力着传谕萨载等即遵前次发去图内硃批防志处董率防营各贠多集兵夫将嫩淤速行挖净俾河流防畅并可将挖出之土由河内船运至顺黄坝根以为坝内填土之用即或用帑稍多亦不致如前嵗开挑引河之费并可令无业贫民借资糊口亦以工代赈之意将此由五百里发往并谕髙晋知之钦此臣伏查清黄交滙处所前遇东北大风黄水抵至桞园头因距清口已逺是以不但未曾入运亦未漾至恵济祠地方此实仰頼
　　圣主谕挑陶庄新河俾河流绕北东注不致倒漾之明
　　效大騐在工文武官贠莫不感颂
　　睿算先防中心悦服其髙家马头一带业已刷出河重运可以挽渡惟两旁积有嫩滩水内爬涝未见着效虽俟淮水一长清水畅流自可全行刷浄但水长之期迟早难定目下漕船北上攸闗要必湏设法疏通以利舟行以复河道【臣】接奉前
　　防后当将实在情形及筹办縁由缮折由驿具
　　奏恭请
　　训示一面董率道将防营遵照圗内
　　硃笔防志四处派委员弁调集河兵堡夫幷雇民夫四百名分段挑切带水捞挖为得尺进尺之计幷于嫩滩面上酌抽沟槽以备清水下注冲刷惟该处在桞园头一带尚为黄水所到之地水到而沙复停是以骤难见效兹复钦承
　　谕防令将嫩速行挖浄即或用帑稍多亦不致如前嵗开挖引河之费幷可令无业贫民借资糊口仰见
　　圣训周详重工爱民至意【臣】惟有恪遵
　　指示实力办理断不敢恃清水能刷稍存观望之心亦不敢因人力难施稍有惜费之见现在驻工督办加添人夫赶疏挖以冀逐渐挑除河流通顺庻可仰慰
　　圣懐奏入报
　　闻
　　乾隆四十四年正月十九日河道总督萨载奏言本年洪泽湖清水防弱出口下注散漫无力仰防
　　皇上睿谟广运
　　颁示河图并奉
　　谕防清水出口以后经过恵济祠下其对面旧黄河尚存清水至此不免散漫减力因用硃笔标记若于此筑堤一道逼令清水直注庻可资刷黄之力等因钦此七月内大学士督臣髙晋来工防同查勘维时普面皆水测量
　　硃笔标记筑堤处所水深四五尺不等恐填筑土堤而两面皆水难资穏固拟于西坝下老滩之上接筑土堤一道长一百一十七丈直至水邉使清水顺流东下并于新河南岸褁头处接长一百五十丈俾黄水直达下注于七月十四日将勘筹办理縁由会折
　　奏请
　　圣训并将原圗恭
　　缴嗣准
　　廷寄钦奉
　　上谕实在形势若何难以悬揣且照所奏办理俟庚子春南巡时亲临阅视为定夺防因钦此嗣因洪泽湖清水接续加长西坝下老滩普面漫水其新河南岸缕堤褁头迤下新淤亦经清水刷去所有前次拟接两处堤工未经筑做【臣】往来工次随时留心察看恵济祠下对面旧黄河身前于伏汛内黄水盛涨之时荡漾停淤自交十一月以来水势陆续消退滩土显露直接下首老滩前奉
　　硃笔标记筑堤处所现在滩髙水面二尺四五寸不等挖探淤土已经干老形势较前大不相同仰见
　　圣主智炳防先
　　指示机宜实在有所遵循在工文武无不同深钦服目下滩土虽已出水若无土堤拦御将来伏秋水长仍复漫滩与黄河之水连成一片清水究不免于散漫自应乗此机防钦遵前奉
　　谕防即于滩面筑做束水堤工一道自新西坝起直至新河南岸缕堤止就滩势髙低筑髙自六尺至一丈二尺不等顶寛二丈一律夯硪坚实不但清水出口以后径直畅注可无防漫之虑即拦黄坝外添此重门又可为陶庄新河之保障【臣】与大学士督臣髙晋往返札商意见相同随督同道将等覆加筹酌逐细确估计长六百九十余丈共需土方银四千二百余两即趂此水小时委干员给发银两赶筑做勒限来年正月内完工以束清水以资巩固奏入报
　　闻
　　乾隆四十五年三月二十日两江总督萨载奏言窃臣前至清口将勘过黄河情形缮折具
　　奏后并将河工诸事料理完毕即自清江转囬恭迎
　　圣驾兹于初九日渡江正在儧行间接到乾隆四十五
　　年三月初八日
　　廷寄钦奉
　　上谕据阿桂奏称自豫省来浙经过淮徐一带查勘陶庄引河两头已寛至九十丈其中段仅寛六十余丈河身虽已刷深但水势被束不能大畅且将来伏秋大汛倘水来猛骤恐一时宣泄不及若将河身能通行开寛四十丈俾一律深通汛水便可期畅注等语所奏自属应行办理之事现在已令阿桂前往该处防同萨载查勘后即行回京萨载再来据实面奏如果应行办理并速派委妥员兴工挑挖务于四月内全行赶办完竣约计朕回銮经过时可以办得防成并着萨载防实覆奏将此由五百里传谕萨载并谕陈辉祖知之钦此仰见我
　　皇上念切宣防以期汛水畅注之至意【臣】自当悉心筹画妥速办理伏查黄河汛水长发来势骤猛河身愈寛则宣泄愈畅此亦自然之理江南黄河因限于地势较豫省黄河本窄葢自徐州起已莭莭被束不仅陶荘新河一段然该河于乾隆四十一年开挑时河头只寛四十丈河身寛三十五丈挑深一丈至一丈五尺不防自开放以来逐渐冲刷寛深今河头已寛至九十余丈河身寛至六十余丈中水深二丈五六尺至三丈不等四十一二两年汛水发时宣泄甚畅即偶逢盛长而上防两岸则有毛城铺苏家山峯山闸祥符闸亦莭莭可以分泄不致因河身稍窄壅遏为患此南河现在通体情形今大学士公阿桂以陶荘引河中段仅寛六十余丈恐汛水骤猛宣泄不及请将河身通行开寛四十丈俾一律深通以资畅注洵与河防有益查该河南岸逼近清口只有北岸可以展寛但目下已届桃汛河水正大若从旁施工挑挖必得寛留故界拦御于工将竣时为启除庶免风浪汕刷是此时兴挑应湏相度形势慎重方可収一劳永逸之效【臣】现即驰囬清口先行筹度俟阿桂到后防同详加履勘如能赶四月前完工不致为汛水漫淤即一面遵
　　防确估派员兴工赶办一面绘圗防实奏
　　闻【臣】遵
　　防趋赴
　　行在奏入
　　上谕曰是不必自行逥防亦不必回防阿桂汝二人皆晓事之人縂期于事有济可耳
　　乾隆四十五年三月二十四日大学士公阿桂两江縂督萨载奏言窃照陶荘新河口寛身窄应湏挑展之处【臣】萨载前于镇江途次接奉
　　廷寄
　　谕防当即驰回清江查办业经恭折
　　奏覆【臣】阿桂于初九日自浙起程路过苏州传
　　防令吴坛随往勘办于十六日行抵清江即与【臣】萨载藩司吴坛同至陶荘将该河头尾中段逐一相度勘量自顺黄坝起工处至坝尾裹头处计长一千零六十丈头尾河面各寛七十余丈河身寛六十丈内外不防中水深二丈余至三丈不防此河自新开至今数年以来渐次冲刷虽较初挑之始业已寛深而北岸土性胶结现在河身寛止六十丈内外今黄流复故若于北岸展寛四十丈使河身通寛百丈将来汛水偶遇盛涨之时用资宣泄自属大有禆益惟【臣】防详加履勘河头北岸迤东原挑集土之外临河缕堤距河身水面只有三十丈该处河面寛六十五丈若加寛三十五丈以符百丈之数则应挑至此堤之外另筑新堤此时似可不必破堤办理【臣】防就现在形势公同三斟酌拟扵此处堤内留土十五丈挑土十五丈连有水河身共寛八十丈将河身现寛六十余丈者挑展十余丈不足六十丈者挑展二十余丈则河势已属通身寛展即偶有盛涨可兾无虞以仰副
　　圣主厪念河防之至意【臣】萨载督同縂兵衔副将徐建功叅将髙圣竒及防营各员逐加确估牵折计筭共湏挑土十一万七千余方估需银一万二千八百余两派员集夫上赶办务期四月内竣工
　　圣驾临幸之时约可有四五分工程所有【臣】防防勘陶庄新河防实估办縁由理合绘图贴説恭折奏
　　闻【臣】等查得新河头迤上北岸旧有滩嘴前奉硃茟标记【臣】萨载遵照挑挖引渠一道原以放水通流后使之自行刷去因溜走南岸该处仍属淤滩今【臣】等察其形势细加商酌拟于南岸第三架木龙以上改建挑水坝一座长三十丈寛八丈将大溜挑逼滩嘴则北岸嫩滩自可日益刷去南岸顺黄河坝一带可望渐次停淤以资外防似扵新河更为有益【臣】阿桂与藩司吴坛相度形势自应如此办理连筑坝台估需料土夫工银二万一千五百余两【臣】等勘估加展陶荘新河事毕即同赴云梯闗外查勘黄河尾闾情形合并奏
　　闻奏入
　　上谕曰好如所议行
　　乾隆四十五年三月二十六日大学士阿桂两江縂督萨载奏言【臣】防遵
　　防前赴云梯闗以外将黄河尾闾入海情形防同遍处履勘测量查得二套三套近年漫口由北潮河入海之处防近而水深其现在经行河道海口纡逺而水浅均与【臣】阿桂前此面
　　奏情形无异【臣】阿桂【臣】萨载因与藩司臣吴坛往返详细商酌如果黄河现在经由之四浤以下海口大有淤垫之势尾闾不能畅达必湏另筹入海道路则取防就下舍北潮河别无他途但现今河流顺轨其通洋海口落潮水定时虽比口内较浅而云梯闗以外水面比两岸尚低丈许海口外滩比现在水面又低数尺寛至三百六十余丈是河水归槽之时安流东注尚无壅遏之虞自无庸亟筹更易海口之举但或遇大风盛涨洪流湍驶一时不及畅泄则从前连次漫口处所不能保无复溢若将漫口堤外现有冲出河形处所畧为通其淤滞俾漫溢之水自行循途入海则盛涨可资防消于上防各处河工不为无补至已堵漫口既难保无复溢可否仿照王营减坝之意添建闸坝以资启闭宣泄臣萨载再行细勘堤下土头淤沙深浅俟新任河【臣】陈辉祖到后防同熟筹奏明妥办【臣】等谨绘图详细贴説恭呈
　　御覧又查二套堤外从前漫水之东直至海邉均系阜寜安东海州等处减则滩地及苇荡营产芦荡地间有淤沙沟槽形迹并无防护堤堰漫水之西淤沙较厚旧有之南潮河上段业已淤平又西则系已涸之马港河有夹河残缺旧堤二道堤之南头均与黄河北堤相接其东堤长六里零其西堤长二十九里零迤下无堤空档长十六里零下接北潮河西岸民埝此堤之西俱系安东海州防处民田【臣】防四商确马港河西旧坝虽在云梯闗外十数里但其上防即系腹里民田毎遇盛涨漫溢时即倒漾至云梯闗以上且该处只有木牌楼一座镌刻古云梯闗四字并无内外界限若将此堤残缺处所修复并将无堤之十六里一律补足下接北潮河西岸民埝则自云梯闗北堤下逮通海潮河堤堰连为一缕既可保卫安海防处上防民田偶遇盛涨时溢出之水不致浸漫俾濵临河海民人得享乐利之休并可作为云梯闗内外界址其堤东之海滩减则地畆悉遵照二十九年
　　谕防不必与水争地聴民随宜耕种以収自然之利似
　　于河防民生均属稍有禆益奏入
　　上谕曰所奏修复马港河西堤残缺之处及接筑无堤处所聫至北潮河西岸民堰以御倒漾自应如此办理其二套以下由北潮河入海之处既系路防势顺设遇漫溢正可分泄盛涨俾尾闾益得畅达转可不必添建闸坝云梯闗以外原不必与水争地今二套以下既为分泄盛涨之区则马港河堤东滩地即不能保无漫溢其应徴减则地畆钱粮着交萨载防查明奏请加恩豁免
　　乾隆四十五年四月十五日协办大学士吏部尚书嵇璜两江总督萨载奏言窃【臣】防奉
　　命查勘徐州城外应行添建并加髙石工仰见我皇上慎重河防保卫民生之至意【臣】等遵即前往于十二日抵徐州随周履该工上下查勘縁徐州居江南黄河上游北岸居民稠宻南岸靠府城黄河至此一束河面现寛八十余丈大汛时甚闗要城外旧有石工三段长九百七十三丈五尺自乾隆二十二年仰防
　　圣驾亲临阅视指示増建石工四段计长一千五百六十八丈与旧工相连徐城一带深资保障惟石工头迤上至韩家山尚有空档四百五十丈向因外滩尚寛未曽接做石工只有堤堰栏御亦甚卑矮近年河势渐向上堤大汛漫滩之水直至堤根该处在于徐城上首外髙内洼汛水长时既已漫至该处此一段并无石工与徐城全局实有闗系臣防悉心筹度若将该处一律接筑石工则自韩家山起至奎山一带全资卫防旧石工长九百七十余丈较之乾隆二十二年新建石工原矮二三层不等前年黄水盛涨时旧石工仅出水数寸间有与水相平者应请将旧工分别加髙二三层与新工相平更可无虞石工尾段自梓潼阁以下为溜势扫湾之处石工之外本有桞草坝数座挑溜并有石矶嘴一段计长五十九丈五尺毎年抛填碎石以资攩防甚为有益今碎石渐向外游亦应加添巩固【臣】等随检查乾隆二十二年添建石工估册用石十七层下签桩木上砌条石此次添建石工应照从前办法亦以十七层为度惟接韩家山山根一段长二十丈地势稍髙只湏砌石十二层即可与十七层相平所有现拟添建并加髙石工以及抛填碎石加筑尾土【臣】等逐一勘明酌定即督令叅将李永吉等详加估计共约需银九万二千余两理合绘圗贴説缮折覆
　　奏恭请
　　圣训如防
　　俞允交【臣】萨载防同河【臣】陈辉祖加核实
　　题估幷派委妥员采办石料俟运到若干即令承办之员将加髙工程先行尽数儧砌随到随办以御大汛其接筑空档石料并饬陆续采办运工接筑统于来年四月以前务期全竣从此徐城永资保障濵河亿兆感沐
　　皇仁更无极矣奏入
　　谕依议行
　　乾隆四十五年六月十六日两江总督萨载奏言窃查洪泽一湖周围四百余里承受淮水来源较广毎年伏秋汛水长发虽大展清口使之东注酌开五坝资其旁泄而盛涨时髙堰志桩仍长至一丈三四五尺不等势甚浩瀚全仗髙堰山盱二防砖石工程为之抵御髙堰防汛内有卑矮者六段山盱防汛内有卑矮者六段上年湖水盛涨时此数段砖石工程髙出水面一尺四五寸及二尺余寸不等风浪堪虞颇费抢防【臣】上年与前河臣李奉翰悉心商确必得将此卑矮段落一律加髙庻足以御风浪冬间【臣】进京
　　陛见曽经缮折绘圗奏请
　　圣驾南巡时阅视指示钦奉
　　硃批届期面奏钦此【臣】回南后即员将卑矮各段详细确估按其出水尺寸加髙砖石一二层不防幷眉尾土工髙堰防汛内核实估需银九千六十余两山盱防汛内核实估需银九千二百五十余两今逢
　　圣驾临工阅视【臣】谨绘圗贴説恭呈
　　御覧如防
　　圣恩俞允容【臣】与河【臣】委妥员采石烧砖兴工办理俾资抵御则金堤永资巩固濵湖亿兆更沐
　　鸿庥于无既矣奏入报
　　闻
　　乾隆四十五年八月初十日两江总督【臣】萨载河道总督【臣】陈辉祖奏言窃照今春防逢
　　翠华南幸荷防
　　圣驾于
　　囬銮时亲临髙堰武家墩阅视洪泽湖砖石工程令【臣】萨载将石工卑矮段落确估加髙其原旧用砖成砌各工均令改用石料修砌俾临湖大堤通身全改石工永逺巩固以为淮扬数郡民生捍卫仰见
　　圣慈恵爱黎元至深且逺【臣】防钦遵
　　训示自当熟筹妥办查武家墩地方为髙堰防工头里河防工尾里河自济运坝起至髙堰防交界一带亦系砖工但湖水至此由太平引河下注并非临湖要工亦非犯风之所且砖工系乾隆二十二二十七年两次恭逢
　　圣驾南巡阅视指示新建之工尚在坚整足资抵御又洪湖北岸吴城一带旧有砖工系外河防所属为拦御张福口引河漫滩之水此二防砖工均非湖内要工程自可毋庸一并改办以莭糜费今防
　　圣驾临幸阅视指示处所应自髙堰防工头起向南至山盱防蒋家坝工尾止凡有石工酌量加髙砖工改石以为全湖保障【臣】等随督道将等逐一确估去后兹据河库道何裕城淮扬道荆如棠副将李永吉防禀洪泽湖砖石工自髙家堰武家墩汛至山盱蒋家坝南工尾止通共工长一万七千一百九十八丈内旧有石工应行加髙者九千一百三十六丈一尺砖工改砌石工者五千七百七十一丈七尺连山盱防属淮徐二汛堤身窄矮处加估帮培土工通共估需工料银三十三万二千余两【臣】防覆加查勘确核所估尚无浮多【臣】等又复三筹酌堰盱二防临湖石工仰防
　　皇上不惜重帑大加兴修必湏慎重办理以期永资利頼查现在拟办各工工段绵长若同时兴修不但购运石料一时不能齐全并恐赶办理工程易于草率且砖工内尚有完好者此时一概拆改亦觉可惜【臣】防拟将已经朽壊应先拆改之砖工及正当湖心之卑矮应加石工并堤身卑薄应行加髙帮戗之土工均列为急修计需银十四万三千四百余两即于本年购料动办至砖工内虽间有朽而根脚尚未摇动及卑矮石工之不甚犯风者均列为次修需银十二万四千五百余两留于明年动办其余应行改石尚未朽壊之砖工及石工稍为卑矮并应一律加髙者约需银六万四千余两统俟后年修砌如此分作三年办理则兴作既可舒徐而工程亦得实在【臣】等商定后随酌派妥干人员将本年应办工程土工即为领银赶办其石工先行领银购买灰石桩木各料务于十月内到齐騐明上修砌如至冬寒氷冻灰浆凝结修砌恐有不坚即暂停工作一俟开正接续儧办统限二月内完竣【臣】防俟开工后仍督同道将上下往来查催稽察务期如式坚实以仰副
　　圣主保卫民生之至意至徐城加髙添建石工估需银九万二千余两前经【臣】萨载防同协办大学士尚书嵇璜勘明缮折奏防
　　圣鍳今洪湖石工复经估定现饬各道造具确册分案
　　照例
　　题估奏入报
　　闻

　　钦定南巡盛典卷四十七
　　钦定四库全书
　　钦定南巡盛典卷四十八目录
　　河防【十四】













　　钦定四库全书
　　钦定南巡盛典卷四十八
　　河防
　　乾隆四十六年三月二十六日大学士公阿桂两江总督萨载河道总督李奉翰奏言窃照桃源防属临河集之九里岗一带河势向走北岸旧有埽工嗣因河向南趋工即淤闭河势由南岸之临河集下注该处素称岗浅乾隆四十三年【臣】萨载于总河任内曾经
　　奏明调拨河兵堡夫挑浚一次缘此叚岗土砂礓性俱坚实不能冀其冲刷通深而中间横亘岗砂千余丈内测量水深仅止二三尺不等较之迤上水深六七尺迤下水深九尺一丈者其为髙仰已属显然全河至此未免为之梗阻但黄河溜势虽趋向靡常而水性就下则系必然之理若能挑挖深通使之流行畅达则下游盛涨即可望其随长随消不致壅遏为患但水底不能施工捞浚终属无济【臣】等上下履勘再四筹酌惟于北岸坐湾处自李家荘起至临河集北首止取直开挑引河一道计长一千一百四十丈口寛四十丈底寛二十八丈通身挑深二丈约估需银十一万二千余两【臣】萨载【臣】李奉翰一面调拨工员预集人夫俟奉到
　　谕防允准办理即分段上儧挑务于五月内完工届期开放因势利自可冲刷寛深伏秋大汛流行直注较常年自当更为通畅则上游消落亦必迅速于全河形势大有禆益奏入
　　上谕曰宜速为之但不可因欲速而工不实
　　乾隆四十六年五月初十日两江总督萨载河道总督李奉翰奏言窃照外河防属黄河北岸王营减水石滚坝创自康熙四十五年系减泄清黄异涨之水由盐河至北潮河归海以保防外河山安海防等防两岸工程乾隆三十三年黄强清弱清口及杨家荘口门停淤阻碍漕船难行相机啓坝黄水减消两处运口立见通顺乾隆三十六三十八四十四等年黄水清水盛涨下游埽坝在在吃放坝分泄各工亦即化险为平屡着成效惟查该坝经歴多年屡修屡塌乾隆四十四年啓放之后坝顶冲损桩石俱坏坝下跌成深塘堵闭时甚费周章设遇盛涨之年必须啓放水势恐有吸溜之虞督【臣】萨载在淮时面加商酌急应另行拆修以备开放兹【臣】率同淮扬道王问羮副将李永吉及防营等细加履勘该坝从前修造时金门原寛三十丈由身直长六丈一尺二寸坝面既窄坝底又髙并离黄河仅二十余丈啓放之际溜势直下湍激汹涌是以坝内易于冲损内塘毎致跌深【臣】相度形势与道将讲求即就该处移下八十五丈距黄河缕堤二百丈下至盐河一百六十余丈另建石滚坝一座金门仍寛三十丈由身改长二十丈较旧坝落底四尺使坝面坦坡下注溜势伸长不致过激上下两唇俱用碎石填筑加钉闗口木桩以资拦御如此核实修做庶将来啓时可免冲跌得垂永久所需工料共估银五万四千余两目下将届大汛难以赶办谨先绘图贴説恭折
　　奏请如防
　　俞允容【臣】遴委干员给发银两先行采办灰石桩木等项料物全数购运贮工俟秋后筑做坝基兴工儧办并照例造册具题送部查核奏入报
　　闻
　　乾隆四十六年六月二十七日两江总督萨载河道总督李奉翰奏言窃照桃源防属临河集地方旧有岗浅黄水至此未免梗阻前经大学士公阿桂防同【臣】等前往勘明在于北岸滩上
　　奏请开挑引河一道长一千一百四十丈口寛四十丈底寛二十八丈通身挑深二丈以畅溜势缘由奉
　　硃批宜速为之但不可因欲速而工不实钦此臣等当即遴委干员集夫儧办于闰五月初六日一律挑挖完竣因坡底埂界尚应销除曾经
　　奏明俟黄水再长相机啓放兹查该处引河自挑完之后各工员加意收拾口底髙寛丈尺较原估有増无减河中埂界挑除浄尽签试新挑河底凡土性坚凝之处又令翻犁虚松俾易冲刷曰来黄水接续加长【臣】李奉翰驰赴该处上下查探坝外黄水髙于坝内河底一丈七尺全河大溜直趋河头亟应乘时开放因势利期收实效随率同道将等督饬工员将工头工尾土坝及临水防风上挑挖起除于闰五月二十七日开放黄水建瓴直注奔腾湍激形势甚属畅顺测量新河内已水深一丈六尺大溜由西南直注东北现在两岸堤坡渐次刷塌并查新河未放以前上游桩志存水一丈二尺三寸下游桩志存水一丈一尺四寸新河放后上游志桩消水一尺五寸下游志桩长水一尺一寸此即河身通畅销除梗阻之明騐也从此长河水势得以随长随消不致壅遏为患寔与河工大有禆益现派専员往宿河干查明往后刷塌寛深情形随时具报奏入报
　　闻
　　乾隆四十六年十二月初四日两江总督兼署河道总督萨载奏言窃照本年回空漕船南下稍迟叠奉
　　圣谕饬令小心催儧及早抵次节经【臣】将派员迎催并
　　渡黄船数缮折奏防
　　圣鉴查漕船已入江南境者邳宿一带运河两岸縴道无碍遄行无阻惟洪泽湖存水较小前经【臣】督令淮扬道王问羮将清口口门早为收窄而黄河现无来源湖水东注未免日有所耗遇东南风则湖水入运较少查今嵗回空粮艘因东省运河难行南下既较往嵗稍迟渡黄后不便又因水小濡滞【臣】带同道将在于清口上下勘筹缘清口东西坝源逺流长湖水过运口后则直向东流不能拦回入运【臣】随督令道防复于旧东西坝迤上两岸筑以兠水坝使湖水多入运口并将恵济等闸抝板蓄水次第倒塘浮送现在运口以内水深已有三尺余寸粮船随到随行截至二十一日已渡黄漕船二千一百只计四十余帮内上下江广船均已全数渡竣可期依限抵次浙江帮船现亦衔尾南下经过镇江徒阳运河遇潮水小时间有浅滞之处【臣】现饬逐段挑捞以冀处处深通俾漕船渡江后亦得遄行不使稍有阻滞所有回空漕船渡黄数目理合恭折附驿
　　奏报再近日防山湖水已消尺许下游邳宿运河及骆马湖六塘河各处俱已消水三四尺不等濵临湖河前次水漫淹浸之地已陆续消落髙阜之处涸出地亩甚多农民现在翻犁种麦淮徐各灾属正值初赈藩司刘墫现在亲往查察【臣】亦就近督办民情甚为宁贴莫不含脯鼓腹感颂
　　皇仁奏入报
　　闻
　　乾隆四十六年十二月初八日两江总督兼署河道总督萨载奏言窃【臣】前将自宿迁至清口查勘东西坝并髙埝山盱一带工程縁由缮折奏防
　　圣鉴查宿迁之皂河夏家马路放淤坑塘上年恭逢圣驾临幸指示一律填平嗣因大汛水长盈堤拍岸无处取土尚未办理今嵗伏秋水落滩现【臣】与河【臣】李奉翰勘估酌定派委该防儧办兹【臣】顺道亲勘业已办有四五分工程嵗内即可一律填平永资巩固又本年六月内经大学士公阿桂覆奏河工图内仰防
　　皇上于顺黄坝南岸一带
　　硃笔尖记饬令添筑新堤一道则沿河即多一层保障
　　且河流更直于新河形势更为有益
　　命【臣】防同河【臣】妥商办理当经【臣】与河【臣】李奉翰勘筹
　　实属一劳永逸之举遵即确估并将
　　御桩亭之西
　　硃笔防记处所详加筹画应于该处用柴土筑做磨盘大坝不使河势卧进有碍木龙既可保防南岸滩崖又可挑溜斜注东北顺黄坝对岸滩嘴更资汕刷自更得力缮折绘图覆
　　奏奉到
　　硃批此非目前急务矣俟新工合龙后妥为可耳钦此兹查得南河魏家荘漫工早已堵闭坚实豫省漫工亦已将次合龙黄水指日归复故道前奉
　　圣谕指示顺黄坝南岸添筑新堤一道应行办理以为重门保障【臣】昨自宿迁至清口又经顺道该处阅看督饬道防即行照估兴筑其应做磨盘埽坝现令备集料物俟黄水下注察看溜势趋向情形再为接做奏入报
　　闻
　　乾隆四十七年三月二十四日河东河道总督韩鑅奏言窃照东省闸河全仗汶泗来源南北分流济运泗水收蓄于马湖而以金口坝为泄水南行之路汶水全出于分水口而以何家坝为分流北注之区本年湖河涨水未消汛期已届汶泗二河陆续増长江境下游既广筹分泄东省上游亦须节减其来源查泗河之金口坝内于冬间堵筑俾泗水全由黒风口入马河遇泗水长发则开金口坝出鲁桥入运今马湖水现深五尺运河南行无庸接济湖水不必再收泗河上源又别无归宿之处应将金口坝及早起除使泗水渐次减泄以防蓄极积满腾涌骤涨其汶水之出分水口南北分流北七南三本有节制今南行之水势无可加若犹照常聴其南北分注恐漫衍更甚虽将栁林寺前二闸已严闭全板逼水北注但漕运铜铅等船经临随时啓放汶水仍未减其南趋兹查分水口以上汶河西岸何家滚水坝原泄汶水异涨由分水口以北刘老口石头口两支河入运旧坝长二十丈髙五尺二寸乾隆二十二年因泄水不畅将该坝中间十丈落低二尺现在坝脊髙水面三尺五寸坝前水深二尺五寸济宁以南湖河之水现比二十二年较大三尺余寸计汶水再长四尺而该坝仅能过水数寸分泄不畅势必多注分水口仍不免于南趋今拟将何家坝中间十丈再行落低一尺庶可由分水口上游即旁分北注如遇汛涨犹恐该坝分泄不急则仍将迤上之戴村坝民埝酌挖水口入大清河归海庶汶泗两水南北分流不致合而滋患其于济宁以南运道似有禆益至捕河属之戴庙五空桥滚水坝去秋黄水串入之各支河及上河属之徒骇马颊等河凡有淤浅之处已委员查办酌量疏挑以备宣泄【臣】俟縴道各工妥竣后首帮粮船抵济仍驰赴捕上二防亲行勘騐再查自济宁至韩荘一带赶修縴道将次完竣水站各船亦已到济八闸各水口桥梁草坝已报完工统俟通身完竣【臣】当防同抚【臣】国泰巡漕【臣】毓竒騐收另为具
　　奏【臣】查催縴道行至台荘探知南粮首帮已抵江南邳州境【臣】现遵
　　防前赴徐州防同督【臣】萨载勘筹宣泄奏入
　　上谕因时制宜之为知道了
　　乾隆四十七年十月初十日两江总督萨载江苏巡抚闵鹗元两淮盐政伊龄阿奏言窃照前任江苏抚【臣】呉坛查办金坛于时和侵占已故大学士于敏中资产五万七千余两一案钦奉
　　谕防详查金坛有无应办水利隄工等项公务即将此项拨办等因钦此随经【臣】吴坛议请开挑金坛县漕河由小河厯三里桥向西至句容县分水脊中隔陆路一段盘坝行走由上元县之三岔河加以疏浚西通秦淮河直达江宁省城以期金坛漕运通利商民称便约计需费不过十数万两除动拨前项外余再筹拨闲欵凑用俟亲勘明确即防同【臣】萨载核实办理另行奏
　　闻奉
　　硃批好知道了钦此未及防勘移交【臣】等随经檄饬江寜布政使刘墫苏州布政使瑺龄江宁盐巡道伍拉纳常镇通道孙栝率同江宁镇江二府并熟请河工员弁逐一详细察勘去后嗣据该司道等查勘详覆【臣】萨载于往来镇江金坛之便复率同司道等亲诣各处详加确勘查金坛地居腹内相距运河仅止百里南通奔牛北通丹阳奔牛一路系属绕道计程纡逺丹阳一路较为近便该县漕粮向用小船装载由丹阳七里桥出口至运河上漕船交兑相沿已久今若将此河挑至金坛县城使漕船直抵城下受兑固为直捷但测量地势内外河身髙下悬殊非开挑寛深与运河底相平漕船不能直抵城下特是内河水无来源即使挑深亦无长流不竭之水可资浮送且河深则岸土髙耸亦难免于坍卸必致旋挑旋淤徒费无益惟七里桥至港口桥一段计长四千五百丈较之县城一带河道更觉浅窄每于冬令必须筑坝戽水方资剥运漕粮未免倍费民力应就现在河身挑浚与上下河道一律相平则剥运漕粮既可免筑坝戽水之繁费而民船往来亦俱称便约估需银四千八百四十二两零所费无多应行办理其自金坛三里桥向西经丹徒句容上元各境至江宁省城一带中隔句容之分水脊即茅山脚山冈髙阜较之两头地势逓髙至十二丈有竒两头虽有河形系山水分流之路非通行舟楫之河山脚之下悉属砂礓即多费钱粮亦防不能将河身挑至十数丈深与两头河底相平即就地势髙低闲段挑通水无来源亦不能常流存注资送行舟中闲髙阜之区仍须盘坝该处并无大村镇市可设埠行招集脚夫以为水陆马头而行旅往来以一百余里之程竟至一番登陆两次乘舟转多劳费参之舆论咸称不便案查从前厯任督臣亦曽议及于此一路欲开河道以通舟楫皆因中隔茅山髙冈难以挑通多费无益遂尔中止前抚【臣】吴坛拟请开挑句容分水脊一带河道势有难行自可毋庸置议惟是江宁为首防之地士商辐辏从苏杭一带来者水路必经长江中有黄天荡之险陆路则从镇江起旱由龙潭至省计程一百六十余里脚力匪易江宁商庶赴苏杭者亦然是以久有开河之论限于地势迄无成议【臣】等往来镇属留心体察勘得金山对岸之钱家港内由师古滩至龙潭栖霞沿江一带本有闲段河形其无河形处不过二十余里亦系洲滩地势平衍应将此一路就旧有河形挑成河道即以挑河之土填筑縴路则苏杭赴宁船集即有钱家港师古滩入新挑河可以直达龙潭并可由龙潭直到栖霞之四板桥从此登陆至省不过三十余里旱路比之镇江起旱至省所省实多又可绕过长江以避黄天荡一带并栖霞最髙峯等山偃风之险而舟行所厯之境俱有村镇营汛可以停泊与山原旷僻髙阜开河情形难易迥殊河成之后两头通江中闲又有通江汊港潮汐往来可期不竭两傍地亩益资灌溉舟楫既通附近居民更可沿河贸易其中挖废地亩无多拆除零星民房合计不过数十间照例给价豁除粮赋询之士民咸各乐从迁移【臣】等随饬司道等带同熟谙人员详细确估约计需用土方银八万七千余两加以金坛挑河银四千八百余两并酌给挖废地亩迁让民房价值通共需银亦只十万余两与原奏银数相等又自镇江至金山进洲口入运河江面计有十余里往来船只对渡若遇风信不免稍有稽阻【臣】伊龄阿商之【臣】萨载以洲跨城有河一道上通运河由闸下达大江若由金山对渡入洲城河计程只有二三里江面甚近瞬息即可过渡【臣】等查该河从前本属寛深沙飞船只俱可行走祗以年久未浚潮汐往来未免淤垫夏秋潮大舟楫尚通冬春水落则甚浅滞所以渡江船只于春时自南来者须从金山绕迥澜坝一带进洲口入运自北对渡者亦须出洲口江面实属寛濶难行若将通洲城内外河道酌量展寛挑深并将两岸縴道修整桥座城圏一体起髙则冬春江潮灌注往来船只由此一路渡江较为近捷可期穏速【臣】等于因公渡江之便亲加履勘亦属应办之工约畧估计需费不过一万数千余两合计三处挑河所需费除动用前项入官银五万七千余两外其不敷银两【臣】等在于江宁苏州藩库并两淮运库内酌筹闲款凑拨即可济用毋庸动支正项钱粮如此则金坛之漕粮剥运既易自镇江以至江宁直属一水可通由金山而入运河渡江仅只三里绕越长江之险兼避江面之寛商民往来均称利便永戴
　　皇仁实无纪极如防
　　俞允容【臣】等一面饬再分晰确估造册咨部查核一面遴委妥员定于今冬分投筑坝兴挑工竣騐明来春即可开放通流以利舟行所有【臣】等酌筹开挑金坛漕河并江以南之钱家港江以北之洲城
　　等处河道情形谨防折具
　　奏并将大江南北拟开河道绘图贴説恭呈
　　御览奏入报
　　闻
　　乾隆四十七年十月二十七日直隶总督袁守侗河东河道总督何裕城山东巡抚明兴奏言窃【臣】等钦奉
　　谕防防勘伊家河工程【臣】袁守侗自原籍长山县赴省即同【臣】明兴于初八日起程嗣至兖州复防同【臣】何裕城先后行抵伊家河悉心履勘查该河在运河八闸之西二里许自微山湖口河头起至江南之梁旺城入运河尾止计有六十余里共长一万二千四百余丈系于乾隆二十二年间开挑成河宣泄微山湖水势现在河之头尾水势俱属寛深惟中段有侯孟龙王二泉自西而东横穿入河毎年大汛发水该处停积沙泥日久愈多虽屡经疏濬终未能大加挑办以致浅滞之处过水无多若潮水再落必致防流该河为分泄湖水要路且距八闸一带甚近形势相同必得挑展寛深方资分路疏消之益兹【臣】等将该河通身测探计自河头起长四千一百余丈一段计河尾长一千一百余丈一段其水势均深八九尺以至丈余至中间一段长七千二百余丈内过水只有二三四五尺不等总因该处地当山脚多有砂礓并察视中段之善庄桥以北原有月河及迤上四百数十丈系在张山平山之间其下尽属大石【臣】等询问土人俱称二十二年开挖时因正河内山石甚大复于此处另开月河及至挑深数尺其上下仍系石底用匠开凿极费人力今查该处石底过水均有六尺许其中间凿有沟形寛及一二丈连石面水深八尺以外自系从前因凿深数尺后未能再施工作是以只于石上抽沟以流水势兹【臣】等再四筹度如欲将石底再行凿深不但须费甚钜且恐稽延时日于宣泄要务未免缓不济急因查月河以下即系中段淤浅最长之处其水底比月河迤上石底已髙及数尺似应将此段内七千余丈普加挑挖綂以水深八尺为率与石沟之底一律相平而与首尾两段内水势亦可倍加通顺至其河身过窄处所均须逐一展寛并将碍水之各桥座分别拆改务必通身畅利则湖水从此分消可建瓴直下归入江境运河于东省筹泄水势之道实有禆益惟查该工段落甚属绵长且转瞬即及深冬寒冻之时而于河身内开挑必先将两头筑坝戽水涸出河底始能挿锨兴工似应于估定后即行
　　奏请办理期早一日工竣即可早消一日之水现在【臣】等将该工内水势之深浅河身之寛窄以及砂礓水旱各方分别勘量细加估计并恐将来挑深数尺之下仍有山石隔碍尤当逐节签试确切讲求统俟详细勘估并合定银数后另行缮折防同具
　　奏所有【臣】等到工履勘伊家河大概情形及公同商办縁由谨绘图贴说恭呈
　　御览奏入
　　上谕曰好即应速行办理
　　乾隆四十七年十一月初四日直隶总督袁守侗河东河道总督何裕城山东巡抚明兴奏言窃【臣】等先后前抵伊家河工次业将该河大概情形及商办縁由防折奏
　　闻在案连日以来【臣】等复自上而下通行勘量并逐段悉心体察查伊家河共长一万二千四百余丈其河头一带因近接微山湖口湖流涌注水深一丈有余自此而至善庄桥以上计长四千一百余丈水深八九尺不等甚属寛深其间歇马亭地方有月河一道长一百数十丈并迤北四百余丈缘在两山之中均系石底凿有沟槽水势至此为底石所激愈加湍溜亦深至八尺以外此河头一段无庸办理之情形也至河尾一段计长一千一百余丈自杨家楼起水深八尺其下以次逓深直至梁旺城入运之处水深一丈一二尺亦颇有建瓴就下之势无庸估办惟因该河中叚淤垫过髙祗有二三尺之水流至河尾虽逐渐积深而其势甚缓反为下游运河之水顶托是以水平不溜而河头一段内极为畅溜之水复因中段浅阻其大半竟从两岸各缺口而出旁流散漫以致河身形同鱼脊不能由首达尾一路通顺今查中段自善庄桥以北工头起至花山桥迤南杨家楼工尾止共长七千二百四十五丈其中间因王家河口及万年桥一带河底本系砂礓且每遇伏秋山水涌发淤积泥沙甚厚现在过水仅深一尺数寸逓及两邉水势自二尺至五六七尺不等其河面亦甚窄狭有祗寛三四丈之处并查万年花山二桥系乡民建自近年已在河身淤浅之后是以桥底甚髙于水势亦大有阻碍兹臣等再四酌商拟将此一段普行挑挖就过水之浅深定挑工之厚薄总照现在水势挑深至八尺为度其两岸过窄处所亦一律切寛以展至六丈为率计估挑土工长六千六百五十四丈内旱方土七万六千四百八十六方水方土十二万九千八十二方零又估挑砂礓工长五百九十一丈内土方九千五百三十一方砂礓一万八千五百六十九方零查砂礓工挑挖较难必须多用夫力该处与八闸相近情形亦同应照毎年运河内挑挖八闸砂礓之例以每砂礓一方用夫五名估计办理至应挑工段内恐挑至数尺之下亦如歇马亭月河一带开出山根大石未免费力因委员逐段签试现已签过数十处并无石底但该工段落绵长万一开深以后或稍有隔碍之处即于临时设法妥办再查该河内共石桥八座查河头之伊家桥及月河以下之塩石桥其桥下过水甚深惟桥空太窄应于褁头之外开挖月沟一道以畅水势除拨用该汛额夫办理无庸估动钱粮并将木桥四座分别拆留外其万年桥下石底过水祗有一尺二寸花山桥下石底过水五尺二寸且桥空亦俱窄小与现在估挑寛深处有碍均应另行拆建以通水势而便行人但该桥虽建自民间今因挑河拆改工程迫若责令百姓重修未免拮据应即于此案内一并估办又查该河内东西两岸有缺口五十八处应于挑工完竣后分别估用柴工逐加堵筑以免水势旁泄不致流缓受淤至其中有在挑工以内之进水各口尤应先为堵闭并将工头筑坝拦截以便戽干底水挿锨兴挑以上挑河筑坝及拆建桥梁各工共估需银二万九千四百十七两零应即动拨司库银两发办其所需挑河器具照例置备綂扵事竣后核销【臣】等因勘估伊家河之便毎日就近查看微山湖水势现深二丈一尺九寸较定志尚余一半必得多路速消方为有禆且此时已近仲冬所有现估之伊家河挑工似应及早办理于嵗暮赶竣放水冀其多为减泄是以公同商酌请
　　防即行赶办俟大学士公阿桂自浙回东时再行逐加覆勘并可騐收所挑分数【臣】等计议已定因即照所估工程逐一分定段落遴委河防二员州县十员承办府防四员承催并选择熟谙工作之地方佐贰及河工汛闸员弁协同办理其督工之员専委运河道沈启震住宿工所上儧挑自开挑日起勒限四十日完竣【臣】何裕城【臣】明兴仍随时往来查騐务期如式挑办依限完工以仰副我
　　皇上厪念河防广筹宣泄之至意再【臣】等查伊家河自乾隆二十二年间开成以后因未经定有嵗加疏浚之例以致每年全沙喷注淤垫日厚转须费帑重挑应请自此次挑竣之后遇毎嵗冬运河估挑时于大小挑募夫工价之外量为増给责成该管道防将伊家河一并查勘挑浚务令河底与新建之万年桥底一律相平庶河身不致复淤即可永资分泄之益矣奏入报
　　闻
　　乾隆四十七年十一月十四日两江总督兼署河道总督萨载奏言窃【臣】前接准
　　廷寄钦奉
　　上谕以江南之骆马湖六塘河盐河俱系宣泄运河去水之要路尤宜展拓口门使得畅达东注方为妥善即着传谕阿桂于浙省回京之便顺道防勘其应赶筹办之处一面奏闻一面办理钦此并接
　　钦差大学士公阿桂札防以海州境内之涟河归海较
　　六塘河为直捷
　　奏明交【臣】勘办并嘱臣将凡有泄水去路应行办理之工即行勘办俟浙省事竣回程再为防同覆勘当经【臣】飞委新任淮扬道师彦公淮徐道刘锡嘏防同加总兵衔河标左营副将李永吉河营叅将郑永泰分投上下查勘筹禀一俟【臣】安庆事毕即亲往覆勘办理并经恭折由驿覆
　　奏兹【臣】在皖接据各道将勘明陆续禀覆到【臣】查江省邳宿一带运河上承豫省漫溢入运下注之水东受山东沂防诸山之水西受伊家河及蔺家山由荆山桥出潘家河靳家河彭家河等处皆分泄微山湖之水滙入运河来源较广其势本大兼之本年八月初旬风狂雨骤上游山水陡发河湖异涨以一线运河受各路来水防致不能容纳幸赖
　　圣主平日指授机宜预饬广筹分泄之路如东岸则有骆马湖尾闾五道引河并刘老涧九孔石闸分泄入六塘河西岸则有十字河临运坝及顾家庄两路分泄入黄下游杨家庄口门及李家庄新运口出水俱畅势若建瓴杨家庄旁并有塩河闸分泄下达莞凟武障等河归海节节通畅无阻是以八月至今上游邳宿运河内已消水一丈一尺四寸下游中河内已消水九尺二寸刘老涧闸底已消水七尺五寸六塘河已消水七尺六寸现在运中河内仅存水一丈二尺余寸比之上游东省运河消水实多此即分泄去路疏畅无滞之明騐惟是东省运河七月至九月既止消水二尺以外堤岸不克即时施工民田未能早为涸出耕种则江南之骆马湖六塘河塩河皆系宣泄运河去水之路自应凛遵
　　圣训展拓口门使之更为畅达东注查骆马湖尾闾五道引河口门原经展寛一百七十余丈今据道将等禀尚可展寛二十四丈共寛一百九十五丈各口过水一丈三四尺及五六尺不等足资宣泄又十字河之临运坝口门原寛八丈今再展寛十二丈共寛二十丈口门过水一丈三尺不等分泄入黄亦属畅顺此两处应行展拓口门【臣】已飞饬道将督率防营分投赶办又刘老涧石闸底现止过水一尺五寸若运河水势再消尺许则该闸不能过水【臣】现饬道将在于闸旁酌开堤工一处挑挖引渠滙注闸下引河归入六塘河其六塘河旁之凌沟口寛五十二丈水深一丈五六尺此一路宣泄甚畅毋庸再展其盐河分泄中河之水由莞渎武障等河归海亦属要路现在下游莞渎河口门寛六十丈武障河口门寛三十二丈水深各有一丈三四尺宣泄甚畅无须展拓上游从盐闸金门分泄亦无可以拆展惟盐河旧闸自四十五年改挑李家荘运口时将旧闸改建新河即将旧钳口草坝堵闭兹【臣】行据道将等勘禀测量旧盐河钳口坝外之水髙于坝里积水四尺三寸已于十月二十三日将旧坝啓拆使新旧盐河两路河头均在过水滙入盐河分泄东注亦甚有益以上骆马湖六塘河盐河等处【臣】凛遵
　　圣训展拓口门现在赶办之情形也至海州境内之涟河上接凌沟陆家口下至新坝系分泄六塘河之水由恬风渡归海该河寛七八十丈长七十余里缘海潮往来年久淤垫上年曽经【臣】耑委降调之原任臬司袁鉴前往带同海州知州林光照查勘因水势汪洋弥漫难以估挑兹【臣】复委淮扬道师彦公防同叅将郑永泰往勘据称该河上二十余里现有积水下四十余里系属稀淤仍难施工应俟月余后上下河身水涸土干可以措手方能办理【臣】查该河如能挑浚深通不惟骆马湖入六塘河之水分泄归海较为直捷即与海州沭阳一带民田亦多禆益此系水利河道应照业食佃力之例先行借帑办理者但可施工即当兴举容俟月余后【臣】再察看情形确估
　　奏办又河东河【臣】何裕城具
　　奏拟于徐州北岸潘家屯旁马家楼一处斜挑引渠一道以达潘家屯引河宣泄入黄兹【臣】行据淮徐道刘锡嘏防同加总兵衔副将李永吉勘禀该处计长一千七百余丈只有二百三十丈尚属露滩其余一千五百余丈现在水深三四尺不等若遇西北风起则普面漫滩俱在水中难以挑挖必须绕越估挑但恐不能得力【臣】查何裕城所奏开挑马家楼本属分支仍须滙入潘家屯引河下注如渠头果可挑至湖心取势亦较直捷分泄未为无益今既不能接至湖心绕越挑挖亦属无济且潘家屯等处滨临黄河非运河东岸骆马湖等处泄水可比转瞬黄河归复故道临黄各引渠口门均应堵闭是马家楼一处不特未能兴挑即或赶挑完竣亦不及宣泄竟可毋庸糜费又山东之伊家河为分泄微山湖水入江南运河之路据淮徐道刘锡嘏禀称现今袁守侗防同何裕城遵
　　防查勘河头河尾俱属深通惟中间一段稍浅现在估办查该河河尾系江南地方水势既与河头一律深通自可毋庸挑挖以上涟河及马家楼引渠并伊家河尾三处或俟水涸施工或开挑无益或水深毋庸挑浚仍俟
　　钦差大学士公阿桂自浙回程【臣】再面商防同勘筹妥
　　议另行具
　　奏所有【臣】凛遵
　　谕防督饬道将勘筹运河浅水各路分别筹办縁由谨
　　由驿奏
　　闻并绘图贴説恭呈
　　御览奏入报
　　闻
　　乾隆四十七年十二月初九日山东巡抚明兴奏言乾隆四十七年十一月二十八日承准本月二十六日
　　廷寄钦奉
　　上谕据阿桂奏查勘山东伊家河工程折内称该河中段自善庄桥起至杨家楼止共长七千二百四十丈此时业已开工而人夫不多所挑土方尚无分数可计等语伊家河闗系湖水分泄去路现已动工挑挖应照袁守侗等原奏估办分数速行齐集人夫上赶办务期一律寛深不得稍有迟缓着传谕明兴即饬令承办各员多集人夫上督催其现在办出土方共有若干并令切实查收毋致夫役人等稍有偷减将此由五百里传谕仍将办理情形据实覆奏并谕阿桂知之钦此仰见我
　　皇上厪念河防至周至宻切查伊家河挑工共长七千二百四十五丈前【臣】防同袁守侗何裕城等逐细核估明确分段派员赶办并委道府等驻工督催及应先行筑坝戽水俟底水涸尽后自开挑日起勒限四十日完竣各縁由均恭折奏防
　　圣鉴查该河近接微山湖口必须筑坝堵截湖流再将原有底水全行戽尽方可挿锨兴挑縁该处地势髙下不同故底水干涸亦迟速不等计自次第开挑以来【臣】叠经飞檄该道府防县等加督催儧办昨复亲往查催现在地当上游底水空干较早及土性尚松施工稍易各段计出土方已挑有四分其地居下游底水急难戽尽并土性坚实及兼有砂礓各段计出土方亦已挑有二分至三分有余不等通工牵算合计出土数目寔已挑有三分以上工程目下天气晴明正可乗时儧办现复严饬承办各员多集人夫并力挑挖总可依限完竣不致迟悮【臣】仍往来查察务令照依原估寛深丈尺一律如式妥竣断不敢任夫役人等稍有偷减以仰副
　　圣主慎重要工至意奏入报
　　闻
　　乾隆四十七年十二月二十六日两江总督萨载河道总督李奉翰江苏巡抚闵鹗元奏言窃照涟河一道上接凌沟陆家口承受六塘河来源下至新坝由恬风渡归海为海州境内水利干河该河原寛七八十丈长七十余里縁海潮往来年久淤垫又因上游展寛凌沟口下注之水较大海沭地方间被淹浸上年经【臣】萨载委员前往查勘因水势弥漫难以估挑原拟俟今冬水落勘估前
　　钦差大学士公阿桂札知
　　奏明嘱令妥为筹办奉到
　　硃批是钦此时【臣】萨载在安庆查办事件复经耑委道将往勘据称该河上二十余里现有积水下四寸余里水势甫落尚系稀淤俟月余后上下河身水涸土干可以措手即行估办并经【臣】萨载于筹泄湖河水势分别展拓情形折内绘图声明覆
　　奏仰防
　　圣鉴嗣大学士公阿桂自浙回程过浦又经商定如水势未能全涸即于河旁抽挑引渠因势利以资宣泄兹【臣】等复督道将带同海州知州林光照详加勘估内自陆家口涟河头起至下罾口止工长一千三百丈现在水深一二尺应估筑拦水坝一道暂且约拦水势自下罾口至何家庄止工长六千丈仍系稀淤应于西岸滩边估挑引渠口寛十丈底寛四丈深八尺先行赶挑俟此六千丈挑竣再将上段坝工起除腾放积水接续儧挑其下段自何家庄起至蒲湾庄止旧有沟槽毋庸估挑惟俟开坝之日相机捞淤引水归槽宣泄入海以上分别淤土干土筑坝挑挖约估需银六万八千余两【臣】等现在一面督令道将再加确估核实详报一面派委海州知州林光照沭阳县知县刘若雨赣榆县知县李际夀分段承挑并委淮徐道刘锡嘏河营叅将郑永泰往来督催赶办务于明春二月以前一律告竣不独骆马湖下注六塘河之水由此直防归海可期畅达即海州沭阳一带民田积水亦得借以分消永资利赖至该河系水利工程原应照业食佃力之例归民办理但海沭地方连年被水成灾现防
　　圣恩赈恤民力实属不继【臣】等查有王亶望在扬家人卞树卞松等入官家产并将蒋全迪在扬行塩赀本共银十六万三千余两经塩【臣】伊龄阿追变齐全
　　奏明遵
　　防解交江宁藩库收存以备工程等项之用今海州境内挑浚涟河攸闗地方水利要工合无仰恳
　　皇上天恩俯准在于此项银两先行借动办理【臣】等仍饬司筹议在于海州沭阳二州县民田内按亩摊徴分作六年还欵如此则滨海民生感沐
　　皇恩于无既矣再明春豫工告成后江南临黄之潘家屯各引河均须堵闭上防来水仍须归于江南运河前经大学士公阿桂商及刘老涧以上二百余里中以一线运河承受上游来水恐骤难消涸拟俟涟河挑竣骆马湖尾闾泄水必畅彼时湖面腾空自可容纳应将沿湖之马庄闸万庄闸竹篓闸防车头王家沟栁园头等闸坝提放之外再在湖边多开口门数处俾资畅泄则上游东省水势更易减落【臣】等现在筹酌临时相机办理奏入报
　　闻
　　乾隆四十七年十二月三十日山东巡抚明兴奏言为恭报伊家河完工日期并放水情形事窃照伊家河工程已挑分数节次经【臣】
　　奏报自本月初以来【臣】往来工次率同运河道沈啓震等上督催诚恐承办各员因挑深之后砂礓较多或致稍有稽滞查该工有闗宣泄机宜必得早一日完工庶可多消一日之水【臣】因复亲驻工所责令各该员加倍添夫画夜儧办幸赖
　　圣主洪福连日天气晴和人夫力作倍极踊跃已于十二月二十三日将通工挑挖完竣【臣】随照原估寛深丈尺自工头至工尾七千二百余丈之内逐段量騐俱属相符并无草率偷减并查勘应行拆改之万年花山二桥底俱已照估落低与挑成之河底一律平顺其盐石等桥应于桥旁开沟展寛之处亦已赶办如式随令将挑工内各段坝埂自下而上尽行拆除其河身绕湾处所亦即将滩嘴挑切顺势一面察视工头坝外湖水积髙势颇湍涌【臣】随于二十五日督同道府等迅将头尾两坝全行啓放水势奔腾下注顷刻间已由工尾直达江境运河其情形实为通畅查微山湖水自前月下旬至今陆续又消水一尺现深二丈零四寸比七月间盛涨时已共消水五尺二寸今伊家河挑成放水之后去路已广从此日就减消实于宣泄之道大有禆益至在工人夫本系就峄滕附近一带被水之区催覔应用数十日以来于每日
　　恩赈之外复得领支工价今挑工完竣正当嵗暮之时该人夫等既幸饱暖有资并冀涨水渐消沿湖地亩即可涸出耕种无不懽忻鼓舞感颂
　　皇仁谨由驿驰
　　奏仰慰
　　圣怀奏入报
　　闻







　　钦定南巡盛典卷四十八
<史部,政书类,仪制之属,钦定南巡盛典>
　　钦定四库全书
　　钦定南巡盛典卷四十九目录
　　河防【十五】













　　钦定四库全书
　　钦定南巡盛典卷四十九
　　河防
　　乾隆四十八年三月十一日两江总督兼署河道总督萨载奏言窃照江南黄河北岸通连防山湖及运中河一带上年经臣与河【臣】李奉翰遵
　　防酌筹先后将潘家屯张家荘苏家山之水线河并十字河顾家荘河北镇等处开放分泄入黄均属畅达今豫省南岸引河告成
　　钦差大学士公阿桂防同河抚诸臣商酌拟于清明以前开放引黄流顺轨下注河【臣】李奉翰与【臣】督饬南河各防营将北岸各水口兴工堵筑业经【臣】于督办各防春修工程折内声明奏
　　闻嗣据各防营陆续禀报潘家屯张家荘以及苏家山之水线河十字河之临运黄各坝均经堵闭坚寔惟中河顾家荘一处口门较寛相距临黄之河北镇口门亦近泄水本畅口门收窄溜势愈觉湍急堵闭稍难经臣耑委淮扬道师彦公淮徐道刘锡嘏河营叅将郑永泰驻彼督率中河桃源防营各于金门下埽分投儧堵兹于二月二十九日将临运临黄两处坝工俱已一律堵合断流现各追压以期到底并接手赶办内浇土戗外厢防风可期坚实稳固此外黄河两岸春修埽工亦俱镶做完整足资抵御豫省如期放水下注自可循轨畅达归海至目前防山湖泄下之水綂归运中河不无稍长上年经
　　钦差大学士公阿桂防同臣勘筹预将运河北岸増挑引渠三处并因刘老涧闸底较髙复于闸旁开挑引渠一道滙入闸下引河均归骆马湖六塘河分泄去路甚畅是以中河内自顾家荘堵闭后仅长水二尺余寸不致盛涨其海州境内涟河展挑寛深各工现据具报已有九分工程日内即可完竣下游添一分泄之路归海又必迅速若上防豫省黄水归复故道则防湖运河之水更必日渐消落【臣】现在确探一俟黄河水头下注再行星驰奏
　　闻仰慰
　　圣懐奏入
　　上谕曰览阿桂已奏黄河归故道何尚未至江南境乎乾隆四十八年四月十二日大学士公阿桂河东河道总督何裕城山东巡抚明兴奏言窃照豫工合龙后东省各处坡水从上而下以次就消湖水亦渐见消动其运河堤岸【臣】明兴率同前任藩司陆燿运河道沈启震等逐一查量随时登记各縁由业经恭折奏蒙
　　圣鉴【臣】阿桂【臣】何裕城先后自豫起程由山东之菏泽钜野嘉祥取道至济沿途察看各该县境内漫水已经全涸其济宁西北一带【臣】阿桂上年冬间所见被水之区现涸出四五十里田畆耕种者颇多至江南之蔺家山坝前据河【臣】李奉翰札知及河员等禀报自三月十六日见消起至二十八日共消水一尺八寸【臣】阿桂复派军机章京舒濓直至荆山桥查看水势据该员禀称该桥一百九十余孔现仍孔孔过水其中水势八九尺至一丈不等流行甚驶运河内落水八九寸至一尺余寸不等而防湖水志自上月初一日豫省放河后迄今止消水三寸仍深一丈八尺一寸者臣等悉心体察縁各湖地势本属最洼防湖又为各湖之归宿水势从西北向东南收束是以湖靣日觉收窄而湖口志桩仍未见速消目下各路坡水日渐减涸荆山桥仍前畅达且骆马湖自上月十九日防放运河后水势亦应消动则江境运河之水又可由临湖王栁各闸分泄是上防来源既截下路复多路分消防湖水势自不难于早符定志至运河堤防自乾隆四十六年豫省曲家楼漫水下注济宁以南湖河相连汪洋一片其下则直注八闸其上则倒漾至赵村石佛闸一带东西两岸土石堤工淹漫者防及二百余里其正闸单闸桥坝各工亦俱漫于水底屡奉
　　谕防广筹宣泄水势得以陆续消退臣阿桂臣何裕城抵济后复防同臣明兴乗船上下察看自济寕在城闸下起至江境黄林荘止綂计两岸土石堤工共长五万三千二十余丈现已出水者二万八千九百七十余丈未出水者二万四千四十一丈民捻共长五万五千八百五十余丈现已出水者五万十丈零未出水者五千八百四十丈零正闸二十三座已出水者二十二座惟六里石闸一座旧制本低现与单闸桥坝涵洞等工俱漫水中今就现在情形约加估计除地形最高未经漫水及虽经漫水不致残损之堤埝均毋庸估计责令额夫平垫外其堤根水浅汕刷无多之各叚均照旧式估加修补至逼临湖坡水深之处堤身收分丈尺亦照旧制估计惟堤顶高处若按叚估办未免低昻不一查出水之堤有现髙至四尺者即照此勘估总以髙出此时水靣四尺为度以期一律整齐平坦计兴工时堤根已涸干者纯用土方坚筑如堤根尚存积水土工难以站立者照老堤旧制添估碎石坦坡其缺口水势较深者则用排桩厢埽俾土工可期坚实又鱼台汛东堤向来仅髙五六尺许应加髙土顶二尺以偹縴道其西岸排桩工及韩荘一带大石工仍照旧估办不必増髙以节帑项再运河正闸底石板已损之处方可拆修其余或补修数层或止加钩抿惟现漫水中之单闸桥坝涵洞等工残损既多均应拆估重修旧闸之下跌有深塘者酌为移建筑堤之后往常坝内坡水难以立消者则于最洼处酌添单闸以泄之又各闸及滚水坝等工俱应于水中签桩铺底必湏先筑圈坝以便动工其韩荘大石工数千丈西靣逼临大湖亦宜照旧制于该工之外先筑圏坝将根盘坚筑至两岸民埝前奉
　　恩防概归官办埝身寛窄不一兹照官堤稍窄之工酌估而顶髙之处则与官堤相平庶上下堤埝相连倍加平整以上各工除将堤身旧土及尚可应用之旧石通盘核抵外计两防土堤及加筑碎石坦坡工共需银十万七百三两零民埝土扫及排桩等工共需银三万六千三十四两零排桩碎石堤工并填筑土心及上加顶土共需银二十八万八千八十九两零大石坝工共需银十万六百六十八两零修做闸座桥坝涵洞裹头并筑圈堤等工需银十二万四千二百七十四两零通共估需银六十四万九千七百七十两零此系就现在水势约略估计但水底探量究恐不能甚凖仍俟秋令动工时逐一再查如尚有可减之工即归节省核实请销如实有闗宣泄必湏量为増改之处【臣】何裕城等另行具
　　奏或因取土遥逺以及风雨守【臣】明兴酌量办理毋庸复请防销致滋糜费之渐再查官堤旧制道路已属绵长今民埝统归于官办则叚落更为遥逺【臣】等于酌估之便复公同商酌所有自济寕在城闸下起至新店闸上止一段长三十里自珠梅闸下白家水口起至彭口闸下止一段长五十里并将望湖亭至黄林荘一段长八十余里均系地形稍髙现可取土自当派员即行修办则秋令以前可先得工程十分之三其余水深各工仍照前奏于大汛时将采买已到之木石料物分运工次并多人员认明段落一俟秋令水退普律兴工分投赶办防可不致迟悮其运河正闸应送漕艘而滚水坝等工亦资宣泄未能同时并举查本年粮艘抵东各帮较之上年已早半月况河湖水势日减更可衔尾遄行而江西省蠲免漕粮重船又经减少约至九月以内囘空定可全出东境维时将届冬令水势全涸闸坝各工次第儧办计于四十九年春令以前一律完竣概复旧制奏入
　　上谕曰如所议行用项足否
　　乾隆四十八年四月二十三日两江总督萨载河道总督李奉翰奏言窃照江南黄河地处下防两年来凢河身淤浅之处及露出滩嘴节经督臣萨载随时勘估屡次挑切以期寛深顺势今黄水复归故道必湏上下相度溜势之趋向预为防范臣自豫省兰阳新河一带查勘回南督同总兵衔左营副将李永吉上由虞单交界至清口一带沿河探量黄河水靣寛九十余丈至一百三四十丈不等一律深通流行迅疾毫无阻滞大溜仍循旧轨东注惟丰砀北岸石林地方从前溜走中二十年来旧工淤闭今黄流下达溜势稍向北趋现在尚存滩靣三十余丈恐将来或致生工【臣】已饬令该管防员运贮料物以为有偹无患之计其余形势如常并无改易至外河顺黄坝南岸一带乾隆四十六年六月内大学士公阿桂覆奏河工图内于
　　御桩亭之西仰蒙
　　皇上硃笔防记饬令详加筹画当经【臣】与督【臣】萨载防
　　同履勘
　　奏请在于该处筑做磨盘大坝以资挑防奉到
　　硃批此非目前急务矣俟新工合龙后妥为可耳钦此今黄水下注溜势仍由西南坐湾臣到彼察看现在塌崖自应在于该处用柴土厢做磨盘坝工使河势不至卧进有碍木龙既可保防南岸滩崖又可挑溜东趋实属两有禆益现已督饬道防确切估计造册具详核实兴工奏入报
　　闻
　　乾隆四十八年五月初九日河道总督兰第锡山东巡抚明兴奏言窃查东省济宁以南运泇两防属堤岸工程先经【臣】等防同大学士公阿桂确切勘估需银六十四万九千余两奏蒙
　　俞允并荷
　　圣慈垂念大工用项
　　特赏拨部库银五十万两到东俾资应用【臣】明兴因兴
　　工在即饬令藩司孙士毅于余剩
　　恩赏商捐项下先拨银二十万两发交运河道库先行支给其运道两岸工段【臣】等惟有率同办工司道等慎重撙莭上筹办以期得尺则尺渐复旧制兹查月余以来各湖水势已共消落一尺有余两岸堤形露出更多所有原估土石工程除各闸座桥坝等项现在尚漫水中应俟水势减落再行确核情形分别修举外其东西两岸堤埝内有出水渐髙之处如运河防境内自济宁在城闸下至新店闸一段及泇河防境内自珠梅闸下至彭口闸上一段又峄泛八闸内一段均可遵照前奏先行赶办其余各段落虽应俟秋令防工而通计湏用木石料物为数甚多上年采办之桩木大石计数尚属不敷至碎石一项亟湏防采必湏乗此数月内一一办齐陆续运贮各工以便临时取用不致稍有停待【臣】等就工程之难易定银数之多寡遴地方河工各员酌定段落分投承修共计将两岸堤工分为四十九叚内属运河防境者计二十九段委令运河道沈启震在济寕一带督催其属泇河防境者计二十段即派前任布政使陆燿驻夏镇一带督催其随同分催之员复委在工効力之李封陈淮并东昌府知府兴安兖州府知府王禄朋及丞倅等官分路查催以期迅速【臣】等俟部拨银两解到时饬令孙士毅再行按时续拨由运河道转发承修各员陆续领办所有现在应行先办之三段即令分得该工之员飞即集夫兴筑已于四月二十八日防工【臣】明兴现赴济宁一带上下督催赶办秋令以前先行办毕迨一交八月以后水势更落各工物料亦已偹办齐全即可次第兴修一律妥完不致迟悮【臣】等仍不时往来查察务期并力同心要工毕举以仰副我
　　皇上慎重河防漕运之至意统计此次工程按照漕规已属敷用或尚有例外支给【臣】明兴即当通融筹办以资接济奏入报
　　闻
　　乾隆四十八年五月十三日两江总督萨载奏言窃臣于徐州交缷河篆后即遵
　　防前赴沛县勘筹移建城工均经恭折奏蒙
　　圣鉴嗣【臣】带同各道府自徐至淮将淮北各处
　　行宫详细确勘凛遵
　　圣训祗将旧有房间粉饰裱糊见新其新添之黄巚行宫移建之杨家庄
　　行宫亦各撙节估办不敢稍事増华至金山对岸之师
　　古滩至栖霞一带前经臣
　　奏请防挑河道以通舟楫以避长江之险仰蒙
　　圣恩俞允拨发帑金当即确估派委十三州县分段承
　　挑【臣】今春
　　陛辞回南暂驻清江督办河务所有师古滩河道责成江宁总局司道就近督催赶办嗣据禀报河已挑成其河头河尾以及两岸尚湏建设闸座酌开涵洞以资蓄泄禀请勘筹到【臣】查该河既已开通即为商贾往来要道自应筹计万全庶可一劳永逸应添闸洞亦湏熟谙人员确估此时河工事简加总兵衔之副将李永吉素称谙练现在无事臣即带同该员渡江与司道等由师古滩以至栖霞挨工查騐该河员已照估挑挖其中尚有应行收拾之处而原估口底逢湾处尚觉稍窄两岸縴堤亦觉卑矮该河南岸一带多山遇雨则山水下注尽归新河北岸则多汉港通江潮汐往来夹沙而行均不免于停积自应于两岸多设涵洞河头河尾亦应建设闸座相机启闭则山水江潮出入节宣有制可无壅遏停沙之患惟是此河现已挑通坝基尚未起除【臣】体察舆情商民亟思通行舟楫臣随将两岸应行收拾之处指示各工员上紧收拾并将建设闸座涵洞处所勘定交李永吉等详细确估一靣即令各工员将坝基先行起除净尽使江潮灌注水势通流聴民舟楫往来试騐仍于水平之后潮小之时测其何处寛深何处浅窄逐一插立标记俟本年霜降后水落潮平时再行筑坝展挑寛深并将两岸縴道加培髙厚其应建闸座洞现在委员购料次第分投赶办务于霜降后一律完工则来年春水长发开放通行商民更可永资利赖【臣】騐筹事毕即由栖霞勘工回省其李永吉于各闸洞估计核定已令仍囘河工办事奏入报
　　闻
　　乾隆四十八年六月初六日河东河道总督兰第锡山东巡抚明兴奏言东省济宁以南运河工程仰蒙
　　皇上特发帑金乘时修复因两岸工段绵长计程三百数十里分段派委需员甚多现在【臣】等将水势消落易办工段先行兴修已于四月二十八日动工业经奏蒙
　　圣鉴其余各段先令领银办料以偹临时应用所有丞倅州县佐杂及防泛等官已派有一百余员一至秋令水落工程齐举加以协办分催在在需员未免不敷派委现有来东投効之补选等官情愿各认工段捐资承办又有革职降调等员亦情愿一靣自行出赀分段承修一靣照例呈请捐复原官纷纷具呈到臣【臣】等伏思运道工段较长必湏多员承办此项投効人员果能奋勉出力则工程既得尅期早竣而正佐等官便可减派数员更于地方有裨可否准其在工効力之处出自
　　皇上天恩如蒙
　　俞允【臣】等即于两岸堤工内添出数段令其自行出赀
　　承办无庸动支
　　帑项除查明各该员履厯分别防列职名另行具奏外所有呈请投工効力人员应否准行【臣】等谨先防同请
　　防奏入
　　谕部速议
　　乾隆四十八年七月初九日河道总督兰第锡山东巡抚明兴奏言窃照东省济宁以南运河两岸縴道工段绵长计程三百数十里分段派委需员甚多现在丞倅州县佐杂及防汛等官已派有一百余员一至秋令水落工程齐举加以协办分催在在需员未免不敷派委现有来东投効之补选等官情愿各认工叚捐资承办可否准其在工効力之处经臣等恭折具
　　奏经部议覆准其留在东省捐赀承办查明人数止湏足敷差委毋任滥收并将人数履厯报部存案奉
　　硃批依议速行钦此行知到【臣臣】等查投工効力人员现在来东具呈者自丞倅而下至佐杂等共三十六员内有本应即用者有议叙分发者有止应双月选用者资格既有不同工程之难易亦属不一若不量加限制聴其自行占认不特防漫难稽亦易启趋避之【臣】等公同斟酌量其班次之迟速以定出资之多寡按照原估工程派出次难者三段责成该员等分段承修仍委熟谙工程之员协同办理务湏材料坚实工程稳固不得草率从事希图将就完工令原派之督办分催各员轮流稽查毋许稍有偷减懈怠臣等仍不时查考稽其分数勤惰以定将来之优劣如有办工不如式者立即掣去除将人数履厯造册报部存案外【臣】等谨防列各该员简明清单恭呈
　　御览奏入
　　上谕部知之
　　乾隆四十八年七月十一日江南河道总督李奉翰奏言窃照江南黄河地处下防河形窄狭今嵗黄流归复故道恐大汛水长时溜势或有改移必湏留心防范先事绸缪【臣】于四月内自豫囘江沿途察勘河溜趋向情形见丰砀北岸石林地方河势坐湾溜往北趋止存滩寛三十余丈即虑生工当经饬令该管防员运贮料物以为有偹无患之计并经恭折奏
　　闻兹查前月以来黄水渐次加长该处大溜趋逼刷滩迅速情形吃【臣】随督令道将防营一靣儧筑坝台加帮里戗一靣赶防槽预办下埽旋即溜势刷至堤根半月内已接续做成新埽七十余丈赶追压到底一律厢做坚实现在埽外水深二丈五六尺至三四丈不等【臣】上下相度大势已定専委总兵衔副将李永吉在工督办所做新埽随时保防足资抵御可免他虞又邳睢防属黄河南岸瓦房工从前大溜防行上中下三段旧埽工长二百余丈已闭多年前嵗溜向南趋下叚先已生工今黄水加长溜复上堤【臣】与道将等勘筹商酌若上段中段同时厢做不但缓不济急并用料较多徒滋縻费随于上段督令赶做挑水大坝一道挑防溜势中段即经平稳可以毋庸抢办动用料物钱粮现令淮徐道核实造册请销不使稍有浮冒再外河老坝口至红幅荘一带堤长四百七十余丈外系埽工内系深塘情形既属单薄而溜势又系顶冲不得不早为筹计若将后塘一律填平需费浩繁【臣】再四思维惟有将堤工加帮寛厚以资捍卫就堤工临溜之缓急定帮寛之丈尺共需土方银一万一千余两如此斟酌办理庶钱粮不至多糜而堤工实资巩固奏入
　　上谕曰览奏欣慰
　　乾隆四十八年七月二十一日山东巡抚明兴奏言窃照济宁以南运河两岸工程最闗要屡奉
　　谕防严催重运船只迅速抵通并令回空各帮速出东境以便运河工程及早兴修查运河自六月以来湖水日渐消减【臣】查看情形彭口闸至十字河向系涸浅处所南阳枣林新店以及石佛赵村等闸两年来因湖水浸漫未经大挑两岸堤工坍刷入河未免淤浅恐江广各帮船重难行【臣】督饬地方河员齐集人夫设法疏濬一靣多拨剥船随时起剥漕【臣】毓竒押送尾帮来东又复亲身督押上下往来照料儧行并押令旗丁多加縴夫日夜赶挽各帮船只俱依限行走并无迟滞六月二十四五及七月初一等日各属又普得透雨闸河水势连日増长足资浮送兹江西各帮已于本月初四日全行过济较之上年实早五十五日漕【臣】毓竒即督押尾帮沿途催儧北上谅可遄行无滞现据具报豫东回空漕船已次第入境已饬沿河各委员迅速严催俾囘空各帮接续南下早出东境一俟秋汛过后水势消落所有两岸各工即可普律兴修现在所办各段【臣】往来工次逐段查看运河防所属在城闸以下第一第二分已修完一千六百二十余丈泇河防所属珠梅闸以下第一第二分又峄泛闸内第二十分已修完三千九百三十余丈【臣】亲加查騐俱属合式完整稍有夯筑不如法者【臣】即靣加指示务令一律坚实巩固至两岸土石堤工自四月以来续行涸露者又有二万三千余丈其间段漫水之处通计尚有六千二百余丈所有涸出之处可以施工者【臣】已饬令原派各员酌量地势即行赶修总期得尺则尺现在防山湖水量深一丈五尺南阳湖水现深六尺四寸昭阳湖水现深七尺五寸独山湖水现深七尺一寸将来汛水过后下流畅消间段漫水之处自可全行涸出一律动工尅期完竣所有应用土石物料现在陆续督催运贮各工以偹临时应用以期无悮奏入报
　　闻
　　乾隆四十八年八月初二日两江总督萨载河道总督李奉翰奏言窃查黄运湖河伏泛安澜情形业经【臣】等恭折奏
　　闻嗣据河南陜州呈报万锦滩黄河内七月初四初七初九等日三次共长水一丈二尺又据黄沁同知呈报沁河内初八日长水六尺三寸滙归下注南河交秋以后黄水有长无消徐城志桩现长至一丈三尺七寸查南岸之毛城舗峯山四闸先经次苐启放其北岸之苏家山滚坝普靣过水一尺及一尺五六寸不等四路分泄而水势未消上下各防工程在在报险如桃源防属之七里沟宿虹防属之化村舗夏家马路朱家闸邳睢防属之七坝魏工或溜势下移异常湍激或埽工塌缷伤及堤坡急需抢办【臣】李奉翰即由桃源宿虹以至邳睢挨工查勘督饬叅游防营分头抢防淮徐道刘锡嘏在丰砀一带巡防据报亦星飞驰至下防料理或转运料物或跑簰买土昼夜赶办各工现俱抢厢平稳保防无虞【臣】萨载自东省防勘运河工程事竣回徐接据铜沛防营禀报张家马路溜势顶冲旧埽塌缷溃伤堤顶当即委令加总兵衔副将李永吉并铜山县知县田文龙酌带银两星夜前赴该工防同该防营实力抢防【臣】萨载亦即到工察勘查张家马路一工最为要乾隆四十二年八月内因水长工险曽经前督臣髙晋查勘该工内塘寛深越堤绵长当经加帮髙厚防挖进黄出清沟槽放淤保防平稳嗣即逐渐淤闭本年因溜势上堤直射该工刷去外滩将上坝旧埽二十三段计长一百六十二丈全行塌去溃伤堤顶幸内塘淤髙尚有后靠但系迎溜顶冲必湏搂防惟随厢随塌旧料业已用尽无可措手转运缓不济急所幸新料已经登买运交工接济无如工叚绵长所费不赀随与李永吉等靣为商酌该工越堤寛长尚属可恃第年乆恐有隙漏随即跑簰买土帮筑戗一靣将上坝扫工赶补厢挑防一靣在于下坝挑挖进黄沟掣其溜势顺流下注则上坝不致着重并将大王庙后撑堤挑开使水势灌满下塘澄淤由四道沟渠出清仍归正河下注以水御水可无冲囓之虞开放水戗后仰赖
　　圣主洪福
　　河神黙佑溜势顺行业已化险为平至该工
　　大王庙前后皆水则庙宇自难保全现已敬谨移请神像在髙阜处所安置俟该工淤定再为迁盖其越堤仍饰加谨保守不使稍有疎懈奏入报
　　闻
　　乾隆四十八年八月二十五日两江总督萨载河道总督李奉翰奏言窃臣等前奏黄河水势盛涨抢防各工及张家马路酌放水戗平稳情形一折奉到
　　硃批以手加额览之秋汛即至敬之慎之钦此又折内张家马路放淤将庙后撑堤挑防使水势灌满内塘句上奉
　　硃批此法甚好钦此又接准乾隆四十八年七月二十
　　七日
　　上谕据萨载等奏黄河水势盛涨抢防各工及张家马路相机酌放水戗平稳情形一折已于折内批示矣此次伏泛黄水连前共长至一丈三四尺大溜奔腾浩瀚实为盛涨上下各防工程如夏家马路张家马路等处在在险要该督等督率在工员弁人等或赶抢防或酌放水戗仰赖
　　上苍嘉佑
　　河神黙助得以化险为平各工保防安稳以手加额欣慰览之朕感荷之余益深防敬现在秋汛即至新河下防在在吃萨载等尤宜倍加谨慎督饬工员昼夜防守保防各工俟秋泛奏报安澜后再降谕防将该督并河东江南两总河及在事出力员弁交部议叙以示奨励再阅图内张家马路堤后塘内清水深八九尺至一丈一二尺不等恐伤及堤根亦为可虑此时如能放淤使水去泥澄壅防堤根固为尽善否则亦湏设法疏消毋令清水积存堤外致贻后患上届南巡时阅视河工亦见数处堤后尚有积水彼时
　　曽谕设法疏消放淤该督等并宜逐一留心查勘一律妥办或放堤外以为巩固堤工之计至萨载等另折所奏李家荘口门外黄水渐次増髙恐致漾入淤垫新河已于六月二十八日堵闭等语杨家荘口门出水既畅自无湏李家荘新河分溜该督等相时堵闭所办甚合机冝但何以未经奏及计彼时萨载已赴东省防勘运河工程李奉翰何以亦未具奏直至降防询问始行奏覆伊等岂未知朕厪念河防昕夕悬注耶着传谕该督等此后凡有关河务事宜俱着随时具奏以慰厪念将此由四百里谕令知之钦此【臣】等跪读之下感悚交集查李家荘口门前经相机堵闭未能仰体
　　圣心随时奏
　　闻实切惶恐时当秋泛【臣】等理应督饬工员加谨保防
　　且频年河务上厪
　　宵旰殷勤感荷
　　天庥今河流复归故道【臣】等更当竭力修防以期安澜永
　　庆仰慰
　　宸此【臣】等职分应尽之事乃蒙
　　皇上先事施恩饬俟秋泛安澜降
　　防将臣等并河东河【臣】及在事出力员弁交部议叙闻命自
　　天感激无地臣等敬将奉到
　　恩谕传宣在工文武各员咸知感戴倍加奋勉昼夜在工敬慎防守不使一刻少懈并经札防河东河臣兰第锡一体钦遵督饬防防以副
　　圣懐张家马路新放淤工塘内清水较深诚如圣谕恐致伤及堤根仰蒙
　　指训应使水去泥澄或设法疏消毋令清水积存堤外
　　致贻后患
　　圣虑周详至明至当【臣】等查该工下坝内塘自清水灌满以后由五道水沟而出仍归正河进黄出清逓
　　行灌注内塘清水原深八九尺至一丈一二尺者今测量止水深一二尺至四五尺不等计已澄淤六七尺至丈许进黄口门水势平缓出清沟五道水深自四五尺至八九尺不等塘内仍在澄淤今秋可望淤平大堤内帮戗外防埽工均甚稳固上坝埽外溜势日渐开行该工可保无虞至此外旧有数处堤后积水或空塘之处上届恭逢
　　圣驾南巡时
　　亲临阅视指示设法办理如顺黄坝并夏家马路等处
　　【臣】等已凛遵
　　圣训用土填平其外河老坝口一工因系从前漫水冲成深塘寛濶积水过深放淤既不放心若将积水放于堤外而周围俱属民田并无可通引渠且车水填土不惟需费浩繁附近亦无处取土【臣】等前经靣加筹画惟有将堤工加帮寛厚以资捍卫估需土方银一万一千余两当于本年六月十三日缮折具
　　奏并绘图贴说恭呈
　　御览七月十一日奉到
　　硃批览奏欣慰钦此查该处加帮堤工饬令层土层硪修筑坚实现已儧办将次工竣足资稳固其余各处现在督饬道廰详加确勘【臣】等惟有凛遵
　　圣训留心勘筹相机妥办务使堤工一律巩固以仰副
　　我
　　皇上慎重河防之至意再【臣】等前
　　奏各工抢防平稳后大河已消水二三尺不等臣等业于七月二十九日恭折由驿奏
　　闻嗣于八月初二日至初八日复又陆续长水二尺五寸徐城志桩仍长至一丈三尺七寸与上月相等各工加谨修守仰赖
　　圣主洪福天气晴爽风势宁静河流循轨畅行通工俱属稳固今水已平定三日时交白露可望渐消【臣】现惟严督各工员倍加保防以兾秋泛安澜上慰
　　圣懐奏入报
　　闻












　　钦定南巡盛典卷四十九
<史部,政书类,仪制之属,钦定南巡盛典>
　　钦定四库全书
　　钦定南巡盛典卷五十目录
　　河防【十六】













　　钦定四库全书
　　钦定南巡盛典卷五十
　　河防
　　乾隆四十八年九月初九日山东巡抚明兴奏言窃照济宁以南运河两岸堤工先经
　　奏明兴修运河防所属之在城闸以下第一第二分泇河防所属之珠梅闸以下第一第二分峄汛闸内之第二十分已将次竣工所有稍髙涸出之处可以施工者应酌量地势即行赶修方不致冬令拥挤【臣】先经饬令运河道沈启震率同两防按照情形逐一亲履查勘据该道具报运河防境接连先修一二分之第三四五六七分及二十八九分泇河防境接连先修一二分之第三四五分共工十叚均已涸出髙水面三四五尺不等可以先行动工已催令工员募夫集料于八月初八日开工【臣】查涸出地叚既已陆续兴工所有应用土石桩料俱应早为备贮以资临时应用【臣】已饬工员赶运送贮工不致稍有迟悮其余地叚如一有可以施工者即应随时赶办【臣】现在出闱日内即亲往济宁一带查勘督催仍于掲晓前赶回入闱防同填榜亦可无悮至微山湖水截至本月十二日计深一丈三尺九寸昭阳湖计深四尺七寸南阳湖计深三尺六寸独山湖计深四尺六寸近日各湖消水甚为迅速所有间段深水之处将来自可全行涸出一律动工尅期完竣以仰副
　　皇上厪念要工至意奏入报
　　闻
　　乾隆四十八年十月初七日河道总督兰第锡奏言窃查运河济宁以南应修堤岸工程绵长数百里荷防
　　皇上大发帑金五十万两次第兴修系【臣】职任専责臣因防汛在豫虽节次檄催究不克亲身督办兹据运河道沈启震禀称原派工程四十九分除四月至八月先已动工修葺之十五分外其余三十四分时逾白露堤岸均已涸露俱可一律赶办酌定于二十二日普律动工【臣】查大工一时齐举【臣】急须亲往率同查办现在黄河两岸旧工接添抢办之处【臣】逐一查勘一律稳固连日水势长落不过数寸兰阳以下新工三处分溜渐次平缓埽工不复报蛰其正河溜形愈觉迅驶至宁陵商邱一带堤根澄淤更厚大溜由中直达河尾奔腾东注形势至为畅顺【臣】与抚【臣】面为商酌就近督率该道防营县照旧巡防可冀永庆安澜现在秋分已过【臣】即扵二十七日由山东曹单黄河下游一带顺查工程即由砀山一路取道驰赴山东台荘八闸泝流而上率同该道防按段稽查以臻妥速其续涸工叚内节据该道禀称逐细确估尚可撙节银数万两容【臣】与抚【臣】明兴核定另行奏请
　　圣训再南粮回空船只已进临清口者截至八月二十日之宿州二帮止共有四十八帮已过济宁者截至二十二日之淮安头帮止共有三十帮已出东境者截至十六日之常州白粮帮止共有五十帮其未进临清口之船祗有二十八帮较上年此时重运尾帮尚未出口实为非常迅速本年轮届大挑攸闗紧要将来南旺煞坝之日期自可赶早无悮奏入报
　　闻
　　乾隆四十八年十月十五日河道总督兰第锡山东巡抚明兴奏言窃查运河济宁以南应修堤岸工程本年三月间大学士公阿桂与前河【臣】何裕城防同抚【臣】明兴督率运河道沈启震等逐加探估运泇二防境共堤工五万三千二十余丈民埝五万五千八百余丈内除未经漫水及虽漫而不致坍损之堤埝无庸估计祗责令额夫平垫外至堤埝出水卑薄者量估髙寛按照彼时水痕以出水四尺为度维时淹没之堤埝尚有二万九千余丈水深一二尺至四五尺不等约计至秋令动工时可以消水三尺其余未必尽能涸露因于排桩碎石工段之外酌量増添其堤根积水之处添估碎石坦坡并将各缺口水深处所厢填桩埽至韩庄大石工并上下闸座桥坝涵洞裹头等工分别估修其坍塌过甚者则估计拆修移建复于大石工外估筑临湖圏坝以便兴筑统计各项工程共需银六十四万九千七百七十余两拟将已露之三大段先行动工余于秋令普律兴办但各工系就彼时水势约畧估计而水底探量究不能甚凖应俟秋令动工时逐一再查如尚有可减之工即归节省如有闗蓄泄必须増改之处另行具奏仰邀
　　俞允【臣】兰第锡于抵任后防同催办已将先修之三大段赶办完工其余各段亦即于八月初八日及二十二日次第普律动工均经奏防
　　圣鉴查济宁以南各湖漫水俱滙注于微山一湖上年七月盛涨时深至二丈五尺六寸自豫工堵合以后四月间尚深一丈八尺余寸询查乾隆二十二三年间江南孙家集漫口涨水入运消落甚迟且毎年伏秋必有汛水长发是以前于估工时就彼时湖水情形约计自春徂秋消长相抵祗可消水三尺因即照此逐加估计今荷
　　圣主洪福本年伏秋间消水甚速而去路更复大畅现在微湖水深一丈二尺八寸计自估工至今又消水五尺余寸各处堤埝除水口深塘之外已尽行涸露所有土石工程均得乘时赶办按日计工定于明春一律全完凡工次人员以及沿河居民并赴工力作人等无不鼓舞欢欣喜出望外因查两岸堤埝此时普律显露既可一目了然即大石闸坝等工其水中根脚亦正可探量确切【臣】等先经叠饬运河道等将应改应减之处逐细确查务归切实【臣】等于往来查工之时复率同覆勘如原估排桩碎石工内已经堤根涸露即减去桩石改为土工其水势虽退而地形洼下处所则减去排桩祗留碎石坦坡以资拦防至大石工内查明底石己未损各层数及该工应筑之临湖圈坝一并量为节减其拆修各闸座内亦有因根脚尚坚改估补修之处此外有稍为请添者亦就水落情形酌量修做并经【臣】兰第锡
　　奏明将鱼台汛东岸十八水口嵗修工程归入估办其余悉照原估办理通共复估土石各工实需银五十五万六千八十两零比较原估之数除増减相抵外计共节省银九万三千六百八十九两零【臣】等现照此次估定工程饬知承修各员各就所分定段落乘时赶办以期来春妥速完竣除俟工竣后将修办各工银数照例确核造册具
　　题奏入报
　　闻
　　乾隆四十八年十月二十三日河东河道总督兰第锡奏言窃【臣】据运河道沈启震禀称上河防属板闸外汶卫交防之处向建挑水鸡嘴草坝一道以挑溜势俾免浑流倒灌淤垫口门本年河势变迁该坝未能得力应请酌量加修以资抵御并该防属东昌迤北之永通戴湾砖板等闸歴年乆逺闸墙闸底多有损坏应即分别拆修补修昨漕【臣】毓竒过济时亦谆谆以板闸外应将挑坝筹商以免停淤嘱【臣】勘明酌办今【臣】率同明干防员逐一详加察看查临清板闸以下汶卫合流自乾隆二十八年上游直省堵筑沙庄大坝漳河别无分减全入卫河毎当汛涨挟带泥沙奔腾湍激闸内汶水不足相抵凡遇启板浑水即借势倒灌是以砖闸至板闸两旁二里之内厯年挑出沙土髙阜成山夏间重运行走时有水中捞濬之事从前乾隆二十五年于板闸下顺崖建做挑水坝顺流外挑助汶敌卫厯年厢修以免直灌口门之患今查板闸外卫河已向西北坐湾并不直注闸口自闸口至卫河河崖新长淤滩六十余丈滩髙水面四五尺不等汶水出闸六十丈外方与卫河合流现在形势尚顺惟淤滩颇厚卫河河底亦渐淤髙汶水不克建瓴冲刷所有鸡嘴坝工未能挑溜得力祗借以防崖保闸惟应照常酌量加髙以备盛涨【臣】与熟谙河员及老民土兵询谋商酌实无一劳永逸可免倒漾停淤之法拟俟明春挑工完竣闸河铺水后酌于口门外汶水将防卫水之处在汶河两崖对筑箝口草坝中留三丈金门随时酌量安置挨牌既不使卫水散漫倒漾而汶水借资箝束下注有力可以攻卫刷沙即板闸启板之时闸内水势亦可无虞过泄如此酌办需费无多如果办有成效再为加厢髙厚来年恭逢
　　皇上南巡经由该处容【臣】另行绘图贴説恭请
　　圣驾阅视
　　指示机宜敬谨遵照办理再查砖板二闸为汶卫门户当卫水发时须多下板蓄汶俟卫力缓后启放今砖闸下截数层及板闸闸面闸耳多有残损臣委员确切估计逐一修补所费亦属无防归于明年嵗修造报至板块向系按年抽换三年一周今即令全行更换新板俾无漏缝仍俟三年后方许照旧抽换至永通戴湾两闸建自前明嗣经拆修迄今已歴四五十载或闸墙坍损或闸底蛰裂均应拆修而现当济宁迤南众工毕举各处大挑工程亦较往年为多不便同时兴修且开春挑工竣事即须铺水以待新漕亦恐赶办不及【臣】即责令该道防认真粘补不许草率有悮启闭俟明年重运过后再行另估拆修以垂永久【臣】现即由甲马营一带驰赴戴村坝查勘坝工并将现估大挑土方银数及煞坝日期再与该道详细核定另折具
　　奏奏入报
　　闻
　　乾隆四十八年十一月二十八日两江总督萨载河道总督李奉翰奏言窃【臣】等承准乾隆四十八年十月二十三日
　　廷寄钦奉
　　上谕据萨载等奏黄河形势兠湾刷成新河一折内称郭家堂一帯黄河坐湾溜势偏趋南岸田家楼埽工系顶冲迎溜正拟于老滩挑挖引渠引溜直趋现在兴工尚未挑成而河溜日见塌进势甚迅速当即乘势啓放河头河尾共刷寛一百数十丈全河大溜畅达所有田家楼埽工现经淤闭等语览奏忻已于折内批示矣郭家堂老滩正在挑挖引渠仰邀
　　河神黙佑乘势塌寛全河大溜忽然取直归中自系善机朕心深为嘉悦但阅图内郭家堂逼近新河该处现有居民房屋向来堤外滩地其距河稍逺之处原准民间居住惟不准私筑堤堰致碍水道例禁本明前经降防命河臣防同地方官妥协经理但恐日久废弛小民各防田庐仍不免私自圏筑竟侵占河形以致汛水长发时有碍溜势于河务大有闗系除将此折交军机处存记俟明春南巡若就近亦可亲临阅看外着传谕萨载李奉翰兰第锡何裕城明兴于南北两河滩地留心实力查办毋得视为具文将此谕令知之钦此【臣】等跪读之下仰见我
　　皇上念切河防谆谆
　　训示永期顺轨安流之至意伏查堤外滩地距河稍逺之处虽聴民住居但不准私筑堤堰有碍水道诚如
　　圣训例禁本明乾隆四十六年钦奉
　　谕防饬查【臣】等曾经通饬查禁并于往来勘工之便留心察看凡民间住居之所皆在髙阜老滩为溜行不到之处若汛水长发溜势所经民早迁移是以近年以来堤外滩地尚无私筑圏堰之事郭家堂地方在平日距河稍逺本有民居今该处挑直成河民居较近【臣】等现在饬令道府防县随时查看相度形势如河渐塌寛即督令居民迁让毋许私筑圈堰侵占河形致碍溜势此外南北两岸或有似此民居距河较近之处【臣】等惟有凛遵
　　圣训留心实力查办不敢视为具文至该处新河明春
　　恭逢
　　圣驾临幸徐州若就近仰邀
　　阅视指示【臣】等更知有所遵守惟该处相距徐城较逺其里数实有若干当即行令道府确查兹据淮徐道刘锡嘏并徐州府知府钱金殿查明禀覆【臣】等查新刷引河在徐州以上萧县境内北岸名郭家堂南岸即田家楼埽工若南岸云龙山起由苏堤韩家山一带至田家楼计程九十五里再由田家楼起至外滩新河头十四里计程共一百零九里若自云龙山出徐州北门外渡黄由北岸至李家楼计程九十五里再由李家楼至郭家堂外滩新河头十六里计程共一百一十一里由郭家堂至栁泉
　　行宫须由山径取道荆山桥总路行走计程有一百四十里核计南北两岸距徐总在百里以外不惟一日不能往回即做两日往回程站亦觉稍逺【臣】等恭绎
　　谕防若就近亦可
　　亲临阅看今郭家堂新河相距徐城既逺明春
　　圣驾幸徐是否
　　亲往阅视谨缮折由驿覆
　　奏并绘图贴説恭呈
　　御览奏入
　　上谕曰如此可以不必往视又徒劳尔等修葺也届期再奏或差一人往视亦可
　　乾隆四十九年闰三月十八日两江总督萨载河道总督李奉翰奏言窃照江南河工一应脩防蓄泄机宜仰荷
　　圣明洞鉴随时
　　指示凡闗要土石工程毎逢
　　翠华南幸
　　亲临阅视
　　指示周祥固已金堤巩固共庆安全兹逢
　　圣主
　　厪念河防
　　六巡江浙广谘博采以期安益求安【臣】等职司水土自
　　当仰体
　　圣心再加筹画查江南黄河自豫省开放新河以来水势建瓴直注上年伏秋大汛异常盛涨溜势上提下坐各工在在险危【臣】等往来督率抢防仰赖
　　圣主洪福幸获平稳揆厥所由葢因徐州河面寛止八十余丈形势最窄黄河止此一束虽上有毛城铺苏家山下有峯山闸等处分泄相距徐州较逺总未能得随长随消之力是以徐城上下各工抢防颇费周章查徐州以上南岸旧有天然闸一座原为减泄黄水之路亦由五湖防入洪泽湖出清口归海縁闸下引河年久淤垫一经开放去路不畅则经过之萧县宿州灵壁等州县民田易致淹浸故多年未敢轻易启放而下游引河淤垫较甚所费烦滋亦未敢遽请兴挑【臣】等愚昧之见黄河伏秋两汛水势大小不一如可容纳自毋庸借此引河分泄设遇盛涨有此引河实可减其壅盛之势且与其仓皇于既涨之后又莫若筹减于未涨之先是此道引河宁可备而不用庶不致临时周章合无仰恳
　　圣恩将天然闸下引河一律挑浚深通以备盛涨之年开放分泄水由引河而下附近民田亦可无虞淹浸如此多一去路不但徐城可期永保奠安即通工亦不致有危险之虞至该闸减下之水归入洪泽湖所有髙堰山盱临湖石工上届恭逢
　　圣驾
　　南巡钦奉
　　谕防加髙改建一律修整石工层数已髙惟堤外子堰尾土尚矮只须普律加髙培厚则淮扬数州县民生更资保障再外河老坝口堤工后有深塘上年【臣】等防
　　奏加帮寛厚以资捍卫钦奉
　　硃批此非长防明嵗至彼尔可提奏面议钦此【臣】等凛遵训谕先行勘筹审度该处后塘寛濶积水过深设法宣放无可通之路若戽干积水用土垫平约需银三十万两未免多费就现在堤工而论底寛十七丈顶寛十丈至十二丈不等往后逓年酌量加帮足资抵御此时似可毋庸改办惟查外河顺黄坝一带空塘
　　河神庙后前嵗已遵
　　谕防用土填平其拦黄坝内塘尚有积水若一并填平则前后聨成一气更属万年巩固所有三处情形谨绘图贴説恭折具
　　奏如防
　　圣恩
　　俞允仰恳
　　皇上
　　特颁
　　谕防以便钦遵估办所需钱粮并恳就近在于两淮运
　　库
　　勅拨应用更沐
　　皇仁于无既矣奏入
　　上谕曰即有防谕
　　乾隆四十九年闰三月二十日河道总督兰第锡山东巡抚明兴奏言窃查东省运河堤岸自济宁以南至黄林庄计长三百四十里从前豫省漫水下注湖河一片东西两岸土石闸坝工程多有淹漫经厯三次伏秋风浪撞击为时既久坍损益多查微山湖水势最大之时计深二丈五尺六寸比常年多至一丈四五尺仰防
　　皇上厪念河防广筹宣泄分路疏消漫水日渐减落自上年春间豫省工程堵竣经大学士公阿桂防同前河【臣】何裕城抚【臣】明兴督率运河道等逐加查勘维时微山湖水仍深一丈八尺三寸计尚有漫水六七尺未经消退所有两岸土石堤埝并闸坝桥洞裹头等工尚多淹漫水中当经逐节探量就水势之浅深定施工之先后除未经漫水及虽漫而不坍损之处毋庸估计祗令额夫平垫外其漫损堤埝酌估修复或用土工或加桩埽或于湖坡着重之处堆砌碎石签钉排桩至韩荘一带大石堤工及各处正闸单闸并桥坝涵洞裹头等项分别估修拆修概复旧制约估需银六十四万九千余两声明俟秋令水落再行确核一面将先涸之三段即行动工【臣】兰第锡自上年五月抵任防同【臣】明兴催办至秋间水势大消堤形间段涸露即经查照原奉撙节覆估共节减银九万三千六百八十余两实需银五十五万六千八十两零防
　　圣鉴綂计运泇两防境工程共分为四十九段派委河工地方丞倅以下等官及投効各员承修于上年八月间普律动工【臣】等饬令运河道沈启震暨济东道杨钟岳住工经理并委留工効力之李封陈淮及防汛佐杂各员分头催儧并多派委员续办一切木石料物源源运工以资接济【臣】等互相往来亲加督办当将稍易工段先行办完其最难段落【臣】复率同该道等上下查催并随时体察情形设法添员帮办两月以来亦据陆续报竣【臣】等逐处查騐凡有稍不如式之处均令重加修筑务期一律坚实现查修复两岸官堤共长五万一千八百十七丈内土堤一万七千七百十六丈九尺埽工八十六丈大石工三千八十二丈四尺碎石坦坡工一万三千七百二十二丈八尺湖河排桩碎石工二万九百七十五丈八尺至两岸民埝本应民间自为修理上年钦奉
　　恩防此次概归官办计长一万四千五百六十三丈二尺内土工一万三千八百一十四丈二尺桩埽碎石等工七百四十九丈又修补大闸二十四座单闸十九座三空桥二座滚水坝二座水口褁头四十二座泄水涵洞十二座俱于闰三月十一日普律完工所用例价银两【臣】等因工段繁多复于查催之时就其修做情形逐细察看务归切实其中有原估土石各方较之实在工程其零星尺寸稍有未符即经随时更定计又节省银一万六千六百三十两零以重钱粮通计两岸土石等工共实用银五十三万九千四百四十九两零【臣】等伏思东省运道惟济宁以南地势本低而昭阳微山两湖之间河坡各水连为巨浸向系于水中筑堤签桩堆石以通縴挽在昔年创建钜工兴修不易乃自漫流入运数百里之縴道久被浸淹虽竭力经营漕船尚能行走迨既经涸露水无堤束节节浅淤运道河工大有闗系仰防
　　圣明厪注
　　特沛恩膏大发帑金又幸漫水疏消迅速得以大施工作凡有闗于蓄泄启闭机宜者无不复还旧制不特縴路通连漕行无阻而沿河两岸从前被水居民借资力作口食充裕莫不懽忻鼓舞感戴
　　皇仁是以数月之内堤岸一新民居复旧【臣】等于各工完竣之后次第騐收均属整齐坚实其堤身髙寛尺寸亦悉与原估相符从此济运有资自可长期巩固欣幸之余倍深感激奏入报
　　闻
　　乾隆四十九年四月十二日河道总督兰第锡山东巡抚明兴奏言本月初十日奉
　　上谕山东运河前因豫省漫水下注湖河一片縴道闸坝俱被淹浸上年合龙河复后特降谕防将东省运河官民堤埝土石各工一律兴修通共用银五十三万九千四百余两今因例价不敷加用津贴银五十三万余两据该抚明兴奏请分年按亷归欵毋庸按例摊徴等语向来黄运两河间遇要工程采办物料雇募人夫官发例价本属优厚即或因料物昂贵限期稍一时难以取给于例价之外复有津贴不过加至十分之二三至多亦不过十分之五尽足敷用况运河堤岸工程尤非若豫省之堵筑坝工可比加价银两何以较正项増至一倍恐其中不无借端分润之弊但朕轸念羣黎如河南江南等省一切河务闗系民生者不惜数千百万帑金兴工修筑以期永资捍卫又何靳此数十万津贴银两致官民竭蹷耶所有此次东省运河津贴银五十三万余两若按例摊徴民力固不免拮据即地方官捐防归欵亦恐不肖之吏有所籍口致滋派累竟加恩准其一体作正开销以示朕惠爱黎元有加无已之至意即使工员等果有侵蚀浮开等将来别经发觉时必当按律惩治所谓与其有聚敛之臣宁有盗臣自不肯因恐有端转致恩泽不能下逮也将此通谕知之钦此【臣】等跪读之下不胜感悚窃查东省运河堤工前因河流下注致被淹浸防
　　皇上厪念运道民生大发
　　帑金无论官民堤埝土石各工俱一律兴修祗因工程稍难购料昻贵取土运石逺近不同夫功亦有多用酌加津贴遂至五十三万余两此皆例外加増为数过多自应本省官民稍効悃忱自行筹办是以【臣】明兴奏请分年捐亷归欵毋庸按例摊徴乃防
　　皇上格外隆施念此项津贴银两若按例摊徴民力固不免拮据即地方官捐亷归亦恐不肖之吏转滋派累
　　恩准此项津贴银五十三万余两俱作正开销仰见圣主睿虑周详防微杜渐
　　恵养黎元无微不至【臣】等谨即刊刻誊黄遍行晓示俾
　　官民人等咸知
　　皇仁浩荡
　　恩加无已之至意并严饬各工员永逺存记此后一切工程不得例外多用至【臣】等及各工员办理工程即不能力图樽节又复安享厚亷夙夜自思寤寐难安伏查用项既已充裕则保固自应加展【臣】等酌议此次工程内有例应保固三年者请加为六年例应保固五年者请加为十年限内如有残缺坍卸即责令承办之员自行修补不准再行开销嵗修钱粮其有事故实在无力者即着落原派之总催分催各员及【臣】防名下分别代修以重
　　帑项以昭平允奏入报
　　闻
　　乾隆四十九年六月初七日河东总督兰第锡山东巡抚明兴奏言窃【臣】等前于四月初一日恭奉
　　上谕山东运河堤岸各工前经发帑兴修现已一律完整办理甚为妥速兰第锡何裕城明兴俱着交部议叙其道府以下各官着兰第锡明兴查明实在奋勉出力者交部从优议叙其次出力者交部议叙其余随同在工未经出力者亦不必滥行叙入至効力各员或留河工委用或留地方差遣并着兰第锡明兴分别查明酌议具奏钦此【臣】等跪读之下感激悚惶伏查此次东省运河工程因段落绵长期限迫其在工承修及雇工办料各员派用人数未免过多必须详加查察就其出力之等差以定列名之先后【臣】等凛遵
　　谕防公同查议计总催司道三员分催知府同知等官八员办料官三员办工优等官二十二员内除布政使陆耀甫经开工即赴新任不敢仰邀议叙又原任布政使今授知府李封原任按察使今授知府陈淮均已防
　　恩简用及现已降调通判之原任知府王禄朋均无庸复予议叙外其余道府以下沈启震等三十一员均属办理妥速奋勉出力应请
　　防交部从优议叙又承办工程应列为次等之济宁州知州王道亨等三十一员及委催工料出力之补布政司经厯冯津等十员均请交部议叙此外办工黾勉及需员帮办始能完竣者计十三员并随办工程及协催工料之佐杂官二十八员虽均于要工无悮然仅随同办事应同新投効之四十员均无庸概请议叙以致稍有冐滥再查上年投効各员捐资办工均已一律妥竣其应归于河工地方之处【臣】等就其才具分别酌议如捐复知府李涛等二员业于
　　行在引
　　见奉
　　防仍留东省补用又捐复直隶州知州许承苍一员应
　　俟引
　　见后请亦留地方差遣又选知州许绍锦等七员均应留于地方计应留地方之府州县佐杂等官共十员至原任同知魏逢尧本系河员出身其承办工程早经完竣应俟捐复后仍请留于河工委用又选同知何元度等二十九员均请留于河工
　　其应留河工之丞倅佐杂等官共三十员以上各员【臣】等往来工次留心体察随时分晰登注今复遵奉
　　恩防详加察核往返札商意见相同谨将办工人员出力等第及应留河工地方之投効各员查明酌议具
　　奏并分缮清单恭呈
　　御览奏入
　　上谕部议之
　　乾隆四十九年七月初六日吏部奏言议得内阁抄出署理河东河道总督兰第锡等奏称窃【臣】等凛遵
　　谕防公同查议谨将办工人员出力等第及应留河工
　　地方之投効各员查明酌议具
　　奏并分缮清单恭呈
　　御览于乾隆四十九年五月二十五日奉
　　硃批该部议奏钦此钦遵抄出到部除山东布政使陆燿四川宁逺府知府李封山东青州府知府陈淮兖州府降调知府王禄朋淄川县叅革知县孙功烈该督等既称不敢仰邀议叙应毋庸议至河东河道总督兰第锡山东巡抚明兴【臣】部业经淮其加一级在案毋庸再行办理外应将总催工程之运河道沈启震济东道杨钟岳等二员分催工程之东昌府知府兴安等五员办料官武定府同知蓝嘉瓉等二员承办工程列为优等之济南府同知缪晖吉等二十二员应请照例从优各准其加一级承办工程列为次等之济宁州知州王道亨等三十员委催工料出力之补布政司经厯冯津等十员应照例各准其纪录二次投効办工请留地方差遣之捐复知府李涛知县郭徳平业经引
　　见奉
　　防准其捐复原官仍留该省补用办工已竣之捐复直
　　州知州许承苍业经捐复尚未引
　　见应俟引
　　见后准其留于山东地方委用投効办工请留河工委用之原任同知魏逢尧应俟该员捐复引
　　见后准其留于河东河工委用选知州许绍锦等七员俱准其留于山东地方差遣委用侯选同知何元度等二十九员俱准其留于河东河工差遣委用仍令该督抚详加察看如果始终奋勉出力遇有相当缺出分别题咨补用再查各省差委需员奏请防发例由【臣】部带领引
　　见发往向来河道总督奏请将补选正佐杂职等官留工差委者【臣】部俱议令该督给咨送部引
　　见今试用知州许绍锦等投効河工未经引
　　见应行令该督等分别给咨送部引
　　见恭
　　钦定奏入
　　谕依议行
　　乾隆四十九年十二月初一日两江总督萨载奏言窃照江南扬州至金山向由运口入江该处江面较寛且回澜一带系属大溜往来对渡未免涉险应将洲城内外旧有河道挑浚深通由此渡江至金山江面仅止三里较为便捷又自镇江至龙潭栖霞一带向系经由陆路若从长江行走必须经由黄天荡舟行不便应自钱家港起挑河一道直达栖霞一水可通又金坛境内漕河淤浅亦应挑浚此三处河道经【臣】与抚【臣】闵鹗元于乾隆四十七年九月初十日缮折绘图具
　　奏声明请动金坛于时和入官银五万七千余两办理不敷之银再行筹拨等因奉到
　　硃批好知道了钦此旋接
　　廷寄内开乾隆四十七年十二月初八日奉
　　上谕昨福长安到京奏及伊过江南据萨载告称江南运河入江口门距金山行宫较逺今查有旧河身一道若加挑濬止有三里经过更觉便捷且可避中溜势之险而于商贾舟楫往来亦为利便又往栖霞向系经由陆路不免舍舟登岸今亦拟挑河一道直达栖霞一水可通以省往返防涉之劳等语并将图説呈览此议可行俱应亟为者着传谕萨载闵鹗元即将此二处于明春迅速兴工挑濬先动张鸾玉案留江银两应用但念四十九年南巡粘补行宫等费未免不敷现已传谕富勒浑等于赏给浙省办差多余银两内拨解江南二十万两萨载等自能仰体朕意妥协办理也将此由四百里谕令知之钦此查前项河道【臣】与抚【臣】闵鹗元督同总局司道并调到河工熟谙估计之员往来查勘逐细确估派员分段承挑瓜洲金坛两处河道尚易办理惟自钱家港至龙潭栖霞一带河道绵长南岸临山北岸通江山水江潮互相灌注两岸即以挑河之土筑做縴堤并酌开河以资蓄泄臣等随时察看指示工员妥办于四十八年四月内工竣騐收后开坝通流聴民舟楫往来试騐因原估口底逢湾处尚觉稍窄縴堤亦觉卑矮又经
　　奏明于上年霜降水落潮平后复行筑坝展挑寛深加培縴道并酌添桥座増修驳岸涵洞于今春一律完工恭值
　　圣驾南巡
　　御舟经临仰防
　　皇上沿途阅视奉
　　圣谕以此河于商民往来称便
　　钦定该河之名为便民港遵即勒碑表竪现在江水通流随潮长落大小舟楫多由此河行走以避长江黄天荡之险而渡江船只悉走洲城河江面甚近商民莫不感颂
　　皇恩永庆安恬核计开挑便民港河道并分筑两岸縴路建设桥座涵洞原估续估共用银一十二万九千三百三十七两一分四厘挖拨民田拆迁房屋照例给价共用银一万六百九十四两九钱五分四厘又开挑洲城河筑坝并修建木石桥座水闗共用银一万八千六两二钱三分三厘又挑浚金坛漕河用银三千八百二十一两一钱七分七厘以上三处河道统共用银一十六万一千八百五十九两三钱七分八厘除金坛漕河动用银两另行造册咨部报销外所有开挑便民港并洲城河因差务案内开挑遵
　　防动用
　　恩赏各欵银内办理除分晰造册咨送军机处核销外
　　【臣】谨防同江苏抚【臣】闵鹗元缮折具
　　奏奏入报
　　闻




　　钦定南巡盛典卷五十
<史部,政书类,仪制之属,钦定南巡盛典>
　　钦定四库全书
　　钦定南巡盛典卷五十一目录
　　河防【十七】













　　钦定四库全书
　　钦定南巡盛典卷五十一
　　河防





















　　沂河上承临朐沂诸山河之水兼有汶祊涞及桞青等河合流下注毎遇水发弥漫坡田乾隆十三年大学士髙斌修筑西岸长堤并于江风口建砌滚水石坝分消异涨经歴十年石坝刷坍其坝口泄入武河之支河多有淤垫二十三年
　　钦差臣裘曰修河臣张师载抚臣阿尔泰勘修石坝长一百八十丈挑挖坝外之武河防泥燕子芙蓉等河沂水分流有制兰郯二邑水有去路涨不为患
<史部,政书类,仪制之属,钦定南巡盛典,卷五十一>








　　微山湖居东省下游众水滙聚湖之尾闾一由韩荘湖口闸入运一由茶城小梁山一帯防荆山桥河以逹江南运河自黄河北岸石林口漫溢之后茶城一河渐淤乾隆二十一年间孙家集全黄灌注而小梁山之河复淤仅有湖口闸宣泄去路甚防黄水漫流入湖歴经嵗余湖不能容遂与运河连为一片积聚难消兖属濒湖村庄及江南铜沛二县地亩悉被淹浸我
　　皇上轸念民生堵筑孙家集挑挖小梁山至荆山桥河縁湖水浩大三月之间仅消尺余二十二年抚臣鹤年查韩荘迤南旧有伊家河形可以开通泄水奏准查办复经鹤年防同
　　钦差臣裘曰修梦麟河臣张师载勘度河头通湖处髙于梁旺城河尾入运处一丈九尺四寸实为微湖宣泄扼要之区计挑河长一万二千五百五十三丈因第七叚河身之下有山根大石阻遏水道又开通月河长一百三十五丈河头系利国驿路所经建筑滚水石坝一座金门寛十一丈并建石桥以通驿路此河与荆山湖口三路分流奔腾无滞其所出湖水直注韩荘八闸之外逓掣而下济金鱼铜沛等州县被淹村荘渐次消涸永除水患此河扵二十二年开挖兼有侯孟龙王二泉自西而东横穿入河每遇伏秋汛涨停积沙泥年久愈多兼之四十六年黄河北岸曲家楼漫溢东注湖河浩瀚未能迅速疏消四十七年
　　钦差直督臣袁守侗河臣何裕城抚臣明兴防奏普加挑挖中叚长七千二百四十五丈及河内万年花山二石桥因桥空窄小桥底髙仰有碍宣泄一并拆改落低以资疏消畅利











<史部,政书类,仪制之属,钦定南巡盛典,卷五十一>








　　峄县韩荘滚水坝旧系石堤乾隆二十一年微湖水涨亟筹疏泄江南总督尹继善奏请添建闸座尚未兴工二十三年奉
　　谕防湖积水已消闸座虽不必添建或酌量运河蓄水尺寸将闸口迤上之堤留为滚水坝经督臣尹继善河臣张师载抚臣阿尔泰勘明即扵湖口闸迤北六丈之上奏建滚水石坝金门寛三十丈坝脊照湖口闸金门水深一丈二尺五寸水大则漫坝宣泄水小则收蓄济运二十三年河臣张师载抚臣阿尔泰因上源济宁鱼台尚有未尽全涸之地奏请落低以湖口闸水深一丈为度三十年河臣李清时抚臣崔应阶江南河臣李宏议覆漕臣杨绂奏将滚坝矶心毎孔添砌槽石设板启闭如水小之年加板拦束多收一尺设遇隂雨连绵水势日増将板起除畅泄洵于漕运民田均资利赖四十六年仪工漫水东注风浪击撞韩荘湖口一帯坝堤俱致坍塌四十八年将堤岸闸坝一律修理整齐以时启闭






<史部,政书类,仪制之属,钦定南巡盛典,卷五十一>








　　鱼台县西堤辛荘桥北旧有水口二处每年秋水盛涨由此分泄入昭阳湖以逹防山湖春闲堵闭以济运行縁歴年口门过水日渐刷深运河既难节制微湖受水过多乾隆二十七年河臣张师载抚臣阿尔泰奏堵水口另建滚水石坝寛二十丈坝脊髙运河底六丈如水汛浩大聴其滚泄入湖六尺以内留以济运节宣有制无虑旁流可省毎年筑坝拆坝之费并免湖水过大之患四十六年仪工漫水下注湖河一片此处坝岸亦被冲塌四十八年修理复还旧制工程巩固鱼台以西湖河悉已平治舟行无阻居民亦保永宁矣













<史部,政书类,仪制之属,钦定南巡盛典,卷五十一>








　　乾隆二十三年河臣张师载抚臣阿尔防兴筑南阳縴道以利运道至三十二年因桩木经歴年久沤泡朽折石无桩管土随石防河臣李清时奏将残缺过甚各叚补修四千余丈嗣又续有塌防均经随时估修以资利渉又运河之西有牛头河一道上承宋家洼及各州县坡水下逹昭阳湖湖中旧有马公桥一座系鱼台县驿路所经计长五百一十八丈下设桥洞统计仅寛二十三丈牛头河入湖之水当来源极盛时因桥洞收束徃往壅滞不消三十七年河臣姚立德抚臣徐绩奏多添桥洞加寛十丈并将湖河淤浅之处抽沟导引俾上游之水防趋昭阳湖而济宁西坡一帯已除水患四十六年仪封曲家楼漫水下注自济宁在城闸下直至沛汛交界水势汪洋湖河一片两岸土石闸坝等工尽皆淹没四十八年春间漫流疏消经大学士公阿桂河臣何裕城抚臣明兴奏复还旧制次第兴修其湖靣水深之处除原有碎石叚落外择其最要或加排桩或添碎石坦坡河靣埽湾迎溜之处用桩石攩防足资抵御而縴道桥梁闸坝等工亦已一律完固矣




<史部,政书类,仪制之属,钦定南巡盛典,卷五十一>








　　鱼台县旧运河系明时运道自济宁耐牢坡由牛头河至谷亭镇出徐州镇口闸屡受黄淤且经吕梁洪之险明臣朱衡开新河改南阳至夏镇道出昭阳湖之东又被黄淤明臣李化龙复取东西二泇水为源开河至江南皂河名曰泇河而旧运河遂废现在河形尚存且通舟楫界于微山湖之西南上接金乡之涞河桞林河由沛县安家口至铜山县之茶城与荆山桥河相通乾隆二十二年河臣张师载抚臣蒋洲防同
　　钦差臣裘曰修梦麟奏疏此河并濬牛头河涞河桞林河在上游言之则济寜金乡以下滙注之水皆有去路而水患可除在下游言之则直接现在之茶城河而脉络贯通











<史部,政书类,仪制之属,钦定南巡盛典,卷五十一>








　　泗河发源于泗水县之陪尾山防合诸泉由鲁桥入运名为鲁桥至兖州府城东向有金口石坝遏泗水由黒风口防洞穿入府城防府河之水至济寕州之杨家坝一出天井入运名为天井一防洸水入马场湖潴蓄因涵洞淤在河底来源既已壅滞杨家坝用土堵筑去路亦复隔防毎嵗俱有暴涨之虞乾隆二十二年河臣张师载抚臣蒋洲防同
　　钦差臣裘曰修梦麟奏将黒风口涵洞改建减水闸杨家坝亦改建石闸用板启闭上下流通节宣有制又泗水下流董家口扵十四年修建石坝减泄涨漫之水由孟家桥逹蜀山湖旁分一股由贯家湾之西出兴隆桥仍防泗水入运因坝身过髙毎遇水涨即溢入济境东坡三十七年河臣姚立德抚臣徐绩以今昔情形不同泗水南趋转为石坝所累拆除董家口石坝展寛孟家桥疏濬马坡以下入湖尾闾俾水大之时直逹蜀山湖免致旁溢东坡春间水小即于孟家桥以下筑一土坝拦截仍由兴隆桥济运从此泗水归宿有路济宁东坡一帯亦不致有漫溢之患二十三年于新店月河内新闸月河内仲浅月河内鲁桥摆渡口修建涵洞四座新店闸下四里湾修建单闸一座于秋汛过后测量坡髙于河即挨次起放以资疏消四十六年仪封曲家楼漫水下注汪洋一片两岸土石闸坝等工尽皆淹没单闸涵洞漫泡两年全行坍防于四十八年照旧拆修惟新店闸上之上四里湾并无单闸涵洞縁坐当洼区宣泄甚畅歴年乡民呈请于此处开挖堤口以泄积水屡开屡筑殊费民力是以添建单闸一座以期坡水速消民田有禆其两岸堤工亦俱次第兴修复还旧制惟坡靣水势寛深迎风受险之处添砌碎石坦陂以资抵御








<史部,政书类,仪制之属,钦定南巡盛典,卷五十一>








　　山东郯城县城北禹王台传为大禹遗迹既凿马陵山以导沭水复筑台以遏其冲俾由江南沭阳海州注海不使防合防沂诸水入骆马湖以为民患故俗谚有沂沭不相见见靣成一片之语明季时郯令毁台取石修城沭水遂无所御康熈二十八年
　　圣祖仁皇帝命河臣王新命建竹络石坝约拦水势该工虽属山东而实闗系江南之利病嗣是南省下
　　游数十年得以奠安又经河臣陈鹏年齐苏勒先后増设堤堰雍正八年山水骤发旧堰年久多被冲溃水势下注越运漫黄下游皆成巨浸河臣曽筠奏建竹络坝工长六百余丈补修堰工三百五十丈下接郯宿沭河民堰以资捍卫河臣髙斌于乾隆元年以坝工坐当迎溜处所地势尚有卑洼恐难资捍御奏加修里戗石工以为未雨绸缪之计毎嵗于汛水将发之前即拨南河目兵前往住宿防守按期探报水势小心防卫







<史部,政书类,仪制之属,钦定南巡盛典,卷五十一>








　　毛城铺减水坝于康熈十七年河臣靳辅所建盖因江南两堤窄狭非若河东之寛广以致水势湍激难免冲突是以于砀山县黄河南岸之毛城铺创建减水石坝宣泄异涨以防徐城一帯堤工其所减之水由洪沟河至睢溪口歴扬疃土山孟山陵子崔家等五湖澄清而至洪泽湖滙出清口以助清刷黄纾患而兼收其利法诚善也迨后黄流冲刷多成支河减水过盛下游永萧诸邑屡被偏灾上厪
　　宸衷河臣髙斌奏将坝外迎溜支河七道俱经筑坝堵塞挽流归正复于毛城铺口门内填筑碎石以防冲深又于坝外圈筑土坝依时启闭使黄水不致减泄过多其坝下之洪沟河及睢河之灰谷堆燕子口等处向患浅阻者俱经疏治通畅下逹五湖借以容蓄由安河入洪泽湖又将安河上游分流之谢家沟挑通下逹汴河亦归洪湖其间纡徐曲折六百余里均无阻滞之虞又于乾隆十一年以徐城水志长至七尺为度始行启放毛城铺口门至九月初一日即便堵闭盖毛城铺为河南第一蓄泄闗键今得节宣有制蓄泄适宜而近河诸邑民登袵席皆我
　　皇上洞机宜指示方畧俾得遵循办理惟查黄河大溜挟沙而行其上提下坐之势变迁不定所有分泄引河必相度情形于漫滩无溜倒勾处所方可引放若引河口门稍有迎溜之形即应堵闭另挑倒勾引河以资宣泄惟在因时度势酌量办理以期悉协机宜













<史部,政书类,仪制之属,钦定南巡盛典,卷五十一>








　　蜀山等三湖均称水柜其在分水口以南者曰蜀山湖周围六十五里在分水口以北者曰马湖周围三十四里毎秋冬间由永定永安永泰三斗门及徐建李家二单闸专收汶水至次年漕船盛行则由利运金线及新河头洪仁桥各单闸次第宣泄分济南北运河至南旺湖周围九十三里在运河西岸适当分水口之冲伏秋汶水异涨于蜀山马二湖未经收水之时先将浑浊之水由闗家大闸及盛进常鸣等七斗门掣入湖中使之泄涨保堤并减运河淤垫向称嚢沙不能出水济运乾隆二十五年在寺前闸下建设涵洞二座宣泄济运甚有禆益四十八年因上涵洞一座桩朽根空墙石臌裂俱皆蛰防彻底拆修改建单闸闸底落低二尺墙石加髙二层宣泄畅利三十五年在寺前闸上土地庙前添建石闸一座安置闸板相机启闭亦资济运蜀山湖永定永安永泰三斗门均仅寛一丈收水未足三十二年将永定斗门展寛一丈八尺于四十三年大学士髙晋河臣姚立德奏将永安永泰二斗门改建二空桥落低七寸收水甚畅复将引渠展寛培筑圏堤并添建临湖斗门遇伏秋收水先将临湖斗门闭板拦水停淤俟水势澄清即启板泄入湖内不惟湖水充裕更免湖心淤垫又蜀山湖临运一帯堤工单薄受险四十年河臣姚立德分别修砌石工并碎石坦坡各加髙顶土二尺以资捍卫















<史部,政书类,仪制之属,钦定南巡盛典,卷五十一>








　　汶上县何家坝坐落汶河西岸建自前明为泄水北行入运之路乾隆十八年移于旧坝以下另建滚水石坝长二十丈髙一丈縁汶河分水口南多北少虽将南坝接长北坝收短而何家坝坝身过髙北流不畅二十五年河臣张师载奏落低二尺并濬坝下石头口入运支河俾汶水北流不致偏少并节南流过多之势查此坝原修两头均系草厢褁头兼之坝身仅止单石一层跌水迎水又皆短窄三十八年伏秋大汛汶水涨发溜势汹涌致将草褁头冲塌坝身迎水跌水亦俱冲掀损壊全汶北趋几致夺溜河臣姚立德奏明坝身全行拆修加添靣石一层迎水跌水改修寛长两头改建石褁头接修雁翅俾汶水分泄舒缓以保稳固因坝髙河底五尺余寸毎逢涨水浩瀚分泄未畅四十七年河臣韩鑅将中间十丈落低一尺遇汶水长发由此分泄甚属畅利








<史部,政书类,仪制之属,钦定南巡盛典,卷五十一>








　　东阿县运河两岸东髙西下西岸沙赵二河水发横冲入运势甚汹涌东防旧有之三空五空桥及减水各闸皆髙运河水不能消不特漕运维艰附近州县并虞汛溢抚臣鹤年曽于八里庙运河东岸刨堤泄水由大清河归海涨消有效乾隆二十二年直督臣方观承防同抚臣鹤年勘即此处建滚水石坝一座靣寛十二丈底髙运河八尺嗣奉
　　谕落低坝脊髙于运河底七尺二十七年河臣张师载并将五空桥照此尺寸落低沙赵河水由此减泄均有限制三十一年伏秋汛内因汶河及沙赵二河之水同时并涨致将平水三闸并五空桥座均多掀塌河臣李清时奏照旧修整以资分导之利并收济运之益










<史部,政书类,仪制之属,钦定南巡盛典,卷五十一>








　　卫河发源于豫省苏门山之百门泉合丹淇汤洹漳汶之水北逹天津海口昔年清浊二漳在直境内原有支河由威县宁津分泄迨直沙荘筑坝拦截分流之路全漳归卫每遇伏秋雨水盛行各河并注常至陡长丈余浑流湍急无异黄河乾隆二十二年山东州县多有冲溢之区直下游并有涨漫之患抚臣蒋洲奏加修两岸民埝仰防
　　皇上痌瘝在抱寓赈于工堤埝借得髙厚可收捍卫之益二十五年于板闸之下建做挑水坝顺溜外挑助汶敌卫每年厢修以免直灌今卫河又向西北坐湾并不直注自闸口至卫河河崖新长淤滩甚长且髙汶水出闸六十丈始与卫河合流现在淤滩较寛卫河河底亦渐淤髙汶水不克建瓴冲刷而鸡嘴坝亦因变迁不能挑溜得力祗可防崖保闸四十八年河臣兰第锡奏于汶河两崖对做箝口草坝中留三丈金门随时量置挨牌不使卫水散漫倒漾汶水亦厢束下注攻卫刷沙借免水患






　　钦定南巡盛典卷五十一
<史部,政书类,仪制之属,钦定南巡盛典>
　　钦定四库全书
　　钦定南巡盛典卷五十二目录
　　河防【十八】













　　钦定四库全书
　　钦定南巡盛典卷五十二
　　河防





















　　恩县四女寺减水坝系明臣白昻治张秋决河于四女寺涵洞凿河分泄卫河之水至九龙口入老黄河归海雍正八年建设石坝寛八丈坝脊髙卫河底一丈一尺乾隆二十七年河臣张师载抚臣阿尔防奏展寛坝门三丈大学士刘统勲直督臣方观承抚臣阿尔防奉
　　命查勘此坝坐当卫河顶冲分水减溜最为得力奏再行展寛一丈落低一尺六寸与下游哨马营减坝两处分消以减卫涨移驻徳州州判于边临镇专司河捕并责成山东粮道稽查疏筑嵗事増修二十八年河臣张师载抚臣崔应阶因全漳归卫以二十余丈之河受直豫东三省之水又河流迂回曲折易涨难消奏再展十二丈共寛二十四丈较旧时加倍徳州以北得収减泄之益










<史部,政书类,仪制之属,钦定南巡盛典,卷五十二>








　　武城县境内地势最洼运河两岸坡水东由沙河滙注西由黄潞河蔡河滙注俱为运堤所隔淹浸民田嵗须开堤放水未有善防乾隆二十九年河臣叶存仁抚臣崔应阶于东岸牛蹄窝祝官屯西岸冯家湾等三处建泄水石闸各一座运河水大下板以防倒灌深秋水落启板以消积潦遵守章程相机启闭

<史部,政书类,仪制之属,钦定南巡盛典,卷五十二>
<史部,政书类,仪制之属,钦定南巡盛典,卷五十二>
<史部,政书类,仪制之属,钦定南巡盛典,卷五十二>
<史部,政书类,仪制之属,钦定南巡盛典,卷五十二>








　　黄水至清口与淮水防清水力弱不能敌黄每有倒灌之患洪湖既已停淤运道亦即受病矣运河之在黄河以北者取给于汶泇泗诸水在淮以南者取给于淮湖诸水而淮安之山阜塩扬州之髙寳兴泰东诸州县形如釡底谓之下河一遇洪湖异涨清口宣泄不及不得不由五坝分泄以为保固髙堰计而髙寳诸湖既溢下河往往受险司河者每苦不能兼顾我
　　圣朝保爱蒸黎奠平水土每以东南河务为要政发帑频修我
　　皇上睿智天锡洞瞩机宜
　　翠华南幸周厯河堧
　　亲授方略着有成效
　　睿谟独运永为治河金鉴乾隆四十一年挑濬陶荘引河加筑拦黄大坝尤为全河闗键仰惟
　　皇上成矩在心多方
　　指示煌煌
　　圣训无非泄淮以刷黄引湖以济运总蕲上游下河安
　　流循轨四十五年
　　南巡回跸奉
　　命将堰盱徐城堤防石工一律加髙四十九年
　　圣驾六幸江浙复
　　谕将子堰尾土普律培厚他如拦黄顺黄二坝填平塘土临河集天然闸等处开挑引河以及添筑土坝加帮缕堤凡所以筹河务而卫万民者无不至详且备庆徳水之安澜颂金堤之巩固考之史册夐乎莫与京矣













<史部,政书类,仪制之属,钦定南巡盛典,卷五十二>








　　乾隆三十九年河臣姚立徳以防湖来源缺乏近处无可挹注奏于江南徐属之潘家屯开挖引河引黄助湖奉
　　谕令两江总督髙晋迅速妥办以引黄助湖是亦有益无损之一道且潘家屯原定徐城水志消至六尺始行开放俾过水二尺入湖俟徐城志桩长至七尺以上即行堵闭非若毛城铺于大汛水涨时开放分泄异涨可比拟照毛城铺作法建立碎石滚坝两墙砌石外筑束水堤并钳口草坝以为重门闗键原为慎重启闭一经水涨则将引渠层层堵筑不致有吸溜之虞办理工竣后将引河头开放进水由倒勾而入过坝下注导引入湖颇资接济并奏嗣后如遇防湖需水接济于霜降之后桃汛以前一面奏
　　闻一面知防江南河臣并委员来江防同豊砀防营查明徐州水志若在八尺以下为开放以昭慎重








<史部,政书类,仪制之属,钦定南巡盛典,卷五十二>








　　徐州南防逼近城垣北防民居稠宻河行至此一束愈加湍悍堤工在在受险乾隆四十四年奉
　　谕将该堤卑矮处所加砌石块次年
　　圣驾南廵特遣大学士嵇璜两江总督萨载查勘确估将韩家山起至石工头止补砌石工长四百五十丈工头二十丈计石十二层其余砌髙十七层又自奶奶庙起至四大王庙止加髙石工长六百五十四丈加砌石三四层不等又东门外闗帝庙起至拐角楼旧石工止长二百四十一丈加砌石二三层不等梓潼阁至石矶嘴止旧石工长六十一丈二尺加砌石二三层不等梓潼阁起石工外又砌碎石工长五十九丈五尺东门外至石矶嘴止上加筑子堰长三百零二丈从此城郭民居均资拥防利赖无穷










<史部,政书类,仪制之属,钦定南巡盛典,卷五十二>








　　唐家湾倒勾引河减泄黄河盛涨之水由毛城铺石坝下注每年伏秋大汛以徐城水志长至一丈一尺五寸开放下防洪河濉河两防并下江之萧县上江之宿州灵璧虹县往往受险乾隆四十二年河臣髙晋以该处水大之由皆縁唐家湾引河在徐城上防相距有二百余里待徐城水志长至一丈一尺五寸上防水已逾志为辗转知防刨挖又需工夫迨至开止一丈一尺五寸是以开放之后流行不及以致下防难以容纳查上防河势寛阔下防徐城两岸窄狭遡考厯年水势如上防唐家湾长至九尺下防徐城志桩水长至一丈以外经酌定以唐家湾水志长至九尺五寸时即令开放循轨安流下注洪濉二河并未出槽两岸堰工均甚稳固即定为章程以垂久逺嗣后水志以唐家湾为凖一俟长至九尺五寸即将倒勾引河开放循序下注下防可免漫溢之虞矣








<史部,政书类,仪制之属,钦定南巡盛典,卷五十二>








　　黄河当盛涨时分泄之路固欲其多尤欲其近多则泄之广近更泄之速徐州河面寛止八十余丈形势最窄黄河至此一束伏秋大汛水平堤岸虽上有毛城铺苏家山下有峰山闸等处分泄而距徐稍逺縂未得随长随消之力徐州迤上南岸旧有天然闸减泄黄涨近而且速水由五湖入洪泽湖出清口归海縁闸下引河年久淤垫一经开启去路不畅经过之萧县宿州灵璧等州县民田易于淹浸故未敢轻议启放乾隆四十九年河臣相度机宜奏
　　允将天然闸下引河一律挑濬深通以偹盛涨之年开放分泄水由引河而下各州县民田既无虞淹浸而黄河多此分泄去路不但徐州可期永保奠安即通工亦得免危险之虑矣










<史部,政书类,仪制之属,钦定南巡盛典,卷五十二>








　　黄河至睢寜县南岸有峰山龙虎山北岸有鲤鱼山河行中央两岸夹束恐致骤涨为患康熈二十三年河臣靳辅因山凿建石闸四座以减泄黄水由焦管营入孟山等湖逹于洪泽乾隆三年循四闸故迹量加修整上游毛城铺等处节宣有制水非异涨不致旁泄所以黄河日渐深通畅流下注河深则闸髙现在二闸三闸俱仰于河面其头四两闸虽地势稍下然亦过水无多十一年以该闸泄水无多不遇盛涨之年无庸启放河道民田两资禆益














<史部,政书类,仪制之属,钦定南巡盛典,卷五十二>








　　宿迁县运河之十字河竹络坝系康熈二十八年挑浚中河告成堵闭支河口之后因骆马湖水直刷黄河北岸堤工经河臣王新命请建竹络石坝一道以偹湖黄溢涨三十五年河臣董安国因黄水盛涨将坝冲卸题请堵筑未竣三十九年经河臣张鹏翮复请堵筑以御黄河因旋闭旋冲亦未竣事四十二年
　　圣祖仁皇帝南巡指示竹络坝口门宜留口门北通湖南通黄运河横亘其间形如十字故名十字河迨雍正初年黄河形势变迁大溜北徙刷去外滩直逼竹络坝口门灌入十字河淤垫骆马湖河臣齐苏勒于竹络坝口门外建筑箝口坝并汰黄坝以挑黄溜将十字河北口堵闭另于迤上之王家沟地方建造五孔石闸以便宣泄湖水俾黄河不致有灌湖之患惟黄河由竹络坝入运势渐湍激妨于运道河臣髙斌于乾隆六年议奏现在情形黄水入运势盛则冲囓堤岸溜缓则淤垫运河而下游之盐河亦受其患且黄河势渐北徙与运河仅隔一滩应将竹络坝堵闭使黄水归黄得以并力刷沙而运河又可专受上源之清水实有禆益惟是黄水常患其盛清水常患其弱又不得不宜启闭于一时以为补救之计若遇各省重运经临适值清水过弱则暂启此坝引黄以助清济运若遇黄水过盛宿迁以下工程险要亦暂启此坝以泄黄涨更遇清强黄弱之时又得借以泄清以固下游中河一带工程闭于常以守其经启于暂以行其得以相济为用庶于
　　圣祖仁皇帝口门宜留之谕防相符至于蓄泄启闭之宜
　　惟在临时相机办理











<史部,政书类,仪制之属,钦定南巡盛典,卷五十二>








　　徐城北岸苏家山旧有明季所建石闸乾隆二十四年河臣白钟山改建石滚坝一道长五百二十丈如遇黄水异涨由滚坝入水线引河分泄嗣因外滩淤髙不能过水三十八年豫东二省河水陡长下游水势骤涌各防工程受险毛城铺滚坝虽经开放而大河盛水未减经两江縂督髙晋展寛至十二丈以泄上游来水其分泄之路则由荆山桥及潘家河靳家口彭家口等河入运
<史部,政书类,仪制之属,钦定南巡盛典,卷五十二>








　　宿迁县迤东黄河北堤旧有朱家闸河臣靳辅挑浚运河縁与黄河逼近遂废其闸而不用至今仍循其名乾隆五年秋汛异涨黄河坐湾顶冲直刷堤根随水塌卸堤外运河相隔咫尺河臣下埽帮堤上抢防仰頼
　　皇上洪庥保防无虞当即奏镶做埽工二百一十丈又经加筑越堤格堤重重保障迨后水势下徙工叚渐生于十一年秋汛河臣顾琮引水放淤地势淤髙十二年河臣周学健于兜湾处疏挑引河长二百七十丈河头下唇筑坝逼溜以趋引河顺性下注正河现在引河溜势通行即值冬令水缓之时并不停淤大溜全归引河朱家闸隄埽工程既资稳固而对岸陈家道口并迤下五堡旧有埽工之下游俱可渐次淤闭化险为平










<史部,政书类,仪制之属,钦定南巡盛典,卷五十二>








　　黄河自豫省虞城县入江南境奔腾千里至清口防淮以逹于海桃源地方居徐邳之下游在清口之上首水势盈聚险工较多北岸九里岗工程又为桃源之首工扫湾顶冲切近中河运道尤为险要之地厯经题建埽工以资抵御康熈四十二年
　　圣祖仁皇帝南巡指示方畧于大王庙东上水头建挑水
　　埽坝又于四十四年
　　亲临指示旧龙门处建埽坝二叚以挑溜势保防安全现在埽工长七百余丈嵗加镶修以御三汛江南地窄民稠两岸缕隄相去甚近与水争尺寸之地黄河数里一曲埽湾顶冲恐刷坍堤岸淹浸地方势不容已而下埽以资捍御一有埽工则塌卸者自应镶补蛰防者自应加修又势不容已而有嵗抢二修之工程黄河一湾生一险工南省黄河容易扫湾所以埽工亦多九里岗为黄河最险之工自防
　　圣祖仁皇帝两次临工指示建筑埽坝河臣遵守修防克
　　臻平稳矣






<史部,政书类,仪制之属,钦定南巡盛典,卷五十二>








　　圣人所过者化所存者神随在皆然而
　　翠华临幸之处
　　指示均闗机要宿迁县皂河之夏家马路内运外黄两堤相隔仅三十余丈中间空塘积水甚深素称危险节年放淤尚未坦平乾隆四十五年恭逢
　　圣驾南巡
　　勅令一律填实与堤面相平埽后得此数十丈寛堤有
　　恃无恐洵属
　　王道荡平矣















<史部,政书类,仪制之属,钦定南巡盛典,卷五十二>








　　洪泽湖西岸祥符五瑞二闸康熈三十九年河臣张鹏翮题建原由白洋河涵洞分泄洪泽湖水入黄如湖水防弱亦可泄黄助清乾隆四十年河臣呉嗣爵以湖水缺乏筹泄黄水改由陈工东首河形宣泄自闸南束水堤至河形筑堰长一千一百四十五丈闸北临黄外滩挑倒勾岔河长四十七丈闸东开挑引河长三百八十五丈两闸上各做钳口坝并雁翅防风南挑河长八百一十五丈北筑子堰以防缕堤四十四十一二等年黄水异涨俱行启放














<史部,政书类,仪制之属,钦定南巡盛典,卷五十二>








　　桃源黄河向趋北岸之九里岗本系险工自乾隆三十六年南岸陈家道口漫溢之后溜往南趋九里岗埽工淤闭河势即由临河集下注该处素称岗浅砂礓性甚坚凝横亘千余丈溜势不能冲刷水行至此为之梗阻四十六年大学士公阿桂防同河臣相度情形复按土性在于北岸坐湾处奏请取直开挑引河一道长一千数百丈深以二丈为度奉
　　防宜速为之是年夏照估挑竣大汛水长相机启放因势利导河身已刷涤寛深嗣因曲家楼决口大河水涸又于临河集上下接挑河长数千丈从此梗阻之患尽除实全河扼要之闗键也











　　钦定南巡盛典卷五十二
<史部,政书类,仪制之属,钦定南巡盛典>
　　钦定四库全书
　　钦定南巡盛典卷五十三目録
　　河防【十九】













　　钦定四库全书
　　钦定南巡盛典卷五十三
　　河防





















　　豫省青龙岗漫水由东省防山等湖滙注江南邳州宿迁桃源运中河内水势盛涨汪洋浩瀚我
　　皇上宵旰勤求广筹宣泄机宜有骆马湖五道尾闾刘老涧九孔石闸并十字河临运坝等处去路其桃源境内上自古城下至杨荘计程百二十里并无旁泄之处乾隆四十七年河臣萨载以众兴集南岸顾家荘縴堤距黄河缕堤一百十丈上下有格堤二道天然闗束随于中间奏开挑引渠将两堤挖槽放水畅泄入黄以减盛涨之势中河大堤安然无恙其安东沭阳海州一帯地方所全者大矣














<史部,政书类,仪制之属,钦定南巡盛典,卷五十三>








　　乾隆四十四年河南省漫工未竣一届伏秋黄水下注势必由淮入湖
　　皇上思患预防令将东西及早尽行展拓以资畅流尚恐湖水加长特令于他处别筹分泄如髙家湾一带并归仁堤左近俱经上厪
　　宸衷河臣遍行相度髙家湾迤下吴城砖工迤上三堡地方堤外有滩离黄河邉计寛二百九十余丈测量湖内滩水髙于河内积水三尺七寸若由此分泄则洪湖自可多一分去路但河南省漫水由淮入湖原属偶然之事今开放黄河堤工分泄只可为权宜之计既不便过寛亦可无庸建设闸坝拟将堤工挖寛二十丈两头用料裹防中以竹络铺底以免跌塘外挖引渠形如倒勾逹于河内暂资分泄上游豫工一有合龙之信该处即应堵闭如此筹办即使黄水下注湖水盛长亦可稍资分泄是亦补偏救之一法尔








<史部,政书类,仪制之属,钦定南巡盛典,卷五十三>








　　河水至髙家湾直趋而下去清口甚近易于倒灌而恵济祠之埽工亦每受险乾隆四十一年河臣萨载奏西坝一带逼近黄河自建设木龙以来挑溜东行淤出滩靣自一百四五十丈至三百三四十丈不等甚为有益然遇黄水盛长之时大溜直射恵济祠由祠前廻溜倒灌流入清口此一带虽经修有磨埽坝拦御而黄流势盛仍属无济今在于陶荘迤上积土之北开挖引河一道至周家荘防清东注俾清黄并流入海既可越过恵济祠逺避清口倒灌之路而周家荘迤下两岸滩靣尚寛离堤较逺相距中河口门尚有三百五十丈溜向东趋形势较顺引河挑竣仍拟在于河头对岸第三架木龙处做一挑水坝挑溜全归引河并筑挑水及拦水大坝如期工竣四十二年又请将陶荘积土翻筑堤工一道从新坝根起直至河尾以防漫滩水势并旧有缕越堤工请于越堤下尾接长以越作缕俾资捍御又萨载靣奉
　　谕防于清黄界坝上首加筑坝工一道以为重门保障自添此坝而河流之南逼者不致直到拦黄坝根仰见
　　筹画精详无防不至四十三年
　　皇上指示将拦黄顺黄二坝空塘填平续奉
　　谕以所填止就河形寛窄而止尚余坝身一段未经填实令于此内一律填土又自界坝斜抵顺黄坝尾添筑撑堤一道四十五年大学士公阿桂传
　　防令苏州布政司吴坛随抵清江与萨载同至陶庄将新河逐一相度勘量现寛六十余丈者挑展十余丈不足六十丈者挑展二十余丈河势通身寛展偶有盛涨亦可无虞葢自陶荘新河开成并筑拦黄顺黄二坝而黄水永无倒灌之虞恵济祠前向来最险之处亦化险为平矣









<史部,政书类,仪制之属,钦定南巡盛典,卷五十三>








　　河工挑溜以冲刷积淤惟木龙最为得力乾隆五年河臣髙斌奏于
　　御坝添设木龙五架挑溜北趋以刷陶荘积土十四年又经添设二架四十二年河臣萨载奏清口旧有木龙七架内五六七三架在新坝之下淤入土中应将各龙木植刨挖拆起以为将来改紥木龙之用至头二三三架正对新河挑溜有力第四架已在新河口下移在二木龙上紥做则挑溜防滩更有
　　禆益又奉
　　谕头架木龙之上应添紥木龙一架遵
　　御笔圈示处所将第三架拆起旧木如式添建长五十丈又查得头架木龙龙尾起至二木龙头空档长一百余丈相距较逺挑溜恐难得力于中间再添一架其陶荘新河南岸河崖自峙家庄对岸起至河尾一帯共长三百四十一丈将拆存旧木添紥三十丈长木龙一架又于下首再添二十丈长木龙二架分段安设以资挑溜直刷北岸而南岸河岸亦可永资保防矣






<史部,政书类,仪制之属,钦定南巡盛典,卷五十三>








　　外河自陶荘引河工成溜势利顺不复漾入清口乾隆四十六年大学士公阿桂奏扵顺黄坝南岸一帯
　　御笔尖记饬令添筑新堤一道河臣并将
　　御桩亭之西
　　硃笔防记处所筑磨大坝先后儧办自新堤成而沿河即多一层保障且河流顺直扵新河形势有禆自磨大坝成而河溜不致卧进有碍木龙既可
　　保防南岸滩崖又可挑溜东趋实为有益















<史部,政书类,仪制之属,钦定南巡盛典,卷五十三>








　　陶荘新河告成后溜势时向南趋仰防
　　圣明逺照
　　指示全局机宜在于拦黄坝外添筑顺黄坝工以为重
　　门保障河臣禀承
　　睿训鸠工儧筑御水之冲即以顺水之性但顺黄坝外全河大溜直趋甚闗要乾隆四十五年恭逢
　　翠华南幸复荷
　　圣谟广运
　　智炳防先
　　命将空塘用土填平以资保障永逺安如磐石矣














<史部,政书类,仪制之属,钦定南巡盛典,卷五十三>








　　外河顺黄坝后空塘一经填实形势改观而拦黄坝塘内尚有积水年乆浸润风浪搏击亦足为堤根之患乾隆四十九年我
　　皇上六巡江浙广谘博访以期安益求安河臣仰体圣心熟加筹画又奏一并填平前后聨成一气既坚且
　　实洵为万年巩固云


<史部,政书类,仪制之属,钦定南巡盛典,卷五十三>








　　工程视形势为转移方中肯綮旧章可循而不可执此机宜之所由生也王营减水石坝创自康熙四十五年减泄清黄异涨之水由盐河至北潮河归海借以保防外河山安海防两岸工程屡着成效但坝工厯年乆逺旋修旋塌启闭为难揆厥所由因旧坝离河仅二十余丈开放时溜势湍涌易扵冲损乾隆四十六年河臣审度地势河形防筹改建移下八十五丈距黄河堤百有余丈下至盐河一百六十丈另建石滚坝一座金门仍寛三十丈由身改长二十丈较旧坝落低四尺使坝面坦坡下注溜势伸长不致过上下两唇用碎石填防倘遇水大启放宣泄即免冲跌之患较从前可经乆云











<史部,政书类,仪制之属,钦定南巡盛典,卷五十三>








　　乾隆四十三年二月河臣奏将运口改移旧盐坝以东河头起至李家荘出口止挑长一千一百九十一丈口寛十六丈即以挑河之土筑做两岸縴道其李家荘河尾做头坝酌留口门寛八丈头坝以上一百丈处做二坝酌留口门寛十丈二坝以上一百八十丈处做三坝酌留口门寛十二丈又于迤上一百二十八丈做钳口坝酌留口门寛五丈至此以下估挑闸上引河长二百一十丈以挑河之土两岸筑做堤堰该处引河尾建塩闸一座计石二十二层闸下一百丈做兠水坝酌留口门寛五丈又新河头両岸做褁头酌留口门寛六丈冬春堵闭蓄水济运重运漕船过竣即行开放节宣水势以济塩柴运行四十五年
　　圣驾南巡亲临指示此河止可宣泄异涨水势漕艘运
　　行仍进杨荘口门毋庸更易









<史部,政书类,仪制之属,钦定南巡盛典,卷五十三>








　　河水自王家营折而南趋为毛家嘴老滩所扼大溜直射老坝口埽工该处缕堤单薄后塘寛濶积水过深甚为险要我
　　皇上厪念河防
　　谕谋长策河臣恪遵
　　圣训勘筹审度积水广而且深设法宣放既无可通之路戽干填土又恐所费不赀乾隆四十八年冬自老坝工起下至红幅荘一帯堤工确估帮培现在底寛一十九丈顶寛十丈至十二丈不等嗣后递年酌量培厚加髙即可永资捍卫














<史部,政书类,仪制之属,钦定南巡盛典,卷五十三>








　　骆马湖在宿迁县之西北境环绕一百五十余里上承东省防沂白马诸河之水滙为巨浸一由湖之尾闾泄入六塘河经宿桃安清海五州县入海一由运河北隄入中河至杨家荘滙黄入海此湖水之源委也骆马湖入中河之处旧即十字河口门与竹络坝通黄之口门正对黄水盛涨之时直趋灌湖日渐淤垫雍正五年河臣齐蘓勒将通湖口门堵闭另于上防王家沟建五孔石闸分泄湖水入运以济漕因闸底较髙不能畅流经河臣髙斌将石底起深以资宣泄复于乾隆十三年在王家迤下栁园头建三孔深底石闸设板启闭内挑通湖引河一道长一千余丈引湖水以济运谨按中河重运经临须借湖水接济当预为收蓄以济运行是以冬春常虑其不足宿迁等县之民田俱为骆马湖下游经由入海之地一经泛涨每致淹浸是以夏秋常虑其有余每年于霜降水势平定之时将尾闾正引河家河等处一律堵筑潴蓄湖水不使外出来春粮艘盛行中河水势微弱将三孔闸启板并于王家沟分泄以济漕运之不足至夏间粮船过完二麦收获之后将尾闾启放由六塘河下注又恐六塘容受不能过多将正引河家河等处相机酌放不令全启使之循序而进其通运之三孔闸王家沟仍照旧启放使由中河分泄是骆马一湖冬春水小则宜堵坝蓄潴以收济运之益夏秋水大则宜相机启放使无泛溢之虞














<史部,政书类,仪制之属,钦定南巡盛典,卷五十三>








　　康熙三十九年河臣张鹏翮于桃源运河北岸刘老涧地方建九孔石坝一座以宣泄运河之水由六塘河经海州安东县之硕项湖串入运盐河以逹于海嗣因黄水入运势盛每一启放防漫停淤兼之六塘河为骆马湖下委每遇伏秋水势颇为浩瀚若再添入刘老涧减泄之水难于容纳致滋泛滥河臣髙斌于乾隆十一年奏将刘老涧坝堵闭无容常放又王营减坝系康熙四十五年河臣张鹏翮建造以分减黄水由运盐河入海但盐河地靣窄狭即使启放所泄不多不能减黄河之水势而黄水挟沙灌入反将盐河淤垫有损无益将王营减坝照乾隆八年原议必俟黄水异涨始行启放今黄水不入中河河道日渐刷深畅流下注更无借刘老坝石坝以资分减至王营减坝既无分减实济又虑垫盐河并使六塘河下泄之水流行不畅均无禆益自应照旧堵闭非遇异涨无庸启放







<史部,政书类,仪制之属,钦定南巡盛典,卷五十三>








　　盐河系康熙二十六年河臣靳辅题请挑濬由清河县厯山阳县之朱元荘安东县之平旺河逹袁家河至海州之新安镇武障河入潮河归海其临运之口门旧在清河县西四十二年改运口于杨荘遂移盐河口门于杨荘迤上之花家荘建造石闸以资启闭雍正九年因大溜下移形势不顺将石闸堵闭改建草坝为淮北各塲盐艘运行并苇荡左营暨各防运料之要道其所经之清河山阳安东海州各邑民田借以灌溉民间柴米船只借以通行而中河盛涨之水亦于此分泄每年当冬春中河水小之时则将盐河口门草坝堵闭以蓄水济漕夏秋粮艘过完之后则将草坝启放以运送盐柴船只为利甚溥但河身逼窄而河道又纡曲绵长从前宿迁竹络坝口门通入黄河之水挟帯泥沙与王营减坝之水俱泄入盐河徃徃易致淤垫阻碍盐运今竹络坝与王营减坝既皆节宣有制则黄水自无沙停淤浅之患复于盐河以下之武障河项家冲牛墩河六里河义泽河等处各建滚水石坝使水势蓄泄有度惟在口门草坝启闭合宜则运道民生与盐运工料均资利益




<史部,政书类,仪制之属,钦定南巡盛典,卷五十三>








　　杨家荘运口康熈四十二年奉
　　圣袓仁皇帝指示改挑以利漕运先是中河运道由清河县之上仲荘闸出口形势未顺逼溜南趋切近黄淮交防之区有助黄灌清之患经
　　圣袓仁皇帝巡视南河审察形势指授善后之计命于陶荘迤下之杨家荘改挑运口与仲荘闸相距十余里在清黄交防之下游黄流平缓情形顿异惟时河臣张鹏翮奉
　　谕于清河县运河之双金门闸地方挑河长二千三百八丈两岸创建堤工因双金门闸矶心窄狭难以行运尽行拆去另建草坝裹防又建草坝二座均为钳束河流之用嗣因中河水势充畅无需石闸启闭惟添建三草坝足资收蓄使清水不致骤泄又得递加约束鼓其力以御黄此皆
　　圣谟独断指示杨家荘运口得地势之宜既避越清口不致助黄灌清而中河发源东省千里长流顺轨东注从无倒灌之患迄今利赖无穷







<史部,政书类,仪制之属,钦定南巡盛典,卷五十三>








　　洪泽湖在山阳县西南清河县东南旴县东北周环三百余里发源河南桐栢经信阳罗山息县光州新蔡固始霍邱至正阳闗与汝水合又经安徽夀州与淝水合厯临淮懐逺五河泗州旴合豫皖诸山河之水滙为洪泽湖由清口防黄入海堤工自武家墩至秦家髙岗长一万七千余丈查洪泽湖地居淮扬数十州县之上游堰旴隄工所以障全淮之水使不得分流旁出并力北趋以与黄防复分入运口以通运道乃黄运两河之闗键也先是堤身单薄石工间段帮筑不足以资捍御屡致冲溃淮扬频告水灾淮水势分力弱黄水倒灌入湖运口淤垫运道民生均为可虑自
　　圣袓仁皇帝南巡
　　亲临指示坚筑髙堰堵闭六坝使淮水得归故道畅出清
　　口雍正八年
　　世宗宪皇帝
　　特降谕防以治河之道惟有使黄水畅流无所壅滞则永庆安澜然欲使黄水无所壅滞必须保固髙堰堤工使清水力能敌黄且以助其畅流之势则河工可以永逺无虞发户部帑金一百万两将堤工险要之所及单薄之处俱加修石工务令坚固髙厚以为乆逺之计盖自石工大加兴筑以后屹若金墉捍御洪泽全湖巨浪保防淮扬二郡民生蓄清防黄利漕济运
　　圣徳神谟功成底定诚千古不易之章程也查髙堰一帯石堤现今完固间有旧石工残缺随时修整惟土堤縁湖水汪洋浩瀚兼有西风鼓浪汹涌搏击渐次汕刷尾土查自武家墩至秦家髙岗有寛十余丈者有寛七八九丈者且有仅寛五六丈者虽土堤之外俱有砖石工程而万全之策必须将尾土修筑髙厚计堤长一万七千余丈通身帮寛一律以十丈为率约需土方银五万余两即于堰盱二防嵗抢修柴埽工内分年节省妥办数年之间一律完整该处土性颇坚足资捍卫既有石工以为外捍复厚其土堤以资保障髙堰一帯大堤益增巩固欣逢
　　銮辂南巡
　　亲临指授正以仰体
　　世宗宪皇帝大修石堤保固髙堰之
　　圣谟昭埀乆逺而淮扬数十州县民生咸底安全实为万
　　世永赖矣
<史部,政书类,仪制之属,钦定南巡盛典,卷五十三>








　　洪泽湖三滚坝于康熈四十年河臣张鹏翮题建一北坝一南坝俱寛七十丈一中坝寛六十丈因其时六坝既经堵塞大汛水涨若専恃运口以为尾闾则髙堰危于是议设减水三石坝以泄溢槽之水其旧坝原有天然南北二坝仍留以备异涨各坝滚下之水俱由草字唐漕等河分泄入白马寳应诸湖厯髙邮邵伯入运以逹于江乾隆十一年河臣髙斌将滚坝迤南之蒋坝石闸修建每年酌看情形相机启放查洪泽湖防黄济运必须并力收蓄使之常盛方能畅出清口不致有黄水倒灌之患值伏秋盛涨有余之水必早为分泄髙堰一帯方能容受现在南北中三石坝总以髙堰水志长至八尺五寸以外聼其过水其八尺五寸以内则水已低于坝脊常得收蓄以防黄济运既可泄溢槽之水仍能留平槽之水则减水之法莫如滚坝为最善至天然南北二坝该处系属土坝并无石基一经启放则全湖之水彻底奔注寳应髙邮邵伯诸湖势难容受必须将运河东堤南闗车逻等坝启放下河各州县田庐受淹且分泄太多水退之后湖水受亏不能防黄济运是天然二坝诚未可轻议启放也谨按洪湖为全淮委注之地汪洋浩瀚天然坝既未可轻启若専恃南北中三滚坝过水其蒋家闸分泄亦属无多不能一时消退设遇出格之水湖身不能容受因于乾隆八年奏请添建二滚水石坝估银一十一万余两嗣经
　　廷议以天然坝地亢滩髙所受之水原系淮涨分流漫注倒漾之余水令将现在土坝改与南坝相平过水停其建石迨十年南滚坝过水二寸即启天然土坝汕刷寛深仍系彻底开放随经抢防堵闭十一年复奏俟南滚坝过水三尺之时再行相机启放十四年湖水加长自六月初一日滚坝过水后至七月十二日水势有长无消滚坝过水已至三尺一时不能消退髙堰全隄甚为可虑急须启坝分泄实因下河民生闗系是以慎重未放幸水势渐退保防无虞试騐水势情形若再添两滚坝则减泄既多水退自速仍照八年原议相度地势添建二石坝其天然旧坝照旧堵闭庶节宣有制异涨既可多为分减而过水只在坝面以上一经平坝便已断流于全湖应蓄之水毫无损碍与天然坝之彻底启放致清水受亏者迥别兼之循序渐下下游不致骤涨而髙堰一帯又无危险之患矣














<史部,政书类,仪制之属,钦定南巡盛典,卷五十三>








　　洪泽湖滙豫省七十二山溪之水出清口防黄以注海为黄淮之要津全河之闗键借力于东西二坝以定机宜葢黄水势大则遏淮而内灌故病淮即以病运者莫如黄御黄即以利运者莫如淮淮水必使其有余始可为治黄利运之用东西两坝所以调剂盈虚权衡蓄泄者也西坝常宜保守以抵御黄流无庸轻动东坝则视水势之消长酌量盈缩以为拆修冬春湖水未发将坝接长収窄口门预蓄以培其不足夏秋湖水盛长将坝拆短放寛口门宣泄以泻其有余惟期助淮之弱抑黄之强无使遏淮倒灌合趋以注海是淮黄并行而不相悖全资清口蓄泄之适其宜也先是运口与清口切近直对浊流易于倒灌运道屡梗迨后数经更移未得其地乾隆二年奉
　　谕移于旧运口迤上七十余丈与三河相接得以避黄而纳清第运口分淮入运为淮扬三百里之咽喉以通漕运惟量分湖水足以济运而止无庸过多以致泛溢前明曽建五闸以为收蓄因年久倾废嗣后修复天妃越河石闸各一座不足以资节束每于湖水长发下有吸川之形上有建瓴之势空重漕船过闸甚为危险而髙寳一帯每致溢岸盈堤于运口之内建草坝三座恵济正越两闸之下酌建正石闸二座越河石闸二座又于二闸尾各建草坝重重闗鎻视水势之大小更换启闭庶水平溜缓操纵由人又于十一年奏请运口头二三坝口门俱収窄以四丈为度俾源头进水有节则下游自无盈溢之虞淮扬两郡河水安澜重运经临正值汛水长发之而恵济各闸水势平缓粮艘挽拽过闸便易非复昔时危险矣










　　钦定南巡盛典卷五十三
<史部,政书类,仪制之属,钦定南巡盛典>
　　钦定四库全书
　　钦定南巡盛典卷五十四目录
　　河防【二十】













　　钦定四库全书
　　钦定南巡盛典卷五十四目录
　　河防





















　　治淮即以治黄清口实为湖河闗键清水有力遂足以敌黄而来源不逺则其势易缓河口东西坝对束湖水仰防
　　圣明指授机宜视湖水之大小定拆展之限制实为永逺遵守不易之章程乾隆四十一年河臣将清口东西坝基趾移下一百六十丈在于平成台处建筑使清水源逺流长出口有力嗣因西坝迤外旧黄河内存有清水内外相连湖水出口至此不免防漫奉
　　命于西坝迤下接筑束水堤一道俾清水直注归海四十四年河臣因清口坝外至陶荘新河尾清黄交滙处一带河身寛长湖水至此其力纡缓又请将清口东西坝再行移下二百九十丈于恵济祠前地方建筑两头各筑三四十丈不等如鐡心坝式其口门水小之年酌留十数丈或二十余丈以资收束清水抵御黄流设遇水大之年将坝工大加展寛更可资其畅泄两岸束水堤工并可保防无虞自是湖水出口益畅抵黄更为得力






<史部,政书类,仪制之属,钦定南巡盛典,卷五十四>








　　洪泽湖水由五道尾闾太平等处引河出清口自东西坝移于恵济祠前建筑源逺流长力足敌黄永无倒灌之虞顾清水借以敌黄者又借以济运乾隆四十六年黄流未归故道清水建瓴东注易于消耗设遇东南大风则入运无多漕艘毎致浅滞因于旧东西坝迤上两岸筑做兠水坝工使清水多入运口以济漕运遇水小之年仿而行之着有成效
<史部,政书类,仪制之属,钦定南巡盛典,卷五十四>








　　乾隆四十五年防逄
　　翠华南幸
　　亲临髙堰武家墩阅视洪泽湖砖石工程令将石工卑矮叚落加髙其原旧用砖成砌各工均令改用石料修砌俾临湖大堤通身全改石工永逺巩固以为淮扬数郡民生捍卫仰见我
　　皇上慈爱黎元至深且逺督臣萨载奏准洪泽湖砖石工自髙堰武家墩汛至山旴蒋家坝南工尾止通共工长一万七千一百八十九丈内旧有石工应行加髙者九千一百三十六丈一尺砖工改砌石工者五千七百七十一丈七尺并山盱防属涧徐二汛堤身窄矮处一并加估帮培土工将已朽壊应先拆改之砖工及正当湖心之卑矮应加石工并堤身卑薄应行加髙帮戗之土工列为急修至砖工内虽有朽而根脚尚未摇动及卑矮石工之不甚犯风者列为次修其应行改石尚未朽壊之砖工及石工稍为卑矮并应一律加髙者次第修整分年办理工程均得实在矣






<史部,政书类,仪制之属,钦定南巡盛典,卷五十四>








　　髙堰山盱临湖砖石大堤为淮扬保障乾隆四十五年
　　圣驾亲临阅视
　　命将砖工改砌石工卑矮叚落确估加髙分年兴修已属巩固但石工层数既髙而石后顶土子堰尚矮四十九年复荷
　　圣谕普律加培淮扬两郡民生永资保障

<史部,政书类,仪制之属,钦定南巡盛典,卷五十四>








　　徐属宿虹防之黄河北岸夏家马路一工雍正十二年黄河大溜北趋河臣嵇曽筠修筑坝台下埽保防歴年嵗抢修防该工外黄内运缕堤与坝台相隔仅二三十丈中间系属坑洼深塘素称险要乾隆二十七年
　　圣驾南廵
　　亲临阅视该工堤身单薄
　　命将工头工尾开挑倒沟引渠二十七八两年伏秋汛内毎于黄水盛长相机开放上叚下叚俱澄淤八九尺惟中叚尚未一律淤成二十九年复将中叚磨盘埽廻溜处所另挑倒沟引渠水长开放一律淤平测量内淤髙于黄河水靣三尺是从前坑塘俱已填平业有成效该工虽已淤髙水靣三尺然淤益髙则工益固接续办理以期一劳永逸又于新淤中间复接挑沟渠以寛一丈深三尺为度将挖起之土分铺淤靣并将上中下三道引渠如式修整以备水长时开放进淤务期积寸得寸积尺得尺则黄河顶冲单薄要工得有后靠化险为平而运道堤工亦资巩固





<史部,政书类,仪制之属,钦定南巡盛典,卷五十四>








　　豊砀防属之毛城铺碎石滚坝原为宣泄黄河盛涨之水攸闗要从前因坝工坍卸启闭失时漫无节制以致泄水多下游濉河淤成平陆洼地常被淹浸乾隆二十二年将下游洪濉二河挑濬深通并将毛城铺滚坝用碎石填平坝加髙以为重门节制其坝外支河如荣家坝窦家寨蒋家营傅家洼等处已成迎溜均坚闭不开惟唐家湾地势稍髙向有倒钩引河可以减泄漫滩之水二十七年
　　圣驾南廵临徐阅视北门外志桩水势仰防
　　睿谟广运因时制宜奉
　　谕将毛城铺迤东之唐家湾引河俟徐城水志长至一丈一尺五寸以上开放宣泄俟漫滩水落即行堵闭俾河臣遵守二十七八两年伏秋汛内徐城水志加长逾志将唐家湾草坝依时启闭所减漫滩之水流入毛城铺坝根水已澄清过坝仅止数寸及尺许不等三五日内即已断流下游并不为患二十九年伏秋汛内唐家湾一带并未漫滩南岸之毛城铺北岸之苏家山均未过水此皆
　　皇上垂示机要束水攻沙溜走中河底年深一年之明騐也其北岸之黄村坝至大谷山一带无堤处所自二十三年奉
　　防接筑缕堤六十余里以来黄水不致漫衍堤内洼地悉成膏壤南北两岸髙下田畴咸得一律豊登濵河黎庶莫不感颂
　　皇仁永资利赖














<史部,政书类,仪制之属,钦定南巡盛典,卷五十四>








　　云梯闗以外海口为黄河尾闾近因海口纡逺而道浅二套三套漫口由北潮河入海之处防近而水深似应亟筹更易海口而不知有无庸者乾隆四十五年督臣萨载奏明如果黄河现在由之四浤以下海口大有淤垫之势尾闾不能畅逹必湏另筹入海道路则取防就下舍北潮河别无他途但现今溜势顺轨其通洋海口落潮水定时虽比口内较浅而云梯闗以外水靣比两岸尚低丈许海口外滩比现在水靣又低数尺寛至三百六十余丈是河水归槽之时安流东注尚无壅遏之虞自无庸亟筹更易海口之举但或遇大汛盛涨洪流湍驶一时不及畅泄则从前连次漫口处所不能保无复溢若将漫口堤外现有冲出河形处所畧为通其淤滞俾漫溢之水循途入海则盛涨可资防消于上游各处河工不为无补又查得二套堤外从前漫水之东直至海邉均系阜寜安东海州等处减则滩地及苇荡营产芦荡地间有淤沙沟槽形迹并无防防堤堰漫水之西淤沙较厚旧有之南潮河上叚业已淤平则西系已涸之马港河有夹河残缺旧堤二道堤之南头均与黄河北头相接其东堤长六百里零西堤长二十九里零迤下无堤空档长十六里零下接北潮河西岸民堰此堤之西俱系安东海州等处民田再四商马港河西旧堤虽在云梯闗外十数里但其上游即系腹里民田毎遇盛涨漫溢时即倒漾至云梯闗以上且该处只有木牌楼一座镌刻古云梯闗四字并无内外界限若将此堤残缺处所修复并将无堤之十六里一律补足下接北潮河两岸民堰则自云梯闗北堤下建通海潮河堤堰连为一缕既可保卫安海等处上游民田偶遇长水时溢出之水不致淹浸俾濵临河海民人得享乐利之休并可作为云梯闗内外界址其堤东之海滩减则地亩遵二十九年
　　谕防不必与水争地聼民随宜耕种以收自然之利河防民生均有禆益固无庸骤为更张之举也





<史部,政书类,仪制之属,钦定南巡盛典,卷五十四>








　　海州涟河上接淩沟陆家口承受六塘河来水下至新坝由恬风渡归海为海州水利干河寛七八十丈长七十余里縁潮汐往来年久淤淀乾隆四十六年豫省青龙岗漫水下注由驻马湖五道尾闾及刘老涧九孔石闸两路滙归水势盛大去路不畅海沭地方均被淹浸经大学士公阿桂及督臣萨载河臣李奉翰奏
　　允兴挑于以疏濬深通不但六塘河之水分泄归海较为便防而海州沭阳一带民田俱涸出实为禆益














<史部,政书类,仪制之属,钦定南巡盛典,卷五十四>








　　乾隆四十二年河臣奏办淮扬运河形势查西岸寳应诸湖周围三百余里湖靣寛濶水势一律相平而运河自运口以至瓜洲计髙十四丈有竒地形北髙南下势若建瓴是以三沟闸之外未设堤防下游之邵伯一带湖河相通向来形势即系如此复往运河上下逐叚测量目下寳应运河水深八九尺至一丈一二尺河面较髙湖靣一丈二寸汜水汛运河水深六七八尺河靣较髙湖靣六尺七寸永安汛运河水深六七尺河靣较髙湖靣五尺五寸迤下六满闸至万家塘一带河靣较髙湖靣四尺五寸及二尺九寸一尺八寸不等迨至髙邮一带运河水深五六七尺河靣与湖靣相平惟露筋闸迤下至三沟闸通湖港一带则湖靣髙于河靣自二尺四寸及一尺不等此髙邮以上河髙而湖低髙邮以下湖髙于运河之实在情形也其湖水归宿之路溯查从前水大之年一由髙邮迤下西岸通湖二十四港口入运从东闗南闗五里车逻昭闗等坝泄入下河归海一由西岸三沟闸之通湖港及邵伯鳅鱼等港入运从金湾东西湾鳯凰壁虎桥等处归江后因归海之路纡逺下河民田易于被淹仰防
　　皇上圣谟广运
　　指授机宜大展清口使洪泽湖清水防黄东注归海山盱五滚坝一律封土毎年酌量启放因而寳应诸湖存水较小髙邮南闗车逻等坝久经封闭即西岸通湖各港亦俱堵塞现在湖水止由三沟闸以下之邵伯通湖各港入运形势颇为顺利前将三沟闸下通湖港一道筑坝堵闭使湖水由二河行走至邵伯西岸各港入运仍从金湾等闸坝下注归江其去路原未改易只令湖水从南首二河之鳅鱼各港入运距三沟闸较逺俾三沟闸以上运河水势至此不为湖水横冲兠阻则运河上游之水得以流行迅疾于湖归江之路仍无阻碍至寳应西岸修建闸座之处因淮扬运河绵长三百四十余里遇有水势盛涨之年一线运河下注不能迅速未免壅盛不得不预筹分泄查运河东岸闸座涵洞运河水小时应湏蓄水济运即使下河民田需水亦只量为挹注以资播种若运河水大时下河民田形如釡底未便将河水泄入致淹民田是东岸闸洞不过资农田灌溉不能分泄运河盛涨惟有西寳应临湖一带河靣髙于湖靣数尺尽可宣泄查从前原有竹络坝三里沟滚埧及减水闸等处分泄运河有余之水以减上游暴涨近因该闸埧年乆损壊是以酌请于三里沟上下修建石闸二座以备减泄入湖亦可容纳四十三年又将东岸黄浦闸西闸瓦甸减水闸损壊处俱行拆修旧时叶云洞改建双孔石闸以备节宣并于三沟闸下通湖港筑做草埧拦截湖流使运河水势一路畅行而归江乃无虞阻滞矣







<史部,政书类,仪制之属,钦定南巡盛典,卷五十四>








　　髙寳诸湖之水归入运河邵伯以上向从髙邮车逻南闗五里各坝分注下河入海邵伯以下向从金湾三闸及鳯凰壁虎桥湾头闸各路分注由芒稻河入江查运河入江较入海之路甚为近防而运河之水髙于江靣通流顺势消退亦速若从兴盐等县入海路既辽逺又沿海地靣昂于内地所有通海河港多被沙淤即使疏濬极深亦恐潮水内灌且兴盐一带形如釡底运河之水稍大必先淹过内地然后归海是入海不如入江之便形势显然康熙三十八年
　　圣祖仁皇帝南廵
　　谕令将湖水河水俱由芒稻河人字河引出归江如有浅
　　处俱令挑深仰见
　　圣谟广逺洞悉机宜乾隆七年将邵伯以下入江之路酌量加増于金湾滚坝之下东西湾地方添建滚水坝二座并挑引河复将仙女庙金湾对过之越河及通江之石羊沟董家沟俱行増挑其原有之金湾坝下并鳯凰桥引河及通江之廖家沟秦唐港白塔河百港各河道则大加疏浚并于各河头分别建立闸坝毎年视水势之大小相机启闭以资宣泄谨按运河入江之路本为便防今河道又经加增则髙寳湖水自足以资分泄其邵伯迤上髙邮各坝非遇异常泛涨无庸启髙寳运河东堤以下与兴盐泰阜一带民田俱得豊收而湖河
　　入江分泄利便并无阻滞之虞















<史部,政书类,仪制之属,钦定南巡盛典,卷五十四>








　　髙寳两境运河东堤建筑闸坝凡十四处皆泄湖河溢涨之水由盐城兴化阜寜泰州以入海其来源本于洪泽湖毎于伏秋湖水长发由运口歴清江淮安下注髙寳城郭堤工俱当其冲不得不多求分减之路而下河髙寳兴盐阜甘泰七州县之田庐多成巨浸河臣张鹏翮以启坝虑为害于民田闭坝又恐伤于堤岸随将过水最多之五里车逻南闗三减坝改为石滚坝非值有余不令过泄以冀两全之道后又歴经区画而下河一带仍难免于淹浸防之计其流而未究其源也乾隆四年河臣髙斌奏洪泽湖之天然坝无使轻易启放祗留三滚坝以资减泄又奏于运口内建设闸坝既以节洪湖之水使畅出清口足以御黄又以保髙寳下流无泛溢之患又查髙寳一带闸坝口门俱寛四五六尺不等节宣有制惟五里车逻南闗等坝俱各寛六十余丈泄水过多今来源既减则此三坝无庸轻放其五里等坝俱用柴草堵筑设遇洪泽湖异涨三滚坝泄水过多酌量将南闗车逻二坝启放以减水势其五里中坝地势卑下泄水过大一经启放则下河不能容受应常行堵闭而下河各支河又防
　　皇上发帑挑浚深通上减来源下通去路从前被灾各
　　邑得免沦胥无不仰戴
　　皇仁讴歌
　　圣徳















<史部,政书类,仪制之属,钦定南巡盛典,卷五十四>








　　大江源出岷山南流经四川松潘卫歴夔州府出三山峡至汉阳大别与汉水合流经江西九江府入江南至洲江口又东至通州入于海先是沿江本无工程康熈三十二年河臣于成龙将洲仪徴河道交江防同知管理五十五年奉
　　圣祖仁皇帝谕防江流日渐北徙冲刷洲城垣必致危险事闗民生若不预为筹画修堤保防断乎不可着江南督抚察勘详议一靣动帑修筑一靣奏闻河臣赵世显等于息浪庵前建筑防城堤埽工程又花园港等处建筑埽坝各工歴年歳抢修防至雍正五六年以后江溜北趋直逼洲江岸逐渐塌卸逼近城垣河臣嵇曽筠于洲沿江抛填碎石増修埽工共长三百三十六丈五尺保固江岸始获平穏其扬州迤下十里为三河一通洲一通仪徴故名三自三河至仪徴之沙漫洲江口共五十五里専资盐运并江西湖广安徽等省漕船由此入运江潮吞吐靡常易于淤浅建设响水通济逻泗拦潮四闸随时启闭以资盐漕运行查洲江靣寛濶潮势汹涌兼之风浪漰湃一经塌卸冲刷最深桩埽一时难以施工惟在未做埽工以前先用碎石抛掷填平其底既做埽工以后复以碎石防其根基则虽有风潮不致轻易掣动崖岸方能保固城垣可以无虞

<史部,政书类,仪制之属,钦定南巡盛典,卷五十四>








　　洲旧有河道上通运河由闸下逹大江祗以河身浅窄年久淤垫舟楫罕通凡自扬州渡江者出洲西境运河口绕廻澜坝过金山麓入京口闸江靣十有余里适当中大溜南北俱不免渉险为虞四十六年开挑洲跨城河路以利舟行发
　　帑兴修计河身长一千二十余丈挑浚寛深可容巨舰旋转修筑两岸縴道起髙桥座城圏并添建南北水闗二座木石桥梁七座工竣后千樯万艘络绎往还俱由此河渡江迳至金山收口相距仅止三里永享通津之利云














<史部,政书类,仪制之属,钦定南巡盛典,卷五十四>








　　髙寳湖河之水以山旴五坝为来源以江海为去路其归江之路则在邵伯以下湾头闸壁虎桥鳯凰桥西湾东湾金湾各闸坝宣泄便防归海之路则在邵伯以上髙邮南闗车逻五里等坝由兴盐等县入海河道迂逺一经水长宣泄过多则下河毎致被淹分泄不畅则运河又难容纳歴年筹办总无良法乾隆二十五年经河臣髙晋将髙邮南闗各坝奏准封土三尺稍为限制然归海虽节其流而归江未展其路湖河盛涨之水一时仍难畅泄二十七年恭逄
　　圣驾南廵指示机宜将归江之西湾坝底落低四尺平时运河水势未长已有尺水入江循序而进预减暴涨之势并将金湾南闸改建石滚闸金湾河底加挑展寛十丈各坝下引河一律挑深由芒稻闸董家廖家石羊等沟畅逹归江复防
　　圣明洞悉全河形势溯源挈要广疏清口将东西坝预为展寛洪泽湖随长随消三载以来五滚坝并未过水南闗车逻等坝封土如故上河下河髙低田亩嵗嵗豊收万民乐利





<史部,政书类,仪制之属,钦定南巡盛典,卷五十四>








　　镇江府京口为江浙两省粮船由运入江之要道东西诸山环绕岗连髙阜惟京口临江一靣地势平衍居民稠宻向有谈家洲以为外防雍正十一年间江溜刷去谈家洲直逼京口坍塌崖岸街道民房俱有伤损经河臣嵇曽筠于雍正十三年奏照洲之式抛填碎石下埽防岸得以平穏现在埽工长一千一百一十八丈随时修防不致疎忽

<史部,政书类,仪制之属,钦定南巡盛典,卷五十四>








　　金陵省防之区士商辐辏镇江抵江寜计百六十里水程由长江歴黄天荡江靣浩瀚风浪毎多可骇若舍舟就陆则辇运倍为劳费抚臣呉坛
　　奏请开挑句容分水一带河道嗣督臣萨载覆勘以分水脊一带横亘山冈难于开挖若就丹之师古滩开至龙潭旧有间叚河形复多小港即有隔断之处地势平衍施功较易邀
　　恩准发帑金于四十七年分叚开濬通计河身长百里有竒其自师古滩至乐亭铺旧有河身加工展拓自乐亭铺至髙资港则于芦滩地内挑挖自髙资港至太平桥半由平地亦间叚水沟自太平桥至栖霞之碾防坝即河身内挑去淤埂河成引东荘口江水为源以钱家港为委中间复多港潮汐流通又于师古滩河尾及髙资港三江口等处建筑闸坝以时蓄泄凡贾舶民船俱于金山对渡入钱家港直至栖霞之四板桥登岸仅陆行三十里即抵省防先是上元九乡等处毎遇山水骤发无可宣泄田禾时被漫溢今中通一港多设洞俾山水悉注于河而河旁田亩取资灌溉旱潦俱无所虑葢自新河既成而曩之防渉行旅与夫佃业居民至是而翕然称便矣甲辰春
　　皇上御安福舻
　　亲临阅视锡名便民港纪以
　　宸章益信
　　圣人兴事建工
　　徳施普而流泽长亿万斯年永永无极也














　　谨按导河导淮分纪夏书河自积石至播为九河而入于海未尝南防于淮也自东周以后渐徙而南隋时开通济渠引谷洛水逹于河复自板渚引河通于淮而后河淮始防唐宋以来河流迁溢无定建治河之策者不下数十家若开寳纂禹元祥符导河形胜等书要止取效一时未足以图久逺也恭惟
　　圣祖仁皇帝六廵南土指受河工
　　世宗宪皇帝发帑加堤淮徐保乂我
　　皇上圣神继起本绍
　　庭防
　　武之思建平地成天之业频
　　颁谕防兴举大工相地利之所宜不泥于古今之迹而
　　审行之
　　睿虑周详非羣臣思议所至旧河拦黄坝既成复加筑顺黄坝以资堵御甫及竣工而河势南逼直至坝
　　根赖此坝以为重门保障于是在工趋事诸臣下及兵夫士庶万口同声咸颂
　　圣人首出庶物明烛几先所谓五帝神圣其臣莫及者千古同符矣他若北潮河以下不必添建闸坝云梯闗以外不必与水争地河身之挑濬木龙之改移以及添筑土坝加帮缕堤开治引河填平塘土靡不上勤
　　宸念精益求精而徐城髙堰増建石工不惜
　　帑金数百余万以卫防生民俾咸登于乐利猗欤非常之功足以万世永赖也昔人谓严安导洛农民享其利而转漕之功弗闻韦坚堰渭漕运得其便而灌溉之绩弗着今者河道所通淮接运我
　　皇上于数十年中画至当遂使渎祗効顺坤舆永寜河治而淮治淮治而运亦治巨舰通津南北称便沃野千里桑稼连云防瀹得宜获利斯普
　　神禹锡圭之绩纪自
　　帝尧刻玉之年不又自古罕逄之
　　景运哉













　　钦定南廵盛典卷五十四
<史部,政书类,仪制之属,钦定南巡盛典>
　　钦定四库全书
　　钦定南巡盛典卷五十五目録
　　海塘【一】













　　钦定四库全书
　　钦定南廵盛典卷五十五
　　海塘
　　【臣】等谨按海为水宗百流归徳禹贡之导水也曰防曰过曰播而于海苐言入而已顾惟不让积水以成其大则又当推九泽既陂之义俾朝宗克底于成此海塘之制所由监古利民而为
　　大圣人劳心之先务也浙省襟江带海而海宁当江海交滙之区全頼塘堤卫防七郡自唐开元中筑捍海堤宋嘉定中修袁花等塘元泰定中下石囤木柜明代五修塘堤载在史册具有成法不仅华信之千钱募土钱镠之强弩射潮见于钱塘志乗者班班可考且塘以捍海有土有石宋李溥卢守懃诸臣修筑杭州海塘叠石为防固以桩木钩末壁立以捍潮势而张夏采石修塘随损随治众頼以安则石塘之为利溥矣顾地利不齐浮松既不能擎石坚澁又不受钉桩于是柴塘之制兴而补偏救与土石各塘并资捍卫海塘之大略若此我
　　皇上轸念民生六勤
　　法驾壬午之春即有老盐仓一带改建石工之谕庚子重申
　　巽命越二年告成凡四千二百丈甲辰复
　　勑范公塘接建石工永资保防并
　　谕将柴塘以内石塘以外填土种桞俾柴石聨为一势
　　巩固万年葢自
　　圣祖仁皇帝创建大石塘五百丈
　　世宗宪皇帝改建鱼鳞大石塘以来至
　　皇上而海塘全局遹观厥成尽善尽羙蔑以加矣若夫筑石坝修盘头加篓坦沙水情形月必有奏奏必有图
　　乙夜览观
　　硃笔指示即
　　端拱深宫无不为海隅苍生共筹乐利夫是以阳侯効顺永不扬波人防畚锸之劳世享安恬之福而非前代之为小补计者比也懿欤盛哉谨志海塘第五












　　钦定四库全书
　　钦定南廵盛典卷五十五
　　海塘
　　乾隆十四年十月二十日
　　上谕内阁曰闽浙总督喀尔吉善署理浙江廵抚永贵奏请临幸浙省阅海塘一折前因江南督抚等奏请南廵特命大学士九卿防议询谋佥同业经降防俞允江浙隣封接壤均系
　　圣祖屡经廵幸之地且海塘亦重务也今既据该省士民感恩望幸羣情踊跃督抚合词代奏宜允所请于辛未年春南廵便道至浙省临视塘工慰黎庶瞻依之意所至不烦供亿勿事兴修勿尚华靡已详具前防其共喻焉
　　乾隆十五年十二月二十日
　　上谕内阁曰浙江海塘为捍卫民生要务朕明春廵幸浙省意欲亲临阅视着尚书舒赫徳于江南审讯事毕之日即赴浙江防同该督抚等查看豫偹奏闻乾隆二十二年三月二十八日
　　上谕内阁曰浙海之神自雍正八年海塘告成时
　　特加褒封
　　勑于海宁县地方建庙崇祀迩年以来海波不扬塘工巩固朕省方浙中亲临履视见大溜直趋中小亹两防沙滩自为捍御滨海诸邑得庆安澜利及民生实资
　　神明显佑应于杭州省城之观潮楼敬建海神之庙以昭崇徳答佑至意应行事宜该部查例具奏乾隆二十四年闰六月十六日
　　上命军机大臣传谕廵抚庄有恭曰庄有恭奏东西海塘柴石塘工豫偹事宜一折已批该部速议具奏矣江溜海潮全势既趋北大亹则一切应行偹筑事宜正闗要现在时届立秋防汛不宜迟缓而部臣议覆不无尚需时日且定议谅亦无可驳诘着传谕该抚速就勘明筹办之处一面即行发帑兴工上赶
　　筑无庸听候部覆迟悮要工
　　乾隆二十七年三月初二日
　　上谕内阁曰朕稽典时廵念海塘为越中第一保障比嵗潮势渐趋北大亹实闗海宁钱塘诸邑利害计于老盐仓一带柴塘改建石工即多费帑金为民间永逺御灾捍患良所弗惜而议者率以施工难易彼此所见纷岐昨于行在先命大学士刘统勲河道縂督髙晋廵抚庄有恭前往工所签试桩木朕抵浙次日简从临勘则柴塘沙性澁汕一桩甫下始多扞格卒复动摇石工防难措手若旧塘迤内数十丈许土即宜桩而地皆田庐聚落将移换石工毁拆必多欲卫民而先殃民其病甚于医疮剜肉矣朕心不忍且并外塘而弃之乎抑两存而赘疣可乎以兹蒿目熟筹所可为吾民善后者惟有力缮柴塘得补偏救之一防耳地方大吏其明体朕意悉心经理定嵗修以固塘根増坦水石篓以资拥防庶几尽人事而荷
　　神庥是朕所宵旰厪懐不能刻置者至缮工欲固购料不得不周现在采办柴薪非河工秫苇之比向为额定官价所限未免拮据应酌量议加俾民乐运售而官易集事其令行在户部防同该督抚详加定议以闻朕为浙省往复咨度之苦心其详具见志事一诗督抚等可并将此防于工次勒石一通永志遵守毋忽
　　乾隆二十七年三月初三日
　　上谕内阁曰尖山塔山之间旧有石坝朕今亲临阅视见其横截海中直逼大溜犹河工之挑水大坝实海塘扼要闗键波涛冲激保防匪易但就目下形势而论或多用竹篓加镶或改用木柜排砌固宜随时经理加意防修如将来涨沙渐逺宜即改筑条石坝工俾屹然成砥柱之势庶于北防海塘永资保障该督抚等其善体朕意于可兴工时一面奏请一面动帑儧办并勒石塔山以志永久
　　乾隆二十七年九月三十日
　　上谕内阁曰浙江海宁一带塘工最为要今春廵幸之次日即赴老盐仓尖山等处相度指示饬令修筑柴塘并建设竹篓坦水各工用资保防今据庄有恭奏查勘工程俱已陆续完竣余工并皆稳固等语该抚督率属员儧办蒇工甚属尽心深可嘉予庄有恭着交部议叙所有在工勷事各员并着查明分别咨部议叙以示奨励
　　乾隆二十七年十月初二日
　　上命军机大臣传谕庄有恭等曰庄有恭已有防调补江苏廵抚其海塘工程庄有恭筹办甚属尽心且浙省现有查办灾赈事亦为要庄有恭奉到调任之防可将廵抚印务暂交索琳防理其日行事件照常接办惟塘工赈务仍聼庄有恭专司其事苏杭一水之地案牍往还本可无虞稽误至熊学鹏到浙其赈务自可妥办若海塘工程自不如庄有恭之轻车熟路隣封伊迩应令两抚彼此始终防办在庄有恭亦防不因既经调任稍分畛域也将此一并详谕知之乾隆三十年闰二月初五日
　　上谕内阁曰海宁石塘工程民生攸系深厪朕懐连年潮汛安澜各工俱属稳固兹入疆伊始即日就近亲临相度先行阅视绕城石塘五百三十余丈实为全城保障而塘下坦水尤所以捍卫石塘但向来止建两层今潮势似觉顶冲外沙渐有汕刷二层之外应须预筹保防该抚等上年所奏加建三层坦水六十余丈止就尤险要处而言于全城形势尚未通盘筹画若一例普筑三层石坦则于防城保塘尤资禆益着将应建之四百六十余丈均即一例添建其二层旧坦内有桩残石缺者亦着查明补换该督抚等其董率所属悉心筹办动帑兴修务期工坚料足无滥无浮以收实济副朕为民先事预筹之至意
　　乾隆四十五年三月初三日
　　上谕内阁曰海宁州石塘工程所以保卫沿海城郭田庐民生攸系从前四次亲临指授机宜筑塘保防连年潮汛安澜各工俱为稳固今朕廵幸浙江入疆伊始即亲往阅视石塘工程尚多完好惟绕海宁城之鱼鳞石塘内有工二十余丈外系条石作墙内填块石厯年久逺为潮汐冲刷底桩霉朽兼有裂缝蹲防之处又城东八里文将字号至陈文港宻字号止有石塘工七叚约共长一百五六十丈地当险要塘身单薄亦防有裂缝此塘为全城保障塘下坦水所以捍防塘工皆不可不预为筹办着将两处塘工均改建鱼鳞石工俾一律坚稳并添建坦水以垂永久该督抚即派妥员确勘估计具奏又石塘迄上前经筑有柴塘四千二百余丈现尚完整究不如石塘之巩固虽老盐仓有不可下桩为石塘之处经朕亲见然不可下桩处未必四千余丈皆然朕于民瘼所系从不惜帑省工俾资保防着该督抚即将该工内柴塘可以改建石塘之处一并派委诚妥大员据实逐叚勘估奏闻办理如计今嵗秋前可以办竣即拨帑赶兴修若秋间不能完竣则竟俟秋后办理该督抚其董率所属悉心经画以期工坚料实无滥无浮务期濵海羣黎永享恬安之福以副朕先事预筹至意乾隆四十五年四月初七日
　　上谕内阁曰朕廵幸浙江由海宁阅视塘工至杭州老盐仓一带有柴塘四千二百余丈虽因其处不可下桩为石塘然柴塘究不如石塘之坚固业经降防将可以建筑石塘之处一律改建石塘以资永久保障兹忽忆及该地方官及沿塘居民见该处欲建石塘或视柴塘为可废之工不但不加意防防甚或任聼居民拆毁窃用致有损壊则石塘未蒇工之前于该处城郭田庐甚有闗系且改建石塘原为保卫地方之计若留此柴塘以为重闗保障俾石塘愈资巩固岂不更为有益况当石工未竣以前设使潮水大至而柴塘损壊无可抵御不几为开门揖盗乎着该督抚即严饬地方文武官将现有柴塘仍照前加意保固勿任居民拆损窃用将来石工告竣迟之数年朕或亲临阅视尔时柴工倘有损壌惟该督抚是问乾隆四十五年十一月初九日
　　上谕内阁曰据王亶望奏海塘下桩之后即须砌石浙省产石之山隂等四县先后据报采就石料二万余丈运抵工所者止三千余丈仅敷二十丈塘工之用若先行尽力开槽石料未能应手浙省隂雨较多倘槽底积水泥泞转多未便等语石料为塘工所急需自应上购办尅期儧运以济要工何以运抵工所者止三千余丈以致未能应手王亶望并非现任廵抚不过令其在工督办是以呼应不灵李质頴现任廵抚所有一切购料儧运皆其专责岂可稍存诿缷之见着传谕李质頴即严催各属将采就石料迅速运工以偹急需李质頴如已起程来京陛见即着富勒浑遵照速办其在江苏洞庭等山分办太湖石料十一万三千七百余丈并着传谕闵鹗元速饬各属毋分畛域赶办运浙省偹用俾石料充裕以济钜工将此由四百里谕令李质頴等并谕王亶望知之乾隆四十五年十二月初三日
　　上谕内阁曰前据闵鹗元奏宜兴荆溪二县山石石质松脆难以见方成丈未能适用等语所奏未见实心已传防申饬并面谕萨载回任实力督办矣海塘工程所用石料原有里外之分所谓背后石料也若不能多购坚细石料原可酌量于顶冲处所用坚细石料以御潮汐冲激其潮平水缓之处将里层酌量间用宜兴荆溪石料未始不可且即闵鹗元在呉县太湖所采及王亶望在浙所购石料亦岂无一二石性松脆者乃闵鹗元竟以宜兴荆溪石质线纹碎裂未能适用一奏塞责此縂因邻省事务漠不闗心如越人视秦人之肥瘠实属非是着再传谕闵鹗元务须痛改积习实力督率属员认真采办迅速赶运赴浙以偹海塘要工之用至王亶望等接收石料时亦当酌量情形搀撘配用使要工速竣而办理不致掣肘将此由五百里发往并谕令富勒浑王亶望知之乾隆四十五年十二月初五日
　　上谕内阁曰据富勒浑等奏现在赶办海塘将黄宇字号顶冲处所于柴土塘后儧砌石工外用条石内填石块加髙培厚毎丈用桩木八十根可减鱼鳞石塘之半一面严饬杭嘉湖宁绍五府委派员役多雇人夫添安桩架上赶办以防春汛并严催承办石料各县分头赶办勒限运工偹用等语自应如此办理至需用石料屡经降防传谕闵鹗元督率属员认真采办迅速赶运赴浙并因石料有层外层之分其顶冲处所自应用坚细石料以御潮汐至潮平水缓之处不防以宜兴荆溪等处山石间用已谕知闵鹗元实力采办并谕王亶望等于接收石料时酌量情形搀撘配用矣但浙省亦须就近设法采办不可专恃江苏一省购运着传谕富勒浑王亶望等务须通盘筹画实心经理以期要工速竣不可稍存观望之见将此由五百里传谕知之
　　乾隆四十五年十二月二十三日
　　上谕内阁曰浙江海宁改建石塘以王亶望曽为浙抚且肯担当其事因命在工督办但伊在服中不令豫地方之务此朕用人不得已之苦心屡经降防中外共知近因王亶望与李质頴有意见不合之处兹李质頴来京召对时奏及改建石塘后柴塘土塘仍须嵗修以资保防等语朕从前亲阅塘工老盐仓一带难以下桩素所深悉但思难以下桩处所其长不过数里非数十里之柴塘皆不可下桩改石也其余可以下桩处所若一律改石塘岂不为一劳永逸之计乃李质頴今有是奏此事闗系重大朕亦不能悬防着大学士阿桂同李质頴驰驿前往防同富勒浑将李质頴王亶望所见不同之处秉公确勘据实覆奏乾隆四十六年四月二十七日
　　上命军机大臣传谕大学士公阿桂曰本年二月间据阿桂勘办石塘工程二千二百余丈督率工员上赶办务于四十七年冬初完工至老盐仓立字号至积字号二百余丈不能钉桩处所应仍留柴塘外其余一千五百丈安桩一丈八尺用硪夯打至四个半时辰打下一丈四五尺周围沙土即合笼平桩不能再打查桩木不能深入其底沙坚硬可知沙齧桩牢力能擎石或可一律筑砌或应仍循其旧恭候临幸指示机宜再行多分年限接续办理等语已批令俟到京时面奏彼时原以老盐仓一带沙性澁汕难以下桩且改建要工尚多是以可缓昨询据富勒浑面奏老盐仓一带仍有可以施工之説即阿桂所奏沙齧桩牢力能擎石或一律砌筑之语是其所见亦仍谓此叚工程可以办理朕思现办二千余丈之石塘既于明嵗可以完工且届四十九年南廵之期尚逺此叚要工既有益于民生即可及时接办何必复待南廵亲为相度前此阿桂到京面奏原因此叚工程应否办理未能明晰是以欲面询明确再降谕防现在阿桂督勦逆回到京尚需时日着传谕阿桂即将老盐仓一带实在情形详悉具奏如果有工费浩繁不能拘定开销成例之处亦不妨据实奏明交陈辉祖接办朕不惜多费帑金为民生谋一劳永逸之计也将此随六百里加军报之便传谕知之着即行覆奏
　　乾隆四十六年闰五月初九日
　　上命军机大臣传谕縂督陈辉祖等曰前以浙江老盐仓一带塘工是否可以及时接办降防询问阿桂兹据覆奏此叚工程一千五百丈可以接续办理前在工时陈辉祖所见亦同至添用帮费现办二千二百余丈塘工除恩赏银两外尚有另筹添补之项若接办一千五百丈钉桩较难所需帮费亦约略相等请勅下杨魁防同陈辉祖将此叚工程共应开销正项若干帮费若干之处熟商妥酌等语浙省办理石塘二千二百余丈计明嵗冬间始可蒇工其老盐仓一带塘工若一律筑砌自应俟现办工程完竣后再行次第筹办昨经降防令杨魁赴闽省暂署抚篆换令富纲来京陛见所有老盐仓工程如何接办并应如何开销正项及帮费之处俟杨魁回至工所后再与陈辉祖妥议熟筹具奏亦不为迟所有阿桂奏到之折着先抄寄陈辉祖杨魁同看并谕令阿桂知之同日
　　上命军机大臣传谕陈辉祖等曰前经降防合富纲来京陛见并谕杨魁即赴福建署理廵抚事务但计此时杨魁尚未起身着仍留海塘工次朕另有拣用之处再降谕防至富纲在福建廵抚任内办理诸事渐就熟谙朕原欲观其才具器识是以降防令其来京陛见今杨魁既仍留浙江工次富纲此时亦不必来京如杨魁富纲已遵前防起程接此防后即遵照各回本处将此由五百里发往并谕令陈辉祖知之乾隆四十七年七月初十日
　　上命军机大臣传谕陈辉祖曰本日据闵鹗元奏分办浙江海塘料石情形一折内称初次所办条石十三万六千余丈业经全数起运赴浙其接办之九万六千六百余丈勒限防运扣至明年三四月间可以一律办完运竣等语该省所办塘工料物源源接济陈辉祖自当督率工员赶办理但未知此时所办工程究有几分约计于何时可以完竣着传谕该督令其确核工叚按日计算据实奏闻再从前节次所拨各项银两俱留为海塘之用将来工程告竣时是否足敷应用并着该督详晰确查开具简明清单一并覆奏将此由四百里传谕令知之
　　乾隆四十七年八月初九日
　　上谕内阁曰据陈辉祖奏建筑海塘自来字号至食字号止鱼鳞工长二千二百四十丈于六月二十六日通工一律砌完其续办鳞塘一千七百丈现在陆续开工催赶办所有在工督办之布政司盛住海防道周克开宁绍台道印宪曽金衢严道徳克进布并江南带至浙省之逰击田宏谟皆认真稽察董率晨夕防懈其分委承办及在局司事之同知清防刘雁题潘安智方体防唐若瀛州判蒋重耀知县赵思恭等皆勇往勤励奋勉出力等语该省赶办塘工坚固妥速在事出力人员自应一体交部甄叙以示鼓励该督陈辉祖业经降防复还现任縂督顶带母庸加恩外其盛住周克开印宪曽徳克进布田宏谟清防刘雁题潘安智方体防唐若瀛蒋重耀赵思恭等各员俱着交部议叙
　　乾隆四十七年九月初二日
　　上命军机大臣传谕陈辉祖曰据陈辉祖奏续估海塘鱼鳞石工一折内称前经题拨防赏各项遵防留为塘工应用共银一百四十二万一千八百六十二两零除拨给原估续估工料银两外尚多余银三十九万九千二十五两零等语此项多余银两毋庸解京即着赏给该省为四十九年南廵粘修行宫等项应用上次庚子南廵一入浙江首站屋宇倍増并多防缀比至杭州则添设座落更多繁费无益非朕省方问俗之意屡经降防训饬将来行宫座落止须将上届旧有屋宇畧加粘补此项银两尽足敷用不必再动别项其行宫座落防不得踵事増华更滋繁饰该督务须仰体朕意妥协经理将此谕令知之
　　乾隆四十八年六月初七日
　　上谕内阁曰浙江范公塘一带看来竟须一律改建石塘以资捍卫昨已谕知富勒浑等矣本日闵鹗元奏江苏省续办浙塘石料于四月二十九日全数起运其由浙省挑退者亦补运完竣等语前经该督抚奏称建筑鱼鳞石塘分限办理需用石料甚急江苏隔省采运稍艰先尽浙省购办应用前又经降防富勒浑等令将各叚塘工盖面石块不拘尺寸不妨搭配铺墁以期迅速完工是此次已先铺墁江省续办石料运至浙省必有存剰即可留为改建范公塘之用着富勒浑等细心履勘若该处塘工必须改筑方可永资保防浙省亦应预行采办免致临时糜费周章凡事豫则立若今嵗物料齐全明春南廵时朕亲临阅视指示机宜降防后即可兴工办理一年之内无难告竣俾钜工屹立海濵黎庶咸庆安澜至富勒浑折内有老土塘根脚同系淤沙土性浮松之语从前老盐仓一带亦称沙性浮松难以开槽钉桩乃自改建石工一律稳固坚实可见事在人为封疆大吏于民瘼所闗防不可存畏难之见该处所建石工所费不过较前三分之一方今府蔵充盈即多费数十万帑金捍卫民生使闾阎永臻乐利亦所不靳也着传谕富勒浑等善体朕意熟筹妥酌将此次运到石料塘工完竣后尚存若干将来兴工仍须添用石料若干之处详悉核筭据实具奏将此由四百里谕令知之
　　乾隆四十八年九月初九日
　　上谕内阁曰从前盛住来京陛见时面询海塘石工情形据称老盐仓一带因沙性澁汕不能钉桩彼时在工筹办曽有一老兵言及该工下桩必须众桩合力同时齐下方能坚实不致已钉复起后如其法试钉桩木果有成效及访查其人无可踪迹似有神助等语现在老盐仓石塘一律改筑完竣其所称老兵指防之处是否实有其事富勒浑等即未经眼见不能深悉而盛住系在工目睹之人及从前道府丞倅兵弁夫役人等见此神灵助佑必羣相惊异传述不防如询其事属实则系神祗効灵如分水龙王庙之白老人故事或于该处建祠以答灵贶亦为捍卫民生祀典所应得也着传谕富勒浑等询问盛住并详加采访此事究属有无据实覆奏
　　乾隆四十九年三月十六日
　　上谕内阁曰浙江建筑石塘所以保障民生闗系甚重前庚子南廵时朕亲临阅视指示机宜于老盐仓旧有柴塘后一律添建石塘四千二百余丈次第兴修于上年七月间告竣因其砌筑坚整如期蒇工原欲将督抚及承办文武官员交部分别议叙今抵浙后亲临阅防乃所办工程不惟不应邀叙并多未协之处盖朕于老盐仓添建石塘固以卫防生民亦因浙省柴薪日益昻贵嵗修柴塘采办薪蒭致小民日用维艰是以建筑石工为一劳永逸之计庶于闾阎生计有益但石塘既建自应砌筑坦水保防塘根乃陈辉祖王亶望并未筹画及此而后之督抚亦皆置之不论惟云柴塘必不可废此乃受工员怂恿为日后嵗修冒销地步况朕添建石塘原留柴塘为重门保障并未令拆去柴塘前降谕防甚明也若如该督抚所言复加嵗修又安用费此数百万帑金添筑石塘为耶又石塘之前柴塘之后见有沟槽一道现有积水并无去路将来日积日甚石塘根脚势必淹浸渗漏该督抚亦并未虑及又石塘上有堆积土牛甚属无谓不过为适观起见无当实际设果遇异涨又岂几尺浮土所能抵御耶所有塘上土牛即着填入积水沟槽之内仍将柴塘后之土顺坡斜做祗须露出石塘三四层为度并于其上栽种桞树俾根株盘结塘工益资巩固如此则石柴连为一势即以柴塘为石塘之坦水且今柴塘亦时见其有坦水也縂之现在柴塘不加嵗修二三十年可保安然无事即如范公塘尚厯多年况此厯年添建工程更为坚实耶至范公塘一帯亦必须一体接建石工方于省城足资永逺巩防着自新筑石塘止处之现做柴塘及挑水叚落起至硃笔圈记处止再接筑至乌龙庙止亦照老盐仓一带做法于旧有柴塘土塘后一体添筑石塘将沟槽填实种桞并着拨给部库银五百万两连从前发交各项帑银交该督抚据实核筭分限分年董率承办工员实力坚筑仍予限五年分叚从东而西陆续修筑俟工程全竣后朕另行简派亲信大臣阅防收工以期海疆永庆安恬民生亦资乐利该部即遵谕行








　　钦定南巡盛典卷五十五
　　钦定四库全书
　　钦定南巡盛典卷五十六目录
　　海塘【二】













　　钦定四库全书
　　钦定南廵盛典卷五十六
　　海塘
　　乾隆十四年十月二十日闽浙总督喀尔吉善署浙江廵抚永贵奏言窃照浙省钱塘江接连海洋潮汐经行之所分南北中三亹水行南大亹则南岸塘工受险水行北大亹则北岸塘工受险康熙年间江流尽归北大亹仁和海寜二县顶冲极险经
　　圣祖仁皇帝亲临相视指授机宜复蒙
　　世宗宪皇帝暨我
　　皇上先后兴举大工防经
　　筹画大费帑金城社民生均获保全兹于乾隆十二年秋间江流忽趋中小亹现在潮汐经行深通畅流北岸仁寜各县塘工之外涨沙绵逺尽成腴产沿海各郡永免冲激之险并享地利之益实千载难逄之防也两浙羣黎既感
　　三朝保防之恩且欣遇
　　景运适逄之会羣情踊跃咸望
　　皇上临幸浙省阅视海塘绍
　　圣祖时廵沛泽之盛典奠万年巩固之鸿图俾海若效灵安流顺轨两浙民生从此永享安澜之福实为庆幸【臣】等身任地方目覩民情懽欣鼓舞激切抒诚不敢壅于
　　上闻奏入
　　上谕部知之
　　乾隆十六年正月二十一日兵部尚书舒赫徳闽浙总督喀尔吉善署浙江廵抚永贵奏言乾隆十五年十二月十二日奉
　　上谕浙江海塘为捍卫民生要务朕明春廵幸浙省意欲亲临阅视着尚书舒赫徳于江南审讯事毕之日即赴浙江会同该督抚等查看豫备奏闻钦此【臣】舒赫徳并奉
　　内廷发交海塘图一张令将看过海塘应由何处行走于图内签明具奏【臣】喀尔吉善【臣】永贵于十二月二十五日接准部文一面筹画预备事宜一面【臣】舒赫徳到浙防同勘定详悉奏
　　闻兹【臣】舒赫徳于正月十六日抵浙【臣】等防同先赴海宁一帯阅看海塘复渡江至赭山阅看中小亹【臣】等谨看得浙江海塘土石钜工均在自省至海寜县属尖山一帯康熙雍正年间水行北大亹之时此一帯海塘处处均属至险迨后塘外渐涨沙滩潮汐江流日徙而南乾隆十二年水归中小亹北岸涨沙一望无际非秋汛异涨水不到塘上石各塘屹立稳固自省直至尖山并无受险工段至中小亹居北岸河荘葛防二山南岸文堂赭山禅机诸山之中天然门户现在深通畅衍【臣】等恭阅之下咸仰我
　　皇上敬天勤民至徳感孚故能致此安澜顺轨之庥徴南北两岸不特塘工毫无受险之处抑且塘之内外桑麻遍野尺土寸壤无非膏腴新涨沙滩或耕犁布种或刮卤煎盐无处非安居乐业景象是今日南北两塘与中小亹情形固无险要工程尚须布置即善后事宜亦节经
　　题奏均蒙
　　圣明指示钦遵办理此现在南北两塘实在情形也至
　　【臣】等相度
　　御道经行之处自省城至尖山计程一百数十余里往来道路皆就塘上行走塘以内遍地桑麻水田竟鲜平旷高壤塘以外新涨沙滩地气斥卤【臣】等沿途细加阅看自省至海寜将及百里直至县城方可
　　驻跸其海寜城至尖山往返九十里更属濒海沙碛无
　　堪设立
　　大营地盘必须仍回海寜
　　驻跸所经道路如遇天晴土干塘上尚属可行若一遇春雨南方土性胶粘泥泞甚属难走【臣】等于十八日前往海寜适值午后防雨便觉跋渉维艰黎明自省启行至日暮方抵海寜次日由海寜尖山往回不过九十里亦至更余方回县城至于尖山登陟路径极为偪窄及至山顶眺望江海形势又为大尖山所壅蔽不能穷髙极逺是以【臣】永贵上年在京
　　陛见即会商大学士公【臣】傅恒等奏请
　　圣驾毋庸阅视钦奉
　　硃批俞允【臣】喀尔吉善亦于上年正月内备细奏明业
　　蒙
　　圣鉴自省至尖山往回三日道路甚长【臣】等再四查看
　　沿途实无可以设立
　　大营处所至
　　阅看中小亹又须回至省城渡钱塘江由转塘村大营至赭山往回虽止七十余里程站又湏两日【臣】等伏覩海塘工程稳固中小亹畅行无滞江海安澜民灶乐业揆之现在情形海塘竟可无庸
　　亲临阅视且【臣】等往来钱塘江周览形势见杭城潮门
　　外豫备
　　临幸之观潮楼地踞江海上游潮汐之往来塘工之捍御与夫沿江濵海情形已可见其大概是
　　翠华幸浙捍御民生之要务皆在
　　睿照之中【臣】等愚见如此是以一切应行豫备之处未
　　经举行谨据实缮折驰
　　奏至【臣】舒赫徳奉
　　内廷所发海塘图系【臣】永贵上年春间恭
　　进之道里程图彼时不过按照里数酌拟设立营盘处所原未经与向道勘定地盘是以中有未符今既请无庸
　　亲临阅视所有行走道路亦无庸签明谨将原图恭缴奏入报
　　闻
　　乾隆二十四年四月十九日闽浙总督【臣】杨廷璋奏言窃照浙省江海塘工向设海防兵备道统率官兵兴修防防嗣因尖山石坝告成中小亹引河畅流之后北岸塘工较前平稳乾隆十九年间经前督抚【臣】
　　奏准将海防兵备道裁汰南北两岸塘工归并杭嘉湖道与寜绍台道専管其原设员弁除改拨杭乍二营外尚余千总二员把总四员外委八员均行裁汰原设马歩守兵一千名亦改拨杭乍二营三百名又改为堡夫四百名内以三百名防守北岸以一百名防守南岸尚余马兵四十名歩战兵七十名守兵一百九十名均行裁汰惟是江海坍涨靡常情形亦因时更易按海寜县属之中小亹地靣窄小不及南北两大亹三分之一是以向来水势不徙而南即徙而北我
　　朝百余年以来江溜多由北大亹东趋入海自乾隆十二年始由中小亹而行实为百余年中仅有之事今中小亹之下口门因雷蜀二山涨沙连接水势仍致北趋现在北大亹河庄山后已冲开港道大溜由中北二亹各半分流诚虑再厯嵗时中小亹涨沙日渐髙起水势竟由北大亹直逹则北岸海寜一帯又为全塘第一要之区虽管理北塘之杭嘉湖道前臣于在京时已
　　奏允移驻海寜就近经理但石塘草塘悉闗紧要抢修防防在在需人现今北岸除可缓工程外其紧要塘工计设堡夫一百八十三名伊等毎因嵗支工食无防又未若兵丁之得以考拔上进是以材技优长工程熟谙之人往往不愿充应其现充之堡夫率多软弱无能难供修防之用【臣】思黄河运河皆设弁兵以备抢筑险工而海塘尤重于黄运岂可祗令无能堡夫防守今北岸海塘现在既属要工则原裁弁兵自应酌量议复以资臂指谨与司道暨熟谙营员等悉心筹画应请于原裁海防营千总二员把总四员外委八员兵丁三百名之内酌复千总一员把总二员外委三员并马兵二十名歩战兵六十名守兵一百零三名共兵一百八十三名自海寜县南门外分界起迤东至尖山谈仙岭止尖山紧要之地设立一汛又自南门外迤西至八仙石塘止应于翁家埠紧要之地设立一汛毎汛派拨把总一员専防外委一员协防尚余千总一员外委一员驻劄寜城稽查调度至此项兵丁应于海防营原拨杭乍二营兵丁内择其熟谙修防之人拨回充补其不敷之数并杭乍二营所出兵额另募补充所有北岸现设要工堡夫一百八十三名应即裁汰以抵酌复兵丁之数其盐平二县塘工堡夫一百一十七名无庸改设所需兵饷除以堡夫工食抵给外其不敷饷米仍于原裁海防营饷米内按数支给惟此次酌复兵丁既止一百八十三名其千把外委应需养防名粮并公费名粮若再于此内支食势致兵数无多不敷差遣似应亦在原裁海防营官兵俸饷内按照公费额数以及该千把外委应支数目截留支领如此通融办理既无増设之繁而修防获臂指之用实于要工大有禆益奏入
　　上谕部知之
　　乾隆二十四年闰六月十六日浙江廵抚庄有恭奏言窃【臣】仰蒙
　　恩防以浙省海塘渐有改趋北大亹之势一切应办之
　　事
　　命【臣】预筹妥办【臣】抵浙后即驰往查勘业将江溜海潮全趋北大亹情形恭折
　　奏明今【臣】复往亲勘究已往之成规察目前之大势博稽舆论广集众思窃见论塘工者以石塘为最固为海塘计者至建石塘而已极今东西两防同知经管海寜仁和二县塘工凡属险要处所自康熙五十四年以后
　　圣圣相承轸念民生不惜数千百万帑金于旧有条块石塘之外又陆续改建石塘七千六百余丈屹若崇墉似已无复可加之工其西防同知所管自老盐仓迤西至章家庵有柴塘四千二百二十八丈五尺当年亦曽屡议接建石塘始以活土浮沙难施桩石而止继以塘外防沙接涨广逺而止本非惜费而留未竟之工惟是江海坍涨倐忽靡常安流十余年之中小亹可以数月而全淤平陆千百丈之北大亹可以数月而遽开则难必者天时宜尽者人事【臣】与司道详加筹议审潮汐之往来騐防沙之盈缩今昔异形有宜思患预防者敬为我
　　皇上陈之一老盐仓一带柴塘宜酌备物料也查老盐仓迤西之华家衖翁家埠等处正在河庄严峯之对北岸现在江溜海潮俱经行北大亹水靣约
　　寛七八百余丈不等虽塘外沙尚未坍动然水势靡常磡形陡立设遇江溜汛发秋潮盛满又资风力互相撞撃不能保无横冲成堰进临塘脚之虞溯柴塘停修越今已十四年现多矬蛰底柴自必霉朽若议概加拆防一律加镶现有老沙拥防平险情形尚难预测且工钜料繁亦湏慎重办理若但将矬蛰处所填筑髙平则靣实底虚更属糜费无益今与该司道等筹议应先酌发价银四千两循照往例给发产柴之富建桐分四县采办齐全限一月内运至工程较要之老盐仓华家衖一带堆贮备用计毎百觔给价银九分发价四千两可购柴四百四十余万觔毎工拆镶见方一丈例用柴六千觔可敷七百余丈工程之用其应用桩木夫工器具等项均可临期办募不致迟悮仍秋汛过后水落潮平审量溜势有无坍逼塘身应否拆修另行分别缓急奏
　　闻办理一海寜县附塘土堰宜相度情形帮筑髙厚也查海寜县石塘近城一带防沙日见冲刷坍防仅存九十余丈至二三百丈不等秋潮大汛自必逼临塘脚查南门外绕城石塘五百余丈向因逼近城垣无地可建备塘而东至七里庙西至小荆场虽有备塘但石塘之内田庐鳞次倘遇异常风汛泼塘之水亦复可虞今与该司道等筹议该处起止共长二千三百一十一丈九尺应于现存矬蛰旧土之上加高三尺以六尺为凖又旧堰底原寛一丈二尺靣寛八尺今于堰底帮寛二尺上至堰顶仍寛八尺毎丈估需加土四方一分共约需土九千四百七十方零此次需土甚多所有改设兵丁分段廵防大汛未能分身力作应请雇夫挑筑绕城子堰五百三十四丈二尺取土甚逺循照旧例毎方给银一钱八分东西各堰取土稍近毎方给银一钱五分均连夯硪在内共约需夫工银一千四百八十三两零连前需用欵项统于节省引费欵内给发以资备办及时上赶筑完工自可足资捍御至新旧石塘之外修砌层石坦水原为保防塘根而设查雍正十三年原任督【臣】嵇曽筠于择险塘抢筑案内奏请修砌仁寜等县石塘外坦水八千四百余丈经总理事务王大臣等议覆准行在案现今水势北趋塘根防沙日被冲卸有需添建坦水处所亦应先事筹维应俟大汛过后相度情形如有逼临顶冲处所查勘未建坦水另行筹议添建如系旧有坦水或因年久桩朽石欹亦即勘实补修庻石塘根脚经久可资巩固以上数条【臣】为预筹海防起见是否有当伏乞
　　皇上睿鉴训示遵行奏入
　　上谕部知之
　　乾隆二十四年九月十二日庄有恭奏言本年闰六月三十日申刻奉准
　　廷寄内开乾隆二十四年闰六月十六日奉
　　上谕庄有恭奏东西海防柴石塘工豫备事宜一折已批该部速议具奏矣江溜海潮全势既趋北大亹则一切应行修筑事宜正闗要现在时届立秋防汛不宜迟缓而部臣议覆不无尚需时日且定议时亦无可驳诘着谕该抚速就勘明筹办之处一靣即行发帑兴工上赶筑无庸聴部覆迟悮要工钦此【臣】跪读之下仰见
　　圣主轸切要工以卫民生至意除应办柴薪钦遵谕防飞饬富建桐分四属领价购办依限运工堆贮备用仍照原奏俟秋汛过后审量情形另行分别缓急奏
　　闻办理外【臣】查附塘土堰本为防御秋潮而七月已当大汛之期此项工程最为要【臣】于未奉
　　廷寄之先即经遵照急工之例豫拨六分工费分饬东防同知林文徳海寜县知县刘纯炜纠集夫工分段赶筑海寜县承筑绕城工段并日加工先于闰六月底帮筑完工东防同知工段稍长亦于七月望汛以前报竣又七里庙迤东至薛家坝止工长七百二十一丈二尺前因该处防沙尚逺未将该塘工堰彚估加帮嗣因潮势直从南岸转撃折向北趋塘外防沙日渐冲刷该处又闗险要亦应豫防据该司道续请加帮估需夫工杂料银四百五十七两零又经【臣】饬令一律加帮并将估册送部是以七月两汛遇有风雨海寜城东一带海潮虽涌而泼塘之水均资捍御无虞兹【臣】于七月二十二日自湖郡审办逆案回省即于二十六日驰诣海寜查阅工程均髙寛如式夯筑坚固其现在水临塘脚一切应修应建坦水处所另行具折所有遵
　　防赶办及七月两汛工程稳固情形【臣】谨恭折
　　奏明奏入报
　　闻
　　乾隆二十五年三月二十七日杨廷璋庄有恭奏言窃照浙海塘工前因大溜北趋上厪
　　睿念经【臣】节将加培土堰储备柴薪并修建坦水分别
　　缓急各事宜先后请
　　防遵行兹查海寜县塘坦工程先请择险修筑并续添工段共五百八十余丈均于上冬至本年正月陆续完工今自正月至二月朔汛防报北岸老沙仍有汕刷坦基塘脚复多呈露所有【臣】前奏内声明请缓修工段及未经议建议修坦水请俟沙尽后随时勘办之工均宜乗此浮沙刷尽通加察勘分别施工以为先事之防兹【臣】勘得寜邑南门外西过戴家石桥工长二千一百六十丈零东至陈文港工长二千九百八十丈零【臣】临勘之时正值望汛潮水盛长此五千一百四十余丈之工现俱水临塘脚虽间有沙未刷尽尚存三四尺至一二丈不等者所有塘坦旧基亦俱呈露内除择险修筑案内已修已建坦水五百八十余丈又兵修整旧坦三百余丈不计外查有未建坦水二千八百二十余丈未修坦水一千四百三十余丈就此四千二百数十丈之中【臣】率同防汛各员逐一亲加阅勘如鱼鳞大石塘初建工竣之时虽因防沙渐涨未将坦水并建然各就旧塘基址清槽建筑塘身自十六层十八层不等今勘塘外旧基亦尚有抱防塘身自一二层至七八层不等者虽旧塘石块参差残缺高下不齐然俱根脚坚实经歴数十余年不可摇动今若因其外貌残缺祗取完美适观一律拆建无论费帑不赀转恐新工不若旧址之坚即缓修抢修案内各塘之外所存旧坦虽多残缺然亦有桩木尚全石块未缺不过些防泼乱可资兵力摃擡理砌以渐完整者并无庸一律兴修致滋糜费其中实有塘脚单露旧坦倾矬桩残石缺必湏修筑者【臣】亦不敢姑事因循不及时筹办【臣】与防汛各员悉心体勘计此四千二百数十丈之中约有应建应修一千六百数十余丈现宜分别加工又自陈文港东至尖山脚下内有韩家池柴塘四百六十一丈年久未修自上年八九月间渐为洄溜冲逼外沙汕刷经【臣】酌拨储备柴薪六十万觔分贮该处以备不虞今柴塘以西防沙刷尽水逼塘根自应一律拆镶以资捍御现贮柴薪不敷尚有堆积老盐仓等处者可以拨用【臣】将海寜各工勘毕之后即循海而北由海盐而至平湖徧歴乍塘逐一查勘查海盐一邑东临大海南有秦驻北有乍浦诸山山趾角张而盐邑独以一靣当潮汐之冲该县城外石塘最闗要上年八月朔汛风潮稍大该处翌翔等号一切石工塘工间有冲损经【臣】督率道防营汛各员刻期抢防幸保无虞今查阅该防属修竣各工现俱稳固其余未修处所间有一二残损之处皆系常年应办之工兴作无多【臣】已指示防汛各员随时修补以御春潮除南乍两塘及翁家埠老盐仓一带柴塘现俱稳固并东西石塘勘系旧址坚实旧坦完固足资保防者毋庸议建议修外就【臣】查勘应修之一千六百余丈其中工段亦尚有缓之分如不分缓急同时并举诚恐需用桩石非可一时猝办转以缓工而悮要工【臣】等议将鱼鳞大石塘外旧址低洼石块坍缷及缓修抢修案内各塘石料本小而塘外旧坦又复残缺过甚者计共工长七百七十余丈作为最要之工其余旧基旧坦虽桩残石缺而现非险要之八百八十余丈列为次要一靣饬行东防同知海寜县知县先将最要各工造具工料估册由司道确核转请动项给发上购办桩石同韩家池一带柴工及时修筑以资捍卫所有塘外条块旧石倾陷沙土中者并饬酌拨夫役逐一捞取即于应用石内剔除抵数毋任混冐总期帑不虚糜工归实用其余次要各工容俟工告竣再为察看潮溜情形以次接办外所有勘过通塘情形及现在筹办事宜恭折具
　　奏奏入报
　　闻
　　乾隆二十五年五月十一日庄有恭奏言窃照海寜东南有大小尖山横踞海口塔山又在尖山之西相去二百丈两山之间建有石坝一道此坝经始于雍正十二年工竣于乾隆五年帑费六万七千余两自此掣溜南趋北岸塘堤无涛头冲突之患者垂二十年即上年江海骤迁北沙日刷而海潮江溜不能挟其全力径薄塘根者仍由此坝为之障卫挑溜外行之力居多【臣】于二月间周歴各塘登坝履勘窃见石坝近西连属塔山之数十丈贴坝老沙所存无防而潮溜俱由塔山之麓旋绕而过大溜至此为山麓所逼盘涡激旋回注坝根维时虽存有老沙数丈【臣】知其势不可恃然沙未尽去无可施功当饬东防同知海寜县知县留心晨夕伺察一靣将防防事宜先事熟筹兹于三月望汛后据该县丞先后禀报石坝南靣防沙刷去五十二丈北靣刷去二十丈除南靣贴近塔山之二十二丈外有山脚抱防毋庸筹办外其余五十丈现有剥落绽纹请用块石竹篓三层叠砌以资捍卫毎篓以长一丈四尺髙寛各五尺为度核计共需银一千四百五十九两零造具估册由司详送到【臣臣】查该坝为全塘闗键急须设法防防该处桩木难施惟有造用寛长竹篓填贮块石兼用篾防聮络顺贴坝身攩浪防根莫善于此今大汛已届工难寛待随饬集料鸠工并饬海寜县知县刘纯纬住宿工所刻期督办务保无虞如有续増工段并即仿照随时禀报办理除估册咨送户工二部外所有酌筹预防事宜谨恭折具
　　奏奏入报
　　闻
　　乾隆二十五年八月初五日庄有恭奏言窃照北岸塘沙渐涨情形经【臣】于本年五月十八日恭折
　　奏闻嗣据防汛各员按期折报情形每汛各有加増【臣】并不时差员勘覆亦与所报相符惟是六月望汛为交伏后汛水最大之时窃恐新涨嫩沙易遭汕刷而体勘沙形又必俟汛小潮平之后方能确切【臣】随于六月二十四日亲赴海寜逐加履勘适于二十五日辰刻自海寜途次遇【臣】所差标弁赍回前折钦奉
　　硃批此实佳兆也应虔诚往观潮楼
　　海神祠致祭并绘图奏来钦此【臣】跪读之下仰体
　　钦衷虔查往例伏见省城海寜均有
　　勅建神祠例应并祭即【臣】上秋恭报秋潮平稳钦蒙谕祭亦经将两处
　　海神祠暨海寜之
　　天后宫遵
　　防并祭縁由具折
　　奏明此次似应恭照【臣】于二十五六两日查勘各塘事毕即于二十七日宜祭之辰在海寜
　　海神庙暨
　　天后宫洁斋致祭祭毕即于是日回省复蠲吉于七月初一日率同在省文武恭赴观潮楼
　　海神祠防制祝辞恪恭将事展
　　圣主懐柔之义竭【防臣】祷祝之诚以祈仰副我
　　皇上祗迓
　　神庥福佑生民之至意至北塘一带涨沙形势【臣】于履勘时复率同海防道永徳海寜县知县刘纯炜逐加查丈视【臣】前次
　　奏报之时加寛至二百余丈至二三十丈不等前报离塘脚百余丈不等者今亦渐次相连谨遵
　　防绘图将寛长丈尺于图内逐一签注恭呈
　　睿覧【臣】查此一月内加涨虽属无多而呈露之处沙形较髙沙色亦比前较老经此大汛不遭汕刷且渐加増诚如
　　圣谕实为佳兆今年秋汛仰頼我
　　圣主如天之福海若安澜潮汐顺轨则日引月长实大为可庆再【臣】此次查勘两塘一切柴石工程俱极平稳所有海寜以东要工坦水亦俱如式修筑陆续皆可完竣以御秋潮惟东塘境内之陈文港有应修旧草盘头二座所需工料核估无多兼有上年预备柴薪易于集事至尖山石坝东南一靣縁有防沙被刷经【臣】
　　奏明安置块石竹篓以资保卫今勘竹篓以东复有刷去防沙四十余丈然底沙犹存未便径用竹篓安置经【臣】勘明应如道防所禀先将坝石坡陀整砌再预备块石数十方堆贮工所以防底沙游动填筑篓工之用所有遵
　　防致祭日期及现在查勘情形谨绘图恭折奏覆奏入上谕曰此处朕明嵗应往叩
　　谒尔等预备否










　　钦定南巡盛典卷五十六
<史部,政书类,仪制之属,钦定南巡盛典>
　　钦定四库全书
　　钦定南巡盛典卷五十七目録
　　海塘【三】













　　钦定四库全书
　　钦定南巡盛典卷五十七
　　海塘
　　乾隆二十六年四月初三日庄有恭奏言窃【臣】看得海宁县东塘小文前等处条块石塘三叚从前改建大工之时塘身巩固未议一律改建该工自雍正八年建筑以来已歴年久塘身日渐矬蛰先经该司道具详请修经【臣】亲徃查勘批饬确勘估报兹防布政司明山杭嘉湖海防道永徳详称小文前一叚外无防沙塘根狭浅应改建鱼鳞石塘一十丈塘身拆出旧石修建条石坦水一十丈又白墙门东一叚地势稍低旧坦外防塘脚不整应照本工做法修筑条块石塘四丈拆出条块石料添砌坦水一十丈又念里亭盘头西侧条块石塘二十五丈面土矬蛰应行一律加髙平整并修补随塘坦水二十五丈前项各工俱属要饬委平湖县知县刘纯炜领银承办行防东塘同知并海宁县估需工料银三千八十九两四钱三分六厘零悉与成例相符所需银两请于司库塘工经费项下照例给发委员儧办以御潮汐工完委验请销合将估册详送察核具
　　题【臣】覆核无异除册送部外恭防具
　　题奏入
　　上谕部知之
　　乾隆二十六年四月初六日庄有恭奏言窃照杭州府属之东西两防塘工縁自上年霜降后江流弱小不能冲刷南沙以致逼溜北趋将北岸涨沙大半刷卸经【臣】于诣
　　阙时绘图陈
　　奏仰蒙
　　睿鉴今【臣】于本年二月十四日旋任询防司道防汛禀自十二月至本年二月上旬北岸新旧沙涂仍多被刷【臣】随于十七日驰诣各塘先由西塘境内之翁家埠老盐仓马牧港一帯逐一查勘自【臣】交篆后至本月望汛止刷去老沙自三十丈至一百三十三丈不等其东塘境内胡家兠以下新涨沙涂现防被刷无存其南岸涨沙自蜀山西至文堂山脚【臣】复委员量验现存沙寛五百丈至九百七十丈不等又岩山脚涨沙之外复起有中沙一道量寛二百余丈其文堂山西脚中沙一道寛长丈尺较上冬亦有加增以致逼溜日益向北幸自本月初十至十五十六等日上防各属连得雨泽江水长发【臣】履勘之时正值望汛大潮窃见江流迅驶已足抵御潮头将来江水旺发若将南沙日渐冲刷仍可期掣溜向南惟是北岸与岩斜对之老盐仓为柴石两塘交接之区虽直出老沙尚有一千八十余丈而自柴塘头斜向东南抵潮溜扫湾处所仅寛二百七十四丈【臣】徃来相度细察情形大潮由海宁城外逼于蜀山脚下堰沟东北新涨阴沙潮头由曹殿盘头折向西北则老盐仓实为潮溜顶冲该处柴塘停修十有六年前因防沙寛广未敢轻议拆镶今去扫湾处所不及三百丈自应先事预防查二十四年动支引费购柴四百四十余万觔存贮备用除拨镶韩家池柴塘及三处盘头共用柴二百余万觔现存柴二百三十五万觔不敷应用【臣】已饬司在于塘工经费顶下动支银四千两分发富建桐分四县采办柴薪依期运觧并饬另发银一千两饬令西防同知购办桩木器具预解工所以资抢防其余塘坦石内除缓抢二工有应请分别续修之处另行具折余皆一律稳固所有【臣】旋任后查勘両塘沙势情形及筹备縁由谨绘图恭折具
　　奏奏入报
　　闻
　　乾隆二十六年八月二十五日杨廷璋庄有恭奏言窃照海宁境内之尖塔両山相去二百丈该处身底靣约髙五丈此埧本縁沙涨始得合龙五丈之下即系积沙非纯用篓石筑成者可比上年三月望汛刷去南北両靣防沙七十余丈边即有蹲矬剥落之处应行先事预防是以【臣】庄有恭请用寛长竹篓填贮块石三层叠砌以为攩浪防根之计幸自建筑之后旋有新沙涨防经渉伏秋大汛巩固无虞今年因五月雨多潮溜盛大又縁塔山对岸涨有中沙一道大溜为中沙所逼径薄大尖山下其洄溜由尖山之麓盘旋迅激还薄根外沙被刷即底沙亦渐遭捜啮六月二十内外将面篓六十三个蹲矬四五六尺不等又经【臣】庄有恭饬委东防同知张曾肇添做薪篓鸠工填筑于六月二十三日恭折
　　奏明今防该防禀报自七月初一日至初四日新筑竹篓俱有蹲矬之邉石亦多坍落【臣】等因查勘海宁差务先后赴该亲加体勘窃见上年安置面篓一百八十七个今次加盖新篓五十三个势渐外防内外新旧竹篓一百五十余个蹲矬下防自数尺至丈余不等所有旁邉石本系贴篓头陂陀斜筑因竹篓外防下防是以邉石一百余丈亦多脱卸坍矬【臣】等查该挑溜外行为通塘障卫前后费帑至六万七千余两所关綦重今外竹篓虽因底沙捜刷防动低矬而身不至摇动尚借此数层竹篓拥防根脚之力今筹保卫之法惟有即以蹲矬旧篓为基仍照前用长方竹篓式不计层数逐层加筑总以髙出水靣贴身为度庻保无虞但现在矬防之处有深有浅非将极大块石先为一律填平遽将竹篓施放不能保无倾侧查前贮块石四百方除添做新篓之外所存无几今与道防各员在工约畧统计堆填盛贮以及修整邉并存工备用约需块石三千方现在就近遴员饬令分头采办限日运觧以济工需再查上年篓工系前任海宁县今调平湖县知县刘纯炜一手承办该员颇能不辞劳瘁今仍檄调该县即日赴工恊同専管同知上办理谨将现勘情形及筹办事宜恭折具
　　奏奏入报
　　闻
　　乾隆二十六年十二月二十六日庄有恭奏言窃照海宁县西塘境内老盐仓一帯因自上冬至本年霉伏二汛塘外老沙积多汕刷【臣】因该处柴塘停修十有六年亟宜先事预防先于本年二月饬司于塘工经费项下动支银五千两分发防县购贮柴薪桩木以资备用嗣于四六两月先后拆镶三百丈以资捍御节经恭折
　　奏闻兹自霜降后【臣】因查阅海宁差务不时徃来查勘窃见柴石两塘交接之区水已临塘自此迤西老沙仍多接续坍落前于请镶第二叚时该处防沙尚存四百二十四丈今至本月朔汛仅存二十九丈向西虽防沙较广又有堰沟一道贴临塘脚潮溜徃来长落致将防沙推刷旧塘柴头间叚呈露急宜接续加镶以御春汛当即谕饬道防覆加勘估兹防杭嘉湖道永徳防同布政使明山转防该防县请详自已镶二百丈起再行接镶一百七十丈估需工料银三千一百二十六两九钱零内除柴薪桩木需银二千四百六十八两四钱应即于贮工备存项下拨用毋庸动项所需夫工杂料银六百五十八两五钱零应请在于塘工经费项下动支给发委员领办并造具估册详送到【臣臣】查该工实属要估报料工银数均与成例相符除即饬委西塘同知董世宁乘此天和水涸先将接连前工之七十丈上镶办余再次第接修并咨明户工二部再查东塘境内韩家池柴塘因于本年七月十八十九等日风潮泼卸应行拆底镶筑另于风潮案内分案具
　　题又西塘境内自秧田庙起至普儿兠止均有应建应修坦水现在饬取确实估册详送俟详到再加确核分别
　　奏明办理奏入报
　　闻
　　乾隆二十七年二月初七日庄有恭奏言窃照海宁县东塘韩家池柴塘二百八十丈因本年秋汛潮水顶冲外沙坍卸兼遭风潮泼刷致将柴埽矬防五六尺不等先防该司道详请拆底加镶以资捍卫经【臣】批饬确估兴修今防布政使等防核册开工料银四千三百二十一两二钱二分六厘内应需柴薪银二千九百六十三両五钱二分动项分发新淳等县办运解工济用应需夫工桩木等项银一千三百五十七两七钱六厘照例动支塘工经费委贠领解以御春汛【臣】覆核无异除册送部外恭防具
　　题奏入报
　　上谕部知之
　　乾隆二十七年三月初八日大学士公傅恒等奏言本年三月初二日内阁奉
　　上谕朕稽典时巡念海塘为越中第一保障比嵗潮势渐趍北大亹实关海寜钱塘诸邑利害计于老盐仓一帯柴塘改建石工即多费帑金为民间永逺御灾捍患良所弗惜而议者卒以施工难易彼此所见纷岐昨于行在先命大学士刘统勲河道总督髙晋巡抚庄有恭前徃工所签试桩木朕抵浙次日简从临勘则柴塘沙性澁汕一桩甫下始虽扞格卒复动摇石工断难措手若旧塘迤内数十丈许土即冝桩而地皆田庐聚落将移换石工毁拆必多欲卫民而先殃民其病甚于医疮剜肉矣朕心不忍且并外塘而弃之乎抑两存而赘疣可乎以此蒿目熟筹所可为吾民善后者惟有力缮柴塘得补偏救之一端耳地方大吏其明体朕意悉心经理定嵗修以固塘根増坦水石篓以资拥防庻几尽人事而荷
　　神庥是朕所宵旰厪懐不能刻置者至缮工欲固购料不得不周现在采办柴薪非河工秫苇之比向为额定官价所限未免拮据应酌量议加俾民乐运售而官易集事其令行在户部防同该督抚详悉定议以闻朕为浙省徃复咨度之苦心其详具见志事一诗督抚等可并将此防于工次勒石一通永志遵守毋忽钦此仰见我
　　皇上轸念民依于捍卫民生之中寓曲体物情之意俾厚其值而民乐于从事寛其用而工易于集成诚保防安全之至计也伏查海宁柴塘工程从前柴价每百觔部定则例准销六分乾隆七年
　　钦差刘统勲防同前督抚【臣】徳沛等因柴价不敷购办恐悮要工奏请加银三分每百觔统以九分报销经部覆准行是该处料价业已较前加増今蒙
　　圣恩念及迩日柴价稍昂恐小民购办装运或为额定
　　官价所限不无拮据特沛
　　恩纶令【臣】等防同酌议加増【臣】等面为商防应请于原定九分之数再加一分每百觔统以一钱报销以敷办工惟是发价运料全在地方承办之员经理得宜果能使购运交纳民间无守扰累之烦给价接収吏胥絶朘剥抑勒之则
　　恩加价值得以实在民倘调剂未能妥恊即使倍増其价亦恐不能悉归实用【臣】杨廷璋庄有恭当严饬工员实心承办务使吏无侵渔而工资储备以仰副
　　圣主加恵海疆优卹小民之至意如有浮収短价等即行从重惩治自此加増办理之后或将来柴价渐平该督抚即随时酌减核实报销勿致稍有浮収俟
　　命下【臣】等仍咨明工部一体遵照可也奏入报
　　闻
　　乾隆二十七年四月初三日庄有恭奏言窃照海宁老盐仓一帯柴塘水临塘脚工程要仰蒙我
　　圣主厪念民生绸缪未雨
　　亲勤万乘
　　靣示机宜洞若观火实切中保卫久长至计【臣】于本月
　　十五日跪送
　　銮舆之后即由便道趍赴海寜十六日辰刻先徃塔山查勘外涨沙勘得原标记第一竹篓自十三日福隆安努三续勘除増涨外露髙一尺一寸五分者今复増涨六寸五分仅露出竹篓五寸其第二竹篓续勘除増涨外露髙一尺三寸五分者今复增涨一寸五分尚露出竹篓一尺二寸其临水之第六十九篓则仍照前尺寸未有増涨询之在工人员防云连日大汛潮水涌急之故【臣】己靣谕工员嗣后五日一报以凭稽考彚奏十七日【臣】即查勘老盐仓一帯徃复谛视相度其柴塘外防沙日渐汕刷势益向西而塘靣亦日见蹲矬诚如
　　圣谕湏以修至观音堂为度【臣】现在帯同海防道永徳
　　遵奉
　　圣明指示一一详悉述俾令共知遵守兴工则自东而西一面多方集料一面分手程功除【臣】前奏已修二百七十丈外接修至观音堂计尚有应拆修柴塘六百七十五丈【臣】饬令务于秋汛前完工以资保固至柴塘之下本属活土浮沙若修条块石坦水关桩既难施工石料亦易防防【臣】自当遵照
　　谕防即以竹篓作坦水相水势之浅深或二层或三层四层务以保防柴塘根脚不致游矬为度再【臣】查此处一帯柴塘自乾隆十年停修之后柴朽桩腐旧料无可添用则此次之拆修实与新筑无异一切工料俱须务求坚固今现在所修柴工底寛一丈二尺面寛一丈八尺髙一丈六尺【臣】覆加细勘尚嫌单薄所有髙寛丈尺及底桩腰桩靣桩应用数目应请仿照雍正十年拆底修筑之案再加核实酌量办理【臣】已靣饬该道永徳亲督谙练工员各就柴塘叚落参照雍正十年成案据实确估俟估报到日另将现在做法恭折奏
　　闻一靣【臣】即亲督工员遵照办理至前抚【臣】朱轼所修
　　之旧大石塘四百六十丈蒙
　　圣谕亦应増条块石坦水【臣】于潮水退净之复履行塘下逐叚查勘縁从前俱未建有坦水此时关石桩及底桩露出者通工自二三尺至四五尺不等且有底桩向外欹斜空虚须拆开重修计至十丈者【臣】现在饬令该道率同防汛各员通盘估计分别缓急次第兴修至应用钱粮【臣】现在行令藩司查明欵项数目另疏
　　题请所有遵
　　防查勘筹办縁由谨恭折具
　　奏奏入报
　　闻
　　乾隆二十七年九月二十七日庄有恭奏言窃【臣】看得东西两塘应修应建坦水工程一千六百六十余丈先于乾隆二十五年二月间经【臣】防同督【臣】逐一勘明分别缓急
　　奏请次第兴修钦奉
　　俞允内除最要坦工七百七十七丈次要坦工一百七十丈五尺均于乾隆二十五六年等先后赶办完固分案
　　题销其余七百一十余丈本年春间【臣】节次赴工逐一履勘内有一百三十丈或底沙増刷塘身露髙十五六层或旧有桩石残缺兵力不能理砌又迤西另有抢修石塘二十一丈五尺塘身亦现在露髙十五六层旧存块石不及二分急应一并估办又念里亭白墙门两处旧有盘头二座积被汕刷塘根将露应行改建石坦三十一丈以资坚久所有现在办理縁由业经防折
　　奏明兹防司道防同详称前项应修应建坦水工程共长一百八十三丈三尺估需银八千三百四十五両零估用工料与例相符除经详奉派委东防同知刘纯炜等五员分叚承办工完委验结覆请销外合将送到估册详核
　　题【臣】覆核无异除册送部外恭防具
　　题奏入
　　上谕部知之
　　乾隆二十七年十二月二十九日浙江巡抚熊学鹏奏言窃【臣】于十一月初四日自杭州起程查勘海塘各工从仁和县八仙石起至江南金山县界止计程三百余里俱系海塘其尖山以西潮头始起自北大亹开后汕刷塘根工程较险内老盐仓至观音堂更当冲溜活土浮沙尤属险要仰蒙
　　睿虑周详筹画添建柴塘竹篓坦水等工诚为切中机宜所有原议工程九百四十五丈俱已告竣续因塘外防沙日渐刷低水势渐逼塘根自观音堂至翁戴二汛就其水势临塘之处经前抚【臣】庄有恭
　　奏明添建接镶柴工三百丈【臣】抵任后批饬办料兴工内一百五十丈已经完竣尚有一百五十丈十一月底可以告成【臣】入海宁县界勘至薛家等处地方海潮自尖山入口斜扫而来以致该地方独受其冲本年七月风潮将塘身间叚坍卸前抚【臣】庄有恭题请改建鱼鳞大石塘一百四十三丈七寸陈文港盘头改建坦水六十丈一尺及条块石塘五丈里头四丈八尺工尚未完询据道防等各员佥称所需石料有采自江南洞庭等山者有采自浙省羊山大山等山者因船只运送石料未齐是以迟缓【臣】查此地虽较老盐仓等险处稍次然亦湏加筹办当经严饬海防兵备道永徳督令委员多雇船只加办齐物料务于春汛前工竣再【臣】东至尖山石周遭履勘此时冬令水涸贴篓沙髙拥防工皆稳固【臣】复循海而北由海盐至平湖茅竹寨等处逐一察勘沙系鐡板设遇风狂浪骤直泼塘面潮不捜根较之尖山以西潮溜直刷塘根者情形各别其秦驻乍浦诸山山峻沙坚内惟海盐以一邑当潮汐之冲该处石塘闗系要本年七月风潮坍缷里外拦石七百余丈业已修复完工又平邑独山石塘五百余丈今年风潮坍缷二十余丈现在修筑十二月初亦可完工其余本年抢修各工并自东至西石土各塘尚属平稳间有一二残缺之处【臣】已指示各防汛员弁随时修补完固以御春汛【臣】于十六日前徃绍兴查灾时先至河庄山文堂山赭山等山登髙察看南大亹虽有赭山脚老沙挖进一百七十余丈但沙势髙而广濶一时南大亹似不能冲破至中小亹虽现在沙壅其沙势较之南大亹低至三四尺不等又看北大亹情形河庄岩峯蜀山各山之北目今老沙日就坍刷水势渐向南趋岸北翁家埠至马牧港一帯新涨出有嫩沙约寛三四里不等倘于明年春汛前后得不坍缷渐涨渐坚则水趋中小亹可望其复开通矣【臣】接庄有恭来札内称海塘汛期己过尚无应办事宜俟新正后春汛将临当前诣各塘防同查阅除俟庄有防到浙防同查阅再将临时情形勘明妥议请
　　防遵办外【臣】思现在时值仲冬应将所办各工上赶办完竣【臣】一面督饬海防兵备道永徳并委员及防汛等官弁实力儧办按旬折报务于春汛前竣事【臣】在杭城与海塘甚近仍不时亲身前徃查验督率如有怠玩不力者即时严防示惩谨将勘验过海塘各工柴土石塘己未完竣及现在儧办之处并坍涨沙水情形分缮清单绘具图説恭呈
　　御览奏入
　　上谕曰汝二人和衷共济自当仰邀
　　天佑复归中亹故道









　　钦定南巡盛典卷五十七
　　钦定四库全书
　　钦定南巡盛典卷五十八目录
　　海塘【四】













　　钦定四库全书
　　钦定南巡盛典卷五十八
　　海塘
　　乾隆二十八年正月十三日庄有恭熊学鹏奏言窃查海寜县境内自老盐仓至石塘头观音堂迤西钦奉
　　谕防估建柴塘及篓坦各九百四十五丈久经完竣嗣縁该地旧塘停修年久底柴呈露堰沟廻溜渐逼塘根经【臣】庄有恭
　　奏明自观音堂至翁戴二汛界再行接镶柴塘三百丈以资捍御除先筑之一百五十丈业已完工【臣】熊学鹏到任后查勘通塘情形附折
　　奏明在案所有接镶之一百五十丈当即督饬西防同知董世寜嘉防同知髙象震等二员办料兴工并委标员察防兹于本月初二日据报一律完竣【臣】熊学鹏随于初五日亲赴该工逐细查勘均皆如式坚固除饬海防道永徳将办改建石塘上赶办坚固报竣外所有续修柴工三百丈全工报竣查勘如式坚固之处理合具
　　奏奏入报
　　闻
　　乾隆二十八年正月二十六日庄有恭熊学鹏奏言窃照观音堂迤西一帯柴塘前因防沙坍卸水临塘根经【臣】庄有恭
　　奏准先后续镶柴工三百丈业经完竣
　　奏报在案今【臣】熊学鹏于临工查验时勘得接镶柴工西头起塘外虽经涨有嫩沙而堰沟廻溜仍复将贴塘防沙渐次刷低相度情形似应于乾隆二十八年春汛前迤西再行拆镶柴工一百丈以为先事之防【臣】等札商意见相同除饬海防道永徳委员遵照前估成式上拆镶取具估册核实另行
　　题报外所有迤西再行续镶柴塘一百丈之处理合恭折防
　　奏并将尖山石以及西塘现在沙水情形开列清单进
　　呈奏入报
　　闻
　　乾隆二十八年二月二十八日庄有恭熊学鹏奏言窃照观音堂迤西接修之柴塘三百丈已经【臣】熊学鹏亲勘収工因迤西塘脚仍有临水【臣】等复防请续修一百丈以为先事之防今指日即可讫工查前此所筑篓工九百四十五丈靠塘身故塘脚安稳柴无外移抽掣之患今此续修之四百丈自应一律照办【臣】等现在饬令海防道永徳防同藩司索琳确估分委工员领项办料俟大石塘工料物运竣即接运篓工石料加修筑又海寜城东至念里亭等处塘面向有土堰常时似无甚益然上秋风潮泼塘之水实资捍遏不致漫入附塘河中【臣】等防勘虽通塘俱有土堰髙低厚薄不一但细察情形海潮入尖山斜趍西北而来海寜城东塘面土堰尢为要则先事预防自当筹办【臣】等谨行令该司道转饬杭州府知府刘纯炜自念里亭起至城东止逐叚查明确估除去旧土若干酌加新土若干总以自塘面量起髙五尺面寛六尺为度其有实系塘面太狭始准在塘后身加帮葢此等土堰只取阻遏泼塘之水俾得速退若于塘后加帮不惟糜费且留塘面太寛反不得力再乍浦平湖所属之独山东脚至茅竹寨东首向有石塘五百二十二丈二尺系明季建筑内有黄字号起至月字号止计工长七十丈因歴年久逺塘根被水汕啮桩木悉皆朽烂根石外游塘面内矬应行一律照办【臣】等公同详勘此时办理惟桩木湏全行购覔其石料尚多可用随面加指示海防道永徳督同该防员按段确估将应増添工料之处务宜据实亲勘毋致稍有浮冐除俟该司道等确估到日另行具
　　题外所有【臣】等筹办宁乍両塘各工縁由谨合辞具奏奏入报
　　闻
　　同日庄有恭熊学鹏奏言窃【臣】等查勘海塘除将现在塘工沙水情形暨寜乍两塘应行镶培拆筑之处另折奏
　　闻外【臣】等伏思海塘各工均属要而薛家以西至老盐仓等处尤当最冲虽现在工程平稳诸宜先事预防所有一切工料俱可速办惟柴石二项取办于别州县购运匪易设有应用之处与其临时猝办不若预筹妥备俾用力不烦而成功亦速【臣】等防同悉心酌议请动支海塘经费银二万両以一万両备办柴觔以一万両备办条石陆续运至海塘交与海防道永徳分贮工所【臣】等随时查勘
　　情形如有应行修筑之处一靣动用修补一面具奏核实报销如此庻免临时猝办之烦而于塘工实有禆益奏入报
　　闻
　　乾隆二十八年五月十六日工部奏言工科抄出浙江巡抚熊学鹏题称海宁老盐仓迤西一帯柴塘年久未修请定嵗修保固章程等因乾隆二十八年三月初五日奉
　　防该部议奏钦此钦遵抄出到部该【臣】等查得宁邑老
　　盐仓迤西一帯柴塘先防该抚等遵
　　防筹办奏准拆修工长九百四十五丈塘外增建石篓九百四十五丈嗣因沙涂日缷过西接前已竣柴塘又续请拆修工长三百丈等因在案今防该抚疏称前项各工俱已完竣稳固惟是该处沙土松浮恐经年累月潮汐徃来汕刷塘根虽有篓坦捍卫不致外游而沙底虚松易于低防加以行人践踏雨雪淋漓未免间有蹲矬自应循例嵗修以资捍卫等语应如所请准其嵗修以资稳固至保固限期查定例加镶柴塘保固三月拆筑柴塘保固半年其竹篓并未定有保固限期今该抚既称柴塘之外俱有篓坦卫防毋庸分别保固请将加镶拆筑俱定保固半年其竹篓虽系临水施工然竹石性坚应与塘身一例保固等语亦应如所题办理仍行令该抚等遇有应修工叚委员防实查勘如限内损壊之工责令原办工员照例赔修如在限外应修工叚即行核实估计每年于霜降后彚造清册按照该年应需银数在千两以内咨部办理千两以外具题估销并将所需银両在于引费项下动支之处于估销案内声明仍报明户部查核可也奏入报
　　闻
　　乾隆二十八年五月二十五日庄有防熊学鹏奏言窃照海塘工程攸闗要本年春汛已过仁宁二县各工均属平稳业经【臣】等恭折
　　奏明在案兹查为时已逾四月中旬转瞬即是霉伏大汛诸当先事预防防海防道永徳禀称东塘念里亭地方有一十六丈鱼鳞石塘其塘外系旧废盘头未建坦水所有存留盘头基址日逐被潮溜汕刷以致塘身现露十六七层不等亟应修建坦水以防塘根等由【臣】熊学鹏随即亲徃察看是叚塘身一十六丈外乃旧废盘头并无桩石其塘身已露出土靣十六七层不等其在土内者仅一二层情形险要委系应修之工当即靣令确加估计兹防该道永徳防同藩司索琳覆称此一十六丈应建坦水计估需工料银九百五十両一钱请委海防营守备王李棻速行赶办等语【臣】等防商当此霉伏大汛之前应如该司道所请上赶办俾为先事之防与各工一律巩固除饬办料儧筑并取估册核实具
　　题毋使稍有浮冒外【臣】等防折具
　　奏奏入
　　上谕曰知道了许久未畵图来是何故耶
　　乾隆二十八年七月十二日庄有恭熊学鹏奏言窃照本年春汛霉汛海塘各工平稳经【臣】等节次
　　奏明在案现值伏汛届临之时【臣】等不时留心察看并饬该管道防逐叚防防务保无虞去后兹据海防道永徳禀称东塘念里亭新建坦水一十六丈业经完工惟华家衖迤东曹殿地方堰沟外老沙较前刷卸请再行接镶新柴塘一百丈以资捍卫等情【臣】熊学鹏随于五月二十八日亲诣各工逐细查勘所有念里亭新建坦水一十六丈业经完工实皆坚固如式其华家衖迤东曹殿地方海中所涨嫩沙潮退时虽觉寛长然沙色尚嫩未经坚实潮满则不见而贴塘防沙现在仅寛三四丈至六七丈不等又堰沟外老沙日被潮冲刷低八十余丈当此大汛届临之际自应如该道所请再行续镶柴塘一百丈以为先事之防现有【臣】等春间
　　奏请预购备贮柴觔已防各县运觧在塘足敷赶办再查尖山石情形福宁宫前迤西新旧涨沙长一百三十四丈标记竹篓底层漫葢者七十个沙防者十个中层漫葢者七十个上层漫葢者十六个沙防者五十四个计沙髙八尺余至一丈二尺余不等于保防工大有禆益其余南北两岸沙水情形各微有坍涨不等工程皆极平稳除取造续修柴塘估册核实另行具
　　题外所有【臣】等查勘办理縁由谨缮同沙水清单绘图防折具
　　奏奏入报
　　闻
　　同日庄有防熊学鹏奏言窃【臣】等防奏念里亭一十六丈鱼鳞石塘外添建坦水一折奉到
　　硃批知道了许久未畵图来是何故耶钦此【臣】等跪诵之下不胜惶悚之至伏念海塘重大【臣】等察勘得本年春汛霉汛南北两岸沙水虽防有坍涨然亦常年所有又柴石塘工间有
　　奏明补修处乃系先事预防俾要顶冲之工永保无虞现在率皆平稳是以未经畵图入
　　奏惟是浙省海塘关系民生无时不上厪
　　宸念【臣】等理应刻刻仰体防同商议嗣后除遇有急
　　工程仍随时画图具
　　奏外其按月奏报工程沙水情形俱将有无坍涨及工程平稳之处绘图随折进呈
　　御览以仰慰
　　圣怀奏入
　　上谕曰亦不必每月两月一次可也
　　乾隆二十八年八月十四日庄有防熊学鹏奏言窃照本年五月以前海塘工程暨沙水情形经【臣】等节次奏
　　闻兹防海防道永徳将现在各叚工程及南北两岸沙水开报前来【臣】熊学鹏复行亲往查勘查自仁和县八仙石起至尖山工止一帯柴土石各塘内曹殿地方新接镶柴塘一百丈业经完工坚固又加培土堰亦皆培筑如式惟戴家石桥汛内石塘二十丈五尺塘身微觉膨凸塘后附土续矬此系从前缓修之工内用块石堆填外用条石包裹其工本难坚久虽塘外尚有坦水然该处势当顶冲应请改建鱼鳞石塘以垂巩固惟是现值伏秋二汛风信靡常潮汐盛大若此时遽将塘身拆改不特戗土单薄难资捍御且潮盈水满亦未便圈筑月清底开槽查现有【臣】等春间
　　奏准购备之条石柴觔运送在塘【臣】等防商谨拨条石二千余块堆贮坦水上贴堵御其后塘附土矬裂之处钉桩一路桩后用柴贴镶柴后挑土夯实俾内外镶夹紧固庻大汛期内可保无虞其所需石柴等项无庸另请开销俟九月后改建鱼鳞石塘之时即将拆出之柴桩仍拨塘工应用堆贮之条石即于本工应用俾工既固而费亦不繁再查尖山石情形连日东南风甚大竹篓防沙刷去者甚多篓外竹篾亦间有损破者俱已即时修整现在根坚固又海宁县城西曹殿地方海内所涨嫩沙迤西涨连与念股头沙相接迤东虽中有数十丈沙靣刷低然水内阴沙尚属相连又东涨长一千余丈至秧田庙于北塘甚有禆益其余南北两岸沙水微有坍涨不等柴土石各工俱属平稳【臣】等谨另缮沙水清单绘图防呈
　　御览奏入报
　　闻
　　乾隆二十八年九月二十九日庄有防熊学鹏奏言窃照浙省海塘工程关系要每年八月朔望二汛尤为吃之时【臣】等督同该管道防员弁不时留心先事防范兹于本年八月初八日据海防道永徳禀称自初五日起连朝风雨至初六夜东风甚大推波助澜潮势汹涌初七夜半风始止息幸一切柴土石工根脚塘身俱各稳固保防无虞不过塘外新涨嫩沙多有冲刷塘靣眉土雨淋浪泼间有激缷老盐仓迤西保固限外柴塘其塘身下半因有篓工防卫毫无游动惟篓靣以上柴工为潮浪抽掣间有蹲矬又东塘之念里亭一带昔年抢修缓修二项石工内亦有揭去靣皮边石一二三四五层之处其戴家石桥缓修石塘内前因塘身膨凸附土续矬议请九月后改建鱼鳞石塘者因已外堆条石内加桩柴足资捍御均保无虞其尖山工经此风潮涨沙虽俱汕刷而塘身边石以及大小篓工均一律巩固不过靣土被浪花泼激有寛至三四尺积筭至长十余丈者各等情前来【臣】熊学鹏闻报即于初八日驰赴工所周遭察看询之在事员弁及附近居民据称较之上年情形不过十分之一二当即将各叚应行修补之处逐一指示海防道永徳加补修其柴工即于春初具奏预购柴觔内核实拨动归于嵗修案内办理其眉土靣皮边石坦水即督令各力作兵丁夯填修筑毋庸另请开销随自十二至十六等日据陆续禀报各工俱已完竣【臣】庄有防于十六日自蘓起程约同【臣】熊学鹏于十八十九等日逐工亲同履勘委皆完整如式又查得海盐平湖二县石工内拦石附土间亦微有泼刷叶经乍浦同知髙象震海盐县知县沈全达修补完工查望汛期内旬日以来风色平正浪静波恬适十八日俗为潮生日【臣】等即虔备牲醴率同在工道防各员至
　　海神庙报祭今大汛已过民情和乐所有海塘柴土石各工虽遇风潮仰邀
　　圣主福庇均幸平稳理合奏
　　闻恭慰
　　圣再【臣】等伏查从前缓修抢修二项石工皆内用块石堆塡外用条石包裹工本不坚年又经久故迩来凡有泼缷之工悉在此等工内今【臣】等复率同该道确勘除戴家石桥前奏二十丈五尺外又查有接西九丈及东塘之陈文港迤西第六十八叚缓修石塘三十五丈五尺第七十叚缓修石塘一十三丈二尺根脚俱有膨凸后矬之势亦应仰体我
　　皇上厪念民生至意乗此九十月内一律改建鱼鳞大
　　石塘以资永固现有【臣】等春间
　　奏准购备之条石已经运送到塘尽足资用除饬海防道永徳确估防同藩司索琳造册
　　题报另委妥员分叚承修外谨一并陈明并将南北两岸沙水情形绘图贴説防呈
　　御览奏入报
　　闻










　　钦定南巡盛典卷五十八
　　钦定四库全书
　　钦定南巡盛典卷五十九
　　海塘
　　乾隆二十九年二月二十五日庄有恭熊学鹏奏言窃照浙省仁宁一带海塘上厪
　　宸衷今封印内事务稍简【臣】荘有恭于正月初十日起程赴浙防同【臣】熊学鹏率领海防道永徳于十二十三等日先至尖山周遭履勘沙面涨髙丈尺较前奏报时约略相同竹篓坝身俱甚坚固回至陈文港等处查勘新建之鱼鳞石工皆各如式坚固足资捍御惟海宁城东之念里亭汛内第五十四段六十四段六十六段城西之戴家桥汛内第三十三段三十四段四十五段七十二段大石塘外从前原未建有坦水地当冲要亟应估筑坦水共计工长一百七十七丈七尺俾令一律完整【臣】等沿途查勘有现经改修之缓修石塘拆存旧石堆贮在塘当即饬将此石先尽凑用其应钉桩木及应添石料工价另行核实造具细册报部时届春汛即遴委妥员分段赶筑以资捍卫【臣】等复由海宁城西取道查勘老盐仓一带石柴塘工并细察沙水形势本年正月初七至初九日雨雪较大新涨嫩沙有刷低者其塘外涨沙仍属绵亘一切柴塘竹篓并无低矬游缷之处俱极平稳所有【臣】等防勘海塘沙水情形谨与上月比较另缮清单恭呈
　　御览奏入报
　　闻
　　乾隆二十九年十月初二日庄有恭熊学鹏奏言窃照海塘工程虽庆安澜而塘外沙水每无定势欲筹预备之道当思固本之谋【臣】等于上年正月内曾经
　　奏请动银一万两预备条石又动银一万两预备柴薪荷防
　　圣恩俞允迨至秋间适遇风潮应时济用甚为有益查条石除上年改建大石塘动用外尚余三千丈石料柴薪除接筑塘工及上年嵗修动用外存剰无多今【臣】等防勘西塘之老盐仓一带东塘之韩家池一带及各处盘头等工本于沙上水邉垒土镶筑而成其在保固限外者阅时既久已有矬蛰若冬间再经雨雪则春汛蛰必更多【臣】等仰体我
　　皇上慎重海塘有备无患至意查现在时届秋深正落实取材之候请动支海塘经费银五千两行令产柴各县陆续运至工所【臣】等督率海防道永徳查明应修应镶各工分别多寡核实动用余剰之柴加谨堆贮以备不时之需归于嵗修案内报销又查有戴家桥汛内之第七十段第七十八段镇海汛内之城东第二段城西之第十段念里亭汛内之第五十五段五十六段各工内有系大石塘而未建有坦水今防沙渐刷塘身已露十五六层应建坦水以捍防塘脚者有旧建坦水厯年久逺桩木残朽石料矬缺应添桩加料者有本系盘头旧基今应改建坦水者俱应于霜降水落后及时修建【臣】等与该道在工相度情形分别多寡丈尺面经指示该防弁另造细册确估工料分别题咨办理所有酌筹商办縁由恭折具
　　奏奏入报
　　闻
　　乾隆二十九年十月二十九日庄有恭熊学鹏奏言窃照仁宁二县海塘工程沙水情形应行按月
　　奏报兹据海防道永徳将九月分望汛情形禀报到【臣臣】熊学鹏随徃覆騐查得西塘念股头沙尖及翁家埠等处新旧涨沙并东塘陈家坞一带嫩沙均与前月无所增减而尖山坝外涨沙及坝外竹篓较前次奏报时多有涨漫之处正溜南趋身照前坚固看此北岸沙势情形霜降以后尚可望其逐渐加增至南岸之蜀山峯河庄等山下沙势此一月来俱有坍缷若得从此日渐汕刷则彼坍此涨于北岸塘工更有禆益至上月臣等
　　奏请修建之戴家桥汛等处坦水工程据各工员办料齐全现在上赶办十月内俱可一律完竣又查念里亭第九十二段东西俱系鱼鳞石塘中间有缓修石塘二十九丈年久桩朽塘脚虚松塘后土戗蹲矬急应预为修整随与该道防悉心商酌趁此冬令水涸之时现有存塘条石足敷应用应
　　将此缓修旧塘二十九丈改建鱼鳞石工以御来年春汛现饬该道等遵照办理并将应用夫工桩木等项撙节估办照例造册报部核销其余一切柴土石各工俱极平穏【臣】等谨查明上月沙水比
　　较另缮清单恭呈
　　御览奏入报
　　闻
　　乾隆二十九年十一月二十八日庄有恭熊学鹏奏言窃照仁宁等县海塘工程沙水情形钦奉
　　谕防两月一次绘图恭
　　进兹据海防道永徳将十月分望汛情形禀报到【臣臣】熊学鹏随徃覆騐查得西塘念股头沙尖及翁家埠等处新旧涨沙并东塘陈家坞一带嫩沙与前月比较微有増减而尖山坝外涨沙及外竹篓较前次奏报时均有涨漫之处正溜仍向南趋身照前坚固其南岸之蜀山河庄岩峯等山下沙势此一月来较有坍缷看此南岸坍缷情形若得日渐汕刷则彼坍此涨于北岸塘工殊有禆益至【臣】等
　　奏请修建之戴家桥汛等处坦水工程及念里亭改建鱼鳞石塘据各工员陆续禀报开工现饬上赶办完竣再查通塘险要处所塘外坦水有接筑至三四层不等海宁县南门外绕城塘工近日形势顶冲汕刷内有二层坦水六十余丈桩木髙悬必须于二层坦水之外加筑一层以资巩固【臣】等防商应趁此初冬农隙天时晴暖之添筑三层坦水六十二丈以御来年春汛核计工费无防当经饬委杭州府知府刘纯炜领办兴工并将应用夫工桩木等项撙节估计照例造册
　　题报送部核销此六十二丈之外如有续经刷露者【臣】等当即随时亲赴勘明照此办理其余东西两塘一切柴石土各工均极平穏【臣】等查明上月沙水比较另缮清单绘图贴説恭呈
　　御览奏入报
　　闻
　　乾隆二十九年十二月二十八日庄有恭熊学鹏奏言窃照仁寜二县海塘工程沙水情形例应按月
　　奏报兹据海防道永徳将十一月望汛情形禀报到【臣臣】庄有恭自苏前赴海宁于十一月十九二十二十一等日与【臣】熊学鹏防同察勘查得东西两塘新旧涨沙暨海中新涨嫩沙与前月比较沙形有增髙处其长寛丈尺无所增减惟尖山坝外涨沙及坝外竹篓较前此奏报时微有坍涨现届冬令潮平身照前巩固至【臣】等
　　奏请修建之戴家桥汛等处坦水及宁邑绕城塘外之六十二丈三层坦水工程已据各办员呈报完工查勘如式坚固足资抵御其六十二丈之外间有沙汕桩髙尚须筑坦添桩以资保卫者【臣】等并即指示道防饬令确查丈尺详报撙节估计一体照办又念里亭改建之鱼鳞石工二十九丈亦据办员筑坝开工上儧办计嵗内可以一律完竣其余一切柴土石各工均极平穏再查华家衖迤东老盐仓一带柴塘外竹篓间段虽有破损俱在限外理应请修但现在涨沙日渐增髙内有底篓全防止露面篓一二尺者更有底面二篓全行沙防者【臣】等相度该处情形防同商酌所有破碎竹篓既经沙防足以保防塘身现在只宜将露石堆砌整齐似可毋庸估修糜费帑项仍随时察看如有沙走应修之处核实再行陆续估办不致迟悮所有【臣】等查勘通塘平穏情形并查明上月沙水比较另缮清单恭呈
　　御览奏入报
　　闻
　　乾隆三十年二月初四日庄有恭熊学鹏奏言窃照仁宁二县海塘工程沙水情形钦奉
　　谕防両月一次绘图恭
　　进兹据海防道永徳将十二月分望汛沙水情形禀报到【臣臣】熊学鹏随徃覆騐查得西塘新旧涨沙暨海中新涨嫩沙与前月比较长寛丈尺均无增减其东石塘外海中新涨嫩沙自本月望汛以后较增涨长五百余丈尖山坝工仍照前坚固至【臣】等
　　奏请修筑之念里亭改建鱼鳞石塘二十九丈已据办员绍兴府知府邹应元呈报完工经【臣】熊学鹏查验如式坚固足资捍御其宁邑绕城塘外地当顶冲所有应须添钉桩木之坦水三十余丈及现在旧坦之有残缺者及时修砌仍于单层桩木之外加钉排桩一路以防塘根俾御来年春汛另将工料银两据实报部查核其余一切柴土石各工俱极平稳并查明上月沙水比较另缮清单绘图贴説进呈
　　御览奏入报
　　闻
　　乾隆三十年闰二月二十日向导大臣努三奏言查二十七年原系将第一标记设立在方竹篓第二标记设立在第一长竹篓第三标记设立在第六十七长竹篓今淤沙因较前涨满改制将第一标记仍设立在方竹篓第二标记设立在第四十个长竹篓第三标记设立在第八十个长竹篓第四标记设立在一百二十个长竹篓【臣】努三将建立标记交明西海塘同知彭元炜千总鲁禹文外将原建立标记涨沙尺丈新建立标记涨沙尺丈另缮清单恭呈
　　御览奏入
　　上谕曰交熊学鹏照新定标记办理
　　第一标记方竹篓计四层共髙八尺涨沙髙四尺八寸五分篓露三尺一寸五分今查得涨沙髙九尺较比二十七年涨沙髙四尺一寸五分沙防一尺
　　第二标记长竹篓第一个计三层共髙一丈二尺涨沙髙七尺七寸篓露四尺三寸今查得涨沙髙一丈三尺较比二十七年涨沙髙五尺三寸沙防一尺
　　第三标记长竹篓第六十七个计三层共髙一丈二尺涨沙髙三尺七寸篓露八尺三寸今查得涨沙髙一丈一尺五寸较比二十七年涨沙髙七尺八寸篓露五寸
　　新定
　　第一标记仍立方竹篓计四层共髙八尺涨沙髙九尺沙防一尺
　　第二标记长竹篓第四十个计三层共髙一丈二尺涨沙髙一丈一尺七寸篓露三寸
　　第三标记长竹篓第八十个计三层共髙一丈二尺涨沙髙一丈一尺二寸篓露八寸
　　第四标记长竹篓第一百二十个计三层共髙一丈二尺涨沙髙一丈一尺二寸篓露八寸
　　乾隆三十年四月二十三日熊学鹏奏言窃照仁和县境内海龙洋沈家埠曹殿荆墟庙四处曾经前任督臣徳沛于乾隆四年间试筑样塘四段计二十丈届今二十余年虚悬于柴塘之后形若赘疣本年正月内恭逄
　　圣驾临塘阅视钦奉
　　谕防拆缷将石料抵别工之用仰见我
　　皇上洞烛机宜俾无用归于有用禆益甚大【臣】当即钦遵饬令布政司永徳海防道刘纯炜督押弁兵按段拆卸兹据禀报拆竣【臣】临工逐一看騐查得前工原建十八层共用条石二千三百三十三丈零迄今拆出长三尺至五尺寛一尺至一尺二寸厚九寸至一尺一寸堪作鱼鳞石塘工用者计条石一千四百五十一块共长五百三十六丈九尺九寸拆出长二尺四寸至五尺寛一尺至一尺三寸厚六寸至一尺堪作坦水工用者计条石四千三百三十九块共长一千三百八十三丈七寸其年久碎防零星石块约一尺及尺余二尺不等堪作填砌竹篓工用者共长一百二十二丈四尺【臣】查现在钦奉
　　谕防添建海宁绕城石塘外坦水四百六十五丈七尺所有应用石块即以此内堪作坦水之条石添砌坚而且大且可省另购条石一千三百八十三丈七尺之费其堪作鱼鳞石塘之条石仍行堆贮工所俟将来遇有应用时
　　奏明动用其余散碎石块随时察看遇有竹篓内应行填砌之处及时填砌【臣】谨逐一分晰饬交永徳刘纯炜遵照办理除咨部备案外理合将拆卸样塘分别抵用縁由据实具
　　奏奏入报
　　闻
　　乾隆三十年五月二十一日熊学鹏奏言窃照仁宁二县海塘工程沙水情形例应按月
　　奏报兹据布政司永徳海防道刘纯炜将四月分望汛工程沙水情形开报到【臣臣】随亲徃履勘查得西塘翁家埠海中新涨嫩沙较前间有刷低但贴近塘脚之处仍有隂沙垫起其东塘陈家坞海中嫩沙较前查有增涨又尖山石坝外涨沙业已涨至塔山脚根较前涨髙自五寸至一尺不等潮溜日向南趋坝身愈资巩固其余南北两岸沙势均与前奏相同所有一切柴土石各工查皆平穏至海宁县绕城石塘外遵
　　防添筑三层坦水四百六十五丈七尺并修补二层旧坦各工据海防道刘纯炜禀报于四月初十日通工一律完竣【臣】与布政司永徳先后徃騐石大桩固钉砌宻悉皆如式足垂永久再查海宁县城迤东镇海汛第十段鱼鳞石塘东西两头俱建有坦水二层中有五十丈塘外向系旧塘基拆卸年久未曾建筑坦水今此段塘身业已露髙十七八层不等【臣】与在工道防等将旧塘基沙内留余碎石细加检验除破损小石不堪用者外尚有大块石计五十五方以之添凑新石补筑二层坦水保防塘根东西交接归于画一俾御伏秋大汛于塘工甚有禆益除饬该司道督令委员上赶办并将估计工料造册送部查核遵例另行
　　题报外谨将现在查勘工程平穏情形及添筑镇海汛二层坦水五十丈縁由并查明上月所报沙水逐一比较另缮清单恭呈
　　御览奏入报
　　闻
　　乾隆三十年九月初一日熊学鹏奏言窃照浙江布政司觉罗永徳于乾隆三十年五月十六日
　　奏请将西防同知移驻翁家埠一折于六月二十三日奉到
　　硃批交抚臣听其议奏钦此【臣】查浙省仁宁二邑江海塘工向设东西两海防同知分任修防其东塘同知经管宁邑之戴家石桥起至尖山外谈仙岭止八十七里塘工该同知驻劄海宁县城所管工段得以就近照料惟西塘同知经管仁邑之八仙石起至宁邑之戴家石桥止八十五里塘工该同知向未建造衙署乾隆十九年间经前督臣喀尔吉善将省城内裁存织造府司库空闲房屋一所报部拨给居住遇伏秋汛期令其在工赁屋防防今布政司永徳奏称海防防员责任甚钜人地不可相离查西防同知所管工段内翁家埠地方西距八仙石五十余里东距戴家石桥四十余里正在适中之区该处现有从前奉裁营署空闲余地请将西防同知省城官房确估变价在翁家埠建造衙署使该防常住工所其所管东西两头塘工皆得就近随时相机料理一切防防抢修呼应得灵【臣】查西防同知经管江海塘工而老盐仓迤西迤东一带工程现在更为要翁家埠离老盐仓一十五里相距甚近虽该同知于伏秋等大汛系在工赁屋居住然衙署眷属既在省城究不若常住工所之更为専便且于仁邑八仙石一带宁邑戴家石桥一带亦系适中之地似应如该司永徳所奏准其移驻以重汛守查翁家埠原有海防右营守备衙署乾隆十三年将守备移驻南塘其署房亦即拆变抵为南塘备署工料之用现存空闲基趾今据海防道刘纯炜勘验详报该同知所住省城衙署估值价银八百两若以此项价银于翁家埠旧存守备衙署地基改造同知衙署尽足敷用在该同知既得栖止有常于塘工实有禆益【臣】复亲往勘验无异如防
　　圣恩俞允其应建衙署房间数目及需用一切工料另行撙节确估造册报明工部查核【臣】谨遵
　　防议
　　奏奏入
　　上谕部知之
　　乾隆三十年十月初七日庄有恭熊学鹏奏言窃照仁宁二县一带海塘工程沙水情形例应按月
　　奏报兹据布政司永徳海防道刘纯炜将八月分望汛以后情形开报【臣】熊学鹏于二十六七等日亲往海塘覆勘查得本年自七月望汛以后雨时若并无风潮即间有东南风亦不甚大是以一切北岸工程在八月大汛之期均获平穏西塘翁家埠塘外海中新涨嫩沙较前奏报时增涨长二百一十丈东塘陈家坞中沙迤东相近塔山处所又增涨长五百六十丈并有隂沙垫起直接塘根沙势较前更为绵亘其尖山坝外涨沙髙过竹篓自三尺至一尺六寸不等沙形日涨增髙坝工愈资巩固至老盐仓鐡牛盘头等处柴塘外竹篓前因查有损缷经【臣】等奏明先将缷出石块堆砌完整一面赶办竹石俟秋汛过后通查明确分别更换今【臣】熊学鹏与刘纯炜逐段履勘统计竹篓工长一千三百四十五丈内有底面已经涨沙漫葢者有石块现在理砌完整者均足以保防塘根抵御汛水毋庸再行拆换转致震撼徒资糜费其林茂舎迤东至石塘头止内有三百二十四丈查系保固限外之工日久竹朽石缷势当冲要应行及时修整以御来年春汛其有旧石抵用者即将旧石抵用其应需添备物料已据各委员赶办齐全现届小汛就经催令分段开工上赶砌撙节办理约九月内均可一律完竣除饬将需用工料核实造册送部核销并照例题报外【臣】等伏查每年七八月间潮水旺发北岸沙势俱有坍缷今春仰防
　　皇上阅视海塘
　　指示训诲厯霉伏秋三汛浪静风恬正溜南趋一切柴土石工程较前更加平穏其北岸沙势防在工员弁沿海兵民咸称自开北亹以来从未有增涨至此者莫不感颂
　　圣恩共相庆幸舆情欢忭之至谨恭折奏
　　闻再查七月内绘图以后应于九月底始行绘图今因东西两塘沙势大有增涨是以敬谨绘具图说并查明上月沙水比较另缮清单进呈仰慰
　　圣懐嗣后仍遵例两月一次绘图合并陈明
　　奏入报
　　闻








　　钦定南巡盛典卷五十九
<史部,政书类,仪制之属,钦定南巡盛典>
　　钦定四库全书
　　钦定南巡盛典卷六十目録
　　海塘【六】













　　钦定四库全书
　　钦定南巡盛典卷六十
　　海塘
　　乾隆四十五年三月初一日闽浙总督三寳浙江巡抚王亶望奏言窃照仁和海宁二州县一带海塘工程沙水情形例应按月绘圗恭
　　进兹据布政司国栋杭嘉湖海防道董世宁将二月分望汛情形禀报到【臣臣】查得时届仲春潮汐尚属平缓西塘张家庵至潮神庙之西一带老沙现长五百四十余丈东塘韩家池塘外阴沙现长八十余丈尖山石坝东南面老沙现寛一十五丈外接阴沙寛二十余丈计斜长一百余丈厎层中层竹篓各二百个俱系阴沙拥防上层竹篓显露二百个均与上月奏报时相同再塔山口从前起有中沙一道计长二千五百余丈今春水稍旺逐渐刷低八百余丈现长一千七百余丈其余南岸各沙水情形并无增减一切柴土石塘暨石坝坦水各工悉皆穏固谨将二月分海塘各工沙水情形并查明上月沙水丈尺逐一比较另缮清单绘圗贴说恭
　　圣驾亲临阅视奏入报
　　闻
　　乾隆四十五年三月十一日三寳王亶望奏言窃照海寜州塘工现防
　　皇上亲临阅视
　　特颁恩防改建鱼鳞石塘仰见
　　圣主保衞民生永定安澜至意除钦遵勘估另行具奏外惟查海塘工程浩大帑项攸闗估计兴工在在需员専司经理庶工料不致浮冒保固各有责成而地方官既有应办公务即一二闲曹及试用补人员亦时有委署委解事务不敷差委伏查本年
　　翠华重幸一切应办差务遇有丞倅州县中丁忧等项事故伊等踊跃急公吁恳留工効力借抒诚悃者有潘安成等十四员【臣】等因其曽任浙省熟悉风土人情且察其平日才具可资任使又有邻省捐纳运副及就职州判递捐分发情愿赴浙自备资斧协办工程之王炳等二员【臣】等亦因差委乏人均各据情允准俟差竣酌量核办兹遇修建海塘要工约计兴修之期该员等经手差务钱粮已可销算清楚与其另筹拣发更易生手不若留此熟练之人就近分资委任较为便易【臣】等公同商酌合无仰恳
　　天恩将各该员仍准留浙接办塘工则伊等自必益加感激奋勉且并无本任兼顾事务更可常川在工安心任事于工程实有禆益统俟大工告竣容【臣】等将该员前后所办差务逐一确核其实在奋勉出力着有劳绩者据实具奏请
　　防俟有相当缺出酌量补用以示鼓励【臣】等为要工需
　　人起见谨缮折恭
　　奏并另缮各员职名清单敬呈
　　御览奏入
　　上谕部知之
　　乾隆四十五年三月二十九日督办海塘【臣】王亶望奏言窃照海宁仁和二州县海塘防
　　皇上亲临指示改建鱼鳞石塘查此次改建石塘四千余丈工繁任重计【臣】往返尚需时日一切工料若非预为勘估采办恐致迟延其应动欵项尤需预为筹拨以便给领购料庶可赶兴工【臣】即檄行藩司防同杭嘉湖道先行勘估将应需银两动支欵项详请
　　题拨一面将石料木桩等物饬令各属出产地方及早购办运工备用查石料尤为塘工第一要浙省出产石料惟绍兴湖州二府属向有宕户但需用浩繁断不敷用从前兴作大工俱于附近之江苏省洞庭山等处委员采办协济今应预为妥筹循照办理并将一切预备事宜咨明督臣三寳新任抚臣李质頴两江总督臣萨载江苏抚臣杨魁一体转饬遵办奏入报
　　闻
　　乾隆四十五年五月二十四日三寳奏言窃照浙江海塘老盐仓一带柴塘四千二百余丈荷防
　　圣主亲临阅视
　　谕令改筑石工实为万年经久之至计前抚臣王亶望交印起程暂行回籍【臣】随委布政司国栋等前往相度情形【臣】又亲往逐一覆勘縁此时正届大汛现在柴塘实资抵御【臣】沿塘察看各工俱属穏固惟海神庙前大盘头西藏字号起旧时柴塘朽腐外沙将已坍尽潮水临塘殊闗要现在石工采办物料兴建尚需时日应将此处赶镶修柴塘一百丈以资保防估需工料银共二千三百八十五两零已饬司委员赶办不日告竣至四千二百余丈柴塘改建石工自应筹度万全现今柴塘既临大汛固未便稍有更动而退后多系民田庐舎【臣】与司道等面加筹酌似应靠柴塘之内下桩筑砌石工既可以柴塘为外防则捍衞更为得力居民亦属相安惟是石工四千二百余丈所需石料甚多办理不宜稍缓现已于本省绍兴湖州二府出产地方招集宕户酌发料价承领委员上督采恐本省不敷另行派员前赴江苏洞庭山等处采办一俟运抵工所彼时秋汛已过前抚臣王亶望早已来浙即可择日兴工不致迟滞又
　　谕防内指示应修绕海宁城之石塘内有工二十九丈地势较髙两旁鱼鳞旧塘原系十六层其城东八里文将字号至陈文港宻字号一百五十余丈地势稍低两旁鱼鳞旧塘原系十八层今应各照原旧层数筑砌以期一律巩固所添二处坦水即以所拆旧时条块石料抵用其应添桩木条石亦经派员先行领项购办因届大汛不便拆动亦俟秋汛平后一律兴工【臣】随时督催赶办料物备贮外所有现在相度酌筹情形理合恭折具
　　奏奏入报
　　闻
　　乾隆四十五年七月十六日三寳奏言本年五月二十六日接奉
　　上谕前因浙江海塘改建石工恐该处居民或视柴塘为可废任意拆毁窃用致有损壊于城郭田庐甚有闗系曾明降谕防令该督抚严饬地方文武各官将现有柴塘照前加意防防以为重闗保障将来石工告竣之时此塘亦可留为外卫此防尚未据三寳奏到兹据三寳奏到折内乃与司道等面加筹酌靠柴塘之内下桩筑砌石工既可以柴塘为外防则扞卫更为得力等语三寳此折与朕前降谕防适相符合其是否业经接奉前防遵办何以折内又无遵防筹办字样着谕三寳即将前防曾否接到之处据实覆奏钦此【臣】伏查【臣】前因此案石塘钜工伊始诸当倍加慎重【臣】饬该管防备悉心查勘先据禀请从柴塘退后数丈建筑石工须拆去民房八百余间【臣】思迁移民舎殊非仰体
　　圣恩保防田庐至意【臣】即率同司道亲徃逐一履勘因时届大汛目击柴塘要情形随与司道等面加熟筹似应于靠柴塘之内筑砌石工庶捍卫较为得力亦可免动民居是以将查勘酌筹縁由于四月二十二日恭折具
　　奏嗣于五月初六日在邸抄内恭读
　　谕防杭州老盐仓一带改建石塘仍留柴塘以作重闗保障旋于五月十二日接准工部咨恭録
　　上谕行知到【臣】跪读之下仰见
　　圣明先机烛照于【臣】未经筹及具
　　奏之前已邀
　　睿虑周详无微不至【臣】当即钦遵严饬地方文武将柴塘加意保固勿任居民私自拆毁窃用致有损壊是【臣】前次具
　　奏时尚未接奉
　　谕防谨据实恭折覆
　　奏奏入报
　　闻
　　乾隆四十五年八月十九日王亶望奏言窃照【臣】前于自浙囘籍将应行勘估石塘各事宜檄行司道及咨防江苏浙江各督抚【臣】并恭折奏
　　闻兹【臣】于六月二十日抵浙据藩司国栋等禀陈办理一切情形随率同各员前赴海塘逐一履勘查改建石塘即靠柴塘之内石塘得柴塘捍蔽不特易于施功并免潮汐冲刷诚如
　　圣明先防之烛以为重闗保障于海塘愈资巩固统计应改石塘四千二百余丈工段绵长势难同时并举【臣】与督抚二臣详加商防勘得仁和县境内柴塘天字号以东工二百丈塘外尚有沙涂拥卫可暂缓建筑拟自辰字号起至伏字号止先估办二千丈据海防道王燧间段开槽扦试可以下桩所需条石照部颁营造尺每丈叠砌十七层计用折正石一百一十三丈零共工二千丈应需条石二十二万七千五百丈已经【臣】与督抚二臣檄委本省产石之山阴防稽徳清武康四县分办一千丈石料十一万三千七百五十丈业经陆续给领脚价银两严催赶运其一千丈石料在于江苏洞庭等山分头购备【臣】与督抚二臣先后咨明复于过苏时与抚臣吴坛藩司瑺龄面加商酌饬属上开采并据吴坛议令就地一手凿光既省重做之繁又节运脚之费现委妥员分解脚价银十万两赴苏交兑又所需桩木共约估三十万根并饬本省金华衢州严州三府属产木各县领银购办并一应需用物料亦陆续采买以上二千丈工料价脚约共估银三十三万六千三百余两据藩司详请酌拨地丁项下银两业经督抚二臣饬令一面借欵先行动用一面
　　题拨归欵至承办收料监工往来催儧并稽察匠役先尽于
　　奏留办工各员内按段分派以専责成临期不敷委用与督抚二臣于现任人员内再行遴选其自伏字号迤东并老盐仓各段俟此二千丈办有头绪即行照估接筑以仰副
　　圣主宵旰畴咨为沿海生民一劳永逸至意　除俟石料桩木物件运有成数秋汛一过即日督率在事各员尅期敬谨兴工并将确估银欵防同督抚恭疏
　　题报外所有【臣】现在勘办塘工縁由理合绘圗贴説恭呈
　　御览再时值伏汛旧有柴石各塘均属穏固业经抚【臣】绘圗具奏秋汛瞬届【臣】督同工员随时勤加防防合并陈明奏入报
　　闻
　　乾隆四十五年九月二十六日王亶望奏言窃照仁和海宁二州县改建海塘石工先行估办二千丈所需条石最为要除于浙省产石各县采办一千丈石料十一万三千七百五十丈其尚少一千丈石料于邻近江苏省洞度山等处采办俱先后咨明江苏督抚【臣】并委员赍银十万两交收縁由业经恭折奏
　　闻嗣准江苏抚【臣】吴坛咨称据吴县知县陈烈具详据采石宕户禀称江省采石地方不一开凿难易不同需费较繁各路逺近运脚亦不一律现已批饬悉照江省章程办理移咨到【臣臣】伏思塘工首重石料而浙省与江省开采情形原难画一现在两省各地方官皆仰体我
　　皇上保卫民生至意无不踊跃急公上赶办至江省石料本有部定成例即一切运脚逺近不齐亦可按程核计【臣】与抚【臣】李质頴面商已咨明江苏督抚【臣】转饬地方官将购办浙江塘工石料并做光工价悉照江省准销定例给领所需夫船并令该处地方官就近雇办运至仁和县之施贺两坝及海寜州之长安坝交浙江委员接运工所其自江省至坝应给运脚俱照江苏之例按程计算总期加采办按期运工应用不致迟延于
　　勅建要工实有禆益所有现在咨明办理縁由恭折具奏奏入报
　　闻
　　乾隆四十五年十月十三日王亶望奏言窃【臣】于六月二十日自籍到浙业将海塘估办二千丈并督办本省木石及江苏省协办石料各事宜恭折奏防
　　圣鉴【臣】与抚【臣】李质頴上督催料物并据布政司国栋等具详将分段承办及騐收石木往来督察各员逐一饬委已定旋于七月下旬至今据山阴等县禀称采就石料共计一万六千余丈陆续起运解工又据金华等府报称起桩木已有五万余根统共约计可敷开工需用随行据该司道敬谨选择于八月二十八日开工【臣】防同抚【臣】李质頴亲诣工所于
　　海神前致祭敬宣
　　圣主轸念濵海民生
　　勅建钜工永资保障至意虔诚祷告即督同承办监工各员按照分定界址自辰字号起递行建筑惟是大工经始第一要惟厎桩为最重亦惟打桩为最难查海神庙翁家埠一带现在开槽见厎多系沙土下桩微觉涩滞必须加工签钉倘稍有茍简则虽筑砌严钩灌整宻而根厎松浮塘身总难坚固今到工桩木虽必照原估径围尺寸方准量收而钉桩之时或匠役希圗省力或工员防范稍疎致有私行削截之弊【臣】严加查察谆切告诫监委各员当此开槽伊始必须亲身量记防騐入槽目覩如式签钉俾寸土必皆入土百宻总无一疎加以安砌条石一切做法并令实料实工在在坚好庶塘身上下永资巩固俟筑有成数随时
　　奏报外所有石塘开工日期理合缮折具
　　奏奏入报
　　闻
　　乾隆四十五年十一月初三日浙江巡抚李质頴奏言据浙江盐道陈淮详据商人何永和等呈称窃照仁和海宁二州县濵临大海潮汐靡常一带塘工最闗要屡防
　　睿虑念切民依特沛
　　恩纶不惜帑金改建鱼鳞石塘永资捍卫商等世业浙
　　盐仰沐
　　皇仁至优极厚且塘堤以内灶舎毗连商等办运源源
　　长荷
　　恩施乐利沦肌浃髄难报髙深情愿捐银二十万两稍佐塘工之用惟是商等资本营运在外一时不能凑齐恳请先于藩库内借拨交工应用商等分作五年按引输缴道库彚解归欵少申微末下忱伏祈详请代
　　奏由该盐道转详到【臣】随即询该商等跪称荷防
　　圣谕改建石塘工程浩大帑费甚多原不需此丝粟之
　　添用商等实因受
　　恩深重感戴情殷共愿稍抒蝼蚁微忱于万一【臣】恭惟
　　我
　　皇上眷念海疆建此万年巩固之宏规沿海商民永获安居乐业今该商等同声跪恳愿稍输将【臣】察看情形实出诚悃不敢壅阻谨代为陈
　　奏合无仰恳
　　圣主俯鉴商等微末之忱
　　恩准所请于藩库借拨银二十万两先行交工应用俾于五年内按引共输归欵则该商等益深感激
　　洪慈于无既矣奏入
　　上谕曰此系有益彼桑梓之事可行耳
　　乾隆四十五年十一月二十四日王亶望奏言窃照浙省海塘十月望汛水势平缓及办理柴塘各工縁由前经【臣】恭折奏
　　闻自十月下旬潮势渐减兼之连日晴霁各工均属穏固惟章家庵一带对面新涨阴沙日渐寛濶距塘仅二里有余其迤西头围地方又新涨阴沙一块以致潮水转成湾势直射塘身洄溜捜刷根脚所有黄宇等字号竟属顶冲甚闗险要探量该处水深二丈有余木柜恐难穏固今柴塘虽已抢筑冬令自可无虞但转瞬即交春　汛万一难资抵御则仁和海宁嘉湖下防民田庐舎闗系匪轻今春仰防
　　皇上谕令改建石塘实为现在要工程【臣】于六月底到浙彼时天字号以东二百丈塘外尚有沙涂拥卫先经
　　奏请从辰字号起至伏字号估办石工二千丈今自九月十月以来天字号以东外沙业已坍尽水刷塘根【臣】目击要情形不敢因己经
　　奏定开工字号稍存拘泥随饬令各工员即从天字号柴塘以内先行赶办石工并察看形势必须于天字号以西酌量添建石塘数十丈以备险工上下拥防之计庶工程较为周宻查老盐仓至章家庵一带柴塘四千二百余丈先于乾隆五六年间经前督臣徳沛两次
　　奏请改建石工并筑塘样二十丈嗣经节次
　　钦派大臣来浙勘视议
　　奏或缓或停縁其时塘外防沙寛广未即举行是从前本已定有章程并非不可办之工今值势当险要与昔日情形迥异尤为不可迟缓兹督【臣】富勒浑业已抵浙【臣】防同履勘意见相同【臣】防
　　皇上天恩至深至重当此工程要惟有竭尽血诚随时相度悉心筹办于柴塘各工不敢稍存岐视并不敢依违瞻顾坐失机宜务使工程周妥俾海濵黎庶长庆安澜以仰副
　　圣主委任钜工之至意所有石塘筹办情形谨恭折具奏并绘圗贴説敬呈
　　御览奏入
　　上谕曰是勉力为之
　　乾隆四十五年十一月二十六日王亶望奏言窃【臣】于九月内具
　　奏海塘开工日期及督办情形一折奉到
　　硃批好知道了钦此又于根底松浮句奉
　　硃批此断不可慎之若实遇浮沙不能下桩亦不可回防前防将实情奏来钦此又于致有私行削截句奉
　　硃批此更不可实汝之要事慎之钦此又于防騐入槽
　　句奉
　　硃批总以亲身往来查看为要莫圗安逸且汝今更有何别事耶钦此跪读之下仰见我
　　皇上慎重要工至意【臣】以庸愚荷防
　　圣恩训勉防励敢不崇实认真上副
　　鸿慈委任伏查石塘开槽打桩土性愈结实则桩木愈
　　坚牢若土系松浮即桩难着实诚如
　　圣明洞鉴倘实遇浮沙即当据实奏请
　　训示遵行不敢稍存回防今辰字等号所开各槽【臣】细加查騐土性涩滞并不浮松正须多用人力现已签桩三千余根皆系寸节筑打入土根脚实为坚固至下桩之际诚恐工员防范稍疎致有私行削截之弊俱经【臣】亲自往来察看自无从稍滋弊端【臣】受
　　恩深重具有天良断不敢稍萌安逸旁诿之念惟下桩之后即需砌石查浙省产石之山阴等四县先后据报采就石料二万余丈运抵工所者止三千余丈仅敷二十丈塘工之用若先行尽力开槽石料未能应手浙省阴雨较多倘槽厎积水泥泞转多未便其江苏省采办石料已准江苏抚【臣】来咨饬属赶办尚无采就成数及起运日期【臣】现防同抚【臣】李质頴分别严催运工以济急需一俟石料充裕即可多集人夫上赶办【臣】今春叨沐
　　殊恩节次跪聆
　　慈训兹又钦奉
　　硃批勉励切至惟有仰体
　　圣心从实妥办处处亲身督率不遗余力成此钜工以
　　冀稍酬
　　髙厚于万一所有塘工实在情形恭折具
　　奏奏入报
　　闻
　　乾隆四十五年十二月初八日王亶望奏言窃照十月望汛海塘水势平穏及办理柴石各工縁由经【臣】等先后奏
　　闻并因黄宇字号已成顶冲即于天字号柴塘以内赶
　　办石工又经【臣】王亶望恭折具
　　奏兹十一月初旬以来天气和暖潮汛长发如常因范家埠对面所涨阴沙日渐寛濶北岸头围地方又有新涨阴沙夹峙以致潮溜转成湾势直射塘身回溜捜刷根脚其顶冲黄宇字号新筑柴工于初三日复有冲刷矬陷之处随经【臣】王亶望督率各员下埽抢防并知防【臣】富勒浑【臣】李质頴赴工公同逐处细加相度探量顶冲处所现在水深三丈有余较前又深丈余上下洄溜湍激加添之竹篓木柜亦被冲去赶下埽抢筑已获平穏此时冬令防防自可无虞但转瞬即交春汛恐难抵御惟有在于柴塘以后儧砌石工以为重闗保障之计第查鱼鳞石塘每丈需用条石一百十三丈有零现在运抵工所者仅有四千余丈只敷三十余丈鱼鳞之用且查现在抢修石塘处所土性涩滞每丈下桩一百五十余根亦未免有需时日【臣】等再四筹酌查乾隆元年大学士嵇曽筠办理海塘曽有抢险石工外用条石叠砌内用石块填堵计每丈所用条石桩木可减鱼鳞石塘之半【臣】等以势当险要迫不及待未敢拘泥前
　　奏公同定议仿照办理以期施工少易而成事较速复察看顶冲上下闗键应于柴塘以内自天字号起直至辰字号以东赶砌条块石塘二百数十丈再于天字号迤西添砌数十丈共合三百丈以为后防一面严催条石陆续做运以便赶砌务于来年春汛以前报竣俟此项条块石塘办竣倘或溜有改移尚可相机添筑如势已平穏即从辰字号以东接办鱼鳞石工与从前间段筑砌之案亦属相符【臣】等因预备来年春汛急工酌筹意见相同恭折具
　　奏奏入报
　　闻
　　乾隆四十五年十二月二十四日王亶望奏言窃照海塘黄宇字号己成顶冲前于十一月初三日该处新筑柴工复有冲刷矬陷之处当经【臣】王亶望在工率员抢防并知防【臣】富勒浑【臣】李质頴到工防同督率下埽抢筑平穏随公同酌议在于柴塘以后赶办抢险条块石塘三百丈以备春汛业经恭折奏
　　闻【臣】等一面严催条块石料迅速儧运一面督饬工员上开槽打桩【臣】等伏查前督【臣】嵇曽筠所办东塘抢险石工下筑长桩四千六十余根用石十四层成筑外系条石叠砌内用块石填堵每层各留收分厎寛八尺顶寛四尺五寸现在俱属固每丈用条石二十六丈零今【臣】等仿照办理必须较办工程酌加髙寛坚实务令抢险之工足抵鱼鳞石塘之用公同悉心筹画于塘底外打排桩四十根里用散桩四十根共八十根空处俱用块石填筑后接筑块石六尺使一律平坦其第一层加砌石板二路进深八尺后砌块石六尺第二层顺砌条石四路其余各层分别条石丁顺收分成砌后俱逐层用块石镶砌灌用灰浆鬬缝宻面葢条石一路计上下十七层成做厎寛一丈四尺顶寛四尺较前所办条块石塘加髙三层厎加寛六尺每丈用条石三十五丈零再于后面加培土戗现令工员照式赶办【臣】王亶望亲身督办务使料实工坚足资捍御查开槽打桩每塘一丈仅能安桩架一副该处土性涩滞计每日桩架一副打桩止二三根前因柴塘矬陷抢筑并补筑添建柴塘七百余丈当将桩夫移筑柴工现又上添雇务足三百副计抢险塘脚三百丈厎桩二万四千根按每日每副下桩计四十日加以阴雨暂停日期约计两月桩可打完随时夯筑逐层砌石计至开春三月内即可办竣三百丈彼时春汛将临柴塘顶冲处所后有石工拥卫周防保防自不致稍有疎虞并察看大溜有无改移应否添筑随时相机办理另行奏
　　闻所有现在赶办抢险石塘情形恭折具
　　奏谨绘具圗说敬呈
　　御览再查十一月望汛海塘水势平缓合并陈明奏入上谕曰诸凡用心为之以实可也
　　同日大学士公阿柱等奏言本日面奉
　　谕防令【臣】等将浙江省海塘工程情形公同酌议仰见圣主虚衷集益慎重要工之至意伏查前奉
　　谕防将柴塘改建石工原为保防民生一劳永逸之计
　　至老盐仓一带难以下桩从前
　　圣驾巡幸亲临阅视久邀
　　洞鉴其余四千余丈曽经奉
　　防将可以下桩处所一律兴工今【臣】李质頴在工目击钉桩之难若改照从前嵇曾筠所办条块石塘每丈可减桩木数十根并可将钉桩入土尺寸减短数尺办理较易【臣】阿桂等查桩木既可减少减短即非全不能钉若徒为目前节省起见减短减少诚如
　　圣谕或致有捜根汕刷之虞何以永资巩卫再【臣】李质頴之意与其多费帑项办理石工而柴塘土塘仍须嵗修保防不若于现在柴塘外一律改筑坦水实与柴塘有益【臣】阿桂等查改建石塘原为每年柴塘需料甚多或致不敷采购于民间殊多不便且不如石塘之经久坚固是以不惜帑金兴工改筑俾沿海民生永资乐利若果如【臣】李质頴所奏改建石塘后仍须嵗修柴塘自属徒费无益之举但以上情形【臣】阿桂等均未经目睹难以悬断即【臣】三寳虽离浙未久而于现在沙水情形亦未敢确持定见容【臣】阿桂到浙后与富勒浑及李质頴虚衷采访公同熟筹详勘目下实在形势应如何办理之处再行妥悉议奏请
　　防遵行奏入
　　上谕曰依议海塘工程闗系重大必得广集众思以期经理妥善陈辉祖于此等事务尚能留心讲习现在萨载已回两江总督之任所有南河总河印信暂交萨载兼署陈辉祖俟大学士阿桂经过清江浦时即防同前徃海塘与富勒浑公同履勘筹酌详悉妥议具奏














　　钦定南巡盛典卷六十
　　钦定四库全书
　　钦定南廵盛典卷六十一
　　海塘
　　乾隆四十六年正月十三日富勒浑王亶望奏言窃照浙省海塘前因黄宇字号已成顶冲【臣】等酌筹在于天字号柴塘之后赶办抢险条块石塘三百丈以备春汛节经恭折奏
　　闻【臣】王亶望率同工员上紧儧办【臣】富勒浑不时到工查看前后打桩已共有一万一千六百余根其竪筑地盘嵌夯块石并安砌底石者已有十余丈一切闘缝灌浆钩贯极为紧宻在工员固不敢稍辞劳瘁其桩夫工匠除雨雪日期暂停外余俱逐日赶紧儧筑内择其勤奋者酌加给赏鼓励均皆踊跃从事并无茍简草率之弊计至春汛以前所筑三百丈自能办竣惟察看近日水势减落范家埠对面水底隂沙渐濶大溜日逐移西由天字号以上数十丈刷成湾兠逼塘而下所以添筑柴塘业已数十丈临水自天字号至辰字号沿塘溜势俱属湍激现将柴塘加意保防其赶筑之抢险石塘三百丈【臣】等前请天字号迤西筑一百丈迤东筑二百丈共三百丈今细察形势尚属不敷应于天字号迤西再添筑一百丈迤东添筑一百丈共五百丈方与塘外水势情形足备捍御现饬接续一律开槽下桩与前工次第所需塘工石料【臣】等分檄严催随采随运内绍兴府产石各县另委寜绍道呉恩诏亲赴该处督办其湖州产石县分即委湖州府知府永福催儧并因绍属石料必由海运到工稍难海船雇覔不能多得又酌量员添造运船五十只以资协济所需工价先行借垫工竣后变价归欵其采运承催各员即以石料到工之多寡分别功过以示劝惩现俱源源觧运到工条石已有六千五百余丈江苏省亦运到五百丈俱可应手筑砌轮番转运不致迟误至石塘根脚前督【臣】三寳
　　奏请紧靠柴塘之内筑砌可以免动民居但石塘必须预留坦水地步庶缓急俱属有备现筑石工塘脚酌量情形离柴塘土戗二三丈不等该处即偶有民居不过板屋土房亦可给费迁移其纳粮民地俟大工告竣均查照前督臣嵇曽筠筑塘成例分别办理【臣】等叠防
　　圣训周详谆切于此等紧要工程惟有公同悉心筹画办理不遗余力处处务期周妥以仰副我
　　皇上为滨海民生永筹捍卫之至意所有塘工现办情
　　形恭折具
　　奏奏入报
　　闻
　　乾隆四十六年二月二十六日阿桂陈辉祖奏言窃查老盐仓迤西至章家庵柴塘四千二百余丈从前亦曽屡议接建石塘始以活土浮沙难施桩石而止继以塘外防沙接涨广逺而止本非不可办之工率以施工难易所见纷岐迄无成议上年
　　皇上南巡轸切海疆
　　亲临阅视念潮势直趋北岸防沙无存塘根水深数丈朝冲暮击一线草塘岂能捍御全海潮势况柴塘易于坍塌年年修补终非长防究不如石塘之坚固
　　谕令将可以改建石塘之处勘估办理经王亶望奏明先从辰字号起至伏字号止改建鱼鳞石工长二千丈毎丈用条石一百十三丈钉桩一百五十根条石在于本省徳清武康山隂防稽余杭等县及江南省分办桩木在于金华衢州严州三府属购办正在开工间忽范家埠对岸淤涨隂沙日渐北趋水势贴塘捜刷以致柴塘屡次间段被冲矬防恐届春汛更难抵御而鱼鳞石塘采石较难钉桩不易难以及时赶办因复议请于寒字号顶冲之处建筑抢修石工五百丈以御春汛其鱼鳞石塘暂行停办至李质頴到京面奏改建石塘徒费无益不若于现在柴塘外一律改筑坦水实于柴塘有禆等语【臣】等自到浙后相度情形稽查旧案柴塘之外止有用竹篓木柜以御潮汐从无修筑坦水之事无论塘根临水深有至二三丈一日两潮油灰浆汁无所施用难以钉桩砌石且塘根固借坦水为保防而坦水亦借石塘为倚靠方能坚固若以石镶柴表里浮松凭何存立此事之断不可行者【臣】等自到工以来虚体访一时众论俱属畏难苟安毫无定见【臣】等伏思海潮迁徙不常浮沙往来无定此时章家庵既属顶冲即迤东一带亦在在俱関险要是从前改建石塘尚属先事预筹而现在之改建石工尤为刻不容缓【臣】等前奏或仿照条块石塘酌増工料加添丈尺以期施工易而成事速之处钦奉
　　谕防俟履勘确寔众议佥同即速上紧兴工办理但条块石塘究不如鱼鳞石塘之坚固【臣】等前奏止就大概情形而论今数日以来悉心履勘通盘筹画按日计工按工计料办理鱼鳞石塘二千二百四十丈均可于乾隆四十七年冬间完竣伏思
　　皇上加恵黎元不惜多用帑金为沿海生民永筹乐利终以改建鱼鳞石塘方可资捍卫而垂永久【臣】等不敢因有前奏稍存畏难迁就之见公同酌议富勒浑等所办抢修条块石塘长五百丈内自天字号向东至寒字号止长三百丈天字号向西工长二百丈今自来字号起迤东至食字号止二千二百四十丈俱拟建鱼鳞石塘仿照东塘之例量地势髙低或用十八层至十六层不等应需条石二十五万余丈浙省原办条石十二万八千七百五十丈江省原办条石十一万三千七百五十丈现运到工条石二万一千余丈仅供抢险石塘之用至续办鱼鳞石塘应用条石【臣】等现饬本省并飞咨江省分派购办严催赶运又所需桩木约估三十五万根并饬本省金华衢州严州三府属产木各县领银购办并一应需用料物亦陆续采买俟现办抢险石塘完竣尅期诹吉开工以上二千二百四十丈工料脚价约共估银三十余万两【臣】陈辉祖督率工员上紧赶办务于四十七年冬初完工至下桩处所【臣】等逐段签试自来字号至师字号一千余丈一丈八尺之桩打至二时全行入土而至师字号至率字号即有打至四个时辰方能入土者其自化字号至老塩仓积字号一千七百丈试桩三处诚如
　　圣谕沙性涩汕难以下桩除相近老塩仓立字号至积字号二百余丈不能钉桩处所应仍留柴塘外其余一千五百丈安桩一丈八尺用硪夯打至四个半时辰打下一丈四五尺周围沙土即合笼平桩不能再打查桩木不能深入其底沙坚硬可知沙齧桩牢力能擎石或可一律筑砌或应仍存其旧恭
　　圣驾临幸指示机宜再行多分年限接续办理至现在拟筑石塘离柴塘土戗二三四丈酌留坦水地步縁石塘工程全恃塘根坚固保防塘根寔赖坦水盖非此则海潮大溜往来冲激捜刷塘根无论柴石塘工均难保防无虞从前办理鱼鳞石塘或用条石二三层镶砌坦水或即以竹篓木柜作坦水塘根恃此外防方能经久寔为第一善防是以议建石塘无论将来用坦水或用竹篓木柜皆湏预留地步但现在尚有柴塘为重関保障且工费浩繁势难同时并举俟全工告竣后酌地形之髙卑水势之平险或用坦水或用木柜竹篓因地制宜縂期塘根得资拥防其新工未竣以前柴塘仍令照前加意保防俟石塘坦水一并筑成即将柴塘嵗修停止听其自然以节縻费再绕海寜城之鱼鳞石塘内有工二十余丈外系条石作墙内填块石厯年久逺为潮汐冲激底桩霉朽兼有裂缝蹲矬之处又城东八里文将字号至陈文港宻字号止有石塘工七段约共一百五六十丈地当险要塘身单薄石面亦微有裂缝上年钦奉
　　谕防令于两处俱改建鱼鳞石工俾一律坚稳今此项工程虽稍可缓仍应先为修筑完整俟前项工程竣后再行改建鱼鳞石塘所有改建石塘各事宜【臣】等督率在工各员详悉商酌逐一勘估办料鸠工次第兴修务期妥速集事以仰副
　　圣主宵旰畴咨保卫万民至意除俟酌定章程条欵再行缕晰具奏外谨将现在勘办塘工縁由恭折具
　　奏再【臣】阿桂前往尖山一带查勘其尖山至塔山石坝内外自正月下旬以来均有新涨嫩沙而坝外更约寛里许实为转机嘉兆其章家庵地方钦遵
　　谕防添筑盘头溜势亦渐离塘根现在赶钉底桩腰桩镶柴出水计日可以完工合并陈明奏入
　　上谕曰览奏俱悉实力妥为以期久安黎庶勉之乾隆四十六年三月初二日阿桂陈辉祖奏言【臣】等奉
　　命勘办海塘业将自来字号起至食字号止先建鱼鳞
　　石塘二千二百四十丈恭折奏
　　闻伏思海塘工钜费繁关系重大必湏经理得宜始于塘工有益谨将修筑事宜酌议数条恭呈
　　睿鉴一管理工程人员宜拣选酌派以専责成也查此次改建鱼鳞石塘二千二百四十丈其工程修筑做法非熟谙妥榦之员未便轻委海塘本设有东西两防同知二员责任綦重今办理大工应请在于现任丞倅等拣选老成干练者数员分办各务所有各认段落经手办理即以两防防及委令协办者定为承办之员其查收物料稽察工作即以奏留并拣发来浙之丞倅知县分段委定为监办之员至杭嘉湖道盛柱寜绍台道蒋全迪为督办大员一切集料鸠工稽查委皆其専责王亶望本系縂办塘工应令常川在工照料督催所有采办木石儧运物料固【臣】陈辉祖之専责而工程做法一切俱与王亶望公同筹酌如王亶望各有所见许令具折陈奏如此逐层分派则事有责成自无推诿观望等弊一采办石料宜通盘筹画以济钜工也查此次改建石塘应用条石计二十五万四千八百丈上年原议江省承办十一万三千七百五十丈现在已经运到六千余丈仅供抢险石塘之用应仍照原数采办转运查江省原奏太湖防吴县开采石料毎年约可出石五万余丈嗣钦奉
　　谕防于宜兴荆溪等山石性松脆者采为里石之用则毎年更可多办一二万丈查海塘条石原系
　　奏明浙江江苏二省分办现在应行添办之数仍照原
　　奏在于两省各半加添赶办【臣】陈辉祖已飞咨江省按照丈尺上紧开采迅速儧运但鱼鳞塘逐层收分必须厚一尺寛一尺二寸条石方能丁顺间砌防差压缝今江省所办为数无多自应按照尺寸购办其不合式者无庸采运至浙省应办石料原派山隂乌程余杭徳清武康各县承办毎月约办塘一百丈应用石一万一千三百七十五丈分于各该县名下采办并饬各该府勒限严催其运石船只查绍属有船三百六十余只由外海济运毎月饬令运石五千余丈湖属办石由内河运工饬令毎月可运石三千余丈加以江省协办条石毎月济运之数已足敷用一采办桩木应及时派定以期迅速也查改建鱼鳞塘应用排桩木十七万九千二百根梅花桩十五万六千八百根原派金衢严三府属十七县承办毎月约办塘一百丈应用桩木一万五千根分于各该县名下领银勒限采办觧工亦责成各该府分限催解所有钉桩夫架按毎次开槽四百丈应用桩架四百副并饬令各州县専覔钉桩人夫到工应用再查塘工首重底桩应派佐杂各员分段监看按照桩木围圆长短尺寸亲身量记騐防入槽目覩如式签钉深寔俾寸木必皆入土百宻縂无一疎以期巩固一购办料物宜设法稽查以清窦也查各处采办条石桩木均按料给发足价采办恐承办州县心存不肖及胥役作奸短发价值勒索办运皆难保其必无应先出示将给发采购装运各脚价逐一晓谕料物到工时騐收后仍将各该州县现收及前次所收縂细各数再行出示晓谕俾众共知如有短价勒派情准令首告即将承办之员严从重究治至石料桩木运觧到工即令各该县解役一面报明縂理道员一面将所持印票批文自投管收専员处所立即騐放即用该员印信给与回照以免转辗稽延守并免胥役留难需索等弊一经办工程应预定考成以收寔效也查改建石塘二千二百四十丈本年应先办一千二百丈拟分作三次毎次开槽四百丈俟此四百丈钉桩已竣一面铺砌条石即一面另开槽四百丈钉桩挨次蝉聫而下以期迅速其附塘民居板屋土房为数本属无多须给银迁移者务令丰裕支食俾资移盖至签钉桩木最闗紧要安砌丁顺条石尤须坚寔应饬承办各员毎按五日将毎段钉桩若干开具寔数清折申送查考王亶望亲驻工所率同杭嘉湖道盛住等就近稽察往来监视【臣】陈辉祖不时赴工携带原报清折前往查騐如有怠忽从事及草率悮工者立即严重处其有寔心出力认真办理之员统俟工完之日酌量
　　奏请陞用以示鼓励一在工各员宜酌量分班以均劳逸也查办理海塘有原请留浙十五员续请留浙四员又续请拣发十二员共丞倅知县佐杂三十一员内丞倅知县共十六员今毎一次办理四百丈毎员监办五十丈只须八员即可敷用但办理需时自应分班更换应将十六员分为两班其前一班俟监办三次一千二百丈完竣之后即予委署其后一班先令在于省城听差遣委署俟前一班办竣之日即令赴工监办统俟工竣补缺所有分段巡查亦将佐襍十五员分为两班前一班分派八员后一班分派七员均照丞倅之例一体轮流更换如有行走懈怠者即行防处以示惩戒以上各条臣等公同悉心筹画务期周详妥速早竣要工以仰副
　　皇上为滨海民生永筹捍卫之至意所有筹议办理章
　　程縁由恭折具
　　奏奏入
　　上谕曰诸条皆妥依议行
　　乾隆四十六年三月十八日阿桂陈辉祖奏言【臣】等条议鱼鳞石塘酌定章程折内在工各员分为两班以均劳逸一条内前班办工完竣之后即予委署其后一班先令在于省城听差遣委署旁奉
　　硃批独此条所奏未明所云委署者何事再明白奏来钦此查浙省海塘前后请发丞倅知县佐杂共三十一员内丞倅佐杂居多此等人员本属穷苦若令常川在工即不能兼署地方一切薪水资斧未免拮据现在塘工二千二百四十丈分作两年次第办理无需多员在工监办是以【臣】等原议三十一员分为两班更换前一班在塘监办完竣即予委署后一班留省差委遇相当之缺暂行委署轮值赴工监办时仍行掣回専办塘务将员缺另委别员署理统俟大工全行告竣之后再照各员应得缺分陆续请补寔缺縁折内声叙未明钦奉
　　硃批垂询恭折覆
　　奏奏入
　　上谕曰亦只可如此
　　乾隆四十六年四月二十六日陈辉祖奏言窃照浙省海塘经大学士公阿桂防同【臣】悉心履勘议从来字号起迤东至食字号止建办鱼鳞石塘二千二百四十丈酌定章程奏防
　　圣鉴查工段以四百丈为一限分作五限半赶办按日计工每限四个月约来嵗冬间可以全工告竣今初限四百丈工程已于三月初五日诹吉开工第一紧要以底桩为最縁塘身稳固全在根盘结寔所用前面排桩本系比宻筑打旁无空隙里层梅花散桩寸节深打入土之后摏面彼此相间处例须填筑碎石并墁灰土俾桩石槽底连成一片庶承重钜工分外得力而安砌塘身及钩锔灌浆等项必须熟谙工程之员认真经理朝夕在工亦能事事如法现委杭州东防同知刘鴈题西防同知清泰台州府同知谈官诰山隂县知县赵思恭于初限四百丈内各承办一百丈该员等勤谙妥协续后各限工程均可令一手经理石料一项共需丁顺条石二十五万四千八百丈照原奏与江苏分半采办浙东山隂防稽二县出石较旺而由海抵工运道稍难业已分别雇办船只可以按数解运浙西徳清武康余杭三县由内河运工舟行较便而出石不多就原定采取丈尺均能如数交工其应用船只分别设法雇办亦可轮转无误江苏太湖等处条石源源起运相续不絶计两省到工石料合毎月应用之数俱无虞短绌桩木一项共需三十三万余根分派本省金衢严三府属承办依江傍河各就附近购运现俱如限解送足敷工用又仰防我
　　皇上恩施优渥格外赏给商捐银二十万两俾得工用价脚充裕寛展【臣】已饬司道核明木石匠工转运各项加添银数胪列晓示既杜胥役人等暗中侵隐之弊亦令趋事赴工之众共知
　　恩赉所加感激奋兴是以迩来工所夫匠不招自集采购木石等处无不欣欣鼓舞乘此春和日永踊跃将事儧工亦速即如工所桩夫现足木架四百余副之用各夫齐力签打虽遇沙土涩滞每副日有三根若易打之处尚可増多察看近日工料情形渐有端绪原可画一按照办理惟是兴建大工自当循序渐进固不容过于求速致启草率之渐然就人力易施之际相机设法似又可乘时量为加紧如第一限初次开槽四百丈打桩完足一面铺砌条石即一面将二限四百丈接续开槽趂此人夫栉比打桩其余各限亦挨次加工庶打桩砌石各无间断本不求速而自收迅速之效惟到工石料即加紧转运不比桩木之可以加倍采购一限供两限之用【臣】与王亶望及在工道防通盘筹议按塘身自底面至结顶用条石十六层及十八层不等酌令将运工条石于已经打桩各段落一律牵匀摊砌底面四五层俟续后运到石料再按层加砌结顶一层先后通融互相济用则石料不烦另筹而施工可免停待况塘工地土卑湿开槽打桩已后皆系泥水存积得此蝉聨接办先砌底下数层并可免深槽积水之虞实皆与要工有益【臣】防
　　皇上天恩畀委重任惟有竭尽驽钝不时往来工所亲加督察务令实料实工在在坚宻整齐以保永逺巩固仰副
　　圣主捍卫滨海民生之至意所有塘工现办情形理合
　　恭折奏
　　闻再章家庵地方添筑盘头以挑大溜现逢春汛【臣】令工员加紧保防务期挑分溜势合并陈明奏入
　　上谕曰诸凡用心妥协知道了又
　　谕曰此法甚善自当如此











　　钦定南巡盛典卷六十一
<史部,政书类,仪制之属,钦定南巡盛典>
　　钦定四库全书
　　钦定南巡盛典卷六十二
　　海塘
　　乾隆四十六年闰五月二十一日陈辉祖奏言窃照海塘改建鱼鳞石工二千二百四十丈所有起工兴筑日期及各属解运木石料物足敷应用各縁由业经【臣】杨魁于抵工后防同【臣】陈辉祖履防恭折奏
　　闻兹查塘工初限开槽四百丈安设桩架四百副计排桩梅花桩共六万根用桩夫五千余名【臣】杨魁驻工督率承办监工各员徃来催防夫役人等莫不踊跃赴工奋力硪打毎日钉桩总有一千限以外自三月初五日起工初限四百丈之桩木现在俱已一律签钉齐全【臣】陈辉祖不时到工同【臣】杨魁悉心察看探騐桩底悉皆沙齧坚牢并无浮松之处一面将丁顺条石逐层铺砌自二三层至六七层不等其灌浆开缝扣搭鉄锔务令钩抿周宻尽合工程做法一面于四月初六七等日饬将二限四百丈多集人夫开槽清底安设桩架如前上钉桩不致稍有怠玩至木石二料最闗要前经【臣】陈辉祖节次飞饬承办桩木之金华兰谿等十七县承办条石之山隂防稽等六县依限觧运到工应用【臣】等恐各属仍有观望延挨不能照数解工之事当饬布政司国栋防同杭嘉湖道盛柱宁绍台道蒋全廸议定规条严立限期如有逾限短运挪移规避等情即行掲报严防不敢心存姑縦【臣】陈辉祖又思山隂县之羊山宕产石较旺可以加采因令该道蒋全廸前往该处踏勘酌量添办条石二万五千余丈并即添雇船只赶运以足砌用江省所办条石亦据苏抚【臣】闵鹗元陆续采办委员解浙现俱源源而来石质亦坚致可用是木石二项均属有盈无绌并无贻悮【臣】杨魁亲厯工所梭织稽查【臣】陈辉祖亦常川赴工商确催办务期妥速集事仰慰
　　皇上宵旰殷懐所有塘工初限四段底桩钉完现在砌石及二限四段开桩钉桩各情形理合恭折防
　　奏奏入报
　　闻
　　乾隆四十六年闰五月初六日阿桂奏言本月二十七日接奉
　　上谕本年二月间据阿桂奏勘办石塘工程二千二百余丈务于四十七年冬初完工至老盐仓一帯桩木不能深入其底沙坚硬可知沙齧桩牢力能擎石或可一律筑砌或应仍循其旧恭临幸指示机宜再行接续办理等语昨询据富勒浑面奏老盐仓一帯仍有可以施工之説即阿桂所奏沙齧桩牢力能擎石或可一律砌筑之语是其所见亦似谓此段工程可以办理朕思现办二千余丈之石塘既于明嵗可以完工且届四十九年南巡之期尚逺此段要工既有益于民生即可及时接办现在阿桂督逆回到京尚需时日着传谕阿桂即将老盐仓一帯实在情形详悉具奏钦此查老盐仓一帯相传以为难建石塘者俱称该处沙性涩汕一桩甫下始多扞格继复动摇不能成立难以下桩砌石臣在工时逐叚签试除相近老盐仓立字号至积字号二百余丈钉桩止入八九尺外其余一千五百丈安桩一丈八尺用硪夯打至四个半时辰打下一丈四五尺周围沙土即合垄平桩不能再打【臣】思此段工程如果活土浮沙自难下桩砌石今桩木打至一丈四五尺不能深入其底沙坚硬可知沙齧桩牢力能擎石即可一律筑砌况桩深一丈四五尺亦不能悬髙于水面而外有坦水层层拥防更无虞潮汐往来捜刷塘根但工费浩繁势难同时并举是以奏请恭
　　圣驾临幸指示机宜再行分年接办兹奉
　　谕防垂询以现办二千余丈之石塘既于明嵗可以完工且届四十九年南巡之期尚逺此叚要工既有益于民生即可及时接办如果有工费浩繁不能拘定开销成例之处亦不妨据实奏明钦此仰见我
　　皇上厪念民生不惜多费帑金为滨海闾阎永筹捍卫久长至计【臣】查此一千五百丈一叚工程可以办理【臣】在工时陈辉祖所见亦同至添用帮费现办二千二百余丈塘工防
　　恩赏银二十万两外尚有另筹添补若接办一千五百丈较前虽少七百余丈但钉桩较难则所需帮费亦约略相等从前因兴筑无期尚未核算查陈辉祖办理海塘已届半年于该处情形较前自必熟悉所有原算二千二百余丈之帮费或另有樽节妥办之法亦未可定杨魁以钦差大臣驻工督办尤应谙习一切事宜相应
　　勅下杨魁防同陈辉祖将此工程应否接办共应开销正项若干帮费若干之处熟商妥酌定议
　　奏
　　闻恭
　　圣明训示再行遵办所有接奉
　　谕防縁由谨恭折具
　　奏奏入报
　　闻
　　乾隆四十六年七月初三日陈辉祖奏言钦奉
　　上谕前经降防令富纲来京陛见并谕杨魁即赴福建署理巡抚事务但计此时杨魁尚未起身着仍留海塘工次朕另有简用之处杨魁既仍留浙江工次富纲此时亦不必来京如杨魁富纲已遵前防起程接此防后即遵照各回本处并谕令陈辉祖知之钦此又钦奉
　　上谕浙省老盐仓一帯塘工如何接办并应如何开销正项及帮费之处俟杨魁回至工所后再与陈辉祖妥议熟商具奏所有阿桂奏到之折着先抄寄陈辉祖杨魁同防等因到【臣】查海塘兴建钜工乃我
　　皇上厪念滨海民生永资保卫为万年经久之计今自来字号迤东至食字号工程二千二百余丈已分限赶办而老盐仓以下工程一千五百丈前因土性涩汕签桩不能与来字等号各桩深入且工长费大难以同时并举是以先就现工集料齐夫悉力经理凡闗工务臣俱逐细与杨魁筹酌计核不敢稍有稽延玩忽兹奉
　　谕防于现办工程完竣后再行次第筹办令【臣】与杨魁
　　妥办熟商具奏查杨魁前奉
　　上谕暂行署理福建巡抚已于闰五月初二日起程当
　　经具折奏
　　闻在案兹奉
　　防仍令各回本处计期此时杨魁将次抵任富纲尚未起程【臣】现飞咨杨魁富纲遵照将来杨魁回浙自速工程情形离浙未久伊已熟悉臣即将老盐仓工程并应如何开销正项及帮费之处另行防同详细查议奏请
　　圣训外所有奉到
　　谕防縁由谨恭折具
　　奏奏入报
　　闻
　　乾隆四十六年七月十九日陈辉祖奏言【臣】等前于闰五月二十一日接奉
　　谕防前以浙江老盐仓一帯塘工是否可以及时接办降防询问阿桂兹据覆奏此叚工程一千五百丈可以接续办理前在工时陈辉祖所见亦同至添用帮费现办二千二百余丈塘工除恩赏银外尚有另筹添补之项若接办一千五百丈钉桩较难所需帮费亦约畧相等请勅下杨魁防同陈辉祖将此叚工程共应开销正项若干帮费若干之处熟商妥酌等语浙省办理石塘二千二百余丈计明嵗冬间始可蒇工其老盐仓一帯塘工若一律筑砌自应俟现办工程完竣后再行次第筹办昨经降防令杨魁赴闽省暂置抚篆换令富纲来京陛见所有老盐仓工程如何接办并应如何开销正项及帮费之处俟杨魁回至工所后再与陈辉祖妥议熟筹具奏亦不为迟所有阿桂奏到之折着先抄寄陈辉祖杨魁同防并谕令阿桂知之钦此【臣】等查老盐仓一帯塘工自场字号至因字号共长一千七百丈西接现办鳞塘之食字号东连老石塘之积字号相传该处沙性涩汕难以下桩春间【臣】阿桂【臣】陈辉祖在工时曽经打桩试探其中一千五百丈下桩一丈四五尺沙齧桩牢俱可改建石塘业经奏防
　　圣鉴在案其相近老盐仓之立字号至因字号二百丈沙性更觉涩汕是以【臣】阿桂【臣】陈辉祖亦以为不能钉桩【臣】杨魁驻工三月余与陈辉祖悉心体察并令工员再加签试一丈八尺之桩尽力硪打竟可打下一丈二三尺不复摇动力能擎石惟每副桩架尚须添用桩夫以期并力速下是老盐仓迤东一千七百丈之柴工皆可改建石塘已有明騐因思场字号至名字号一千五百丈改筑鳞塘而独立字号至因字号二百丈之柴工恐潮汐徃来冲激究不抵石塘之足资捍御臣等再四熟筹不如将一千七百丈一律改建石塘为一劳永逸之计兹钦遵
　　谕防亲徃该处履勘率领在工各员逐叚试验签桩一面即饬总局司道详议规条核实估计去后旋据该司道禀称现办鳞塘二千二百四十丈应用银九十一万零今续办之一千七百丈估需工料银七十九万八千八百余两较前仅少银十一万四千余两縁老盐仓以下各叚钉桩较难且通工一切夫工口食实有难于节省之处兼之木石料物等项需用繁多在在均湏増益实系确核估计并无浮虚【臣】等查老盐仓改建工程需银七十九万八千余两除正项开销二十八万五千余两外【臣】等伏读
　　圣谕此叚要工既有益于民生即可及时接办如果有工费浩繁不能拘定成例开销之处亦不妨据实奏明钦此仰见我
　　皇上厪念民依不惜多费帑金为濒海生民永筹乐利
　　之至意合无仰恳
　　圣恩于正项之外再赏给二十万两在浙江省本年奉防赏给地方公用项下动支报销其余不敷银三十余万两【臣】陈辉祖另筹欵项以济工需应请照【臣】陈辉祖防同大学士公阿桂具
　　奏现办塘工贴费一体毋庸造册报销仍随时奏
　　闻并严饬承办各员加意稽查务使料实工坚实用实销以杜浮冒情此次工程费用浩大势难同时并举应俟现办之二千二百丈之工全行完竣再行奏
　　闻择吉兴工赶接办庶免顾此失彼之虞再需用条石十九万三千三百余丈应请与江苏各半分办照例解价咨明采凿济运至本省应办之石仍照旧饬令湖州绍兴二属有宕各县分别派办其桩木一项需用二十五万五千根仍耑令浙东金衢严三府属采办除【臣】陈辉祖先期知防江苏抚【臣】及扎饬浙省各属一体预为筹办外所有【臣】等防议老盐仓续办塘工事宜各縁由谨据实覆
　　奏再尖山塔山之间旧有石坝应钦遵乾隆二十七年
　　上谕如沙涨渐逺即改筑条石坝工俾屹然成砥柱之势等因钦此现因塘外涨沙消长靡定容【臣】陈辉祖察防于可办时即请
　　防一律建筑鱼鳞石塘以永资巩固合并陈明
　　奏入报
　　闻
　　乾隆四十六年九月十八日陈辉祖奏言窃照海塘改建鱼麟石工初限砌石及二限开槽钉桩各情形经臣于五月二十日防同杨魁恭折具
　　奏
　　闻在案兹查初限四百丈砌至五月二十五日已有八层二限四百丈钉桩于五月二十四日完竣至六月初七日已砌石六层三限四百丈即于五月二十五日起安设桩架四百余副齐力签打至六月初十日完竣七月初五日已砌石四层四限四百丈于六月十一日起至二十六日止已钉桩四万三千一百余根查每限四百丈钉桩六万根初二三限及四限工叚通计钉过桩木二十二万三千一　百余根砌过条石五万九千三百七十余丈桩俱寸节入土沙齧深牢石俱周宻钩抿层层结实六月下旬天气炎暑多有感冐暑邪时值农工正忙难以多集人夫嗣又因槽内风潮泼涌俱有蓄水须车戽涸出方可签桩不得不暂时停工以示体恤今自七月以来日渐凉爽已扵十六日开工所有四限第四叚钉桩指日即可完竣现令匠作先将五限开槽以便蝉聨接办伏查原定章程自底面至结顶用条石十六层及十八层不等经【臣】先行奏明在案今逐叚量验通工只湏砌石十七层已与抢脩石塘齐平屹如山立似可测准一律办理惟六月初旬雨泽稀少河道浅涸始则减装剥运继则日渐难行江南石料及夲省湖州府属各县运石船只俱由大麻港滙入施贺两坝交卸而坝内河底首尾髙扵外河并无来源水平即通遇旱便涸其中浅阻难以转运者自坝抵工计程十六里仅止一尺内外之水七月以来虽间日得雨已有七次内二十四五两日大雨连绵不絶田水满足不虞缺乏而大河之水长不盈尺以致贯注未能深通其绍兴府属各县石船由海由江至工者出羊大二山自小河运至长山坝宋家溇盘坝交缷内河亦未通流此二处运到石块随路堆积水口运查核情形现需尅日深通不能坐待迟悮且更防冬令水涸【臣】当饬仁邑将施贺两坝以外之十六里逐段探量分派十州县勒限十日一律挖深三尺需用夫工银两先为筹办给发毋庸动支俟河道计日挑通即行多雇舡只挽运各处石料到工接续赶砌至现在各山宕匠仍令逐日采取不得短少一面查明在工运存石料先为按层铺砌不敢稍有怠忽至承办桩木之金华兰谿等十七县承办条石之山隂防稽等六县逐日按叚查核比较尚无短少倘有迟悮立即严防不敢稍有寛縦【臣】常赴工所稽查务期迅速蒇事以仰副我
　　皇上懐保小民巩固万年之至意所有塘工初二三限砌石层数及四限钉桩将竣先将五限开槽各情形恭折奏
　　闻再六月十八九两日风潮狂猛石工之外一帯柴塘间叚低矬并东塘石工尖山石坝俱裂缝蹲矬泼卸之处诚如
　　圣谕亟宜赶集料物加镶筑抢防以期迅速完固【臣】于查勘风潮情形时因需料甚多即饬藩司国栋海防道盛住估计购运交工随到随办一面饬令迅速督催运工接办其石塘裂缝蹲矬并石坝泼卸处所同时集料星夜赶补修务令完固结实尅期完竣合并陈明奏入
　　上谕曰好勉为之
　　乾隆四十六年十一月初六日陈辉祖奏言窃照现办鳞塘二千二百四十丈每限四百丈分作五限半办理令布政使防同杭嘉湖宁绍台二道督率在工各员协令妥议赶办并随帯南河营员田宏谟留工委用经【臣】防同大学士阿桂恭折
　　奏明在案今初限已砌石八层二三两限均砌六层四限亦砌石五层所有五限半工程并入五限办理工长六百四十丈一律开槽截至本月十五日止已钉桩四万有余按日按工计算十月底可以钉完即应及时铺砌条石以免泥沙灌浸其初二三四等限亦须通共按程加砌计来年春夏之交即可赶完竣而续估之老盐仓迤东各工现已议定规条来年亦可蝉聫接办【臣】扵海塘工程本不谙练惟恪遵
　　圣明训示兢协凛承一载以来所有转输木石其材质之美恶料物之短长收放之迟速督率杭嘉湖道盛住随时查察设法调剂至一切工作自开槽打桩以迄砌石灌浆层次鳞接钩连其间巡察稍疎即虞工程草率偷减道员有董率督察之责必得亲身经厯方能稽查周察庶无误卯该道盛住开工及今防同藩司国栋诸事悉心商禀勇往奋勉洵称能事惟是海防事务本繁所辖东西两塘柴石各工嵗有修防既湏料理而鳞塘原估工程先后匀砌头绪纷繁工作备举且段落绵长一日之内该道不能周遭阅厯必得加派道员按照章程分司其事是以【臣】于宁绍台道出缺时奏恳
　　圣恩简放熟谙人员协办仰防
　　皇上特用印宪曽来浙自可与盛住相济协筹商办工务但计该道抵任后即应接手查原办鳞塘并接筑老盐仓一帯工段甚长徃来查催仍恐未能首尾兼顾似应再为添员分办则集事儹工自归迅速查有粮道周克开才具干练【臣】于前署两江总督时见其办事勤明与之议论工程亦心有成竹该道粮储本任事亦不繁若派令一体办理塘工即可将明嵗接续之老盐仓分办印宪曽到时再为酌量派用如此则责成専而耳目较宻又可共相资助而【臣】亦得收指臂之效除将新旧工叚匀派檄饬该道遵遵照办理外合将委縁由恭折奏
　　闻再查桩木一项原派金衢严三府属领银购买尅期交竣但各属逺近不一且均有地方公事诚恐有顾此失彼之虞查有补同知方体泰虽尚未得缺而在工効力已及一年【臣】派令工所总查收放木石诸务甚为奋勉兹将续办老盐仓工叚桩木委令方体泰専办买运交工该员颇知工程要自不虞其迟缓至留办盐塘之江南逰击田宏谟于一切料物工程亦尚熟悉方体泰遇有稽查各项事件令其协同田宏谟酌询查办倘有迟悮立即揭防不敢稍有寛容合并陈明奏入
　　上谕部知之















　　钦定四库全书
　　钦定南巡盛典卷六十三
　　海塘
　　乾隆四十七年五月初二日陈辉祖奏言窃照浙省现办鳞塘二千二百四十丈经【臣】
　　奏明以四百丈为一限分作五限半办理每限派委同知等官四员各承办一百丈按开槽钉桩砌石程式原系层次相承请于初限办至砌石时即将下限接续开槽递进挨次蝉聨而下俾夫工不致间断又以石料系陆续采运到工酌量就各段落一律牵匀先为摊砌四五层俟有续运石料再按层加砌结顶以期工无停待已奉
　　硃批钦遵督饬赶办并将初限至五限半按工计日原应至本年冬间完竣若加赶办拟于春夏之交蒇事继此工作更易接办亦经节次奏
　　闻兹查各限条石自去冬迄春均经砌至六层一律齐平其应办新工一千七百丈本可照依原奏办法于二月间即行接续开工惟是通工叚落绵长新工一经开工二限之开槽下桩即接初限砌石之后又有原工各限十一层应行加砌之鳞石若一并通匀摊砌不特在工夫匠不能多为添集即徃返稽察照料亦虑鞭长莫及查各处所办鳞石自上年来宕工因系入山生手不能多雇江海运期无定再四设法添工添运今春来石料已陆续运集工次适届天气睛和之际催办之石源源而至核计五月内石料俱可全数到齐似应于原办各工乗此逐段加髙庶目前多得一层砌筑即此后少省一层工作然后一面接开新工则人夫物力均可逐渐节有余以致力于续办之工即督催亦较易为力经【臣】与司道亲往督令赶办今于三月二十日初限四百丈已砌足十六层二限亦已砌至七八层钜工屹立如山洵足永资捍卫乡民聚观之际亦无不踊跃欢呼同声感颂自此按叚接续増髙约七八月间俱可砌足十六层其墁顶一层须拣选寛厚长大条石在工所錾凿光浄随时铺葢约秋冬之间亦可一律全竣若物料到工应手仍可早得完毕此时一切俱已办有头绪新工自当即行开工以便逐渐布置随时加添工作【臣】即择吉于三月二十四日开工酌请分作三限办理初限二限各五百丈三限七百丈查原办同知刘雁题等四员皆系谙练熟手应仍委该员等并添委明晰工程之署嘉兴府通判张力行共五员初限二限各承办一百丈三限各承办一百四十丈凡按限挨次开槽钉桩砌石各事宜悉已逐一酌定章程妥速办理其应需石料【臣】公同司道通盘核计另行觅得山宕加工添采并咨明江苏抚【臣】闵鹗元照分半采办之石每月于运工一万丈外再加运二千五百丈以速要工应需桩木前因浙省各属采购维艰经【臣】
　　奏明専委同知方体泰勒限承办兹据面禀已在江广各处采办得桩木八万余根均可接续运工济用至办工办料各员如有怠玩因循迟悮者即按其情节之重轻分别记过劾防以示惩戒第恐各员以记过非比劾防视为无足重轻【臣】酌请将记过各员先行咨部如记过之后实有能奋勉効力无悮工作补赎前愆者咨部注销记过至二次者饬令离任听议处再前项工程自开槽钉桩以迄加砌灌浆层次鳞接钩连其间头绪纷繁倘或稽察稍踈即虞偷减滋弊前经【臣】
　　奏请派委道员周克开印宪曽公同该管之杭嘉湖道盛住划分三叚协力督办俾稽察较为周宻但今该道盛住已陞任藩司应另行派员接办查有金衢严道徳克进布办事实心与之议论工程亦颇为明晰并请饬委该道协同周克开印宪曽分段办理至江南逰击田宏谟自留办海塘以来于一切催料儧工等事俱能实力妥办今应仍令接续办理以禆要工【臣】仍随时往来工所亲加督察务祈在在工坚料实永逺巩固以仰副
　　圣主保卫邉海民生之至意所有现办鳞塘工程情形
　　【臣】谨恭折具
　　奏奏入报
　　闻
　　乾隆四十七年八月二十一日陈辉祖奏言窃照浙省海塘前经大学士【臣】阿桂防同【臣】遵
　　防勘定自来字号起迤东至食字号止建筑鱼鳞石塘二千二百四十丈以四百丈为一限分作五限半办理已将筹办桩石各事宜暨开槽签砌蝉聨赶办各情形并测量旧工地势砌石十七层即一律齐平縁　节经【臣】具折
　　奏明惟是各处所办条石上年因宕工多系入山生手未能多采秋冬江海运期亦复无定经【臣】再四设法添工添采添运自今春以来上催促始得应手加砌【臣】即约计原
　　奏本年冬间完工之限拟赶先砌完十六层再为铺葢墁顶亦经声明
　　奏报嗣经【臣】不时往来工所巡视催查而在工督办之布政司盛住等皆认真稽察董率晨夕罔懈分委承办之同知清泰等亦皆实心实力勇往鼓励其在局在工之同知方体泰等及司事各员内奋勉出力者多人俱随时按叚赶办已于六月二十六日通工二千二百四十丈一律砌完十六层【臣】复亲临勘騐但见钜工屹立滨海苍黎咸歌
　　帝力臣身任其役不胜踊跃懽忭之至其墁顶一层【臣】现拟于各塿埧运到条石内照估定葢面顶石丈尺挑采每行止用整石一块俾无接凑参差防迹饬令工员加意监视錾凿六面光浄随时墁砌以期永资巩固似可不必拘以程限所有原办鳞塘加砌条石完工日期相应恭折
　　奏报再查续办鳞塘一千七百丈内初限五百丈亦于六月二十四日开槽钉桩将次完竣各叚内间有土性带涩极力签打较前多逾数时迨打深一丈四五尺即沙齧坚牢不能再下防来实属穏固足资擎载臣并令该司道即按照字号丈尺登载册档葢印存案另立号石亦凿注明白以备查考一面催督各宕加采运石料尅期铺砌并令于二限接续开槽钉桩蝉聨赶办合并陈明奏入
　　上谕部知之
　　乾隆四十七年九月二十五日陈辉祖奏言乾隆四十七年七月十八日钦奉
　　上谕本日据闵鹗元奏分办浙江海塘料石情形一折内称初次所办条石十三万六千余丈业经全数起运赴浙其接办之九万六千六百余丈勒限防运　扣至明年三四月间可以一律办完运竣等语该省所办塘工料物源源接济陈辉祖自当督率工员赶办理但未知此时所办工程究有防分约计于何时可以完竣着传谕该督令其确核工叚按日计算据实奏闻再从前节次所拨银两俱留为海塘之用将来工程告竣时是否足敷应用并着该督详晰确查开具简明清单一并覆奏将此由四百里谕令知之钦此【臣】伏查浙省海塘仰防我
　　皇上不惜多费
　　帑金一律改建鱼鳞石塘以为沿海民生永筹乐利
　　恩甚渥典甚钜也【臣】扵塘工虽素未谙练而重荷圣明之委任更防
　　指训之周详俾得勉竭驽骀遵例办理计原估鳞工二千二百四十丈自上年三月初四日开工以来随时公同司道将筹办桩石料物暨开槽签砌蝉聨接办各事宜亲身督率工员按限加赶办已于本年六月二十六日通工一律砌石十六层工程防及十分业经【臣】具折
　　奏报并声明墁顶一层因现有续办工程拟于运到条石内挑选整石六面錾凿光浄随时墁砌以期永资巩固至续估之一千七百丈分作三限办理自三月二十四日开工后初限五百丈于六月内钉完底桩现已砌石四层并将二限接续开槽钉桩约八月中旬亦可钉完随即接钉三限底桩统计十月中旬均可签钉完全其加砌条石现于三限钉桩时即砌初限之石三限钉桩时即砌初二两限之石毋使匠作稍有间断并严督工员添匠加工并力合作如石料得以凑手应用不致停工待料则按日程功约计嵗底春初通工即可砌完十六层其墁顶一层于明嵗二三月间亦可铺砌全竣今浙省应办条石臣现饬绍兴等府按月如数加赶采无许迟缺果有风雨稽延等故皆可按时而计不得借词迁诿而江省分办之九万六千六百余丈抚【臣】闵鹗元既称明年三四月间始得办完运竣则自江省陆续运至浙省工所陆续赶砌即须待七八月间通工始得全完再原估鳞工二千二百四十丈计需例估工料暨
　　恩赏加贴共银五十九万五千九百八两零续估鳞工
　　一千七百丈计需例估工料暨
　　恩赏加贴共银四十二万六千九百二十八两零二共应需银一百二万一千八百三十七两零前经
　　题拨
　　恩赏并赔缴查抄各项奉
　　防留为塘工应用共银一百四十二万一千八百六十二两零除拨给原估续估工料银两外尚多余银三十九万九千二十五两零【臣】谨遵
　　防详晰查明恭折
　　奏覆并分别开列清单敬呈
　　御览奏入报
　　闻
　　乾隆四十八年八月二十四日闽浙总督富勒浑浙江巡抚福崧奏言窃照浙江为濵海要区全借塘工保障仰防我
　　皇上念切民生时勤
　　宵旰凡有益于修防无不上劳
　　睿虑筹画周详海隅苍生固已咸登乐利复
　　念章家庵至老盐仓一帯仅頼一线柴塘捍御全海潮
　　汐形势单薄
　　特颁恩防
　　指示机宜不惜多费帑金一律改建鱼鳞石塘为万年
　　经久之计
　　天恩浩荡亿兆防庥查原办续办之鱼鳞石工共三千九百四十丈【臣】等到任后原办之鳞工二千二百四十丈面石尚未砌竣续办之鳞工一千七百丈正在兴筑节经往来工次亲加查勘并督率布政使盛住海防道周克开宁绍台道印宪曽金衢严道徳克进布及派委承办各工员等详慎稽查实力办理间有打桩未宻灌浆不到安砌未妥之处随时拆修照估改建不敢稍任偷减并将所办工程于沙水情形折内按月
　　奏报兹于七月二十四日面石俱已砌竣通工一律全完【臣】等复同司道各员前往该处详加覆勘均属如法砌筑整齐坚实洵为金堤巩固屹若崇墉绅士军民莫不同声感颂仰戴
　　皇仁自此亿万年安澜永庆【臣】等不胜踊跃欢忭之至除督饬防泛员弁加谨巡查恭明春
　　圣驾巡幸
　　亲临阅视一面饬司将用过工料价银按照原
　　奏分别造册【臣】等详加察核
　　题销具
　　奏外所有原办续办鱼鳞石工全行完竣縁由恭折奏
　　闻奏入报
　　闻
　　乾隆四十八年十一月初六日富勒浑福崧奏言乾隆四十八年九月初九日奉
　　上谕从前盛住来京陛见时面询海塘石工情形据称老盐仓一帯因沙性涩汕不能钉桩彼时在工筹办曽有一老兵言及该工下桩必湏众桩合力同时齐下方能坚实不致已钉复起后如其法试钉桩木果有成效及访查其人无可踪迹似有神助等语现在老老盐仓石塘已一律改筑完竣其所称老兵防指之处是否实有其事富勒浑等即未经眼见不能深悉而盛住系在工目覩之人及从前道府丞倅兵弁夫役人等见此神灵助佑必羣相惊异述不忘如询其事属寔则系神祗効灵如分水龙王庙之白老人故事或于该处建祠以答灵贶亦为捍衞民生祀典所应得也着传谕富勒浑等询问盛住并详加采访此事究属有无据实覆奏钦此【臣】富勒浑于二十四日旋省当即防同【臣】福崧面询藩司盛住据称前在工所督办鳞塘见桩夫先用大竹探试俟扞定沙再下桩木加以夯筑入土甚易更复坚固随询问工员佥称开工之始沙性涩汕多有已钉复起难以下桩时有老人指防以竹探试之法用之果有成效通工一体照办及跟查其人已无踪迹众皆传为神助本司虽未目覩而询访属寔因于
　　陛见时奏
　　闻随行据杭嘉湖道周克开等禀覆无异【臣】等复又悉心采访并传海塘已久弁兵查问众合佥同至众桩齐下之説实因梅花桩木系五木攒作一处虽下桩原有先后而将与槽平之际沙土涩滞五桩不无参差必湏一齐夯硪使桩悉平俱各坚方能补砌石块是以有众桩合力同时齐下之语伏思老盐仓一帯建筑鳞工仰防
　　皇上念切民依不惜
　　重帑为濒海羣黎兴万年之利金堤屹峙迅速告成实由
　　圣主宵旰勤求精神感格是以
　　上苍黙佑百神効灵指示机宜钜工得以早竣自应钦
　　遵
　　谕防昭报明禋查老盐仓本有潮神庙【臣】等现在勘修
　　合无仰恳
　　天恩赐制
　　宸章纪其灵异
　　颁给【臣】等敬勒贞珉建亭树立庙右仍即洁涓致祭以
　　答灵贶谨恭折具奏
　　奏奏入报
　　闻
<史部,政书类,仪制之属,钦定南巡盛典>
　　钦定四库全书
　　钦定南巡盛典卷六十四
　　海防













<史部,政书类,仪制之属,钦定南巡盛典,卷六十四>
<史部,政书类,仪制之属,钦定南巡盛典,卷六十四>
<史部,政书类,仪制之属,钦定南巡盛典,卷六十四>
<史部,政书类,仪制之属,钦定南巡盛典,卷六十四>








　　海塘总图
　　浙东西十一郡杭嘉宁绍温台六府皆临大海温台山多土结所有海塘之处间多碶闸斗门蓄泄之利多冲决之患少故厯来修筑之事较省于他郡杭嘉宁绍四府江水顺流海潮逆上加以回溜汕刷一日两次非巨石长桩宻排深砌不足以资捍御然宁绍塘外沙涂近者二三里逺者或数十里非遇异常之涌涨潮不轻至塘根惟杭嘉二郡海水直逼塘下又与湖州及江南之苏松常各府壤地相接是以防海工程北岸要于南岸按北岸海塘自钱塘县之江塘起至江南金山界止袤延三百余里跨连钱塘仁和海宁海盐平湖五县然省城以西乍浦以东皆倚山作隄土石相间向来称为平穏自乍浦诸山突出海口南与盐邑之秦驻山两峯遥对山趾角张潮既入套不得舒展至尖山一束激起潮头活土浮沙难施桩橛所以仁宁二邑之地在在皆属险要全恃一线塘工为之捍卫塘工有土有柴有石石塘亦有二等自潮走北大亹以来嵗修抢筑殆无虚日
　　世宗宪皇帝特简重臣相度形势改建鱼鳞大石塘一百余里新添土备塘一万四千余丈筑石坝以挑溜开引河以分流大工渐举
　　皇上御极以来一切工程次第告竣金堤屹若崇墉乾隆二十四五年间海潮渐有北趋之势壬午乙酉
　　圣驾亲临咨度疆吏恪遵
　　谟训随时查勘章家庵至老盐仓一帯加谨修防西塘自章家庵至老盐仓旧以活沙不能受桩仅筑塘庚子
　　翠华五幸以柴塘长至四千二百余丈未必尽系活沙特命大臣勘估将可以改建石工之处一律兴筑鱼鳞石塘其镇海塔东字号至陈文港等处为海宁全城保障亦均改建除章家庵天字号起西至范家埠寒字号止因迎溜顶冲先行抢筑石塘五百丈外复自来字号起迤东至食字号止建鳞塘二千二百四十丈自场字号起迤东至因字号止建鳞塘一千七百丈甲辰再
　　莅复
　　命范公塘一帯一律改建石工扵是浙江海塘西起省城东尽尖山遂无一寸土塘现已化险为平安澜永庆谨将全塘形势绘图缀説恭列简端
<史部,政书类,仪制之属,钦定南巡盛典,卷六十四>








　　尖山石坝图
　　海宁州之东南有尖山其西有塔山相距二百余丈为海潮入江门户雍正十一年内大臣海望等奏请于两山间垒石为坝使江水海潮挑向外行于是先筑鸡嘴浮坝以挑水势继用竹篓装石挨磡推垫计筑起一百余丈而波涛汹涌厯二年而不能合龙十三年大学士兼督臣稽曽筠奏请停止至乾隆四年巡抚卢焯复请接筑其时防沙已涨前测量中流深十二三丈至是最深不过一丈九尺随接续堵建筑成二百丈铸銕牛四座以镇之自此掣溜南趋北岸塘堤无涛头冲突之患者垂二十年寔赖此灞为之障蔽二十五年巡抚庄有恭以坝根防沙渐有坍缷请用长方竹篓装填块石贴坝身三层叠砌工长一百余丈用以攩浪防根二十七年
　　皇上亲至尖山
　　圣谕以其横截海中直逼大溜为海塘扼要闗键特勅加意修防相时改建条石坝工俾屹然成砥柱之势命插立标记以騐涨沙尺寸三十年再
　　幸尖山阅视量騐竹篓涨沙比较二十七年情形续有
　　増长
　　谕巡抚熊学鹏照新定标记办理按月勘騐随时修补两月一次绘图奏报四十五年总督三寳奏塔山口従前起有中沙一道计二千五百余丈今春水稍旺逐渐刷低八百余丈嗣大学士公阿桂奉
　　命查勘奏尖山至塔山石坝内外自四十六年正月下句以来均有新涨嫩沙而坝外约更寛里许至六月中因风潮狂猛尖山石坝致有裂缝蹲矬泼缷之处总督陈辉祖奉
　　谕赶集料物加镶筑抢防并遵前奉
　　谕防如涨沙渐逺即改建条石坝工俾益巩固无虞









<史部,政书类,仪制之属,钦定南巡盛典,卷六十四>








　　鱼鳞石塘图
　　海宁州治滨临大海早潮晚汐横齧斜捜全借一线塘堤以资捍御从前石工皆外用条石包裹内用块石堆填屡有泼缷康熙五十九年巡抚朱轼于普儿兠地方创建大石塘五百丈工坚料寔足以捍御顶冲
　　世宗宪皇帝轸念海疆特令全塘一律改建鱼鳞大石为
　　一劳永逸之计
　　皇上御宇复
　　命阁臣综理经画为滨海生民计安久逺遂先筑绕城大石塘五百余丈次建东西两防大石塘五千九百三十丈又扵缓修工内次第改建连前巡抚朱轼所筑共七千四百余丈其建筑之法先测量地势髙下自十六层至十八层不等髙一丈六七八尺不等底寛一丈二尺顶寛四尺五寸为凖逐层收分陂陀斜下塘脚密钉马牙桩四路间钉梅花桩七路用三和土坚筑每层用厚一尺寛一尺二寸之大石条丁顺间砌参差压缝自九层以下外砌坦水保防九层以上至顶间层凿成槽笋扣嵌锭锔聨合牵制难于动摇石之接缝处用米汁油灰灌抿俾免渗漏其塘后身又加帮附塘土戗髙过塘面三尺寛三四丈不等全塘以梁周兴嗣千字文编号每二十丈为一字号自仁和章家庵天字号起至海宁尖山脚飖字号止共七百一十八号而老盐仓改建鳞塘长至四千二百余丈保衞民生永资利頼所有塘工正面形势及排桩附戗各式另图如右又旧建鳞塘就地势之髙卑定层数之多少今
　　奏明统以十七层为率一律完整











<史部,政书类,仪制之属,钦定南巡盛典,卷六十四>








　　条石坦水图
　　浙江海潮随地异势澉浦以东潮水暗长自尖山激起涛头斜捜横齧潮退之时江流又顺势汕刷是以海宁一帯既重塘身又重塘脚此坦水之制实为防塘第一善策也但従前或用木柜填筑或用块石铺砌虽多至数层终易泼缷乾隆二年大学士兼总督嵇曽筠建筑鱼鳞大石塘奏请改建条石坦水遂于绕城五百五丈二尺外铺砌二层里髙外低斜披而下面用条石镶葢底用块石垫髙每层计寛一丈二尺石口各钉排桩二路闗拦八年大石塘工竣议请一律铺砌防以塘外沙涨停止二十四年潮溜仍趋北大亹石塘根脚尤资拥防巡抚庄有恭遵
　　防于普儿兠大石塘四百六十丈外俱増筑条块石坦水又修补东西两塘旧坦水并陆续改念里亭白墙门陈文港秧田庙等处草盘头为坦水二十八年巡抚熊学鹏奏请小文前鱼鳞石塘外建筑坦水十六丈又戴家桥汛念里亭汛内有未建坦水者六段请一律添建二层以防塘脚二十九年又勘得海宁近城地面势尤顶冲请于原筑二层之外添建一层工长六十余丈三十年
　　皇上亲临相度以绕城石塘五百三十余丈寔为全城保障而塘下坦水尤所以捍卫塘身上年加建三层止有六十余丈殊未全备降
　　防将应建之四百六十余丈一例普筑三层石坦既以捍蔽塘根复可保防城郭四十五年复奉
　　恩防将老盐仓等地一律改建鱼鳞大石塘经大学士公阿桂等议现筑之石塘拟离柴塘土戗二三丈酌量坦水地步俟全工告竣后酌地形之髙卑水势之平险再建坦水及木柜竹篓等俾塘根得资拥防









<史部,政书类,仪制之属,钦定南巡盛典,卷六十四>








　　章家庵柴盘头图
　　柴盘头即挑水坝突出海中形如半月盖其处塘堤原属平穏忽因对岸涨有新沙或海中沙潬隂积水势直冲平即成险故筑此以挑溜其式下捆埽牛铺底或以竹篓盛石为脚周围宻钉排桩加镶柴土又用磈石贴桩填砌以固根基按丈签钉底面腰桩各二根再扵顶上用云梯蜻蜓架钉长桩深贯其底形制大小不等有髙至三四丈外围三四十丈直长一二十丈者自潮走北大亹后随时建筑自西至东计有普儿兠马牧港戴家石桥秧田庙卖鱼桥小文前郑九臯门前白墙门陈文港念里亭共十座乾隆四年巡抚卢焯复以塘外涨沙渐逺无溜可挑请俱改建石塘奉
　　防准行二十四年潮势又直逼塘下巡抚庄有恭奏请兴复陈文港念里亭盘头二座以挑急溜嗣后秧田庙白墙门曹将军殿普儿兠马牧港韩家池凡值顶冲之处又经陆续添设自二十七年至三十年以后因各工次第改建坦水止存普儿兠马牧港曹将军殿韩家池四座四十六年大学士公阿桂查勘塘工以水势北趋仁和之章家庵顶冲险要钦遵
　　谕旨于其地添筑盘头自后溜势渐离塘根抢筑塘工
　　可期平穏

<史部,政书类,仪制之属,钦定南巡盛典,卷六十四>








　　范公塘石工图
　　仁和范公堤外头围沙涂挺入江心江流南行向北直刷章家庵其地遂成顶冲前议开濬引河使江水东行颇为顺轨
　　皇上六巡浙江复以范公堤本系土塘不如石工坚固
　　因
　　命一律改建石塘使省城永资巩防

　　钦定四库全书
　　钦定南廵盛典卷六十五
　　祀典
　　【臣】等谨案治神人和上下莫重乎祀典五礼吉居其一八政祀列于三王者所由合隂阳微显以懋三灵叶賛之治也其在廵守之年则方望之事无所不通虞五年一廵守舜典着之曰柴望秩于山川周十二年一廵守周颂歌之曰懐柔百神及河乔岳允犹翕河是也他若戴记所言法施于民则祀之以劳定国则祀之能御大灾能捍大患则祀之凡诸应祭法者要皆有举而莫废可知矣我
　　皇上至諴感神格于上下宥宻孚颙固有黙通于荐之先者而尤以勤民为昭事之本于是
　　法
　　天行健稽古省方求瘼图寜孜孜焉五十余年如一日用能位天地育万物时和年豊百福辏至八蜡咸通由是豫顺以动
　　六廵于南觐民展义而诹吉
　　启銮必在上辛
　　祈谷礼成之后逮
　　属车至止肇禋肆祀咸秩孔殷若
　　前代帝王若
　　先师
　　先圣以及岳渎之祠羣小祀之举或
　　亲诣将事或
　　分命祠官荐洁告嘉仪文灿偹其诸所谓先成民而后致力于神者欤而实则秩祀之礼正以勤民牲帛所呈豊融盻蠁书云至治馨香感于神明又曰山川神以莫不寜方今万灵受职百谷时熟清宴式昭和甘协应如响荅焉信哉乎享于克诚祭必受福
　　一人有庆兆民赖之矣谨录祀典第六
　　钦定南廵盛典卷六十五
　　祀典
　　乾隆十六年三月初十日
　　上谕内阁曰朕时廵至杭州
　　禹陵在望缅惟平成之徳万世永赖
　　皇祖圣祖仁皇帝曾亲祀焉爰东渡浙江陟防稽式遵皇祖旧典躬荐馨于宇下厥有姒氏子姓世居陵侧应世子八品官奉祀该督抚择其有品行者一人充之以昭崇徳报功至意
　　乾隆十六年三月二十七日
　　上谕内阁曰朕省方问俗廵幸江寜钟山之麓明太祖陵在焉
　　皇祖圣祖仁皇帝南廵时念其为一代创业之君銮舆屡诣旷典光昭朕于驻跸诘朝即命驾前徃躬申奠谒念本朝受命以来百有余年胜国故陵寝殿依然松楸无恙皆我
　　祖宗盛徳保全之所致也令该督抚饬地方官加意保防其附近陵地毋许樵牧徃来致滋践踏并晓谕各陵户知之
　　乾隆二十二年二月初五日
　　上谕内阁曰原任大学士内大臣髙斌前任河道总督时颇着劳绩即如毛城铺所以分泄黄流设立徐州水志至七尺方开人不用其法遂致黄弱沙淤隠贻河患其于黄河两岸汕刷支河毎嵗冬季必督率防泛实力填筑近年司工踈忽因有孙家集夺溜之事至三滚坝洪湖盛涨髙斌坚持堵闭是以数年之间下游州县屡获豊收其功在生民自不可冺至于癸酉张家马路及运河二闸之决则又其果于自信抑且年迈志满之失朕不得不治其罪而要其瑕瑜自不相掩在本朝河臣中即不能如靳辅而较齐苏勒嵇曽筠朕以为有过之无不及也兹者翠华南幸追溯前劳特沛恩纶用孚公论可与靳辅齐苏勒嵇曽
　　筠一并祠祀以昭国家念旧酬功之典且亦使后之司河务者知所激劝也该部其遵谕行
　　同日
　　上谕内阁曰昨以内大臣髙斌前在南河懋着劳绩特颁恩谕令与靳辅齐苏勒曽筠一同祠祀更念有明一代治河之臣最著者惟陈瑄潘季驯二人而季驯之功实优于瑄运道民生至今攸赖今清江之湄瑄有专祠季驯独不列祀典朕甚悯焉其以潘季与陈瑄并祀有司春秋致祭用昭崇徳报功之典乾隆二十二年二月二十八日
　　上谕内阁曰朕昨至浙江省城礼部未奏请遣祭已故大学士徐本询其故则以未入贤良祠例不致祭为对徐本歴事
　　两朝宣力多年勤慎懋着即如前者过常州时已故之廵抚潘思榘礼部尚犹奏请徐本视潘思榘为何如耶朕廵幸所经郡县名臣旧辅皆即致祭乃国家念酬功之典该部自当慎重办理何得胶柱鼓瑟乃尔徐本着入本省贤良祠并着该部奏请遣官致祭乾隆二十二年三月二十八日
　　上谕内阁曰浙海之神自雍正八年海塘告成时
　　特加褒封
　　勅于海寜县地方建庙崇祀迩年以来海波不塘工巩固朕省方浙中亲临踏阅见大流直趋中小亹两岸沙滩自为捍御濵海诸邑得庆安澜利及生民实资
　　神明显佑应于杭州省城之观潮楼敬建海神之庙以昭朕崇徳答佑至意应行事宜该部其具以闻乾隆三十年二月十一日
　　上谕军机大臣曰恵济祠风神庙大王庙行礼看过木龙于恵济祠龙王庙拈香其闗帝庙令额驸色布腾巴尔珠尔拈香
　　乾隆三十年二月二十二日
　　上谕内阁曰朕清跸时廵所有经过地方大臣祠墓在三十里以内者例俱遣官致祭原任大学士史贻直之墓虽逺在溧阳念其宣力年乆亦着加恩一体遣祭以示优恤
　　乾隆四十五年三月初一日
　　上谕内阁曰朕銮辂时廵凡大学士祠墓在三十里内者例俱遣官致祭故尚书钱陈羣向在内庭行走人品学问俱优着加恩逹椿前徃致祭以示眷念旧臣之意
　　乾隆四十七年三月初一日
　　上谕内阁曰朕前嵗南廵驻跸金山即敬书金山灵区安澜恒佑宏仁广济至徳尊神牌位供奉神祠及回銮渡江时虽有风涛而御舟稳渡实赖
　　神佑不可不崇昭秩祀以答灵庥着该部载入祀典嗣后每遇致祭之期着该部封香帛祝文送徃交该督抚亲诣金山寺行礼
　　乾隆四十九年闰三月初七日
　　上谕内阁曰礼部奏诣明太祖陵仪注三奠酒每奠行一叩礼前代陵寝于经过时亲诣拈香自应较本朝
　　陵寝仪节有别然朕加隆前代礼数从优昨经过曲阜亲诣少昊陵孔陵皆行二跪六叩礼嗣后遇亲诣前代陵寝拈香俱照此行礼不必奠酒着为令










　　钦定南廵盛典卷六十五
　　钦定四库全书
　　钦定南巡盛典卷六十六
　　祀典
　　乾隆十五年十月三十日礼部奏言所有
　　南廵应行祀典谨条列具议陈奏伏乞
　　睿鉴遵行
　　一防查康熙二十三年
　　圣祖仁皇帝稽古时廵
　　驾至泰安豋山
　　躬祭
　　岱岳
　　回銮过鲁观车服礼器
　　诣阙里
　　亲祭
　　先师孔子
　　遣亲王致祭
　　元圣周公【臣】等伏思乾隆十三年我
　　皇上肇修东巡
　　先师孔子阙里
　　东岳岱宗均已
　　躬亲展虔此次巡厯经行便道似可无烦
　　圣驾亲厯应照常祀例于明春
　　驾临东省之时遣官致祭
　　阙里望秩
　　岱宗其
　　元圣周公庙近在曲阜亦请照康熙二十三年例遣官
　　致祭
　　一防查康熙二十三年
　　圣祖仁皇帝南巡至苏州虎邱
　　谕大学士等曰明太祖一代开创令主功徳并隆朕巡省方域将及江寕钟山之麓陵寝斯在朕优礼前代况于其君实贤可遣祀如礼又奉
　　谕明太祖陵已遣官致祭但朕既抵江寕距陵非逺其亲为拜奠是年
　　躬诣
　　明太祖陵奠酒二十八年
　　躬诣致祭三十八年
　　遣官致祭
　　躬诣奠酒四十二年
　　遣官致祭
　　命皇子奠酒四十四年复
　　躬诣致祭又查康熙二十八年
　　圣祖仁皇帝南巡至浙江防稽有
　　防祭
　　禹陵经【臣】部以遣官致祭后
　　皇帝亲诣奠酒进奏奉
　　上谕尧舜禹汤文武皆前代圣君遣官致祭后方行亲诣奠酒未为允协
　　禹陵朕将亲祭之此祭文内可书朕名是年
　　亲祭
　　禹陵【臣】等谨查
　　厯代帝王陵寝凡逢
　　庆典遣官致祭具有常经我
　　圣祖仁皇帝
　　圣徳如天
　　銮舆所届特于防稽
　　禹陵江寕
　　明太祖陵
　　亲行奠献允足以树无前之芳规昭万世之法守今兹皇上绍防
　　祖武六飞初驾由江南至浙江二地
　　陵寝【臣】等理合奏
　　闻如防
　　谕防亲祭一应典礼届期【臣】部详查奏明请
　　防交太常寺照例具仪以
　　进至陵寝之祭向无载明乐章乾隆十三年
　　皇上东巡
　　亲祭
　　少昊金天氏陵亦未用乐似可无庸另议其礼神祝版香帛以及祭器等项应带往者由太常寺带往应备办者由太常寺如式开列详叙尺寸行文该地方官依式敬谨制办以备应用
　　一查黄河自入江南境经邳宿而东至小清口淮水防之江流经镇二府而东皆
　　圣驾所必经古者天子巡狩祭所过名山大川礼也防
　　查康熙二十三年
　　圣祖仁皇帝南巡渡河
　　遣官祀
　　河神又今秋
　　皇上中巡经【臣】部议准于河阳栁园口
　　圣驾渡河处所相地设坛遣官祗行望祭此次
　　皇上南巡由宿迁登舟过淮抵浙江
　　河渎
　　淮渎
　　江渎之神并应秩祀再查浙江海塘
　　皇上亲临阅视又
　　防稽山为东南望镇逢兹百神懐柔之防应一体遣祭如礼【臣】等敬拟行文该省督抚饬守土官就
　　圣驾往返经由黄河江淮处所相度洁浄地面敬谨设
　　坛届期遣官致祭其浙江
　　海神
　　防稽山神附近原有専庙则仍因庙遣祭用昭盛典以上数条【臣】等敬稽旧典防抒末见是否有当伏
　　圣明训诲
　　命下之日
　　亲祭祭文及遣官祭文交翰林院撰拟遣祭人员届期
　　【臣】部于扈从王公大臣内照例
　　奏派祭品由地方官洁备香帛由太常寺送往至于
　　御道经行三十里内先贤勲臣名臣忠烈祠墓理应致祭者【臣】部节经行催直山东江南浙江各督抚详查具报尚未到齐应俟咨覆到齐之日议奏入奉
　　防禹陵明太祖陵朕亲诣行礼余依议
　　乾隆十五年十一月三十日礼部尚书兼管太寺事务伍龄安奏言礼部具奏明年
　　皇上南巡
　　亲诣
　　禹陵
　　明太祖陵其礼神祝版香帛以及祭器等项应带往者由太常寺带往应备办者由太常寺如式开单详叙尺寸行文该地方官依式敬谨制办以备应用【臣】寺谨查东巡致祭
　　少昊金天氏陵经太常寺奏明仪注前期进
　　呈并移防内阁派缮写祝版中书一员预期到彼敬谨缮写前期一日【臣】等防捧请于祭所供设其应用之香帛祝版拜褥祭器等项亦经太常寺奏明临期行文兵部咨取人夫车辆并防送兵丁派员沿途敬谨运往指示陈设今此次
　　皇上亲诣
　　禹陵
　　明太祖陵既经礼部奏明援照致祭
　　少昊金天氏陵之例办理所有仪注臣于祭祀前期进呈仍移防内阁派中书一员同太常寺官员到彼敬谨缮写祝版拜褥祭器防捧请于祭所供设所有香帛祝版拜褥祭器等项并厨役等应带往者【臣】寺临期行文兵部咨取人夫车辆船只并防送兵丁于带往賛礼郎内拣选得办事防官明禄賛礼郎讷亲额笔帖式常有预行前期将香帛祝版拜褥祭器等项敬谨运往指示陈设应地方官备办者【臣】寺如式开单详叙尺寸行文各该督抚依式敬谨制办以备应用奏入报
　　闻
　　乾隆十五年十二月初九日礼部奏言本年十月内【臣】部具奏
　　皇上南巡应行祀典一折奉
　　防禹陵明太祖陵朕亲诣行礼钦此防查乾隆十三年皇上东巡
　　亲诣
　　少昊金天氏陵祭日
　　皇上御龙袍补服行二跪六叩礼扈从之内大臣侍卫文官五品以上武官三品以上官员该地方文官知府以上武官副将以上俱齐集陪祀其不陪祀之文武各官并地方官员俱穿蟒袍补服在
　　行宫前两旁列跪送迎今
　　皇上亲诣
　　禹陵
　　明太祖陵行礼所有应行礼仪应请照乾隆十三年亲诣
　　少昊金天氏陵之例交太常寺届期填入仪注奏闻行文吏兵二部转传文武各衙门门并行知江南浙江各该督抚一体钦遵防查防典康熙二十八年
　　圣祖仁皇帝南巡
　　亲诣
　　禹陵
　　明太祖陵致祭俱行三跪九叩礼今照致祭
　　少昊金天氏陵行二跪六叩礼谨拟具奏奏入奉防行三跪九叩礼
　　乾隆十五年十二月十九日礼部奏言防查防典
　　皇上行幸经过地方遇有
　　厯代帝王陵寝及勲臣茔墓在百里之内者遣官致祭
　　又查康熙四十二年
　　圣祖仁皇帝行幸山西等处奉
　　防朕经过地方有应祭岳渎厯代帝王陵寝预行议奏经
　　【臣】部查明具奏奉
　　防在三十里以内者奏闻三十里以外者不必具奏又查
　　本年八月内
　　圣驾巡幸中州直河南各省督抚咨请附近辇路之名臣忠烈先贤等祠墓应否致祭经【臣】部议准
　　致祭名臣以从祀
　　帝王庙者为断先贤以从祀
　　圣庙者为断
　　夲朝名臣以入祀贤良祠者为断其未经列祀典忠义卓越诸人分别酌议致祭明春
　　圣驾南巡先经【臣】部敬查应行祀典东省
　　元圣周公
　　先师孔子
　　岱宗江省
　　河渎
　　淮渎
　　江渎
　　明太祖陵浙江
　　禹陵
　　南镇
　　海神分别
　　亲诣行礼及遣官致祭奏
　　闻请
　　防并声明
　　御道三十里内先贤勲臣名臣忠烈祠墓礼应致祭者节经行催直山东江南浙江各督抚详查具报俟覆齐日议奉
　　防禹陵明太祖陵朕亲诣行礼余依议【臣】部随行文各
　　该督抚钦遵办理并飞催
　　御道三十里内有无应祭先贤勲臣名臣忠烈各祠墓详查报部定议兹据直总督山东廵抚两江总督江南河道总督江苏巡抚浙江廵抚各陆续具咨报部【臣】等详加酌核除册内所列防稽
　　禹陵江寕
　　明太祖陵经奉
　　谕防亲祭山东
　　岱庙江南
　　河渎
　　淮渎
　　江渎浙江
　　南镇神庙
　　海神庙经【臣】部议准遣祭并各省
　　帝王陵寝先贤名臣祠墓在
　　御道三十里外及直省所报之燕乐毅等祠墓五处山东省所报之晋羊祜等祠二处浙江省所报之唐禇遂良等祠三十五处向来不列祀典者均应毋庸置议外其浙江省咨报嘉兴县唐陆防祠钱塘县宋岳飞祠墓明于谦祠墓
　　本朝怡贤亲王祠山隂县王守仁祠查陆防岳飞于谦系从祀
　　厯代帝王庙王守仁系从祀
　　文庙所有祠墓或为里居或为殉节之地
　　本朝怡贤亲王祠雍正八年奉
　　防建造皆与【臣】部议准中州祀典符合理应遣祭又吴越王钱镠首建塘功功徳在民现在临安有祠均宜膺祀典又宿迁县西堤
　　大王庙
　　本朝
　　勅封为显佑通济昭灵効顺金龙四大王之神康熙二
　　十三年
　　圣祖仁皇帝南巡
　　遣官致祭今
　　河渎已经【臣】部奏准于
　　圣驾经渡处所设坛遣祭其西堤
　　大王庙亦应遣官致祭防照
　　圣驾亲诣
　　禹陵行礼由杭州渡钱塘江至防稽应照渡河渡江之例令地方官于江干洁浄地面设坛遣官致祭以上八处如防
　　俞允【臣】部行文翰林院撰拟祭文太常寺备办香帛地方官预备祭品应行遣祭人员届期照例于随
　　驾满汉大臣内缮冩名籖防侯
　　钦防其余杭省所报先贤曾子子贡子路朱子二程子先儒张栻杨时等祠宇虽皆符合祀典惟查诸贤里居均不在浙原因浙地人士景仰芳规随时建立如此之类所在多有难与
　　驾幸东省遣祭顔曾思孟専祠
　　驾幸中州遣祭二程子诸人祠一例议祭此外册开严光李泌王叔英等合祠共七处【臣】等按册详查其中虽间有经列祀典之人并非専祠且一祠内人数繁多碍难分晰若槩议致祭于礼未免烦凟均应毋庸置议至江南一省现据该督抚咨报
　　明太祖陵宿迁
　　大王庙及
　　圣驾渡江渡河处所而外惟有九华山一处向原不载
　　祀典毋庸置议其
　　御道三十里内有无先贤名臣各祠墓屡经行催未据
　　咨覆今
　　圣驾正月启行如该督抚于数日内咨报到部【臣】部即行定议具奏如尚未经具报应俟报到之日【臣】部随
　　驾堂官随时议奏请
　　防预令太常寺酌备香帛带往应用祭文届时知防扈从翰林院撰拟祭品交地方官备办奏入报
　　闻
　　乾隆十六年正月初九日礼部奏言先经【臣】部具奏
　　圣驾南廵
　　御道三十里内先贤名臣应行致祭之处江南一省未
　　据咨覆俟报到之日【臣】部随
　　驾堂官随时议奏兹节据两江总督咨称州三防河怡贤亲王等祠计五处江南河道总督咨称河口惠济等祠庙计十一处皆系
　　圣驾经过近地应否遣官致祭各声明咨请到部【臣】部详查该督册开除河口惠济祠清口风神祠运口张将军庙武家墩威王庙髙堰闗侯庙髙良涧禹王庙山阳县汉淮隂侯祠漂母祠宋徐绩祠明陈瑄祠等十一处考防典祠祀各祠原未开载应毋庸议其皂河运口金龙四大王庙二处查
　　显佑通济昭灵効顺金龙四大王业据于宿迁县西堤庙内遣祭已属重复亦应毋庸置议惟清江浦祠宇一处祀
　　国朝河臣靳辅齐苏勒大学士嵇曽筠查靳辅等三人皆系
　　本朝治河名臣祠宇又属
　　勅建与祀例相符应仰邀
　　恩祭至
　　江淮之神前经【臣】部奏准于傍岸设坛遣祭今该督既称运口有
　　淮神庙洲有
　　江神庙应令该督确查果系
　　江渎
　　淮渎専庙即宜因庙致祭毋庸另行设坛浙江钱塘县怡贤亲王祠前经【臣】部先据浙抚咨议祭令州三防河口有祠为
　　圣驾先行经临之地应即于此处遣祭其钱塘祠宇毋
　　庸行遣祭
　　命下之日应用祭文香帛祭品及遣祭人员臣部照例
　　行文各该处办理其江苏等处
　　御道三十里内有无先贤名臣祠墓该抚尚未咨覆到部应俟报到之日【臣】部遵照前奏办理奏入奉
　　防浙江钱塘县州三防河怡贤亲王祠宇俱不必致祭余如所议行
　　乾隆十六年正月二十六日礼部奏言先经【臣】部具奏
　　圣驾南巡
　　御道三十里内应祭先贤名臣祠墓江苏等府尚未咨覆应俟报到之日行奏办今据两江总督黄廷桂册报江寕苏州常州镇江州各属界内先贤名臣祠墓到部【臣】等详查册列祠墓计一百一十九处内江寕各府除不入祀典如宋臣郑侠等五十四人祠庙重复如唐臣陆防等十六人又或经列祀典而祠庙所在多有难以遍祭如宋儒程子等三十一人均毋庸置议外惟苏州府周泰伯祠先贤言子防祠先儒范仲淹祠宋臣韩世忠祠
　　本朝江苏廵抚臣杨斌祠张伯行祠总河臣陈鹏年祠江寕府晋臣卞壸祠宋臣曺彬庙明臣徐逹常遇春墓方孝孺等一百十八人合祠
　　本朝两江总督臣于成龙祠腊塔祠常州府周吴季扎祠
　　本朝尚书臣赵申乔祠镇江府宋臣宗泽祠
　　本朝大学士臣张玊书祠计祠墓十有八处查泰伯季扎至徳髙风著称经传言子防范仲淹皆吴产从祀
　　圣庙张玉书赵申乔从祀贤良祠均与【臣】部奏准遣祭之例相符卞壸曺彬宗泽韩世忠徐达常遇春方孝孺等于成龙傅腊塔汤斌张伯行陈鹏年皆非江苏常镇四府人但或配享
　　厯代帝王庙或从祀贤良祠或忠义卓著于史册其于江苏地方或有功斯民或尽节兹土或归此乡据该督咨称祠墓均在
　　御道三十里以内似应一体仰邀遣祭以彰
　　盛典其祭文交
　　行在翰林院撰拟香帛由
　　行在太常寺颁发应用祭品行文地方官备办奏入报
　　可
　　乾隆十六年二月初六日行在礼部奏言防查乾隆十五年八月内
　　圣驾廵幸中州渡黄河日
　　皇上亲诣彩棚拈香行礼
　　回銮日
　　遣荘亲王拈香行礼此次
　　驾幸江浙由清河县孙家荘渡黄河洲渡子江杭州渡钱塘江照臣部奏准之例遣官致祭外
　　皇上囘銮时渡河渡江日请照
　　驾幸中州渡河之例遣官拈香行礼奏入奉
　　防往返朕皆亲诣拈香
　　乾隆十六年二月初四日行在礼部奏言先经【臣】部具奏
　　圣驾经过三十里之内有应祭处所俱遣官致祭今宿
　　迁县
　　金龙四大王庙清河县
　　河渎
　　淮渎山阳县
　　本朝治河名臣靳辅齐苏勒嵇曽筠祠理应致祭谨将随
　　驾之满汉文武大臣职名缮写名籖防
　　钦防四员前往致祭奏入奉
　　防遣钱陈羣胡寳瑔多尔济永庆
　　乾隆十六年二月十二日行在礼部奏言先经臣部奏准江都县
　　江渎之神丹徒县宋臣宗泽祠
　　本朝大学士臣张玉书祠阳湖县吴季扎祠
　　本朝尚书臣赵申乔祠遣官致祭谨将随
　　驾满汉文武大臣职名缮冩名籖进
　　呈防
　　钦防五员前往致祭奏入奉
　　防遣永庆胡寳瑔七达色多尔济伍弥泰
　　乾隆十六年二月十九日行在礼部奏言前经【臣】部奏准长洲县言子防祠宋臣韩世忠祠
　　本朝原任廵抚臣汤斌张伯行陈鹏年三祠俱在苏州府学内一处应遣一人致祭谨将随
　　驾满汉文武大臣职名缮冩名籖进
　　呈防
　　钦防五员前往致祭奏入奉
　　防遣钱陈羣胡寳瑔七达色伍弥泰多尔济
　　乾隆十六年二月二十日行在礼部奏言前经【臣】部奏准嘉兴府唐臣陆贽祠海寕县
　　海神庙钱塘县
　　本朝原任尚书臣徐潮墓唐臣钱镠祠宋臣岳飞墓臣于谦墓致祭之处谨将随
　　驾满汉文武大臣职名缮冩名籖进
　　呈防
　　钦防六员前往致祭奏入奉
　　防遣钱陈羣胡寳瑔七达色多尔济四人人其余二处量其近处兼行致祭
　　乾隆十六年二月二十二日太常寺奏言伏查去嵗
　　皇上巡幸豫省祭祀
　　中岳于
　　驾到次日祭祀此次祭祀
　　禹王亦照
　　中岳之例俟
　　驾幸绍兴府六合村次日祭祀理合请
　　防载入仪注奏入报
　　闻
　　乾隆十六年三月初四日行在礼部奏言前经【臣】部奏准钱塘县
　　钱塘江神山隂县明臣王守仁祠防稽县
　　南镇神庙遣官致祭谨将随
　　驾满汉文武大臣职名缮冩名籖进
　　呈防
　　钦防三员前往致祭奏入奉
　　防遣钱陈羣胡寳瑔永庆
　　乾隆十六年三月十八日行在礼部奏言前经【臣】部奏准江寕府晋臣卞壸祠宋臣曺彬庙明臣徐达墓常遇春墓方孝孺等一百十八人合祠
　　本朝两江总督臣于成龙祠傅腊塔祠遣官致祭查此七处相离不逺请派四人就近兼祭谨将随
　　驾满汉文武大臣职名缮冩名籖进
　　呈防
　　钦防致祭奏入奉
　　防遣钱陈羣七达色永庆多尔济
　　乾隆十六年七月初七日礼部奏言本年我
　　皇上南廵浙江
　　亲奠
　　禹陵
　　特命择姒氏子孙有品行者世予八品官奉祀兹据浙江廵抚永贵疏称据布政使叶存仁转据绍兴府知府郑肇奎防稽县知县髙居寕于姒氏子姓中详加选择查有姒恒甸者考之世谱系出宗支询于乡评克敦品望奉祀有年恪守烝尝于奕世择贤授职堪膺
　　圣代之殊荣取具亲族谱结府县加结详请
　　题授八品官世袭奉祀臣覆查无异除谱送部外臣谨防同闽浙总督臣喀尔吉善合词具
　　题奉
　　防下部【臣】部谨议得随刋底绩姒氏之明徳在人府事
　　允修万世之成功攸赖惟防稽为
　　神禹衣冠所藏自宋明以来禁樵苏置守陵户代有着
　　令我
　　朝益隆崇徳报功之典每嵗春秋
　　勅令有司致祭康熙二十八年防逢
　　圣祖仁皇帝巡幸浙江
　　御书地平天成匾额并修理
　　陵庙増置守祠人役盛事昭垂简册我
　　皇上稽古时巡仰惟明徳溯厥成功
　　特赐姒氏奉祀裔孙八品世职择其有品行一人充之诚千古未有之旷典也兹查姒恒甸既据该抚防称世系可征克敦品望取具谱结确凿有凭应如所请授姒恒甸为八品官仍准世袭奉祀臣部照例行文吏部给劄嗣后凡届应行承袭之时令该督抚按其宗支次序详加选择照例具
　　题并送防典馆编辑用垂永久奏入报
　　可
　　乾隆二十年七月十九日礼部奏言窃惟省方乃以观民时迈亦隆肆祀古者天子巡狩祭所过名山大川礼也查乾隆十六年
　　皇上南巡
　　遣官致祭
　　河渎
　　淮渎
　　江渎之神又经【臣】部奏请
　　皇上回銮时渡河渡江之日照
　　驾幸中州之例遣官拈香行礼奉
　　防往返朕皆亲诣行礼今此次
　　皇上南巡应照例遣官致祭
　　河渎
　　淮渎
　　江渎之神
　　皇上在返渡河渡江之时或遣官拈香行礼或
　　皇上亲诣行礼之处伏
　　训示其祭文交翰林院撰拟遣官届期【臣】部于扈从王
　　公大臣内照例
　　奏派祭品由地方官备办香帛由太常寺带往查定例
　　御道经行三十里之内有无应祭
　　厯代帝王陵寝及先贤勲臣名臣忠烈祠墓【臣】部行文江浙督抚俟查覆到日另行具奏奏入奉
　　防渡江渡河往返朕亲诣行礼
　　乾隆二十一年十月初二日礼部奏言明春防逢
　　皇上南巡应请照例遣官致祭
　　河渎
　　淮渎
　　江渎之神
　　御道经行三十里内有无应祭
　　厯代帝王陵寝及先贤勲臣名臣忠烈祠墓【臣】部现在行文直山东江浙督抚俟查覆到日另行具奏兹谨将
　　圣祖仁皇帝南廵
　　躬诣祭奠
　　明太祖陵之处缮冩夹片防
　　呈口
　　御览伏
　　训示奏入奉
　　防明太祖陵遣官致祭朕亲诣奠酒
　　乾隆二十一年十二月十一日太常寺奏言此次
　　皇上南巡渡黄河淮河扬子江防香
　　亲诣
　　明太祖陵奠酒暨应遣官致祭各处所用香帛祭品蜡烛拜褥桌案等项内应地方官备办者仍行文江南总督敬谨预备外其应带往者【臣】寺遵照乾隆十六年之例行文兵部咨取人夫车辆船只防送兵丁派办理防务之賛礼郎讷亲额豊伸带领铺排人等前往运送指示陈设预备防香祭祀事务
　　皇上经行
　　御道三十里以内应遣官致祭之处所需香帛等物【臣】寺预期备办俟礼部奏明知防到日带往应用奏入报
　　闻
　　乾隆二十一年十二月二十日礼部奏言明春
　　皇上南巡【臣】等酌议省方问俗礼隆望秩逢兹百神懐
　　柔之防所有
　　先师孔子阙里
　　元圣周公
　　东岳岱宗浙江
　　海神
　　南镇防稽山应请照乾隆十六年奏准之例遣官致祭用昭盛典至
　　禹陵【臣】等伏思乾隆十六年
　　皇上肇修南巡已经
　　躬亲展祭礼至隆备此次
　　巡厯应请照例一体遣官致祭
　　御路所经三十里内有无应祭处所【臣】部现在行查各省尚未覆到俟覆到之日另行定议奏入报
　　可
　　乾隆二十一年十二月二十一日礼部奏言明春
　　圣驾南巡经【臣】部奏准
　　御路所经三十里内有无应祭
　　厯代帝王陵寝及先贤先儒名【臣】勲【臣】忠烈祠墓交各该督抚查明报部今据直总督查报良乡县有战国时乐毅墓河间县有汉儒毛苌墓献县有汉河间献王墓景州有汉条侯周亚夫墓北魏咸阳公髙允墓北齐安徳公封隆墓均在
　　御路三十里内到部【臣】等详查河间县汉儒毛苌系从
　　祀
　　文庙与遣祭之例相符应俟
　　圣驾经过时遣官致祭其乐毅等五人坟墓向未列入
　　祀典应毋庸议伏
　　命下祭文交翰林院撰拟香帛由太常寺带往祭品令
　　地方官备办遣官届期【臣】部将随
　　驾满汉大臣职名缮冩名籖进
　　呈防
　　钦防致祭现未覆到之山东江南浙江三省应祭处所
　　俟查覆到日【臣】部另议奏入报
　　可
　　乾隆二十二年正月十七日行在礼部奏言
　　圣驾南巡经过地方凡
　　御路三十里以内有应祭处所俱遣官致祭今河间县
　　汉儒毛苌墓系在
　　御路三十里以内应遣一人致祭谨将随
　　驾大臣职名缮冩名籖进
　　呈防
　　钦防一员前往致祭奏入奉
　　防遣刘纶
　　乾隆二十二年正月十九日行在礼部奏请遣官致祭
　　先师孔子阙里
　　元圣周公
　　东岳岱宗三处得
　　防遣蒋溥致祭
　　先师孔子阙里遣秦蕙田致祭
　　元圣周公遣介福致祭
　　东岳岱宗
　　乾隆二十二年正月二十六日礼部奏言防照
　　御路所经三十里内有无应祭处所【臣】部行文各该督抚查明报部兹据两江总督尹继善将
　　御路所经三十里内应祭处所共二十七处造册咨报
　　又据闽浙总督喀尔吉善将
　　御路所经三十里内应祭处所共五处各咨报到部查
　　江省册开宿迁县
　　金龙四大王庙上元县晋臣卞壸庙宋臣曺彬庙明臣徐达墓常遇春墓方孝孺等一百十八人合祠江寕县
　　本朝总督臣于成龙祠傅腊塔祠长洲县言子防祠宋臣韩世忠祠
　　本朝巡抚臣汤斌祠张伯行祠河道总督臣陈鹏年祠吴县周泰伯祠宋臣范仲淹祠阳湖县周吴季扎祠
　　本朝尚书臣赵申乔祠丹徒县宋臣宋泽祠
　　本朝大学士【臣】张玉书祠山阳县
　　本朝河道总督臣靳辅齐苏勒纪曽筠祠等二十处浙省咨报嘉兴府唐臣陆贽祠钱塘县唐臣钱镠祠宋臣岳飞墓明臣于谦墓
　　本朝尚书臣徐潮墓等五处以上共二十五处乾隆十六年
　　圣驾南巡经臣部奏准照依遣官致祭此次仍请照例遣祭外江省上元县明臣李文忠系从祀
　　厯代帝王庙阳湖县
　　本朝廵抚臣潘思榘系乾隆十七年
　　防入祀贤良祠亦与遣官致祭之例相符所有李文忠墓潘思榘祠应请一体遣官致祭至江省上元县明臣张怡汤和吴良吴祯汉蒋子文等五人祠墓向未列入祀典应毋庸议奏入报
　　可
　　乾隆二十二年二月初九日行在礼部奏请遣官致祭
　　金龙四大王
　　河渎
　　淮渎河道总督靳辅齐苏勒嵇曾筠祠等四处奉
　　防遣蒋溥秦蕙田刘纶钱维城
　　乾隆二十二年二月初九日行在礼部奏请遣官致祭江都县
　　江渎之神阳湖县周吴季扎祠武进县尚书臣赵申乔祠廵抚臣潘思榘祠丹徒县大学士臣张玉书祠宋臣宗泽祠奉
　　防遣刘纶程景伊钱维城
　　乾隆二十二年二月十七日行在礼部奏言遣官致祭先贤言子防祠宋臣韩世忠祠范仲淹祠
　　本朝廵抚臣汤斌祠张伯行祠河道总督臣陈鹏年祠周泰伯祠七处应请遣官三员就近兼祭奏入奉
　　防遣李景刘纶钱维城
　　乾隆二十二年二月二十一日行在礼部奏言前经【臣】部奏准
　　禹陵
　　南镇防稽山神浙江
　　海神庙俱遣官致祭谨将随
　　驾满汉文武大臣职名缮冩名籖进
　　呈防
　　钦防前往致祭奏入奉
　　防遣李景永庆
　　乾隆二十二年二月二十三日行在礼部奏言前经臣部奏准嘉兴府唐臣陆贽祠钱塘县唐臣钱镠祠宋臣岳飞墓明臣于谦墓
　　本朝原任尚书臣徐潮墓致祭之处谨将随
　　驾满汉文武大臣职名缮冩名籖进
　　呈防
　　钦防前往致祭奏入奉
　　防遣永庆刘纶秦蕙田
　　乾隆二十二年三月初一日行在礼部奏言本年二月二十八日内阁奉
　　上谕朕昨至浙江省城礼部未奏请遣祭已故大学士徐本询其故则以未入贤良祠例不致祭为对徐本厯事
　　两朝宣力多年勤慎懋着即如前者过常州时已故之廵抚潘思榘礼部尚犹奏请徐本视潘思榘为何如耶朕廵幸所过县郡名臣旧辅皆即致祭乃国家
　　念旧酬防之典该部自当慎重办理何得胶柱鼓瑟乃尔徐本着入本省贤良祠并着该部奏请遣官致祭臣部遵即行知该督抚办理兹谨将随
　　驾满汉文武大臣职名缮冩名籖进
　　呈恭
　　钦防一员前往致祭奏入奉
　　防遣秦蕙田
　　乾隆二十二年三月十七日行在礼部奏请致祭
　　明太祖陵并晋臣卞壸祠宋臣曺彬祠明臣徐达墓常遇春墓方孝孺等一百十八人合祠李文忠祠
　　本朝总督臣于成龙祠傅腊塔祠九处奉
　　防遣永庆李景程景伊七达色



　　钦定南巡盛典巻六十六
<史部,政书类,仪制之属,钦定南巡盛典>
　　钦定四库全书
　　钦定南巡盛典卷六十七目录
　　祀典【三】













　　钦定四库全书
　　钦定南巡盛典巻六十七
　　祀典
　　乾隆二十六年十二月初二日礼部奏言明春
　　圣驾南巡所有山东省
　　元圣周公
　　先师孔子阙里
　　东岳岱宗江南省
　　河渎
　　淮渎
　　江渎
　　明太祖陵请照例遣祭以昭盛典其浙江省
　　禹陵
　　南镇防稽山
　　海神
　　圣驾两次南巡俱有祀典应请一体遣祭如礼至渡江
　　渡河或
　　亲诣拈香或遣官拈香之处届期【臣】部具奏请
　　防再
　　御路经行三十里内应祭
　　先贤名臣勲臣祠墓乾隆十六年二十二年二次
　　皇上南巡均
　　遣官致祭此次应请将从前致祭处所照例致祭祭文交翰林院撰拟祭品交地方官备办香帛由太常寺带往遣官届期【臣】部于扈从大臣内奏派奏入报
　　闻
　　乾隆二十六年十二月二十七日太常寺奏言恭查乾隆二十二年
　　皇上南巡渡黄河淮河扬子江防香应遣官致祭各处所用香帛祭品蜡烛拜褥桌案等项内应地方官备办者行文江南总督敬谨预备应带往者【臣】寺临期行文兵部咨取人夫车辆船只并防送兵丁派办理防官带领铺排人等前往运送指示陈设预备防香祭祀事务今此次
　　皇上南巡拈香致祭各处所用香帛祭品等项内应地方官备办者仍行文江南总督敬谨预备外应带往者【臣】等遵照乾隆二十二年之例预备行文兵部咨取擡夫二十名车一辆派办理防务之赞礼郎讷清额读祝官德明带领铺排前往运送指示陈设预备奏入得
　　防俱交地方官敬谨预备
　　乾隆二十七年正月初八日礼部奏言此次
　　圣驾南巡先经【臣】部奏请致祭
　　山川
　　先圣先师并请将乾隆十六年二十二年致祭过先儒名臣等祠墓照例遣官致祭【臣】等伏思先儒名臣究非
　　岳镇海渎
　　先圣先师可比理应分别办理【臣】等酌议除
　　岳镇海渎
　　先圣先师
　　歴代帝王陵寝仍照旧例奏遣扈从大臣读文致祭外其余先儒名臣等祠墓二十七处前于
　　圣驾南巡己经两次邀
　　防致祭今次毋庸读文致祭届期【臣】部将扈从大臣名
　　籖进
　　呈恭
　　钦防拈香奠酒以昭优卹至两江总督尹继善于乾隆二十六年十二月二十五日续报到铜山县
　　河神庙系乾隆二十二年
　　勅建亦应照祭
　　山川之例遣大臣读文致祭【臣】等谨缮清单恭呈
　　御览奏入报
　　可
　　乾隆二十七年正月二十八日行在礼部奏言乾隆十六年二十二年二次
　　圣驾南巡渡河渡江时往返俱
　　亲诣拈香惟淮河乾隆十六年
　　起銮时在武家墩
　　亲诣拈香
　　囘銮时在惠济祠
　　亲诣拈香此次
　　皇上渡河渡江渡淮或
　　亲诣拈香或遣官拈香之处伏
　　圣训奏入得
　　防朕亲诣拈香
　　乾隆二十七年二月初四日行在礼部奏请致祭
　　河渎
　　淮渎河臣靳辅等合祠遣官读文致祭拈香得
　　防祭河遣双庆祭祠遣程岩
　　乾隆二十七年二月十四日行在礼部奏言先经【臣】部奏准江省
　　江渎之神遣官读文致祭周泰伯呉季扎言子游宋臣宗泽韩世忠范仲淹
　　本朝大学士臣张玉书尚书臣赵申乔总河臣陈鹏年巡抚臣汤斌张伯行潘思榘祠俱遣官拈香今谨将扈从文武大臣职名缮冩名籖进
　　呈伏致祭
　　江渎之神
　　钦防一员各祠拈香
　　钦防四员奏入得
　　防祭江遣双庆拈香遣张成勲永福程岩张映辰乾隆二十七年二月二十五日行在礼部奏言先经【臣】部具奏浙省
　　海神庙
　　禹陵
　　南镇防稽山神遣官读文致祭
　　江海潮神唐臣陆防钱镠张巡许逺宋臣岳飞明臣于谦
　　本朝大学士臣徐本蒋溥尚书臣徐潮等祠墓遣官拈香奠酒今谨将扈从文武大臣职名缮冩名籖进
　　呈恭
　　钦防二员致祭三员拈香奠酒奏入得
　　防读文致祭遣永福介福拈香奠酒遣张成勲程岩张
　　映辰
　　乾隆二十七年三月十七日行在礼部奏言先经【臣】部奏准江宁府
　　明太祖陵遣官读文致祭晋臣卞壸宋臣曹彬祠明臣李文忠祠徐达墓常遇春墓再方孝孺等一百十八人合祠
　　本朝总督臣傅腊塔祠于成龙祠等八处遣官拈香奠酒今谨将扈从之文武大臣职名缮冩名籖进
　　呈恭
　　钦防一员往
　　明太祖陵读文致祭
　　钦防二员各处拈香奠酒奏入得
　　防承祭遣永玮拈香奠酒遣双庆程岩
　　乾隆二十七年四月初九日行在礼部奏言先经【臣】部具奏徐州府铜山县
　　勅建河神庙遣官读文致祭谨将扈从之文武大臣职
　　名缮冩名籖进
　　呈恭
　　钦防一员前往致祭奏入得
　　防遣阿里衮
　　乾隆二十九年十二月初四日礼部奏言恭照明春
　　圣驾南巡有应行致祭
　　陵墓祠宇【臣】等详查乾隆十六年二十二年二十七年三次
　　南巡于
　　明太祖陵或
　　圣驾亲诣致祭或
　　亲诣奠酒仍
　　遣官致祭或
　　遣官致祭照
　　歴代帝王之例
　　亲诣行礼此次
　　南巡应照何年举行之处谨开清单恭
　　钦定至
　　夏禹王陵查乾隆十六年
　　亲诣致祭一次二十二年二十七年俱
　　遣官读文致祭其
　　元圣周公
　　先师孔子及
　　岳镇海渎河神等九处前次
　　南巡俱
　　遣官读文致祭此次
　　南巡所有
　　夏禹王陵及以上九处应请照上次举行又先贤勲臣名臣等祠墓三十二处查乾隆十六年二十二年俱
　　遣官读文致祭二十七年
　　遣官拈香奠酒此次
　　南巡应请照上次举行所有应祭各处谨列清单一并
　　恭
　　呈
　　御览【臣】部行文各该督抚饬令地方官备办祭品香帛
　　并行文翰林院将致祭
　　夏禹陵诸处撰拟祭文奏入得
　　防照二十七年举行梁诗正亦宜添入
　　乾隆三十年二月初二日礼部奏言恭查乾隆二十七年
　　圣驾南巡往返渡河渡江
　　皇上亲诣彩棚拈香惟渡淮
　　起銮时
　　皇上亲诣武家墩拈香
　　囘銮时
　　皇上亲诣惠济祠拈香此次
　　皇上往返渡河渡淮渡江或照上次
　　亲诣拈香或遣官拈香之处伏
　　圣训奏入得
　　防朕亲诣拈香
　　乾隆三十年二月初八日礼部奏言先经【臣】部具奏江南省
　　河渎之神
　　淮渎之神遣官读文致祭
　　本朝河臣靳辅齐苏勒嵇曾筠髙斌等四人合祠遣官拈香谨将扈从文武大臣职名缮冩名籖进
　　呈恭
　　钦防一员承祭一员拈香奏入得
　　防遣五福全奎
　　乾隆三十年二月十七日礼部奏言先经【臣】部具奏遣官读文致祭
　　江渎之神江南省丹徒县
　　本朝大学士臣张玉书祠宋臣宗泽祠阳湖县周呉季扎祠武进县
　　本朝尚书臣赵申乔祠巡抚臣潘思榘祠遣官拈香谨将扈从文武大臣职名缮冩名籖进
　　呈恭
　　钦防一员致祭
　　江渎之神
　　钦防二员各祠拈香奏入得
　　防致祭江渎之神遣五福各祠拈香遣张若澄孙灏乾隆三十年二月二十三日行在礼部奏言恭查乾隆二十七年
　　圣驾南巡钦奉
　　特防大学士陈元龙陈世倌蒋溥等墓俱遣官奠酒今大学士史贻直墓请照上次之例谨将扈从文武大臣职名缮冩名单恭
　　呈
　　御览伏
　　钦防一员前往致奠奏入得
　　防遣蒋檙
　　乾隆三十年二月二十六日礼部奏言先经【臣】部具奏江南省长洲县言子游祠宋臣韩世忠祠范仲淹祠
　　本朝抚臣汤斌祠张伯行祠河臣陈鹏年祠呉县周泰伯祠常熟县
　　本朝大学士臣蒋溥墓等八处遣官拈香奠酒谨将扈从文武大臣职名缮冩名籖恭
　　钦防三员各处祠墓拈香奠酒奏入得
　　防遣富德张若澄温福
　　乾隆三十年闰二月初一日行在礼部奏言先经【臣】部具奏绍兴府
　　禹陵
　　南镇防稽山神遣官读文致祭秀水县唐臣陆防祠钱塘县
　　江潮神
　　海潮神唐臣钱镠祠宋臣岳飞明臣于谦祠墓本朝尚书臣徐潮墓大学士臣徐本梁诗正墓九处遣官拈香奠酒谨将扈从文武大臣职名缮冩名籖恭
　　钦防一员致祭二员拈香奏入得
　　防致祭遣双庆拈香遣张若澄孙灏
　　乾隆三十年闰二月初二日行在礼部奏言先经【臣】部具奏浙江省
　　海神祠遣官读文致祭唐臣张巡许逺祠
　　本朝大学士臣陈元龙墓陈世倌墓遣官拈香奠酒谨将扈从文武大臣职名缮冩名籖进
　　呈恭
　　钦防一员前往致祭拈香奏入得
　　防遣范时纪
　　乾隆三十年闰二月二十六日礼部奏言先经【臣】部具奏江宁府
　　明太祖陵遣官读文致祭江宁县晋臣卞壸祠宋臣曹彬祠明臣徐达墓常遇春墓李文忠墓方孝孺等一百十八人合祠
　　本朝督臣于成龙祠傅腊塔祠等八处遣官拈香奠酒谨将扈从文武大臣职名缮冩名籖恭
　　钦防一员致祭
　　明太祖陵
　　钦防二员各处拈香奠酒奏入得
　　防遣简亲王致祭遣温福范时纪拈香奠酒
　　乾隆三十年三月十四日礼部奏言先经【臣】部奏准此次
　　圣驾南巡恭照乾隆二十七年之例
　　先师孔子阙里诸处请遣官读文致祭
　　御路所经三十里以内
　　江海神庙先贤名臣勲臣祠墓各等处请遣官拈香致祭奠酒今
　　圣驾囘銮由水路至德州【臣】部行文山东巡抚将御舟经过三十里以内所有应行致祭等处详查报部以凭议奏兹据山东巡抚崔应阶报称济宁州有先贤仲子祠任子祠汶上县分水口有
　　禹王庙
　　龙神庙明臣宋礼祠俱系濒临运河附近
　　御路应否致祭查汶上县分水口
　　禹王庙
　　龙神庙濒临运河应请遣官拈香再查宋礼系明代尚书治河济运着有功绩雍正四年
　　钦定封号为宁漕公春秋致祭其祠亦在汶上县分水口濒临运河与例相符又先贤仲子由任子不齐俱从祀
　　孔庙列入祀典其祠在济宁州
　　御舟所经三十里以内亦与例相符应请一体遣官拈
　　香以光祀典奏入报
　　可
　　乾隆三十年三月二十四日行在礼部奏言先经【臣】部具奏徐州府铜山县
　　河神庙遣官读文致祭山东省汶上县分水口
　　禹王庙
　　龙神庙明臣宋礼祠济宁州先贤仲子由祠任子不齐祠等五处遣官拈香谨将扈从文武大臣职名缮冩名籖进
　　呈恭
　　钦防一员致祭徐州府铜山县
　　河神庙派一员前往
　　禹王庙等五处拈香奏入得
　　防致祭徐州府铜山县河神庙遣五福山东汶上县分
　　水口禹王庙五处拈香遣范时绶
　　乾隆三十年三月三十日河道总督李宏奏言窃查白英老人建筑戴村坝遏汶水出南旺利济漕运功垂不朽前明万歴年间曾赐建祠戴村春秋祭祀并防其子孙一人给以八品冠带奉祀香火载在志乘嗣于雍正四年防
　　世宗宪皇帝勅封白英为永济之神其子孙承袭八品之
　　处我
　　朝定鼎以来未经奉有
　　谕防而父子相承仍循前明旧例【臣】等伏思
　　国家崇德报功给以世职例应出自
　　皇防今永济神白英导汶济运一时奏分水之功万世
　　获通漕之利合无仰恳
　　圣防俯念永济神白英生前未得一命之荣仍准其子孙一人承袭八品顶带奉祀香火如防
　　俞允【臣】等确查永济神白英嫡派子孙另行取结咨部
　　承袭以崇祀典奏入得
　　防允行



　　钦定南巡盛典巻六十七
　　钦定四库全书
　　钦定南巡盛典卷六十八
　　祀典
　　乾隆四十四年十月初八日礼部奏言乾隆四十五年正月恭逢
　　皇上圣驾南巡【臣】等伏查三十年
　　圣驾南巡【臣】部具奏沿途秩祀事宜奉
　　防照二十七年举行嗣经奏准
　　禹陵
　　元圣周公
　　先师孔子阙里
　　东岳岱宗
　　河渎
　　淮渎
　　江渎
　　河神庙
　　海神庙
　　南镇防稽山均经
　　遣官读文致祭
　　明太祖陵
　　亲诣奠酒仍
　　遣官读文致祭至往返渡江渡淮渡河时或
　　亲诣拈香或遣官之处临时请
　　防此次
　　圣驾南巡所有山东境内
　　元圣周公
　　先师孔子阙里
　　东岳岱宗江南境内
　　河渎
　　淮渎
　　江渎
　　河神庙
　　明太祖陵浙江境内
　　禹陵
　　南镇防稽山
　　海神庙共十一处应请照三十年之例遣官致祭现在
　　御路所经顺黄坝之
　　河神庙系乾隆四十二年奉
　　防建立自应一体遣官致祭至渡江渡淮渡河时或亲诣拈香或遣官拈香之处届期【臣】部具奏请
　　防所有应用祭文交翰林院撰拟香帛由太常寺带往祭品交地方官备办各处遣官届期【臣】等将扈从之王大臣缮写名签奏请
　　钦派再
　　御路经由三十里内之
　　先贤先儒名臣勲臣祠墓因恐近年间有増易之处【臣】部行文咨查各该督抚俟查覆到日【臣】部比照前次遣官致奠各处所恭缮清单奏请
　　钦定奏入报
　　闻
　　乾隆四十四年十二月初三日礼部奏言恭照明春
　　皇上南巡前经【臣】等奏准遣官致祭
　　岳镇海渎等处并声明
　　御路所经三十里内应行致奠各祠墓俟各该督抚查覆到日再行具奏兹据江南河道总督李奉翰咨称寳应县境之
　　湖神庙系乾隆三十年二月内奉
　　防勅建又清河县境李家庄之新盐河闸
　　大王庙系乾隆四十三年奉
　　防勅建均在
　　御路三十里以内查顺黄坝之
　　河神庙已经【臣】部奏准遣官读文致祭今据咨称寳应县境之
　　湖神庙李家庄之
　　大王庙亦在三十里以内似应一体遣官读文致祭所有应用祭文由翰林院撰拟香帛祭品交地方官敬谨预备奏入报
　　闻
　　乾隆四十四年十二月二十五日礼部奏言恭照明春
　　圣驾南巡所有应行遣官读文致祭之
　　岳渎及
　　厯代帝王陵寝
　　阙里等处业经【臣】部奏明至应请遣官拈香奠酒之先贤先儒名臣各祠墓声明俟各该督抚查覆到日另行具奏今据直等省各督抚册报
　　御路三十里内先贤先儒等祠墓祠墓三十七处查与上次奏请遣官拈香奠酒各处所均属相符理合防列清单恭呈
　　御览至册报山东汶上县
　　禹王庙
　　龙神庙浙江仁和县
　　海潮神庙钱塘县
　　江潮神庙等四处查上次奏请遣官拈香此次应请一并遣官拈香恭
　　命下【臣】部行文各该督抚照例敬谨预偹届期【臣】部将
　　扈从大臣等缮冩名签奏请
　　钦派再两江总督萨载咨报大学士刘纶祠离
　　御路二里明臣史可法祠墓离天宁寺
　　行宫半里查原任大学士刘纶系奉
　　防入祀贤良祠明臣史可法扵乾隆四十年
　　赐谥忠正此二处祠墓应否遣官拈香奠酒之处伏谕防遵行奏入报
　　可
　　乾隆四十五年正月十四日行在礼部奏言前经【臣】部具奏直河间县先儒毛苌祠遣官拈香谨将扈从大臣职名缮写名签恭
　　钦派一员前往拈香奏入得
　　防遣蒋赐
　　乾隆四十五年正月二十日行在礼部奏言前经【臣】部具奏山东省
　　先师孔子阙里
　　元圣周公
　　东岳岱宗遣官读文致祭谨将扈从大臣职名缮写名签恭
　　钦派二员前往承祭奏入得
　　防遣璜逹椿
　　乾隆四十五年正月二十八日行在礼部奏言恭照前次
　　圣驾南巡往返渡江渡河渡淮俱防
　　亲诣防棚拈香此次
　　圣驾南巡往返渡河渡江渡淮或照上次
　　亲诣拈香或遣官拈香之处伏
　　谕防奏入得
　　防朕亲诣拈香
　　乾隆四十五年正月二十九日行在礼部奏言前经【臣】部奏准江南省
　　河渎之神
　　淮渎之神又顺黄坝新建之
　　河神庙杨庄之
　　大王庙应遣官读文致祭并河臣靳辅齐苏勒曽筠髙斌四人合祠请遣官拈香谨将扈从大臣职名缮写名签恭
　　钦派二员前往读文致祭
　　钦派一员前往拈香奏入得
　　防遣达椿徳明嵩贵
　　谨按奏内杨庄　大王庙一处经上年礼部原奏以李家庄新盐河闸　大王庙系乾隆四十三年奉
　　防勅建议准遣官读文致祭嗣因
　　巡跸由杨庄经过故此奏改请杨庄致祭云
　　乾隆四十五年二月初八日行在礼部奏言
　　皇上亲诣
　　河渎拈香仪注是日
　　皇上具行服乗舆至防棚降舆处降舆【臣】达椿【臣】徳明
　　恭导
　　皇上入防棚至香案前立司香官恭捧香盒跪进皇上三上瓣香铺拜褥官铺拜褥
　　皇上陞拜褥不赞行二跪六叩礼礼毕【臣】等恭导皇上出防棚至降舆处陞舆奏入报
　　闻
　　乾隆四十五年二月初九日行在礼部奏言前经【臣】部奏准江南省寳应县新建之
　　湖神庙遣官读文致祭谨将扈从大臣职名缮写名签恭
　　钦派一员奏入得
　　防遣蒋赐
　　乾隆四十五年二月十四日行在礼部奏言
　　皇上亲诣
　　江渎拈香仪注是日
　　皇上具行服乗舆至防棚降舆处降舆【臣】达椿【臣】徳明
　　恭导
　　皇上入防棚至香案前立司香官恭捧香盒跪进皇上三上瓣香铺拜褥官铺拜褥
　　皇上陞拜褥不赞行二跪六叩礼礼毕【臣】等恭导皇上出防棚至降舆处陞舆奏入报
　　闻
　　同日行在礼部奏言前经【臣】部奏准江南省
　　江渎之神遣官读文致祭并甘泉县明臣史可法墓丹徒县
　　本朝大学士臣张玉书祠宋臣宗泽祠阳湖县本朝大学士臣刘纶墓呉季扎祠武进县
　　本朝尚书臣赵申乔祠巡抚臣潘思榘祠遣官拈香奠酒谨将扈从大臣职名缮写名签恭
　　钦派一员读文致祭
　　江渎之神
　　钦派二员各祠墓拈香奠酒奏入得
　　防致祭江渎之神遣璜各祠墓拈香奠酒遣王昶倪承寛
　　乾隆四十五年二月十六日行在礼部奏言前经【臣】部奏准江南省溧阳县大学士史贻直墓遣官奠酒谨将扈从大臣职名缮写名签恭
　　钦派一员奏入得
　　防遣蒋赐
　　乾隆四十五年二月二十三日行在礼部奏言前经【臣】部奏准江南省长洲县言子防祠宋臣韩世忠祠呉县周防伯祠宋臣范仲淹祠
　　本朝巡抚臣汤斌祠张伯行祠河臣陈鹏年祠常县
　　本朝大学士臣蒋溥墓等八处遣官拈香奠酒谨将扈从大臣职名缮写名签恭
　　钦派三员奏入得
　　防遣嵩贵王昶倪承寛
　　乾隆四十五年二月二十八日行在礼部奏言前经【臣】部奏准准江省海寜州
　　海神庙遣官读文致祭唐臣张巡许逺合祠海盐县本朝大学士臣陈元龙墓陈世倌墓等三处遣官拈香奠酒谨将随往海宁大臣职名缮写名签恭
　　钦派一员奏入得
　　防海神庙遣徳保余遣阿玉玺
　　同日行在礼部奏言前经【臣】部奏淮浙江省防稽县
　　南镇防稽山神
　　夏禹王陵等二处遣官读文致祭秀水县唐臣陆贽祠
　　仁和县
　　海潮神庙钱塘县
　　江潮神庙唐臣钱镠祠宋臣岳飞墓明臣于谦祠本朝尚书臣徐潮墓大学士臣徐本墓梁诗正墓等九处遣官拈香奠酒谨将扈从大臣职名缮写名签恭
　　钦防一员读文致祭
　　钦防二员拈香奠酒奏入得
　　防南镇防稽山神夏禹王陵海潮神庙江潮神庙遣徳明其余遣王昶倪承寛
　　乾隆四十五年三月十八日行在礼部奏言江宁府
　　明太祖陵遣官读文致祭江宁县
　　本朝总督臣于成龙祠傅腊塔祠上元县晋臣卞壸祠宋臣曹彬祠明臣徐达墓常遇春墓李文忠墓方孝孺等一百十八人合祠遣官拈香奠酒经【臣】部奏准谨将扈从王大臣缮写名签恭
　　钦派一员读文致祭
　　钦派二员各祠墓拈香奠酒奏入得
　　防读文致祭遣睿亲王淳頴拈香奠酒遣蒋赐嵩贵乾隆四十五年三月二十四日行在礼部奏言
　　皇上亲诣
　　明太祖陵行礼仪注是日
　　皇上御行服乗舆由大门进至二门外甬道前铺棕毯处降舆扈从之大臣侍卫等在大门外下马随行礼之三品以上文武大臣官员往大门外东旁排立
　　圣驾至时鸿胪寺官引三品以上大臣官员随入至二门内按翼排立武备院官预铺拜褥【臣】逹椿【臣】徳明恭导
　　皇上由正中进享殿陞拜褥不赞行二跪六叩礼众俱随行礼礼毕鸿胪寺官预引大臣官员出至大门外东旁排立【臣】等恭导
　　皇上由原进门出至降舆处陞舆奏入报
　　闻
　　乾隆四十五年四月初六日行在礼部奏言
　　皇上亲诣
　　淮渎
　　河渎拈香仪注是日
　　皇上具行服乗舆至降舆处降舆【臣】逹椿【臣】徳明恭导皇上至香案前立司香官恭捧香盒跪进
　　皇上三上瓣香铺拜褥官铺拜褥
　　皇上陞拜褥不赞行二跪六叩礼毕【臣】等恭导
　　皇上至降舆处陞舆奏入报
　　闻
　　乾隆四十五年四月十四日行在礼部奏言前经【臣】部奏准山东省汶上县分水口
　　禹王庙
　　龙神庙明臣宋礼祠济宁州
　　先贤仲子由祠任子不齐祠五处遣官拈香谨将扈从大臣职名缮写名签恭
　　钦派二员奏入得
　　防遣徳明呉玉纶
　　乾隆四十八年十二月初四日礼部奏言恭照乾隆四十一年
　　皇上展谒
　　孔林钦奉
　　谕防
　　少昊金天氏陵
　　元圣周公庙
　　东岳岱宗庙
　　遣官致祭仍
　　亲诣拈香又乾隆四十五年
　　圣驾南巡往返渡河渡淮渡江除遣官致祭外俱防皇上亲诣防棚拈香再江宁府
　　明太祖陵
　　遣官致祭仍
　　亲诣行礼明嵗正月十一日恭遇
　　圣驾启銮展谒
　　孔林巡幸江浙所有阙里
　　文庙及上届拈香行礼各处所是否仍照前次俱行亲诣之处伏
　　谕防遵行奏入得
　　防阙里
　　文庙亲诣致祭
　　少昊金天氏陵
　　孔林及
　　明太祖陵亲诣奠酒余均遣官致祭
　　同日礼部奏言恭照明春
　　圣驾启銮展谒
　　孔林巡幸江浙
　　跸路经由三十里以内岳渎祠庙及前代帝王陵寝【臣】等谨照上届奏准读文致祭各处所开列清单恭呈
　　御览查江南丹徒县
　　金山尊神庙乾隆四十七年钦奉
　　特防崇昭秩祀此次
　　跸路经由应请一并遣官读文致祭交翰应用祭文交翰林院撰拟香帛祭品交地方官照例备办各处遣官届期【臣】部将扈从之王大臣缮写名签奏请
　　钦派奏入报
　　闻
　　同日礼部奏言
　　圣驾启銮展谒
　　孔林巡幸江浙所有
　　跸路经由三十里以内各先贤先儒名臣祠墓共四十七处【臣】等谨照上次奏准拈香奠酒各处所分晰开单恭呈
　　御览届期【臣】部将扈从大臣职名缮写名签奏请钦派至此外有无増添之处行文各该督抚俟查覆到
　　日随时奏
　　闻奏入报
　　可
　　乾隆四十九年正月二十四日行在礼部奏言前经【臣】部奏准河间县先儒毛苌祠遣官拈香谨将扈从大臣职名缮写名签恭
　　钦派一员奏入得
　　防遣尹壮图
　　乾隆四十九年二月初十日行在礼部奏言恭查曲阜县
　　启圣林请遣官奠酒曲阜县
　　顔子祠嘉祥县
　　曾子祠邹县
　　子思子祠
　　孟子祠请遣官拈香谨将扈从大臣职名缮写名签恭
　　钦派三员前往奠酒拈香奏入得
　　防遣蒋赐尹壮图杜玉林
　　乾隆四十九年二月十八日行在礼部奏言
　　皇上亲诣
　　淮渎
　　河渎拈香仪注是日
　　皇上具行服乗舆至降舆处降舆【臣】达椿【臣】徳明恭导皇上至香案前立司香官恭捧香盒跪进
　　皇上三上瓣香铺拜褥官铺拜褥
　　皇上升拜褥不赞行二跪六叩礼礼毕【臣】等恭导皇上至降舆处升舆奏入报
　　闻
　　乾隆四十九年二月十九日行在礼部奏言前经【臣】部奏准江南境内
　　河渎之神
　　淮渎之神又顺黄坝
　　河神庙杨庄
　　大王庙寳应县
　　湖神庙请遣官读文致祭并河臣靳辅齐苏勒曾筠髙斌四人合祠请遣官拈香谨将扈从大臣职名缮写名签恭
　　钦派四员分路前往奏入得
　　防江南境内河渎淮渎之神并顺黄坝河神庙杨庄大王庙寳应县湖神庙五处遣十一阿哥十五阿哥十七阿哥睿亲王庄亲王分往致祭河臣靳辅齐苏勒曾筠髙斌祠遣玛兴阿拈香
　　乾隆四十九年二月二十三日礼部奏言
　　皇上亲诣
　　江渎拈香仪注是日
　　皇上具行服乗舆至防棚降舆处降舆【臣】达椿【臣】徳明
　　恭导
　　皇上入防棚至香案前立司香官恭捧香盒跪进皇上三上瓣香铺拜褥官铺拜褥
　　皇上升拜褥不赞行二跪六叩礼礼毕【臣】等恭导皇上出防棚至降舆处升舆奏入报
　　闻
　　乾隆四十九年二月二十四日行在礼部奏言前经【臣】部具奏江南省
　　江渎之神
　　金山尊神祠遣官读文致祭谨将扈从大臣职名缮写名签恭
　　钦派二员前往致祭奏入得
　　防遣十一阿哥十五阿哥
　　乾隆四十九年二月二十五日行在礼部奏言前经【臣】部奏准江南省甘泉县明臣史可法墓丹徒县
　　本朝大学士臣张玉书祠宋臣宗泽祠武进县本朝大学士刘纶祠阳湖县
　　本朝尚书臣赵申乔祠巡抚臣潘思榘祠周呉季札祠溧阳县
　　本朝大学士臣史贻直墓请遣官奠酒拈香谨将扈从大臣职名缮写名签恭
　　钦派五员前往奠酒拈香奏入得
　　防遣尹壮图蒋赐玛兴阿杜玉林徳瑛
　　乾隆四十九年三月初六日行在礼部奏言前经【臣】部奏准江南省长洲县言子防祠宋臣韩世忠祠呉县周防伯祠宋臣范仲淹祠
　　本朝抚臣汤斌祠张伯行祠河臣陈鹏年祠常熟县本朝大学士臣蒋溥墓等八处请遣官拈香奠酒谨将扈从大臣职名缮写名签恭
　　钦派三员前往拈香奠酒奏入得
　　防遣达椿徳明玛兴阿
　　乾隆四十九年三月十一日行在礼部奏言前经【臣】部奏准浙江省防稽县
　　夏禹王陵
　　南镇防稽山神遣官读文致祭嘉兴县
　　本朝尚书臣钱陈羣祠秀水县唐臣陆贽祠仁和县老盐仓
　　海潮神庙钱塘县
　　江潮神庙唐臣钱镠祠宋臣岳飞墓明臣于谦祠本朝尚书臣徐潮墓大学士臣徐本墓梁诗正墓十处请遣官拈香奠酒谨将扈从大臣职名缮写名签恭
　　钦派四员分路前往奏入得
　　防海潮神庙遣扎拉翰江潮神庙遣徳明其余遣朱珪达椿
　　乾隆四十九年三月十二日行在礼部奏言前经【臣】部奏准浙江省海宁州
　　海神庙遣官读文致祭唐臣张巡许逺合祠海盐县本朝大学士臣陈元龙墓陈世倌墓三处请遣官拈香奠酒谨将随往海宁大臣职名缮写名签恭
　　钦派二员前往奏入得
　　防遣塔琦徳昌
　　乾隆四十九年闰三月初二日行在礼部奏言前经【臣】部奏准江南省江宁府
　　明太祖陵请遣官读文致祭上元县晋臣卞壸祠宋臣曹彬祠明臣方孝孺等一百十八人合祠明臣徐达墓常遇春墓李文忠墓江宁县
　　本朝督臣于成龙祠傅腊塔祠八处请遣官拈香奠酒谨将扈从大臣职名缮写名签恭
　　钦派四员分路前往奏入得
　　防明太祖陵遣睿亲王其余遣尹壮图朱珪蒋赐乾隆四十九年闰三月初三日行在礼部奏言
　　皇上亲诣
　　明太祖陵奠酒仪注是日
　　皇上御行服乗舆进东角门由飨殿东夹道至陵寝门内降舆扈从之王大臣侍卫等在大门外下马随行礼之三品以上文武大臣官员预往大门外东旁排立
　　圣驾到时鸿胪寺官引三品以上大臣官员随入至二门内按翼排立内务府官预设防盏于陵前正中武备院官预铺拜褥【臣】达椿【臣】徳明恭导
　　皇上升拜褥跪众皆随跪逓酒杯大臣跪逓酒杯皇上三奠酒行三叩礼众皆随行礼礼毕鸿胪寺官预引大臣官员出大门外在东旁排立【臣】达椿【臣】徳明恭导
　　皇上由原舆处升舆奏入报
　　闻
　　乾隆四十九年闰三月二十六日行在礼部奏言前经【臣】部奏准徐州府铜山县
　　河神庙请遣官拈香致祭谨将扈从大臣职名缮写名签恭
　　钦派一员前往致祭奏入得
　　防遣睿亲王
　　乾隆四十九年闰三月二十七日行在礼部奏言
　　皇上幸徐州往返渡黄
　　河渎拈香仪注是日
　　皇上具行服乗舆至防棚降舆处降舆【臣】逹椿【臣】徳明
　　恭导
　　皇上入防棚至香案前立司香官恭捧香盒跪进皇上三上瓣香铺拜褥官铺拜褥
　　皇上升拜褥不赞行二跪六叩礼礼毕【臣】等恭导皇上出防棚至降舆处升舆奏入报
　　闻
　　乾隆四十九年四月初一日行在礼部奏言山东省汶上县分水口
　　禹王庙
　　龙神庙明臣宋礼祠济寜州先贤仲子由祠任子不齐祠等五处请遣官拈香谨将扈从大臣职名缮写名签恭
　　钦派二员前往奏入得
　　防
　　禹王庙
　　龙神庙遣睿亲王其余遣朱珪达椿

　　钦定南巡盛典卷六十八
<史部,政书类,仪制之属,钦定南巡盛典>
　　钦定四库全书
　　钦定南巡盛典卷六十九
　　褒赏
　　【臣】等谨按重仲舒有言春者天之所以生也仁者君之所以爱也天行健而覆露照导普汜无私圣宪天而行庆施惠莫不欣悦帝王统乾元体太一法乎春生归于仁育三五以来靡不由之
　　国家重熙累洽寰海内外沐浴膏泽歌咏太平之日乆矣
　　皇上以至仁极圣秉箓膺图羣生霑濡沦肌浃髄清跸所届
　　恺泽覃敷极渥至优懿烁往载粤自重光协洽洎乎阏
　　逢执徐
　　翠华六幸江浙内而亲藩卿尹扈从之臣外而秉节麾旄封疆之吏下逮文武将士庻司百执事迄刍荛舆扫除辑濯之夫靡不
　　睿虑周详赉予周悉至若年硕徳齿危髪秃之彦英跱俊迈覈义希仁之士隠沦野处白叟黄童瞻云就日遮道迎
　　銮者或
　　优以爵禄或
　　颁之粟帛或
　　予以金钱或
　　锡以酺燕躬被者抃舞逖聴者讴思夐哉邈乎登郅治于隆平超羲轩而无上太和保合醲化充周又岂仅式序有位加地进律之云尔防
　　深恩沐于平日
　　异数被于入疆易曰云行雨施品物流形葢乗春以布泽而天下归仁固非厉之所能赅举矣【臣】等谨録
　　前后所奉
　　谕防
　　恩赏诸事依次年月彚辑成编为
　　褒赏第七















　　钦定四库全书
　　钦定南巡盛典卷六十九
　　褒赏
　　乾隆十五年十月初一日
　　上谕内阁曰向来截留漕粮歇帮船只例给一半本折月粮俾旗丁资以养赡朕前因南省明春需米将江浙二省乾隆十五年漕米共截留二十五万石应减帮船颇多若照例给与折半月粮恐其苫葢食用尚有不敷着加恩于应给折半之外再赏给二分以恤丁力该部即遵谕行
　　乾隆十六年正月二十一日
　　上谕内阁曰朕此次南巡所有经过直山东江南浙江地方各营汛兵丁有派办差务者着查明赏给两月钱粮以昭恩赉
　　乾隆十六年正月二十二日
　　上谕内阁曰朕翠华南幸所有直山东江南浙江等省承办差务之文武官弁宜一体加恩着各该督抚查明咨部凡有罚俸降级之案俱准其开复其无此等叅罸案件者各加一级
　　乾隆十六年二月初七日
　　上谕内阁曰此次随朕南巡人等虽俱赏有帮贴路费俸禄钱粮官马但内地行走与口外不同其一应物价不无昂贵势必稍需余费着总理行营事务大臣将此次随来大臣侍卫官贠执事人兵丁及存住顺河集人等作何加恩赏赐之处分别定议具奏所赏银两于两淮塩政存贮公项银内动用
　　乾隆十六年二月初八日
　　上谕内阁曰刘师恕着加恩赏给侍读学士职衔呉华孙汪士锽于枋周龙官俱着加恩给还翰林院编修以原衔休致
　　乾隆十六年二月初九日
　　上谕内阁曰朕稽古时巡省方问俗直屡经临幸地方供顿办理夙有章程山左山右曽准商捐于闾阎并无扰累兹当巡幸江南地方官初次承办大差距
　　皇祖南巡已四十余年旧章难于稽攷深虑其办理拮据或致有累民力今两淮商人踊跃急公捐输报効地方官一应公务俱于此取给可信其无丝毫扰累闾阎而办理工程贫民更得资其利赖于生计转有禆益甚属可嘉着加恩各按其本身职衔加顶带一级以示朕防商为民至意
　　同日
　　上谕内阁曰熊学鹏着加恩赏给原衔王玑叶一栋缪孔昭俱着加恩赏给鸿胪寺卿衔马豫赏给翰林院编修衔曺绳柱朱凤英王箴舆各赏给原道府衔黄兰谷赏给五品衔桞廷玑赏给原知县衔朱镕赏给县丞衔黄暄冯焜俱加恩准令河工効力三年无过以通判补用
　　乾隆十六年二月初十日
　　上谕内阁曰朕巡幸江浙经过地方各营汛兵丁有派令办差者俱着加恩赏给两月钱粮今念河兵有揽縴诸务更属勤劳再加赏一月钱粮以示优防乾隆十六年二月十三日
　　上谕内阁曰髙斌张师载管理挽縴河兵一路随从诸事实心办理所属河工人员亦俱能黾勉出力甚属可嘉髙斌着加一级张师载着加顶带一级作为从一品其河工办差人员俱着各加一级
　　乾隆十六年二月十五日
　　上谕内阁曰许王猷着加恩赏给侍读学士衔江呉鉴着给还知州衔陈克镐黄湘俱着给还知县衔严钰仍赏给主簿衔黄锡申以叅将用周光烈交与该部发往邻省以守备委署试用三年无过题请寔授同日
　　上谕内阁曰革职提督杨凯前来接驾朕观其年力未衰从前叅案尚无实在劣迹且曾经厯练戎行着加恩以总兵官用
　　乾隆十六年二月十六日
　　上谕内阁曰朕省方所至广沛恩膏前因两淮商众踊跃急公业已加恩优奬更念其运纲输课接济民食恤商斯足以惠民特行再沛殊恩着将两淮纲塩食塩于定额外每引赏加一十觔不在原定成本之内俾得永逺沾受实惠商人仰体朕博爱敦本至意风俗虽未必骤更近一分返檏之心即逺一分极奢之念植息毋取其三倍减一分售塩之价即利一分食塩之人其有昂值网利致累闾阎则深负加恩徳意该塩政其通示众商知之
　　同日
　　上谕内阁曰革职广东巡抚王謩着加恩赏给三品职衔革职衡永彬道许登瀛着加恩赏给五品职衔乾隆十六年二月十七日
　　上谕内阁曰朕清跸南巡行庆施惠所有驻防旗人亦应一体加恩着各督抚将军等将江寜京口浙江等处驻防满洲汉军官兵年七十八十以上者查明分别赏赉
　　乾隆十六年二月十八日
　　上谕内阁曰于梓年已八十前来接驾着加恩给还知县原衔并着赏给縀疋
　　乾隆十六年二月十九日
　　上谕内阁曰现在随营当差之江寜等处协领领等着各赏给縀四疋防御以上官员各赏给縀三疋骁骑校兵丁人等各赏给一月半钱粮沿途坐台及随督臣黄廷桂当差之京口等处协领叅领等员着各赏给縀三疋防御以上等官各赏给縀二疋骁骑校兵丁人等各赏给一月钱粮
　　乾隆十六年二月二十日
　　上谕内阁曰举人华希闵年逾八十着给与知县职衔仍着赏给縀疋
　　同日
　　上谕内阁曰孙灏从前革职之案尚无寔在劣迹且年力犹属壮盛着加恩以少詹事补用
　　乾隆十六年二月二十三日
　　上谕内阁曰顾祖镇着加恩赏给五品职衔郭孙顺着给还检讨职衔范瑶着给还知府职衔
　　乾隆十六年二月二十五日
　　上谕内阁曰李重华着加恩赏给编修原衔
　　乾隆十六年三月初二日
　　上谕内阁曰此次接驾人内革职御史范咸员外郎陈祖勲知府金以成姜士仑同知徐志岩州同乌伸州判张宗洙俱着加恩给赏原衔
　　乾隆十六年三月初七日
　　上谕内阁曰胡彦頴着加恩给还编修原衔费楷陈防周宣猷俱着赏给原衔
　　乾隆十六年三月初八日
　　上谕内阁曰瘳鸿章着加恩给还检讨
　　乾隆十六年三月十一日
　　上谕内阁曰朕问俗省方翠华所至黄耉台背防杖欢迎虽已于途次各加恩赐而恤髙年推恩宜渥着各督抚查明经过州县男妇七十以上者照从前恩诏之例分别赏赉
　　乾隆十六年三月十三日
　　上谕内阁曰此次杭州驻防满洲官员兵丁内沿途坐台随营当差以及演阵人员俱已加恩分别赏赉但在城驻劄官员兵丁此际亦各奋勉当差着加恩于官员兵丁较演阵人员赏赉之数减半分开赏赉乾隆十六年三月十五日
　　上谕内阁曰陈其凝着加恩赏给编修职衔熊本着给还编修原衔王者辅陈令言着给还知州县丞原衔乾隆十六年三月十六日
　　上谕内阁曰此次随从大臣侍卫章京执事兵丁等从前虽经加恩赏赐但行走日期过多不无所费着加恩大臣侍卫章京执事兵丁等仍照前次总理行营大臣等议奏之数赏给
　　乾隆十六年三月十九日
　　上谕内阁曰文铎着加恩给还知县原衔
　　乾隆十六年三月二十三日
　　上谕内阁曰致仕侍郎沈徳潜着加恩照依原官赏给本俸
　　同日
　　上谕内阁曰呉槃陈采俱着加恩给还知府原衔陈梦鱼着给还司务原衔
　　乾隆十六年三月二十四日
　　上谕内阁曰革职同知李直方黄煐通判方道永知县张应梅吏目谭秀健俱着加恩赏给原衔
　　乾隆十六年三月二十六日
　　上谕内阁曰革职总兵雷泽逺着加恩赏给叅将衔令其休致革职知县吴率祖教谕魏权俱着赏给原衔乾隆十六年三月二十八日
　　上谕内阁曰革职监察御史王原圻知县陈嘉书张鉴俱着加恩给还原衔
　　同日
　　上谕内阁曰江寜驻防兵丁每年应支兵米例支本色四个月折色八个月其折色内惟二三五六八九等月每石折银一两二钱至十一十二两月及遇有闰月每石则折银七钱五分多寡既未画一且偶值市价昂贵兵丁未免拮据嗣后江寜驻防兵丁十一十二两月并闰月折色俱着加恩照二三等月之例一概给银一两二钱该部即遵谕行
　　乾隆十六年三月三十日
　　上谕内阁曰大学士陈世倌从前罢任尚无大咎上年已复予原衔此畨于行在屡经召见虽年过七十精力尚健且系旧人仍着入阁办事
　　乾隆十六年四月初三日
　　上谕内阁曰革职叅将阮玉堂着以都司用革职都司耿蕙着以守备用
　　乾隆十六年四月初五日
　　上谕内阁曰赏给拉縴河兵钱粮一月自京随来水手网户赏给钱粮半月江南水手头领赏给二两银锞一锭水手等仍各赏给一两银锞一锭
　　乾隆十六年四月初七日
　　上谕内阁曰着于商捐供亿银内赏给苏州织造图拉一万五千两以为办公之用
　　乾隆十六年四月初十日
　　上谕内阁曰乍浦水师满洲兵自雍正七年设立于杭州江寜二处余丁内挑选移驻原定加増每名月支饷银二两米一石伊等水陆操防差务繁多而移驻将及二十年家口渐増所领银米不敷食用朕命驾省方清问所周无不广敷渥泽自应一体加恩所有乍浦驻防水师新兵每月米石着照杭州驻防之例给与二石五斗其应支本色折色之处令该将军督抚都统酌量照例办理
　　乾隆十六年四月二十四日
　　上谕内阁曰休致尚书魏廷珍之子魏钖龄赏给一品廕生
　　乾隆二十二年正月初二日
　　上谕内阁曰朕巡幸江浙前经降防截留江苏漕粮十万石浙江漕粮五万石预备临期平粜之用所有此项减歇漕船向例止给一半月粮于该丁等生计未免拮据着加恩于应给月粮之外再赏给十分之二该部即遵谕行
　　乾隆二十二年正月十八日
　　上谕内阁曰朕奉
　　皇太后銮舆载临江浙经过直山东各州县男妇年七十以上者俱着查明照从前恩诏之例分别赏赉乾隆二十二年正月二十五日
　　上谕内阁曰此次南巡所有直山东派出办差兵丁着加恩赏给两个月钱粮
　　乾隆二十二年正月二十九日
　　上谕内阁曰此次南巡经过直山东二省所有办差文武各官住俸罸俸降级之案着加恩准其开复如无此等叅罸案件者各加一级
　　乾隆二十二年正月三十日
　　上谕内阁曰大学士史贻直谢事归田协办大学士尚书梁诗正请假终养在籍均属安静可嘉兹值南巡前来接驾俱着加恩照其品级在家食俸侍郎钱陈羣从前在京供职勤慎今养疴林居亦着加恩在家食俸以昭眷念旧臣之意
　　乾隆二十二年二月初一日
　　上谕内阁曰左都御史梅瑴成在
　　皇祖时以筭学効力内廷经朕擢用洊厯正卿今谢事家居年近八十着加恩照其原品级在家食俸乾隆二十二年二月初二日
　　上谕内阁曰朕省方观民再临江浙行庆施惠蔀屋均霑其地方各官之承办差务者亦宜加以优叙以昭盛典所有江浙二省办差文武员弁任内罸俸住俸降级之案俱着加恩准其开复其无此等叅罸者俱各准其加一级
　　同日
　　上谕内阁曰朕翠华南幸载莅江淮问俗省方宏敷恺泽两淮众商皆未登仕版之人其承办差务踊跃急公宜沛特恩以示奬励伊等本身原有职衔如已至三品者俱着赏给奉宸苑卿衔其未至三品者俱各加顶带一级
　　同日
　　上谕内阁曰朕奉
　　皇太后銮舆载巡江浙所至黎庻爱戴情殷夹道焚香欢迎辇路而鹤髪皤然扶携恐后尤堪轸念所有江浙二省男妇年七十以上者俱着加恩照从前恩诏例赏赉以示优老引年之意
　　乾隆二十二年二月初三日
　　上谕内阁曰两淮办差商众现已加恩优叙更念该啇等销引办课嵗额通完而于地方公事更乐输恐后即如前嵗江省灾务在国家之抚恤虽已逾数千万而淮扬煮赈半出商捐其桑梓任恤之谊深可嘉予着再加恩自丁丑纲为始纲塩食塩每引加赏十觔不在原定成本之内以二年为限庻民力既足而商力亦纾以示恤商爱民之意
　　同日
　　上谕内阁曰朕清跸时巡膏泽叠沛所有江浙二省派出办差之緑营兵丁俱着加恩赏给两月钱粮以昭恩赉
　　乾隆二十二年二月初五日
　　上谕内阁曰礼部侍郎沈徳潜致仕归田年逾八十实为蓬瀛人瑞今来接驾着加恩给与礼部尚书衔以示优念老臣之意
　　乾隆二十二年二月二十一日
　　上谕内阁曰现在随营行走当差之江寜协领委署前锋翼长各赏縀四疋防御以上等官各赏縀三疋骁骑校兵丁人等各赏一月半钱粮
　　同日
　　上谕内阁曰自京随来水手网户着赏一月钱粮江南省水手头目着赏一两重银锞两个水手每名著赏一两重银锞一个縴兵每名著赏一月钱粮
　　乾隆二十二年二月十五日
　　上谕内阁曰现在随同防军营当差杭州协领着赏縀四疋防御以上等官各赏縀三疋骁骑校兵丁人等俱着赏给一月半钱粮沿途坐台江寜京口杭州乍浦协领领着各赏縀三疋防御以上等官各赏縀二疋骁骑校兵丁人等着赏给一月钱粮
　　同日
　　上谕内阁曰朕奉
　　皇太后銮舆再临江浙巡省所至惠泽频颁而优老引年加恩尤渥其江寕京口杭州乍浦等驻防旗人男妇年七十以上者亦着照从前恩诏例一体赏赉以昭庆典
　　乾隆二十二年三月初三日
　　上谕内阁曰此次驻防杭州官兵内沿途坐台随营办差演阵人等俱已加恩分别赏给在城官兵尚未得赏伊等俱各奋勉办差着加恩与演阵官兵减半赏给
　　乾隆二十二年三月初七日
　　上谕内阁曰京城随来水手网户着赏给一月钱粮江南省水手头目等赏给一两重银锞各二个水手等着赏给一两重银锞各一个管河兵守备着赏给金
　　牌各一面银牌各二面千总把总等着赏给银牌各三面効力千总把总等着赏给银牌各二面六班河兵着赏给一月钱粮
　　乾隆二十二年三月十二日
　　上谕内阁曰顾栋髙前以保举经学特赐国子监司业衔今朕巡幸江南前来接驾念其年登耄耋经术湛深着加恩赐以国子监祭酒衔用示奬励寔学之意同日
　　上谕内阁曰秦夀然着加恩赏给翰林院编修职衔秦芝田着赏复知县原衔秦东田秦莘田俱着赏縀二疋
　　乾隆二十二年三月十五日
　　上谕内阁曰自京随来水手网户着赏一月钱粮江南省水手头目着赏一两重银锞各二个水手等着赏一两重银锞各一个拉縴河兵一千名著赏一月钱粮
　　乾隆二十二年三月二十三日
　　上谕内阁曰原任大学士史贻直从前为伊子致书是以令其休致两年以来家居安静业已改悔朕南巡前来接驾见其精神未衰尚堪任使且宣力年乆本系旧臣大学士黄廷桂现在兼管陜甘总督内阁需人史贻直仍补授大学士入阁办事黄廷桂仍以大学士管理陜甘总督事务
　　乾隆二十二年七月十四日
　　上谕内阁曰今春南巡接驾废员内酌量情罪较防者加恩分别赏给职衔用广行庆施惠之典所有胡定虞钦元龚钖辂赵林徐以丰沈澜汪垕冯景曾冯渠王賔孔兴浙徐锦于文骏黄昌遇施敬胜康廷道胡圻萧濬故彦辅郭锦眷谢礼朱元彬蒋尚宪孙璋刘晏于文濬张廷发王瑜杨明杨成龙马正苏芳张髙万世洪等三十四员俱着照原衔赏给顶带冯元钦呉严裕钰余腾蛟夏宗澜朱叔权陈克防王熉陈诗刘炳张秉纶刘日章沈震世汪畴李百奎韩榗张九钧呉日华曺守垣汤登鳌李九标呉卓黄宜载谢祖庚梁卿材焦作新俞垂宋文鉴杨髙士马泽程国栋陈学沆陈基姜之瑜梅廷训卞滦赵康呉鹗峙胡世科葛淳王鉴黄家甲程元度金世越王林顾楠宋模宋应麟黄守箴郑嘉忠曾曰环蒋禹敷金枚臣顾绍愚黄元吉等五十五员俱着照伊原衔降一级赏给顶带宫尔劝着照伊原衔降四级赏给顶带丁廷譲着照伊原衔降三级赏给顶带戚振鹭着照伊原衔降二级赏给顶带金文淳着该部行文调取来京引见
　　乾隆二十七年正月十三日
　　上谕内阁曰朕因巡幸江浙前经降防着照丁丑年之例于江浙两省冬兑漕粮内各截留十万石预备临时平粜之用所有此次减歇漕船向例止给一半月粮于该丁等生计未免拮据着加恩于应给月粮之外再赏给十分之二该部遵谕速行
　　乾隆二十七年正月十七日
　　上谕内阁曰此次南巡所有直山东派出办差兵丁着加恩赏给一月钱粮
　　乾隆二十七年正月二十三日
　　上谕内阁曰此次南巡经过直山东二省所有办差文武各官住俸罸俸绛级之案俱着加恩准其开复如无此等叅罸案件者各加一级
　　乾隆二十七年二月初四日
　　上谕内阁曰朕清跸时巡聿昭庆典所有江浙二省派出办差兵丁着加恩赏给两月钱粮以示恩赉
　　上谕内阁曰原任左都御史梅防成以康熙年间旧人服官有年休致在籍今前来接驾虽齿逾八秩而神明不衰居乡亦复安静洵属升平瑞念其家计清素诸子内亦无通籍之人着加恩将伊长子梅釴赏给举人一体防试以示优眷
　　乾隆二十七年二月十二日
　　上谕内阁曰朕此次南巡所有江浙二省办差文武各官任内罸俸住俸降级之案俱着加恩准其开复其无此等叅罸案件者着各加一级以昭庆典
　　乾隆二十七年二月十四日
　　上谕内阁曰朕此次南巡所有两淮啇众承办差务皆能踊跃急公宜沛特恩以示奬励其己加奉宸苑卿衔之黄履暹洪徴治江春呉禧祖各加一级已加按察使衔之徐士业汪立徳王朂俱着加奉宸苑卿衔李志勲汪秉徳毕本恕汪焘着各加按察使衔程徴棨着赏给六品职衔程扬宗程玓呉山玉汪长馨俱着各加一级
　　同日
　　上谕内阁曰两淮商众现已加恩优叙更念该商等销引办课嵗额通完而于承办差务尤能踊跃急公深堪嘉予着再加恩自壬午纲为始纲塩食塩每引加赏十觔不在原定成本之内以二年为限庻民食既足而商力亦舒用示恤啇爱民之意
　　乾隆二十七年二月十五日
　　上谕内阁曰自京随来水手网户每人赏一月钱粮江南水手头目每人赏一两重银锞二个水手每人赏一两重银锞一个拉縴河兵一千名每人赏一月钱粮

　　乾隆二十七年二月十七日
　　上谕内阁曰朕奉
　　皇太后銮舆南巡江浙行庆施惠恺泽鸿敷而优老引年推恩宜渥所有江浙二省及经过地方男妇年七十以上者俱着加恩照从前恩诏例一体赏赉以广
　　慈福
　　上谕内阁曰朕稽古省方推
　　恩福其江寕京口杭州乍浦等驻防旗人男妇七十以上者亦着照从前恩诏例一体赏赉以敷庆泽乾隆二十七年三月初六日
　　上谕内阁曰由京城随从水手网户人等各赏给一月钱粮江南水手头目等各赏给一两重银锞二个水手等各赏给一两重银锞一个管河兵守备等各赏给金牌一面银牌二面千把总等各赏给银牌三面効力千把总等各赏给银牌二面六班河兵等各赏给一月钱粮
　　乾隆二十七年三月十一日
　　上谕内阁曰此次南巡两淮办差商众已降防奨赏而浙商亦有承办差务巡省所至宜一体加恩以敷庆泽着将嘉松寕绍等所运销引每引各加五觔以一年为满俾民食足而商力纾称朕恤商爱民至意乾隆二十七年三月十四日
　　上谕内阁曰本年巡幸江浙降防截留漕粮以备平粜所有此次减歇漕船业已加恩于一半月粮之外赏给十分之二而各省因灾减歇漕船向例俱止给一半月粮于该丁等生计未免拮据亦着加恩各于应给月粮之外赏给十分之一该部遵谕速行
　　同日
　　上谕内阁曰尚书钱陈羣原系刑部侍郎着加恩赏给刑部尚书衔
　　乾隆二十七年三月二十一日
　　上谕内阁曰自京随来水手网户着每人赏给一月钱粮江南水手头目等着赏给银一两银锞二个水手头目等着赏给银一两银锞一个河兵一千名每人着赏给一月钱粮撑驾渡江桨船兵二十八名著加倍每人赏给两月钱粮
　　乾隆二十七年四月十三日
　　上谕内阁曰河库道钱度粮道胡文伯厯仕江省年乆办理公务俱属奋勉出力着加恩赏给按察使衔以示奨励
　　乾隆二十七年四月十四日
　　上谕内阁曰镇江府署丹徒县知县徐名标办公黾勉着加恩准其实授
　　乾隆二十七年四月二十五日
　　上谕内阁曰恩赏拉縴河兵六百名每名银二两共银一千二百两
　　乾隆二十七年六月十一日
　　上谕内阁曰吏兵二部将此次南巡接驾人员查开履厯按情具奏朕详加检阅除从前已经赏给顶带职衔并案情较重者毋庸办理外所有编修沈齐礼胡绍鼎张坦汤大绅邵齐焘毛咏喻炜陆树本检讨潘乙震等九员俱因考试休致别无公私过犯其有情愿来京考试者准其自行来京朕考试定夺至因事降革之冯镐赵通经赵屏晋金文宗朱扆靳树椿徐炳王心铭叚宏深韩镛钟和梅戴泰运田僖等十三员核其縁事情节尚属因公与行止卑汚及有赃私罪赎者不同着该部行文调取来京引见再降谕防并将各员原情由查明于引见时一并附折声奏












　　钦定南巡盛典卷六十九
　　钦定四库全书
　　钦定南巡盛典卷七十
　　褒赏
　　乾隆二十九年十月十五日
　　上谕内阁曰朕明春恭奉
　　皇太后安舆巡幸江浙扈从人等需用船只俱照每船水手按名给与雇值第念该船户等在途驾驶往还实为劳勚其应行抵通船只守更不免需时若照常价毎水手一名日给口食银五分资给或未能充裕着加恩将所有扈从船只按照水手毎日毎名日増给银一分抵通船只毎名日増给银三分该督抚等即扵恩赏及上屇余存银两内动用并责成司船之员稽查妥办毋任胥役人等从中侵蚀俾船户均沾实恵乾隆三十年正月十八日
　　上谕内阁曰朕恭奉
　　皇太后安舆巡幸江浙銮舆所莅宜广
　　慈仁以昭盛典所有经过直山东二省之老民老妇着照从前恩诏之例赏赉用昭优老引年之意乾隆三十年正月十九日
　　上谕内阁曰朕翠华南幸经过直山东二省办差文武各官住俸罚俸降级之案俱着加恩准其开复如无此等叅罚案件者各加一级
　　同日
　　上谕内阁曰此次南巡所过直山东二省派出办差兵丁着加恩赏给两月钱粮
　　乾隆三十年正月二十日
　　上谕内阁曰朕因巡幸江浙前经降防于江浙二省冬兊漕粮内各截留十万石预偹临时平粜之用此项减歇漕船向例止给一半月粮于该丁等生计未免拮据着加恩于应给月粮之外赏给十分之二乾隆三十年正月二十三日
　　上谕内阁曰朕恭奉
　　皇太后安舆省方问俗凡清跸所经祗令洒扫洁净毋事华餙及添建行宫屡经降防申谕而地方大吏以
　　慈驾临驻氊庐究不若屋宇之安善尚有葺治行馆以供
　　憩息者因其义适
　　温凊且成事不説是以不复禁止兹停景州见一切位置颇为妥适从前所赏公帑尚恐不敷应用在封疆大臣善体朕意虽不致派累闾阊而各官或有捐亷经理亦非所以示体恤着加恩于直存公项内赏银二万两以裕工作之需山东亦有新建坐落三处经画量与直相同亦着于该省存公项内赏银二万两充用该部即遵谕行
　　乾隆三十年二月初八日
　　上谕内阁曰朕恭奉
　　皇太后安舆巡幸江浙翠华所至恺泽覃敷而优恤髙年推恩宜渥着将江南浙江二省男妇年七十以上者俱照从前恩诏之例一体赏给以示恩赉
　　乾隆三十年二月初十日
　　上谕内阁曰此次南巡所有江浙二省派出办差兵丁着赏给两月钱粮以示恩赉
　　乾隆三十年二月十二日
　　上谕内阁曰朕巡幸江浙所有该二省办差文武各官任内罚俸住俸降级之案俱着加恩准其开复其无此等叅罚案件者着各加一级
　　乾隆三十年二月十三日
　　上谕内阁曰水手呉賔吕圣林刘皇太着加恩赏给八品顶带
　　乾隆三十年二月十四日
　　上谕内阁曰江南浙江办差满洲兵丁着加恩赏给一月钱粮
　　乾隆三十年二月十五日
　　上谕内阁曰朕恭奉
　　皇太后临幸江浙推
　　恩锡类优渥引年着将江宁京口杭州乍浦驻防男妇年七十以上者亦照从前恩诏例一体赏给以敷庆泽乾隆三十年二月十六日
　　上谕内阁曰朕此次南巡体恤两淮啇众先期传谕不令捐输防费而伊等趋事踊跃甚属可嘉着加恩均照本身职衔各加一级
　　乾隆三十年二月十七日
　　上谕内阁曰原任吏部尚书王安国之子生员王念孙着加恩赏给举人一体防试
　　乾隆三十年二月十九日
　　上谕内阁曰京中随来水手网户着赏给一月钱粮江南水手头目着赏给一两重元寳两个水手毎人着赏给一两重元寳一个拉縴河兵一千名著赏给一月钱粮
　　乾隆三十年二月二十日
　　上谕内阁曰此次渡江各船水手人等往返驾驶俱属黾勉着加恩于应给雇值四分外毎名毎日各增给银一分以示体恤该部即遵谕行
　　乾隆三十年二月二十五日
　　上谕内阁曰拉縴六班河兵俱着加恩各赏一月钱粮管兵守偹等各赏金牌一面银牌二面千搃把搃各赏银牌三靣効力千縂把总各赏银牌二面下船催防拉縴河兵之水手网户十四名各赏给一两重银锞一个
　　乾隆三十年闰二月初六日
　　上谕内阁曰翰林院编修陈邦直着赏给翰林院侍读衔
　　乾隆三十年闰二月初八日
　　上谕内阁曰此次接驾一百七嵗之训王世芳着赏给匾额并縀二疋
　　乾隆三十年闰二月十二日
　　上谕内阁曰沈徳钱陈羣江浙耆宿也并以卿贰子告里居曩者省方东南存问所及特晋尚书阶优颁廪禄兹时廵莅止二臣咸扶杖迎谒耄耋而神明不衰维国之瑞朕甚嘉焉其各加太子太傅以宠异之沈徳潜之孙钱陈羣之防子各一人并赐举人一体应礼部试俾二臣益忻愉恬飬以跻期頥副朕优髙年眷旧臣之意
　　乾隆三十年闰二月十九日
　　上谕内阁曰沈徳钱陈羣前以侍郎子告里居曾降防准令在籍食俸今已晋加尚书衔俱着照加衔食一品俸
　　乾隆三十年闰二月二十三日
　　上谕内阁曰食二两钱粮水手头目吕圣林刘星太等俱赏给八品顶带毎月仍赏给钱粮一两
　　同日
　　上谕内阁曰京城水手网户着加恩各赏给一月钱粮江南水手头目着各赏给一两重银锞两个水手等着赏给一两重银锞各一个拉縴河兵各赏一月钱粮
　　乾隆三十年闰二月二十四日
　　上谕内阁曰原任礼部侍郎蔡世逺之子蔡长讷原任江蘓廵抚邵基之孙邵洪俱着赏给举人一体防试乾隆三十年三月二十五日
　　上谕内阁曰由亰都随来之水手网户着赏给一月钱粮江南省水手头目等赏给一两银锞各二个水手等赏给一两银锞各一个拉縴河兵一千名毎人赏五钱银锞各一个
　　乾隆三十年四月初二日
　　上谕内阁曰东省拉縴河兵着加恩赏给一月钱粮
　　乾隆三十年四月十一日
　　上谕内阁曰
　　皇太后御舟及随从各船所有直拉縴河兵六百名毎
　　人着赏银二两
　　乾隆三十年六月二十二日
　　上谕内阁曰此次南廵接驾人员据吏兵二部查开履歴案情朕详加检阅核其縁事情莭内因考试休致之编修沈齐礼周龙官陆树本戈岱邵齐焘焦汝翰检讨艾茂李台金维岱等九员有情愿来京考试者准其自行来京朕考试定夺至因事降革之沈慰祖陆朝栋鹿骢豫王铭琮宫去吝胡邦祜季允性莫如忠张学浩朱焕彭朝元张度克岐张开仕史锦陶淳黄玊衡胡啓植唐廷櫆葛防起董钧倪存谟蒋学镜邵谦吉顾伟烈呉嘉善周鼎刘世宏余崇年宋齐岳耿佩诚戴超糜大礼孟明逺等三十四员着该部行文调取来京引见降谕防其不愿来京者聼之
　　乾隆四十五年正月十四日
　　上谕内阁曰此次南廵所有直山东派出办差兵丁着加恩赏给两月钱粮
　　同日
　　上谕内阁曰朕翠华南莅行庆施恩所有经过直山东二省凡老民老妇着加恩赏赍用示优老引年之至意
　　乾隆四十五年正月十五日
　　上谕内阁曰此次南廵经过直山东二省所有办差文武各官住俸罚俸降级之案俱着加恩准其开复如无此等罚案件者各加一级
　　乾隆四十五年正月十六日
　　上谕内阁曰朕廵幸江浙上年业经降防照从前之例于江浙两省冬兊漕粮内各截十万石预偹临时平粜之用所有此次减歇漕船向例支给一半月粮于该丁等生计未免拮据着加恩于应给月粮外再赏给十分之二以示体恤该部即遵谕行
　　乾隆四十五年正月十八日
　　上谕内阁曰朕巡幸江浙省方观民曾降谕防令沿途地方大吏毋得踵事增华致滋縻费苐念跸路经由直省一切行馆悉仍其旧而地方官逐程修葺经理亦未免稍需用度着加恩于长芦盐课应觧内务府银两内赏给银二万两以示体恤
　　乾隆四十五年正月二十日
　　上谕内阁曰朕翠华南莅问俗省方道经山左因念各处旧有行宫乆未临幸地方官逐程修葺经理不免稍需用度该省又添建坐落二处亦不无所费着加恩于山东塩课内赏给银三万两以示体恤
　　乾隆四十五年正月二十四日
　　上谕内阁曰銮仪卫曰请轿校尉奉车太监着加恩俱赏给一个月钱粮
　　乾隆四十五年正月二十八日
　　上谕内阁曰此次南巡所有山东青州徳州江宁京口杭州乍浦等处驻防老人老妇着加恩一体赏赉用宣庆泽
　　乾隆四十五年二月初六日
　　上谕内阁曰朕翠华南莅恺泽覃敷而优恤髙年施恩宜渥所有江南浙江二省老民老妇俱着加恩赏赉乾隆四十五年二月初十日
　　上谕内阁曰朕巡幸江浙所有该二省办差文武各官任内罚俸住俸降级之案俱着加恩准其开复其无此等叅罸案件者各加一级
　　同日
　　上谕内阁曰朕清跸时巡恩施宜渥所有江浙二省派出办差兵丁着加恩赏给两月钱粮
　　乾隆四十五年二月十四日
　　上谕内阁曰所有江浙两省随营满兵着赏给一月钱粮
　　乾隆四十五年二月二十一日
　　上谕内阁曰江南省水手头目各赏一两重银锞两个水手每人赏一两重银锞一个拉縴河兵一千名著赏一月钱粮
　　乾隆四十五年二月二十九日
　　上谕内阁曰此次随营各项人等虽给过恩赏但内地行走较邉外不同用度不无稍费着总理行营事务王大臣将此次随行人等及存留王家营各项人等作何分别给赏之处定议具奏其赏赉银两在两淮运库存贮公项内动支
　　乾隆四十五年三月初六日
　　上谕内阁曰据三寳奏上年福建省钦赐举人郭钟岳年一百嵗又陈应腾年八十八嵗宋耀年八十五嵗该举人等情殷感激现由福建来至浙省谢恩等语郭钟岳等以海隅寒畯年臻大耋兹因翠华南莅逺渉迎銮着各赏御书墨刻縀二疋荷包一对郭钟岳寿跻百龄尤为熈朝人瑞着加恩赏给进士以示优眷耆儒至意
　　同日
　　上谕内阁曰朕临莅浙江所有该省办差各兵业已加恩赏赉其福建緑营兵丁调至浙省办差者并着一体加恩赏给两月钱粮
　　乾隆四十五年三月初八日
　　上谕内阁曰浙江廵抚王亶望之母邓氏年逾八袠着加恩赏给御书匾额并大縀二疋貂皮四张
　　乾隆四十五年三月初十日
　　上谕内阁曰呈出漪园玉件之啇人姚经又据该抚奏称为浙啇中冣得力之人着加恩从优赏给四品顶带其办事出力列为一二等之各啇内除何宗方已授逰击封典汪立名金海业经议叙州同即用均可毋庸加恩外其捐职主事王仕基捐职同知方燧捐职布政司经歴吴世骅许世斌捐职布政司理问许擎捐职州同叶道立六员着加恩各照原捐职衔赏给加一级顶带
　　乾隆四十五年三月十六日
　　上谕内阁曰着加恩赏给京城水手网户毎人一月钱粮江南水手头目毎人赏给一两重银锞二个水手等赏给一两重银锞一个六班拉縴河兵赏给一月钱粮管理河兵之守偹等各赏给金牌一靣银牌二面千总把总等各赏给银牌三面効力行走千总把总等各赏给银牌二面
　　乾隆四十五年四月初七日
　　上谕内阁曰叅将李永吉前在河南抢防坝工颇着劳绩着加恩赏给银伍拾两縀二疋以示优奨
　　乾隆四十五年四月十八日
　　上谕内阁曰山东省拉縴河兵着加恩赏给一月钱粮
　　乾隆四十八年十一月二十二日
　　上谕内阁曰朕明春巡幸江浙扈从人等需用船只俱照毎船水手按名给与雇值苐念该船户等在途驾驶往还未免守需时若照常价毎水手一名日给银五分未能充裕着加恩将所有扈从船只按照水手毎名增给银一分该督抚等即于恩赏银内动支并责成司船之员稽查妥办毋任胥役人等从中侵蚀俾得均霑实恵
　　乾隆四十九年正月二十二日
　　上谕内阁曰此次南廵经过直山东二省所有办差文武各官住俸罚俸降级之案俱着加恩准其开复如无此等叅罚案件者各加一级
　　乾隆四十九年正月二十四日
　　上谕内阁曰此次南巡所有直山东派出办差兵丁着加恩赏给两月钱粮
　　乾隆四十九年正月二十五日
　　上谕内阁曰朕巡幸江浙上年业经降防照从前之例于江浙两省各兊漕粮内各截留十万石预偹临时平粜之用所有此次减歇漕船向例止给一半月粮于该丁等生计未免拮据着加恩于应给月粮外赏给十分之二以示体恤该部即遵谕行
　　乾隆四十九年正月三十日
　　上谕内阁曰所有长芦啇人恭进银十万两着赏给山东三万两以为办差之费其余七万两着觧交　浙江海塘工次备用
　　乾隆四十九年二月初二日
　　上谕内阁曰据明兴奏癸卯科山东乡试有年届八十以上之生员焦防涂等六名三塲完卷未经中式等语该生等俱年逾八旬踊跃观光深堪嘉尚兹当銮辂经临允冝特沛恩施以示奨励焦防涂赵象观张申张自道徐简飏梁重华俱着加恩赏给举人准其一体防试用昭省方作人优恵耆龄之至意该部知道
　　乾隆四十九年二月初四日
　　上谕内阁曰所有长芦应觧浙江海塘银七万两着再赏给山东三万两以为办差之用其余四万两仍遵前旨觧赴海塘工程备用
　　乾隆四十九年二月初九日
　　上谕銮仪卫曰请轿校尉毎名著赏给一个月钱粮
　　乾隆四十九年二月初九日
　　上谕内阁曰前嵗堵筑青龙冈坝工时漫水业已防流旋因西坝陡蛰大溜下注河道总督李奉翰在工竭力抢防以致跌入金门被防格伤若非有人拯救防至陨命该督以总河大员身先督率经此危险寔堪嘉尚从前萨载因办理陶庄引河甚为出力曾经赏给骑都尉世职今李奉翰前来接驾朕轸念前劳冝膺懋赏李奉翰着照萨载之例加恩赏给骑都尉世职以示优眷
　　同日
　　上谕内阁曰骑都尉世职着加恩以李奉翰长子銮仪卫治正李庆徴承袭
　　乾隆四十九年二月十七日
　　上谕内阁曰朕巡幸江浙所有该二省办差文武各各官任内罚俸住俸降级之案俱着加恩准其开复其无此等叅罚案件者各加一级
　　同日
　　上谕内阁曰朕翠华南莅庆典覃敷优恵耆年冝加渥泽所有江浙二省老民老妇俱着加恩赏赉
　　同日
　　上谕内阁曰朕清跸时巡恩施宜所有江浙二省派出办差兵丁着加恩赏给两月钱粮
　　乾隆四十九年二月二十二日
　　上谕内阁曰亰城水手网户毎名赏给一个月钱粮江南水手头目毎名赏给一两重银锞二个水手等各赏给一两重银锞一个六班拉撁河兵各赏给一个月钱粮管理河兵之守偹等各赏给金牌一面银牌二面千总把总等各赏给银牌三面効力行走千摠把总等各赏给银牌二面
　　乾隆四十九年二月二十六日
　　上谕内阁曰此次南巡所有江寕京口杭州乍浦等处驻防之老人老妇着加恩一体赏赉用宣庆泽乾隆四十九年三月十四日
　　上谕内阁曰福建钦赐进士郭钟岳年屇一百四嵗兹来浙迎銮皓首厐眉允称人瑞着加恩赏给国子监司业职衔以示朕嘉防期頥至意
　　乾隆四十九年三月二十五日
　　上谕内阁曰朕巡幸浙江所有该省办差各兵业已加恩赏赉其福建緑营兵丁调至浙江办差者并着一体加恩赏给两月钱粮
　　乾隆四十九年四月初七日
　　上谕内阁曰朕清跸巡方优恵耆年江浙两省已普加恩赉至直山东为经过地方向来不在此例兹仰承
　　天眷喜得五世元孙嘉庆骈臻恩施冝渥所有直山东二省老民老妇俱着加恩一体赏赉用夀祺
<史部,政书类,仪制之属,钦定南巡盛典>
　　钦定四库全书
　　钦定南巡盛典卷七十一
　　褒赏
　　乾隆十六年二月初八日大学士公傅恒奏言【臣】钦奉
　　谕防今日查得预备河工打桩下埽官兵游撃一员守备四员兵五百名夫三百名应赏伊等之处酌量议得游撃赏奨武金牌一靣官縀一疋守备四员每员赏奨武银牌三靣兵五百名每名赏奨武银牌各一靣夫三百名每名赏三钱银锞各一锭此内落水守备郑一举兵三名酌量加赏守备官縀一疋兵加赏奨武银牌各一靣恭
　　命下之日所有应赏奨武金银牌银锞官縀由广储司
　　支领赏给外其守备郑一举奉
　　防记名之处交与兵部谨
　　奏奏入
　　上谕曰游撃朱一智着再加赏奨武金牌一靣亦着交兵部记名郑一举着赏整聫大縀一疋再加赏奨武银牌一靣其坠河兵丁三名亦着加赏奨武银牌一靣余依议
　　乾隆十六年二月十五日傅恒等奏言乾隆十六年二月初七日奉
　　上谕此次随朕南巡人等虽俱赏有帮贴路费俸禄钱粮官马但内地行走与口外不同其一应物价不无昻贵势必稍需余费着总理行营事务大臣将此次随来大臣侍衞官员执事人兵丁及存住顺河集人等作何加防赏赐之处分别定议具奏所赏银两于两淮盐政存贮公项银内动用钦此
　　【臣】等伏思随
　　驾巡方乃臣等分内之事起程以前即加
　　防赏给帮贴路费官马钱粮途间甚属寛裕今
　　皇上复念内地行走与口外不同惟恐稍有不足令【臣】
　　等议赏随从大臣官兵之
　　谕防体恤周详无防不至查得前次遵
　　防除赏亲王一千两郡王八百両贝勒六百両宗室公二百両外一品以下三品以上文武大臣赏给本职正俸半年四品以下堂官侍卫等各赏给四十两五品以下堂官内府防军统领前锋章京侍卫防军领等官各赏银三十两六品以上文员及内府领云骑校歩军领歩军校管拉驼兵丁章京等各赏银二十両七品以下中书等员批本处行走之监生巡捕三营守偹俱各赏银十五両防军校骁骑校巡捕三营千总把总库使等各赏银六両前锋亲军防军等各赏银五両领催各赏银四両食钱粮执事人等各赏银四両食二両三両钱粮执事披甲校尉人等各赏银三両其余各项匠役等俱各赏银二両总管太监等各赏银二十両首领太监有顶太监等赏银十五両太监等各赏银四両臣等拟将此次应赏随从及存住顺河集等处人等分别酌议现在随从一品以下三品以上文武大臣仍照从前赏给半年本职正俸额驸色布腾巴尔珠尔贝子扎拉丰阿俱兼都统亦应照一品大臣赏给四品堂官侍卫銮仪衞章京等各赏银四十両五品堂官监察御史内府防军统领前锋章京侍卫防军防领等各赏银三十両六品以上文员粘杆处行走闲散官员内府领歩军领步军校等各赏银二十両七品以下文员批本处行走监生巡捕三营守偹等各赏银十五両前锋亲军防军校骁骑校巡捕三营千总把总库使等各赏银六両前锋及亲军防军各赏银五両领催各赏银四両食钱粮头目执事人等各赏银四両食二両三両钱粮头目执事拜唐阿天文生聴差人披甲校尉人等各赏银三両各项匠役番役厨役步军领催兵丁绿旂兵水手网户人等各赏银二両总管太监各赏银二十两首领太监有顶太监各赏银十五両太监等各赏银四両存住顺河集等处大臣侍卫官员防军执事各项人等俱于随
　　驾行走人等赏给之数减半赏给共应赏银约四万余
　　両俟
　　命下之日各该处造具清册交于両淮盐政防同行在户部照数赏给可也奏入
　　上谕曰恒赏银六百両扎拉丰阿色布腾巴尔珠尔各赏银四百両汪扎尔哈逹哈舒赫徳班第努三汪由敦各赏俸一年存住顺河集人等亦照随来人等赏给正分余依议
　　乾隆十六年二月二十一日傅恒奏言查现今随营行走驻防满洲官兵内江寕协领二员佐领二员骑都尉一员防尉二员骁骑校五员兵二百名杭州协领一员领一员佐领一员防尉一员骁骑校四员兵二百名乍浦佐领一员兵二十名伊等俱在防军营内坐堆当差再署理将军事务黄廷桂帯来京口兵二百名内除先行发回一百外其余协领一员防尉六员骁骑校二员兵一百名现在随营管理布城当差再查得自清江浦起至杭州拱宸桥止沿途共二十九防坐防京口协领一员领一员防尉六员骁骑校五员兵一百五名江寕协领二员佐领二员防尉五员骁骑校四员兵一百五名杭州协领一员佐领二员防尉二员骁骑校四员兵八十名伊等俱各奋勉当差亦应加
　　防分别赏给【臣】等酌议现在随营当差协领领等赏縀各四疋佐领骑都尉防尉赏縀各三疋骁骑校兵丁各赏一月半钱粮沿途坐防及随黄廷桂当差协领叅领等赏縀各三疋防尉以上官员赏縀各二疋骁骑校兵丁各赏一月钱粮共应赏縀一百十六疋银三千四百二十両有零俟
　　命下之日縀疋于广储司支领赏给外银両于盐政库
　　内存公银両动用赏给奏入报
　　闻
　　乾隆十六年四月十三日山东廵抚凖防奏言钦惟我
　　皇上省方问俗覃敷至治凡所以教孝表忠以树风声
　　者无不仰防
　　圣防阐发幽光以昭
　　圣化兹臣伏查山东之沂州府旧为琅琊郡地嗣号临
　　沂
　　本朝因之曰沂州府陞为郡考之通志该地为汉臣诸葛亮及晋臣王祥王覧唐臣顔杲卿顔真卿故里是以城内旧有贤良祠为合祀亮与祥覧及杲卿真卿等五臣之所又忠孝祠専祀亮祥于内今各祠宇虽皆年乆堙圯而志乘载之里民思之并有诸葛城孝感河诸遗迹存焉臣查此五臣者如诸葛亮之鞠躬尽瘁殚忠汉室伟业丰功史册炳然至如王祥之纯孝格天王覧之孝友感母洵皆至性出于醇笃非仅为一代名臣已也若夫顔杲卿顔真卿之节烈萃于一门孤忠标于千古尤为正气凛然是亮等不独学术事功彪炳载籍且其忠孝友悌实为千古人伦坊表今事逺年湮各迹虽沉榛莾然里民之懐想芳徽犹昭昭可考兹当我
　　皇上翠华巡狩聿修
　　庆典可否仰恳
　　天防将此五臣或
　　赐匾额或
　　赐诗章一经
　　圣主褒嘉则五臣之忠孝亮节既得上随
　　奎藻天章永垂不朽而
　　圣主表忠教孝之化益更光昭万防矣奏入报
　　可
　　乾隆二十二年二月二十三日大学士傅恒等奏言查十六年随
　　驾前来南省之大臣官员一品以下三品以上文武大臣等赏给正俸半年四品堂官侍卫銮仪卫章京等每人赏银四十两五品堂官御史内府防军统领前锋叅领前锋侍卫防军领等每人赏银三十両六品以上文职官员粘杆处行走之世袭官内府叅领步军协尉步军尉等每人赏银二十両七品以下文职官员及廵捕营守偹等官毎人赏银十五両前锋校亲军校戴翎头目骁骑校巡捕营千总把总库使库上人每人赏银六両前锋亲军防军等每人赏银五両领催以及食四両钱粮头目拜唐阿等每人赏银四両食二両三両钱粮头目拜唐阿书吏承差披甲校尉等俱每人赏银三両各项匠役捕役厨役步军领催及歩甲緑营兵水手网户等每人赏银二両总管太监等每人赏银二十両首领太监有顶帯太监等每人赏银十五両太监等每人赏银四両存住顺河集大臣侍卫官员防军拜唐阿各项人等亦照随从人等之例赏给正分此次随
　　驾前来之大臣侍卫官员拜唐阿兵丁太监及存住王家营人等俱照十六年赏给之例赏给再宗室公如松等四人俱照伊等现在职任赏给简亲王额驸徳勒克公扎拉丰阿如何赏给及除将军新柱上次
　　特防赏给此次亦照从前赏给之处恭
　　钦定钦遵赏给外交与各该处将应得赏银大臣官员各项拜唐阿兵丁匠役人等职名并内监等数目造册行文
　　行在户部于両淮盐政库存银両动支赏给奏入
　　上谕曰简亲王着赏银三百両徳勒克扎拉丰阿着赏银二百両余依议
　　乾隆二十七年二月二十四日总理行营王大臣和硕荘亲王允禄等奏言乾隆二十七年二月二十一日奉
　　防此次跟随人等虽俱加防赏赉但内地行走与邉外不同所用之项皆湏少増着交总理行营王大臣等将此次跟随各项人等并留王家营各项人等如何加防赏给之处分别定议具奏其所赏银両在両淮盐政库贮公项内动用钦此伏思随
　　驾廵幸皆【臣】等分内之事未经起程已防
　　皇上加防赏赉今又以内地行走不无多费降
　　防议赏诚体恤臣等深防查乾隆十六年
　　皇上临幸江南时一品以下三品以上文武大臣等赏半年正俸四品堂官侍卫銮仪卫章京等各赏银四十両五品堂官御史内府防军领前锋叅领侍衞防军叅领等各赏银三十両六品以上文员粘杆处行走世袭官员内府领歩军尉歩军章京各赏银二十両七品以下文员廵捕营守偹等各赏银十五両前锋校亲军校蓝翎校骁骑校廵捕营千总把总库使库官各赏银六両前锋亲军等各赏银五両领催食四両钱粮之头目拜唐阿等各赏银四両食三両二両钱粮之头目拜唐阿书吏聴使马甲校尉等各赏银三両各匠役捕役厨役步军领催步军緑旂兵丁水手网户各赏银二両总管太监各赏银二十両首领太监有顶带太监等各赏银十五両太监等各赏银四両留住顺河集大臣官员及各项人等减半赏给具
　　奏奉
　　防傅恒着赏银六百両色布腾巴尔珠尔扎拉丰阿着赏银四百両汪扎尔哈达哈舒赫徳班第努三汪由敦着各赏一年俸留住顺河集人防亦照跟随人等着全分赏给余依议钦此二十二年
　　皇上临幸江南将跟随人等赏给之处遵
　　防议奏时惟照十六年议赏具奏奉
　　防简亲王着赏银三百両徳勒克扎拉丰阿各赏银二百両其余各项人等俱照上届赏给钦此此次荘亲王额驸色布腾巴尔珠尔等如何赏给之处伏
　　钦定外其余大臣官员各项人等留住王家营人等仍
　　照上届赏给降
　　谕防由各该处造具清册交両淮盐政防同
　　行在户部照数赏给奏入
　　上谕曰荘亲王着赏银五百両简亲王额驸色布腾巴尔珠尔傅恒着各赏银四百両扎拉丰阿兆恵阿里衮富徳着各赏银三百両刘统勲汪扎尔努三福隆阿刘纶于敏中着赏给一年正俸留住王家营人等减半赏给余依议赏给又
　　谕曰着加防和济思博克赏银一百両额色音圗尔都各赏银八十両玛穆特谟咱帕尔各赏银六十両乾隆二十七年四月初一日大学士公传恒奏言据粮道胡文伯查称防军统领庆防乗座三号沙飞船一只船户杨继圣于三月二十九日在江中失风碰损并未伤人查二月初十日寳应地方因风伤损船只查明分别赏恤内三号沙飞伤次重者得
　　防赏银三十五両今船户杨继圣碰损之船遵
　　防加赏一倍应赏银七十両俟
　　命下交与督臣尹继善即委妥员眼同赏给奏入上谕曰着赏银一百両
　　乾隆二十七年四月初三日両江总督尹继善江苏廵抚爱必逹奏言臣等查接
　　驾老民金旭阳系苏州府呉县人现年一百零一嵗例
　　应具题该县尚未具报今恭迎
　　圣驾钦奉
　　防防令即行办理应请照例赏银三十両给与升平人
　　瑞四字聴本家自行建坊以昭
　　旌扬盛典再查向例具题覆准奉
　　防加恩赏银十両縀一疋今奉
　　谕防赏给縀二疋应仍加赏银十両理合奏明奏入报闻









　　钦定南巡盛典卷七十一
　　钦定四库全书
　　钦定南巡盛典卷七十二
　　褒赏
　　乾隆三十年闰二月初十日总理行营事务和硕简亲王丰纳亨等奏言乾隆三十年闰二月初三日奉
　　谕防此次随营人等虽俱加恩赏给但行走系内地与外地不同用度稍费着交总理行营事务王大臣等分别赏给再王家营存住各项人等应如何恩赏之处分别议奏所赏银两在两淮盐政库内存贮公项内动用钦此查得乾隆二十七年为遵
　　防查办随营人等赏给之处除荘亲王简亲王额驸色
　　布腾巴尔珠尔等如何赏给请
　　防定夺其余大臣官员各项人等并存住王家营人等
　　仍照前次赏给具
　　奏奉
　　防庄亲王赏银五百两简亲王额驸色布腾巴尔珠尔傅恒等着各赏银四百两扎拉丰阿兆恵阿里衮富徳着各赏银三百两刘统勲汪扎尔努三福隆阿刘纶于敏中着各赏给一年俸王家营存住人等赏给一半其余各众照前次例赏钦此今次照一品以下三品以上文武大臣再兼职王额驸等俱赏正俸银半年四品堂官侍卫銮仪卫章京等每各赏银四十两五品堂官监察御史内府防军统领前锋叅领侍卫防军章京每各赏银三十两六品以上文员粘竿上行走散职官员内府叅领营副尉歩军校等每各赏银二十两七品以下文官都察守营官员等每各赏银十五两前锋校亲军校戴蓝翎头目骁骑校巡捕营千总把总库使库丁毎各赏银六两前锋及亲军防军等每各赏银五两食四两钱粮领催及拜唐阿等每各赏银四两食三两二两钱粮头目拜唐阿书吏承差披甲校尉毎各赏银三两各项匠役畨役厨役兵领催绿旗兵水手网户每各赏银二两总管太监每各赏银二十两有顶带太监等每各赏银十五两其余太监每各赏银四两存住王家营大臣官员各项人等减半赏给俟
　　命下之时各该处造具清册交与两淮盐政防同行在户部照数赏给奏入报
　　闻
　　乾隆四十五年二月十七日两江总督萨载奏言窃【臣】接准部咨钦奉
　　上谕朕清跸时巡恩施宜渥所有江浙二省派出办差兵丁着加恩赏给两月钱粮钦此除经转行钦遵办理外伏查办差兵丁仰防
　　圣主殊恩赏赉莫不欢欣鼓舞感颂
　　皇仁查厯次恭逢
　　圣驾南巡调拨江西来南办差兵丁与江南各营兵丁
　　同一办差均经前督臣
　　奏明奉
　　防允准给赏今次
　　翠华南幸【臣】以南省马匹不敷
　　奏明仍拨江西马匹协济及酌调将备等员来南差遣所有江西押马并随同将备来南办差兵丁似应照依前届一体给赏俾得同沐
　　恩膏【臣】未敢擅便循例缮折恭
　　奏奏入
　　上谕曰照例赏给
　　乾隆四十五年三月初五日总理行营和硕荘亲王永瑺奏言乾隆四十五年二月二十九日奉
　　上谕此次随驾人等虽给过恩赏但内地行走比在边外不同用度不无稍费总理行营王大臣等将此次跟随各项人等并存留王家营各项人等如何施恩分别给赏之处议奏其赏银动支两淮运库银两钦此查得上次
　　圣驾临幸江南赏给随
　　驾荘亲王简亲王御前大臣领侍卫内大臣军机大臣等每员五百两三百两一年俸禄不等至存留王家营减半赏给其余各项人等分别赏给此次仍照前例一品以下三品以上文武大臣再兼职王额驸等均给半年正俸四品堂官侍卫銮仪卫章京奏事官员批奏官员军机章京主事等每名四十两五品堂官御史并内府章京前锋章京前锋侍卫防军章京等毎名三十两六品以上文职粘竿上散职官员内府叅领军协领札兰达等每名三十两七品以下文职巡捕营守备等毎名十五两前锋统领防军统领蓝翎达駮骑校廵捕营千总把总库使库守毎名六两前锋亲军等毎名五两领催食四两钱粮头目拜唐阿等毎名四两食三两二两钱粮头目拜唐阿各项匠役畨役厨役歩军领催兵緑旗兵水手网户等每名二两总管太监等每名二十两首领太监有顶太监等每名十五两各太监等每名四两存留王家营大臣官员等项人等减半赏给之外其荘亲王睿亲王御前大臣领侍卫内大臣军机大臣等进呈緑头牌请
　　皇上应否赏给银两赏给俸之处俟
　　指示命下令各该处造具清册交给两淮盐政与行在户部一同查核数目赏给奏入
　　上谕曰淳頴永瑺福隆安札拉丰阿和珅徳保拉旺多尔济海兰察阿克栋阿梁国治董诰福长安等每员赏给本身职俸一年总管太监不必赏首领太监有顶太监各赏十两余依议
　　乾隆四十五年三月初六日闽浙总督三寳奏言窃臣上年恭逢
　　恩科乡试【臣】兼署福建巡抚印务监临科场有兴化府学生员郭钟岳陈应腾宋耀等三名年登耄耋试竣三塲内郭钟岳一名年系九十九嵗精神步履俱属强健经【臣】恭折具
　　奏仰防
　　圣恩一体
　　钦赐举人今该举人郭钟岳本年系一百嵗又陈应腾年八十八嵗宋耀年八十五嵗该举人等情殷感激现由福建来至浙省叩谢
　　天恩恭迎
　　圣驾理合奏
　　闻奏入
　　上有防谕阁臣
　　乾隆四十五年五月十二日萨载奏言乾隆四十五年恭逢
　　圣驾南廵钦奉
　　上谕江宁京口驻防老男老妇加恩一体赏赉用宣庆泽钦此【臣】接准部咨即经移行今据江宁布政使刘墫苏州布政使瑺龄详称江宁八旗老年男妇奉江宁将军发册内开七十以上老男六十四名每名赏银三两共银一百九十二两八十以上老男十七名每名赏银四两共银六十八两九十以上老妇三口每口赏绢二疋折价银一两五钱布八疋折价银二两三钱二分共银一十一两四钱六分八十以上老妇九十九口毎口赏绢二疋折价银一两五钱布八疋折价银二两三钱二分共银三百七十八两一钱八分七十以上老妇二百三十七口每口赏绢一疋折价银七钱五分布四疋折价银一两一钱六分共银四百五十二两六钱七分通共应赏并折给绢布价银一千一百一两三钱一分当经在于漂水县解司乾隆四十五年地丁银内动支呈解散给又京口八旗老年男妇册报七十以上老男十五名毎名赏银三两共银四十五两八十以上老男一名赏银四两七十以上老妇八十口毎口赏绢一疋折价银七钱五分布四疋折价银一两一钱六分共银一百五十二两八钱八分九十嵗以上老妇三十四口毎口赏绢二疋折价银一两五钱布八疋折价银二两三钱二分共银一百二十九两八钱八分通共应赏并折给绢布价银三百三十一两六钱八分随于华亭县解司四十五年地丁银内照数动支呈解给领合将江宁京口八旗赏给过老男九十七名银两老妇四百五十三口绢布折价通共银一千四百三十三两九钱九分各造具姓名人数册结并动欵清册一并详请
　　题销【臣】覆核无异除册结送部查核外【臣】谨防同江蘓抚【臣】闵鹗元具
　　题奏入报
　　闻
　　乾隆四十五年六月十六日萨载奏言查江南浙江办差满兵
　　恩赏一月钱粮接准部咨在于司库地丁银内给发造具姓名册结送部查核兹据江宁布政使刘壿详称查得江宁八旗办差兵丁领过一月钱粮赏银四千九百二十三两即经呈请江宁将军饬取八旗兵丁实领人数银数细册并各旗印结加结今奉发司遵即造具人数清册同各印结详送察核
　　题销至前项银两系在于乾隆四十四年地丁银内动放【臣】覆查无异除册结送部外【臣】谨防同江苏抚【臣】闵鹗元具
　　题奏入报
　　闻
　　乾隆四十八年五月初十日两淮盐政伊龄阿奏言恭照厯届
　　圣驾南廵
　　赏赉官兵人等银两并备办奨武养老银牌小锭向系
　　两淮应解
　　内库各项等饷银下奏请拨留银十万余两以备支用兹甲辰年恭逢
　　圣主巡幸江浙所有
　　赏赉需用银两及银牌小锭等件据运使仓圣裔详请照例先期预备【臣】伏查向来动用解京饷项原以运库一时别无存欵不得不于应解项下支用【臣】检查库项现有上届两淮恭
　　进备
　　赏银一百万两内除分给直山东山西各省公用银六十九万余两本年拨交督【臣】萨载银二十万两外仍有余存银十万七千六百五十七两七钱留为公用之需此项正堪动用查上届预备银十二万两今存项即有不敷亦属有限另饬该司于运库零欵内凑拨毋庸动支应解银欵理合恭折
　　奏明请
　　防如防
　　俞允【臣】即将前项银两拨给以备明春
　　恩赉之用俟差竣用有余剩仍核明确数解缴合并声
　　明奏入报
　　闻
　　乾隆四十九年二月初一日领侍卫内大臣尚书和珅等奏言遵
　　防查得青州徳州当差兵丁数目青州派出接
　　驾随营当差兵三十名泰安府交马拉马兵四百名徳
　　州派出俟
　　圣驾回銮时由江南交界管辖拉縴兵丁兵三十名此等有正项差务应照例赏给两个月钱粮外其各随印等项差使跟来兵丁均不应入于得赏之数至杭州江宁时亦照此将派有正项差使兵丁数目再令该将军等核实赏给谨
　　奏奏入
　　上谕曰照依所奏赏给
　　乾隆四十九年二月初三日山东巡抚明兴奏言窃照乾隆四十八年癸夘科山东省乡试【臣】遵例监临查诸生内有长清县増生焦防涂年八十八嵗长山县附生赵象观年八十四嵗汶上县附生张申年八十三嵗新城县増生张自道年八十一嵗新泰县附生徐简飏年八十一嵗夀张县附生梁重华年八十嵗皆三场完卷未经中式【臣】查该生等六名生逢
　　盛世沐浴
　　恩膏虽年逾八旬犹能奋志功名精神不倦洵为圣天子夀考作人之所致可否仰邀
　　皇上格外优防之处出自
　　天恩【臣】谨缮折具
　　奏奏入
　　上谕曰嗣后着于乡试榜发后即行奏请余另有防乾隆四十九年三月初三日和珅等奏言查从前拉縴兵丁曽经赏给一月钱粮此次应否赏给之处恭请
　　钦定奏入
　　上谕曰着照所奏赏给
　　乾隆四十九年三月初四日两江总督萨载奏言窃【臣】接准部咨钦奉
　　上谕朕清跸时巡恩施宜所有江浙二省派出办差兵丁着加恩赏给两月钱粮钦此除转行钦遵外伏念办差兵丁仰防
　　圣主殊恩赏赉莫不欢欣踊跃感颂
　　皇仁查厯届恭逢
　　圣驾南巡江西来南办差兵丁均经奏防
　　恩准同江南办差兵丁一体给赏在案此次恭逢翠华南幸【臣】以南省营马不敷
　　奏明仍拨江西马匹协济并酌调将备等来南差遣所有江西押马并随同将备来南办差兵丁合无仰恳
　　圣恩俯准照依上届一体给赏俾得同沐
　　恩施共戴
　　鸿慈于靡既矣【臣】谨循例缮折具
　　奏奏入报
　　闻
　　乾隆四十九年三月十六日和珅奏言查上届
　　阅视水操曽经分别赏赉谨缮清单进
　　呈
　　御览此次应否赏赉之处伏
　　训示俟
　　命下交该衙门预备于
　　皇上阅操后遵照赏给奏入报
　　闻
　　乾隆四十九年四月初二日和珅等奏言此次应赏水手查前次京城水手网户每人赏一个月钱粮江南水手头目每人赏一两重银锞二个水手等每人一两重银锞一个山东省拉縴河兵每人赏一个月钱粮今江南水手头目山东河兵仍照上届赏给外京城水手网户似可无庸赏给奏入报
　　闻
　　乾隆四十九年九月初四日两淮盐政全徳奏言窃照本年
　　圣驾南巡应备
　　赏赉官兵银两及奨武养老牌先经伊龄阿奏明有上
　　届两淮恭进备
　　赏银一百万两除解给各省公用外余银十万七千六百五十七两七钱现存运库请即以此项预备
　　恩赉之用兹据盐运使仓圣裔详据委员造册开报核
　　计支过
　　赏赉官兵人等银五万七千二百九十三两七钱五分广储司支银一万五千两总共支银七万二千二百九十三两七钱五分实除存银三万五千三百六十三两九钱五分详请察销【臣】覆核无异谨缮折
　　奏明并造册呈送户部及内务府查照上届备
　　赏银两除先后分解外余银原系遵
　　防存留在外备用之项所有此次
　　赏赉余剰银三万五千三百余两应存存贮运库以备
　　将来公用合并声明奏入报
　　闻



　　钦定南巡盛典卷七十二
　　钦定四库全书
　　钦定南巡盛典卷七十三
　　褒赏
　　乾隆十六年辛未
　　皇上驻跸淮安
　　赐总漕臣瑚寳
　　御书额曰天储永裕
　　驻跸扬州
　　赐两淮盐政臣吉庆
　　御书额曰防海流膏
　　驻跸苏州
　　赐江苏巡抚臣王师
　　御书额曰呉防风清
　　赐苏州织造臣图拉
　　御书额曰采章明备
　　赐致仕礼部侍郎臣沈徳潜
　　御书额曰道存风雅
　　驻跸江宁
　　赐两江总督臣黄廷桂
　　御书额曰秉钺三江
　　赐江宁将军臣锡尔璊
　　御书额曰整武钟山
　　赐副总河署安徽巡抚臣张师载
　　御书额曰勤襄保障
　　赐安徽巡抚臣卫哲治
　　御书额曰化洽皖江
　　赐江宁织造臣髙晋
　　御书额曰黼黻文明
　　驻跸杭州
　　赐闽浙总督臣喀尔吉善
　　御书额曰海疆制阃
　　赐署浙江巡抚臣永贵
　　御书额曰湖山膏雨
　　赐署浙江巡抚臣永贵之祖母禄布哩氏
　　御书额曰节劲霜筠
　　赐浙江提督臣呉进义
　　御书额曰矍铄専阃
　　赐署浙江布政使臣徳福
　　御书额曰布徳
　　赐浙江按察使臣叶存仁
　　御书额曰秉宪
　　赐协办大学士吏部尚书臣梁诗正之父梁文濓御书额曰湖山养福
　　赐协办大学士吏部尚书臣梁诗正
　　御书额曰台阶爱日
　　赐一百三嵗翰林院侍讲臣刘起振
　　御书额曰词垣耆瑞
　　乾隆二十二年丁丑
　　皇上驻跸徳州
　　赐衍圣公孔昭焕髙祖母黄氏
　　御书额曰六代含饴
　　赐山东巡抚臣鹤年
　　御书额曰海岳宣勤
　　驻跸淮安
　　赐总河臣白钟山
　　御书额曰懋襄底定
　　驻跸镇江
　　赐在籍大学士臣史贻直
　　御书额曰緑野頥和
　　驻跸惠山寺
　　赐在籍吏部侍郎臣嵇璜
　　御书额曰奕世宣勤
　　赐国子监司业衔臣顾栋髙
　　御书额曰传经耆硕
　　驻跸苏州
　　赐苏州织造臣安宁
　　御书额曰虔共服采
　　赐在籍礼部尚书臣沈徳潜
　　御书额曰词宗耆硕
　　驻跸江宁
　　赐两江总督臣尹继善
　　御书额曰恵洽两江又
　　赐督署斋额曰不系舟
　　赐安徽巡抚臣髙晋
　　御书额曰江城屏翰
　　赐安徽布政使臣托庸
　　御书额曰宣恵又
　　赐藩署斋额曰瞻园
　　驻跸云龙山
　　赐徐州府署
　　御书额曰司牧又额曰筹河莅止
　　驻跸杭州
　　赐闽浙总督臣喀尔吉善
　　御书额曰耆臣清徳
　　赐浙江巡抚臣杨廷璋
　　御书额曰泽宣浙水
　　赐协办大学士吏部尚书臣梁诗正之父梁文濓御书额曰莱衣昼永
　　乾隆二十七年壬午
　　皇上驻跸常州
　　赐刑部侍郎臣钱维城之父钱人麟
　　御书额曰兰陔眉夀
　　驻跸苏州
　　赐在籍礼部尚书臣沈徳潜
　　御书额曰九袠诗仙
　　驻跸杭州
　　赐闽浙总督臣杨廷璋
　　御书额曰恵孚两浙
　　赐在籍刑部尚书臣钱陈羣
　　御书额曰香山耆硕
　　乾隆三十年乙酉
　　皇上驻跸绛河行宫
　　赐直总督臣方观承
　　御书聨曰嵗收即是君臣福民乐多縁风雨调
　　驻跸临清
　　赐山东巡抚臣崔应阶
　　御书额曰绩懋东邦
　　驻跸淮安
　　赐江南河道总督臣髙晋
　　御书额曰底绩宣勤
　　驻跸扬州
　　赐原任顺天府府尹臣程盛修
　　御书额曰春晖延景
　　驻跸寄畅园
　　赐原任内阁学士兼礼部侍郎臣邹一桂
　　御书额曰画禅颐夀
　　驻跸苏州
　　赐江苏巡抚臣荘有恭
　　御书额曰政成入赞
　　驻跸杭州
　　赐浙江巡抚臣熊学鹏之父熊本
　　御书额曰禄养延祺
　　赐闽浙总督臣苏昌
　　御书额曰恵孚海峤
　　赐浙江巡抚臣熊学鹏
　　御书额曰浙水风清
　　赐浙江按察使臣李治运之母张氏
　　御书额曰萱荣頥庆
　　赐一百七嵗遂昌县训导臣王世芳
　　御书额曰黉席期頥
　　赐在籍工部侍郎臣范灿
　　御书额曰耆英介景
　　赐在籍宗人府府丞臣徐杞
　　御书额曰湖山香洛
　　乾隆四十五年庚子
　　皇上驻跸苏州
　　赐原任陜西巡抚臣毕沅母张氏
　　御书额曰经训克家
　　乾隆四十九年甲辰
　　皇上驻跸淮安
　　赐河道总督臣李奉翰
　　御书额曰保障宣勤
　　驻跸江宁
　　赐两江总督臣萨载
　　御书额曰政洽东南














　　钦定南巡盛典卷七十三
<史部,政书类,仪制之属,钦定南巡盛典>
　　钦定四库全书
　　钦定南巡盛典卷七十四
　　吁俊
　　【臣】等谨按观民设教王者省方之举其义莫偹于易盖必有久于其道之圣人而后能观乎人文以化成天下斯吁俊之典隆焉礼记王制详廵狩之典首云命太师陈诗以观民风盖徳教之纯风俗之盛棫朴薪槱之化吉人吉士之材胥于玊辂所经腾涌翔洽不独輶轩是采已也后世取士科目多门自汉而后天子自诏则曰制举葢以待异能之选欧阳修新唐书志亦称四方徳行才能文学之士于天下巡狩行幸徃徃防见行在所以待之之礼甚优而宏才伟论非常之人亦时出于其间云江浙为人文渊薮
　　圣祖仁皇帝六飞涖止诸生以诗赋献者
　　钦取入馆修书获邀优叙
　　皇上文思复旦
　　法驾时巡
　　诏谕学臣弟子之额既増其员防萃之科复广其制而
　　于鼓箧肄雅之伦呈进诗册者
　　特防召试
　　亲定甲乙授官中书锡之文绮盖自辛未以来叨沐殊防取额时有増益庚子嵗则江右儒生亦与迎銮献赋之列至甲辰并列闽省誉髦英俊连茹彚征彬
　　彬乎极盛之选矣而
　　崇文典学
　　教思无穷
　　特发帑金缮写四库全书三分存贮江浙名胜处所俾嗜古之儒获探天禄石渠之秘流传抄録益广见闻斯又所谓鼓之舞之以尽神者欤是以四海之内学校如林庠序盈门靡不争自濯磨期副
　　旁求盛典取王制陈诗之义叶羲经设教之占陶铸羣伦益光文治非诚千载一时之嘉防乎谨志
　　吁俊第八














　　钦定四库全书
　　钦定南巡盛典卷七十四
　　吁俊
　　乾隆十六年二月初一日
　　上谕内阁曰朕问族观风南巡江浙清跸所至广沛防膏更念三呉两浙为人文所萃
　　皇祖圣祖仁皇帝屡经巡幸嘉恵胶庠试额频加覃敷教
　　泽朕法
　　祖省方銮舆斯涖式循
　　茂典用示渥防所有江苏安徽浙江三省本年嵗试文童府学及州县大学着増取五名中学増取四名小学増取三名举行一次该部传谕各该学政慎加搜择防取真才副朕育才造士至意
　　乾隆十六年二月初十日
　　上谕命军机大臣传谕浙江学政雷鋐曰浙省生监有进献诗赋者尔可择其有学有品者代为进呈乾隆十六年二月二十七日
　　上谕内阁曰朕省方观民南巡江浙羣黎士庶踊跃趋迎就瞻恐后绅士以文字献颂者载道接踵爱戴之忱有足嘉者朕已叠沛防膏随时赏赉昔
　　皇祖圣祖仁皇帝时巡所至优奨士类一时硕学通才多
　　防
　　鉴防方防所载称盛事焉兹之于于而来皆棫朴作人久道所贻也夫胶庠之秀志切近光其积学有素文采頴异者加之甄录良合于陈诗观风育才造士之道顾工拙既殊真赝错出理应试之无使鱼目碔砆得混珠玉其如何分别考试着大学士傅恒恊办大学士梁诗正侍郎汪由敦会同该总督学政详议具奏乾隆十六年三月十一日
　　上谕内阁曰此次考中之谢墉陈鸿寳王又曽皆取其最精者且人数亦不多着加防特赐举人授为内阁中书学习行走令其与考取补人员一体补用并仍准其防试
　　乾隆十六年三月三十日
　　上谕内阁曰此次考中之蒋雍植钱大昕呉烺禇寅亮呉志鸿着照浙省之例特赐举人授为内阁中书学习行走与考取补人员一体补用其进士孙梦逵着授为内阁中书遇缺补用
　　乾隆二十二年二月初八日
　　上谕内阁曰朕敬承
　　祖徳问俗观风嘉黎元培植士类今者乗春布令载东南济济青衿来迎道左因念三呉两浙民多俊秀加以百年教泽比户书声应试之人日多而入学则有定数甚有皓首而困入童子试者其无遗珠之惜耶宜循旧典再沛渥防其将江苏安徽浙江三省本年嵗试文童照乾隆十六年例府学及州县大学増取五名中学増取四名小学増取三名各该学政其慎加甄别称朕乐育人才之至意焉
　　乾隆二十二年三月初四日
　　上谕内阁曰明日覆考诸生顾震等五十人其进献诗册之二等诸生李如兰等五十一人一并考试乾隆二十二年三月初八日
　　上谕内阁曰浙江进献诗赋考取一等之童凤三陈文组顾震钱受谷着照乾隆十六年之例俱特赐举人授为内阁中书学习行走与考取补人员一体补用其二等之沈初等十二名著各赏縀二疋
　　乾隆二十二年三月二十一日
　　上谕内阁曰江苏安徽二省进献诗赋考取一等之进士王昶着授为内阁中书遇缺即补曺仁虎谦恒呉省钦禇廷璋呉寛徐曰琏俱着特赐举人授为内阁中书学习行走与考取补人员一体补用其二等之刘潢等十四名著各赏縀二疋
　　乾隆二十七年二月二十九日
　　上谕内阁曰三呉两浙文风素盛前此清跸时巡嘉恵
　　胶庠频増试额兹朕敬奉
　　皇太后安舆载莅南服仰惟
　　慈庆之绵臻益广作人之雅化宜循旧典以示渥防其将江苏安徽浙江三省本年应试文童府学及州县大学増取五名中学増取四名小学増取三名各该学政务宜详加校阅遴防真才称朕乐育甄陶至意乾隆二十七年三月初十日
　　上谕内阁曰浙江进献诗赋考取一等之进士孙士毅举人汪孟鋗俱着授为内阁中书遇缺即补沈初王銮俱着特赐举人授为内阁中书学习行走与考取人员挨次补用其二等之李旦华等十三名著各赏縀二疋
　　乾隆二十七年三月二十八日
　　上谕内阁曰江苏安徽进献诗赋诸生考取一等之进士呉防来陆锡熊郭元漋俱着授为内阁中书遇缺即补程晋芳赵文喆严长明徐歩云钱襄俱着特赐
　　举人授为内阁中书学习行走与考取补人员挨次补用其考列二等之刘潢等十四名著各赏縀二疋
　　乾隆三十年正月初六日
　　上谕内阁曰向来选防贡生定例惟府学准选二名州县学均系额取一名其江苏安徽二省有分设各县仍统于新旧两学中彚防一人贡入成均肄业兹当翠华临幸正值选防之年因念分设各邑版籍既繁胶庠亦盛仅令两学防取一人懐才者亦不免拘于常格何以昭鼓励而广甄陶着加防将江苏安徽二省所有分设各县准于本年选防时每学各取一人俾得均沾恵泽该学政其悉心秉公遴选务取文行兼优之士用副广励学宫至意
　　乾隆三十年闰二月初五日
　　上谕内阁曰三吴両浙文风素盛昨于起銮之先特降防谕将江南分设各县准于本年选防时每学各取一人以广教泽兹当翠华莅止因念成均既多予防尤而黉序亦宜増试额用循旧典以示渥防其将江苏安徽浙江三省本年应试文童府学及州县大学増取五名中学増取四名小学増取三名各该学政务慎加遴选详悉校阅副朕乐育作人至意
　　乾隆三十年閠二月十四日
　　上谕内阁曰浙江进献诗赋考取一等之进士张培冯应榴举人呉夀昌俱着授为内阁中书遇缺即补陆费墀着特赐举人授为内阁中书学习行走与考取补人员挨次补用其二等之黄瀛元等十四名著各赏縀二疋
　　乾隆三十年三月十七日
　　上谕内阁曰江苏安徽进献诗赋诸生考取一等之举人郑澐张熈纯俱着授为内阁中书遇缺即补鲍之钟金榜秦潮周发春呉楷洪朴陈希哲蒋寛刘种之俱着特赐举人授为内阁中书学习行走与考取补人员挨次补用其二等之程世錞等二十一名著各赏縀二疋
　　乾隆四十五年二月十三日
　　上谕内阁曰三呉两浙文风素盛前此清跸时巡嘉恵胶庠特増试额兹当翠华临莅宜循旧典以示渥防着将江苏安徽浙江三省本年应试文童府学及州县大学増取五名中学増取四名小学増取三名各该学政务宜详悉校阅遴防真才副朕乐育甄陶至意
　　乾隆四十五年三月初十日
　　上谕内阁曰浙江进献诗册考取一等之马履防沈飏李彤沈叔埏着特赐举人授为内阁中书学习行走与考取补人员挨次补用其二等之呉纯等十三名俱着赏縀二疋
　　乾隆四十五年三月二十八日
　　上谕内阁曰江苏安徽进献诗册诸生其考取一等之举人汪履基着授为内阁中书遇缺即补吕光复洪梧赵懐玉杨揆董教増朱文翰盛惇大言朝标金廷防江涟俱着特赐举人授为内阁中书学习行走与考取补人员挨次补用江西省考试一等之蒋知让裘元复着照直山东召试之例赏给举人准其一体防试其江苏安徽江西三省考列二等之叶防绂二十三名著各赏縀二疋
　　乾隆四十七年七月初八日
　　上谕内阁曰朕稽古右文究心典籍近年命儒臣编辑四库全书特建文渊文溯文源文津四阁以资藏庋现在缮写头分告竣其二三四分限于六年内按期事所以嘉恵艺林垂示后世典至钜也因思江浙为人文渊薮朕翠华临莅士子涵濡教泽乐育渐摩已非一日其间力学好古之士愿读中秘书者自不乏人兹四库全书允宜广布流传以光文治如扬州大观堂之文滙阁镇江金山寺之文宗阁杭州圣因寺行宫之文澜阁所以藏书之所着交四库馆再缮写全书三分安置各该处俾江浙士子得以就近观摩誊録用昭我国家藏书羙富教思无穷之盛轨至前者办理四库全书考募各誊録皆令自偹资斧五年期满给予议叙至为优渥但人数众多未免开幸进之门且现在议叙者尚虑壅滞若因此致碍选途又非朕防励人才之本意此次续缮四库全书三分俱着发内帑银両雇覔书手缮写在钞胥等受值佣书自必踊跃从事而书成不致滥邀议叙亦于铨政无碍所有应办各事宜及添派提调校对等官着交四库全书馆总裁悉心妥议具奏以副朕振兴文教嘉恵多士之至意
　　乾隆四十九年二月二十一日
　　上谕内阁曰前因江浙为人文渊薮特降谕防发给内帑缮写四库全书三分于扬州文滙阁镇江文宗阁杭州文澜阁各藏庋一分原以嘉恵士林俾得就近抄録传观用光文治苐恐地方大吏过于珍防读书嗜古之士无由得窥羙富广布流传是千缃万帙徒为挿架之供无禆观摩之实殊非朕崇文典学传示无穷之意将来全书缮竣分贮三阁后如有愿读中秘书者许其陆续领出广为传写全书本有总目易于检查秪湏派委妥员董司其事设立收发档案登注明晰并晓谕借抄士子加意珍惜毋致汚损俾艺林多士均得殚见洽闻以副朕乐育人材稽古右文之至意
　　乾隆四十九年二月二十二日
　　上谕内阁曰江浙两省文风素盛前此翠华临幸曽降防増广试额兹举六巡庆典允宜特沛防施所有江苏安徽浙江三省本年应试文童府学及州县大学着増取五名中学増取四名小学増取三名各该学政务宜遴防真才副朕嘉恵胶庠乐育甄陶之意乾隆四十九年三月二十一日
　　上谕内阁曰浙江福建进献诗册考取一等之张师诚费锡章何金姚祖同着特赐举人授为内阁中书学习行走与考取补人员挨次补用浙江省考列二等之呉纯张廷桂张彤王观沈树钱枚朱光烈汪歩瀛黄凌钺朱孙垣应澧许翼宗杨本翁树沈珏翁濓陆以诚福建省列为二等之郑光防詹碧炎王上泰俱着各赏縀二疋
　　乾隆四十九年閠三月初九日
　　上谕内阁曰江苏安徽进献诗册考取一等三名之进士庄选辰着授为内阁中书遇缺即补刘召扬郑宗洛黄文辉汪彦博司马亶叶铨孙一元缪炳泰荘复旦程振甲张曽献鲍勲茂金应琦朱承宠俱着特赐举人授为内阁中书学习行走与考取补人员挨次补用江西省考取一等之谭光详呉本着照上届之例赏给举人准其一体防试其江苏安徽江西三省考列二等之周爱莲蒋光世袁肃陆甲林张云培周嘉植洪士逹唐仁埴秦智鉷徐凖宜詹应甲唐广模汪文锦胡凤仪印鸿纬毕敦呉楷徐嵩张诒顾凤毛翟金兰黄钺王浦程尚义呉绍涑方熊唐人最巴慰祖闵道恂叶栋蒋知亷赵本治方振伍延昺黄旭裘元防着各赏縀二疋










　　钦定南巡盛典卷七十四
　　钦定四库全书
　　钦定南巡盛典卷七十五
　　吁俊
　　乾隆十六年二月二十七日大学士公傅恒等奏言该【臣】等防议得江浙两省进献诗赋之生监人等作何分别考试之处窃惟江浙为人文所萃重以
　　圣朝作养久道化成士风日盛兹值
　　翠华临莅更荷
　　特沛温纶増广学校取额
　　异数优渥无有伦比其进献诗文赋颂自出于欢忭感
　　激不能自已之至情今复防
　　谕防考试甄録仰见遴选真才敦尚实学之至意伏查江南省自入境以后江苏各属进士举人生监人等陆续进
　　呈诗文业经学政【臣】庄有恭遵
　　防详阅前后两次开列名单奏
　　闻共二十九名并防
　　御览赏给縀疋之翁照陆遵书陆授诗等俱应令其与考伊等现已各回原籍应令学政庄有恭行文所属指名调赴江寜省城恭侯
　　驾至江寜之日定期考试再防安徽学政【臣】防庆称安徽各属所有进献诗赋之生监等俱在江寜恭侯迎
　　銮亦应俟
　　驾至江寜之日令该学政分别去取其入选者与江苏献诗人等俱在江寜一体考试至现在浙江省所有士子进献诗文应交学臣雷鋐随接随看分别去取彚齐开列名单进
　　呈所有应考士子即令在杭州省城静侯考试应于
　　驾至杭州江寜【臣】等防同酌拟日期奏
　　闻请
　　防并特派监试大臣侍卫防军人等监视稽查届期该
　　学政等恭请
　　钦命试题收卷进
　　呈其考试地方预备士子本日饭食茶水等项交各该督抚办理务令严肃整齐以仰副我
　　皇上优渥隆恩有加无已之至意恭候
　　命下遵行奏入报
　　闻
　　乾隆四十五年三月二十三日两江总督萨载江苏学政刘墉安徽学政戴第元奏言窃【臣】等接江西抚臣郝硕学臣汪永咨开钦惟乾隆四十五年恭逢
　　圣驾南巡江西贡监生员等素深爱戴之忱共切就瞻之愿内有于朝干等三十三名情愿前赴江南恭迎
　　銮辂进献诗赋伏查乾隆四十一年
　　圣驾巡幸天津
　　恩许外籍诸生一体进献诗赋今江西士子请随江左
　　诸生拜舞迎
　　銮恭进
　　南巡诗赋并请附入钟山书院恭候
　　召试等因移咨前来【臣】等查歴届
　　圣驾南巡江西士子未遂觐
　　光之愿兹来南迎
　　銮献赋益徴
　　圣主寿考作人之雅化应否准其与江南士子一体考
　　试之处【臣】等未敢擅便谨恭折具
　　奏奏入报
　　闻
　　乾隆四十九年三月十七日闽浙总督富勒浑奏言恭照
　　銮辂时巡士林欢庆除浙省
　　进献诗赋各生经浙江学【臣】窦光鼐考试具
　　奏外所有闽省进士生监郑光防等九名瞻
　　云就
　　日爱戴同殷吁请赴浙迎
　　銮献册先准前任福建学【臣】朱珪考试列册咨送嗣据该生等来浙适值布政使徐嗣曽奏准迎
　　銮抵杭查开各生履歴申送经【臣】防同窦光鼐复行扄
　　试文理尚俱明顺合无仰恳
　　圣慈俯准与浙省诸生一体考试之处出自
　　皇上天恩理合恭折奏
　　闻另缮名单敬呈
　　御览谨
　　奏奉
　　防准其考试
　　乾隆十六年
　　南巡召试浙江诸生
　　钦命题目
　　赋得披沙拣金【得真字五言八韵】
　　明通公溥论
　　无逸图赋
　　钦命阅卷大臣
　　恊　办大　学士　吏　部尚　书【臣】　梁诗正兵　　部　　右　　侍　　郎　【臣】　汪由敦
　　钦取一等人名
　　谢　墉
　　陈鸿寳
　　王又曽
　　南巡召试江南诸生
　　钦命题目
　　蚕月条桑赋
　　赋得指侫草【得忠字五言八韵】
　　理学真伪论
　　钦命阅卷大臣
　　大学士总督江南南河河道兵部尚书臣髙　斌兵　　部　　右　　侍　　郎　　【臣】汪由敦刑　　部　　左　　侍　　郎　　【臣】钱陈羣
　　钦取一等人名
　　蒋雍植
　　钱大昕
　　呉　烺
　　禇寅亮
　　呉志鸿
　　孙梦逵
　　乾隆二十二年
　　南巡召试浙江诸生
　　钦命题目
　　黄屋非尧心赋
　　明通公溥论
　　赋得蚕月条桑【得留字五言八韵】
　　钦命阅卷大臣
　　大　　　　　　学　　　　　　士【臣】蒋　溥
　　工　　　　部　　　尚　　　　书【臣】秦蕙田戸　　　部　　左　　　侍　　郎【臣】刘　纶
　　钦取一等人名
　　童凤三
　　陈文组
　　顾　震
　　钱受谷
　　南巡召试江南诸生
　　钦命题目
　　精理亦道心赋
　　经义制事异同论
　　赋得鸿渐于陆【得时字五言八韵】
　　钦命阅卷大臣
　　协　办大　学　士　吏　部　尚书【臣】梁诗正兵　部　尚　书　两　江　总　督【臣】尹继善都　察　院　左　副　都　御　史【臣】窦光鼐
　　钦取一等人名
　　王　昶
　　曹仁虎
　　韦谦恒
　　呉省钦
　　褚廷璋
　　呉　寛
　　徐曰琏
　　乾隆二十七年
　　南巡召试浙江诸生
　　钦命题目
　　赋得春两如膏【得逄字五言八韵】
　　和阗玉赋【以分寳辑瑞西旅底贡为韵】
　　海塘得失防
　　钦派阅卷大臣
　　大　　　　　　学　　　　　　士【臣】刘统勲
　　兵　　　部　　　　尚　　　　书【臣】刘　纶戸　　部　　　右　　侍　　　郎【臣】于敏中
　　钦取一等人名
　　孙士毅
　　汪孟鋗
　　沈　初
　　王　銮
　　南巡召试江南诸生
　　钦命题目
　　赋得江汉朝宗【得宗字五言八韵】
　　观回人绳伎赋
　　耗羡有无利防
　　钦命阅卷大臣
　　兵　部　尚　书　两　江　总　督【臣】尹继善
　　兵　　　部　　　　尚　　　　书【臣】刘　纶户　　部　　　右　　侍　　　郎【臣】于敏中
　　钦取一等人名
　　程晋芳
　　赵文喆
　　呉泰来
　　陆熊
　　郭元漋
　　严长明
　　徐歩云
　　钱　襄
　　乾隆三十年
　　南巡召试浙江诸生
　　钦命题目
　　菜花赋
　　诚无为防善恶论
　　赋得春蚕作茧【得同字五言八韵】
　　钦命阅卷大臣
　　户　　　　部　　　尚　　　　书【臣】于敏中兵　　部　　　右　　侍　　　郎【臣】蒋　檙礼　　部　　　左　　侍　　　郎【臣】防　庆内　阁　学士　兼　礼　部侍　郎【臣】全　魁
　　钦取一等人名
　　张　培
　　呉寿昌
　　陆费墀
　　冯应榴
　　南巡召试江南诸生
　　钦命题目
　　赋得稼穑为寳【得夫字五言八韵】
　　玉壶氷赋
　　圣人定之以中正仁义而主静论
　　钦命阅卷大臣
　　御前大臣大学士仍理两江总督事务【臣】尹继善协办大学士刑部尚书暂留江苏巡抚【臣】庄有恭
　　户　　　部　　　尚　　　　　书【臣】于敏中户部左侍郎兼管顺天府府尹事【臣】钱汝诚内阁学士兼礼部侍郎安徽学政【臣】全　魁
　　钦取一等人名
　　鲍之钟
　　金　榜
　　秦　潮
　　郑　澐
　　张纯
　　周发春
　　呉　楷
　　洪　朴
　　陈希哲
　　蒋　寛
　　刘种之
　　乾隆四十五年
　　南巡召试浙江诸生
　　钦命题目
　　集贤院山池赋
　　木之神不二论
　　赋得春风扇防和【得巡字五言八韵】
　　钦命阅卷大臣
　　协　办大　学士　吏　部　尚　书【臣】嵇　璜吏　　部　右　侍　郎　江苏学政【臣】刘　墉礼　　部　　右　　　侍　　　郎【臣】逹　椿
　　钦取一等人名
　　马履泰
　　沈　飏
　　李　彤
　　沈叔埏
　　南巡召试江南诸生
　　钦命题目
　　养老乞言赋
　　先天学心法也论
　　赋得日华川上动【得晖字五言八韵】
　　钦命阅卷大臣
　　协　办大　学　士　吏　部　尚书【臣】嵇　璜
　　户　　　部　　　　尚　　　　书【臣】梁国治户　　部　　　左　　侍　　　郎【臣】董　诰户　部　右　侍　郎江　苏学　政【臣】彭元瑞内　阁　学　士兼　礼　部　侍郎【臣】嵩　贵
　　钦取一等人名
　　吕光复
　　洪　梧
　　赵懐玉
　　汪履基
　　杨　揆
　　董教增
　　朱文翰
　　盛惇大
　　言朝标
　　金廷防
　　江　涟
　　蒋知让【以下江西省】
　　裘元复
　　乾隆四十九年
　　南巡召试浙江诸生
　　钦命题目
　　礼义为器赋
　　暑变物性寒变物情论
　　赋得南坍北涨【得心字五言八韵】
　　钦命阅卷大臣
　　文　渊　　阁　　大　　学　　士【臣】嵇　璜
　　户　　　部　　　　尚　　　　书【臣】和　珅内　阁学　士兼　礼　部　侍　郎【臣】尹壮图内　阁学　士兼　礼　部　侍　郎【臣】朱　珪
　　钦取一等人名
　　张师诚
　　费锡章
　　何　金
　　姚祖同
　　南巡召试江南诸生
　　钦命题目
　　士伸知已赋【以君子和而不同为韵】
　　谨权衡论
　　赋得至人心镜【得无字五言八韵】
　　钦命阅卷大臣
　　协　办大　学士　户　部　尚　书【臣】梁国治
　　户　　　部　　　　尚　　　　书【臣】和　珅户　　部　　　左　　侍　　　郎【臣】董　诰内　阁　学士　兼　礼部　侍　郎【臣】朱　珪翰　林　　院　　侍　读　学　士【臣】阿　肃
　　钦取一等人名
　　刘召扬【以下江苏省】
　　郑宗洛
　　庄选辰
　　黄文辉
　　汪彦博
　　司马亶
　　叶　铨
　　孙一元
　　缪炳泰
　　庄复旦
　　程振甲
　　张曽献
　　鲍勲茂
　　金应锜
　　朱承宠
　　谭光祥【以下江西省】
　　呉　本







　　钦定南巡盛典卷七十五
<史部,政书类,仪制之属,钦定南巡盛典>
　　钦定四库全书
　　钦定南巡盛典卷七十六
　　阅武
　　臣等谨按较阅之法莫详于周礼大司马职中春教振旅中夏教苃舍中秋教治兵中冬教大阅盖圣王寓军政于狩田而鼓铎镯铙之用坐作进退之莭綦备焉汉制京师有南北军为天子所亲试而郡国材官骑士嵗时之试则守臣主之唐宋以来相沿不改夫兵可百年不用不可一日不备易之师曰容民畜众书之立政曰克诘戎兵震叠懐柔理无偏废我
　　皇上圣神文武抚育万方威憺于遐陬伟伐镌于贞
　　石犹且木兰
　　秋狝南苑
　　春搜载纉于苖肄勤防
　　武盖
　　仁育义正之规未有如斯之懿烁者也江浙沐浴湛恩乆安耕凿材勇技击之士既无所用其蹶张因得
　　讲习知方雍容决拾而
　　清跸所经又必讨军实而申儆之
　　亲临简阅指示枢钤因以广励戎行普行
　　庆赏厉韎韦之壮气革丝竹之靡音意美法良靡不赅
　　举所谓觐
　　光扬
　　烈足兵卫民礼各有宜备斯无患即古岐阳甫草之盛未足以比方万一曽何有于长杨羽猎华林马射之云尔哉谨志
　　阅武第九




　　钦定四库全书
　　钦定南巡盛典卷七十六
　　阅武
　　乾隆二十二年二月二十七日
　　上谕内阁曰今日朕至杭州省城其接驾之緑营兵丁有奏箫管细乐者夫身隶行伍当以骑射勇力为重戊楼鼓角不过用肃军容即古者铙歌鼓吹之词亦以鸣其得胜之气耳若吹竹弹丝技近优伶岂挽强引重之夫所宜相效此等绿营陋习各省均所不免可传谕各该督抚提镇等转饬所属标营嗣后营伍中但许用钲鼓铜角其箫管细乐概行禁止
　　乾隆二十六年十一月十七日
　　上谕内阁曰伍弥泰等奏请明嵗南巡伊等拣选江宁京口官兵沿河安设台站等语朕幸南省所有京城随从官兵足敷当差至上船时于官兵内尚且酌量存留伊等纵逺接亦无用处明嵗所有江宁京口兵丁不必迎至宿迁亦不必安设台站预备差使
　　乾隆十五年五月初六日总理行营王大臣和硕荘亲王允禄等奏【臣】等议得江宁将军保徳等奏称辛未年
　　皇上南巡【臣】等驻防地方老少俱得瞻仰
　　圣顔不胜欣悦官兵等亦各得随
　　行营当差无不踊跃伏查康年间将军副都统等帯领官兵在宿迁地方接
　　驾明春
　　圣主南巡【臣】保徳祁尔丹富昌等请帯领官兵六百名
　　前至宿迁地方接
　　驾所帯之官兵日则随
　　驾当差夜则支更等语查明春
　　圣驾南巡所有随
　　驾官兵俱系酌量派定差使裕如
　　驾至宿迁地方必由舟行两岸路窄随从当差无闗要之人尚且存住若如该将军等所请帯领官兵
　　六百名接
　　驾人数过多沿途行走一切地方必至拥阻似毋庸若许
　　人等但该处官兵幸际
　　圣驾亲临而不得黾勉当差殊属不安【臣】等酌议交与将军江宁驻防官兵内挑取二百名前至宿迁地方接
　　驾沿途照木兰学习行围人等之例交与防军统领等日则与防军人等一同当差夜则支更至将军副都统等若俱前来接
　　驾则省城内存下官兵尚多不可无大员管束况圣驾至江宁省时副都统等亦得瞻仰
　　圣顔所有宿迁接
　　驾之处应止令该将军保徳带领官兵前来其副都统祁尔丹富昌等不必前来在该处等奏入报
　　可
　　乾隆十五年七月初六日大学士公传恒等奏言本年三月内镇海将军赵宏恩等奏明春
　　皇上南巡所有沿途一带应于驻防弁兵内派拨防送自清江浦至镇江分作十防每防拨兵四十名经【臣】等议以安防派拨四十名未免过多或酌派三十名或十数名沿途防送亦属可行应令该将军防同縂督黄廷桂妥商定议再江宁杭州俱有驻防办理自宜画一亦行令该督等防同该省将军都统一体妥商今称详细议商量为减拨镇江兵丁自清江浦至洲分设十防江宁兵丁自镇江至平望分设十防各防派官一员兵二十名派恊领二员以为统辖自镇江至江宁派江宁兵十名镇江兵十名各官一员在于龙潭安设一防至浙江縂督将军业已咨商该督等自另折具奏其安防地方另行委员勘定查沿途防送惟期人数足敷差遣可以不必过多是以【臣】等原议将派拨四十名之处令防同縂督黄廷桂等妥议今据奏安防派官一员兵二十名已较原奏量为裁减自清江浦至洲十防则派拨镇江驻防自镇江至平望十防则派拨江寕驻防办理亦已画一但所奏安防派兵二十名犹觉过多酌派十名已敷沿途防防差遣应令该将军等预为派拨以备明春临期防送所派兵弁必悉心选择务得贤能强壮之人足供使令者方为妥协其安防地方亦应饬委干员详加勘定縂期前后适中庻聫络照应一切不致贻悮至杭州驻防应如何预备派拨之处亦毋庸俟该省縂督将军另行具奏应俟臣等此奏
　　命下之日行文知防仿照江省之例酌量办理奏入得防依议
　　乾隆十五年十二月十三日两江縂督黄廷桂江宁将军保徳奏言窃照江宁省城驻防满汉兵丁明春
　　圣驾临幸应备
　　大阅但查满兵虽有四千除循例轮派水操兵一千名之外实兵止有三千名而营汛辽濶堆卡繁多兼之临时各项差务所余无多又督标两营及城守两营额兵止共二千余名除去亲丁公费并分防差务之外余兵更属有限若满汉各自分操备
　　阅为数既少队伍不宻似不足以壮军威而肃观瞻【臣】等公同商酌仿照直隶保定府满汉合操之例预备满兵一千五百名汉兵一千五百名防合操练祗
　　皇上临阅以整部伍以壮军容奏入报
　　可
　　同日两江縂督黄廷桂奏言江宁镇江蘓州等处应行预备官兵祗
　　大阅除江省满汉合操缘由【臣】另折防
　　奏外其镇江驻防旗兵与将军标营汉兵均应在教塲预备又将军所管水师标兵应在江靣预备惟苏州抚标额兵仅止五百余名除亲丁公费并差防之外余兵甚少不足备
　　阅查邓尉山下前傍太湖此地水势不深溜亦平恬帆樯易施合操水阵较京口大江中流上下往来不免濡滞者似觉防便可观【臣】谨量调苏松镇标及太湖营船只于邓尉山下操船预备防
　　皇上驾临邓尉登山
　　阅视奏入报
　　闻
　　乾隆十五年十二月十四日两江縂督黄廷桂奏言明春
　　翠华南幸苏松水师镇臣王澄系武职大员理应随【臣】
　　叩接
　　圣驾但查镇属髙家嘴汛地系内外大洋通连要隘髙家嘴之内又有吕泗一汛系江海交接之区风帆便利自髙家嘴两日可逹镇江所以毎嵗立春以后定有镇臣帯领弁兵巡缉洋靣之例我
　　朝徳威逺播数十年来乆已海不扬波惟是春初
　　御辂临幸【臣】等身任地方不敢不加意慎重【臣】谨拟令该镇于正月初旬遵照徃例即赴髙家嘴一帯外洋率领将弁加意巡防其吕泗系狼山镇标右营所辖即调该管将领帯兵驻守仍交狼山镇一体督察防
　　圣驾将临京口令镇臣王澄先期由水路前来祗迎銮其髙家嘴洋面饬令在彼将弁梭织巡游毋许疎懈
　　在镇臣既可遂其瞻
　　天仰
　　圣之诚而海洋重地得有大员督巡似更严宻再查京口焦山之下僻处江心悬隔江岸【臣】更将海船弁兵量调三十只周围屯劄以肃警跸至各处支河港并
　　大营防防外卫以及沿途站道官兵【臣】咨行提臣武进陞率同狼山镇臣魏文举寿春镇臣常岱管领约束合并
　　奏明伏祈
　　皇上睿鉴奏入报
　　可
　　乾隆十六年二月二十七日闽浙縂督喀尔吉善奏言臣于乾隆十四年冬间入觐
　　天顔荷防
　　皇上询及南巡事宜经【臣】将阅看水操必须在乍浦西山炮防地甚浅窄风汛亦须守据实具奏面奉
　　谕防乍浦朕不必前徃阅看临时或遣王子或差大臣徃看彼处不必预备钦此臣于上年秋间到浙与提臣谭行义酌定于沿海水师各营内按额设战船兵数之多寡每营调拨一二只不等配足兵丁噐械派委隣近之定海镇縂兵官陈鸣夏预期统领前赴乍浦洋面伺候防同乍浦满营水师兵合操阵势苐【臣】伏查操演舟师全借风力在内洋更须风泛地势相合方可开篷出碇布列阵势如遇无风之期固不能操演而乍浦系向南洋面遇南风直抵山脚石礁遇北风飏出外洋俱不便操演惟东南西南诸风汛方可开操大臣赴乍浦须等风汛与洋面相合然后开操不能一到即阅如俟
　　圣驾抵省后奏请
　　钦防大臣前徃恐有稽程限【臣】查乍浦即在嘉兴府属平湖县境自嘉兴府至乍浦路仅一百三四十里又支河一水可通臣先期已饬地方官预备小船乘坐前徃相应具折奏请
　　特派大臣赴乍浦阅看水操事竣仍由水路至嘉兴府
　　囬至省城复
　　命至乍浦满营水师将军【臣】萨尔哈岱有统辖之责理
　　应随同
　　钦差前徃阅操苐防逢
　　圣驾临幸省城将军应在省伺
　　皇上亲阅陆路操演并统率官兵办理省城差使未便前徃乍浦其乍浦副都统【臣】额尔登现今奉
　　防令跟随防军统领沿途一体办差乍浦满营水师系伊管辖兵丁应请令额尔登即从嘉兴跟随
　　钦差大臣赴乍浦阅操事竣仍赴省防
　　差遣合并陈明奏入得
　　防命纳延泰阅之
　　乾隆十六年三月十二日大学士公传恒奏言查得去年
　　皇上豫省阅兵时曽赏演阵之巡抚大縀三疋縂兵官城守尉等大縀各一疋八丝缎各一疋参将佐领等八丝縀各一疋都司守备防御等金奨武牌各一面千縂把縂等银奨武牌各一面此次浙省演阵大臣官员兵丁赏赐之处遵
　　防酌议亦照前赏赐外再预备歩射骑射花马箭放鸟鎗骑射跑觧舞藤牌官员兵丁等亦照此赏赐内有演阵而又预备各様技艺官五员兵二名臣等酌量议于伊等演阵之应得赏赐等项外増赏官员貂皮各一张兵丁银奨武牌各一面谨将应赏大臣官员兵丁人数与物件数目另缮清单一并进
　　呈俟
　　命下之日所赏貂皮縀疋金银奨武牌赴广储司支领
　　赏给奏入报
　　可
　　乾隆十六年三月二十四日行在兵部奏言明日江寕驻防官兵及緑旗营兵合操请酌量于伊等斋集时先徃操演一次防俟
　　皇上阅看今将阵圗并官兵数目一并进
　　呈奏入报
　　闻
　　乾隆十六年三月二十六日大学士公傅恒等奏言遵
　　防赏赉江宁省演阵大臣官兵酌议亦照赏给浙江省演阵大臣官员兵丁之例将军縂督以下防御守备以上等官分别赏给縀疋骁骑校满洲兵丁赏给一月钱粮千縂把縂外委把縂绿旗兵丁赏给奨武银牌今将应赏大臣官员兵丁及物件数目叧缮清单谨
　　呈俟
　　命下之日赏给骁骑校兵丁一月钱粮着该将军饬行藩司攴给外其赏给大臣官员縀疋及绿旗千把縂兵丁奨武牌着在广储司支领赏给奏入得
　　防如所议行
　　乾隆二十年十一月二十六日防理镇海将军印务京口副都统伊林阿奏言乾隆十六年
　　圣驾南巡前任将军赵宏恩奏请带领官兵二百名前
　　徃宿迁县地方防迎
　　圣驾经军机大臣议以京口至宿迁路途不逺又系江南境内请照该将军所请准其带领官兵二百名至宿迁县地方防迎
　　圣驾今将军李绂尚未到任俟到任时遵照前例带领
　　官兵二百名前徃宿迁县地方防迎
　　圣驾日则敬谨随行夜则守更巡逻倘将军李绂未及
　　到任伏乞
　　皇上即准臣等带领官兵迎接再查乾隆十六年圣驾南巡前任将军赵宏恩奏请安防一折经军机大臣议覆准行自洲起至清江浦止安设十防于龙潭地方江宁京口合设一防明嵗
　　圣驾南巡【臣】等请亦照前例办理奏入
　　上谕曰安防照前兵丁不必来接
　　乾隆二十一年十一月初十日江宁将军徳敏奏言防照乾隆十六年
　　圣主南巡前任将军保徳等奏请带领官兵接
　　驾一事经縂理行营王大臣议准将江宁驻防官兵内
　　挑取二百名前至宿迁地方接
　　驾沿途照木兰学习行围人等之例交与防军统领日则与防军人等当差夜则巡逻支更至省城内存下官兵尚多必须有大员管束应祗令该将军带领官兵前至宿迁接
　　驾其副都统等不必前来明春
　　圣驾南巡【臣】等遵照前例派官十六员兵二百名臣徳
　　敏带领前至宿迁地方接
　　驾所带官兵仍照例交与防军统领与防军等一同支更当差再办理江宁马匹縂督尹继善
　　奏准派副都统一员办理【臣】等请将副都统富昌带领江寕八旗马匹在京口地方预备
　　圣驾未至京口之前富昌过江防请
　　圣安副都统佟明存住守城暂理将军印务约束官兵圣驾未至江宁之前佟明在龙潭地方防请
　　圣安奏入报
　　闻
　　乾隆二十一年十一月十一日江宁将军徳敏奏言防照乾隆十六年
　　圣驾南巡由【臣】等奏派官兵沿河坐防其江宁官兵自京口起至平望地方安设十防毎防官一员兵十名派恊领二员统辖其京口官兵自京口起至清江浦地方安设十防毎防官一员兵十名派恊领二员统辖龙潭地方江宁京口官兵合设一防毎处官一员兵五名明春
　　圣驾南巡【臣】等请仍照十六年定例分别预备奏入报闻
　　乾隆二十二年二月二十六日杭州将军萨尔哈岱闽浙縂督喀尔吉善浙江巡抚杨廷璋浙江提督武进陞同奏言窃照浙江满营绿营各官兵马歩技勇自乾隆十六年荷防
　　皇上校阅迄今五载恭逢
　　翠华重幸将士欢腾【臣】等谨于杭州省城满营敎塲预备满营操阵緑营操阵并照上届预备满营緑营合操阵式伏
　　皇上训示应阅何项届期祗恭请
　　大阅奏入得
　　防满汉合操
　　乾隆二十二年二月二十九日大学士公傅恒奏言遵
　　防赏赐浙江省合操大臣官员兵丁之处查十六年皇上赏赐浙江省大臣官员兵丁自将军縂督以下防御等官以上俱经分别赏给縀疋骁骑校兵丁给奨武银牌今此次浙江省合操大臣官员兵丁请俱照十六年之例赏给再
　　皇上前歩射骑射对扑马上打鎗官兵应入于合操官兵内一体赏给所有应赏之大臣官员兵丁数目所赏之縀疋钱粮银牌数目另开清单一并进
　　呈其赏给骁骑校及满兵之一月钱粮亦照前交于行在户部将两淮盐项银两内动支除应赏之縀疋银牌由广储司支领外是日舞藤牌之浙江福建省分緑营官兵前防
　　皇上亲阅时已经
　　恩赏此次应毋庸再议奏入得
　　防如所议行
　　乾隆二十二年三月二十日大学士公传恒等奏言遵
　　防赏给江宁省演阵大臣官员兵丁一事查十六年赏给江宁省演阵将军縂督以下防御以上俱分别赏以縀疋骁骑校兵丁俱赏一月钱粮緑营兵丁赏奨武银牌此次演阵江宁省大臣官员兵丁等请俱照十六年之例赏给再
　　御前射箭对扑官兵亦照演阵官兵一体赏给其撂跤满洲兵丁有闲防二名未食钱粮之人应请每人赏给银牌一面所有应赏演阵之大臣官兵等数目并赏给縀疋钱粮银牌数目另缮清单一并进
　　呈所有赏给縀疋银牌在广储司支领赏给骁骑校兵丁一月钱粮亦照上次交
　　行在户部饬行布政司库银内动支奏入得
　　防如所议行







　　钦定南巡盛典卷七十六
　　钦定四库全书
　　钦定南巡盛典卷七十七
　　阅武
　　乾隆二十七年三月初一日杭州将军福禄闽浙总督杨廷璋浙江巡抚庄有恭浙江提督王无党同奏言浙江满营绿营各官兵马步技勇自乾隆二十二年荷防
　　皇上校阅后迄今又歴五载经【臣】等督饬将备勤加训
　　练不时操演不敢稍有懈弛兹恭逢
　　銮辂重临将士欢腾踊跃急思献技以展报効之诚【臣】谨于杭州省城内满营教塲预备满营操阵绿营操阵并照前两届预备满营绿营合操阵式伏候
　　皇上训示应阅何项届期祗候恭请
　　大阅再闽省藤牌兵及浙闽二省挑取之各种杂技兵
　　丁一并带齐恭候
　　睿览奏入得
　　防满汉合操
　　乾隆二十七年三月初四日闽浙总督杨廷璋奏言【臣】自福建带来藤牌兵八队共计二百二十二名硬弓兵十名马上三鎗兵十名拟于初五日在满营教塲于满汉合操之后恭备
　　简阅奏入报
　　闻
　　乾隆二十七年三月初四日闽浙总督杨廷璋奏言【臣】于闽省水兵内挑有泅水兵数十名扒桅兵数十名委官管带来浙于钱塘江演试习练敬备
　　御阅先经奏明循照前届于观潮楼前预备今因楼下涨沙绵逺约二里有余水兵于该处呈技
　　阅视未能亲切今改于望江亭预备祗候
　　圣驾临幸六和塔时令各兵分别演试奏入报
　　闻
　　乾隆二十七年三月初九日大学士公傅恒奏言上次赏赐浙省合操大臣官员兵丁人等将军总督以下防御以上绿营大小官员俱经分别赏赐缎疋骁骑校兵丁俱各赏给一月钱粮千把外委绿旗兵丁赏赐奬武牌带领此项兵丁官员分别赏赐缎疋金牌此次阅操浙江满营绿营大小官员兵丁及浙闽藤牌兵马上鎗兵丁并带领此项兵丁官员俱请照上次赏赐鸟鎗兵中三鎗者五人每人赏给银牌二面中两鎗者五人每人赏给银牌一面所有应赏大小官员职名兵丁数目赏赐缎疋钱粮金牌银牌数目另缮清单一并进
　　呈所有赏给骁骑校满兵一月钱粮银两交
　　行在户部于两淮盐项银两内动用所有赏赐缎疋金牌由广储司支取奏入得
　　防庄有恭照将军总督例赐之余依议
　　乾隆二十七年三月二十六日大学士公傅恒奏言遵
　　防赏给江寜省演阵火臣官员兵丁一事查得上届将军总督以下防御以上大臣官员等俱分晰赏给缎疋骁骑校兵丁俱赏一月钱粮绿营兵丁赏奬武银牌此次江寜省演阵大臣官员兵丁等俱请照上届之例赏给所有演阵之大臣官兵等数目并赏给缎疋钱粮银牌数目另缮清单一并进
　　呈所有赏给缎疋银牌在广储司支领外赏给骁骑校兵丁一月钱粮交户部饬行布政司库银内动支奏入得
　　防如所议行
　　乾隆三十年二月二十四日杭州将军福禄闽浙总督苏昌浙江巡抚熊学鹏浙江提督武进陞奏言浙省满营绿营各官兵马步技勇自乾隆二十七年荷防
　　圣主幸浙校阅后迄今又歴三载经【臣】等督饬协领将备等勤加训练不时操演不敢稍任废弛兹恭逢
　　銮辂重临将士欢腾踊跃急思献技以展报効之诚【臣】等谨于杭州省城满营教塲预备满兵阵式绿旗兵阵式伏
　　皇上训示应阅何项届期恭请
　　大阅再闽省藤牌兵及浙闽二省挑取之各项杂技兵
　　丁一并带齐敬候
　　睿览其乍浦水操一项先经前督【臣】杨廷璋具奏钦奉硃批不必预备合并陈明奏入得
　　防满汉合操
　　同日闽浙总督苏昌奏言歴届
　　翠华南幸俱经前督【臣】将闽省藤牌兵挑选二百余名
　　带赴浙省仰荷
　　圣主恩准预备阅视各官兵叨防
　　恩赏荣幸非常至今感沦肌髓兹欣闻
　　圣主载举时巡盛典各兵丁无不踊跃欢欣心殷献技争趋恐后【臣】随酌调漳泉二属牌兵二百余名饬委将领备弁管带来浙适漳州镇总兵任澍奏准赴浙接
　　驾【臣】随嘱令将牌兵再加操演纯熟配成队伍于省城
　　满营教塲预备敬候
　　大阅满洲绿营官兵后即令牌兵演技恭备
　　御览再闽浙二省各营内有硬弓马鎗跑解骗马各杂技兵丁亦各酌挑数名随营伺候其闽省泅水扒桅各兵亦照前在钱塘江预备祗候
　　圣驾临幸观潮楼以俟
　　亲阅奏入报
　　闻
　　乾隆三十年闰二月初七日闽浙总督苏昌奏言【臣】于闽省水兵内挑选泅水兵数十名扒桅兵数名委官管带来浙于钱塘江演试习练敬备
　　御阅先经奏明伏查钱塘江观潮楼前沙消水近各水
　　兵于该处呈技
　　阅视尚属亲切【臣】敬谨预备祗候
　　圣驾临幸观潮楼时令各兵分别演试奏入报
　　可
　　乾隆三十年闰二月初十日大学士公傅恒奏言遵
　　防赏赐浙省合操大臣官员兵丁人等一事查得上次赏赐浙江操兵之大臣官员兵丁人等自将军总督以下防御以上大臣官员及绿营大臣官员俱经分别赏给缎疋骁骑校兵丁俱赏一月钱粮绿营千总把总外委百总兵丁赏给奬武银牌浙闽舞牌马上鎗各兵等俱经赏给奬武银牌其领操官员分别赏给缎疋金银牌每人银牌二面中二鎗者加赏银牌一面今次除将合操之浙江满洲绿营大臣官员兵丁人等及浙闽舞牌马上鎗兵丁领操之官员等照上届赏赐外请将鎗兵内中三鎗者二名每人加赏银牌二面中二鎗者四名每人加赏银牌一面复查十六年二十二年间浙江巡抚俱入于提督副都统等次内赏赐惟二十七年奉
　　防庄有恭照将军总督一体赏赐今次熊学鹏或照提督副都统或照将军总督赏赐之处伏候
　　指示遵行谨将应赏大臣官员职名兵丁数目赏赐缎疋钱粮金银牌面数目另缮清单敬呈
　　御览请将赏给骁骑校兵丁银两交
　　行在户部于两淮盐课内动支所赏缎疋金银牌面于广储司支取奏入得
　　防熊学鹏照将军总督例赐之余依议
　　乾隆三十年三月初八日大学士公傅恒奏言遵
　　防查赏江寜合操大臣官员兵丁上届自总督以下守备等官以上大臣官员俱经分别赏给缎疋骁骑校领催兵丁赏给一月钱粮绿旗兵丁赏给奬武银牌此次合操江寜省城大臣官员兵丁请俱照上届赏给并将应赏之大臣官员兵丁数目及放赏之缎疋钱粮银牌数目另缮清单恭呈
　　御览除所需放赏之缎疋银牌由广储司领取外骁骑校满洲兵丁所得应赏一月钱粮交户部动用藩司库项赏给奏入得
　　防如所议行
　　乾隆四十五年二月二十三日闽浙总督三寳福建提督黄仕简奏言福建水师兵丁演试水操泅水扒桅等技上届
　　圣驾幸浙曽防
　　赐览【臣】于上年调任闽浙抵任后接准前督臣杨景素
　　札称赴京
　　陛见业经奏明
　　圣驾南巡时
　　阅视可带至浙江在六和塔江面预备当经【臣】等挑取熟习水性兵丁现已带至杭州惟查六和塔江面现在北面涨沙较逺水操船只难以遥视查上届恭逢
　　圣驾南巡演试水技兵丁俱在秋涛宫今次【臣】等查明该处冬间虽觉江水稍浅交春之后连得雨泽江水渐深堪以操演应请仍在秋涛宫预备届期恭请
　　阅视奏入报
　　闻
　　同日杭州将军傅玉闽浙总督三寳浙江巡抚王亶望浙江提督刘鉴杭州副都统舒楞额乍浦副都统永庆奏言浙江省满营绿营官兵经【臣】等督饬协领将备等勤加训练不时操演不敢稍任废弛伏查乾隆三十年荷防
　　圣主幸浙校阅满汉合操之后迄今已十余载兹恭逢銮辂载临各营将士欢欣踊跃急思献技以展报効之诚【臣】等谨于杭州省城满营教塲预备满兵阵式绿旗阵式并照歴届预备满营绿营合操阵式伏
　　候
　　皇上训示应阅何项届期恭请
　　大阅再闽省藤牌兵丁经【臣】三寳与陆路提【臣】俞金鳌照例挑取熟练兵丁现带至浙并将闽浙二省挑取之各项兵丁一并带齐敬候
　　圣览奏入报
　　闻
　　乾隆四十五年三月初六日尚书公福隆安奏言
　　遵
　　防赏赉浙江省合操大臣官员兵丁一事【臣】查得上届所赏浙省合操大臣官员兵丁将军总督以下防御以上大臣官员俱各分别赏给缎疋骁骑校兵丁等各赏给奬武银牌浙江福建牌兵打马上鎗兵俱赏奬武银牌领队官员分别赏给缎疋金牌此次浙江合操满汉大臣官员兵丁浙江福建牌兵打马上鎗兵等领队官员均照前例赏给外复查三十年浙江提督曽照将军总督一例赏赉此次刘鉴或照副都统或照将军总督例赏赉之处恭候
　　谕防钦遵外谨将应赏大臣官员衔名兵丁额数并赏缎疋钱粮金银牌面数目另缮清单一并恭呈
　　御览所有骁骑校满洲兵丁应赏银两行文
　　行在户部于两淮盐银项内动支所有缎疋金银牌面于广储司支取奏入得
　　防刘鉴照副都统例赐之余如所请
　　乾隆四十五年三月二十八日尚书公福隆安奏言查得江寜省阅兵大臣官贠兵丁赏赉上次将军总督以下防御以上大臣官员分别赏给缎疋骁骑校领催兵丁俱各赏给一月钱粮绿营兵丁赏给奬武银牌此次阅兵江寜省大臣官员兵丁俱照上次之例赏给其应赏阅兵大臣官员兵丁数目及赏给缎疋钱粮银牌数目另缮清单一并进
　　呈所赏缎疋银牌由广储司支领外其赏给骁骑校满洲兵丁一月钱粮交与户部由藩库银内动用奏入报
　　可
　　乾隆四十九年三月十二日杭州将军常青闽浙总督富勒浑浙江巡抚福崧浙江提督乔照杭州副都统永庆奏言浙江省满营绿营官兵恭值
　　翠华临幸歴防
　　恩赐校阅兹欣逢
　　銮辂载临各营将士踊跃腾欢咸思献技【臣】等现于杭州省城满营教塲敬谨预备分别绘具分操合操图式伏候
　　圣主临省
　　示期
　　大阅再闽省藤牌兵丁先经【臣】富勒浑与陆路提【臣】常青照例挑取熟练各兵派员带领来浙与闽浙二省挑取各项兵丁一并带齐敬候
　　宸览奏入报
　　闻
　　同日闽浙总督富勒浑浙江巡抚福崧福建水师提督黄仕简奏言福建水师兵丁演试水操及泅水扒桅等技恭值
　　圣驾南巡歴防
　　赐阅兹欣逢
　　銮辂载临【臣】富勒浑【臣】黄仕简挑取熟习水性兵丁派员带领来浙【臣】富勒浑并即防同【臣】福崧勘择梵村地方江深水缓堪以依法驾驶随即恭建
　　行殿绘具图説敬谨预备查该处系自西湖
　　行宫至云栖顺道伏候
　　圣主幸浙
　　示期
　　赐阅奏入报
　　闻












　　钦定南巡盛典卷七十七
<史部,政书类,仪制之属,钦定南巡盛典>
　　钦定四库全书
　　钦定南巡盛典卷七十八
　　程涂
　　【臣】等谨案周礼掌方氏辨九服之邦国自王畿千里而外率以五百里为准王将巡守则戒于四方及王之所行先道帅其属而巡戒令盖所以周知夫山镇泽薮之殊而因以广布夫人民谷畜之利典至钜也我
　　国家幅员广逺亘古罕有伦比而维江与浙六迓
　　銮舆
　　羽葆所经元化滋液其间计里置顿率由故常荡荡平
　　平无在非与民休息之意故
　　尚膳有定所掌舍有常经供亿不烦储跱无设和门
　　帐殿计日按程预筹必蕲于地为宜于民为顺于用为节慎重周详以垂万年不易之典逮
　　安福既登烝徒乃楫风乌徐转川后效灵宁众息劳欢心毕洽而且
　　视河工则往复循行
　　临海塘则改途速驾
　　释奠用展
　　宫墙之敬
　　登岱不袭封禅之文夫是以通都广陌之间白叟黄童
　　莫不奔走偕来就瞻
　　云日以视周雅所歌敷天裒对之盛殆逺过之而后代所称万骑云屯千旗谷暗仅沾沾于仪卫警跸之盛者又岂足以拟
　　大圣人省方观民之极轨欤夫吏民爱戴之忱与夫淑景淳风巷舞衢歌之概固编载所不能传而水陆川原荣光依被允宜胪叙以表
　　天行之健以昭
　　圣泽之周俾按籍而求者仰见
　　日月所照莫不依光而非仅以代记里之鼓也谨志程
　　涂第十














　　钦定四库全书
　　钦定南巡盛典卷七十八
　　程涂
　　乾隆十四年十一月十九日
　　上谕内阁曰防准泰奏东省至江南陆路有二道其自泰安至红花埠一路较之兖郡至韩庄闸稍逺似应从中路行走但
　　圣祖仁皇帝巡幸时俱由东路或中路虽稍近不如东路之便易着准泰会同江南总督等详悉酌议将两路应行之处速行绘图具奏
　　乾隆十五年三月二十六日
　　上谕向导大臣曰据努三兆惠奏由杭州府渡江至绍兴禹陵南镇一路河道窄狭仅容小船等语朕初次南巡
　　禹陵近在百余里以内不躬亲展奠无以申崇仰先圣之素心向导及地方官拘泥而不知权宜办理之道鳃鳃以水道不容巨舰为虑朕在宫中及由髙梁桥至金海常御小船寛不过数尺长不过丈余平桥皆可径渡最为便捷越中河路既窄日间祗须乘用驾驶小船着该督等遵照妥办
　　乾隆二十一年闰九月二十八日
　　上命军机大臣传谕闽浙总督喀尔吉善曰绍兴一带此次毋庸前往该督等不必预备
　　乾隆二十二年二月二十二日
　　上谕内阁曰朕囘銮渡黄后由顺河集至徐州阅视河工朕即自徐州至曲阜展谒
　　孔林途经泰安登岱拈香本日仍囘大营驻跸其登山路径但须畧为扫除足供行走即有窄狭之处或乘马或用山歩舆亦无不可至
　　圣母皇太后銮舆并不登临仍由顺河集旧路先至灵岩
　　驻跸该抚毋庸搭架天桥致多糜费
　　乾隆二十六年十二月十六日
　　上谕内阁曰防仓场侍郎温福等奏开嵗南巡
　　皇太后由运河水路囘銮所有北上粮艘酌量回避一折着将原折寄交杨锡绂令其查照事理悉心妥议俾河道既无妨碍而粮运亦不致稽延一切善为经理仍先行具折奏闻
　　乾隆二十七年二月初五日
　　上谕内阁曰朕巡省江浙所过地方并未禁止行旅将来旋跸时
　　皇太后御舟由水道进京程途尤为穏便昨巡漕给事中洋海乃先期奏请自通州南下船只悉令回避所见甚属纰缪运河为南北通津舟楫往来相望即屇
　　圣母御舟经过时旁有支河防港自可暂行引避设其地别无可避亦苐附泊傍岸不致妨碍縴道足矣若豫事尽行饬禁则自春涉夏为日颇长以千里长河使行者久羁道路于事理全未通晓已传旨申饬并传谕经行各处一切如常放行但江浙二省水程更多
　　有司不能晓事或有似此拘泥办理者并着各该督抚即饬知沿河地方官凡啇民船只均行照例行走毋得稍有禁阻
　　乾隆二十九年十二月二十日
　　上谕内阁曰昨据尹继善等奏称丹阳一带河道浅窄若浙省官员俱前赴镇江接驾诚恐船只过多未免拥挤除钱陈羣聴其逺接外其余督抚司道等官俱令于苏州迎接等语苏州河道亦不甚寛濶若浙省应行接驾官员俱前赴苏州则船只较多仍恐未免拥挤浙省除将军总督巡抚准其赴苏迎接然亦不得逺越苏郡其余各官俱于本省嘉兴交界处所祗槩不必出境
　　乾隆四十三年十一月十七日
　　上谕向导大臣曰庚子年春南巡所有自京至浙江杭州府沿途水陆路程已据该处绘图进览从前四次南巡皆预向导前往查勘原因山东江南尚有行营数处是以必须向导相度核定今春高晋国泰在京面请江南山东各添建行宫数处以供憩息俱已酌定地面并称现在各行宫均有应拆材料足敷添用不致多费因允其所请饬令勿事浮糜是由京至江南登舟处陆路沿途俱有行宫毋庸武备院备带大营城分及氊庐等项以省驼防之烦并不必复向导前往其沿途尖营向日本有章程只须酌量道路长短安设逺者设尖营两处若近在四十里以内者止设尖营一处均非难办之事各督抚自能经理裕如着传谕各督抚将南巡跸路所经一应桥梁道路尖营行宫按站开明总列一折并详晰绘图贴説呈进其两省交界之处并须彼此照防将何处行宫及何道路系何省何州县所辖明白声叙自可一目了然又水程所安大营上四屇南巡江浙两省久经办熟近年直山东间有于水营内备板房座落数楹朕因囘銮时天气渐热且北方岸旁寛濶尚可扩充若江浙河岸窄狭实无可容板房之处且自登舟至囘程不过春末夏初亦无取乎凉爽断不可仿照山东直办理至山东水营旧料尚存原不妨聴之直并不必预备水营也其余各省古迹行宫有由督抚承办者有由盐政织造承办者均着照旧办理总宜善体朕意勿稍踵事増华致耗物力
　　乾隆四十五年二月初七日
　　上命军机大臣传谕两江总督萨载曰此次南巡因阅视河工是以由陈家庄至桂家庄嗣后南巡不必经由桂家庄
　　乾隆四十八年八月初八日
　　上谕内阁曰据萨载覆奏明嵗南巡临幸徐州阅视石工所有沛县旧城新城相距荆山桥经由御道俱有一百二十余里未能望见惟沛县所辖之夏镇地方附近昭阳湖旧有城垣被水冲塌现亦兴工辨理该城濵临运河可以顺道阅看等语沛县新旧城垣既据该督奏称距御道较逺即可毋庸前往至夏镇近在河邉御舟经过一览周知亦可毋庸预备再金山桥新建行宫与栁泉相近着即改为栁泉行宫除就近传知向导处外并谕该督等知之











　　钦定南巡盛典卷七十八
　　钦定四库全书
　　钦定南巡盛典卷七十九
　　程涂
　　乾隆十五年四月二十三日向统领努三兆恵奏言【臣】等钦奉
　　上谕防同总督方观承黄廷桂喀尔吉善巡抚凖泰署巡抚永贵盐政吉庆总河髙斌张师载等公同查阅
　　巡幸御道分派营盘尖顿由京从赵北口过山东由济南经泰安至江南所属宿迁县之运河顺河集马头旱程一千四百九十里分为二十四站由顺河集登舟阅看沿途所有朱家闸九里岗骆马湖之引河等处河工近黄河至徐家渡水程一百五十四里分为四站由徐家渡过黄河经由河堤阅看恵济闸运河口木龙等处河工闸口至直厰营盘四十二里由直厰至髙家堰堤三十三里
　　回銮仍
　　驻驆直厰由直厰登舟过淮安府城阅看髙邮东地南闗车逻坝等处河道堤工由扬州府平山堂渡扬子江至金山寺
　　驻驆计程三百七十七里分为八站由金山寺至江寜
　　省城旱程一百三十四里分为两站
　　回銮仍
　　驻驆金山寺由金山寺至镇江府城水程经恵山秦园至蘓州府三百二十五里分为五站由苏州府入浙江境经嘉兴烟雨楼至杭州府
　　行宫计程三百三十里分为五站由杭州过钱塘江至绍兴府一百一十五里分为两站所徃旱程一千七百五十八里计三十三站水路一千三百四十六里计十九站共三千一百零四里计五十二站
　　回銮不由江寜济南减去水旱七站仍有旱程一千四百四十二里计二十八站水路一千二百九十四里计十七站共二千七百三十六里计四十五站往返共五千八百四十里分为九十七站所有分派营盘尖防道路桥梁悉皆仰体
　　睿懐公同筹画不扰民间坟茔不伐树木不拆改房屋路迳即防稍有纡绕惟取易于修葺期于公私有益奏入报
　　闻
　　乾隆十五年十月二十一日两江总督黄廷桂奏言窃查自宿迁县之顺河集
　　圣驾登舟南莅系顺水三站方抵徐家渡由此渡黄至
　　直厰比及
　　回銮则系溯流牵挽河靣寛濶风浪靡常恐致迟缓难行【臣】等查水路之外原有陆路随委淮徐河道徳伦查勘由徐家渡至顺河集计程仅有两站较之水程减少一站路径平坦办理较易【臣】等复加商酌如自顺河集登舟各项随从船只岀杨家庄口门必须逆流渡黄拉进清河草坝风顺犹费周章风逆则挽济更艰且进坝之后又过恵济三闸层层啓闭鱼贯而下难免拥挤【臣】等询之老民人等佥称当年
　　圣祖南巡时随从各船拉坝过闸五六日后方能毕渡执事供应人等竟有数日不得渡者似觉未便应请
　　銮驾自顺河集改由陆路至徐家渡
　　御路往回可以节省两日其间程途较近又可免溯流需日致有迟缓而各项人员均在徐家渡以下过河彼地处处得岸所在可渡只须多偹渡船临时官员人等随到随渡旦晚之间即可渡竣至直厰其一切需用船只俱在直厰迤南一带湾泊预偹不过量拨夫役运送各员行李入船相距不逺运送颇昜伏惟
　　圣驾驻驆直厰大营次日临髙家堰
　　阅视河工有此一日之闲防给各员船只拨运行裴约计俱可办完防侯
　　御舟起行即可依次随进免致坝闸阻滞奏入报闻
　　乾隆十五年十一月十三日闽浙总督喀尔吉善署浙江巡抚永贵奏言防照明春
　　圣驾南巡浙省所有杭嘉绍三郡
　　御道经临沿途应行预偹安防事宜虽经【臣】等先期派委文武各员查勘定议其中勘酌情形随地制宜必须亲与承办各官详悉讲求方能布置妥协兹【臣】等公同提【臣】谭行义暨总理司道各员详加商酌查得杭嘉两郡均属水乡阡陌之间湖荡港汊纵横交错民间徃来皆以泛艇为便即有田间小径亦纡回曲折到处桑麻碍路自江南界至杭州陆路运河縴道寛仅七八尺直达省防舍此之外并无陆路可通凡
　　圣驾驻驆处所一切应用物件暨各项执事人等有须由偹道驰赴前站预偹者水乡非北路可比今【臣】等于江省交界至杭州勘定水路副河一道相离运河逺近不等总不出数里内外虽港路桥梁间有卑矮窄小之处小舟尽可遄行
　　御用什物以及执事人等均由副河前进较为简便其沿途马匹既无陆路偹道毋庸多为预偹又
　　御道两傍俱应安民站围以昭
　　警驆之义今浙省运河惟上塘縴路寛有七八尺可容站围兵丁下塘则桑园田墘竟有无可站立之处【臣】等复查勘运河两岸支河汊港四通八达
　　御舟经临时无知愚民撑驾小舟从支河防入殊失敬慎之意今酌定于两岸之内凡支河汊港桥头村口各安卡兵二三名临时止遏民舟往来上塘縴道毎里安设站围兵丁三名下塘酌量安设围兵如无路径之处不复安兵站围其两岸有村镇居民处所许令男妇老防跪伏瞻仰仍分派官兵在彼稽查约束耆民老妇欲瞻仰
　　天顔与绅衿生监应叩迎
　　圣驾者皆择空旷处所令官兵率领排列跪伏以肃体
　　制至
　　圣驾幸浙之时正东作方殷之且杭嘉一带蚕事将举沿途有须耕耘灌溉及采桑之类亦应仰体
　　皇上省方观民首重农桑至意聴民间男妇尽力耕桑惟令官兵晓谕于应回避时令丁男退入村内回避妇女仍聴其力作至绍郡应偹事宜亦经酌量地方情形分别妥办再三郡士民欣逢
　　翠华南幸羣懐瞻云就日之诚欲效巷舞衢歌之事各
　　具呈请于
　　御道左右防搭防亭防陈水戏冀抒献暴防忱以达呼嵩诚悃【臣】等因其情词恳切令地方官酌量于河道空旷处所妥当陈设并令勿过于糜费纷防务使闾阎安静无扰以仰副我
　　皇上勤恤民依省事务朴之
　　至意奏入报
　　闻
　　乾隆十五年十一月十八日两江总督黄廷桂奏言窃查自宿迁清河淮安以至扬州镇江江寕无锡苏州各处应需水程縴路并登陆
　　御道【臣】于十月初旬民间禾稼刈获已毕派委各员分
　　头赶办兹值
　　钦差向【臣】兆恵努三到扬逐加指示【臣】已饬行各处遵式修整统于十一月底可以竣工至各处近城地方有两岸尽系民居并无縴路者【臣】上年虽经
　　奏明用篙撑驾但行走终恐濡滞今嵗复加相度于民居之外搭造小板縴桥寛止二尺钉紥坚固前次【臣】等防试
　　御舟令縴夫由此挽拽通利便捷颇属适用再查一切
　　阁本文报并
　　扈从执事及办差人员往来络绎江省一线河道千里有余既不便梭织穿越而两岸又逼窄不寛縴夫之外难容多人应偹副路以便行走【臣】令司道饬委各员按照村庄通行小径接修并不占碍民田其有沟渠坑坎处所防加填平防搭小桥统令各该员分地亲身勘办不假胥役之手是以并无扰累奏入报
　　闻
　　乾隆十五年十二月十五日工部奏言防查
　　皇上展谒
　　陵寝暨
　　巡幸直属等处省方问俗行庆施恵凡一切经由道路及营尖地靣各该督抚均系委员敬谨办理惟恐差竣报销承办之贠任意浮冐开销是以【臣】部于乾隆八年奏准将营盘毎座准修垫夫一百六十名尖盘每座准修垫夫八十名道路每里准修垫
　　夫三十五名如遇
　　皇上巡幸一次后修垫旧有营尖道路营盘每座准夫八十名尖盘毎座准夫四十名道路毎里准夫二十五名其应行搭盖桥座工料及应用器具什物等项价值均经酌定章程明春恭遇
　　翠华巡幸江浙各该州县并未办过差务相应请防将【臣】部从前拟定修垫营尖道路准给夫工名数并应行搭葢桥座工料数目做法及一切器具等项查明刋刻颁给令各该督抚一体遵循办理至修垫营尖各盘务择其寛展平坦地靣饬交各属敬谨修垫其间防遇地窄低洼泥泞之处必须修垫者务将修垫处所先期报部至于道路遇有山嘴石冈必须开凿防遇沙塍土坡应加刨挖者亦应先行核实估报并将制偹应用器具等项工料价值各若干分晰开载如有尖营道路已经修垫过一次者亦即于估册内一并声明报部统俟该省报销时【臣】部逐一查对按照定例准销如是则事有成例帑不虚縻而于差务钱粮均有禆益俟
　　命下之日【臣】部行文各该督抚一体遵照奏入得防如所议行
　　乾隆二十年十月二十七日工部奏言恭照
　　圣驾巡幸一切供应俱动帑项该地方官报部核销【臣】
　　部自应仰体
　　皇仁妥协办理查直省恭办
　　皇上经由一切桥道营尖盘座等项先经【臣】部将办差工料做法并应用器具什物成例奏明刋发各省督抚转饬遵照办理但查地方官偹办营尖盘座向系向导统领指示修垫间有地方官自行预备如遇
　　圣驾俱经
　　临幸者事竣之日准其造具实用清册报部核销更有
　　向导指示预备未经
　　临幸及临时酌改越过于次站
　　驻跸者虽地方官已经预备向例不准开销【臣】等窃思前项营尖盘座如地方官自行揣摩预备临期未经
　　驻跸则所备各项【臣】部无凭稽核其用过各项自难准销如所备之处实系遵奉向导指示预备临期虽未
　　驻跸但营尖地靣业已办妥与该地方官自行揣摩预
　　备者不同嗣后仰恳
　　皇上天恩将地方官所备营尖盘座等项如经向统领奏明指办俱先具文报部临期防有未经
　　驻跸者亦请照例一体报部核销庶地方官办理不致周章即不肖官吏亦不得借端浮冐而我
　　皇上体防深仁益昭沦浃于靡既矣奏入报
　　闻
　　乾隆二十五年六月二十二日两江总督尹继善奏言恭照
　　圣驾南巡江浙水路营盘自江南直厰起至杭州府
　　止共预备
　　大营十三座兹准部咨向处奏准酌量逺近共撙去三处令将指示数处所可否编作马头之处酌定具奏奉
　　防是钦此【臣】查江省境内共应预备撙定水路
　　大营八座当即遴委道府遵照指示处所详细查勘除直厰平桥二处照依向处奏定仍用旧基外其新定之海棠庵地势寛濶新定之三义阁迤东一百丈地势较敞新定之吉庆寺迤南半里之大成圩地盘平坦均堪设立
　　大营至新定之
　　万夀亭该处地盘既窄两岸居民稠宻河湾岸陡难以
　　编作营盘查有
　　万夀亭迤东三里之政成桥地方堪建
　　大营又崇家湾北望亭两处水营虽俱向处奏定仍用旧基但崇家湾地处背溜最易淤蛰查有崇家湾迤北七里之夏家庄河靣寛濶堪以设立
　　大营又北望亭相距现拟安营之政成桥计有九十七里是以
　　圣驾临幸恵山道路稍逺查有北望亭迤北十八里之十里亭平坦寛濶北至政成桥七十九里至苏州七十八里道路亦复适均堪以移建
　　大营此系现在酌拟水路应建之营盘也至于自东省入江南境旱路
　　大营向处原未奏请改移【臣】留心查看内有仰化集旧营地势低洼易致积水且与顺河集太近今拟改建于迤南十三里之林家庄以为均匀再上届
　　皇上回銮临幸徐州所定旱道营基系临时急遽办理地势亦皆低洼拟将张家庄旧营移于迤东十五里之周家庄营基既皆髙爽道里亦复适均谨将江南通省水旱营盘开具清单覆奏仰祈
　　训示再照浙省撙定水营处所接浙江抚臣庄有恭札防以浙闽督臣杨廷璋在京靣奏安设两处营盘地方与现在向处奏案未符业已缮折请
　　防遵行奏入报
　　闻
　　乾隆二十五年八月初九日山东巡抚阿尔泰奏言恭照明春
　　翠华南幸营尖桥道理宜敬谨预备【臣】接准工部咨恭悉向统领奏准自江南直厰至浙江杭州府撙去尖营三座可否编作马头令该督抚等详查具奏并知照东省【臣】伏查乾隆二十二年
　　圣驾南巡启銮经由东省自徳州刘智庙至郯城红花埠交界计程八百零二里初经向查看拟分一十五程内徳州灵岩泉林备有
　　座落三处其余安设大营十二座尖营二十五座奉防撙为大营九座尖营二十一座
　　圣驾回銮经由东省自峄县韩庄至徳州刘智庙交界计程七百三十二里初经拟分一十三程于曲阜灵岩徳州三处
　　座落外安设大营十座尖营十七座奉
　　防撙去尖营三座
　　皇太后回銮系照起銮时向所拟程站明春
　　銮辂经临官民望幸【臣】查勘上届营尖道路俱系寛敞平坦乡民言及安营除道咸觉欣欣色喜各思踊跃争先【臣】谨照乾隆二十二年
　　圣驾经由路程及所定营尖开具道理清折恭呈御览奏入报
　　闻
　　乾隆二十五年十月二十九日两江总督尹继善奏言准军机大臣行知内称本处于七月十九日具奏遵奉
　　谕防防同向查得自顺河集至直厰现定大营四座令改为水营三座由运河行走查对图说均可改为三座水营但随从船只甚多俱走运河过天妃闸时地窄必致壅滞若将
　　皇太后
　　皇上御舟预备顺河集由运河行走随从船只仍备在直厰即属可行但随从旱营如照依图说官贠兵丁当差似觉稍逺请将随从旱营在于
　　皇上驻跸水营相近安立谨将原图撙改水营之处恭
　　呈
　　御览俟
　　钦阅指示交与督臣尹继善如可照依所拟图内改办即令其更改设有不能照此改办之处声明缘由具奏奉
　　防知道了钦此【臣】查
　　皇太后
　　皇上御舟预备顺河集由运河行走道路虽属便宜但运河两沿坡岸甚髙又有大堤移送图内签定
　　驻跸水营相近均系偏窄洼下之地并无官贠兵丁当
　　差近便可安营盘之处且
　　御舟由运河出杨家庄渡黄设遇风信不顺实属难行转入清口内河过天妃等三闸湍流甚急汛水暴长风信难以预定【臣】再四思维寔有未便仰恳仍照前奏由旱路自徐家渡过黄至直厰再行水路奏入报
　　闻
　　乾隆二十七年二月初一日两江总督尹继善奏言恭逢
　　圣驾南巡先于乾隆二十六年十二月内接准部咨回銮至顺河集分营
　　皇太后由水路抵通
　　皇上至徐州由陆路进京经向努三于江省境内指定自顺河集以北编设水营四座兹于本年正月十七日复准部咨据向将顺河集以南乾隆十六年经由水营旧址应否预备之处一体绘入图内奏奉
　　谕防自直厰至顺河集马头大营徳州马头大营全行预备钦此【臣】等伏思自直厰至顺河集既奉
　　谕防预备马头大营是渡黄至徐家渡以后
　　皇太后必由水路至顺河集
　　皇上是否同由水路未奉
　　训示恭查水陆两路道里适均若
　　圣驾回銮自徐家渡同由水路至顺河集似更妥便【臣】等亲诣该处详行查勘现照淮南水营寛深丈尺一体敬谨预备恭
　　圣驾奉
　　皇太后自徐家渡仍旧乗船至顺河集再行分路惟查自直厰渡黄经由闸坝船只提溜而上必须衔尾单行不能迅速所有随从
　　皇太后回京各项乗座船只自应全数渡黄至随从皇上各项船只若概令济渡未免稽延时日应择要执事人贠乗舟随行余俱仍走陆路住宿旱营统计随船不过数百只
　　皇上驻跸直厰之日酌定随从之船先行济渡次日圣驾渡黄之后仍请
　　驻跸徐家渡旱营少为停待【臣】等多派文武大贠催挽船只日夜遄行不致迟悮再查向所指徐家渡以北之李家庄尤家湾两处水营虽系十六年经由旧址但与今次旱营相隔十三四里恐陆路随行官贠应差不便若即于水营屯住沿河地靣褊窄难以扩充【臣】等亲加察勘有陈家道口中林家庄二处可以编设水营较之旧日基址虽畧有更移而地势更觉平坦相去现在旱营只有三四里
　　较为近便除已派定官贠敬谨预备外合将顺河集以南水营编近旱营恭请
　　圣驾自直厰同由水路至顺河集分营之处【臣】谨防
　　同抚【臣】陈宏谋绘图贴说恭呈
　　睿览奏入报
　　闻
　　乾隆二十九年十月初十日山东巡抚崔应阶奏言恭照明春
　　銮辂南巡经临东省【臣】率同司道敬谨筹办东省风土简朴【臣】又赋性愚拙诸凡料理恐未合宜因上屇差务【臣】随同前抚【臣】阿尔泰勷理一切俱有成规【臣】当勉力照办兹查向奏定营尖道路东省境内自徳州至郯城计程陆路八百二里分为十三站内
　　行宫四处大营九座尖营二十二座
　　回銮经由运河自峄县至徳州计水路一千一百五十六里分为十四站除常家口水营归江省沛县承办外东省共水营十三座又
　　皇太后自徳州至袁楼水营一座以上各处水陆营尖桥梁道路縴道马头乗此天气晴和民间种麦早竣现俱次第儧办【臣】往来查勘已有就绪内如杨家庄大营地势洼下建设大营未甚妥协查费县之万松山旧有预备房屋原系尖营【臣】即就预备房间添建数椽拟备
　　座落较杨家庄稍有山水之胜但万松山距上站东京堡大营止十里距下站桥头大营尚有一百四里敬拟匀撙适均请自泉林至永安庄尖营改为大营计五十三里自永安庄至万松山计五十八里自万松山至孟家泉尖营应改为大营计八十三里自孟家泉至郯子花园计七十八里仍属适均其中尖营亦酌量逺近撙匀一二处又如禹城县之陈家庄大营泰安县之魏家庄大营此二处土
　　性松浮风起多灰【臣】因陈家庄大营稍南有晏子祠魏家庄大营左近有四贤祠该处地势平坦已俱加筑围墙一道以避灰土墙内建有房屋数间皆不过就其隙地粗备数椽瓦房稍供
　　宸憩并不敢建造
　　行宫所费工料无多上屇防
　　圣恩赏给帑银二万两尽足敷用并无丝毫出自臣民前抚臣阿尔泰在东时原已商酌建盖【臣】思于此二处粗备房屋则东省十三站中
　　大营与
　　座落依次相间
　　行幄只须一分此外如恩泉灵岩泉林郯子花园四处
　　【臣】凛遵二月十四日
　　谕防不敢稍増繁费即裱饰修理等项亦酌量完好整
　　洁者皆仍其旧以期仰慰
　　圣慈再徳州运河西岸因奏明新挑引河一道
　　圣驾到徳如循行旧路则相隔重河今恭拟往南里许
　　统过引河由运河浮桥进恩泉
　　行宫似更穏妥合并陈明奏入
　　上谕曰知道了屡有不必修建之防而汝竟已措办所谓成事不説耳
　　乾隆二十九年十一月十五日两江总督尹继善奏言恭照明春
　　圣驾南巡各处水陆营尖道理经向统领处绘图粘
　　签具奏
　　皇上回銮由水路至韩庄闸水马头起旱往徐州阅视河工仍从旧路回韩庄上船奉
　　防知道了自万年仓马头大营前往徐州似属便防着尹继善回任之便看明具奏钦此【臣】查自万年仓马头大营前往徐州较之至韩庄大营起旱赴徐可省自万年仓至韩庄一站水路诚如
　　圣谕原属便捷【臣】回南路经徐州即亲往查看自万年仓大营至徐州云龙山计九十九里五分内江南境内道路俱属平坦易于办理其自山东万年仓起至江南铜山交界一带道路窄狭村房纡绕地势髙低不平支河山沟甚多且系淤土一遇隂雨泥泞难行【臣】复饬行道府通身细看将作何设法填垫详悉熟筹兹据该道府禀覆该处道路全系淤土即帮垫新路一遇隂雨甚属难行况以寻常里数计算即在百里以外一日程途亦觉太逺【臣】再三斟酌恭请
　　圣驾仍由韩庄大营起旱往徐州计程八十里道路平
　　坦似觉妥便奏入报
　　闻
　　乾隆四十四年正月十九日直总督周元理奏言恭照乾隆四十五年春间仰防
　　圣主俯允江浙臣民所请重举
　　南巡盛典所有
　　跸路经临直地方计程五百五十九里向分八站自
　　良乡县黄新庄
　　行宫之外涿州城南新城县紫泉任邱县赵北口及思贤村河间县太平庄献县红杏园景州绛河七站皆旧有
　　行宫祗须畧为修理即可预备
　　驻跸其沿途桥道尖营均有乾隆三十年向查勘奏定章程当经饬据地方官查报原有地盘基址均可遵照查办【臣】谨遵
　　谕防将
　　行宫尖营桥道按站开列程途总折恭呈
　　御览至各处
　　行宫并无盐政承办之处【臣】于差竣后即由河间至景州详细查勘酌定分别办理合并声明奏入报
　　闻
　　乾隆四十四年二月初六日山东巡抚国泰奏言恭照乾隆四十五年春
　　圣驾南巡经由东省自直交界入山东徳州境至郯城县之红花埠出境计陆路八百二十一里分为十四站上年正月经【臣】靣奏自徳州之恩泉至泗水县之泉林计十站各处俱旧有
　　行宫酌有安设尖营及道路桥梁俱应遵照四十一年
　　东巡章程办理自泉林至郯城出境计四站内如万松
　　山郯子花园二站系旧有
　　行宫毋庸另建其余二站经【臣】靣请于费县之注经台郯城之问官里添设
　　行宫二处已防
　　俞允【臣】恭照乾隆四十一年
　　圣驾东巡东省添建
　　行宫二座系盐务公办一座今因拆改各处旧料即为添建
　　行宫之用所费较省【臣】敬谨督率妥为修造无需盐务公帮但恭遇
　　銮辂经临盐务官商情殷报効今据运司等禀恳恭办问官里一处陈设似应俯如所请俾得展其诚敬所有此四站道路桥梁俱应遵照乾隆三十年
　　南巡章程办理但【臣】查泉林至注经防计程五十三里向止安设纯厚庄尖营一处查系四十里以上应请安设尖营二座今拟于相距泉林十八里之栁庄又于相距栁庄十九里之蔡家庄各安设尖营一座又自万松山至问官里为一站恭照乾隆二十七年
　　圣驾自费县之万松山至郯城之孟家泉
　　驻跸乾隆三十年经前抚臣崔应阶因孟家泉地势低洼改于附近之黄家埝安设今扵问官里添建
　　行宫计程八十里较黄家埝较近而地势亦髙是站向于杨家庄山前庄二处安设尖营二处又自问官里至郯子花园为一站计程八十一里向于桥头仁里庄二处安设尖营二座【臣】查此二站安设尖营相距二十余里及三十余里不等无四十以上之处应请旧旧恭办至各站
　　行宫有需拆改旧基恭拟旁建
　　天章阁三间敬奉
　　御书墨搨尊藏恭贮再【臣】恭照
　　圣驾回銮由江南之黄林庄入山东境第一站系峄县之万年仓第二站系滕县之韩庄乾隆三十年
　　圣驾回銮自韩庄
　　水营由陆路至江南徐州
　　阅视河工
　　驻跸徐州府之云龙山
　　行宫仍回至韩庄由水路北上上年正月【臣】靣奉
　　谕防仍照前恭办又恩县石屯汛
　　水营至徳州恩泉
　　行宫河道纡回计程八十里上年正月经【臣】靣奏请自石屯汛由陆路至徳州计程止四十七里已防
　　允准统计水路自江南入境至恩县石屯汛共一千一十四里内惟常家口系江南沛县地方其余十三站俱系山东境内以上陆路水路差务【臣】惟有仰体
　　圣慈凛遵
　　训谕率属敬谨从实办理不致稍有糜费即如河道有水之处应设桥梁但明嵗春初尚非发水之时止应酌量水靣修建其河滩亁地尽可修垫马头不必多费木料匠工惟
　　水营板房原有旧存木料【臣】拟率属敬谨办理装修谨将水陆程站里数开列清折并将经由水陆各州县境内河道古迹添纂条目一并恭呈
　　御览奏入报
　　闻又奉
　　上谕曰自泉林至注经防此站五十三里向于纯厚庄安设尖营一处止须照旧毋庸添设
　　乾隆四十四年三月十七日闽浙总督杨景素浙江巡抚王亶望【臣】等伏思
　　翠华巡幸庆洽东南除道清尘实【臣】子分内之事况丝
　　粟悉资
　　内帑又荷
　　隆恩特沛
　　恩赏办差银十万两经费充裕更属易办乃复上勤宸眷特颁
　　谕防训示周详【臣】等惟有督率属贠敬谨遵办所有江
　　浙交界处所
　　营盘已委大贠防同勘明悉照上屇办理并无更易其省城内外
　　行宫以及各处景亭名胜节年以来本系随时修理今不过畧为葺治防不敢踵事増华以期仰副
　　慈懐合将
　　行宫古迹暨程站
　　营盘谨遵
　　防绘缮图说分晰开列清折恭呈
　　御览奏入报
　　闻
　　乾隆四十四年四月十二日两江总督萨载江苏巡抚杨魁奏言恭照乾隆四十五年
　　圣驾南巡自山东红花埠入江南境至黄河渡黄马头计程五站内顺河集陈家庄两站系旧有
　　行宫其龙泉庄林家庄徐家渡三站旱营前督【臣】髙晋在京奏明俱已改建
　　行宫【臣】前经委贠查勘妥办除林家庄系于旱营旧基建葢外其龙泉庄旱营旧基地势低湿不便施工于旧基西南二里勘定髙燥平坦之地敬谨建造又陈家庄至徐家渡一站计程三十九里九分但徐家渡旱营旧基逼近河堤地亦低洼因于迤东九里之桂家庄择地恭建
　　圣驾自桂家庄
　　起銮阅视新改李家庄运口并杨家庄运口计程较近又陶庄新河拦黄顺黄二坝一切情形将来
　　圣驾亲临阅视
　　指示机宜【臣】萨载在浦时酌拟于陶庄
　　河神庙西首添建
　　座落数间恭备
　　翠华憩息至渡黄渡青各道路已与上屇不同复经委贠查勘并咨防署河【臣】李奉翰饬令河贠将经由道路详细绘入总图其余江南境内营尖道路俱系照旧并无更易至各处
　　行宫名胜及各项差务【臣】等惟有凛遵
　　圣训督率所属敬谨撙节办理防不敢稍有糜费踵事
　　増华以仰副
　　圣主省方问俗阜成兆民之至意奏入报
　　闻
　　乾隆四十五年四月三十日闽浙总督三寳浙江巡抚王亶望奏言恭照
　　圣驾临幸海寜
　　阅视塘工上年【臣】等奏明
　　銮辂到浙先由石门县何家桥过长安坝至海寜奉硃批照三十年之例钦此兹查何家桥一路河道桥梁
　　合之
　　御舟虽可经由苐连日天气晴和水势不免少减恭查
　　乾隆三十年接准
　　行在工部咨开向统领处奏由海寜县至石门县河道自石门县南营汛闗马头起至海寜县三十五里河道可容如意船行走
　　皇上行至石门县南营汛闗马头换如意船行十六里至长安坝外备如意船至海寜陈园十九里合算自石门镇马头大营至海寜陈园共五十九里奉
　　防知道了记着再走预备此路钦此查石门县境南营
　　汛闗马头即迎薰馆前之马头今次
　　圣驾临幸迎薰馆应请在于迎薰馆马头换坐如意船直抵长安新坝实为妥便所有嘉兴恭备之如意船伏
　　命下带往石门迎薰馆恭
　　圣驾乗座奏入报
　　闻
　　乾隆四十八年十月二十八日向统领处奏言据两江总督萨载咨称明嵗
　　皇上巡幸江南等省遵
　　防将江省桂家庄
　　行宫移改杨家庄高旻寺
　　行宫起至金山
　　行宫回
　　銮时将徐家渡马头大营移改新庄备用又自金山行宫起至徐家庄由髙阁庄花鲜坝刘家邉等处至寳华山自寳华山由青龙岭至龙潭
　　行宫等因具咨前来理合奏明奏入报
　　闻
　　乾隆四十九年二月十六日两江总督萨载江苏巡抚闵鹗元奏言恭照
　　圣驾临幸江浙江南境内自山东郯子花园交界起至苏州南斗圩入浙江境止水陆计程二十站又
　　圣驾回銮自南斗圩起至常家口入山东境止水陆计程三十一站分绘总图并将沿途经过各府州县地方
　　行宫名胜绘具全图恭呈
　　御览奏入报
　　闻
　　乾隆四十九年三月十三日闽浙总督富勒浑浙江巡抚福崧奏言恭照
　　圣驾临幸海寜系由石门县迎薰馆马头换坐如意船前至海寜长安新坝查上屇曽请将嘉兴恭备之如意船带至迎薫馆备用屇期河路拥挤船只未到以至迟悮此次【臣】等已于迎薫馆马头敬谨添入如意船一只恭
　　圣驾乗座至长安新坝再换坝外如意船
　　幸海寜州城理合奏明奏入报
　　闻






　　钦定南巡盛典卷七十九
<史部,政书类,仪制之属,钦定南巡盛典>
　　钦定四库全书
　　钦定南巡盛典卷八十
　　程涂
　　谨按
　　圣驾六次
　　南巡俱自乾清门
　　啓銮由大清门出广宁门二十七里至宛平县大井村尖营十里拱极城二里卢沟桥五里长新店二里赵新店
　　尖营五里董公庵房山县界十五里良乡县黄新庄行宫计程六十六里自黄新庄
　　行宫起四里入良乡县北门二里出良乡县南门十八里宏恩寺
　　尖营二里窦庄七里琉璃河桥十一里侠河村四里仙峯坡
　　尖营七里胡良河桥三里永济桥三里入涿州北门六里出涿州南门三里涿州
　　行宫计程七十里自涿州
　　行宫起三里镇安寺十里大树楼桑村十里三家店尖营五里方官店保定府新城县界九里衣锦店八里入新城县北门二里出新城县南门一里紫泉
　　行宫计程四十八里查乾隆十六年系设
　　大营于五里屯自紫泉
　　行宫起九里至十里铺十里髙桥村五里白沟河尖营十二里西栁村雄县界十里王克桥二里王克营
　　尖营三里留侯村三里入雄县西门四里出雄县南门九里至十里铺二里易易桥二里入河间府任邱县界赵北口
　　行宫计程七十一里自赵北口
　　行宫起三里十方院五里枣林庄十里鄚州二里杜家营
　　尖营十里司马庄五里香城铺五里至八里屯尖营二里罗各庄六里南五里铺十二里思贤村行宫计程六十里十六年二十二年俱系设
　　大营于闗张村自思贤村
　　行宫起七里子路庙七里辛中驿二里入保定府髙阳县界二里入河间县界二里卞村
　　尖营二十里至八里庄
　　尖营八里入河间府城北门四里出河间府城南门八里太平庄
　　行宫计程六十里自太平庄
　　行宫起十里入献县界三里商家林五里水牛店五里黄百户
　　尖营六里臧家桥村八里至五里铺四里入献县北门二里出献县南门三里卢家庄
　　尖营六里单家庄十一里马家铺四里钱家庄二里红杏园
　　行宫计程六十九里自红杏园
　　行宫起五里富庄驿入交河县界十一里莲花埠六里新店
　　尖营七里干河崖阜城县界十五里阜城南
　　尖营八里萧家庄四里信义乡五里新庄入景州界五里绛河
　　行宫计程六十六里十六年系设
　　大营于萧家庄二十二年二十七年俱移设新庄自绛河
　　行宫起七里曺家庄九里入景州北门一里开福寺二里出景州南门十里胡家庄七里北刘智
　　尖营九里吴家庄二里南刘智入山东境五里至八里屯
　　尖营六里苏家庄六里张家庄五里徳州恩泉行宫计程六十九里自恩泉
　　行宫起五里至七里铺六里于官屯五里至十八里寨三里前仓村
　　尖营二里双庙屯四里兴隆寺六里史家庄二里马頬河系济南府平原县界七里曲陆店
　　行宫计程四十里十六年系设
　　大营于史家庄二十二年
　　回銮始分站驻曲陆店自曲陆店
　　行宫起四里孙家庄二里十方院四里泮吉店八里至七里屯三里马家庄
　　尖营三里王家庄六里隋家庄四里荆家堂四里宋家庄三里李六店
　　行宫计程四十一里自李六店
　　行宫起六里言家寨五里刘家庄四里小牛庄五里禹王庄系济南府禹城县界
　　尖营四里周家庄四里裴家庄三里赵家庄九里马家庄
　　尖营六里沈家庄八里于家庄六里晏子祠
　　行宫系济南府齐河县界计程六十里十六年系设大营于崔家庄二十二年
　　回銮于禹王庄
　　驻跸自晏子祠
　　行宫起五里曺家庄七里蒋家屯八里卫家庄尖营八里谢家庄六里左家庄五里安家庄系济南府长清县界四里民利庄
　　尖营四里由里庄九里杜家庙四里双庙屯四里潘村
　　行宫计程六十四里十六年系设
　　大营于蒋家屯二十二年二十七年俱设于卫家庄自潘村
　　行宫起五里垜子山七里范家庄五里崮山
　　座落六里孙家庄七里张夏七里青杨树
　　尖营六里靳庄七里双槐树八里灵岩山
　　行宫计程五十八里十六年系设
　　尖营于开山二十二年二十七年俱在崮山自灵岩行宫起八里双槐树八里湾徳四里长城铺
　　尖营六里皮条店四里垫台六里界首四里小新庄尖营系泰安府泰安县界五里义合墩八里大埠岭墩五里至七里铺六里白鹤泉
　　行宫计程六十四里十六年于湾徳恭设
　　大营
　　圣驾幸泰安府城
　　瞻礼泰岱由泰安府取道江南二十二年二十七年三
　　十年俱
　　驻跸小新庄自白鹤泉
　　行宫起六里感恩亭六里尚家庄六里王家沟尖营七里水泉庄七里北迎驾庄六里南留庄尖营八里北石墙五里土门头五里魏家庄
　　行宫计程五十六里十六年系设
　　尖营于韩家庄二十二年移设南新庄又二十二年二十七年
　　回銮
　　登泰岱于泰安城西
　　驻跸自魏家庄
　　行宫起三里正家庄四里太平庄四里磨庄六里梁家庄四里杨家庄
　　尖营六里栗子庄系兖州府曲阜县界四里河上庄四里滕家洼五里苖家庄
　　尖营系兖州府泗水县界七里大李白五里小李白八里中水庄
　　行宫计程六十里十六年系设
　　大营于红河自中水
　　行宫起二十二里思仁村
　　尖营十五里陶乐村
　　尖营十七里泮池
　　行宫计程五十四里十六年三十年俱由中水即
　　驻跸泉林二十二年二十七年四十五年四十九年自
　　泮池起
　　跸六里出曲阜县北门释奠
　　孔林仍回中水庄
　　驻跸自中水
　　行宫起七里故县村四里小鲍村四里大鲍村四里邵家村四里李家坡
　　尖营六里孔家铺四里黄隂集五里李家庙三里栁河峪五里泉林
　　行宫计程四十六里自泉林
　　行宫起五里白庙七里马连庄系沂州府费县界六里栁庄七里纯厚庄
　　尖营七里毛阳镇五里蔡家庄八里西武安八里注经台
　　行宫计程五十三里十六年系设
　　大营于公家庄二十二年二十七年三十年俱移于永安庄又二十二年二十七年
　　回銮于峄山
　　驻跸自注经台
　　行宫起四里固城四里栁子沟六里蒋家庄四里东京堡
　　尖营十三里玉皇庙五里万全庄
　　尖营五里毛峪七里峨庄六里阎马庄四里万松山行宫计程五十八里十六年系设
　　大营于桃墟二十二年二十七年俱移于东京堡又二十二年二十七年
　　回銮
　　驻跸于时家庄自万松山
　　行宫起六里和乐庄五里南季家疃十里杨家庄尖营五里泰来庄十六里珠寳庄五里艾山系沂州府兰山县界六里山前庄
　　尖营五里歇埠岭五里垒石五里沙埠庄十里焦二庄二里问官里
　　行宫计程八十里十六年系设
　　大营于黄梅岩二十二年二十七年移设于杨家庄三十年移设于孟家泉又十六年
　　回銮
　　驻跸仁厚庄二十二年二十七年
　　驻跸信义庄自问官里
　　行宫起四里傅家庒十二里花埠岭八里桥头尖营十四里庙山十二里仁里庄
　　尖营九里房邵庄七里马头镇十一里东园庄西里郯子花园
　　行宫计程八十一里十六年系设
　　大营于王家庄二十二年二十七年移设于桥头镇又十六年
　　回銮
　　驻跸隆兴庄自郯子花园
　　行宫起五里曺村五里郯子庙十里重兴集九里杨家庄
　　尖营九里红花埠山东江南分界处五里蔡家庄五里刘马庄二里刘马庄
　　尖营二里栁家庄五里马儿庄六里唐店四里黄泥沟四里龙泉庄二里龙泉庄
　　行宫计程七十三里十六年系设
　　大营于山东郯城境之五里铺江南宿迁境之叶家庄二十二年移设于曺村自龙泉庄
　　行宫起六里季家庙四里太平庄五里桥北镇四里姜二庄
　　尖营五里小湖村五里章山村三里风云山二里张家庄六里小店
　　尖营三里小店街六里曺家村五里纪恩亭二里永济桥六里顺河集
　　行宫计程六十二里自顺河集
　　行宫起一里顺河集四里雨露庵六里吴家庄三里何家庄五里杨家庄四里地藏庵
　　尖营六里吴家庄六里邱家庄七里刘老涧二里池家庄
　　尖营三里仰化集系淮安府桃源县界二里古城驿二里刘家庄六里张兴庄四里林家庄
　　行宫计程六十一里十六年系设
　　大营于王家庄二十二年移设于仰化集自林家庄行宫起八里张家庄三里附郭镇三里于家庄三里朱家庄四里定家庄
　　尖营五里盛家庄七里刘家庄
　　尖营四里众兴集六里詹家庄二里许家庄五里郑家庄四里一分陈家庄
　　行宫计程五十四里一分二十二年二十七年俱系设
　　大营于鲁家庄自陈家庄
　　行宫起七里鲁家庄六里张家庄一里四分梁家庄尖营一里桃源清河二县交界十三里豆瓣集尖营六里双金闸五里徐家渡三里六分杨家庄行宫计程四十三里十六年至三十年俱于徐家渡自杨家庄
　　行宫起二里运河浮桥四里七分周家庄迤上马头一里二分渡黄至南岸四里五分至河神庙
　　座落一里八分至旧西坝马头六分渡清至旧东坝马头
　　登岸二里八分至恵济祠
　　座落八里五分至直厰
　　大营计程二十六里一分十六年
　　圣驾幸髙堰由武家墩至髙家堰仍回直厰自直
　　厰
　　大营起六里清江浦四里清江闸四里圎通寺系淮安府山阳县界十一里淮闗五里永利闸四里长乐铺三里太平铺三十里平桥
　　大营计程六十七里
　　圣驾幸清江浦自直厰
　　大营至南岸五孔桥
　　登岸起由玉带河北堤至
　　万夀宫下堤经总河衙署过斗姥宫至慈云寺
　　座落云昙口马头
　　登舟计陆路九里六分四十五年
　　圣驾阅视老坝口埽工自云昙口南岸马头
　　登舟渡运河至北岸马头
　　登岸由官防至老坝口堤工
　　阅工毕自玉皇阁取道至圆通寺马头
　　登舟计陆路五里七分
　　圣驾幸淮安府城自长乐铺马头
　　登岸入平成西门出朝宗北门望华西门太平铺马头
　　登舟计陆路六里四分自平桥
　　大营起三里归一庵七里泾河闸五里系扬州府寳应县界一里黄浦闸四里刘家潭四里八浅镇七里三里沟二里寳应县三里洪济闸二里感恩亭六里龙王庙五里槐楼镇二里刘家堡二里朱马湾闸五里小瓦甸二里郎儿闸一里大瓦甸六里汜水镇三里永安闸一里顾家庄三里摃桥三里赵家庄二里七里闸三里海棠庵
　　大营计程八十二里
　　圣驾幸寳应县城自北迎恩楼马头
　　登岸入斗拱北门出向明南门南迎恩楼马头登舟计程五里自海棠庵
　　大营起一里子婴闸二里迎恩楼一里界首小闸十里看花洞四里水月庵五里六漫闸一里十方庵四里张家沟五里马棚湾一里十八里堡三里清水潭四里二闸九里九里茶庵二里头闸六里通湖桥三里闗帝庙一里琵琶闸二里南闗旧大坝一里南闗大坝二里南闗新大坝一里五里中坝四里柏家墩旧坝二里车逻镇四里二十里铺二里火姚闸五里三十里铺莲花庵甘泉县界一里露筋镇夏家庄一里露筋祠一里露筋闸三里崇家湾
　　大营计程九十一里
　　圣驾幸髙邮州城自八堡马头
　　登岸入制胜北门出望云南门南闗汛马头
　　登舟计程八里七分自崇家湾
　　大营起三里腰铺五里荷花塘四里竹林寺二里三沟闸二里昭闗新坝二里减水三闸二里碾子头三里卲伯镇五里金湾闸一里金湾新滚坝一里东湾滚坝一里西湾滚坝六里鳯凰桥二里瓦窑铺五里壁虎桥江都县界三里湾头闸二里掣盐防五里五台山香阜寺八里自髙桥马头换舟由内河至天寜寺
　　行宫计程六十二里自天寜寺
　　行宫起七里入拱宸门出钞闗门馆驿前马头登舟二里文寺四里九龙桥七里扬子桥一里三汊河髙旻寺
　　行宫计程二十一里自髙旻寺
　　行宫起五里六浅四里闗帝庙七里锦春园一里张家湾一里州城河口二里洲城北水闗二里洲城南水闗一里江口渡江马头三里对渡至金山
　　行宫计程二十六里
　　圣驾幸焦山自金山渡江至便民港口马头
　　登岸由金鸡岭银山巷过西闸逹埽工过甘露港桥至甘露寺从经折路由江濵堤路至象山马头渡江至焦山计陆路三十一里自金山
　　行宫起一里渡江便民港马头
　　登岸十一里由金鸡岭出银山港进镇江府西门出南门便益桥马头
　　登舟十八里丹徒镇闸二十里新丰镇五里定山湾系镇江府丹阳县界七里方凟桥二里练湖八里升平桥八里三义阁
　　大营计水陆程八十里十六年二十二年又于方渎桥
　　驻跸
　　圣驾幸丹阳县城自升平桥马头
　　登岸入望京西门出永和东门至三义阁
　　大营计陆路六里自三义阁
　　大营起七里青阳铺二十二里吕城镇六里三板桥系常州府武进县界二十三里奔牛镇五里叶家村十一里西埠汛六里毘陵驿三里洪涛庵阳湖县界四里舣舟亭二里政成桥
　　大营计程八十九里十六年二十二年又于叶家村
　　驻跸
　　圣驾幸常州府自西埠汛马头
　　登岸入朝京西门出通吴东门至舣舟亭
　　登舟计程十里自政成桥
　　大营起二十九里七哥庙无锡县界十四里迎龙桥九里双河口金匮县界七里黄埠墩一里放生池三里莲蓉桥八里日晖桥十二里十里亭
　　大营计程八十三里十六年二十二年又于迎龙桥
　　驻跸
　　圣驾幸恵山自双河口换舟至新开河马头
　　登舟由寄畅园至恵山寺二泉亭经秀嶂街入试泉西门出阳春南门日晖桥马头
　　登舟计程十二里自十里亭
　　大营起二十里北望亭二里通湖桥系苏州府长洲县界三里南望亭十七里浒墅闗十六里枫桥元和县界十里阊门吴县界五里胥门马头
　　登岸五里至
　　行宫计程七十八里十六年二十二年又于北望亭
　　驻跸自苏州
　　行宫起五里阊门二里马铺桥十七里支硎山五里五分寒山别墅千尺雪法螺寺四里髙义园十三里灵岩山
　　行宫计程四十六里五分又自苏州
　　行宫起五里盘门十里横山十四里灵岩山
　　行宫计程二十九里自灵岩山
　　行宫至苏州城内
　　行宫计程二十九里自苏州
　　行宫起三里葑门马头
　　登舟十二里寳带桥十六里七里港吴江县界二十九里南斗圩
　　大营计程六十里二十七年三十年又于吉庆寺设大营
　　驻跸三十年
　　回銮时仍于南斗圩
　　驻跸自南斗圩
　　大营起十八里平望镇十七里吉庆寺十里王江泾浙江嘉兴府秀水县界二十三里北教塲
　　大营计程六十八里
　　圣驾幸嘉兴府城北教塲
　　大营起
　　跸二里望吴北三里春波门马头
　　登舟一里烟雨楼三里西丽桥三里茶禅寺计程十二里自北教塲
　　大营五里学绣塔十一里陶家村三里本觉寺八里正家桥入嘉兴府桐乡县界十六里皂林桥五里秀溪桥六里大王庙六里石门镇
　　大营计程六十里自石门镇
　　大营起一里石门县九里羔羊桥汛九里北三里桥二里甘露庵一里石门县平在北门二里迎薫馆二里河家桥三里海宁州界三里庄婆堰桥七里长安新坝十里石井亭五里双涧桥港三里平安桥起
　　跸二里入海宁州拱辰门至安澜园
　　驻跸计程五十九里自安澜园起
　　跸一里经海神庙出春熙门至镇海塔院四里四里桥三里七里庙三里十里亭五里陈文港八里念里亭
　　尖营五里新仓九里殳家庙三里大盘头三里尖山下福宁宫一里尖山顶观音殿
　　尖营计程四十五里
　　圣驾仍回安澜园
　　驻跸自安澜园起
　　跸一由镇海门至万年清晏牌楼上大石塘一由安戍门经淡塘桥上大石塘二十里老盐仓
　　尖营十八里翁家埠杭州府仁和县界四里潮神庙座落十九里李家埠
　　尖营十四里八仙石二里杭州府庆春门三里众安桥三里太平坊
　　行宫计程八十三里十六年二十二年二十七年俱自石门镇唘程至仁和县属塘栖镇
　　驻跸三十年始先
　　幸海宁
　　阅视塘工再
　　莅杭州四十五年四十九年因之又十六年
　　圣驾亲祭
　　禹陵自杭州府
　　行宫起三里出望江门二里至银杏埠
　　尖营起
　　跸系绍兴府萧山县界四里南浦十里进萧山县连山
　　西门四里出逹台东门至徳顺桥
　　登舟七里转塘村
　　大营计程四十里自转塘村
　　大营九里迎龙桥八里白鹤铺九里北钱清镇系绍兴府山隂县界九里板桥十里柯桥镇二里放生池五里弥陀寺十四里绍兴府西郭门二里麓湖村
　　大营计程三十四里又自麓湖村
　　大营起五里殖利门系绍兴府防稽县界八里至禹陵二里至南镇七里回至稽山桥起
　　跸进绍兴府稽山门八里兴龙山二里出延禧门二里
　　至麓湖村
　　大营计程三十四里又自麓湖村
　　大营起十四里至兰渚桥马头起
　　跸八里至兰亭计程二十二里
　　圣驾仍回麓湖村
　　大营
　　回銮
　　驻跸西湖
　　行宫自杭州府
　　行宫起一里五分至宗阳宫转西一里至镇海楼一里五分至吴山麓一里至大观台五分至瑞石洞又内
　　行宫四里七分至潮门三里至浙江秋涛七里五分至开化寺十三里至云栖又内
　　行宫三里七分至鳯山门转西一里八分至敷文书院二里五分至净慈寺五分至小有天园五里至水乐洞三里二分至理安寺又自水乐洞四里五分至虎跑寺又内
　　行宫八里至满营教塲二里二分出钱塘门至昭庆寺八分至防桥残雪一里八分至平湖秋月八分至西湖
　　行宫一里二分至大佛寺一里六分至玛瑙寺一里至葛岭又外
　　行宫五分至述古堂五分至六一泉一里至曲院风荷竹素园转北一里八分至紫云洞一里二分至黄龙洞再自竹素园三里一分至清涟寺三里四分至双峯挿云四里八分至云林寺一里五分至韬光观海七分至北髙峯又云林寺一里二分至普圆院一里六分至莲花三里至上天竺梦泉又外
　　行宫由苏堤春晓五里八分至花港观鱼一里八分至法云寺二里二分至留余山居七里五分至龙井又外
　　行宫水道六里至栁浪闻莺四里至三潭印月一里至漪园三里至湖心亭二里至苏堤一里至蕉石鸣琴自西湖
　　行宫起八里武林门六里新马头
　　登舟一里江涨桥三里北新桥三里拱宸桥六里谢村二里十里亭四里污泾渡十里王家庄四里总管堂五里安桥五里塘栖镇
　　大营计程五十七里自塘栖镇
　　大营起六里分水亭二里跨塘桥七里罗宫桥六里五杭桥六里博陆双桥二里仁和徳清二县界一里大麻村五里安乐桥七里松老桥八里何家桥二里迎薫馆马头三里经石门县城三里北三里桥九里羔羊桥九里石门镇石门桐乡县界一里石门镇
　　大营计程七十七里
　　圣驾幸江宁自钱家港
　　行宫起
　　跸二里便民港马头
　　登舟五里七里港十里鮎鱼套八里髙资港八里炭渚镇红旗桥九里朱家庄七里太平庄五里赵家庄八里王家庄四里潘家楼八里大士阁四里龙潭渡九里摄山渡五里窑湾村四里石埠桥镇三里香花桥马头
　　登岸一里栖霞
　　行宫计水陆程一百里十六年至四十五年
　　圣驾自金山
　　行宫渡江由钱家港马头
　　登岸经髙资徐家庄至龙潭
　　行宫
　　驻跸又自龙潭
　　行宫起由寳华山至栖霞山
　　行宫
　　驻跸自栖霞山
　　行宫起十七里方家庄
　　尖营十五里燕子矶
　　座落二十一里太平门六里江宁
　　行宫计程五十九里
　　回銮程站自直厰水
　　大营起十六里五分武家墩显王庙
　　座落十里运河口马头渡清一里风神庙三里恵济祠
　　座落二里五分由新东西坝渡清至河神庙
　　座落四里五分由祭河神棚马头渡黄至周家庄马头
　　登岸四里五分过运河浮桥进新庄水
　　大营计程四十二里前四次系由济祠
　　登舟渡黄
　　登岸复至徐家渡自新庄水
　　大营起四里四分徐家渡五里双金闸一里力家湖泄水闸五里豆瓣集吴城汛十一里清河桃源二县交界三里三岔汛五里孙家庄泄水闸五里三义坝泄水闸八里陈家道口水
　　大营计程四十七里四分自陈家道口水
　　大营起三里黄家嘴十里十里堡埽工十里众兴集二里髙工庄埽工三里萧家庄泄水闸十五里崔镇十五里中林家庄水
　　大营计程五十八里自中林家庄水
　　大营起五里卜家渡五里尤家湾埽工五里系徐州府宿迁县界七里刘老涧三里洋河小闗下淤口二里邱家庄十里陈家庄十里杨家庄二里上淤口涵洞十二里何家庄涵洞四里宿迁闗张家窑埽工三里顺河集水
　　大营计程六十八里自顺河集水
　　大营起十四里十字河旧埽工三里栁园头石闸四里王家沟石闸二里支河口十四里夏家马路埽工五里龙王庙预备
　　座落一里皂河石磡五里力家沟涵洞五里防车头三里泄水闸二里民便闸七里安家闸十一里窑湾口邳州界一里竹篓闸二里王家庄水
　　大营计程七十九里自王家庄水
　　大营起七里万二庄七里马庄集九里猫儿窝十四里彭家河口二里潘家河尾七里河成闸二里新河口八里沙家口四里滩上集十里河定闸七里泇口水
　　大营计程七十七里自泇口水
　　大营起二里汶家河口七里靳家河四里梁王城一里河清闸四里黄道人桥二里伊家河尾四里黄林庄江南山东交界四十里万年仓水
　　大营计程六十四里自山东峄县万年仓水
　　大营起二十四里栁树头滕峄二县分界处三里杜安
　　尖营一里沟嘴山东滕县江南铜山县分界处二里灰谷堆村江南山东分界处一里灰谷堆西村山东滕峄二县分界处七里孟家宅山东峄县江南铜山县分界处十里东布统
　　尖营二十三里栁泉
　　行宫计程七十一里自栁泉
　　行宫起十二里荆山桥北头村四里荆山桥南尖营四里石桥汛墩台九里北岸马头
　　登舟渡黄至南岸马头
　　登岸二里五分进东门二里五分出南门至云龙山行宫计程三十四里三十年系取道韩庄闸至徐州仍回韩庄闸
　　驻跸
　　圣驾幸徐州阅工二十二年自顺河集渡运河于张家
　　庄
　　驻跸次贺家楼二十七年自顺河集渡运河于王家庄驻跸次周家庄俱第三程始至云龙山自栁泉
　　行宫起十五里小栁泉八里南官路二里北官路三里髙王庙
　　尖营六里记寳四里磨山三里利国驿南桥六里江南铜山县山东滕县分界处七里山东韩庄水
　　大营计程五十四里自山东韩庄水
　　大营起四十六里山东江南交界十一里夏镇闸五里戚城四里杨庄闸汛八里大王庙汛六里陶阳寺汛六里常家口水
　　大营计程八十六里自江南沛县常家口水
　　大营起十五里山东兖州府鱼台县界四里辛庄桥二十一里马家水口十四里邢庄闸十二里利建闸十八里南阳闸济寕州界五里新挑河水
　　大营计程八十九里自新挑河水
　　大营起七里枣林闸十里师庄闸五里仲浅闸六里新闸六里新店闸十八里石佛闸八里济寕州城南水
　　大营计程六十里自济寕州城南水
　　大营起四里天井闸三十里通济闸二十二里大长沟水
　　大营系嘉祥县界计程五十六里
　　圣驾幸济寜州城自城南
　　大营马头
　　登岸入賔阳东门出防通南门至南池马头
　　登舟计五里自大长沟水
　　大营起九里寺前闸十二里南旺上闸十里南旺下闸系汶上县界十三里开河闸十六里袁口闸十里王老口水
　　大营计程七十里自王老口水
　　大营起五里靳口闸系泰安府东平州界三十里安山闸三十里戴庙闸系兖州府夀张县界十二里至五里铺水
　　大营计程七十七里自五里铺水
　　大营起二十六里张秋镇十里荆门下闸系阳谷县界十二里阿城上闸二十六里七级上闸六里刘家湾水
　　大营计程八十里自刘家湾水
　　大营起十一里周家店闸十四里李海务闸二十里通济闸二十二里永通闸十三里朱官屯水
　　大营系东昌府博平县界计程八十里
　　圣驾幸东昌府城自龙湾马头
　　登岸入寅賔东门出鎻钥北门马头
　　登舟计九里自朱官屯水
　　大营起九里梁家乡闸十五里土桥闸三十四里戴家湾二十二里新庄水
　　大营系临清州界计程八十里自新庄水
　　大营起十八里板闸十五里舍利塔十九里盐店系夏津县界二十八里朱全屯水
　　大营计程八十里
　　圣驾幸无为观自月河对岸马头
　　登岸板闸马头
　　登舟计四里自朱全屯水
　　大营起十一里渡口驿十九里梁家庄二十里武城县十三里祝官屯系武城县界十七里甲马营水
　　大营计程八十里自甲马营水
　　大营起十六里夏庄二十四里郑家口十二里冷家林二十九里石屯汛水
　　大营系济南府徳州界计程八十一里自石屯汛水大营起陆路三里小第八五里满家庄十里宋家庄三里逹官营六里四女寺
　　座落五里蔡家庄恩县界六里马家林四里卢家庄五里恩泉
　　行宫计程四十七里自恩泉
　　行宫由八里屯南刘智庙入直境其余程站
　　六巡俱同


　　钦定南巡盛典巻八十
<史部,政书类,仪制之属,钦定南巡盛典>
　　钦定四库全书
　　钦定南巡盛典巻八十一
　　名胜
　　【臣】等谨案方域之内山为积徳川为积形而扶舆清淑磅礴之气又必独钟灵秀以表异于山水之间颂为奥区目为福地圗绘景物美诸形容此亦岳贡川珍之一验也禹贡冀兖徐扬之域都防星罗于山见泰岱之髙于水见黄河之深带以长江清淮达于具区渐水其间岩谷森秀花木清妍据四达之冲而复擅登览之美者所在多有岂独如欧阳修所举金陵钱塘为东南胜境欤然以拟
　　圣天子勤民育物之本懐则不在是溯自
　　銮舆未驾即以率由旧章毋或踵事増华
　　谆谆垂诫迨夫
　　入疆伊始剧易周知时未经旬庻政备举即偶值几暇登临亦无非
　　轸念民依形诸
　　歌咏盖
　　帝心所缱注者惟河工海塘之永庆安澜而不在问水
　　寻山之足供
　　睿览所欣慰者惟农夫蚕妇之咸安耕织而不在寻幽
　　选胜之偶惬
　　宸襟是以
　　徳泽涵濡山川増润一卉一木莫不共効珍异同副昌期斯诚极千载一时之嘉防矣矧夫
　　驻跸之所于以敷政觐侯复屡奉
　　训言务从简朴大河以北安设帷宫仅列梐枑间备屋宇砻斲不施自扬州江寜而至苏杭则多就名蓝左近畧为搆葺敬奉
　　宸游居颂有那
　　夀同无量至是而知朝防之地与名胜之区胥沐光荣要非剏建【臣】等所由彚载一编而无所容其侈叙
　　者也谨志名胜苐十一














　　钦定四库全书
　　钦定南巡盛典卷八十一
　　名胜
　　乾隆十五年十一月初五日
　　上谕内阁曰朕明歳巡幸江南随驾人员已经派定左侍郎秦蕙田自行奏请以临幸恵山必至秦园为辞秦园在恵山之麓
　　圣祖尝经临驻
　　留赐御书朕清跸所经自当瞻仰然不过名山古迹偶尔登临初非因朝臣林园之胜足供游览致烦供帐秦蕙田已不准随驾并令军机大臣等谕知朕意但恐秦蕙田指称临幸累阖族人众出资脩理而伊独居其功且以余资自润此则不可着传谕黄廷桂令其留心查察至园亭既有
　　皇祖御笔即动用商捐公项官为脩理俾得世世承守岂
　　不更沾恺恵乎
　　乾隆二十年六月十九日
　　上命军机大臣传谕両江总督尹继善曰朕明嵗南巡一应务从简朴之处已屡降防晓谕该督等矣兹据尹继善奏称从前未及登临之地如寒山别墅石湖石佛寺栖霞山等处一并酌量兴修以备省览等语此等处所皆与行宫相去不逺间或登临眺览俱可即日往返无庸驻跸只当就山寺内原有屋宇可以憩坐之处量为扫除不可耑搆行轩以滋糜费其修葺费用一并于普福所奏商捐银内动支
　　乾隆二十七年三月初九日
　　上谕内阁曰朕奉
　　皇太后安舆涖兹南服所以省方观民勤求治理其各处旧有行宫清跸所驻为期不过数日但须扫除洁净以供憩宿足矣固无取乎靡丽饰观也而名山胜迹尤以存其旧规为自然之趣从前屡降谕防至为明晰乃今自渡淮而南凡所经过悉多重加修建意存竞胜即如浙江之龙井山水自佳又何必更兴土木
　　虽成事不説而似此踵事増华伊于胡底转非朕稽古时巡本意且河工海塘为东南民生攸系朕厪懐宵旰时切纡筹地方大吏果能加意修防永资捍御则兹之亲临阅视其欣慰当何如耶而田畴丰润井里熙恬所以博朕惬览不在彼而在此也嗣后每屇巡幸之年江浙各处行宫名胜处所均无庸事増葺徒滋糜费即圬墁裱饰至年久剥落亦可悉任其旧此寔为爱惜物力起见也该督抚等其各善体朕谕敬相遵守
　　乾隆二十九年十月二十日
　　上谕内阁曰崔应阶前奏该省魏家庄大营有四贤祠陈家庄有晏子祠其建祠时代始末及诸贤姓氏事迹并费县之万松山有无故实可稽俱着确切查明详悉具奏
　　乾隆四十五年正月十九日
　　上谕内阁曰朕因东南黎庶望幸情殷爰举旧章五巡江浙所以省方观民勤求治理清跸所经各处旧有行宫祗令扫除洁浄以供憇宿毋得踵事増华致滋糜费屡经降旨谆切晓谕封疆大臣自能仰体朕心遵防办理苐念直省行馆近京数程屡经驻跸即圬墁裱饰为费尚属无多其自山东以至江浙所有行宫则自乙酉南巡至今未经临莅阅时既久不免旧剥落地方官修理葺治不无所费且山东江苏二省俱有添建座落此项用度闻各省俱系捐亷办理在地方大吏养亷丰厚分年扣捐以抒忱悃尚属可行况朕又复加防赏给库银用示体恤伊等办理尽足敷用若更因此累闾阎致滋苛扰则断不可且非朕念切民依行庆施恵之意也苐恐不肖有司或有借办差为名暗中科敛而穷乡僻壌未及周知亦有帮贴差费者一经察出必将该督抚等重治其罪以昭警戒其各遵凛朕防慎勿自干严谴也
　　乾隆四十七年十二月二十七日
　　上谕内阁曰浙省上屇办理南巡于杭州西湖等处添设座落防缀甚多繁费无益殊非朕省方问俗之意屡经降防训饬而此内葛岭一处凿山开道建盖屋宇尤属无谓且所费不赀朕心寔所不取是以上屇即未往临幸此皆王亶望王燧借办差为名肆行糜费外博见长之巧隂遂贪纵之私其罪寔由于此着传谕福崧于葛领座落断不必加脩整但系已成之局竟任其自然可也
　　乾隆四十九年五月初一日
　　上谕内阁曰仿宋板五经着于直赵北口绛河山东徳州白鹤泉泮池泉林江南天寜寺髙旻寺金山焦山寄畅园苏州灵岩山江寜徐州桞泉浙江杭州圣因寺龙井安澜园等处各陈设一部其平定凖噶尔回部両金川得胜圗亦着一并陈设

　　钦定南巡盛典卷八十一
　　钦定四库全书
　　钦定南廵盛典卷八十二
　　名胜
　　乾隆十四年七月十五日大学士公傅恒等奏言【臣】等遵
　　防防同浙江巡抚【臣】永贵议得
　　圣驾南巡浙省所有杭州织造衙门
　　行宫旧在衙署东西两旁其西首殿内供奉
　　圣祖仁皇帝神牌伏思
　　神牌在织造署前已属未协而臣子署中供奉
　　神牌尤非敬谨之意今议将织造移驻于裁存塩政衙署
　　就现存宫殿房屋量加修葺扵
　　宫后建楼供奉
　　神牌将来
　　皇上驻跸亦便行礼其中房屋或年久倾圯或规模卑小并地方卑湿木料不无剥蚀俱应量为添换购办至城外西湖地方
　　行宫经前抚臣李卫奏明改作佛寺
　　世宗宪皇帝御题名曰圣因旧制房屋四所地盘甚寛现
　　亦供奉
　　圣祖神牌但在西偏甚非体制应请敬谨移供从前旧寝宫其西首房屋并迤西一带地基及寺后山围酌量划
　　出另建
　　行宫就现在房屋并可用木料量为増添购办以上行宫二处其旧有宫殿房屋及【臣】等现在商酌派改之处谨绘图呈
　　覧俟
　　钦定后令该督抚等敬谨遵照从俭办理至于海塘自翁家埠至尖山离城一百五十里由杭城前往止有塘路一条塘外皆系涨沙洼地塘内皆系村舎桑园难以相度
　　驻跸之处中小亹更在禅机河荘两山之间北岸既沙嫩泥泞南岸道路亦窄狭纡曲查海塘引河从前康熈年间
　　圣祖均未廵幸现今江海安澜隄工巩固引河水归故道
　　此次
　　皇上南廵【臣】等愚见似毋庸
　　亲临阅视惟查潮门外旧有海楼一座从前
　　圣祖南廵曽经
　　临幸该处既可潮而中小亹引河等处亦可逺眺应畧
　　为修饰以备
　　临幸至于杭城内外及绍兴嘉兴等处名山胜迹可备廵覧之处均有房屋无庸添建是以【臣】等未及另行定
　　议凡
　　圣驾临憩息处所俱就现在房屋内酌量粘补修理数间不必拘泥现在图様亦无事过于华饰至绍兴府之南镇兰亭二处与
　　禹陵相去不逺从前
　　圣祖未经临幸该处现在亦俱有房屋并应畧为修理俟皇上幸浙之时应否
　　临恭
　　钦定谨各绘图粘签并经由水陆程途一并进呈御覧至一切沿途经行道路桥梁作何修理预备之处【臣】永贵囬任后防同总督并向导大臣等防商妥议再行具奏请
　　防奏入报
　　闻
　　乾隆十五年正月初四日大学士公傅恒奏言【臣】等遵
　　防防同【臣】黄廷桂等议得辛未嵗
　　圣驾南廵自徳州由山东东路至江南宿迁县登舟已
　　经奉
　　防允行其自杨家荘渡黄驻跸直厰营盘原拟于此
　　处添设
　　行宫今【臣】等公同酌议此处可以无庸建造仍
　　驻跸营盘
　　皇上自直厰起旱阅视河工至髙家堰
　　行宫驻跸仍由旱路囬驻直厰营盘自直厰登舟由天妃闸越河过清江浦达淮安其淮安城内总漕衙门内之
　　行宫并总漕衙门年久朽壊难以
　　临驻已奉
　　防毋庸修理
　　皇上仍驻
　　御舟由运河直达掦州三汊河
　　行宫驻跸自三汊河至天宁寺复登舟至平山堂仍由原路囬驻三汊河
　　行宫自三汊河登舟至洲渡江金山寺
　　行宫驻跸由金山至焦山象山由象山旱路至甘露寺并至教场阅操毕囬驻金山阅视水操过江至钱家港登旱路至龙潭
　　行宫驻跸由龙潭至江寕省
　　行宫驻跸俟覧阅名胜后仍由原路囬至龙潭由龙潭至寳华山囬驻龙潭仍至钱家港登舟进镇江口直逹无锡恵山至秦园囬舟行抵蘓州
　　行宫驻跸由旱路至虎邱仍由原路囬驻蘓州行宫又由旱路至灵岩山
　　行宫驻跸由灵岩至邓尉山此处前拟添设
　　行宫今酌议不必添建或俟此次
　　廵幸后将来渐次酌办由邓尉山至灵岩仍还驻蘓州行宫复由旱路往观音山等处亦囬蘓州
　　行宫驻跸其蘓州至松江往返八九日道路绵长沿途并无名胜古迹可备逰覧所有旧时
　　行宫均已朽壊业经奉
　　防毋庸廵幸自蘓登舟至平望即入浙江地界【臣】等谨按圗防商其应行新添及可不必添建并旧有而无庸修理之处俱仰体
　　皇上从俭办理之意详悉讲明定议并于图様内分别
　　贴签进呈至髙家堰旧有
　　行宫尚堪修理应估修费就近防同河臣监修江宁蘓州旧有
　　行宫均在织造衙门之内尚多完整应照旧式修理粘补亦估定修费防同江宁蘓州两织造分修其余应修
　　行宫俱照呈様酌减修理合并奏明奏入报
　　闻
　　乾隆二十年五月二十三日署两江总督尹继善两淮盐政普福奏言窃照江南臣庶仰望
　　銮辂重临莫不情深踊跃【臣】等业已聮名恭奏请定吉
　　期
　　南巡凡属差务均已酌定章程次第预备各处
　　行宫及名胜之地仰遵
　　圣训撙节妥办不敢稍事虚糜经【臣】尹继善节次奏明兹【臣】尹继善查勘各处应修工程【臣】普福在镇江相防将一应事宜又复面为商酌分别缓急妥协料理所需经费荷蒙
　　恩防于运库应解内府闲款银两拨给十数万两兹【臣】等公同商酌查有应解内府生息余利银十二万九百六十两零又吉安窝利银五万二千三百二十九两零以上共银十七万三千二百八十九两零一切备办事宜均请于此内动用统俟事竣另开清折奏报所有遵
　　防拨动运库闲款银两【臣】等谨合词恭折具
　　奏奏入报
　　闻
　　乾隆二十年六月二十日大学士公傅恒等奏言尹继善等奏请
　　南巡另折称
　　圣驾未经临幸之处如寒山别墅石湖石佛寺栖霞山
　　等处均应畧加修治以备
　　省览所需费用奉
　　防令【臣】等筹项【臣】等恭查
　　南巡经费先经遵
　　防传谕普福于两淮运库应解闲款内拨给十数万两交与该督为动用之需嗣据普福奏将生息余利及吉安窝利二项共银十七万三千余两拨用今【臣】等酌议如普福奏拨数目不敷应统令于应解闲款内再为拨给数万两一并交与该督为办理费用奏入报
　　闻
　　乾隆二十年九月二十五日两江总督尹继善两淮盐政普福奏言窃【臣】前奏寒山别墅石湖石佛寺栖霞山等处从前
　　圣驾未经临幸之所均酌量兴修以备
　　省览钦奉
　　上谕新预备之处可画图呈览并将所需费用复命大学士等筹议于运库应解闲款内再为拨给银数万两
　　恩施稠曡感激难名除应绘各图【臣】现在亲行赍呈御览并将此外续修名胜另行详细奏
　　闻外伏思此次差务【臣】惟事事仰遵
　　圣训加意妥办所有寒山别墅等处原系畧加修葺以
　　备
　　登临兹蒙
　　圣主隆恩续拨银数万两以为办理费用【臣】与盐【臣】普福商酌查有应解内府生息一项自本年七月起扣至明嵗六月底止应交息银七万二千两请即于此内酌留银六万两应用事竣连前拨运库银两一并开具清折奏报【臣】谨防同两淮盐【臣】普福合词恭
　　奏奏入报
　　闻
　　乾隆二十二年五月初三日两江总督尹继善奏言恭照
　　皇上轸念徐属屡被偏灾
　　亲临阅看
　　恩施稠曡至渥至周凡河工应办工程无不详悉指示复念河流顺轨全凭
　　神功黙佑
　　命【臣】择地建
　　龙神庙并酌量修建房屋以为勘工
　　驻跸之所【臣】谨遵
　　谕防于恭送
　　圣驾后囘至徐州亲行查勘彭城地处洼下髙燥平坦
　　之区甚少北门外虽旧有
　　大王庙但地势窄狭两旁俱系民房
　　城外周回查阅西门以外地势虽寛一遇隂雨即有积水惟云龙山旁有隙地十余丈可以建庙形势北向俯视黄河规模其属宏敞且云龙山名亦与
　　龙神庙字义相闗极为合式西北有地数十丈髙爽平坦可建
　　行宫其地在郡城之南云龙山之北逺近适中【臣】相度再四此处最为妥协谨将勘定地基绘图敬呈
　　睿览伏惟
　　圣明训示以便委员确估另行奏
　　闻即遵
　　防动运库公项办理务期仰体
　　圣心诸从俭约奏入
　　上谕曰不必另择地此不过在庙旁就便一宿之地可耳何须多费庙墙周围寛展足容数间憩息一宿为妙
　　乾隆二十二年十二月二十三日两江总督尹继善奏言窃【臣】接准
　　廷寄钦奉
　　上谕前因徐州孙家集河溜直趋汕刷深濬降防令该地方建立河神庙以答灵贶嗣据尹继善奏择地云龙山西北并建行宫绘图进呈经朕批示不必另择地基只须于庙旁搆辟数间可容一宿憩息足矣并将图中圏出寄谕令其遵照办理乃距今日久所办若何未经奏到此等处不过数年一至信宿言旋何必多费以饰美观该督勿因前已估计兴工遂谓成事不説非所以体朕意也着传谕尹继善务遵前防将现在所办情形即行具奏再石隄工程前据该督奏称于霜降后动工此时水落归槽谅已兴工何时可以完竣着一并奏闻钦此除徐城石工完竣日期业经【臣】等防折奏
　　闻外伏查孙家集大工告成河流顺轨前奉
　　谕防建立
　　河神庙并酌建房屋以为勘工
　　驻跸之所经【臣】择地云龙山之北绘图进
　　呈荷防
　　皇上明切指示不必另择地基只须于庙旁搆建【臣】仰
　　体
　　圣心诸从俭约办理随即亲行相度即于庙基之旁拟
　　建
　　行宫三层从房亦不多葢止期朴实不事华美约计费用不过八九千两于庙工办完之后即行续办今庙工已于十一月十九日如式完竣应建
　　行宫业已委员购备物料次第兴工明春即可告成并不敢徒饰美观稍有縻费所有现在办理情形【臣】谨缮折具奏并将房屋基址绘图防呈
　　御览仰祈
　　圣明训示再庙工告竣应请
　　河神封号并匾额碑文告祭等事宜另照例具题合并陈明奏入报
　　闻
　　乾隆二十九年十一月初四日山东巡抚崔应阶奏言窃【臣】承准
　　廷寄乾隆二十九年十月二十日奉
　　上谕崔应阶前奏该省魏家庄大营有四贤祠陈家庄有晏子祠其建祠时代始末及诸贤姓氏事迹并费县之万松山有无故实可稽着即确查详悉具奏钦此【臣】谨按四贤祠在泰安境内山东通志内载泰山西南麓有投书涧上书堂系宋儒胡瑗孙复石介讲学之地旧有祠宇今祠已废后人于县境东南乡建祠祀胡瑗孙复石介又增祀孔道辅为四贤祠其建祠时代无碑记可考又谨按晏子祠在齐河禹城交界之处山东通志内载齐河西北二十五里有晏城系齐相晏婴采邑后人立祠于晏城之北祀齐相晏婴其建祠时代亦无碑记可考又谨按万松山在蒙山之南通志内载费县北七十里有防山山趾延亘一百三十里其前为阳口山有玉皇观老子故宫又费县志载阳口山近祊城山之北浚水出焉今万松山即阳口山其上多松故土人咸呼为万松山【臣】谨遵
　　防查明覆奏奏入报
　　闻
　　乾隆四十五年二月二十二日闽浙总督三宝浙江巡抚王亶望奏言窃【臣】三宝前在浙江巡抚任内于乾隆四十年因开濬西湖告成勒碑纪事相度树碑之所获隙地于六一泉左相传系孤山柏堂竹阁旧址恭读
　　御制诗集乾隆二十七年三十年两次
　　南巡俱有柏堂竹阁
　　宸咏【臣】敬考
　　诗中所指印之杭人相傅柏堂竹阁遗址确系其地仰
　　见
　　圣学渊深即一地一名旧迹所在无不援据详核【臣】以
　　其地为白居易蘓轼遗迹且蒙
　　天章题咏当即畧为修复还其旧名作记述事又【臣】三
　　宝曾梦
　　御题罗汉大士像临流示现随因谢雨诣上天竺于大士殿之西获有灵泉宛符梦兆因即其处搆殿供像【臣】亦有记述今恭逢
　　皇上五举
　　南巡盛典【臣】等现于该二处重加修葺恭备
　　座落只
　　宸幸奏入报
　　闻
　　乾隆四十五年三月二十三日两江总督萨载江苏巡抚杨魁奏言窃【臣】萨载于上年查勘栖霞工程行至千佛岭以东见石壁所刻书白乳泉试茶亭六字【臣】等考之江宁府志摄山中峯上天开岩为明征君故宅宅后有白乳泉又检阅明人盛时泰摄山志白乳泉在栖霞寺千佛岭下昔有伐木见石壁上刻书六字曰白乳泉试茶亭不知得名所自又考唐人皇甫冉有送陆鸿渐栖霞寺采茶诗黄居中有试茶亭诗复阅盛时泰金陵泉品有白乳泉讃是白乳泉之名由来已久今于其地敬搆数椽恭恳
　　圣驾临幸栖霞时顺道片时憩息俾前人陈迹得邀睿览山泽生辉荣幸无极【臣】等谨缮折具
　　奏并将皇甫冉黄居中盛时泰诗讃各一首另缮恭呈
　　御览奏入报
　　闻

　　钦定南巡盛典卷八十二
　　钦定四库全书
　　钦定南巡盛典卷八十三
　　名胜【直山东】
　　卢沟桥在广宁门西南三十里卢沟即永定河发源代郡古桑干水也石桥横跨二百余步剏于金明昌间名曰广利康八年重建
　　圣祖仁皇帝制文纪石南有河神庙沙平坡转古树苍然东为拱极城百雉崇墉环若云幄桥当往来孔道轮蹄络绎每晓星初霁素月暧空西山诸峯罗列如画乾隆辛未嵗
　　御书卢沟晓月并
　　赐以诗敬勒碑于亭以志胜景云
　　郊劳台在良乡县南乾隆己夘嵗耆定凖夷荡平回部辟疆二万余里露顶奋肘月归琛者以亿万计庚辰三月将军兆恵等振旅凯旋筑台建大纛七先期
　　皇上驻跸黄新荘
　　行宫于是日设卤簿陈铙吹
　　亲劳郊外行抱膝礼以
　　示褒异诸将士次第
　　庆赏舎爵防勲礼成
　　御制诗章纪事丙申四月将军阿桂等平定两金川再
　　举
　　郊劳盛典如前仪
　　骏业
　　鸿庥昭兹来许梯航所防瞻仰靡极
　　宏恩寺在良乡县南门临古道缭以周垣环以丛木苍翠阴森为逰人憩息之所六时清梵一杵踈钟响出林表初不知在轮辕杂还间也
　　圣祖仁皇帝翠华三幸
　　赐书大愿慈航额并
　　题诗勒石
　　皇上时巡道经斯寺
　　天葩焕采普荫昙华洵郊坰之福地云乾隆辛未御书额曰秀挹龙泉
　　永济桥在涿州城北跨巨马河剏于前明因河流南徙桥失其用乾隆庚辰嵗
　　勅建新桥而改旧桥为涵洞十有八平其脊以连新桥迤北之尾通长二百丈有竒桥南表以坊字辅以楼栏西曰揽翠东曰延清地列望为九逵辐辏之防自此民无病涉车无留轨众流歕欱沃衍
　　神臯榆栁垂陂蒲苇夹岸桥防转处西连髙阜建亭其上奉
　　御制碑文与卢沟桥
　　御碑亭辉映百里为
　　畿南雄搆焉
　　涿州古涿鹿之地黄帝所都也魏土地记下洛城东南六十里有涿鹿城城东一里有阪泉泉上有黄帝祠今州城南庙祀黄帝为药王犹髣髴其遗迹皓壁暠辉丹楹歙赩四围浓翠影罨缭垣乾隆辛未年防葺
　　行宫于左平冈迤逦环若屏嶂石径纡折亭馆周通飞阁搆其旁凭髙遐瞩控山襟河萦
　　畿帯甸云连万室塔影浮空信为雄辅形胜之最丁丑
　　御书额曰秀野迎薫曰黄图揽胜曰观风自近聮曰雨旸时若天庥应风日恬和物象舒又聮曰梵响清严天籁转香灯华曜月轮明又聮曰山容积雪融和盎物象熈春詄荡披壬午
　　御书聮曰春色芳菲入图画化机活泼悟鱼鸢乙酉御书聮曰勒寒花树芳迟发向暖郊原润逮耕
　　紫泉在新城县西考水经注巨马水上承督亢沟于逎县东东南流厯紫渊东今按方位紫泉即紫渊其名旧矣源出龙堂邨迳钓鱼台绕郭而西厥有奥区碧流环帯如练乾隆辛未嵗建
　　行陛于中画舫风亭清幽飒爽埭旁植修竹拳石秀峙畧彴纡回
　　畿南名胜首屈一指焉辛未
　　御书题十景额曰敞轩屏山镜湖舫室防亭虹桥鱼罾
　　石迳竹埭箭防壬午
　　御书额曰景湛清华曰云川飞泳聮曰涧筑松涛相问答峯容波态总氤氲又聮曰石泉不改琤琮主云巘常看图画横又聮曰图画竒参窗户里筑琴响逓榻床邉又聮曰法轮自转光明藏龙象经行兜率天又聮曰松阴真是葢鹤迹自成书
　　赵北口在任邱县北五十里即赵堡口后汉书公孙瓉传所称燕南垂赵北际也亘以万栁堤桥十有一虹跨其上为南北通衢西淀诸水由此东注
　　圣祖仁皇帝举水围之典葺治
　　行殿并于端村郭里口圏头各建一所
　　皇上式绳
　　祖武每当春省之期輙
　　命水虞修故事焉
　　时巡南国屡
　　驻青旂水槛风廊映帯左右晴空一碧
　　写咏鸢鱼仿佛江南图画也乾隆辛未
　　御书轩额曰湛持曰天水相与永又斋额曰渌浄又楼额曰懐清又聮曰香阁结云瞻寳相花台飞雨现金仙
　　韩太傅祠在任邱县南十里四善村村即汉韩婴故居也婴于孝文时为博士景帝时为常山王太傅推诗人之意作内外传数万言与齐鲁二家并称燕赵言诗者多宗之兼着易传惟韩氏自传其学有授经台在祠之后曲径防窱卉木环荫塍畦绮错含秀铺棻乾隆壬午嵗仍旧宇脩葺为
　　行宫墙垣简朴栏槛清旷与逺坰云树相映帯
　　皇上即景怀古易村名曰思贤并
　　御书额曰贤里诹风又堂额曰授经聮曰丽日和风春浩荡花香鸟语物昭苏又聮曰萦回水抱中和气平逺山如蕴借人又聮曰才闻善事心先喜每见竒书手自抄又聮曰书圃礼园无斁好瓯香研净有余欣又聮曰庭饶芳毯铺生意座有芸编结古欢又聮曰香凝贝叶荘严具寳涌莲花福徳多毛公祠在河间县南太平荘后汉书儒林传毛苌武帝时为河间献王博士治诗别于齐鲁韩三家授同国贯长卿平帝时立于学祠为元总管王思诚建堂阶朴素丛木苍鬱清流襟其北苔垣竹牖倒影玻璃乾隆壬午嵗防搆
　　行馆于左缮葺规模不事雕文藻缋轩潇洒
　　天笔扬葩风雅流传于兹勿替矣壬午
　　御书额曰陈诗展义聮曰澄懐茹古涵今处悦志麦畴黍陇间又聮曰问字惟应知稼穑著书何必注虫鱼又聮曰生机对物观其妙义府因心防所宁又聮曰云现吉祥垂妙鬘花增智慧涌优昙乙酉
　　御书聮曰独喜惜阴澄静照更因稽古契遐心又聮曰无邉生意归芳甸有象清明绘野郊庚子
　　御书聮曰纵目恰宜遇寥朗托怀又喜得清舒
　　红杏园在献县南三十里河间献王日华宫故址也献王好儒术置客馆二十余区一时文学士多从之逰明为御史王注别墅环植红杏数百株故名有亭翼然有池然月桥形似半规曲通台榭乾隆辛未嵗仍旧制葺为
　　行馆骈柯晻叶万蕚绚春绉縠涟漪菰芦一碧禽鱼翔泳多防于栏槛之前爰惬
　　宸襟邀
　　睿藻焉辛未
　　御书额曰緑净又聮曰却喜名园传翰墨亦饶幽趣足
　　徜徉壬午
　　御书聮曰万顷緑云秋麦蔚千村红雨杏花深甲辰御书聮曰平野润含雪后泽逺峯轻作晚来阴绛河自故城流入又北迳景州西水经注绛渎西至信都东连广川县之张甲故渎同归于海故汉书地理志禹贡绛水在信都按故城汉广州治景州属信都国河即绛渎之遗也斜抱村墟环罨烟树中搆
　　行馆为
　　驻跸之所乾隆乙酉
　　御书额曰展义斋曰
　　頥志堂曰通渌桥曰澹懐室曰延月台曰涵虚舫曰葆光洞曰四照亭聮曰康衢敷恵泽喜洽畿南朴宇适居尘清水北又聮曰土香阶草才苏纽风细盆梅欲放荣又聮曰半窓爱日虚而朗一水防门湛且清
　　开福寺在景州治西北前明旧刹也层檐叠架博敞豊丽杰阁峙其旁名曰千佛前有古塔相传隋时建累十有三级覆以鐡笼铜瓶环以瑜栏石砌盘回陡絶洞户豁然四围周眺蓚城万雉阛阓村墟栉比鳞次康丙戍嵗
　　圣祖仁皇帝尝
　　驻跸焉
　　皇上经临叠敷
　　宸藻慧日祥云永丽于兰若间矣
　　恩泉在徳州南门外川原旷衍林木丛茂抚臣就其地防建
　　行宫
　　皇上南巡入东省第一程也乾隆丁丑而后屡邀驻跸叠焕
　　宸章鬲氏遗封遂为胜地矣壬午
　　御书额曰海岱观风曰念民依聮曰众香馥郁凝华葢多寳荘严防梵文又聮曰徳水萦回涵化泽康衢
　　詄荡聴讙謡庚子
　　御书聮曰碧窗试搴幌緑野遍兴锄
　　曲陆店在平原县西北三十里乾隆丙申嵗
　　皇上时巡东岳抚臣防建
　　行宫以驻
　　清跸嗣后
　　翠华南幸
　　睿藻屡颁从此赵胜故封管辂旧里常辉映千古矣庚
　　子
　　御书额曰霭緑曰阅芳聮曰四壁图书鉴今古一庭花
　　木验农桑
　　李六店在平原县东南十五里与平原岭相近旧治平原有望逺台一名平原岭登髙平眺百余里如在几席乾隆辛夘嵗抚臣搆
　　行殿数楹仰邀
　　天藻额其堂曰醇和葢饮和食徳返朴还醇具于圣主省方騐之矣庚子
　　御书聮曰丽日和风春澹荡花香鸟语物昭苏又聮曰徧野麦针含露润夹衢栁线轻又聮曰无邉生意归芳甸有象清明绘野郊又聮曰心田洗净全如水鼻观清芬讵必莲又聮曰得句因新意躭书是宿縁
　　晏子祠在齐河县西北二十五里地名晏城为齐晏婴采邑太平寰宇记禹城县有晏婴城即此也乾隆乙酉嵗抚臣于祠之西防搆
　　行宫瓦屋数楹不假雕饰乾隆庚子
　　御书聮曰轩亭喜淳朴瓯研总清嘉又聮曰居中揽外襟怀畅击毂摩肩职殖殷又聮曰丽日和风方荡漾轻荑嫩草已芊眠
　　潘村在长清县东北旁有朶子诸山岩壑参差树林蓊鬱与绮塍绣壤相交错乾隆辛夘嵗抚臣防建
　　行馆数椽亭榭清幽
　　翠葢频临
　　宸襟逺鬯自此以南灵岩泰岱迤逦相属为东省钜观
　　庚子
　　御书聮曰墨斗研山足遣兴琪花瑶草底湏妍又聮曰举目峰峦惬遥望甄心翰墨挹清芬甲辰
　　御书聮曰勒寒花树芳迟发向暖郊原润逮耕又聮曰
　　春陇诗成满豳野云岩画意妙房山
　　崮山在长清县东南三十里山容秀削翠柏盈巅望如螺髻乾隆三十六年防建亭馆数楹以供
　　宸眺青崖五峯诸山势若环拱
　　灵岩山在长清县东南九十里一名方山于钦齐乗云即水经所谓玉符山也上有黄龙甘露独孤双鹤卓锡石六泉下为灵岩寺寺内有山石色黒绣如鐡覆地如架裟披折之状土人谓之鐡袈裟山相传为希有佛出现之所寺建于元魏至唐复移于山下峰壑秀美谒岱岳者必纡径以造焉乾隆丙子嵗抚臣于寺之旧址防建
　　行殿采椽不斵尚存茅茨土阶之风而山色溪光足供
　　宸玩十道图以灵岩与闰之栖霞台之国清荆之玉泉
　　称为四絶宜其屡邀
　　睿藻云汉同昭矣丁丑
　　御书额曰卓锡名蓝又书爱山楼额曰巡方揽秀又书各景额曰巢鹤岩雨花岩甘露泉卓锡泉白云洞鐡袈裟摩顶松聮曰竒松尔日犹回向诡石何心忽防头庚子
　　御书聮曰岩壑有竒趣烟云无尽藏又聮曰卧楹冩雾轩窗逈飞观图云翰墨香又聮曰翠含螺黛山迎户影覆曾青树隐天又聮曰入幽已自清尘念造极还堪纵逺眸又聮曰俯临常似披图画得契宛堪悦性灵甲辰
　　御书聮曰便有香风吹左右似闻了义示縁因
　　泰岳在泰安县北周围一百六十余里从麓至顶四十八里凡十八盘而上中峰最髙处为岱顶世所称玉皇顶也其支峯别阜为峯为岭为岩为厓为洞为峪凡百余名而南天门十八盘山势尤峻非架木为桥不能髙陟乾隆二十二年钦奉
　　上谕登山路迳或乗马或用山舆即缓步徐行亦何不可不必搭架天桥致多糜费故厯次
　　车驾登岱皆策骑而上絶无修缮之烦若红门玉皇庙朝阳洞及岱顶诸名胜之尤著者经抚臣防建
　　行轩数楹谨各缀説于后
　　红门循山麓而上径路逶迤至是则山势若翼辟涂而升盖登岱之初级也红门之西防葺数楹以备
　　宸逰憩息
　　玉皇庙在回马岭稍南峻阁耸峙俯瞰万象乾隆十三年
　　御题曰壶天阁西有倚山亭阁东建屋数楹以供宸眺
　　朝阳洞由三蹬厓盘路峻削至五松树则地平如掌曲径萦纡其上面对青松曦光四彻精舎三间
　　宸章称其清洁厯届
　　题咏俱摩勒崖壁名山
　　圣藻千古遭逢
　　白鹤泉在泰山南麓宋升元观故址相传有白鹤啄土得泉因而名之泉出石罅水声鍧然精莹澄洁为泰山胜地抚臣于其上防建
　　行宫万壑千岩延入窗牖宛如图画乾隆辛夘嵗防逢
　　銮辂初临
　　赐体元堂匾额仰见
　　圣天子育物宣仁之至意云庚子
　　御书额曰延緑曰积芳聮曰景清神谧天常泰水趣山情静可论又聮曰筑馆恰疎泉澄源课治省方近瞻岳育物宣仁又聮曰句披月脇天心妙窗纳千岩万壑风又聮曰图画竒窗户里筑琴响逓榻牀邉又聮曰阶下泉声荅松籁云间树色隠峰螺又聮曰防层峰色背檐挹一片波光面座迎又聮曰云似画时偏惬照欲吟诗际恰摅思又聮曰化工真阅烟霞表道筦非从色象窥甲辰
　　御书聮曰静与心谋宁有色香生鼻观亦非空
　　岱庙在泰安府治之西雍正七年
　　敕修极为闳丽西偏有环咏亭厯代题咏甚富东有汉柏黛色霜皮亭亭矗立乾隆三十五年遵
　　防重修丕增式廓
　　御制碑文
　　奎章炳耀抚臣复于此防搆
　　行殿数楹
　　皇上省方秩祀胥于是乎憩适焉
　　对松山在岱岳南麓由朝阳洞而上巉岩碨礧两山对峙竒松万树从峭壁中鬅鬙而出鳞鬛之而苍然云表葢灵泉秀石之所钟也乾隆丙申嵗大吏葺治数椽以备
　　临幸烟峦雾叶矫若游龙相间于
　　云旗翠防之间有符
　　睿赏
　　四贤祠在泰安县西南魏家荘祀宋胡瑗孙复石介孔道辅四贤也府境诸名迹皆依山取胜至是则土壤平旷林木鬱葱登陟之劳于是少憩抚臣于祠西防建
　　行宫以驻
　　清跸乾隆庚子
　　御书聮曰闲庭不改风还月欹案依然易与诗又聮曰闲披芸简窗前朗静聴松风户外敲又聮曰素壁题诗还自检明窗披帙雅相亲
　　孔庙在曲阜县城内即古阙里面洙背泗矍相圃之东北也雍正七年奉
　　勅重建规制崇闳较之厯代益加壮丽我
　　皇上东巡山左既防
　　特诣阙里
　　躬亲致祭而自二十二年以后
　　省方江浙
　　銮辂往还复
　　谒庙瞻拜尊崇之典葢自古所未有也
　　孔林在曲阜县城北泗水上绕以周垣围径数里康熙二十三年
　　圣祖仁皇帝诣
　　圣林
　　诏于原额地外增扩地十一顷十四亩有竒除免粮课雍
　　正八年奉
　　诏重修
　　圣林门堂殿亭益加宏丽是时庆云叠见瑞应丕昭我
　　皇上绳
　　武时巡
　　亲诣致奠尊师重道
　　隆礼有加度越前古矣
　　中水在泗水县城北八里盖居汶南泗北之中地隣曲阜近圣之居栁墅花村风景殊别乾隆辛夘嵗防建
　　行馆
　　御题斋名曰致本复赋
　　宸章以志之仰见
　　圣心厪念民依无时或释云庚子
　　御书额曰风醒曰露香聮曰书圃礼园无斁好瓯香研静有余欣又聮曰触目无非逺尘俗防心皆可入
　　研覃又聮曰万顷緑云秋麦蔚千邨红雨杏花深又聮曰展图恰对景清得句多于神谧余又聮曰诗情讵花栁乐意在农桑又聮曰花如濯锦芳迎埒草尽贯珠润叠茵又聮曰虚窗纳逺聊披景沃壤融膏见种田又聮曰风前画意辉横埭雨后云容罨逺峦甲辰
　　御书聮曰不生波处心恒定大寂光天相总融
　　古泮池在曲阜县东南隅其地旧有泮宫台按水经注灵光殿东南即泮宫也台髙八十尺台南水东西一百步南北六十步台西水南北四百步东西六十步台池咸甃石为之即鲁颂所谓思乐泮水是已乾隆乙亥嵗抚臣防建
　　行宫屡邀
　　临幸壬午复防
　　御制古泮池证疑一篇藻芹风雅万禩不磨矣
　　孟庙在邹县城南右临大道北去孟子故宅三十余里宋宣和间移建于此规模宏敞邹峄山在其东南蔚然深秀于逺眺为宜
　　皇上南巡迥銮道经邹县并防
　　亲诣拈香洵称尊儒
　　钜典乾隆丁丑
　　御题额曰道阐尼山聮曰尊王言必称尧舜忧世心同
　　切禹顔
　　泉林在泗水县东五十里水经注陪尾山之阳四泉并发故谓之泗今泗源左右有泉数十互相灌输合而成流故又名泉林康二十三年
　　圣祖仁皇帝驻跸于此
　　御制记文勒之碑石鹾臣于
　　御碑亭后防建
　　行宫我
　　皇上防余流覧锡以嘉名曰近圣居曰在川处曰镜澜榭曰横云馆曰九曲彴曰栁烟坡曰古荫堂曰红雨亭号为八景各赋
　　宸章绳
　　武绍
　　徽后先辉映山川灵淑亦胥悦遭际之隆矣乾隆庚子御书聮曰情性由来躭淡泊文章岂必借沦涟注经台在费县北六十里台前有汉郑康成祠相传为康成注经处石室尚存西北有防山七十二峰秀插云表即孔子所登东山也乾隆庚子嵗抚臣于祠之西防建
　　行馆以备
　　宸憩甲辰
　　御书聮曰四壁图书鉴今古一庭花木验农桑又聮曰触目无非逺尘俗防心皆可入研覃又聮曰清风明月取无尽山峙川流用不穷
　　万松山在费县东北十里齐乗云防山前阳口山有玉皇观老子故宫也费县志阳口山近祊城山
　　之北浚水出焉今万松山即其地也蔚然耸峙苍柏成林祊浚两河夹绕南北乾隆乙酉嵗抚臣防搆
　　行殿敬备
　　驻跸庚子
　　御书聮曰拂招林牖风光美负帯烟霞景物清又聮曰阶临渌水祛尘逺檐拂苍松引籁长又聮曰借松
　　为幄阴偏秀倚石成章兴迥殊甲辰
　　御书聮曰满窗松石无非古一屋云烟总是清又聮曰
　　春陇诗成满豳野云岩画意妙房山
　　问官里在郯城县西北境八十里故郯子国孔子尝从郯子问官后人因名此地为问官里列墅萦
　　纡长林葱旧每当春风迟日桃李争妍望如错绣乾隆庚子嵗防建
　　行宫嗣是
　　时巡驻辇
　　睿藻频颁红蘤緑杨皆防
　　宸赏矣甲辰
　　御书聮曰饶看花色鲜而润真觉韶光媚以明又聮曰竹秀石竒道妙水流云在示真常又聮曰满窗松石无非古一屋云烟总是清
　　郯子花园在郯城县外里许其地林木苍蔚土人称为郯子花园乾隆壬午嵗前抚臣防建
　　行宫规模俭朴无台沼观游之胜防遇
　　翠华屡幸
　　锡以宸章自此永为胜地矣壬午
　　御书聮曰山容积水融和盎物象春詄荡披又聮曰川原春望全宜画松柏古心静可论庚子
　　御书聮曰问风畧先农桑覧古欣过礼乐邦
　　南池在济宁州南门外唐杜甫有同任城许主簿游南池诗后人因祀甫于其地濬池筑馆遂成胜境
　　皇上御题额曰荩臣诗史
　　銮辂经由并
　　抒鸿藻光焰万丈逺迈前贤矣
　　太白楼在济宁州南城上古任城地也唐李白客游任城县令贺知章觞白于此后人因建楼焉形势雄杰俯临运河南北帆樯往来如织
　　銮辂叠经临幸
　　锡以
　　天章贺李风流益传诸不朽矣
　　分水口在汶上县界明尚书宋礼用老人白英防遏汶水于此济运地势髙仰南北分流旧有大禹庙龙王庙宋公祠乾隆乙酉嵗前抚臣防搆数楹以备
　　御舫至此登覧分水形势
　　御书
　　禹王庙额曰溯源明徳聮曰敷土奠山川行所无事
　　分流导南北因其自然又
　　御书
　　闗帝庙额曰赫濯同钦聮曰本正大之情放海而凖体神明之徳如川斯流
　　光岳楼在东昌府城中杰构入云髙下在目或曰可以逺望岱岳故名或曰意取接三光而齐五岳也其兴建始末无可考据
　　皇上春巡山左六巡江浙屡经登临其上
　　亲挥宸翰
　　睿藻
　　辉煌斯楼之名自此永传万古乾隆乙酉
　　御书额曰光岳楼
　　无为观在临清州境运河南岸旧有玉皇阁
　　圣祖仁皇帝
　　赐额曰无为观乾隆乙酉嵗抚臣添建数楹防备宸游临憩
　　御书额曰福佑津途聮曰双牐莭宣资利济三元调爕
　　协宁居
　　四女寺在恩县界运河滚水坝侧运河水势全在蓄泄得宜恩县之四女寺与徳州之哨马营并为运河减水分入老黄河要道仰防
　　睿虑精详
　　特命大臣悉心筹办乾隆乙酉嵗
　　皇上南巡由水路
　　回銮顺道閟视抚臣于河干防设数楹以备
　　宸憩





　　钦定南巡盛典卷八十三
<史部,政书类,仪制之属,钦定南巡盛典>
　　钦定四库全书
　　钦定南巡盛典巻八十四
　　名胜【江南淮安徐州扬州】
　　龙泉荘在宿迁县为入江南首程距山东接壤之红花埠三十五里
　　銮辂时巡向皆
　　驻跸行幄乾隆己亥嵗督臣奏请添搆
　　便殿数楹钦奉
　　谕防勿事浮靡因于旧基西南二里度地营建恭备临幸自此防峿山色骆马湖光永焕彩于云楣松栋间
　　矣庚子
　　御书堂额曰行春聫曰境因径曲诗情逺山为林稀画
　　开甲辰
　　御书聫曰对时真惬农桑庆寕道非关视聴娱
　　顺河集在宿迁县运河遥隄之旁过永济桥五里北拱三山南绕六塘乾隆庚辰嵗恭建
　　行馆以供憇宿自后
　　车驾经临屡奉
　　清跸焉壬午
　　御书额曰泽国敷春聫曰百里控长隄利筹行水三间开朴字安厪同民又聫曰暇当绨几身聊憩景入纱疏意与存甲辰
　　御书聫曰寒勒梅岩红始吐润含麦坂緑方蕤
　　林家荘在桃源县乾隆己亥嵗督臣奏请于旱营旧基酌添
　　行殿敬体
　　圣心诸従朴斵弗施丹艧恭逢
　　羲驭经临
　　天章锡咏仰见
　　省方观民庆行恵施稽之前古无以加云庚子
　　御书斋额曰展义又额曰风日清美聫曰徧野麦针含露润夹衢栁线烟防又聫曰骋目不遮斯畅矣栖心惟静总宜焉甲辰
　　御书聫曰何处不堪体物理于斯亦未忘民艰
　　陈家荘在桃源县
　　皇上三幸江南俱
　　驻跸扵鲁家荘营盘乾隆二十九年钦奉
　　谕防即于旧营酌备座落数宇省带布城一分以节防运之烦大吏钦遵相度以陈家荘地势较髙与旧营相去无防恭建
　　行馆扵此庚子
　　御书堂额曰同和
　　杨家荘在清河县先是督臣于桂家荘恭建
　　行宫近李家荘新运口乾隆四十五年
　　皇上以漕艘商舶皆愿行杨家荘中河旧口因
　　命移建于此
　　翠华临幸得以
　　阅视堤工猗欤至哉一
　　跸途暂憇之所而俯顺民情若此
　　大圣人如天之仁岂诵説所能尽也庚子
　　御书斋额曰融春
　　陶荘河神庙在淮安府清河县自河淮合流清水不能刷黄恒有倒漾之患仰防
　　皇上睿防
　　训示周详扵陶荘开濬引河越丁酉春蒇功于是河流
　　北移清口畅逹二渎乂寜
　　御制碑文纪其事归功于
　　天佑
　　神相
　　命于新口石坝建庙妥
　　神并
　　锡以迎神送神乐章恭逢
　　翠华临莅
　　崇祀升香仰见
　　至诚歆感扵万斯年安澜永庆诗所称懐柔翕河犹未
　　足以方斯昭贶也庚子
　　御书额曰功佑宣流聫曰河势而成清黄交頼神庥
　　顺以助南北胥恬
　　恵济祠在淮安府清河县祠临大堤中祀
　　天后明正徳二年建嘉靖中赐额曰恵济其神福河济运孚应若响祠前黄淮合流地当形胜为全河之枢要
　　国朝乆邀崇祀我
　　皇上临幸升香荐帛礼有加隆焉乾隆辛未
　　御书祠额曰福佑河漕曰协顺资灵曰道光玉宇聫曰璿源顺效安澜庆玉粒长资飞挽功又聫曰灵昭云马风樯防绩奏河清海晏时又聫曰神契元符传玉简妙紫炁閟金庭又
　　御书恵济祠行殿额曰继述平成曰风帆沙屿聨曰极目云涛思利济关心沮洳切畴咨又聨曰上策评量懐贾让一时词赋忆枚皋丁丑
　　御书额曰恵济壬午
　　御书聨曰韶光喜不蔵隄树緑意看将漾沚苹乙酉御书聨曰天光水态披襟袖岸芷汀兰入画圗又聫曰湖山入画迎人翠鳬雁当春得意鸣又聫曰长隄罨画青连墅新水涟漪緑映船
　　天寜寺在扬州府拱宸门外旧为晋大傅谢安别墅义熈间梵僧译华严经于此禇叔度请于谢琰遂舍为寺名谢司空寺宋政和间改今名乾隆丙子嵗扵寺之右恭建
　　行宫自后
　　圣驾南巡俱邀
　　驻跸乙酉于寺内
　　题省方设教四字掲之楣间臣民仰瞻益敬颂
　　大圣人勤民之至意云辛未
　　御书寺额曰淮南香界曰浮山华海聨曰花雨南天灵文传妙谛香云蜀阜旧墅表名区丁丑
　　御书寺额曰淮南丽瞩曰神威拥防聫曰闾里讴歌闻乐恺轩烟景适清嘉又聨曰楚尾吴头开画镜林光鸟语入吟轩壬午
　　御书寺殿聫曰西竺驻祥轮三摩合证东山留浄业二谛俱融又聫曰琉璃瓶水资功徳璎珞龛云现吉祥又聫曰众香馥郁疑华盖多寳光明驻法轮又聫曰寳地生欢喜香台普吉祥
　　御书行宫堂额曰大观聫曰树将暖旭防笼牖花与香风并入帘又聫曰丽日和风春淡荡花香鸟语物昭蘓又聫曰钧陶锦绣化工鬯松竹笙簧仙籁谐又聫曰牕意延山趣春工鬯物情乙酉
　　御书寺楼曰万佛楼殿曰大雄寳殿又聫曰商鼎周彛
　　自典重槛葩苑树相芬芳庚子
　　御书行宫额曰东壁流辉又额曰文滙阁聨曰成隂髙树天然爽过雨闲花自在香又聨曰虚含爽籁座静接朝岚甲辰
　　御书聫曰问景讵寜欣若缋甄心益觉勅惟防
　　万夀重寜寺在天寜寺后乾隆癸夘嵗鹾【臣】
　　奏请恭建为淮商祝
　　厘之所臣民嵗时延集僧众建设经坛恭祝
　　圣夀以致爱戴之忱寺旁为东园
　　翠华临莅多邀
　　睿藻焉甲辰
　　御书额曰勅赐万夀重寜寺又额曰普现荘严曰妙香
　　花雨又
　　赐寺旁东园堂额曰春熈曰俯鉴室曰琅玕丛聫曰水木自清华方壶纳景烟云共澄霁圆镜涵虚又聨曰春色芳菲入圗画化机活泼悟鱼鸢又聨曰倚岩松翠龙鳞蔚入牖篁新鳯尾娑又聫曰自觉云林延静赏喜従香界覔新题
　　栁湖春泛在倚虹园之西湖心垒石为山建亭其上小桥通之桥之西北亭榭掩映芦荻参差荷叶田田一望无际
　　冶春诗社在虹桥之西与倚虹园东西相望皆郡人上已修禊之所今为冶春楼取王士正诗名之又有香影楼懐仙馆秋思山房
　　浄香园在虹桥之东筑堂以奉
　　宸憩堂左则仿泰西营造法为室五重过此层栏绕屋曲槛临波曰荷浦薰风由春波桥折而之北则接趣园矣乾隆壬午
　　御书额曰浄香园聫曰结念底须懐烂漫洗心雅足契清凉又聫曰竹喧归浣女莲动下渔舟乙酉
　　御书堂额曰怡性聫曰雨过浄倚竹夏前香想莲甲辰御书聫曰水以澄渟谋目静山惟平逺致心闲
　　青琅玕馆在浄香园之右蓺竹万竿中置亭馆石笋林立掩映葱青春雨抽萌秋风响箨自饶佳趣香海慈云在浄香园之北碧沼数亩澄明如镜中为海云龛奉大士像其南为来薰堂堂之东为春波桥
　　长隄春栁由虹桥而北沿海皆髙栁长条踠地如行图画中桥之东为跨虹楼迤逦而北有浓隂草堂晓烟亭曙光楼
　　趣园旧称四桥烟雨四桥者南为春波北为长春西为玉版又西则曰莲花春水方生千顷一碧而层轩洞豁曲槛逶迤髙下掩映每当暝烟羃防小雨亷纎环望四桥如防虹蜿蜒出没波间极水云缥缈之趣乾隆壬午
　　御题额曰趣园聫曰萦回水抱中和气平逺山如蕴借人又聫曰目属髙低石步延曲折廊乙酉
　　御书聫曰何曾日涉原成趣恰值云开亦觉欣甲辰御书额曰半亩塘聫曰妙理清机都逺俗诗情画趣縂
　　怡神
　　水云胜概在趣园之西徧有胜概楼吹香草堂春水廊小南屛其右则莲花桥也
　　梅岭春深即长春岭也岭上多植梅花故名两水合流萦绕山麓虚亭曲槛防缀有致
　　桃花坞在保障河西岸西通法海桥春日繁花齐放望如错绣有蒸霞堂澄鲜阁山半有髙楼可以逺眺
　　莲性寺旧名法海寺四面环水白塔峙其中又有夕阳双寺楼云山阁诸胜桥则法海跨其前莲花踞其后迤北青帘白舫每萦拂于春秋佳日也乾隆丁丑
　　御书额曰众香清梵
　　白塔晴云与莲性寺白塔隔水相对故名有花南水北之堂积翠轩林香草堂诸胜
　　望春楼与白塔晴云相连琢石为池左右二桥弯环如月其对岸即熈春台也
　　香阜寺在扬州江都县运河之东土脉隆起如山俗名小五台冈阜陂陀松篁苍翠与金碧名蓝掩映髙下山灵亦若有知敷荣耸秀欣然而望
　　幸焉乾隆丁丑
　　御书额曰台麓化城聫曰绀宇晴空翠岚浮蜀阜祗林
　　香霭禅月湛防流
　　竹西芳径在扬州城北十里唐杜牧诗谁知竹西路歌吹是扬州名由此而着有上方寺寺旧蔵石刻寳志像唐吴道子画李白賛顔真卿书亦称三絶又壁有石刻为宋苏轼送李孝博诗寺旁为竹西亭乾隆甲辰
　　御书额曰竹西精舎聫曰慧草阶前亦生意徳山户外
　　自佳隣
　　平冈艳雪在草河南植红梅数百本中搆亭馆早春花放不减嵰山之雪也近水则防以长隄垂栁疎筠引人入胜
　　临水红霞在平冈艳雪之左其地多桃花每春深花放烂如锦绮中为桃花庵清磬疎钟声出林表亦栖禅之胜地也
　　杏花村舎在草河北岸东连迎恩桥竹篱茅舎颇具野趣
　　防上农桑在迎恩河西岸敬仿
　　圣祖仁皇帝耕织圗扵河北艺嘉谷树条桑井陌蠺房恍如
　　圗绘
　　皇上教养之恩
　　圣代恬熈之象举此可见以视豳风七月殆有加焉
　　慧因寺向为舍利禅院恭逢
　　车驾临幸
　　赐今名旁有小园丛桂古松境絶清逈中有悟香亭寺钟初动梵唱同声时得静中之趣西为曲廊水榭低贴水际北折为防顔曰绿杨城郭右为芍园多异种小筑数椽亦饶秀野静闲之胜乾隆辛未
　　御题额曰慧因寺丁丑
　　御书额曰慈縁胜果
　　卷石洞天在城河北岸叠石为山玲珑窈窕岩壑天然其旁为宛委山房契秋阁
　　堞云春暖在北门外城隅临水为园屋宇参差竹树蓊鬰大有濠濮间想
　　倚虹园本元崔伯亨园址为虹桥修禊之所傍城西濠三面临河有领芳轩饯春馆诸胜乾隆壬午
　　御书园额曰倚虹聫曰栁拖弱缕学垂手梅展芳姿初试嚬又聫曰明月松间照清泉石上流乙酉
　　御书楼额曰致佳聫曰花木正佳二月景人家疑近武
　　陵溪甲辰
　　御书亭额曰润竹聫曰钧陶锦绣化工畅松竹笙簧仙
　　籁谐
　　西园曲水在城河西北水自北而东折若半壁然依水曲折以置亭馆有新月楼觞咏楼拂栁亭春台祝
　　夀在保障河西岸为两淮人士献
　　夀呼嵩之所其左为曲楼数十楹与篠园相属
　　篠园花瑞在熈春台左园广数十亩徧栽芍药其种有并头三蕚者尤为罕觏因作瑞芍亭以纪盛云
　　平流涌瀑在熈春台右有竹亭水由亭下过石桥入保障河又有镜泉楼含珠堂亦于登眺为宜水竹居
　　皇上临幸赐名也山石壁立屈曲若展画屏中有花潭竹屿又玉兰数十本环绕精舎花时清辉照人如在瑶林琼树间循廊而西巨石临水上镌石壁流淙四字水由石罅落池中悬流防防冬夏不竭其间为堂为楼为亭为花坞曲折交互最后万竿浄绿一镜拖蓝水竹幽竒于斯为最乾隆乙酉
　　御书额曰水竹居又书轩额曰静照聫曰水色清依榻
　　竹声凉入牕
　　髙咏楼在蜀冈朝旭之左旧传宋苏轼题西江月词于此乾隆壬午
　　御书额曰髙咏楼聫曰山堂返棹闲留憩画阁开牕纳
　　景光甲辰
　　御书堂额曰清韵聫曰水月清懐同迥照神仙翰墨有
　　余芬
　　蜀冈朝旭在髙咏楼之右其地近连蜀冈初日照万松间如浮金叠翠所谓西山朝来致有爽气者也有来春堂旷如亭初日轩皆登眺之所
　　春流画舫在蜀冈朝旭之北临水为屋四壁垂帘波纹荡漾
　　锦泉花屿在保障河东岸南接水竹居北连功徳山入门而左为锦云轩牡丹开时烂若叠锦西有微波馆泉出涧中泠泠不竭
　　功徳山山有观音寺亦名观音山在蜀冈最髙处天花佛火僧戒梵音俨在灵鹫峯头也上有小池畜文鱼数百头临池为屋以邀
　　睿览乾隆乙酉
　　御书额曰天池聫曰渌水入澄照青山犹古姿山亭野眺在功徳山之半前为南楼可以眺逺山后临池为屋顔曰芰荷深处
　　平山堂在法浄寺之右宋郡守欧阳修建以南徐诸山环拱望与槛平故名其时梅尧臣王安石蘓轼秦观诸人皆有唱和之什堂之前为行春台初建扵宋守刁约堂之西曰第五泉复显扵明僧沧溟其余楼阁池台颇饶胜赏恭防
　　列圣留题
　　天文舄奕
　　皇上复叠颁
　　奎藻宠锡逾常贤守名山何幸七百余年以后邀此殊荣乾隆丁丑
　　御书聫曰诗意岂因今古异山光长在有无中甲辰
　　御书额曰天然三友又聨曰对时真惬农桑庆寜道非
　　关视聴娱
　　法浄寺古栖灵寺又称大明寺寺枕蜀冈旧有浮圗九级见于大观圗经唐刘长卿髙适诸人俱有诗乾隆乙酉
　　车驾重幸
　　赐名法浄寺
　　御书聫曰竹里寻幽径梅间卜野居
　　万松叠翠园与蜀冈相对万松森立滴露飘花近落衣袖
　　小香雪在蜀冈平衍处东接万松亭由法浄寺东楼石磴而下北过小桥穿竹径复折而东数十步古梅绕屋疎影寒花洵为清凉香界乾隆乙酉
　　御书额曰小香雪
　　康山在扬州府新城西南隅明正徳中武功康修撰海寓居于此山搆草堂于上其东为观山台遥望郭外风帆来往隔江山色青翠如画乾隆庚子
　　御书额曰康山草堂聫曰时花二月之中遇古树千年
　　以上论甲辰
　　御书楼额曰对山聫曰笼庭水树宜凉影匝砌烟花带
　　露
　　九峯园园故多佳石大者逾丈小亦及寻如仰如俯如拱如揖如鳌背如驼峯如蛟舞螭如狮蹲象踏千形万态不可端倪石间罗植卉木又筑临池小榭以拟右军墨池南为风漪阁可供眺望乾隆壬午
　　御书额曰九峯园聫曰雨后兰芽犹带润风前梅朶始敷荣又聫曰名园依緑水野竹上青霄乙酉
　　御书聫曰縦目轩饶野趣遣懐梅栁入诗情甲辰御书额曰澄空宇聫曰红梅翠竹天然绘妙理清机不
　　尽吟
　　髙旻寺在城南十五里之茱茰湾其水北承淮流西逹仪徴南通步故亦名三防河寺踞其上有塔曰天中琳宇嵯峨遥临俯瞰洵江皋揽胜之地
　　圣祖仁皇帝南巡于此敬建
　　行宫
　　皇上省方重葺其旧以备
　　临幸乾隆辛未
　　御书寺额曰江月澂观聫曰潮涌广陵磬声飞逺梵树
　　连防水铃语出中天
　　御书殿额曰防江胜地曰江表春晖聫曰众水回环蜀冈秀大江遥应广陵涛又聫曰碧汉云间晴阶分塔影青郊雨足春陌起田歌丁丑
　　御书行宫佛堂聫曰法云迥防莲华塔慈照长辉贝叶经又聨曰塔铃便是广长舌香篆还成妙鬟云又寺旁
　　关帝庙额曰气塞宇宙壬午
　　御书斋额曰罨画牕乙酉
　　御书聫曰绿野农懽在青山画意堆庚子
　　御书堂额曰得间聫曰清风明月取无尽山峙水流用
　　不穷甲辰
　　御书堂额曰承煦聫曰宇宙以来此山色冲融之际荡
　　烟光
　　锦春园在扬州府城南三十里距由闸关二里旧有大观楼后成小筑门临水次丹垩相鲜其中杰阁修廊松泉萝磴颇足幽胜四围罗植花木每遇风日晴美烂若舒锦乾隆辛未
　　御书额曰锦春园丁丑
　　御书额曰竹浄松蕤甲辰
　　御书聫曰镜水云岑标道趣防荑嫩蘤缋春光又聫曰
　　镜里林花舒艳裔云邉楼阁隐神仙


　　钦定南巡盛典卷八十四
　　钦定四库全书
　　钦定南廵盛典巻八十五
　　名胜【江南镇江常州蘓州】
　　金山在镇江府西北七里大江中唐裴头陀于此防山得金故名一名浮玉山随山搆屋金碧交辉与江光相激射有泉曰中泠陆羽品为天下第一山之东有日照岩东麓有善才石一名鹘峯西有石山其顶则金鳌妙髙诸峯在焉浮图冠其上屹立梯霄洪涛四绕宋汪藻所云揽数州之秀于俯仰之间者也
　　江天寺在金山上寺剙于晋代本名泽心寺宋改龙游寺蘓轼以玉帯施元长老今玉帯桥其遗迹也
　　圣祖仁皇帝南廵
　　赐额江天寺乾隆辛未嵗恭建
　　行宫于寺之右
　　皇上六举省方之典渡江而南叠经
　　驻跸堂曰静澜斋名镜治皆
　　亲洒宸翰悬之梁又建阁尊蔵
　　圣祖钦定古今图书集成全帙及四库全书全部大江南
　　北望之如蓬莱瀛岛焉辛未
　　御书寺额曰寳帯名蓝曰寒香古韵曰天际杯浮曰龙藏香严曰钵龙珠洞曰潮音莲界聫曰潮涌西津不断天风传塔语山蟠北固遥分晴籁散炉烟又聫曰海屿云涛天共逺梵宫香霭日长新又聫曰甘露常流功徳海香云遥映普陀山又聫曰岫涌白云飘晻霭林防翠柏绕清凉
　　御书行宫额曰紫金浮玉曰春烟海曙又楼额曰逺帆曰壮观曰更上一层楼聫曰气接鸿蒙中流防逺势山浮杳霭一柱倚髙空又聫曰日涌轮髙海门近云来气接巫峡长丁丑
　　御书寺额曰灵区仙迹又楼额曰观涛壬午
　　御书行宫聫曰瓷椀竹罏皆恰当新题旧什各分明又聫曰诗句全从画间得云山常在镜中留又聫曰三春丽俯云峦上太古清流水镜中又聫曰到海春潮涨新碧渡江烟树织遥青又聫曰江澄万顷净如练峯峙一卷髙入云又聫曰泉冷石为瘦峯髙树与遥乙酉
　　御书寺额曰风恬浪静庚子
　　御书
　　江神殿额曰徳佑安澜聫曰灵源派滙襟三逺澄练功符得一宁
　　御书佛殿聫曰法界静清净相香台普现妙明心又聫曰真如不动超观察念力常圆普吉祥又聫曰潮音普徧华严海慈竹常霏妙鬘云
　　御书行宫额曰江山永秀又
　　赐阁额曰文宗又额曰妙髙台又堂额曰太古甲辰御书行宫聫曰喜有清音相问荅絶无尘意与周旋又聫曰烟霞表里因心静天水空明触目新
　　焦山在镇江府东北九里大江中以汉焦先隐此故名与金山对峙上有焦仙岭三诏洞以先尝三诏不起也曰坞曰湾曰栈道诸竒胜不能殚述寺中古鼎篆铭莫能尽识传为周时器浮图二楼阁亭台之属三十有四其最著者曰寳墨亭贮王奂之集暨右军书陀罗尼经幢也山麓有瘗鹤铭以摹甚难康熈年间舁置山上乾隆丁丑嵗恭防
　　皇上亲洒
　　宸翰一通摩勒上石龙翔凤翥藻耀万古非特山灵邀宠即寳界诸天亦应和南以効梵祝矣辛未
　　御书寺额曰海门鹫岭曰江界慧灯殿额曰松竹坞
　　楼额曰镜江并
　　赐汉隐士焦先匾曰山髙水长又
　　御书聫曰领要得江山鼎伏恰依仙隐处观空参水月锡飞还傍鹤铭边又聫曰山削双清玉坞潜光髙士卧潮来一碧金澜对峙化人居壬午
　　御书额曰竹楼又堂额曰清寄聫曰云容水态不相厌画意诗情分与投又聫曰四面波光动襟防三山烟霭防壶洲又聫曰到来俯视原无地攀陟遥吟恰有楼又聫曰一水镜呈当面满魄氷轮映举头又聫曰山色江声一合花香月影证三摩又聫曰净业江澄镜圆光月印珠乙酉
　　御书堂额曰旷观曰髙轶羣伦聫曰春秋风月因心防上下水天与目谋又聫曰波含静渚心同澈云住髙峯态自灵又聫曰岷水溯防图神依西蜀焦峯冠灵宇目俯东吴又聫曰山水足清音赏寻物表云烟供静寄妙契天倪甲辰
　　御书聫曰屏山镜水皆真縡萝月松风合静观
　　钱家港在镇江府西门外可逹大江适当金山之麓横峯侧岭苍翠时呈细浪长波潆如帯乾隆庚辰嵗大吏于其处恭建
　　行宫以备
　　御舟渡江
　　驻跸之地甲辰
　　南廵
　　銮遂防
　　翠华临憇焉
　　甘露寺在镇江府北固山山三面临江岩壑陡絶梁武帝登楼延望改曰北顾寺为吴孙皓建以改元甘露遂以命名旧在山下宋祥符间移建吴琚榜曰天下第一江山上有巨石状如羊传为诸葛亮与孙权坐谋破曺处胜迹则多景楼鳯凰池天津泉秋月潭为最寺后有鐡柱峯下为观音洞郡城之后屏也乾隆辛未
　　御书额曰南徐净域聫曰地窄天寛江山雄楚越沤浮
　　浪栋宇自孙吴
　　舣舟亭在常州府东门外宋蘓轼常系舟于此后人因以名亭地多古木土阜蜿蜒杂植花竹为
　　御舟经行之地恭搆数椽以备
　　临幸亭右冈峦洞壑起伏绵亘下有蘓轼洗砚池形如半圭水槛风廊渌波半畆亦觉天光云影共徘徊也乾隆丁丑
　　御书额曰玉局风流
　　惠山在无锡县锡山之西旧名西神山僧慧照居之故又名慧山山有九陇蜿蜒如龙故亦名九龙山有泉岀石间陆羽品为第二甃以石方圆各一建亭覆之前有堂三楹曰漪澜为宋令蘓舜钦建自亭右折而西上曰若氷洞其左则惠山寺也寺有金莲池亦曰涴沼泉流潴焉寺左桃花坞下为聼松庵明僧性海即绣岭亭故址为之旧藏王绂诸人竹罏图四卷屡逢
　　临幸题咏留贮山寺后因收弆弗慎致燬于火乾隆庚
　　子嵗
　　皇上五廵江南以名流韵事未可阙如亲洒
　　宸翰补绘竹罏第一图
　　天章炳焕超轶前人竝
　　命
　　皇六子及诸臣工续成二三四图各为一卷
　　赐付聼松庵尊藏自是圗画昭于云汉竹罏寳若鼎彛
　　胜地名泉遂得流传不朽矣辛未
　　御书额曰法乳流慈聫曰九陇云连吉光防佛相二泉
　　玉泻禅味得真如丁丑
　　御书额曰漪澜堂又额曰竹炉山房
　　寄畅园在惠山之左初本僧寮曰南隐又曰沤寓明正徳中尚书秦金得之辟为园名鳯谷行窝子孙次第増葺易名寄畅环以清流防以嘉木遂成胜地康熈年间
　　圣祖御赐诗章谕徳行秦松龄敬顔其堂曰
　　宸翰又曰卧云曰嘉树阁曰天香曰虚一峯卓立其中
　　乾隆丁丑仰防
　　睿赏
　　赐名曰介如拳石之防并邀
　　荣遇遭逢之幸盖不偶云又
　　御书额曰玉戞金摐聫曰清泉白石自仙境玉竹氷梅
　　总化工乙酉
　　御书额曰竹净梅芬
　　蘓州府与江宁并为省防其地山泽藏育土风清嘉诵唐白居易八门六十坊句阛阓至今称盛焉府治旧有织造官廨
　　圣祖仁皇帝南廵即其址改建
　　行宫中有凝懐堂
　　御书赐额也乾隆庚午嵗
　　皇上下诏省方稍加修葺以备
　　临幸自是叠邀
　　法驾东南喁喁望
　　幸已歴有年所恭逢法
　　祖时廵
　　鸿防大沛民间欢迎瞻就巷舞衢歌盖阅时而弥盛云
　　辛未
　　御书额曰撷芳揽秀丁丑
　　御书额曰吴苑清辉聨曰轩自纳云霞气书卷常含草木馨又聨曰歌诵春声喧井里林峦晓色入楼台又聫曰南国莺花多胜赏吴中山水称清吟又聫曰气清松竹有余韵雨足湖山是处佳壬午
　　御书佛堂额曰福徳相聨曰圆觉光常垂妙鬘吉祥境
　　本彻优昙又
　　御书神堂额曰笃纯佑聫曰居处式慿资拱卫馨香俨
　　在契神明又
　　御书行宫堂额曰南国春聫曰阊临詄荡通民隐里抚殷丰騐物华又聫曰牕意包含画天容醖醸春又聫曰宁惟容膝务敬念治民方乙酉
　　御书聨曰居中揽外襟懐畅击毂摩肩职殖殷庚子御书额曰研经聫曰满松石无非古一屋云烟总是清又聫曰墨沼云浓凝絮雨筠帘风细引松簧又聫曰湛华饶水木挹韵在琴书又聫曰乐意观生物遐心寄太初又聫曰四壁图书鉴今古一庭花木念农桑又聨曰树色碧无碍山光静有余又聫曰展图恰对景清得句多于神谧余又聫曰轩惟静寄书史供清拈又聫曰堪防智仁趣都包今古诠又聫曰春秋足风月飞跃有鸢鱼甲辰
　　御书堂额曰玊兰
　　沧浪亭在郡学之东积水弥漫小山曲折相传为钱元璙池馆宋蘓舜钦得之作亭曰沧浪欧阳修有清风明月本无价之句其名遂着寻属章惇后归韩世忠愈扩其址元明间废为僧舎嘉靖时知府胡缵宗重建韩祠释文莹复于其旁建沧浪亭
　　本朝宋荦抚呉搜访遗迹构亭于山巅得文徴明隶书沧浪亭三字掲诸楣
　　狮子林在城东北隅中多怪石状如狻猊故名元至正二年天如禅师之门人结屋以居其师有峯有池有桥有亭有松有竹僧寮賔馆无不具备勅赐寺额曰菩提后为势家所占倪瓒曽作图貎之真迹传入
　　内府
　　圣人按图临幸宠以
　　天章一曲林亭遂与南国名山争胜乾隆辛未
　　御书额曰镜智圆照壬午
　　御书额曰画禅寺乙酉
　　御书额曰真趣
　　虎邱在蘓州府西北九里晋司徒王珣别墅后舍为寺两崖劈分剑池在焉石泉清泠不可测相传为阖闾试剑处前为千人石晋异僧竺道生讲经于此有説法台可中亭防头石诸迹山后浮图髙切云汉清逺道士题诗云白云蓊欲归青松忽消半顔真卿爱之刻诸崖上乾隆辛未
　　御书寺额曰须弥春满又堂额曰春臯丽瞩曰海涌岚浮曰吴天蓬阆聫曰雁塔影标霄汉表鲸钟声度石泉间又聨曰乔柯嘉防盘陀石曲涧清音觱沸泉又聫曰风声满迳竹铿尔春气入林花翳如又聫曰翠竹苍松全夀相清泉白石养天和壬午
　　御书千顷云额曰静观斋
　　灵岩山在蘓州府西三十里一名石鼓山又名砚山吴王置馆娃宫于此今灵岩寺其址也内有响屧廊琴台吴王井诸遗迹顶有月池砚池玩华池虽旱不竭西南石壁峭防者为佛日岩欣然如立弛然如卧者为夀星石醉僧石又有松啸迎晖二亭并据胜地宋范大成谓下瞰太湖洞庭两山滴翠丛碧在琉璃世界中洵竒境也
　　灵岩寺灵岩山之阳相传晋太尉陆抗舍宅置寺名曰秀峯南宋时为韩世忠功徳寺改名崇报禅院明洪武中赐额灵岩寺林峦囘抱实据一山之胜
　　圣祖仁皇帝南廵
　　驻跸于此
　　皇上法
　　祖省方吴中大吏于寺旁营搆
　　行宫松栋云轩不尚粉饰其髙处为临湖榭俯视具区三万六千顷如在几席间也乾隆辛未
　　御书寺额曰吴范香林聫曰云去云来池边留塔影烟
　　凝烟泮林外泛湖光
　　御书行宫额曰晴湖逺碧曰云峯罨翠又额曰灵岩聫曰空际两山青玉削望中一界白银铺丁丑
　　御书佛龛屏聫曰金轮彩映牟尼浄寳塔光含舍利圎御书行宫额曰临湖榭曰随安室聫曰三春烟景染新
　　藻万顷湖光开逺襟壬午
　　御书行宫聨曰毎因物表延遥寄似与天游得静陶又聫曰座挹山光将水态牕延秋月与春风又聫曰蜃纵望湖天濶钿几披吟花栁妍又聫曰云容水态不相厌画意诗情分与投又聫曰岩依古髻山常在湖满祥轮镜本圆乙酉
　　御书行宫聫曰气接鸿蒙防逺势峯连青霭入髙空又聫曰云霞流丽东西暎天水空明上下鲜又聫曰逰目乐山水甄心悟筦倪庚子
　　御书行宫聫曰临虚标秀琴书润因迥为髙坐卧便又聫曰云端旷奥轩疑画杪髙低圃是悬又聫曰波涵阿耨资功徳云防须弥现吉祥又聫曰鸢飞鱼跃同澄澈云影天光会渺茫又聫曰流水今日明月前身甲辰
　　御书行宫聫曰太湖万顷碧予意一般澄
　　寒山别墅在支硎山西明赵宦光隐此筑小宛堂以居后为僧舍庭前老梅相传宧光手植芙蓉泉出其旁西临清浅池通千尺雪名飞鱼峡东南为空谷竒石横亘上跨小石如环名驰烟驿皆篆书刻石宧光旧迹也乾隆丁丑
　　御书额曰寒山别墅曰眺聼清机又额曰对瀑曰空谷曰琳琅丛曰芙蓉泉又楼额曰清晖曰緑云又堂额曰澄懐聨曰石拥云根涵秀润泉淙玉韵得清真又聫曰脩竹弄风金琐碎飞泉激石玉琮琤又聫曰随歩山泉引清聼悦懐烟树入幽吟壬午
　　御书额曰驰烟驿庚子
　　御书聨曰暗琴淙乳窦明镜漾云根又聫曰谁洗筝琶
　　耳独怡云水情
　　千尺雪在寒山石壁峭立明赵宧光凿山引泉縁石壁而下飞瀑如雪不减匡庐山半有屋曰云中庐又有弹冠室惊虹渡皆宦光旧址再上为法螺寺乾隆辛未
　　御书额曰玉峡飞流又阁额曰聼雪聫曰幽室数楹聊
　　不俗清机片晌恰宜闲
　　法螺寺在寒山山迳盘纡从修篁中百折而上势如旋螺故名径旁涧水潆洄石梁跨之名津梁渡寺中精舍数椽四山拱翠庭前树石位置天成翛然有出尘之致乾隆辛未
　　御书额曰妙云顶相聫曰一径盘云瞻寳髻万山飞翠
　　拱螺峯
　　支硎山在蘓州府西二十五里晋沙门支遁尝憩游于此山多平石如硎故名今石室寒泉放鹤亭皆遁遗迹南有三巨石屹立如门下有观音寺故亦名观音山岩石清幽烟霞映发刘长卿诗所云林峦非一状水石有余态者是也乾隆辛未
　　御书额曰道风神骏又轩额曰暖翠春泉聫曰峯含画
　　意如悬轴涧有琴音不借桐丁丑
　　御书聫曰华海慧舟声闻昭善应莲台香界愿力普慈
　　縁
　　华山在蘓州府西三十里相传晋太康间生千叶石莲花故名上有石屋二间四壁皆凿浮屠像又有龟巢石虎跑泉苍玉洞洗心泉秀屏鸟道诸胜南为华山寺长松夹迳最为幽絶连接三岭曰湼槃曰鸡窠曰贺九过湼槃即支硎之南峯矣乾隆辛未
　　御书寺额曰莲界云岑又轩额曰清池空碧聨曰秀挺莲峯观空悟华藏清延松迳聼法演潮音又聫曰山色雨晴无定画泉声髙下不停
　　邓尉山在蘓州府西南七十里相传汉有邓尉隐此亦名光福山以地为光福里也山势绵亘冈峦起伏西有铜井铜青防防浮水上又一小山曰铜坑左冈曰米堆明顾天叙辟五云洞相近一峯曰西碛碛之左曰弹山濒湖有阁曰七十二峯西南六里曰元墓传为东晋刺史郁防元塟处丹崖飞槛俨若画屏东望太湖洞庭渔洋掩映几席为东南名胜之最乾隆辛未
　　御书寺额曰梵天香海又堂额曰众香国里曰千林烟月聫曰万顷湖光分来功徳水千重花影胜入梅檀林又聫曰春入湖山韶且秀雪凝楼观净无埃香雪海即吾家山邓尉之支峯也居人以种梅为业满岭梅花望之如雪香亘数十里前抚臣宋荦镌香雪海三字于石西北石梁为虎山槗又有司徒庙或云汉髙宻侯邓禹祠在青芝山北古栢雄竒蟠鬰葢千余年物北有龟山光福塔在焉乾隆壬午
　　御书聫曰疎影横斜水清浅暗香浮动月黄昏
　　髙义园在蘓州府西天平山中有卓笔飞来卧龙诸峯山顶平正曰望湖台面湖圆石曰照湖镜山半有云泉一线泉又有古松虬龙偃葢数百年物也南址为白云寺宋范仲淹祖墓在焉旁即范氏义荘后辟为园乾隆十六年
　　赐名髙义其后羣石林立所谓万笏林也名臣胜地旷
　　代沾
　　荣遂为千古林峦増色
　　穹窿山在苏州府西南六十里相传赤松子采赤石脂于此吴都赋云赤须蝉蜕而附丽葢指此其顶方广可百畆有赤松子炼丹防升仙防遗迹名泉三而法雨下注可以溉田东岭下有盘石相传为朱买臣读书防梁天监中建穹窿寺明改为拈花寺乾隆丁丑
　　御书
　　玉皇殿额曰穹宇清都又
　　御书聫曰百尺耸丹梯欝罗最上羣峰环紫葢颢气常
　　清壬午
　　御书聫曰太湖万顷在襟防穹窿亿丈星辰
　　石湖在蘓州府西南十八里太湖之支流也相传范蠡泛五湖始此宋范成大因越来溪故址为亭榭孝宗书石湖二字赐之中有千岩观天镜阁玉雪坡盟鸥亭诸迹又有巨石镵大士像因名石佛寺寺外长桥卧波风帆沙鸟出没空蒙间茶磨诸山映帯如画恭遇
　　时廵临覧上惬
　　宸襟真郦道元所谓仁知之性共山水效深者矣乾隆
　　壬午
　　御书额曰石湖
　　治平寺在上方山下临石湖之北梁天监中建亦名楞伽寺宋治平元年改今名旁有巨井深不可测嘉靖元年作石湖草堂文徴明题额前萦修竹后帯清泉水石烟云并擅湖山之胜乾隆壬午
　　御书额曰水观澄因聫曰户外一峯秀堦前众壑深又聫曰峯顶香云凝妙鬘湖心寳月印摩尼
　　上方山距石佛寺二里许一名楞伽山势绵亘浮图冠其巅北望吴王郊防东□茶磨石湖烟波掩映绵渺无极东即治平寺也明王宠诗雅足志其胜槩乾隆丁丑
　　御书佛殿额曰水精法界又
　　观音殿额曰香云应现聫曰风吹贝梵声闻寂月照优昙色相空又
　　闗帝殿额曰神佛贤豪聫曰丹心自比午日炯浩气常存寰宇周庚子
　　御书楞伽寺聫曰峯姿濯翠入澄照镜影含虗惬旷懐







　　钦定南巡盛典卷八十五
<史部,政书类,仪制之属,钦定南巡盛典>
　　钦定四库全书
　　钦定南巡盛典卷八十六
　　名胜【浙江嘉兴杭州】
　　烟雨楼在嘉兴府城东南滮湖中吴越钱氏建澂湖如镜万瓦鳞次雉蝶周遭晨烟暮雨杳霭空蒙渔唱菱歌与欵乃声相间洵晴雨皆宜之境乾隆壬午
　　御书聨曰船泛春波天上坐楼称烟雨霁中来
　　安澜园在海寜州拱辰门内初名隅园前大学士陈元龙之别业也镜水沦涟楼台掩映竒峯怪石秀削玲珑古木修篁苍翠蓊鬰乾隆壬午
　　御书额曰安澜园曰水竹延清聫曰妙香文室花飞雨
　　寳相圆光月印川乙酉
　　御书聫曰筠含籁戞金石韵花湛露霏锦绣香庚子御书额曰筠香馆聫曰成隂乔树天然爽过雨闲花自
　　在香甲辰
　　御书聨曰翁之乐者山林也客亦知夫水月乎
　　镇海塔院在海寜州春熈门外下临海塘建自明季旧名占鳌塔髙一百五十尺广周九十六尺左有平台覆以巍榭拾级凭栏沧溟在目毎逢朝潮晚汐雪浪排空洵为钜观
　　尖山在海寜州城东南四十六里突出海岸正当潮汐之冲凡石坝柴塘竹篓坦水各工防御要处俱在尖山以西
　　皇上情殷保赤靡逺不届自壬午以迄甲辰
　　翠华幸浙必先登临审察江海全局筹办石塘俾濒海黎庶永措袵席之安古称神禹尽力沟洫何足専美于前哉壬午
　　御书
　　观音殿额曰补陀应现聫曰耳观海潮音非彼非此心源甘露品大慈大悲又
　　御书
　　潮神庙额曰恬波孚信聫曰池通潮汐安江裔川障东南防海门乙酉
　　御书观海阁额曰海濶天空聫曰台临上下空无际舟
　　织往来波不兴
　　杭州府为全浙省防南跨吴山北兠武林左带长江右临湖曲山川秀丽井邑浩穰斯范仲淹所为东南巨屛者也康熙二十八年
　　圣祖仁皇帝南巡即府治太平坊织造官廨恭建行宫我
　　皇上法
　　祖勤民
　　六巡浙省大吏重修恭驻
　　清跸
　　奎章焕彩云物舒妍松栋云楣直与浙水吴山水光奕
　　乾隆辛未
　　御书额曰观风浙水曰雅宜清致又额曰熈春仙馆曰明秀澄观聫曰烟火万家添胜概江山千里引遥情又聫曰临憩名区欣富庶咨诹善俗识游歌乙酉
　　御书额曰琅玕潇照又额曰韵玉馆聫曰梅香闻不厌
　　竹静望偏深庚子
　　御书聫曰寕夸池馆消闲暇雅意诗书悦性灵又聫曰泉石烧天趣琴书养性和又聫曰谋目惟芳润因心得静陪又聫曰心田净洗全如水臭观清芬岂必莲又聫曰圗画竒叅户里筑琴响逓榻床邉又聫曰谁云城市无三岛即聼松篁有八琅甲辰
　　御书聫曰对时真惬农桑庆寕道非闗聴视娱又聫曰云白松青山自静花香鸟语物皆怡又聫曰问景讵寕欣若缋甄心益觉慎惟防
　　宗阳宫在杭城新宫桥东即南宋徳夀宫遗址宋时亭榭多规仿灵鹫诸胜今尚存石丈许玲珑娟秀与飞来峯相似孝宗有题徳夀宫飞来峯诗即指此石也咸淳中改为道院曰宗阳宫雍正九年重修规制宏敞为杭城道院之最
　　观梅古社在宗阳宫东即徳夀宫别圃明时为南闗使公廨建社祠曰观梅社旧有苔梅芙蓉石相传为蓝瑛画橅镌于碑乾隆乙酉嵗
　　皇上亲临审视始知梅为孙杕所画而瑛惟画石御制诗并记以正其讹又
　　洒翰橅梅石恭勒碑亭甲辰
　　御书聫曰名迹补孙蓝还斯旧观清风况梅石寓以新
　　题
　　吴山大观在紫阳山巅崇防秀峙左江右湖近在几席而环城三十里烟火万家与山光云影相为映射洵一郡之大观也
　　圣祖仁皇帝临幸
　　御制诗章
　　皇上御制吴山大观歌又恭依
　　皇祖诗韵俱勒石山上
　　西湖即古明圣湖以在郡西故名西湖湖分里外其间一屿耸立旁无聫附是为孤山圣因寺在其南
　　圣祖仁皇帝省方南服屡经
　　驻跸于此迨
　　皇上翠华临幸全浙臣民就寺址中界为二恭建行宫有
　　御题八景曰四照亭曰竹凉处曰绿云迳曰瞰碧楼曰贮月泉曰鹫香庭曰领要阁曰玉兰馆
　　万防之暇即景题咏山色湖光倍增明秀矣辛未御书寺额曰超诸有境聫曰长见日华临寳掌依然帝
　　释驻香台
　　御书行宫斋额曰明湖福地曰月波云岫曰绣壁空青聫曰云岚静对自髙秀城郭逺映余青苍壬午
　　御书行宫额曰镜治澄懐聫曰曰逰曰豫所无逸乐水
　　乐山亦静机乙酉
　　御书寺额曰慈云徧防聫曰屿云连竺境湖月澄潮音
　　又聨曰林端浥甘露峯际现青莲
　　御书行宫聨曰表里湖山含动静虚明今古印羲娥又聫曰霁见山容凝翠黛风披水面皱氷纨庚子
　　御书行宫聨曰峯姿濯翠入澄照镜影含虚惬旷懐甲
　　辰
　　御书阁额曰文澜曰敷文观海又额曰月防曰趣亭又行宫聫曰常含古往今来月不异云容水色天又聫曰春色芳菲入圗画化机活泼悟鱼鸢又聨曰好是足山兼足水自然宜画也宜诗又聫曰境是天然赢圗画理含理要入精防又聫曰镜水云岑标道趣防荑嫩蘤缋春光又聫曰湖光檐上下山色镜沉浮
　　平湖秋月在孤山路口宋时有水仙王庙在苏堤三桥之南明季移建于此曰望湖亭
　　圣祖仁皇帝巡幸西湖
　　御书平湖秋月匾额建亭其地前为石防三面临水旁构水轩蝉聫金碧当清秋气爽水痕初収皓魄中天玻璃澄澈恍若琼楼玉宇弹指应现也
　　三潭印月在湖心亭南三塔鼎立相传湖中有三潭深不可测故建浮屠以镇之塔影如瓶浮漾水中月光映潭影分为三绕潭作埂为放生池内置髙轩杰阁度平桥三折而入空明窅映俨然湖中之湖
　　圣祖仁皇帝御书三潭印月匾额并建碑亭扵池北雷峯西照在浄慈寺北峯自九曜山来逶迤起伏为南屛支脉相传郡人雷就居此故名雷峰吴越时建塔峯顶所谓黄妃塔也林逋诗云夕照前村见故十景有雷峯夕照之目
　　圣祖仁皇帝御书易夕照为西照毎当日轮西映亭防金碧与山光互耀如寳鉴初开火珠半坠虽赤城霞不是过也
　　桞浪闻莺在涌金门外即宋时豊豫门也沿堤植桞地名桞洲上有桞浪桥
　　圣祖仁皇帝临幸
　　御书桞浪闻莺匾额并建亭构舫平临湖曲架石梁扵堤上桞丝踠地轻风揺飏如翠浪翻空春时黄鸟睍睆其间流连倾聼与画舫笙歌相应荅也防峰挿云在行春槗湖上层峦叠嶂蜿蜒蟠结列峙争雄而南北两峯特为秀出毎当云气蓊郁时露防尖故有两峯挿云之称
　　圣祖仁皇帝御笔题额易两峯为防峰构亭于行春槗侧春秋佳日慿栏四眺俨如天门防阙防地撑霄五色絪緼随风舒卷益徴太平云物之瑞应云断桥残雪出钱塘门循湖行入白沙堤第一槗曰断桥亦曰叚家槗界于前后两湖之间水光防灔桥影倒浸如彩虹明镜
　　圣祖仁皇帝御书断槗残雪匾额建亭桥上毎当六出飞霙葛岭东西悉琼林瑶树晶莹朗澈不啻玉山上行迨至条风将届春雪初消遥岩近岫余光尚积洵为百谷兆丰之庆矣
　　苏堤春晓宋元和间苏轼以学士出知杭州筑堤湖上自南山至北山夹道植桞嗣守林希榜曰苏公堤康熈三十八年
　　圣祖仁皇帝临幸
　　御书苏堤春晓为西湖十景之首并构曙霞亭于左榱桷凌云檐牙浸水春时晨光初起宿雾未散杂花生树飞英蘸波纷披掩映如列锦铺绣揽胜者咸谓四时皆宜而春晓为最
　　曲院风荷在跨虹桥西宋时取金沙涧之水造麴以酿官酒名麴院中多荷花称麴院荷风
　　国朝因其旧址平临湖面环植芙蕖引流叠石为盘曲之势
　　圣祖仁皇帝亲洒宸翰改为曲院风荷并构亭于跨虹桥之西轩槛玲珑池亭窱花时香风四起水波不兴緑盖红衣陂塘披拂穆然如见南风解愠时也南屛晚钟在清波门外南屛山与孤山遥对层峦耸列翠岭横披宛若屛障凌空而中峙者为慧日峰其下即浄慈寺毎当云归六瞑万籁俱寂寺钟一鸣山谷皆应康熙三十八年
　　圣祖仁皇帝御书南屛晚钟匾额而名山古迹益着人寰
　　矣乾隆辛未
　　御书额曰正法眼藏聫曰慧日髙擎猊座自安圎觉相
　　慈云近接蕊幢时转妙明机丁丑
　　赐寺僧明中聫曰片石孤云窥色相清池皓月照禅心花港观鱼由苏堤第三桥曰望山与西岸第四桥斜对水通花家山故名花港因宋时废园凿池甃石引湖水注其中畜异鱼数十种并建楼于花港之南飞甍倒水重檐接霄方池一奁清可见底扬鬐鼔鬛之状纎悉毕陈虽濠濮之间无以逾此
　　圣祖仁皇帝临幸
　　御书花港观鱼匾额建亭安奉焉
　　云林寺在北髙峯下即古灵隠寺晋僧慧理始驻锡于此唐宋名人多有题咏
　　国朝重修大雄殿及诸堂宇楼阁
　　圣祖仁皇帝赐名云林寺
　　皇上南巡屡经
　　临幸梵宇盘空香云绕地洵为禅林最胜而
　　宸翰留题长萹短律超迈古今宋之问白居易李绅诸
　　人皆在下风矣乾隆辛未
　　御书额曰鹫岭龙宫曰涌翠披云聫曰峯从天竺来云根
　　无徃泉自上房出月印常圆甲辰
　　御书堂额曰七叶
　　冷泉猿啸在云林寺山门外飞来峯下峯有呼猿洞六朝时僧智一善啸尝畜猿山中临涧长啸声振林木则众猿毕集其下有泉清莹寒澈沁人心脾
　　唐时作冷泉亭扵水中宋时改建于岸上今仍其旧
　　莲华峯在飞来峯稍西即灵鹫峯也状如莲华故名峯之南麓有天竺灵山教寺是为下天竺其间古迹曰繙经防曰夣谢亭皆宋谢灵运遗迹曰神尼舍利塔隋仁夀年建曰三生石唐李源访圎泽相遇处曰七叶堂隋僧真观建曰西岭草堂唐僧道标建曰月桂亭宋僧慈云建曰曲水亭宋苏轼与周焘倡和有诗曰连云栈宋郭祥正有诗曰璎珞泉元时所濬乾隆壬午
　　御书寺额曰法镜庚子摩崖
　　御书曰秀拔曰无不竒
　　韬光观海从云林寺而西山径屈曲松篁夹道草树防宻晨曦穿漏如行深谷中约三四里始达韬光庵悬崖结屋势若凌空五六月中无暑气上至寺顶有石楼方丈正对钱江云涛浩直接海亹唐宋之问诗楼观沧海日门对浙江潮即其地也乾隆辛未
　　御书额曰灵岑日观庚子
　　御书寺额曰韬光
　　北髙峯在云林寺后为湖上诸山最髙之峯石磴数百级曲折三十六盘乃至峯顶慿髙俯瞰羣山培塿湖水杯盂云光倒垂万象在下遥望浙江如匹练横亘振衣骋目超然尘之表
　　皇上御制登北髙峯极顶诗恭勒石上
　　天竺香市天竺寺在白云峯南晋天福间建以奉普门大士寺有上中下三院故称三竺而上天竺香火尤盛春时逺近乡民骈肩接踵焚香顶礼以祝丰年
　　圣祖仁皇帝御题法雨慈云及灵竺慈縁匾额
　　世宗宪皇帝赐帑重建大殿
　　御制碑文
　　皇上南廵叠防
　　临幸乾隆辛未
　　御书上天竺寺额曰法喜又额曰寳陀飞观聨曰绕座
　　法轮明寳月盈阶甘雨散天花乙酉
　　御书中天竺寺额曰法净
　　蕉石鸣琴在丁家山当湖之西上有冈阜俯瞰全湖与北岸之乌石峯栖霞岭相拱揖竒石林立状类芭蕉题曰蕉石山房其下有池泉从石罅出防防作琴筑声磴道之南有石壁髙丈许卓立如屛遂称蕉屛内庋石牀石几莹润无滓可以抚琴乾隆甲辰
　　御书聫曰明月松间照清泉石上流
　　虎跑泉在大悲寺相传唐元和中僧性空栖禅所山苦难得水忽有二虎跑出山泉甘冽异常因名虎跑泉宋时名祖塔院苏轼苏辙均有诗
　　圣祖仁皇帝临幸西湖
　　御　制诗二章
　　皇上六度经临毎有
　　题咏且叠和苏韵于是胜迹名泉益擅湖山之美矣法云寺在赤山旧名慧因禅院宋元丰时僧静源居此疏释经义传播逺域有髙丽国王子以金书华严经三百部并舍经阁之赀附贡舶以进因呼为髙丽寺寺前为慧因涧乾隆丁丑嵗
　　圣驾临幸
　　御书寺额曰法云
　　龙井在风篁岭泉自崖腹涌出相传有蛟龙居之唐时建寺井上宋改名夀圣院僧辨才居此与苏轼秦观米芾辈唱和芾书方圎庵记今存寺中内有八景为湖山佳胜之冠乾隆壬午
　　御书额曰龙井曰湖山第一佳又额曰篁岭卷阿曰清虚静泰曰不着一相又八景额曰过溪亭涤心沼一片云风篁岭方圎庵龙涧神运石翠峯阁又额曰振鹭曰聴泉又池额曰浴麟曰浣花又聨曰秀翠明湖游目频来过溪处腴含古井怡情正及采茶时又聨曰欣于所遇何空色乐在其间足古今又聫曰玉毫珠顶无离即皓月清池得证因
　　湖山春社在金沙涧北有泉发自栖霞山涓涓下流伏榛莽中上多桃花旧名桃溪雍正九年创建祠宇祀湖山之神辟地为园徧植卉木中构髙轩恭悬
　　世　宗宪皇帝御书竹素园额右为溪流屈曲环绕作流觞亭亭西置舫斋曰临花舫迤南为水月亭后有楼曰聚景最后为观瀑轩为泉香室恭遇
　　皇上春巡屡停
　　銮辂攷正祀典庙貌聿新永为村人报赛之所焉玉带晴虹在金沙堤上堤有槗曰玉带槗中设三洞以通里湖舟楫南即丁家山隔湖眺望林壑深窅恍如蓬阙槗西飞阁撑空回廊绕水朱栏画栱金碧澄鲜桥畔花桞夹映湾环如带宛若长虹卧波横亘霄汉
　　玉泉鱼跃在清涟寺内泉发源西山伏流数十里至此始见甃石为池方广三丈许清澈见底畜五色鱼鳞鬛可数投以香饵则扬鬐而来吞之辄去有相忘江湖之乐泉上有亭曰洗心旁一小池水色翠緑以白粉投之亦成绿色
　　圣祖仁皇帝赐名清涟寺
　　皇上翠华莅止
　　御制诗章恭摹勒石
　　大佛寺在钱塘门外石佛山以巨石得名相传秦时防船石也宋宣和间僧思浄就石镌开佛面并露肩顶一若涌地化现满月初升构殿覆之遂名大佛禅寺石壁下有沁雪泉四时澄澈不涸乾隆乙酉
　　御书额曰大佛寺
　　玛瑙寺在葛岭之麓旧有玛瑙寳胜院宋髙僧智
　　圆所居本在孤山绍兴间徙筑于此先是智圎于孤山课仆艺竹得泉名仆夫泉及寺徙之后元僧芳洲亦于阶下开凿得泉因名后仆夫泉水极清冽张雨有记乾隆庚子
　　御书额曰香台普现曰禊亭余韵聫曰法界湛虚明梵
　　声指月浄因超色相旛影参风
　　葛岭在寳云山以晋葛洪所居故名其巅曰初阳防山半曰仙翁祠祠畔有丹井有寳云泉皆稚川遗迹山有古刹二一曰智果寺吴越时建宋苏轼守杭州延僧道潜号参寥子者居之因名其泉曰参寥泉且为撰铭一曰夀星院亦建于吴越有寒碧轩此君轩观台杯泉诸胜苏轼所题夀星院四景也乾隆四十五年
　　皇上临幸赓和苏韵勒石山间
　　黄山积翠在栖霞岭后宋淳祐间僧慧开説法吴兴黄龙山后卓锡扵此忽雷震有泉出洞色绀而冽人以为龙随锡至因名黄龙洞洞中凿石为佛像旁有禅院院前层崕耸峙长松修竹互相掩映望之苍翠欲滴
　　石屋洞在石屋岭下洞口刋石屋二字稍东为小石屋刋石别院三字西北为石隩上刋沧海浮螺四字西偏有石镌虚谷二字又一窟上通天光是为石楼四壁皆镌罗汉像旧有僧舍游亭乾隆四十八年稍加式廓恭偹
　　宸覧
　　水乐洞在烟霞岭下四望林峦耸秀岩石蟠结有洞深窈莫测夏凉冬温清泉自洞底出奔赴磵谷泠泠然作金石声宋守郑獬题曰水乐苏轼为诗纪之其旁僧居乃吴越时所创名西闗浄化院今为防石庵
　　湖心平眺在外湖之中央明嘉靖间建本宋时三塔之一因其基筑而广之平临浩漾南北两峯左右对峙羣山遥列如屛前筑石防后启舫轩中构层楼周遭杂植花桞雕栏画槛金碧掩映波恬翠绕天影涵虚极水光山色之胜
　　圣祖仁皇帝
　　御题亭额曰静观万类楼额曰天然图画
　　皇上六度时廵均防
　　临幸
　　天章稠叠即景防心洵惬知仁山水之趣乾隆壬午御书额曰光澈中邉
　　瑞石洞在瑞石山麓有宋米芾书第一山三字由半山亭而上为观音洞夀星石青芙蓉石再上即瑞石洞洞顶有飞来石旁为丁仙阁元道士丁野鹤栖真于此秀石玲珑岩窦窱清幽彻骨空翠扑肌湖山奥区罕有伦匹
　　六一泉在孤山西麓宋苏轼守杭时与僧恵勤为方外交适有泉出恵勤讲堂下因感懐欧阳修取以名之恵勤亦欧阳修素交也南渡后归入延祥观其迹渐湮明夏时正访得始重表之
　　皇上六度临幸
　　睿藻聫翩偹有古今诸体从此欧苏遗迹永垂不朽矣
　　乾隆乙酉
　　御书额曰六一泉甲辰
　　御书额曰光明普印
　　梅林归鹤在孤山之隂宋处士林逋隠此构放鹤亭及巢居阁又于孤山植梅三百本嵗乆不存后人补植者多今已成林早春雪霁梅花盛开輙有白鹤翩翔舞其庭
　　圣祖仁皇帝临幸
　　御书放鹤二字又
　　御临董其昌书舞鹤赋勒碑亭上
　　皇上六次临幸萹咏尤富又得苏轼题林逋诗帖真迹赓和其韵刻石亭前遂使真隠髙踪亘数百年犹有光
　　宠孤山从此不孤矣
　　述古堂在六一泉左苏轼有栢堂竹阁诗即此地也旧址乆废乾隆庚子嵗稍加葺治复其旧观
　　御书额曰述古堂曰柏堂曰竹阁聫曰妙悟契鱼鸢风
　　披水面澄懐凝紫翠霁见山容
　　吟香别业在孤山放鹤亭之南旧称勾留处前浙江抚臣范承谟去杭时取白乐天未能抛得杭州去一半勾留是此湖句书勾留处三大字揭于湖心亭后移额建亭于此亭临方塘清莹如鉴塘内栽荷花花时风来四面香满一亭的緑房足供吟赏
　　小有天园在净慈寺西慧日峯下旧名壑庵后辟为园上构南山亭以供遐眺拾级而登有幽居洞欢喜岩石壁摩崖刻米芾琴防二字及司马光书家人卦俱称名迹乾隆辛未
　　御书额曰小有天园壬午
　　御书额曰胜阁聫曰每闻善事心先喜或见奇书手自抄
　　乙酉
　　御书额曰入云
　　留余山房在南髙峯隂里人陶骥别业竒石峭拔因山髙下架屋数楹上为聼泉亭泉从石罅出瑽琤不絶如奏琴筑毎遇雨余则飞瀑直注宛同匹练下潴为池澄澈可鉴中构平桥以通屧亭后循磴而上为流观亭振衣俯视萦清缭白江湖皆在舄下乃南山胜地也乾隆丁丑
　　御书额曰留余山居壬午
　　御书额曰聼泉乙酉
　　御书额曰流观聫曰凿开石通云捜出真山作假
　　山甲辰
　　御书聫曰緑桞红桃春绘冶飞泉怪石地吟清
　　漪园在雷峯西照亭下旧名白云庵乾隆二十年重葺长廊绕阁镜水通湖鱼鸟亲人云山入画一邱一壑之胜亦足助湖山秀色乾隆丁丑
　　御书额曰漪园又额曰香云法雨
　　昭庆寺在钱塘门外晋天福间吴越王钱元瓘建名菩提院宋太平兴国三年筑万善戒坛七年改今额天禧时僧圎净尝仿庐山慧逺结社于此王禹偁有昭庆寺华严社诗
　　国朝康熈五十二年重建倚郭面湖称为名刹有緑野堂碧玉轩藏经阁诸迹乾隆辛未
　　御书额曰深入定慧
　　敷文书院在鳯凰山之万松岭旧为万松书院康熈五十五年
　　圣祖仁皇帝赐浙水敷文匾额因名敷文雍正十一年世宗宪皇帝特赐帑金以资诸生膏火延掌教讲学其中
　　日有程课恭逢我
　　皇上六次南廵右文
　　临幸
　　御制诗章令士子恭和
　　作人雅化洵与云汉昭囬矣乾隆
　　御书额曰正谊明道曰养士求贤聫曰潆洄水抱中和
　　气平逺山如蕴借人乙酉
　　御书聫曰正其谊不谋其利明其道不计其功普圎院在资岩山之坞宋元嘉时僧慧琳开山吴越时号资岩院宋大中祥符间始易今名院有石笋峯髙数仭圎峭如笔亦名卓笔峯又有金沙银沙二泉分绕左右合流为池乾隆庚子
　　御书额曰香界霏春聫曰寳月光圎妙不可思议鬘云
　　香普真如是吉祥
　　理安寺在南山十八涧旧名法雨寺緑嶂百重清泉万转异木灵草四时敷荣宋理宗时改为理安
　　国朝康熈五十三年
　　圣祖仁皇帝发帑重建置寺山千畆斋田二百余畆御书石磬正音及理安寺匾额雍正五年
　　御赐慈悲自在匾额寺有松巅阁法雨泉最为清胜恭遇皇上时廵毎停
　　清跸焉乾隆辛未
　　御书额曰树最胜憧乙酉
　　御书额曰识安心竟
　　六和塔在钱塘江岸宋开宝三年僧智觉于龙山月轮峯开山建塔以镇江潮名六和塔塔下为开化寺
　　国朝雍正十三年奉
　　勅鼎建乾隆十六年
　　圣驾南巡厪念海塘
　　亲登塔顶悉江流之曲折东望龛赭二山阳侯顺轨海
　　若不惊
　　圣情悦豫爰
　　亲洒宸翰为文纪事兼
　　御书额凡七曰初地坚固二谛俱融三明净域四天宝网五云扶葢六鳌负戴七寳荘严分悬于塔又
　　赐开化寺额曰净宇江天聫曰潮声自演大乗法塔影
　　常悬无住身
　　潮神庙在海塘上章家庵东乾隆四十五年
　　圣驾南巡
　　申命筑老盐仓一带鱼鳞石工而沙性澁汕桩木难施忽有老翁言以大竹扦定沙窝同时齐下梅花桩必无揺动试之果然及寻老翁莫知所向此皆
　　皇上勤求民瘼上格
　　天心是以百神効灵钜工速蒇乾隆癸邜冬奉
　　勅重修庙宇
　　钦颁
　　御制聫额诗章以荅灵贶勒之贞珉并
　　命将壬午
　　御制观海塘志事诗镌于碑隂丁丑
　　御书额曰保障东南聫曰神祐安澜曲折三江潮有信
　　人占利涉澄清万里海无波壬午
　　御书额曰澄澜保障聫曰百谷归墟泽滙江湖资利济
　　三亹循轨潮平龛赭庆安恬甲辰
　　御书额曰福佑灵宣聫曰昭贶顺南亹信符朓朏恬澜
　　安子位利普农桑
　　鳯凰山在鳯山门外有左右两峯绵亘数里形如鳯翥因以得名其右麓有胜果寺剏自吴越由寺侧取径而上曰中峯又上曰月岩又上曰排衙石吴越钱氏所名也峯顶地平如掌旧名四顾坪乾隆乙酉
　　御书额曰澄观台曰江湖旷覧聫曰花含春意冶石戴
　　古皴竒
　　梵村
　　阅武楼在五云山南地本名范村见神州古史考近志以其地近云栖时闻梵呗改今名乾隆辛未以后
　　翠华幸浙皆
　　阅福建水师于观潮楼之江浒甲辰嵗臣僚以其地沙
　　涨水浅难于驾驶因于是村恭建
　　行殿并重楼数楹以偹
　　法驾临视焉
　　云栖寺在钱塘江上五云山之西旧传山上时有五色瑞云飞集遂名云栖前绕大江沿江取路而入行万竹中延縁十余里转入转深山半有洗心亭为逰人憩息之所寺建于吴越时后名栖真院明季有释祩宏号莲池者居之复名云栖
　　圣祖仁皇帝南巡叠防
　　临幸
　　御书云栖及松云间匾额
　　皇上翠华频莅喜其地僻而幽缁流犹能守其家法吟咏之间三致意焉乾隆辛未
　　御书额曰香门净土曰修篁深处曰南无阿弥陀佛又亭额曰悦性聫曰山深独辟清净界竹翠常飞妙鬘云壬午
　　御书额曰西方极乐世界安养道场乙酉
　　御书聫曰水向石邉流出冷风从花里过来香
　　浙江秋涛按浙江亦名曲江潮汐自海入江为龛赭二山所束激而为涛一日夜再至应不爽而秋八月为尤盛
　　祖祖仁皇帝两幸江濵
　　御制恬波利济四字匾额我
　　皇上法
　　祖勤民叠防
　　临幸
　　宸章璀璨照耀江浔自是川灵効顺潮汐以时利渉兴
　　歌安澜永庆焉


　　钦定南巡盛典巻八十六
<史部,政书类,仪制之属,钦定南巡盛典>
　　钦定四库全书
　　钦定南巡盛典卷八十七
　　名胜【江南江宁徐州】
　　龙潭镇在句容县西北八十里龙潭山背倚大江居京口金陵适中之地
　　圣祖仁皇帝南巡恭逢
　　行殿于此大吏重修以驻
　　清跸槛前烟树
　　仗外岩峦苍翠葱茏昕夕效灵而献秀云乾隆辛未御书额曰胜揽龙蟠曰江声潭影聫曰冈峦萦绕桑麻富洲渚参差颿桨通又聫曰三茅天际青莲耸二水云边白鹭分庚子
　　御书聫曰清风明月取无尽山峙川流用不穷寳华山在句容县北本名华山山寺相传为寳志道塲故一名寳华明慈圣太后梦登一山皆莲花后访得之因于寺建铜殿秦淮水发源于此有虎山观音洞叠石塔杨栁泉诸胜西峯有龙池一入石罅间
　　圣祖南巡
　　勅赐慧居寺
　　皇上临幸复蒙
　　天章叠锡后先辉映洵为千秋盛事
　　栖霞寺在江宁府东北山多药草可以摄生故名摄山又以重岭如繖名繖山南齐明僧绍隠此舍宅为寺山有三峯中峯屹立东西拱抱寺在中峯之麓唐髙宗制明徴君碑碑隂书栖霞二大字因以名寺左有舍利石墖镌琢极工隋文帝所建也东通无量殿一泉曰品水殿东有阁翼然曰紫峯循中峯而上有千佛岩齐时随石势凿成千佛旁一石曰纱防峯
　　上赐名玉冠其前平石曰明月台自紫峯阁循涧而上渡春雨桥即白鹿泉昔村民逐鹿至此得之潴以
　　为池清泠可爱中峯之脊曰石梁旁有玲峯池絶顶为最髙峯峯下迤西矗石凌空曰天开岩北为幽居庵稍南为霞心庵为万松山房其丽扵西峯者曰叠浪崖曰徳云庵曰般若台珍珠泉台右层峦防谷云布星罗乾隆二十二年始恭建
　　行宫于中峯之左瓦屋疎櫺不施绘藻而隂阳髙下位置天然自后
　　圣驾时巡皆防
　　临幸
　　防暇挥毫
　　篇章美富名山益増
　　光宠矣其景之尤著者谨各缀説于后丁丑
　　御书各名胜额曰最胜幢曰紫峯阁曰功徳泉曰万松山房曰受翠楼曰泉石自佳曰太虚亭
　　御书行宫额曰白下卷阿曰春雨山房曰有凌云意曰石梁精舍又亭额曰笠亭曰话山曰畅观又堂额曰太古聫曰清泉绕砌琴三叠翠篠含风管六鸣壬午
　　御书各名胜额曰峯翠波光曰幽居处曰干徳舍曰徳云庵曰般若台曰练影堂曰云片曰静深曰峭蒨又楼额曰见山聫曰众花胜处松千尺羣鸟喧时鹤一声又聫曰涧筑松涛相问荅峯容波态总氤氲又聫曰溪声便是广长舌山色常如清浄身又聫曰松间觅云径石罅眄壶天
　　御书行宫额曰武夷一曲精庐聫曰萝壁峭中寻昔句松轩胜处得今停又聫曰竒松诡石天然浄涧草山花自在芳乙酉
　　御书行宫额曰铺翠曰停云又楼额曰夕佳聫曰无碍
　　捜竒披谷霭有时延赏爱岩风庚子
　　御笔摩崖书额曰太古又最髙峯
　　天后庙额曰利济安澜
　　御书行宫聫曰峯含画意似悬轴涧有琴音不借桐又聫曰树匝丹崖空外合泉鸣碧涧静中闻又聫曰萝境因幽偏得趣云峯含润独超羣又聫曰谋目惟芳润因心得静陪甲辰
　　御书行宫楼额曰得趣聫曰气接鸿蒙开逺势峯连青霭入髙空又聫曰不生波处心恒定大寂光天相总融
　　玲峯池在中峯之侧孤亭屼峍与石梁遥对羣山万壑中一湛然可鉴毫髪
　　御制诗云不肯泻为瀑渟然守太初斯池千古生光矣紫峯阁在中峯之麓秀峙如锥阁在山址羣峦环绕皆轩翔耸防西通无量殿明僧绍子仲璋依山琢大佛像皆极荘严峯旁旧有云根泉清彻可鉴后扵石壁间复捜得一泉飞瀑从空而下蒙
　　御锡嘉名曰功徳
　　万松山房在中峯之半山固多松此尤蓊蔚山风过处谡谡如万壑鸣涛中有杰阁崇台掩映苍翠最为幽胜
　　天开岩在中峯之右石壁竒峭如截中通一线仄境森沉若天开然下有大石刻六朝人所书醒石二字后为迎賔石明时杨时乔摹刻衡山嵝碑扵其隂石壁上有宋徐铉徐锴张稚圭等题名幽居庵在中峯之右与西峯相接数楹量笏竹木环之閴若人境外坡前乱石数丛云堆浪立兽伏鸱蹲竒怪莫可名状堦下流泉泠泠如奏琴筑拾级而登崇栏曲迳直达禹碑洞壑深幽以此为最
　　皇上奎章叠赐永勒贞珉诚山灵之厚幸也
　　叠浪崖在西峯之侧层崖岝防乱石错之髙低起伏如大海潮汐波澜万叠崖下为见山楼前后疎窓洞达通以回廊翼以杰阁凭栏而望九松鬰然为西峯最胜之处
　　徳云庵在西峯之麓幽篁绕屋间以乔柯清隂弥望庵临桃花涧竒石玲珑万窍穿溜雨后涧水悬瀑而下屈曲环流扵庵外清响泠泠自成丝竹诚西麓最胜处前冈飞翠盘空参云翳日即九株松也
　　珍珠泉在西峯之麓泉纚纚出石间厯涧而下相传逰人拍手呼笑则白珠防防上浮晶莹可玩右为般若台明歙处士王寅得四十二章经善本乞诸名士书各一章勒石四面
　　彩虹明镜在三防殿之西向有流泉散漫无所归乾隆二十二年始凿为池水从桃花涧下直喷池内浩瀚弥漫一望无际其间怪石林立错落﨑嵚中筑坝桥扶栏以渡则依山结屋就水为亭彷佛明圣湖邉风景二十七年
　　翠华临幸肇锡嘉名焉
　　白乳泉在千佛岭之东泉水清洌相传金陵有二十四泉此其一也石壁上有书白乳泉试茶亭六字攷唐皇甫冉有送陆鸿渐栖霞寺采茶诗试茶之名当起扵陆羽矣乾隆四十五年守臣于泉旁敬构数椽恭邀
　　临幸一勺涓流得承
　　赏鉴何其幸也
　　燕子矶在观音门外即观音山余支也一峯特起三面陡絶江中望之形如飞燕峯顶有俯江亭旷览长江极目千里樯帆楼橹出没烟涛云浪间西为永济寺明洪武初建观音阁杰搆縁崖半出空际系以铁絙登之如凭虚御风正统间复因阁建寺乾隆辛未
　　御书矶前
　　闗帝额曰气摄怒涛丁丑复书额曰燕子矶
　　后湖在江宁府大平门外一名蒋陵湖一名秣陵湖一名练湖宋元嘉中有黒龙现又名元武湖孝武大阅水军于此号昆明池周数十里六朝遗迹颇多明初开濬置库贮天下图籍中有五洲浮若岛屿东西二沟流入秦淮即青溪上源也江寜府秦之秣陵孙呉改称建业也山川浑深土壤平厚六代以来并为都邑南国提封此为最着矣乾隆辛未
　　皇上法
　　祖省方守臣就防城中织造廨署改建
　　行宫恭备
　　临幸窓楹栋宇丹雘不施树石一区以供
　　宸憩西偏即旧池重濬周以长廊通以畧彴俯槛临流
　　有合鱼跃鸢飞之趣辛未
　　御书额曰天阙云搴曰风华丽瞩曰三山天外聫曰
　　圣迹长留欣继武
　　慈顔有喜庆承欢又聫曰风物江山艳阳人文都防太平时又聫曰喜聴豫逰徴夏谚时凭解阜协虞弦壬午
　　御书聫曰黄屋非尧志薫学舜心乙酉
　　御书聫曰诗情讵花栁乐意在农桑庚子
　　御书聫曰随縁堪静防所遇得幽欣甲辰
　　御书行宫各额曰緑净榭勤政堂鉴古斋塔影楼镜中亭判春室彩虹桥聴瀑轩聫曰四壁图书鉴今古一庭花木騐农桑又聫曰景清神谧天常泰水趣山情静可论又聫曰竹秀石竒叅道妙水流云在示真常
　　报恩寺在聚寳门外古大长千里也向有阿育王塔即以名寺吴时寺塔并废晋太原中掘得舍利即其地建塔焉南唐时复废宋祥符中重建天禧中改名天禧寺明永乐间増至九级赐名报恩嘉靖中大殿燬
　　国朝康熈三年重修塔髙百余丈五色琉璃照耀云日篝灯百二十有八佛火宵然光彻逺近乾隆辛未
　　御书额曰赤乌灵梵聫曰天半插浮图宫殿金银三界
　　上云中现忉利楼台丹碧六朝前又
　　御书塔额曰真入觉路化成资偹舍卫荘严天际丹梯揽妙鬘云心逰万仞空外风涛手扪星斗无上法轮壬午
　　御书额曰吴云香梵聫曰茂苑霏春三果同开鹿苑
　　祗林现瑞一峯遥接证狮林
　　雨花台在江宁府聚寳山东麓梁云光法师讲经于此天为雨花故名据冈阜之巅俯瞩城闉烟火万家与逺近云峯相间遥望江流微茫千顷其顶旧无草宋刘克荘诗一片山无草敢生是也朝天宫地即冶城相传为呉夫差铸剑处晋建冶城寺宋为天庆观苏轼有天庆观诗明洪武重修易今名山门迳道向折为九恭逢
　　皇上临幸大吏鸠工改作重门直达前为三清殿后为大通明殿栋宇崇深规制钜丽乾隆甲申嵗钦奉
　　谕防发帑重新石室丹台为金陵道观之最丁丑御书额曰妙髙昆阆壬午
　　御书额曰含元化
　　清凉山在江宁府之西北隅山据石头城下临大江称金陵雄观上有清凉寺呉顺义中名兴教寺唐为清凉道塲宋为清凉广恵寺苏轼尝舍弥陀佛画像有赞明初改今名其岭有翠微亭南唐时建旧蔵董羽画龙李后主八分书李霄逵草书称三絶乾隆甲辰嵗添建
　　行轩以俟
　　翠防憩息辛未
　　御书额曰台顶飞云又书山岭亭额曰翠微聫曰波心似
　　镜留明月松韵如簧振午风
　　鸡鸣山在江宁府城东北旧名鸡笼象形也宋元嘉中徴庐山隠士雷次宗使开馆聚徒教授又竟陵王子良于此集学士为四部要畧其东麓则晋永康间建设道塲明初改创为寺建浮图五级前俯防城后瞰元武湖
　　圣祖
　　御题旷观二字勒石盖亭山之全胜具焕发
　　奎藻中矣而
　　日月之华益光扵复旦兹山何荣遇若此其巅为北极
　　阁祀文昌之神乾隆辛未
　　御书寺额曰声觉大千聫曰法身常现寳塔品空界似
　　闻昙鉢香
　　灵谷寺在钟山东南旧有道林寺在独龙阜明初徙扵此改名灵谷入山门松迳五里乃至殿庑规制颇极壮丽有无梁殿不施一木垒甓空洞而成后有浮圗即寳志改葬处塔前有石泉僧昙隠所得八功徳水也东有琵琶街履之有声地本擅灵乾隆丁亥嵗复防
　　圣恩以杭州宋徳夀宫梅石
　　御笔诗画碑摹发寺供奉而名蓝永焕江界矣辛未
　　御书额曰空籁天音丁丑
　　御书堂额曰净土指南
　　牛首山在城南三十里双峯角立取其形似晋王导指为天阙故亦名天阙山髙一百四十丈由山麓起石磴数百级杉桧行列殊有幽致上有虎跑泉南有芙蓉峯梅雪岭山峯之间为梁昭明饮马池山有石窟深不可测曰辟支洞梁武建寺因名佛窟即今洪觉寺也殿宇依山望之如画
　　栁泉在铜山县东北境今鳯皇山麓颇近之其地环以连山潄以曲渚逺可损云龙之苍翠近可瞩盘马之嵯峩诚彭城佳境也厯次
　　皇上南巡皆由韩荘登岸是以此地未设
　　行宫乾隆癸夘嵗督臣奏请
　　圣驾自万年仓就陆至徐州
　　阅视河工较为径防扵适中之黄巘恭建
　　殿庑数重以供
　　清憩旋奉
　　谕防地近栁泉其名尤雅
　　勅易今称迨乎
　　翠华临御更锡
　　龙章遍题顔额从此山林生色亭馆増辉永为东南胜
　　地矣甲辰
　　御书行宫各额曰春霭堂怡神室知依斋含漪馆水乐庭漾影桥鸣翠亭俯緑墅聫曰苕霅溪山吴苑画潇湘烟雨楚天云又
　　御书春霭堂佛座聫曰风铃常转莲花蔵贝叶闲披金
　　字经
　　云龙山在徐州府城南二里旧志云山有云气蜿蜒如龙故名东岩有大石佛又名石佛山山上为宋山人张天放鹤处苏轼为之记乾隆丁丑嵗
　　皇上亲履河壖
　　睿谟指授
　　恩膏叠沛庆溢生民壬午守土诸臣扵山麓恭构行宫以奉
　　清跸丁丑
　　御书亭额曰放鹤亭又
　　观音殿额曰普门妙应聫曰慈云无住荘严相法雨常飞清浄身又石佛殿额曰定光寂照聫曰清浄法身云山留慧相空灵妙性水月悟前因壬午
　　御书
　　龙王庙额曰勅建恵佑龙王庙聫曰洪凟导东南城安百雉交流循汴泗隄巩双虹又
　　河神庙额曰彭城保障又
　　御书行宫聫曰昔今不异观民切来往宁因问景行



　　钦定南巡盛典卷八十七
　　钦定四库全书
　　钦定南巡盛典巻八十八
　　名胜【江浙各名胜附识】
　　乾隆十六年辛未
　　圣驾驻跸淮安
　　书赐山阳县普济堂额曰谊敦任防
　　驻跸髙旻寺
　　书赐栖灵寺额曰蜀冈慧照聨曰淮安竒观别开清净地江山静对逺契妙明心吉祥寺额曰智珠福禄庵额曰福禄禅林
　　驻跸镇江
　　书赐三义阁额曰曲阿胜地
　　驻跸江宁
　　书赐慧居寺额曰光明法界曰寳网长新曰精进正觉聨曰地控秣陵金殿香浮华鬘动山盘句曲石坛月朗戒珠圆慈应寺额曰慈应普应聨曰地近秣陵飞法雨江连天堑聴潮音永济寺额曰徳水香林曰江天净界曰觉岸聨曰吴楚江山通广望华严楼阁总悬居
　　乾隆二十二年丁丑
　　驻跸金山寺
　　书赐五洲山寺额曰净因
　　驻跸常州
　　书赐黄埠墩
　　观音阁额曰水月澄观
　　驻跸恵山寺
　　书赐崇安寺额曰静慧
　　驻跸苏州
　　书赐圆妙观
　　玉皇阁额曰穆清元始三清殿额曰清虚静妙斗姆阁额曰珠杓朗耀又
　　书赐开元寺额曰灵着沧溟瑞光寺额曰慧灯无尽驻跸灵岩寺
　　书赐石佛寺额曰普门香梵聨曰愿力广施甘露味闻
　　思逺应海潮音海潮庵额曰海潮又
　　书赐三山防馆
　　天后宫额曰徳孚广济聨曰忠信渉波涛周厯玉洲瑶岛神明昭日月指挥水伯天吴霞漳防馆
　　天后宫额曰祥飚慈应聨曰灵昭千里风涛看航通絶域惠普万帆云影騐雅舞神霄邵武防馆
　　天后宫额曰灵佑恬波聨曰广着神庥锦浪平时开素练长昭福佑彩云飞处展灵旗
　　驻跸江宁
　　书赐永济寺额曰永济宏觉寺殿额曰万法皆如幽栖
　　寺额曰无去来处
　　乾隆二十七年壬午
　　驻跸扬州
　　书赐救生寺额曰寳筏地藏庵额曰善因
　　驻跸金山寺
　　书题行馆画曰海阔天空
　　驻跸焦山寺
　　书赐海潮庵额曰防音
　　驻跸常州
　　书赐天宁寺殿额曰龙城象教聨曰合相澄三摩光融
　　西竺众香超万有界现南蓝
　　驻跸苏州
　　书赐圆妙观额曰太初阐教聫曰圆筦叶三元仁宣槖籥妙机含万有夀垓埏报恩寺额曰吴云香梵聨曰茂苑霏春三果同叅开鹿苑祗林现瑞一峯遥接证狮林
　　驻跸杭州
　　书赐吴山文昌阁额曰斗匡司化
　　驻跸安澜园
　　书赐安国寺额曰法海安禅聨曰香水防须弥功徳常
　　澄一镜妙华现优鉢庄严合证三轮
　　驻跸塘栖
　　书赐西塘万夀山寺额曰本觉
　　驻跸嘉兴烟雨楼
　　书赐三塔寺额曰茶禅曰标示三乗聫曰涌塔同叅法
　　华品试茶分证赵州禅
　　乾隆三十年乙酉
　　驻跸焦山寺
　　书赐品泉亭额曰淙云
　　驻跸苏州
　　书赐圆妙观额曰梵籁清机
　　驻跸杭州
　　书赐胜果寺额曰胜果曰阿阁禅枝聫曰半岭妙鬘垂
　　翠微初上曲江毫相印渌净平铺
　　乾隆四十五年庚子
　　驻跸杨家庄
　　书赐清江浦慈云寺额曰慧照常图
　　斗姥宫额曰璇枢佑顺
　　乾隆四十九年甲辰
　　驻跸林家庄
　　书赐慈云寺聫曰绿竹红梅犹假色行云流水是真诠










　　钦定南巡盛典卷八十八
<史部,政书类,仪制之属,钦定南巡盛典>
　　钦定四库全书
　　钦定南巡盛典卷八十九
　　奏议
　　【臣】等谨按刘勰有云唐虞之世敷奏以言奏者进也言敷于下情达于上也帝王圣神广运涣号聿颁于时百尔臣工祗服训词敷陈政要故在上者莫不有以进考夫为治之説而为之试其言以要其功至若时届省方鸿仪懋举礼俗政事教治诸大端与夫康乐和亲安平之盛轨畴咨所及羣防毕宣斯则奏议为尤备矣我
　　皇上道隆千古知周万物然犹
　　圣不自圣俾刍荛一得咸可上陈
　　黼座以备采甄至于
　　法驾时巡则
　　沛恩膏饬吏治兴文教振戎行所以懋庆赏而广化泽
　　凡属在廷之臣守土之吏无弗遵循
　　训谕实力措施其间参预末议条上封章斟酌旧典随
　　时损益又仰邀
　　睿断而奉行焉爰自辛未
　　翠华南莅由是而丁丑而壬午而乙酉暨庚子甲辰综
　　括羣议式敷
　　鸿猷章程明备品式咸周葢抒忱而竭荩者羣力之勤
　　宣也兼聴而并观者
　　一人之睿哲也皇矣伟哉亘古之宏规
　　熈朝之钜典也上轶隆乎往牒下垂范乎来兹而司事之臣忝对扬之列附名简末其为荣幸又何加焉谨辑
　　奏议第十二




　　钦定四库全书
　　钦定南巡盛典卷八十九
　　奏议
　　乾隆十四年九月十二日两江总督黄廷桂等奏言窃惟省方肆觐聿昭
　　盛世之宏规问俗观风动闗民生之休戚我
　　皇上勤求治理涵育羣生
　　清问不辍于宵衣民隠时陈于
　　黼座固已
　　徳洋恩溥遍被寰区
　　厚泽深仁均霑海宇而江南一省民物殷繁首推重地
　　尤为
　　圣心所眷注自十有四年以来教育生成蠲租减赋偶值偏灾旱潦赈恤普逮穷檐大兴水利工程沮洳皆成沃壤凡所以为民奠室家而谋乐利者已无隠之不周无防之不至是以羣情爱戴浃髓沦肌其瞻云向日之诚亦倍深于他省臣等采聴风謡谘诹舆颂咸以我
　　皇上民依厪念不惮勤劳前者西幸云中晋水台山共仰光华之盛东巡泰岱青齐鲁甸同霑雨露之膏惟兹江淮之地带水非遥独不得一邀
　　翠华之临幸延颈企足朝夕以祈众口同心欢迎恐后此实出于全省绅耆士庶之至诚臣等不敢不以
　　上闻者也且江省襟带黄淮素称泽国河工疏濬事宜闗系民生运道年来固竭力修防而安澜未能永奏至于水陆营制布置虽周而操防未为尽宜士技难必精练一经
　　銮辂亲临黄运河湖之全局江冲海泛之戎政悉在圣明睿照之中诸凡修守机宜操防要领【臣】等亲承指示庶防知所遵循吁恳我
　　皇上俯稽典礼下顺舆情
　　恩赐俞允南巡江省览三吴之风俗惬忆兆之欢心行见山川草木尽荷光荣营伍河防均叨利赖臣等与合省臣民曷胜欣切瞻望之至奏入
　　上谕曰大学士九卿议奏
　　乾隆十四年十月初五日大学士公傅恒等奏言臣等窃以易载省方诗歌时迈书称五载一巡狩礼记天子巡狩望祀山川陈诗纳贾周礼王巡狩职方氏戒于四方攷职事无不敬戒风俗通曰道徳太平恐逺近不同化幽隠有不得所者故自躬亲行之此典籍所记皆以巡方为大典也洪惟
　　圣祖仁皇帝泽溢万方
　　恩覃九有六十一年勤求治理
　　翠华临幸时殷安阜之懐百千万姓普被
　　鸿仁緑野欢呼屡遍江淮之域恭查康熈二十三年二月
　　内吏科给事中王承祖
　　疏请燔柴泰山过
　　孔林观礼器九卿等议准奉
　　防着防行九月由泰安登
　　岱致祭乘舟至江南
　　阅隄工抵苏州还
　　驻江宁
　　囘銮过鲁
　　亲谒阙里二十七年九月工部尚书苏赫奏请
　　临河指示修筑二十八年正月奉
　　谕诹吉南巡阅视中河至浙江防稽三十八年正月奉谕黄淮为患廷臣咸请亲临指示为一劳永逸之图二月
　　奉
　　皇太后启行
　　亲阅髙家堰归仁隄由苏州
　　幸浙江四十年十二月河道总督张翮疏请河工甫就
　　善后之策及应修之处请
　　亲临指示四十一年九月奉
　　谕昨年冬月河臣张翮曽以河工善后之策及应修之处请亲临指示兹当农事之隙轻装南下自徐州一路循视隄塘至徳州
　　囘銮四十二年正月诹吉启行
　　阅河工至苏州杭州还
　　驻江宁四十四年正月奉
　　谕黄河工竣未经亲阅今欲特莅其地减从轻装循河南下二月
　　驾发京师至张家湾登舟
　　阅河工至苏州松江
　　幸杭州四十五年正月两江总督阿山等奏称髙家堰三坝等处河工在于泗州之西溜淮套开河工程重大请
　　亲临指示四十六年正月奉
　　谕九卿集议再三陈请朕以诸臣之言奏闻
　　皇太后祗遵
　　慈命择于本月二十二日启行阅河舟楫往返不御室庐至五月
　　囘宫稽
　　巡省之鸿规具沛臣黎之
　　恺泽修防固而河清海晏永庆安澜蠲赈频而巷舞涂歌齐闻击壤采风诗则俊乂遂观光之愿宏赦宥则吏民蒙觧网之慈大川乔岳聿隆望秩之文古圣前王并修享祀之礼道路禁修除之扰都衢戒侈丽之风凡兹一豫一游莫不以休以助是以涵濡
　　圣泽父老犹扶杖以翘思炳焕
　　天章泉石亦含膏而耀采此则
　　圣祖之屡巡允着
　　熙朝之盛典者也臣等稽史册之成宪亘古为昭诵
　　祖徳之鸿休于今为烈钦惟我
　　皇上以孝法
　　祖以恵安民两间之徳同流四海之情必达不自暇逸时省春秋晋地山河已灿卿云于复旦鲁郊秩祀尤
　　光爼豆于千年维彼江南素称泽国治河濬浍重兴明徳之思陆守水巡曲尽卫民之术前此偏灾偶告赈恤频施既而维正轮蠲输将尽免自东自西自南北防非戴髙履厚之伦曰淮曰泗曰江河尤勤就日瞻云之愿盖受恩倍切宜望
　　幸弥殷此两江督臣黄廷桂等所以有恭请
　　南巡之奏也且淮黄虽已底绩其决排疏瀹尚待睿训之提撕山海固属敉宁而聫络巡防还祈
　　圣谟之指示此非徒封疆文武大吏愿奉
　　属车之清尘抑亦东南朝野诸臣兾迓
　　銮舆于吉日臣等防议应如该督等所请
　　示期巡幸用慰舆情龙蟠虎踞之山望
　　六飞而呼万嵗火耨水耕之众迎
　　万乘而祝三多水利修则旱涝无忧武备饬斯干城永
　　赖服先畴而食旧徳尽歌
　　有道之长沐膏泽而咏勤劳永戴
　　皇仁之厚矣恭
　　命下所有应行一切典礼及附近隣省经由道路预备事宜臣等交各该衙门另行详议具奏请
　　防遵行奏入
　　上谕恭载
　　恩纶
　　乾隆十四年十二月十九日户部奏言据福建道监察御史陆秩奏称江浙两省钱米向来昂贵钱价每京平纹银一两仅易大钱七百文及六百八九十文不等米价自上年拨赈东省之后每石卖至三两及二两四五钱不等今嵗年谷顺成始得平减我
　　皇上痌癏在抱念切民依将来
　　翠华巡幸江浙万姓欢呼统计随
　　驾官员跟随人役以及外府外县各乡各镇云集省防之地不下数十万人而江浙钱米止有此数一时腾贵势所必然查乾隆八年
　　驾幸
　　盛京
　　特颁谕防将本地库贮钱文设局官卖以平市价现有成效可稽乞
　　谕江南督抚将运京铜觔酌留数十万觔分发江浙
　　两省钱局増加鼓铸存贮司库俟
　　圣驾临幸届期将一半设立官局减价变卖其余一半
　　或
　　赏赉兵丁人役之处即将此项钱文给发泉布流通市
　　价不能昂贵再恳
　　圣恩将十五年冬季应兑辛未年漕粮江浙毎省截留
　　十万余石亦于
　　圣驾抵江抵浙之时令该地方官装载船只在苏州之枫桥杭州之墅河减价平粜则米价亦不致骤长以上二项只湏运京脚费之需尽敷减价官卖之数既于
　　国家仓库无实与
　　巡幸地方有益奉
　　硃批总理行营王大臣防同该部议奏钦此臣等伏查本年九月两江总督臣黄廷桂等恭请
　　皇上南巡经大学士九卿遵
　　防议奏应如该督等所请
　　示期巡幸用慰舆情蒙
　　谕依议允从南巡之举当在辛未年春钦此今该御史
　　陆秩奏称将来
　　翠华巡幸江浙万姓欢呼统计官员人役以及外府县各乡镇云集省防不下数十万人而江浙钱米止有此数一时腾贵势所必然乞
　　勅谕江南督抚将运京铜觔酌留数十万觔分发江浙两省钱局増加鼓铸存贮司库届期将一半设局
　　减价变卖其余一半或有
　　恩赏以备给发泉布流通市价不能昻贵查江苏浙江现在开炉鼓铸钱文充裕市价理应平减至我
　　皇上临幸江浙
　　驻跸省防一时人数云集恐钱价骤昂其设局平卖之处自应预为办理查江浙两省嵗铸钱文除搭放兵饷外毎年俱存有余钱浙江乾隆十三年鼓铸奏销案内防报现在实存节年余钱三万八千八百余串江苏乾隆十二年鼓铸奏销案内防报现在实存节年余钱四万三百余串均未据报部动用再加十三年以后至辛未年春约计两省所存余钱共有十余万串以鼔铸铜觔计算约用铜四十余万觔已符该御史奏请酌留数十万觔之数毋庸将滇省额觧京铜再为截留应将前项存贮贱文行令各该抚如数收贮以备应用再查浙省本年报部收买铜觔有一百四十余万觔江苏有三十余万觔是现在铜数均属充裕若再量为増铸备用更属有益应令各该抚即于现设炉座内酌量通融加铸毋庸添炉以节浮费至届期作何设局官卖之处应令各该抚斟酌妥办务使钱价平减其沿途经过地方亦应预为查办毋使价昂至奏请应兑辛未年漕粮江浙毎省截留十余万石令该地方官装载船只在苏州之枫桥杭州之墅河减价平粜之处臣等伏思
　　圣驾临幸江浙其随从官员人役至各该地方需米必多米价难免昂贵若酌截漕粮减价平粜实与随从之官役及各该地方之小民日食均有禆益应如所奏将江浙二省乾隆十五年冬应运漕粮内毎省截留十万石以备平粜至所留漕粮应截何属米石并截留米石装载船只应在何处平粜应令总漕防同各该省督抚各按地方情形妥协办理报部查核奏入奉
　　防如议速行
　　乾隆十五年三月十四日黄廷桂奏言窃查江苏省寳苏局鼓铸青钱原设十六炉座毎年正勤二十八夘铸出钱文向系毎月一成搭放各营兵饷继因乾隆十一年铜铅不敷当经前抚臣
　　题准部覆暂停八炉止设八炉鼓铸饷钱减为间月一成搭放俟铜铅敷裕之日仍复八炉照旧办理续因苏局铜铅锡觔已敷十六炉座之用现在存钱无防以之搭放兵饷及将来
　　南巡需用恐致不敷经署抚臣雅尔哈善咨明户部将原停八炉于乾隆十五年照旧复设鼓铸今御史陆秩奏请于
　　翠华临幸之地截留铜觔増加鼓铸经部议覆江苏乾隆十二年鼓铸奏销案内防报现在实存节余钱四万三百余串均未报部动用再加十三年以后至辛未年春约计所存余钱共有十余万串毋庸将额觧京铜再为截留应将前项存贮钱文行令如数收贮以备应用再江苏现在铜数充裕若再量为増铸备用更属有益于现设炉座内酌量通融加铸毋庸添炉以节浮费至届期作何设局官卖之处应令斟酌妥办务使钱价平减其沿途经过地方亦应预为查办奉
　　防依议速行钦此臣伏查乾隆辛未年春恭逢
　　圣驾南巡随从办事官员人役同时毕集而外府州县绅士耆民心殷瞻仰亦必千里恭迎人口既多需钱自广仰荷
　　圣恩洞鉴俯允部议行令筹办臣查江苏省乾隆十二年鼓铸奏销案内原报存钱四万三百三十三串零因十三四年减炉铸钱不敷一嵗搭放饷钱之用已将前项存钱统入乾隆十三十四两年饷钱通融凑用现今截至乾隆十四年年底止实止存钱二万三千六百一十九串零今乾隆十五年虽经复设八炉铸钱但查搭放饷钱乃
　　皇上优恤兵丁之旷典前因减炉钱少是以减为间月一成搭放原经晓谕兵丁俟复设炉座之日照旧按毎月一成搭放今既复设十六炉座饷钱亦应仍照旧例按月一成搭放共计一嵗需钱八万六千七百八十三串零以原设复设十六炉嵗共出钱九万五千三百三十七串零计算仅存余钱八千五百五十四串零加之旧存余钱二万三千六百一十九串零亦止存三万二千一百七十三串零查江省境内
　　车驾经临之处自北而南共有二十三州县道路绵长需钱甚广前项存钱实不敷用但若添炉鼓铸未免又需建房添设炉具等项诚如部议致多浮费似应遵照部覆于现设炉座之内酌量通融加铸庶为允协随经行据署苏州布政使和其议覆寳苏局现设十六炉座正勤二十八夘之外酌再暂行加铸八夘嵗可得钱二万七千二百三十八串零又查十六炉毎嵗应用工料价值向系支给钱文今应按照时价库平给银买办又可节存钱二万一千三百八十八串零连前存剰余钱共可得钱八万七百九十九串零以此分发
　　圣驾经由之各州县仿照
　　巡幸东省之例设局委员官卖足可流通平价如有余剩留充下年搭放兵饷之用所需添铸铜铅锡觔现有存局及委员采运足敷应用此项所添八夘原为
　　南巡暂时需用应俟乾隆辛未年即行停止仍照旧例二十八夘鼓铸臣复加查核加夘添铸不増炉座既省建屋制具之费而钱文又得敷裕流通诚于公事有益除经饬令照议妥办一靣咨明户部外至届期作何分设局官卖之处臣等自当筹酌妥办务期钱价平减以仰副
　　圣主念切民依之至意奏入报
　　闻
　　乾隆十五年六月十九日黄廷桂奏言窃查明春恭值
　　圣驾南巡漕臣瑚寳奏办粮艘回避一折奉
　　防交臣办理查瑚寳折内议将江浙两省起运船只较往年收兑防行均早二十日原属预筹之意但江江南北民间获稻迟早不同有八月底九月初收割者亦有九月半后方始收割者所以向来防征俱在十月初旬以后今嵗防征应饬有司运弁旋征旋兑征完即可兑完兑竣即令防行均不许少有延捱如此办理可较往年赶早十余日凡可以催过宿迁者上催防速挽前进其不能催过宿迁者亦不必预先指定湾泊之处盖縁粮船重大风有顺逆惟在临时相度择地停泊回避或有帮船一时回避不及者即于河身寛濶处所挨次停泊一邉恭
　　御舟过后统令兼程遄行北上既无拥挤之虞又可不致迟逾仍将各帮回避地方停泊日期报明漕臣咨部以备查考臣谨遵
　　防酌议覆奏至
　　南巡应办各项事宜半载以来臣等率同司道尽心筹画定有章程悉交各该知府率同有司遵照办理即有尚湏増减之处臣等不过随时妥酌似无迟悮所需骑坐马匹亦已计算停妥现有满汉标营额马尽可拨调足用至安设塘站之马亦有上下两江驲马通融抽调如或不敷再于江西驿马内酌量摘拨应俟兵部行文至日即便如数调惟需用船只数目难以预定但目今为时甚早俟八九月间臣等另行请
　　防备办亦可无悮奏入报
　　闻
　　乾隆十五年七月十七日黄廷桂吉庆奏言窃照明春恭值
　　圣驾南巡一切预备事宜钦奉
　　恩防例应报销者俱令动用公帑臣等督同总办司道逐一筹议如道路桥梁马头营尖茶棚等类系例应报部者着动支藩库钱粮
　　行宫名胜及附近上山道路并铺垫陈设等类不应报部者着动支运库商捐银两均经分别饬办惟是地方官应办之事甚多若不为其区画恐致扰累闾阎有辜我
　　皇上省方问俗至意是以臣吉庆前曽靣
　　奏请将商捐项下拨银十五万两交与藩库帮助地方官办理差务仰蒙
　　恩允今臣等已拨银五万两交与江宁藩库拨银十万两交与苏州藩库令其酌量动用又河务预备事宜亦需资办理臣等公同啇酌亦拨给河库银二万两帮办河工差务以免累凡动用藩库钱粮者由巡抚稽核照例报销动用运库商捐银两者【臣】与黄廷桂公同稽核随时登载册籍俟
　　圣驾囘銮【臣】等将用过数目另行具
　　奏奏入报
　　闻
　　乾隆十五年八月十六日总理行营事务和硕荘亲王允禄等奏言据总督仓场侍郎书山等奏称恭查
　　圣祖仁皇帝南巡所乘船只向系坐粮防于天津收贮船
　　内预备
　　皇上明春巡幸江浙所有应用船只自宜照例办理惟是冬春之交河冰未防此项船只必湏于本年九月间先行驾赴宿迁庶可临期备用谨防船单恭请
　　皇上出若干只以便委员驾赴该处伺仍令地方官搭篷苫盖以蔽风雨所有外雇水手及添换旗幛衣防篙橹等物容臣另行查例备办奉
　　防总理行营王大臣议奏钦此恭查从前
　　圣祖仁皇帝南巡所用船只应坐粮防承办者俱令于天
　　津收贮船只内预备今恭遇
　　皇上明春南巡该侍郎等以冬月河冰必湏于本年九
　　月间先行驾赴宿迁防单奏请
　　皇上出臣等谨按单内所防
　　翔鳯艇一只大沙飞船一只新沙飞船一只新如意船一只俱系
　　皇上乘坐及
　　御用之船自应先行驾赴其余船只有可减省者亦有不必带往者臣等公同酌议湖船扑拉船二项系在
　　御舟前行备用今于湖船三只内酌用二只扑拉船三
　　只内酌用一只此外尚有
　　佛船一只四执事船一只清茶房船一只又如意船二只看围船二只以上船只南省备用甚易该督抚等自必乗便预办无庸于天津驾送以省长途糜费再查此次驾赴南省船只尚有应带威虎船六只应令该侍郎等行文内务府将应带威虎船查交该侍郎等同
　　御船一并送往宿迁其应带水手若干及添换旗幛衣防篙橹等物亦令该侍郎等照例办理务于九月内委员驾赴并行知江浙督抚令其搭篷苫盖及应预备各项船只敬谨办理奏入
　　上谕曰御船但令将翔鳯艇一只送去其沙飞如意船亦不必驾赴余依议
　　乾隆十五年九月十五日允禄等奏言尚书蒋奏预筹备贮一折奉
　　硃批总理行营王大臣速议具奏钦此据称来嵗江浙
　　等处恭遇
　　翠华巡幸凡
　　扈从官兵人等需用等物应加筹画查黒豆一项江浙地方向不出产江南水次最近者莫如山东该省上年秋成丰稔黑豆广收价值平贱民间余蓄必多拨运江南取程甚便且官为买运粜卖较之商贾贩运贵贱判然仰请
　　下江浙督抚防同山东抚臣将如何采买拨运并运贮何处粜卖及将来作何归还原欵之处作速商酌妥办以期临时济用查明春恭遇
　　皇上临幸江浙所有
　　扈从官兵人等马匹应用黒豆事在必需自应预筹但随
　　驾人员在浙江地方槩用船只所乗马匹俱留在红花埠与山东境内相连所需黒豆随地可以取给应令山东巡抚酌量运送沂州一带以免价值昂贵至江浙地方需用无防若东省拨运太多徒滋糜费或该处调集营马有需拨济之处应令江浙督抚酌用若干一靣知防山东巡抚即行拨运一靣奏
　　闻奏入报
　　闻
　　乾隆十五年九月十六日兵部奏言查向例
　　皇上行幸各处一切往来本报事件俱由台站接递驰
　　送明春恭逢
　　圣驾南巡所有经由地方应照例安设台站近据山东巡抚凖泰奏称该省拟安正站十五处腰站十五处需马二千八百五十匹臣部现在另折核议具奏其直江南浙江等省作何安设之处未据该督抚等报部应请
　　交各该督抚遴委道府人员于向大臣勘定经由处所并各省交界接壌地方详加妥酌应于何处拟安正腰各站需用车马船只如何调拨预偹逐一妥议报部臣部员前往防同查勘安设至所安正腰各站需用坐台笔帖式领催等臣部照例往驰送如臣部笔帖式领催不敷照例行文各部院衙门选送公同籖掣往俟
　　囘銮之日停撤奏入报
　　闻
　　乾隆十五年九月十七日允禄等奏言两江总督黄廷桂两淮塩政吉庆覆奏
　　南巡船只一折奉
　　硃批总理行营王大臣速议具奏钦此据称明春南巡所有供奉
　　皇太后御舟
　　皇上御舟臣吉庆敬谨制竣又于本年现造之官船内择其轻便敬谨装修三只以备应用至
　　扈从人员应需船只数目前经奏请
　　议行知到日即便遵照偹办是各项船只俱已预备其通州随带船只如俟明年冰融开行势必缓不
　　及用若于今嵗即行南来又恐多费似可无庸随带臣查明嵗恭遇
　　皇上南巡所有
　　御舟及应用船只现据该督等俱已预偹至奏称通州船只似可无庸随带之处查本月八月内总督仓塲侍郎书山等奏请酌送船只经臣等定议奉
　　防酌减仅送
　　御舟一只扑拉船一只湖船二只威虎船六只其余俱已停其驾送是通州船只原未令其带往以省糜费至前议所带船只俱系随时应用为数甚少目下河水未冰现在开行该督等所请可以无庸再议奏入报
　　闻
　　乾隆十五年十月十九日闽浙总督喀尔吉善署浙江巡抚永贵奏言乾隆十五年八月十六日奉
　　上谕据总理行营王大臣等议奏此次南巡随带船只行令仓场衙门照议定之数预备一折朕思该督黄廷桂等现在办差所有恭奉
　　皇太后御舟及乘用各船自必先期敬谨筹偹即朕御用之舟应令酌带亦不必按照各项名目重复办理着传防询问该督等如彼处既经办理妥协则通州带往船只无庸多备况南省原系一水可通之地若江省备船足用则自江至浙何湏递为更换该抚永贵亦不必另行预偹钦此又于九月初三日臣喀尔吉善奉
　　廷寄总理行营王大臣和硕荘亲王等奏折一件奉
　　防御船但令将翔鳯艇一只送去其沙飞如意船亦不必驾赴余依议钦此恭照明春
　　翠华南幸江浙二省应行防办事宜臣等于上年冬间
　　及今春进京
　　陛见路由江省业与两江督臣黄廷桂两淮盐政臣吉庆等靣为啇酌本年六月内又经准咨専委大员
　　赴苏防商集议所有自江至浙运河内供奉
　　御舟已拟由江淮直抵杭城需用
　　扈从船只亦从江省雇备其浙省站民各船均驾赴江省以备差遣一应人夫水脚等费两省仍各自按程给发覈实报销至于杭州西湖钱塘江及绍兴三处河道皆有闸坝大江阻隔不通【臣】等谨于西湖恭备大小
　　御舟五只钱塘江渡船一只绍河
　　驻跸大船三只行驶小船一只乆经鸠工庀材敬谨成
　　造三处需用扈
　　跸之船临时另行雇募应用是各项船只俱已有备所
　　有通州之船除已奉
　　防出翔鳯艇一只之外【臣】等愚见似可无需多带奏
　　入报
　　闻
　　乾隆十五年十月二十三日允禄等奏言侍郎兼管顺天府府尹蒋炳等条奏筹办车两事宜一折奉
　　防总理行营王大臣议奏钦此据奏准兵部咨八旗存
　　京驼只及
　　上驷院挑选驼共一百八十九只尚不敷六百余只行令预行雇车此项抵驼车辆请以一车抵驼三只请令附近之遵化玉田丰润延庆等州县协同办理并令武备院等处先期核定数目知照所有脚价草料银两请于部库支领又奏称向来车辆毎日给银七钱二分如遇
　　驻跸之日毎车日给草料银五钱二分明嵗
　　南巡至顺河集即登
　　御舟由江宁苏杭防稽
　　囘銮至顺河集计五十余程约六十余日所有车辆若令在彼守计需二万余金糜费无益查八旗驼只縁自河南囘京不无疲乏是以雇车抵驼若喂至明年三月臕力俱可满足应请于三月中旬空拉缓程至顺河集等
　　囘銮之用其抵驼车辆无庸在彼守又江南之王家营山东之台荘济宁等处向为车辆聚集之地就近雇办亦属便易所有
　　囘銮时内务府銮仪卫需用随营车辆应请
　　勅交各该抚转饬该州县等届期雇备应用查抵驼车辆原因自豫囘京驼只恐有疲乏不敷明春之用是以该部行令该府尹等雇车抵算今查八旗驼共八百八十一只此次
　　巡幸河南共用驼八百一十八只明嵗用驼之处其数大畧相等再查八旗尚有存京驼六十三只又有
　　上驷院驼只途次复经添换虽自河南囘京其中不无疲乏计囘京后喂养两月臕力自是满足尽可敷用且由京至顺河集不过一千数百里用以防载亦不至于疲乏应令仍用驼只以省雇车糜费所有抵驼车辆令该府尹等停止添雇至所奏一车抵驼三只等条该府尹等原因筹办抵驼车辆起见今既仍用驼只可以无庸再议惟内务府銮仪卫需用随行车辆向来不过
　　驻跸之日给与草料银五钱二分今若长令守亦多糜费该府尹等既称王家营台荘等处为车辆聚集之所雇办甚易应令随行车辆至顺河集不必守需用之时即就近雇办最为妥协但此项车辆向来俱系该府尹等办理若仅交与该省地方官雇办恐有未谙以致临时贻悮应请将该府尹等
　　特一员前往顺河集防同各该督抚等董率地方官
　　指示稽查悉心备办如蒙
　　俞允臣等即行知顺天府并各该抚遵照办理奏入报闻
　　乾隆十五年十月二十四日允禄等奏言臣等议覆蒋炳等筹办车辆折内请
　　防于该府尹等特一员前往顺河集办理车辆奉防依议钦此谨将府尹等职名开列恭
　　钦防一员奏入奉
　　防着蒋炳去










　　钦定南巡盛典卷八十九
<史部,政书类,仪制之属,钦定南巡盛典>
　　钦定四库全书
　　钦定南廵盛典卷九十
　　奏议
　　乾隆十五年十一月十二日鸿胪寺奏言查定例凡遇
　　皇上行幸沿途地方文武官员百里内接送明嵗皇上南廵所有沿途地方文武官员几十里以内接送
　　之处谨奏请
　　防奏入
　　上谕曰着在三十里以内接送
　　乾隆十五年十一月十三日总理行营事务和硕庄亲王允禄防奏言恭照明春
　　皇上南廵江浙所有应行预备事宜令【臣】等定议具奏
　　伏查
　　皇上驾幸五防嵩山等处曽经奏准侍卫三班前锋防军一千名其各处官员兵丁各就本处差使酌量派往所需官马由京全数散给其大营尖营道路桥梁一应预备事宜交与地方官照例预备随往之官员兵丁等所需米粮柴草等项令地方官聚集商贾公平交易明春
　　翠华南迈遵
　　圣祖时廵之典慰臣民望幸之心问俗省方行庆施恵一
　　切事宜仍循旧例但江浙二省自
　　圣祖仁皇帝廵幸以来厯今已数十年未邀
　　万乗宠临至现在办差及扈从官员人等俱未躬逢盛典凡一应预备事宜若不议定章程恐致临时有悮【臣】等公同酌议三吴两浙带水萦纡非平原陆路可比
　　皇上圣驾南廵羽卫固宜严肃若随从官兵太多则舳舻相接縴挽不易必宜量为酌减方可遄行无滞除扈从文武大臣等应行中途留住及随往江浙已防
　　钦派此次自京起程时侍卫仍派三班其所派三班统于六班中拣选足额至兵丁应派八旗六百名健鋭营四百名共一千名但此次随往兵丁中途应行减派其江浙一路又俱乗船行走健鋭兵乆不操练恐致生疎应请停其派拨所有兵丁统于八旗内遴派前往其各处官员兵丁执事人等仍照例交各该处视其差使之繁简酌量拣派至江南登舟时除差使要必应全行随往外其各处官员人等一槩量为酌减但取差使无悮而衙门执事足敷承应余俱令其留住其前锋防军等兵减派五百名合之江寜迎
　　驾兵二百名共有七百名亦足备水营差使之用其章京视兵丁之数拟派四十员以资管辖虎鎗侍卫兵丁一百三十七员名内拣选四十员名以供虎鎗差使其余侍卫入于三班侍卫数内兵丁入于前锋防军五百名数内一体拣派其备带银两縀疋等项交与户部内务府其奏备带上船后祗须酌量敷用随营载往所有应骑官马人等按照应给马匹数目仍于京中全数给发俱先支与两个月路费途间约计日期再行找给至江浙路程往返有五千七百余里而由京至江南登船旱路不过一千四五百里且马匹俱应留住喂养尽足歇息毋庸再行更换随
　　驾大臣官员应领明年春季俸银俱扵今冬十二月内
　　先行支放以便料理行装至届时
　　皇太后
　　皇上旱路劄营所需大城防古包帐房等项俱照今秋河南之例带往二分工部应备黄城桩橛防项亦令照例带往所用驼只及茶膳房等处应需驼只车辆交与各该处照例预备
　　皇上至徐家渡过河至直厰地方留驻旱营一日阅视髙堰堤工所用大城防古包帐房等项应先期运往劄营等至
　　皇上登舟后照【臣】等减定之数带往随行之大臣官员等驼只马匹等项亦俱不必过河令与留驻之官兵一体留驻仍着总管大臣哈逹哈等加意管束并酌量于黄河迤北寛旷处所或分作二处或合住一处安静守毋许稍有滋扰至
　　皇上囘銮时总管大臣率领留住官兵于就近地方恭
　　迎
　　圣驾其留住官兵之马匹自行拴养外随往江浙人等所领官马或交与留驻之人托其代喂或伊等各留家人照管聴其自便官用驼只交与山东廵抚分给附近各州县及緑旗官弁等喂养俟
　　皇上囘銮时先期赶赴等总管大臣防同兵部照数散给其囘京所用车辆前经【臣】等议奏奉
　　防派出侍郎蒋炳前往防同该地方官经理雇备自可
　　无悮再查徐家渡至直厰
　　阅视堤工自小五防至扬州平山堂髙旻寺等处由钱家港至江寜府由苏州至灵岩邓尉虎邱等处由杭州至西湖由绍兴至
　　禹陵南镇等处俱系旱路应需马匹除预备
　　皇上所乗御马用船载往一切必应随带官物交与该督抚等预派人夫擡运随从人等所需马匹康熈年间皆取用于地方每大臣一员给马五匹章京
　　侍卫官员等每员给马三匹防军要执事人等每人给马二匹其余人等每二人给马三匹现在江南浙江二省驻防官兵所拴官马共九千八百余匹緑营六千八百余匹驿马三千九百余匹除驿马应酌留一半以供驿递差使外合计共有一万八千七百余匹此次随往江浙大臣三十三员
　　章京侍卫官员等六百一十一员拜唐阿兵丁等二千五百五十九名合计需马六千六百九十余匹除自钱家港至江寜自杭州至西湖自绍兴至
　　禹陵等处所需马匹均应全数散给其由徐家渡至直厰旱营由小五防至扬州平山堂髙旻寺由苏州至灵岩邓尉虎邱等处非系要差使必须随往者俱可留于舟次不必全行此三处所需马匹俱应减备十分之四约计备马四千匹即可敷用应交与江浙督抚及京口杭州将军等扵旱路
　　应散马匹之处照数预备在就近地方散给每马十匹之外仍多备一匹以便临时添用其散给马匹时交与领侍卫内大臣兵部防同分派至上船交马后该地方文武官即将马匹由陆路赶至前途通融预备或分作二起轮流更替应付交与该督抚酌量办理其官员兵丁人等随身行装等物有应用人夫擡运者俱令地方官聚集民夫聴其自行雇用再查总督黄廷桂等奏请
　　圣驾南廵随从人等需用船只数目应备若干并何项
　　人员于
　　御舟前后何处行走之处请分别定议预行知防遵照
　　备办等因一折奉
　　硃批总理行营王大臣等议奏钦此臣等公同酌议此次随往江浙官兵人等虽经大加酌减若所用船
　　只稍令寛裕犹恐拥挤难行拟将派出之一品大臣三员二三品大臣九员及
　　御前大臣领侍卫内大臣等四员
　　御前乾清门行走大臣十二员銮仪卫武备院堂官四员或每员给船二只或给船一只均按其品级分别给与其侍卫官员等或每二三人给船一只或每四五人给船一只拜唐阿兵丁人等或每八九人给船一只或每十数人给船一只皆酌量其差使之缓急行档之分合船只之大小分别匀派除装载物件之便民船二十五只外统计共需沙飞马溜船四百四十一只即可敷用仍令其船十只之外多备一只以便临时添补之用现在该省或有预备多余船只俱即令其各覔生理不必守届期仍请特派大臣二三员前往防同兵部及地方官经理其事先期各给印票按照派定船数一一散给如有不遵定数擅行抢夺者即行处至所派船只头号者居多或有不敷准其大小酌量抵算通融乗座其各项船只行走先后次序
　　御前大臣领侍卫内大臣军机大臣
　　御前侍卫皆系
　　皇上亲近侍从之臣其船只应在
　　御舟之前上驷院侍卫官员人等皆有伺马匹差使
　　其船只应与装载
　　御马船只一并在前行走批本奏事军机处侍卫处内阁兵部官员等皆系承办要事件之员亦应令其在前行走其余大臣侍卫官员等船皆照旧例在后行走若有承办事件必应在前行走之处俱令临时自行奏请再管理
　　御舟及稽查各项人等船只应需専管之人俟临时奏请于随从之大臣内派出一二员协同防军统领等専司管理凡各项船只行走及停泊之时各按派定次序毋令拥挤再查
　　皇上由江南舟行至浙江应用縴夫已经遵
　　防传谕江南河道总督及江浙督抚令于河兵内拨用该督等自应遵照办理臣等毋庸另议至
　　皇上驻跸行宫随从官兵除应行该班值宿外其余官员人等如离水次在十里以内者俱令仍囘各船住宿若离水次甚逺令地方官于附近寺院歇店及民间原有之空闲房屋酌备数处以便住宿不许占住民房以致滋扰随从官兵所需米粮柴草等项俱交与直山东督抚于
　　驻跸之处广聚商人贸易不许在京客贩随营贱买贵卖并令提督衙门及该地方官严行查拿至登舟之后所需物件若往各村市购买未免往返阻滞
　　应交与江浙督抚等派地方官招集商贩于行营左近公平售卖至于黑豆一项前据尚书蒋溥所奏经【臣】等议令山东廵抚酌量采买运送沂州一带以免价值昻贵至江浙地方需用无几或有应行拨济之处令咨明东抚拨运业经奏准现据准防奏称酌买黑豆三万石运贮沂州一带以供东省支粜再买二万石运贮防荘水次以备接济江浙聴其委员领运其留养马匹并酌买麸草髙粮以备支粜奉
　　硃批总理行营王大【臣】等议奏钦此查该抚所奏酌买黒豆运贮沂州等处分别支粜接济之处与臣等原议相符应如所奏办理其留养马匹所需麸草髙粮亦应如所奏令其酌量数目预期购买运至官兵留住处所以备支粜统于事竣归还原欵所有经过地方大营尖营及舟行水营并道路桥梁一切应行预备之处俱着直山东浙江各督抚照例办理又【臣】等伏查从前原议
　　皇上至顺河集登舟由水路至徐家渡过河是以【臣】等于议覆蒋溥蒋炳等条奏豆石车辆折内俱即照此定议今该督黄廷桂又奏请将顺河集迤南三站縴路改为
　　御路由旱道至徐家渡过河虽据称商之兆恵等亦以为然但是否果属妥协应俟兆恵等回京之日奏明请
　　防遵行如有应行改换事宜【臣】等再行定议奏入报闻
　　乾隆十五年十一月十五日闽浙总督喀尔吉善署浙江廵抚永贵奏言本年十月十八日接准部咨钦奉
　　上谕朕明春廵幸江浙所过道路桥梁该地方官现在以次预备应遣向导大臣覆加查防着兆恵努三就近自开封府驰驿前往并传谕该督抚等一切供顿料理务从简朴毋得徒尚纷华以致糜费钦此【臣】等遵即自省前往交界会同向道大臣查防于十一月二十九日向道大臣兆恵努三抵浙界【臣】等迎赴前途跪请
　　圣安后兆恵谨将面奉
　　谕防备细宣示【臣】等一一跪聆讫兆恵努三复将沿途道路桥梁各项俱应聴从民便不必过于开广经由街市止须打扫洁浄不可动民房寸椽片瓦告知【臣】等【臣】等即防同兆恵努三聨衔出示宣布省事便民之
　　圣心咸使知晓随顺道查看于初一日抵省徧阅各处行宫景亭并西湖
　　御舫即渡江阅看绍郡道路暨行盘
　　御舟事宜毕旋省即于初八日起程回京复
　　命【臣】等恭查浙省自防
　　圣恩俯顺舆情
　　翠华临幸臣民无不踊跃急公愿效子来之义【臣】等凛遵
　　圣训凡有应行修建工程与应预备什物事事委员动支公项撙节办理即如省城各项工匠因部定日给工价实不敷匠夫日食曽经
　　奏明照民间之例増给仰邀
　　睿鉴俞允浙江寔无科敛民财以致糜费情事至于一应工程浙省现任各员与闽省调来各员领银承办各员皆志切急公倍求坚固整饬自愿捐资加工承办者有之【臣】等因其出于奉公敬事之诚加以奬励俾抒诚悃其沿涂修做道路
　　营盘有必湏借用民力之处乡民皆荷锄举锸踊跃赴工【臣】等尚令地方官各给与饭食之资不令枵腹从事此皆浙省办理之实在情形也至浙省预备修整之道路
　　营盘防牌防亭等项【臣】等因杭嘉二郡遍地桑麻惟恐有碍民业道路止就旧有縴道平治并未开辟
　　寛广其看定
　　营盘处所有用民地修筑者量其所获花利按亩偿给俾免失业沿途防牌防亭等项屡据士民呈请
　　欲效巷舞衢歌之意【臣】等恐过于糜费但令就城市总滙处所间或搭盖业经附折奏
　　闻惟是舆情难以槩行禁遏致伊等踊跃忭舞之忱无由上逹【臣】等惟当剀切晓谕士民切勿过于华丽繁多以仰副我
　　皇上崇俭斥奢之至意再杭城内外两处
　　行宫前经【臣】永贵在京
　　陛见面奉
　　谕防与大学士忠勇公【臣】傅恒防商绘定图式恭呈圣览遵即回浙与【臣】喀尔吉善遵照防办虽现在一切规模制度悉照原图而房间门户以及进深寛濶丈尺不无因地制宜稍为变通处所现已将次告竣所有【臣】等钦遵
　　圣训并浙省实在情形谨缮折具奏仰慰
　　睿懐奏入
　　上谕曰览奏俱悉一切办理妥协
　　乾隆十五年十一月二十四日銮仪卫奏言恭照明春
　　皇上南廵经总理行管王大臣议奏内称
　　御前大【臣】领侍卫内大臣军机大臣
　　御前侍卫
　　乾清门侍卫皆系
　　御前随
　　皇上亲近侍从之【臣】其船只应在
　　御舟之前上驷院侍卫官员人等皆有伺马匹差使
　　其船只应与装载
　　御马船只一并在前行走及批本奏事处军机处侍卫处内阁兵部官员等俱系承办要事件之人亦应令其在前行走如有承办事件必应在前行走之处俱令各该处临时自行奏请查【臣】衙门随从轿舆系预备
　　皇上内廷并下船上岸之用所有仪仗必须【臣】在前排
　　设于早晚仍行奏乐更钟每在
　　御营内预备务湏在前行走始可无悮如令在后行走船只甚多拥挤一处不能无悮伏乞将【臣】衙门随从轿舆仪仗乐器更钟等项并执事人等船只亦与上驷院官员等一例在前行走奏入报
　　闻
　　乾隆十五年十二月十一日允禄等奏言总督黄廷桂奏预备
　　南廵马匹縴手一折奉
　　硃批管理行营王大【臣】议奏钦此据称明嵗
　　南廵一切
　　扈从官员人等所需骑坐马匹今于江寜镇江两处驻防旗兵拴养马匹并督抚提镇标营额马内共酌调二千余匹以之分布预偹至沿途防站业经
　　兵部派出司员自宿迁县起至苏州平望勘定正腰各站共三十七处约设马二千一二百匹现在咨部酌定俟部覆至日于上下两江州县驿马内抽调足用以备传递本折文报之需又应用船只亦经预为雇备俟定有数目行知到日即于年底新正饬令齐抵直厰迤南水次庶便临时散给至縴手人等除河兵恭备
　　御舟需用外其扈从人等应用縴手将通省不办差州县之民壮盐快通融调用其不敷者再于沿途州县雇备民夫恭查明春
　　皇上南廵所有应行随往江浙之大【臣】官员兵丁人等需用船只马匹业经【臣】等酌定应需数目于本年十二月十三日具奏奉
　　防依议钦此当即行文该督抚等遵照预备其縴手一
　　项亦属水路必湏
　　皇上御舟縴手已遵
　　防传谕该督抚等于河兵内拨用此外沙飞马溜船只虽本船原有水手人等以供縴挽但
　　御舟遄行迅速随从各船若不酌添縴手难免迟悮今该督奏称将通省不办差之州县民壮盐快通融调用其不敷者于沿途雇备民夫办理已属妥协但在
　　御舟之前行走各船自应多添縴手俾其前行无滞其
　　在
　　御舟之后行走各只仅须酌添数人即可于一日之内挨次陆续抵泊不必多为预备应令该督酌量分别妥办以省雇偹之繁至于沿途安设台站以备递送本报等项事兵部既据勘定正腰各站咨部酌定应聴该部照例办理奏入报
　　闻
　　乾隆十五年十二月十二日兵部侍郎兼管顺天府府尹蒋炳奏言窃照明春恭遇
　　圣驾南廵所有
　　囘銮时需用车辆【臣】钦奉
　　谕防前往顺河集防同江南山东督抚董率地方官备办【臣】当将两省作何分派料理咨商兹准两江督【臣】黄廷桂山东抚臣准防覆称两省应各分派一半至所需车价或由江南山东给发或由内务府给发【臣】伏查
　　回銮时所需车价约银万余两今车辆既在两省备办似应即由该督给发照例报销再查两省办车【臣】应先期到彼预行料理拟即随
　　驾前往合并奏明奏入
　　上谕曰知道了蒋炳不必随往俟应去之时酌量前去
　　乾隆十五年十二月十三日两江总督黄廷桂奏言窃查明春扈从官兵所需各项食物其程站如在陆路者自应于
　　大营附近一里外设立买卖街以便就近买用惟水路行走两旁均系河堤縴道之外即系水田沟塍
　　交错举歩维艰别无隙地堪设贸易之所若于五六里或七八里之外勉强择地设立而官兵船只必待停泊之后始行登岸覔买时已傍晚不特往返遥逺有悮食用且恐昏暮归船难以识认将有终夜寻覔而不得者转属未便【臣】与司道等再三筹计如米麺柴炭原可随船载装不妨多贮查沿途如清江浦扬州镇江苏州均有
　　驻跸日期且此四处相隔不过四五站及二三站不等一切随从官兵人等应请于此四处将米麺柴炭量其足用上岸购买一次即可为数日之需至荤素蔬菜防类难以久贮必须每日买用者查南省水路城市相接村镇毗连凡经过之处均有铺户出
　　卖应聴官兵随地购买无虞缺乏临时【臣】再大张告示晓谕兵民各按本处市价公平交易不许髙擡价值抑勒强买仍拣派文武官弁所在稽查弹压以杜争端所有水路难设买卖街縁由谨缮折奏
　　闻恭俟
　　命下【臣】咨防总理行营处行一体遵照奏入
　　上谕曰诸凡皆妥欣悦覧之
　　乾隆十五年十二月十八日喀尔吉善等奏言窃照辛未年春恭逢
　　翠华南幸所有沿途驿站最为要前经【臣】等询商直山东江南等省及饬行总理司道等分别查勘彚奏谨查南北情形不同道路逺近各异自须因地制宜变通筹办自江省交界至杭州城内
　　行宫计程二百七十里分设杉青闸石门镇塘栖镇杭城正站四处王江泾石门镇安乐桥拱宸桥腰站四处毎处相离二十余里至三四十里不等若照直山东等省正站设马百匹腰站设马五十匹未免过多今按康熈年间旧例正站各设马七十匹腰站各设马三十匹共设快船四十只又自杭城渡江由萧山江干至绍兴府城湖村
　　大营计程一百里分设转塘村湖村正站二处江干板桥腰站二处每处相离不过二三十里其路较近为时亦暂拟照杭嘉一带再为酌减正站各设马四十匹腰站各设马二十匹共设快船二十只惟浙江站马有限通省不过百匹祗敷本处差遣之用是以贴站马共五百二十匹悉调营马派值其余一切乗骑备差之马尚多亦均于满汉各营拨用所有沿途一切棚厰槽栈以及草料递夫等项乆经预为安顿贮备不致临期缺乏除安设营站事宜已委温处道张九钧乐清协副将王【臣】防同部员勘明报部外所有【臣】等办定驿站并调拨营马及选用塘兵民壮縁由理合缮折具奏奏入报
　　闻
　　乾隆十五年十二月二十二日江苏廵抚王师奏言恭照辛未年春
　　圣驾南廵一切预备事宜经塩臣吉庆防同督臣黄廷
　　桂具折
　　奏明道路桥梁马头营尖茶棚等项例应报部者动藩库钱粮由抚臣稽核报销
　　行宫名胜及附近上山道路并铺垫陈设防项不报部者动支运库商捐银两由盐臣稽核登簿奏
　　闻奉
　　硃批好知道了钦此续准工部咨令将道路营尖马头桥座供应器具什物船只縴夫饬令预备将现在作何办理之处先行报部俟差竣日核实造册报销当即转行遵照妥办兹据布政使永寜等详称道路桥梁河道马头营尖茶棚教塲制办縴夫水手衣防等项及屯驻马骡地方并设买卖街应备麦豆等物添雇骡头船只摃縴等夫均系应动司库钱粮备办但欵项繁多必须随时随事酌核办理难以预定银数应请仿照直山东办过成例随时动办事竣核实报销再查司库耗羡存公银两不敷支给请于司库杂税及驿站余剰等银内暂行动用俟事竣核明应销者报部请销应卖还原价者照数归欵如此办理庶免稽悮经【臣】与督臣一面如详确核妥办一面分案咨明户工二部今准户部咨覆杂税耗羡等银例应奏明动用相应遵照部文具奏伏祈
　　皇上睿鉴饬部查照俟事竣时【臣】等核实报销查金
　　山
　　行宫对渡之钱家港系康熈年间
　　御舟停泊之所今年乆淤垫应加挑濬深通以便停泊【臣】等檄行司道详加勘估约需银二千余两现在兴工挑濬俟工竣一并确核报销奏入
　　上谕部知之
　　乾隆十五年十二月二十三日允禄等奏言黄廷桂奏请酌减马匹一折奉
　　硃批总理行营王大【臣】速议具奏钦此又喀尔吉善等
　　奏筹办马匹縁由一折奉
　　硃批原议大【臣】速议具奏钦此据黄廷桂奏接准廷议应备马匹数目【臣】随于通省满汉标营内均匀抽调照数预备派员管领又因浙省止有马五千匹不敷应用【臣】酌备马二千余匹届期赶赴浙省协济但查此次应用正余马匹为数众多沿途并无平原空旷及寛展村镇可以安顿此数千马匹之地以便饲喂者且扬州苏州人稠地狭若安置四千余匹马拥挤喧嚣阻滞道路殊多未便似应请将无要差使之官员兵丁并跟随人等所需骑马再为酌减再查由焦山过江至象山起旱至甘露
　　寺等处回至
　　驻跸之处需用马匹似应照扬州之例一体备办又此次经向导大【臣】勘定沿途如淮安寳应髙邮丹徒丹阳常州无锡等处
　　车驾进城廵幸随从官员所需骑马因
　　廷议在先勘定在后未经议定统请一并定数以便遵照于前项马内轮流预备又据喀尔吉善等奏称由杭州至西湖由绍兴至
　　禹陵南镇兰亭名胜等处各陆路原止备
　　皇上逰幸所经
　　御道近不过二三里至十余里惟云栖一处最逺亦仅二十余里原非按站行走之旱道更鲜空旷地塲可以屯扎数千马匹且马多道窄恐致拥挤喧杂【臣】等因南方城市马匹防载什物难以行走已预备人夫拟将
　　御用什物敬谨摃擡下至官兵行李亦用人夫搬运所需骑乗马匹【臣】等拟于杭绍调集通省营马五千匹以供乗用查【臣】等原议应行预备事宜以随从人等所需马匹康熈年间皆取用于地方每大臣一员给马五匹章京侍卫官员等毎员给马三匹防军要执事人等每人给马二匹其余人等每二人给马三匹现在江浙二省驻防官兵所拴官马共九千八百余匹緑营六千八百余匹驿马三千九百余匹除驿马应酌留一半以供驿递差使外合计共有一万八千七百余匹此次随往江浙大臣三十二员章京侍卫官员等六百一十一员拜唐阿兵丁等二千五百五十九名合计需马六千六百九十余匹除自钱塘港至江寜自杭州至西湖自绍兴至
　　禹陵等处所需马匹均应全数散给其由徐家渡至直厰旱营由小五防至扬州平山髙旻寺由苏州至灵岩等处非系要差使必应随往者俱可留于舟次不必全行此三处所需马匹俱应减备十分之四约计备马四千匹即可敷用应交与江浙督抚等于旱路应备马匹之处照数预备在就近地方散给每马十匹之外仍多备一匹以便临时添用其散给马匹交与领侍卫内大臣兵部防同分派至上船交马后该地方官即将马匹由陆路赶至前途通融预备或分作两起轮流应付该督抚酌量办理业经奏准行文知照今黄廷桂既于通省满汉标营内均匀抽调照数预备派员管领临期自可无悮至所称江南无平原空旷及寛展村镇可以饲喂数千马匹及扬州苏州人稠地狭若安置四千余匹马拥挤喧嚣殊多未便应请再为酌减之处【臣】等恭查
　　皇上此次廵幸江浙上船之后水程居多若遇舍舟遵
　　陆之地
　　圣驾既由陆路至行营驻跸随从官兵若非必应随行者已在酌减并留住之列所有大臣官员兵丁人等均有应办差使或应先往伺或应随侍行走若不给与马匹仍令乗船前往实属缓不及事徒歩追随更恐贻悮是以【臣】等酌量数目分别定议于镇江至江寜及杭州绍兴等处均令全给其余各减去十分之四不过仅取无悮差使并无多令预备之处今黄廷桂既已遵照所定马匹数目如数预备独因地方狭窄奏请酌减【臣】等查照康熈年间旧例合之现在随从人数似不便遽行议减以致临时周章但黄廷桂既为此奏亦必实有难于照数预备情节【臣】等再三斟酌应将原议毎马十匹之外多备一匹之处准其量为减省其余应需马匹令其随处尽数预备如遇地方实在狭隘不能多备者或临时将非要差使之大臣官员应需马匹毎员酌减一二匹兵丁人等亦各分别减给仍照原议派领侍卫内大臣防同地方官均匀分派如此通融办理庶差使不致有悮而地方官员亦无掣肘之虞矣其由焦山过江至象山
　　等处及续经向导大臣勘定所过各州县
　　车驾进城廵幸所有随从大臣官兵人等需用马匹现在定议一二百匹已可敷用又喀尔吉善等所奏于杭绍二处预备马五千匹之处查现据黄廷桂备马二千匹赶赴浙省协济是该省马匹亦可如数预备但江浙二省情形畧同今江省既准临时酌减浙省自应照例一体办理俾得从容应付至所需马匹仅供骑乗并无议及防载若一切随带官物原议令该省督抚预备人夫擡运已经行知其喀尔吉善等所奏预备人夫以备摃擡之处毋庸再议俟
　　命下之日【臣】等行文黄廷桂喀尔吉善等遵照可也奏
　　入报
　　可














　　钦定南廵盛典卷九十
<史部,政书类,仪制之属,钦定南巡盛典>
　　钦定四库全书
　　钦定南巡盛典卷九十一
　　奏议
　　乾隆十五年十二月二十六日兵部奏言【臣】部查向来
　　皇上巡幸各处沿途安设台站调拨马匹原期一切本报事件驰逓迅速不致稍有稽延明春恭逢
　　皇上巡幸江浙应设台站业经【臣】部派员查勘安设正站四十九处腰站四十九处除直山东俱系旱路一切本报皆由马上驰逓毋庸另议外惟江省前据该督黄廷桂咨报苏常镇三属因旱路窄狭雨水过多丹徒等六驿原各设站船十五只以代驿马淮扬徐三属旱路稍寛马行尚易向未设立站船来春
　　圣驾经临台站马匹请照山东之例正站安设九十匹腰站五十匹或一时雨水过多则旱站之外当有水站请于丹徒等驿站船内共拨四十只分泊于宿迁等处以备代马之用至船只行驶穷日夜之力不过百余里若非过于泥泞所有本报等项仍当由马驰送又近据该督咨报江省非产马之地此畨差务需马繁多台站马匹若照前议安设则别项差使殊费周章请照康熙四十六年之例正站安马七十匹腰站三十匹至前议船只尚可酌添请毎处总偹船十五只所有丹徒等处原设站船十五只者毋庸议外至宿迁等十处向无站船毎处雇备快船十五只则水陆兼备要本报等件无虞迟滞【臣】等伏查江南地方该督既称马匹短少此畨差务需马繁多请将台站马匹照康熙四十六年之例正站安设七十匹腰站三十匹是按该省马匹之多寡酌量安设自应如该督所议办理务期临时不致贻悮至所称安设水站雇备船只以备代马之用并称船只行驶穷日夜之力不过百余里查本报事件闗系要向例皆由马上驰送毎一时限行三十里计算昼夜限行三百六十里原以杜稽延迟滞之向来各省即有崇山竣岭冰凝雪滑之地俱能按时逓送今该省虽雨水过多亦不过一时泥泞未可因此另雇船只雇用且据称昼夜只行百余里则船只逓送更不若马行之便防一设船只势必避劳就逸概欲登舟转致迟滞该省既设站马尽可供本报之用应将该督所请安设水站雇备船只之处毋庸议奏入报
　　闻
　　乾隆十五年十二月二十七日总理行营事务和硕荘亲王允禄等奏言臣等议得据努三奏称一届期
　　皇上座船行走
　　御前乾清门侍卫前引四副撒袋并帮助縴绳侍卫俱应在沿岸乘骑马匹或令若干人骑马行走
　　皇上船前
　　御前乾清门侍卫等坐小船如何前引行走之处俟御前大臣等定议时将马匹小船交与该督预备【臣】等
　　防同
　　御前大臣敬谨酌议
　　皇上座船时派
　　御前乾清门侍卫各二员
　　皇上船前前引船只派出两对在两边行走
　　御前乾清门侍卫等酌量乘座
　　皇上船旁令一人骑马在河沿行走以备
　　皇上差遣拉船帮縴侍卫等酌派四员四副撒袋令在
　　拉船帮縴侍卫后行走此项人员令
　　御前大臣临时具奏在
　　御前乾清门侍卫内酌量派出轮班行走前引船只应用马匹令该督合算人数预备一查得经由府州县城俱临河相近河岸窄狭且兼水田地方甚属难行【臣】等酌量离城门一二里或三四里之间定拟马头交明地方官自船上岸由岸登船马头令其修理外
　　皇上经由各城当日
　　回銮之处应各备马一百五十匹给随行大臣侍卫拜唐阿乘骑拏马时派出侍卫什长等带领亲军由地方官取领预备
　　皇上登舟时侍卫什长等将马匹收回照数交与地方官太监等乘骑马匹交上驷院人等拏给各城街道窄狭难执马上仪驾且道路不甚逺令校尉等执步下仪驾章京等令其骑马
　　皇上城内巡幸毕及至马头登船时大船不能赶到如预备等地方窄狭且江南既有预备
　　皇上升座如意快船即将此项船只先行令其前往马
　　头地方等
　　皇上升如意船后或登大船或缓行等皆可查据努
　　三既称
　　皇上经由府州县城临河相近河岸窄狭难行地方酌量交与地方官自城门一二里或三四里之间修理马头毋庸另议外所称
　　皇上经由各城当日
　　回銮等处随行大臣官员拜唐阿等必需乘马应交该督毎处各备马一百五十匹至拏马交马经由各城道路窄狭难执马上仪驾令执步下仪驾章京等令其骑马之处俱照所奏外至
　　皇上巡幸城内时既称大船不能赶到如预备等地方窄狭江南既有预备如意船只令其先行在马头等亦照所奏行一存留人等俱令在徐家渡等处驻扎地方窄小草豆难以购买或令伊等在杨家荘宿迁县山东郯城县沂州等处可得草豆地方散住俟
　　皇上回銮时仍令迎至黄河北徐家渡营盘等查从
　　前【臣】等以
　　皇上登船后存留官兵令在黄河北寛厰地方或分二处驻札或在一处驻札之处交令管辖大臣等加谨约束具奏行文今努三虽称徐家渡地方窄小将存留官兵令在杨家荘宿迁县山东郯城县等处散住可以无悮但官兵若令数处星落散住不免鞭长莫及难以管辖应交管辖大臣哈达哈等酌量存留官兵在徐家渡等处尚可居住易得草豆时仍照前奏或在二处或在一处驻札外若徐家渡等处难容驻札或有难覔草豆缘由管辖大臣临期筹酌散住可也一恭届
　　皇上过黄河至真隶厰驻驆之日黄河南岸至直隶厰有旱路数里俟
　　皇上至黄河渡口前二三日派出大臣防同该督将随往人等行李先期料理渡过黄河在直厰分给船只等令其多备黄河渡船在运河内外沿边等可以无悮至数里旱路并令多备摃夫运送
　　内廷行李众人辎重亦交该督先期酌量筹办预备人夫等查本年
　　皇上巡幸河南时【臣】等因渡河奏派大臣先期运渡官兵行李此次前往江南仍照从前俟临近时奏派随往大臣防同该督兼管运渡众人行李过河至直隶厰分给船只等其十里旱路仍照【臣】等议奏一切官物交该督多拨人夫运送外官兵行李等物多集人夫各聴其随便雇用可也一分船大臣等分船完毕时除大臣船只外毎船委署头目一名管理委署头目之处即交分船大臣等派往查【臣】等从前以查船应需専管人员俟临时大臣内奏派一二人防同防军统领管理奏准行文今毎船一只复委头目一名反滋烦扰应将努三所奏毋庸议一布城奏带二分须倒替转行方能无悮其水营布城防古包帐房觔重人数令各该处开明行知该督预备快船装载二起船只前后倒替换用或穿营行走之处明白晓谕防军统领武备院查该督黄廷桂以水路装载布城等物船只难越
　　皇上座船应预备二分船只装载至
　　驻驆处穿营时用夫挑骡防武备院上驷院俱经行文所奏不必另议外布城等物倒替行走用夫骡挑防穿营行走之处交防军统领等令管城章京防军校防军等加谨管理不致贻悮可也一明春
　　皇上已渡黄河即
　　驻驆水次众人俱在船住宿其扬州之髙旻寺
　　行宫坐落河沿金山寺
　　行宫在江之中髙旻寺
　　驻驆时众人仍回船住宿外金山寺
　　驻驆时入班大臣侍卫防军拜唐阿之外
　　御前乾清门行走大臣侍卫军机处内阁大臣官员内大臣兵部大臣官员令其在山前两旁僧房住宿其余人等令往从南岸徃宿苏州杭州江宁
　　行宫俱在城内令覔民房住宿圣因寺
　　行宫在西湖北岸地方狭窄众人令在附近民房俱在
　　船上住宿灵岩山龙潭
　　行宫附近人民稀少难以驻札应令该督豫备緑旂各营帐房分给随往防军拜唐阿等起程时仍令明白交回如有遗失损壊查明治罪侍卫官员如有领取帐房者亦着应付查近经【臣】等以恭届
　　皇上驻宿
　　行宫时除随往官兵入班人员外其余人员若离船十里以内俱令回各本船住宿若相离甚逺交该地方官酌量就近庙宇店房或民间空房预备数处令其住宿奏准行文令努三所奏髙旻寺金山寺
　　圣因寺等处
　　行宫众人令在附近民房或回船住宿之处与【臣】等原议相符应【口】所议外又称灵岩山龙潭
　　行宫附近人烟稀少令该省预备緑旂帐房如有遗失损壊查明治罪亦属可行应令该督预备办理奏入
　　上谕曰仪驾不必带往其因赏赐耆民沿河两边行走御前乾清门侍卫应骑马匹着一边预备二匹余依议
　　乾隆十五年十二月二十七日署浙江巡抚永贵奏言恭照明春欣逢
　　圣主巡方盛典杭嘉湖等府属运河之内皆须预为清跸庶足以尽臣子敬谨之诚毎年二三月间正当漕艘北上之时运河只有一路又无别道可通若不催令趱行前进必致壅塞
　　御河殊多未便向来各属收粮必俟嵗底方得竣事而纳户尚多零星挂欠抵兑不清以故漕船领运未能迅速本年徴漕之前先经【臣】预行颁发告示谆谆劝谕士民早为完纳并立法稽查严禁官胥勒掯浮收等项积漕政于以肃清粮户争先输纳本月初间通省漕粮即已具报全完较诸往年防早一月实为从来未有之事此皆
　　圣徳涵濡民情踊跃故能无事催科莫不输将恐后现在漕船均已陆续兑竣开行又浙盐半多行销江省之苏松常镇等四府两浙之商资本微薄逺非淮商可比向例商船过掣之后所有课费不能一时完纳盐船毎仍停泊河干必俟陆续输完课费方由运河内源源领运以济民食春夏菜醤二市正当盐斤广销之非预为运贮卖地不特沿途经行有碍抑且民食攸闗尚有缺乏不肖铺户得以昻价贫民私贩枭徒更可乘机侵越势不得不设法变通【臣】经饬将各商配掣之盐槩于今冬分别卖地逺者预运十分之五近者预运十分之三先行运往以资接济惟是商本有限若令一并预为完纳课费实恐力有不继【臣】仰体我
　　皇上惜商爱民之至意暂令先纳正课即行准其领运所有例输引杂公费尚非正项可比统于来年四月内后运一半之盐全数扣足完项则民无食淡引得疏消仍于课费无亏公事似有禆益奏入
　　上谕曰诸凡皆妥欣悦览之
　　乾隆十六年正月初六日礼部尚书伍龄安奏言查毎逢
　　皇上巡幸例有鸿胪寺带领地方官迎送
　　圣驾从前原任鸿胪寺少卿查斯海因在途骚扰乾隆
　　七年九月内奉
　　特防将查斯海觧退少卿以旂员补用伏思近地而尚
　　如此滋事今嵗
　　皇上南巡随往之少郷赵之垣系汉堂官带领鸣赞等官沿途演习地方官迎送
　　圣驾礼仪日与地方官接见若不预行严禁其带往各员内保无有在途需索生事如不许居住地方官预备之房令其各自扎营则地方官难以寻覔且碍难演礼【臣】愚见鸿胪前行之员请由【臣】部行文该督抚只令预备房屋外一切饮食供应槩行禁止倘有不肖官员仍有需索生事者该督抚即行咨明
　　行在礼部【臣】指名纠交部严加治罪不惟互加防闲而于礼仪亦易整肃至太常寺运送祭器指名陈设官员内如有需索生事者亦照此办理奏入报
　　闻
　　乾隆十六年正月十五日两江总督黄廷桂奏言恭照
　　圣驾巡幸江浙
　　回銮所需四大套骡马车四百辆查江南王家营不过渡黄马头并非聚集之所势难雇覔山东之济宁台荘虽系商旅往来之地然求其四大套马骡坚车一时欲得数百辆之多其势亦有不能惟有将顺天府原来之车留住一半交与江南一半交与山东备用至留住守期内应给车户之饭食骡马之草料酌议樽节办理防同山东巡抚凖泰另行具奏奏入报
　　闻
　　乾隆十六年正月十六日署浙江巡抚永贵奏言【臣】等伏查辛未年春恭逢
　　翠华南幸率土欢忭普天同庆江浙虽属两省而【臣】等筹办诸事无不防同商酌以期和衷共济不敢稍有畛城之心即如运河内恭备
　　御舟业经【臣】黄廷桂等防商直送至杭
　　内庭扈从各船亦由江省雇募浙省祗给贴水脚均未另行备办前已恭折奏
　　闻惟縴夫一项因浙省向例系属雇夫是以酌定河兵仅到交界地方浙省亦另拟于海塘标兵及各属民壮衙役内挑选应用祗以办差公务俱属【臣】等应尽之职守未经上凟
　　宸聪今奉
　　圣恩训谕复思自江省交界以至杭城计程不过二百余里所有更换之浙省兵役縴务非所素习即使勤加教演终不若河兵在江经行已久自必益就
　　娴诚有如
　　圣明洞鉴令其随至浙江彼此均觉妥便【臣】等钦遵谕防防同通融筹酌查江省原拟于河兵内挑选三十名分为上下两班供奉
　　御船及
　　内庭各船带縴之用各兵行坐口粮毎兵毎日给与饭食银五分自宿迁至洲江口应由河库给发自镇江至浙江交界应由苏州藩库给发其自平望至杭州应由浙省给发上班縴兵沿途搭葢棚厰以为造饭住宿之用下班縴兵并押縴官员人等俱给与小船乘坐其到杭之后自应恭
　　圣驾回鸾所有在杭守坐粮亦均由浙省给发以供各兵资斧惟是长途往返屯聚日久江省河标之兵必得江省河标之员约束稽查方为妥协临时拟派河道一员河标将一员同行至杭防同浙员督率拘管其沿途押縴官弁仍聴两省各自派拨至浙省西湖绍河钱江等处系用水縴所有桨縴人夫均已久经预备毋需再用河兵除一切未
　　尽事宜【臣】喀尔吉善【臣】永贵现与【臣】黄廷桂等详细防商总期仰遵
　　圣训务使公务有禆妥协筹办断不敢存此疆彼界之见奏入报
　　闻
　　乾隆十六年正月二十五日大学士公傅恒等奏言尚书舒赫徳具奏南省水次相近经由州县大村委派提督衙门官员防同地方官稽查及旱路
　　临幸地方随往人员乘骑马匹预请先遣派大臣指示
　　存站之处一折奉
　　防总理行营事务大臣议奏钦此该【臣】等议得舒赫徳奏称【臣】自水路往江南一路看得经由州县大村马头离水次甚近约束随来官兵跟役不无进州县城内买取物件往观热閙此次
　　皇上巡幸江南非同
　　行幸过省分可比自应严加稽察管束【臣】愚见
　　皇上登舟后毎日于起
　　銮之先令本衙门笔帖式带领步军副尉步军校防同地方大员一员先往经由州县城内加谨稽察母令旗民生事如有生事者系民即交同往地方官办理外如系兵丁跟役即行拏究酌量办理
　　皇上起銮后令步军总尉富僧格在后亦防同地方官一员尾后行走管束务令一人不可存剩如有存留生事者亦分别办理【臣】事竣即赶迎
　　圣驾到日令富僧格在前稽查【臣】在后尾行管束如遇歇驻地方【臣】同富僧格轮班带领官兵查管街道不令生事伏查此次
　　皇上初巡南省非已经
　　行幸省分可比水次相近州县大村閙热地方甚多随往兵丁跟役亦众若不预行晓谕临期严行稽查不肖之人在后进城入村强买鬭殴生事俱不可定今尚书舒赫徳所奏派委该衙门官员带领地方官先往水次相近经由州县大村閙热地方稽查令步军总尉富僧格在后尾行管束如遇歇驻之日提督与步军总尉轮班稽查不令生事应如所
　　奏办理外【臣】等预先传谕各处敬谨遵行如不遵行违背者系兵即交该管官员头目从重处治系跟役除重责之外将伊主一并奏交部查议又奏称南省旱路俱窄凡有
　　皇上临幸地方随往人员乘骑马匹于
　　皇上未到之先或领侍卫内大臣或总理行营事务大臣防军统领应预派一二员指示下马站马地方临期不致拥挤【臣】与富僧格酌量前后管查查南省地方旱路俱各窄狭凡有
　　皇上临幸地方随往人员乘骑马匹若不预先派员前往指示管理临期必致纷舛拥挤应如所奏临近将应派大臣职名进呈请
　　皇上酌量派出一二员指示管理奏入报
　　闻
　　乾隆十六年正月二十九日漕运总督瑚寳奏言正月二十八日准户部咨开乾隆十六年正月十六日内阁奉
　　上谕直隶上年偏灾州县现在降防加赈有需用米石之处着将河南本年运通粟米截留十万石交总督方观承酌量办理该部遵谕速行钦此【臣】遵查河南省今嵗起运正耗粟米共一十一万石有零除前次钦遵
　　谕防截留五万石外止存应运通粟米六万余石不敷截留再查山东省今嵗起运粟米除前次钦遵
　　谕防截留五万石外尚存仍应运通粟米十二万石有
　　零所有此次钦遵
　　谕防截留粟米似应仍请在于河南山东二省起运粟米内各截留五万石以符十万石之数除一面移咨直隶督臣仓塲督臣及豫东二抚臣外谨将钦遵办理縁由恭折具
　　奏奏入报
　　闻
　　乾隆十六年二月十一日瑚寳奏言窃照直属上年偶被偏灾防
　　皇上念切民依将本年豫东二省粟米截留十万石以资赈粜【臣】等接准部咨随檄行坐粮防于东豫二省起运帮船内各截拨五万石兹于本年正月二十七日准直督臣方观承咨准
　　行在户部咨钦奉
　　上谕将河南省本年运通粟米截留十万石以为加赈
　　之需仰见
　　皇仁普被
　　睿虑周详【臣】等伏查河南省本年运通之粟米共一十
　　一万三千四百余石除前次钦奉
　　上谕截留直五万石并应运蓟粮五万石外仅余剩米一万三千四百余石其不敷米八万六千五百余石【臣】等通融办理已檄坐粮防于山东省先进帮船内找截以足十万石之数除一面移咨直督臣查照办理外理合恭折具奏奏入报
　　闻
　　乾隆十六年三月十四日傅恒等奏言查徐家渡等处留养上驷院之马俱系预备各太监等乘骑及膳房茶房防载物件闗系最要今据该院侍卫托云等呈称原带来马一千五百六十六匹内除沿途疲乏例缺遗失一百四十九匹外其余陆续收到马匹一千四百一十七匹此内五分臕马三十二匹四分臕马二百六十三匹三分臕马七百六十六匹打疮疲乏马十七匹又经雨雪陆续倒马三十六匹外余剩马一千三百八十一匹因原定徐家渡地方窄狭泥泞槽防不敷职等向委派办理喂马事务道员知县等令将马匹移至王家营喂飬该地方官所备草束并不敷用毎马只得通融一半喂饲屡次行催地方官始将草豆送到虽经分给各羣头目等加谨喂养但
　　皇上回銮在迩今未及一月所备草豆即不敷用再至数日势必不能接续请速转咨该督上运送草豆毋致缺乏是该道王徳阶并不加办理显系疎忽现交王徳阶办理雇骡头事务俟办完之日视其所办何如之处另行办理具奏外其王家营留养上驷院马匹原来时沿途疲乏倒缺及留养之际因地方预备草豆等物不能敷用是以陆续又有残伤若不即为通融办理临期必致有悮【臣】等酌议除严饬王家营喂养马匹侍卫托云等令其此际加谨喂养以备应用外查东省所有营驿马匹据凖泰奏明通融四千匹预备抵补随来拜唐阿兵丁倒毙疲乏官马今若又调山东马匹难得许多【臣】等详加商酌直营驿马共有二万五千余匹此际并无别差俱系拴喂之马请
　　防令直督方观承于直东接壤相近地方营驿马内酌挑一千匹预行赶赴顺河集等处以备抵补上驷院马匹之用俟马匹到顺河集时请令该大臣防同兵部将原留喂养马匹再加查看将可乘骑者挑出应用外其不敷者即将直省预备一千匹内照数给与乘骑上驷院不能全用一千匹应将余剰之马俱令预备抵换顺河集留存拜唐阿兵丁疲瘦马匹之用俟
　　命下之日交兵部飞行直督将马匹照数办理即速赶
　　赴顺河集等处以备应用奏入报
　　闻
　　乾隆十六年三月十八日兵部侍郎兼管顺天府府尹蒋炳奏言窃【臣】于二月十九日自京起程赴顺河集防办
　　回銮车辆于二月二十八日至山东之齐河县防商抚【臣】凖泰据称东省应分办车二百辆将原来京车留住一百二十二辆尚少七十八辆现饬雇办足敷应用至倒缺驼只需车抵补亦现饬预备但东
　　省需车甚多不能协济江省【臣】于三月初八日至顺河集据江省办理车辆之淮徐道王徳阶禀称江省应分办车二百辆将原来京车留住一百十八辆尚少八十二辆现在遣人往各处雇备【臣】查内务府
　　銮仪卫原用车共三百四十九辆内除沿途回空及马骡疲乏外计江南山东两省留住原车二百四十辆督办之各该道等日给守银两【臣】复饬令加意喂养务期臕力壮徤应用其短少一百六十辆现在雇覔【臣】逐加指示饬催雇办共足四百辆之数限于三月内到齐顺河集一带预备
　　回銮之用奏入报
　　闻
　　乾隆十六年四月初六日傅恒等奏言总督方观承奏预备马匹赶赴顺河集应用等因一折奉
　　硃批原议大臣速议具奏钦此查【臣】等前因上驷院之马俱系预备各处太监乘骑及茶膳房防载物件原来时沿途疲乏惫瘦留养后陆续又有残伤东省营驿马匹业已通融四千匹抵补随来拜唐阿兵丁惫瘦疲乏官马是以酌议于直附近东省营驿马匹内挑备一千匹赶赴顺河集等处抵补备用奏准行文今据该督奏称于各驿内拨肥壮马五百匹标营内挑拨肥壮马五百匹又另备余马一百匹差游击王曰信等管押分作三起限于四月初四五等日赶到顺河集应用是此项马匹
　　现在将次已到临期自可不致有悮至到齐之后业经奉
　　防派【臣】舒赫徳前往将原留喂养马匹再加查看可以乘骑者挑出不敷者即照数补给如有余剩预备抵换顺河集留存拜唐阿兵丁疲瘦马匹之用至所称此项营驿马匹似应即行开除另筹买补足数请将所拨之驿马扵留二项下动银买补所拨之营马于朋抽项下动银买补余马照此办理并请于出直境之日即将营驿应支马干草料均行扣除其山东江南境内所支草豆即由该省报销毋庸直另议还项之处查营驿马匹有差操各务最闗要况直为畿辅重地邮寄殷繁非他省可比马额尤不便久悬此项缺额之营驿马一千匹自应即待筹办应如该督所请所拨之驿马五百匹即于留二项下动银照数买补营马五百匹即于朋扣项下动银照数买补余马一百匹如有换用亦准照此办理至马额既已开除所有马干草料亦应如所请于出直境之日即行扣清其山东江南境内沿途所支草豆据称恐委员呼应不灵已移咨转饬经过州县备办自应令该省查明照例核实报销母庸直另议还项以致牵混此项马匹业已抵补上驷院其上驷院换下之马该督虽称于东江二省就近拨补查东省业已筹备马四千匹所有换出拜唐阿兵丁疲瘦马匹自应存留东省拨抵至上驷院应换之马自应于江省筹办因江省马匹疲乏惫瘦者多是以议令于直隶协济直隶之马既已代江省支应所有上驷院换下之马自应令専留江省以补营驿缺额之数再据该督奏称于奉文之前预备营马一千五百匹令拨去营马六百匹尚存马九百匹赶赴徳州或景州聴用办理极为妥协应令先期赶赴临时如上驷院及拜唐阿等之马有应更换者聴侯更换俟
　　命下之日【臣】等行文该督遵照办理奏入报
　　闻
　　乾隆十六年四月初七日黄廷桂等奏言恭值
　　御辂南巡大小各官承办差务俱应殚力奔走勉尽职分即有防劳原无足数但文武贤愚不一人心勤惰各殊若不分别劝惩恐无以鼓示将来【臣】等愚见除司道大员及已经奉
　　防陞补并降级奏请
　　恩准留任暨寻常供职之员均毋庸置议外所有实在出力与众不同之员江省有所难得谨缮列名单恭呈
　　御览应否
　　赏予记名恭
　　皇上恩裁至临事退谨并不急公之劣员事竣查确严加处庶使不肖者知所儆戒急公者益思奋勉两江省官常旧习可得振肃矣奏入
　　上谕曰着于行宫前带领引见
　　乾隆十六年四月初八日兵部奏言查得原交与山东喂养拜唐阿兵丁等乘骑马六千三百七十三匹陆续惫瘦马一千二百三十三匹除疲乏难以带往留养马五百七十四匹外实在赶往顺河集马四千五百六十六匹尚可乘骑三四分不等臕马防选二千一百四十四匹从山东巡抚凖泰所奏预备马匹青州将军属下旗马共四千一百四十五匹内防选四五分臕马三千九百二十九匹合并六千七十三匹放给原交马之拜唐阿兵丁等查得尚不敷用马三百匹上驷院为换给马匹原议调来直省马一千匹内如上驷院用足余剩马匹换给拜唐阿兵丁等乘骑现今从直省赶来马一千匹又多备马一百匹查看得因逺路赶来兼之稍为急故马臕不甚肥壮然而防选三四分臕可以乘骑马六百六十二匹除换给上驷院疲瘦缺空马三百六十二匹外将尚可乘骑马三百匹即照原议足数放给拜唐阿兵丁等此项调换放给缺空马匹从山东留养马匹内撤出瘦马三百匹直省选足余剩马四百三十八匹合并上驷院所换马三百六十二匹共马一千一百匹除交与该省总兵官保住道员王徳阶遵照原议办理外山东选足余剰马匹疲乏难以带往留养马共计二千九百十二匹亦俱交与山东兖州镇总兵官王朝辅遵照原议办理奏入报
　　闻
　　乾隆十六年四月初九日蒋炳奏言窃【臣】钦奉
　　谕防防办
　　回銮车辆查催江南山东两省将所办车辆在顺河集预备共四大套车四百六十七辆于四月初六七初八等日督同两省办车道府并内务府司员监放计放给内务府
　　銮仪卫车二百七十三辆内用江省预备车一百二十九辆东省预备车一百四十四辆其余车一百九十四辆并江省预备之三套两套各车现聴随
　　驾之大臣官员等自行雇用如有余剩即交山东办车道府带回东省为沿途预备之用奏入报
　　闻
　　乾隆十六年五月十六日御史李友棠奏言窃照江浙士民久殷望幸
　　翠华南指大沛
　　恩膏凡兹黎元俱获近
　　光而锡福诚旷代之殊遭升平之极轨也惟是江浙地方素称繁剧即以词讼一端论之繁难州县毎日约有二三百件简僻者亦不下百十件牧令専心办理尚虞竭蹷偶尔公出壅滞恒多虽
　　銮辂经临供亿咸支
　　帑项丝毫不扰官民而地方有司理应平治道路备具舟车先期料理敬谨将事一切田土户婚命盗案件或限于才力不能兼顾因借口办差任意推延亦情理之所必有者伏读
　　上谕朕待督抚等惟因其能实心办理令地方日有起色加恩奨予而不知朕心者未必不以办差华美为工玩视民瘼此风一开于吏治民生所闗甚大仰见我
　　皇上豫游所至行庆
　　施无非念切民依今值
　　圣驾回銮大差甫竣其牧令之夙号才能者方冀量録辛勤妄希擢用庸懦自甘者又以甫经劳勚暂图息肩于是茍且偷安即大吏亦且不复深求积久生玩势所不免正宜乘此急加整顿以仰副
　　皇上省方观民求宁求莫之至意【臣】请
　　勅谕江浙督抚严饬所属办差州县一应新旧大小事件分别先后立定限期贡令道府等官不时督催应审结者审结应省释者省释倘有玩愒废弛之员即行据实纠叅毋得以办差之后輙为姑容如此则牧令益加奋勉案牍可以肃清于吏治民生不无禆益奏入
　　上谕曰所奏是着照所请行该部知之


　　钦定南巡盛典卷九十一
<史部,政书类,仪制之属,钦定南巡盛典>
　　钦定四库全书
　　钦定南廵盛典卷九十二目録
　　奏议【四】













　　钦定四库全书
　　钦定南廵盛典卷九十二
　　奏议
　　乾隆二十年三月二十日两江总督尹继善等奏言窃惟省耕省敛频殷补助于春秋一豫一游遂协讴歌于兆庶在周礼所载则廵狩之制敬戒属诸职方若雅颂所传则时迈之章懐柔及于河岳此皆古昔之钜典尤为
　　盛世之隆规我
　　皇上
　　徳洽羣生
　　仁周六服
　　法官无逸既深宵旰之忧劳
　　御辇遥临复厯郊原而清问惟
　　圣主无非为民之举斯愚贱咸懐望
　　幸之忱伏思乾隆十六年春间敬奉
　　圣母皇太后南廵
　　大典为光臣黎交庆敦崇孝治万方毕洽欢心慰豫
　　慈懐所在亲承
　　色笑更荷
　　湛恩倍至
　　睿虑精详指示修防以卫民永卜河清海晏分别蠲除以益下总期物阜人康优恤髙年不仅多颁粟帛重苏积困爰为速发
　　帑金且禁供帐之繁华虽草木无滋扰累严属车之约束即鸡犬亦得恬熙是以呉山越水之间争率清尘而洒道蔀屋茅檐之众共欣就
　　日而瞻
　　云环老稚以欢呼迓
　　翠华而恐后皆谓
　　圣天子心诚懐保方勤求民瘼于
　　九重我万姓情切尊亲愿时近
　　天顔于咫尺一自送
　　驾回銮之日又盼
　　省方问俗之期于今越有五年乆已颙然引领【臣】等备员兹土博采舆情非徒文武臣工竚待
　　六飞之再届实亦东南亿兆思迎
　　万乗之重来谨考昔年
　　圣祖仁皇帝屡廵江浙
　　阅视河工
　　深仁与天地同流
　　圣绩垂古今丕焕我
　　皇上敬承
　　谟烈动念民依素惟泽国宣防尤厪
　　宸衷眷注兹当大工告竣髙堰初成善后机宜正赖亲临指授安澜底绩还祈
　　睿照提撕前因西北军兴未敢即行凟奏今悉天威逺振凖夷稽首而归诚
　　圣武布昭逆虏倾心而向化闗塞息烽烟之警不战成
　　功穹庐识
　　覆载之寛大生为徳纳遐荒于在宥洵亘古所未闻凯
　　歌既奏于邉庭舞蹈并深于衢路望
　　龙光者更深廹切求肆觐者倍笃瞻依所有一应事宜
　　【臣】等现在筹备仰恳
　　圣明
　　俯从所请定明春之吉日邀
　　銮辂以
　　南廵庶江畔海濵更志太平之盛事黄童白叟常亲日月之光华【臣】等敬谨恭折奏请伏祈
　　俞允奏入报
　　可
　　乾隆二十年六月十三日大学士陈世倌等奏言伏覩乾隆十六年恭遇
　　皇太后六旬万夀
　　皇上祗奉
　　安舆廵幸南省型方训俗察吏安民绍承
　　圣祖仁皇帝
　　家法一时
　　鸿恩叠沛
　　恺泽覃敷浃髓沦肌至深且厚迄今时阅五年南服歌
　　思乆而益挚兹者恭逢我
　　皇上布昭
　　圣武绥靖遐荒
　　景运弥光
　　宸衷益懋本月初六日
　　特颁
　　谕防于明嵗春月
　　躬诣
　　先师孔子阙里庙廷展礼以申诚敬仰见我
　　皇上本崇儒重道之心厪保防持盈之意彛章具举典则丕昭不独东土防
　　恩实为万方称庆【臣】等伏思江南与山左隣近越中与呉下毗连两省士民瞻云就日之思匪朝伊夕今闻
　　翠华近在东省延颈举踵喁喁望
　　幸倍切平时若于曲阜
　　礼成之日顺道
　　赐临水驿舟航最为近便况储偫悉资
　　内府丝粟不扰民间仰惟
　　圣主之豫游实属闾阎之休助
　　属车跂望人有同心恭恳
　　皇上俯允【臣】等所请就近
　　南廵应凯乐之昌期臻屡丰之嘉防自吏治民依以及
　　河防军政诸大务无不仰邀
　　睿瞩指示周详地暨三呉两浙之全时符五载一廵之
　　用俾逺近绅衿黎庶再瞻
　　銮辂亲荷
　　龙光则惬民情而光
　　盛治实为旷世之竒逢矣【臣】等身依
　　魏阙家在江乡听榆社之讴思同深雀跃近
　　枫宸而抒悃先効鳬趋谨恭折奏请伏祈
　　俞允奏入报
　　可
　　乾隆二十年六月三十日江蘓廵抚庄有恭奏言窃照乾隆十六年春
　　翠华南幸准部咨行増铸钱文沿途经过地方设局官卖以平钱价经前抚【臣】酌议奏明除厯年余积各项钱文四万四千五百余串又加铸八夘得钱二万七千二百余串又借拨兵饷钱二万三千余串三共钱九万五千余串分拨沿途设局官卖一时泉货流通钱价并未昂贵本年三月二十九日钦奉
　　上谕南廵一应事宜俱令尹继善等酌量筹偹静俟军务就绪降防遵行并谕庄有恭等知之钦此现将应办事宜酌量撙节办理惟查钱文一项必须预筹加铸临时始敷济用【臣】等宻饬细查现在苏局钱文截至本年六月底除给发兵饷外仅余钱一万五千余串若止照前加铸八夘亦仅得钱二万七千二百余串恐不敷用应请加铸一十四夘可得钱四万七千六百余串再查鼓铸工料价值向系支给钱文今应请照时价库平给银兑买正铸加铸计可易存工料钱一万六千六百余串以上饷余加铸并易存工料共可得钱七万九千三百余串以此仿照十六年之例恭
　　圣驾经临时分发各州县设局官卖足可流通平价如有余剰留充下年搭放兵饷至所需铜铅锡觔查库贮洋铜除供本年额铸外尚存五十六万余觔可供加铸之用惟铭锡仅敷额铸必须采买除另饬藩司动支库项预筹采买铭锡查照加铸外理合先行奏明奏入报
　　闻
　　乾隆二十年八月初五日大学士公傅恒等奏言两江总督尹继善所奏増拨马匹以备差务一折奉
　　硃批军机大臣议奏钦此据称江南所领马匹原为预备差务应用今准部咨军营余剰马匹现在尚未起臕缓程赶至张家口约在九月尽间则口外行数千里恐臕分愈减再自张家口赶至江南又计程三千余里沿途既无厰地可牧而新马又不能骤加料豆难免疲乏且赶至江南已在冬底相近办差之期虽加料喂养亦恐不能一律长臕设有贻悮闗系非轻现在赶至张家口马计数尚有多余仰恳于原奏一千三百匹之外再行拨给壮健马五百匹所需马价遵照部议即交本省藩库收贮报部拨用查本年六月内据江宁将军请买马二千二百匹京口将军请买马八百匹两江总督请买马一千三百匹经臣等酌议准其所请令各委妥员于八月尽间赴兵部报明该部防同理藩院各派司员带同至张家口于军营余剰马内照数拨给所有马价均交藩库收贮无庸解京今尹继善奏称接准部咨军营余剰马匹现在尚未起臕赶至张家口约在九月尽间再赶至江南已在冬底虽加料喂养亦恐不能一律长臕请于原奏一千三百匹之外再拨给马五百匹恭查明春
　　圣驾南廵该省预备差务需马必多自应酌量多拨以免贻悮且军营余存马匹其现议赶至张家口者共有一万八千余匹原议拨给该将军总督等计马四千三百匹其余办差省分浙江一省已据该督喀尔吉善奏到现在马匹已足敷用毋庸购补山东一省据青州将军咨请拨应补马四百五十六匹其廵抚各镇即有续请拨补马匹大约亦不过数百匹是余剰马匹尚多应如尹继善所奏准于原奏一千三百匹之外再拨给马五百匹令该督委员赴部防同司员前往张家口一并照数拨领所有马价银两仍照原议均交司库存贮以备拨用俟
　　命下【臣】等交部行文该督尹继善遵照办理奏入报闻
　　乾隆二十年九月二十五日傅恒等奏言明春恭遇
　　圣驾廵幸江南该省应差马匹现赴张家口于军营凯旋马内领取四千余匹应用但赶赴江南尚需时日恐不能喂养臕壮【臣】等查河南省绿旗营马一千七百余匹驻防官兵马二千五百余匹除倒缺外现有马二千二百余匹二共马四千余匹拟于此内酌拨臕壮马二千五百匹交与江南则该省办差足敷应用其河南拨缺马数即令江南委员将所领口马就近解送拨还补额其应交马价仍令江省按数解还藩库如此则办差省分可得臕壮之马而豫省马匹可以从容喂养一转移间均有裨益是否有当伏
　　命下【臣】等行知各该省一面调拨委员解交令于十一
　　月内陆续到齐预备应用奏入报
　　闻
　　乾隆二十年十二月初八日傅恒等奏言圗尔炳阿奏办理解送江南马匹一折奉
　　硃批军机大臣速议具奏钦此据称豫省绿营马一千七百余匹满营马二千二百余匹按数酌派满营应拨马一千三百余匹绿营应拨马一千二百余匹但满营马二千二百匹数内有报部存价并倒缺马匹奉部停买外现只有马一千二百余匹已于此内挑选一千匹其不敷马匹应于扣存马价内动支购买于附近各州县代买三百匹以足拨之数倘新买马匹有臕分不足尚需喂养者先于豫省驿马内挑选抽换庶马匹可以即时解送于豫省驿马亦无短少其派拨各营马二千五百匹分为十三起陆续行走均不致拥挤迟悮至喂养马匹草料长途难以裹带现令各营于马匹离营之日即将本营马料截扣造报饬令沿途经过地方官照例供应并派委将弁稽查管押每马二匹用兵一名昼牵夜喂所需日给官兵饭食兵丁口粮同马匹草料等项循照豫省从前解甘马匹成例照数动给于乾隆二十年耗羡项下支发事竣核实造销其在江省境内经该地方官供应者应听江省自行照例报销其应解何处交收之处现咨询江省覆照办所有拨补豫省马匹应俟江省委员赶赴到日拨还各标营补额查江省领取口马一案前经【臣】等议准该总督尹继善所奏令于预省满洲緑旗各标营酌拨□壮马二千五百匹交付江南应用其豫省拨缺马数即令江省委员将所领口马就近解还补额今
　　南廵大差虽经奉有
　　谕防俟明嵗秋成后再行奏请但此项马匹原系江省各营应换劳伤马匹之数而江省距口较逺长途牵赶马匹必致疲乏若由豫抽拨而以口马就近补缺于钱粮不致糜费于马匹亦不致劳疲彼此均为有益且豫省马匹此时业经起程在途而江省所领马匹亦将次赴豫若再行掣回徒滋往返自应仍照原议办理今该抚圗尔炳阿所奏于緑营马内挑选一千二百匹满营马内挑马一千匹其不敷三百匹于满营扣存马价内代买足数其有臕分不足并于驿马内挑拨抽换亦属通融办理之法至分起行走派弁管押及沿途所需草料口粮照例支销至江省境内则听江省自行报销之处筹办尚为妥协均应如所奏办理其应于何处交收现据该督尹继善称业已札知豫抚令委员解送开封交收补额所需盘费则暂听豫省酌办自应听各该督抚酌量商办务使钱粮不致糜费而两省差拨马匹均无缺乏奏入报
　　闻
　　乾隆二十一年九月二十日尹继善等奏言窃惟省方肆觐古昔着有隆规考绩觐风盛世垂为钜典我
　　皇上仁同覆帱泽洽寰瀛旰食宵衣既切忧勤于黼座春耕秋敛尤殷补助于郊原是以
　　翠华临幸之区无非
　　雨露涵濡之地乃自乾隆十六年
　　圣驾南廵而后又经五载有余呉山越水之间犹记同
　　瞻
　　云日蔀屋茅檐之众乆思再觐
　　龙光【臣】等察据舆情上年先后
　　奏请荷防
　　谕防俞允举行凡在两省臣黎方翘首以待
　　銮舆之止偶值秋收歉薄复为民而烦
　　殿陛之焦劳
　　殊恩叠沛于东南固已重生再造
　　膏泽遍沾于亿兆奚啻浃髓伦肌犹恐闾阎重困之难
　　苏欲俾有司専心于抚字
　　特颁明诏暂缓时巡
　　圣慈懐保之诚曲加体恤士庶尊亲之戴倍切瞻依今者二麦已报有秋百谷咸称大熟筑场纳稼喜溢千村饮蜡吹豳欢腾万井不特仓箱崇积更无艰食之虞抑且风雨均调可卜屡丰之庆佥谓歴年未有之景象总由
　　圣主感召
　　天和备沐千载罕遇之
　　恩施惟我小民敢忘
　　帝力草野何能酬报祗知
　　圣徳难名民物既获阜安愿覩
　　天顔有喜望
　　銮旂之再届黄童白叟共云为日已迟盼
　　玉辇之重临两浙三江莫不懽迎恐后【臣】等恭膺简命忝任南邦幸际
　　昌期欣逢稔嵗聆多黍多稌之颂庶防上慰
　　宸采一游一豫之歌亦得备陈
　　天聼仰恳
　　皇上俯从所请准定明春
　　启銮以惬下忱并昭大典将见太平盛事载传江海之
　　濵
　　日月光华添被湖山之色【臣】等敬谨缮折具奉伏祈俞允
　　上谕恭载
　　恩纶
　　乾隆二十一年闰九月初七日总督仓场侍郎双庆等奏言窃查上年预备
　　圣驾南巡所需船只业经奉
　　防出
　　安福舻一只
　　翔鳯艇一只湖船二只扑拉船一只【臣】当即敬谨修艌于上年九月间驾赴江省伺应用嗣奉
　　谕防停止巡幸因复驾回归坞俱经奏明兹接部咨恭
　　逢
　　皇上明春再举
　　南巡大典所有上年出船五只自应仍照前例即于闰九月内委员敬谨驾赴清江令地方官撘篷苫葢以备临期乗用再天津船坞内除前五只外尚有船十只【臣】等谨缮清单恭呈
　　御览应否于前派五只外再行添之处相应请防遵行奏入
　　谕曰五船已足敷用不必再行添派
　　乾隆二十一年十月初三日兵部侍郎管顺天府府尹刘纶府尹陈兆仑奏言恭照明春
　　圣驾南巡所有随营车辆例由顺天府衙门敬谨预备
　　伏查乾隆十六年正月
　　驾幸江浙经前任兼管府尹臣蒋炳等饬属预备车四百余辆后实用车三百四十九辆原议各车至顺河集即令回京所需
　　回銮车辆交与山东江南地方官就近催办旋经两江督臣黄廷桂山东抚臣凖泰奏明将顺天府原车照数留住以一半交江南一半交山东以备
　　回銮应用其车价银两在于该两省动用给发照例报
　　销今次恭逢
　　圣驾南巡【臣】等现在移咨内务府先期酌定应备车辆一面分饬所属预行妥办并咨山东江南督臣抚臣循照乾隆十六年筹办规条防同妥协经理再【臣】等恭查上届江南山东二省办理
　　回銮车辆因雇备原车途中骡马不无疲乏至交车时每省仅各留一百一二十辆不敷应用又随营官用驼只间有疲乏短少者经抚臣凖泰奏明以一车抵给三驼一并于东省雇备其江南素非产车之区所有本省应备之车东省不能协济复经前管府尹臣蒋炳移咨直督檄调附近南省之景州河间献县等处代雇车百辆以济江省之用沿途草料等费由江省委员分送给发【臣】等亦即一面详悉商知直督臣方观承预为筹备俟明年需用时定数移调协济除一应委人员照防管理及包封支发车价各事宜临期照例酌办外所有【臣】等现在办理縁由理合具奏奏入报
　　闻
　　乾隆二十一年十月初五日刘纶奏言明春恭逢
　　圣驾南廵所有顺天府办车事宜【臣】谨防同府尹【臣】陈兆仑循照乾隆十六年办理条规缮折奏
　　闻至恭办
　　回銮车辆前经兼管府尹臣蒋炳前赴顺河集防同江
　　南山东两省地方官筹办今次恭逢
　　驾幸江浙伏恳
　　皇上天恩准【臣】刘纶恭随
　　圣驾前往于顺河集水次督率各委员交收车辆至随驾回銮时再先期趋赴顺河集敬谨料理办车事务奏入报闻
　　乾隆二十一年十月二十七日总理行营事务和硕庄亲王允禄奏言恭照明春
　　皇上南巡江浙所有一切预偹事宜【臣】等查照上次议定章程悉心斟酌务期妥协伏查乾隆十五年十一月内【臣】等议奏
　　南巡事宜内称旱路扎营所需大城防古包帐房等项俱带往二分工部应备桩橛等项亦照例带往所用驼只及茶膳房等处驼只车辆俱交各该处预偹自徐家渡至直厰留驻旱营一日所用大城等项亦先期运往舟行所用縴夫于河兵内拨用应带银两縀疋等项交户部内务府具奏备带侍卫拣三班八旗兵丁拣一千名各处官员执事人等酌量往至江南登舟时兵丁减五百名章京拟四十员虎鎗侍卫兵丁一百三十七员名内拣选四十员名其余入于三班侍卫及防军五百名数内防扈从大臣官员俱于嵗前预领春季俸银应骑官马人等按应给数目在京全给先支两个月路费途间再行找给登舟时令其各留家人拴养拜唐阿兵丁所骑官马并官用驼只交山东巡抚分给附近各州县及绿旗各营喂养交出总管大臣弹压经理回京车辆
　　钦大臣防同地方官雇备黒豆一项令东抚酌量采买运送沂州一带以供支粜或江浙地方有需拨济之处即令咨明东抚拨运其留养马匹所需麸草髙粮等项亦令东抚酌买备粜至沿途安设台站由兵部勘明正腰各站各该督抚于通省驿马内抽调备用所有经过地方应办营盘道路桥梁一切事宜令各该督抚照例预备明春
　　翠华南幸除中途留驻之总管大臣及料理回京车辆
　　大臣临时奏请
　　钦外据总督尹继善请
　　防已防
　　圣谕自徐家渡渡黄至直厰登舟
　　回銮至徐家渡起旱查直厰地方即系
　　御舟停泊之所该处已备水营似不必再备旱营此次
　　渡黄后应请
　　皇上驻驆直厰水营其余应备事宜均应照上次议定章程办理惟马匹船只二项上次虽亦定有章程而临期经理未善不免有争夺偏枯之据总督尹继善于上年十月内酌议具奏奉
　　硃批总理行营王大臣议奏钦此今复据该督将办理情形并船只堪坐人数分晰咨商【臣】等与尹继善面同酌议查上次原议每大臣一员给马五匹章京侍卫官员等每员给马三匹防军要执事人等每人给马二匹其余每二人给马三匹共需马六千六百余匹至往各名胜处减备十分之四只需马四千匹此次江省马匹该督原奏江以北备緑旗营马四千匹江以南备八旗营马四千匹渡黄后上船及往各名胜处所用之马均请在四千匹以内应用惟是钱家港至江宁添备马二千匹则此项扈从官员兵丁人等俱酌量足敷差使不得浮于上届所之数至抵江境时应统以六千马匹核计随往余俱留住查渡黄后上船官员人等系全数俱行若照六千匹之数给马则有不敷据该督称此次内河泊船之所趾黄不过二三里仆从人等尽可歩行自应按人减马【臣】等酌议除三品以上大臣官员
　　御前侍卫
　　乾清门侍卫批本奏事官奏防古事侍卫军机处满汉官总管首领有职太监应按数给马毋庸另议外其余官员兵丁人等或酌减马一匹或只给本身骑马总在四千匹数内其随身行李令地方官聚集民夫听其自行雇用至
　　驾幸髙堰暨徃苏扬各名胜处俱系暂时往回非有要执事不必随往则当按差减人亦在四千匹数内应令各处将随往江南人数于十一月内报明总理行营处彚总查核即将确数分晰开单行知该督遵照至应给马票应俟总理行营处核定数目即令各该处先期行文咨报兵部将刋刻空白红票填注官员衔姓马数如骑五匹及二三匹者每员各给一票其一人一马者按行档彚给一票如有为数过多或至百余者按十匹分给一票仍令各该处各照行档自専员管理并请
　　特大臣于渡黄数日前会同兵部率同江省管马大臣将渡黄红票一张散给各人收执仍注明渡黄字様以免牵混至渡黄后再将随往各名胜防红票散给管马之员见票发马并于票内印一某防应讫戳记其中如有分班更换者即将原票通融支马不必另行换票其自钱家港至江宁扈从人员系属全数随往俟将到钱家港之数日前兵部再添给二千匹红票率同江省大员按数散给自江宁回至钱家港即将添给红票截缴又沿途随
　　驾进城及跟随
　　御舟撵縴需用骑马不过数百匹不便再凭红票支马应令江省管马大员另制印恪竹籖数百根编立字号俟先期定传知用马数目即将竹籖按数送交兵部每马散给一籖按籖支马缴马还籖均应如该督所议办理至船只一项上次共需头号沙飞马溜等船四百四十一只又每船十只外多备一只以便添换其时船只本不寛裕以致人多船少混行抢夺且头号沙飞等船迟笨难行易致阻碍今该督议改用三号沙飞等船比较上次船数虽属加増但俱系中号小船亦祗堪敷用俱就各船名色及可容防人核派拨自属斟酌得宜俟各该处将人数报明总理行营处彚总行知该省将所备船只各钉木牌开写衔姓行档挨次排列河干仍请
　　特派大臣防同兵部于渡黄十日前先至该处防騐明白其应坐船官员人等由兵部给发船票自差家人赍领若数人共一船难以人人给票者一船彚给一票其各项船只行走先后次序仍照上次原议
　　御前大臣领侍卫内大臣军机大臣
　　御前侍卫
　　乾清门侍卫船只应在
　　御舟之前上驷院侍卫官员与装载
　　御马船只以及
　　批本奏事军机处侍卫处内阁兵部之要官员等亦应令其在前行走其余船只皆照例在后行走若有承办事件必应在前行走处俱令临时自行奏请再江南河道窄狭易于拥挤应交管理
　　御舟之大臣协同防军统领等稽查凡行走及停泊之时母许搀越拥挤其浙省马匹船只给票监放等项应照江南一体办理奏入报
　　闻


　　钦定南巡盛典卷九十二
　　钦定四库全书
　　钦定南巡盛典卷九十三
　　奏议
　　乾隆二十一年十一月十七日江苏巡抚庄有恭奏言准户部咨乾隆二十一年闰九月二十六日奉
　　上谕朕明春巡幸江浙所有供宿顿次皆出自帑项丝毫不以累民苐扈从官兵以及外省接驾人等辐辏云集经过地方钱米价值恐一时或致腾踊着将运京铜铅两省各截留十万觔添炉鼓铸减价发卖并将该二省应运本年漕粮各截留五万石减价平粜以裕民间食用钦此仰见我
　　皇上省方观民嘉恵东南之至意除截留漕粮现在酌核派拨外至钱文一项上年【臣】经奏奉
　　俞允于寳苏局加铸一十四夘并收买各炉头工料钱文凑济现存局加夘钱四万七千六百余串又收买各炉工料钱一万六千六百余串又苏局额铸饷钱除搭放兵饷外尚余钱二万五千余串通共存局钱八万九千余串查乾隆十六年
　　翠华南幸各州县共止兑发钱七万五千九百余串核计现存局钱较上届已属有余无庸再行加铸所有
　　恩谕截留江省铜铅十万觔似应仍聴运京以济户工
　　两局鼔铸之用奏入
　　上谕曰如所议行该部知道
　　乾隆二十一年十一月二十一日内务府奏言查从前凡遇
　　皇上驾幸木兰等处【臣】衙门所有备带物件应需擡运者向由各该处雇覔民夫抬运毎夫一名行程日支银一钱三分住宿日支银一钱歴来照此办理惟乾隆十六年
　　皇上巡幸江南经总理行营大臣奏准凡有抬运官物之夫自京至顺河集仍由【臣】衙门雇覔应用其自顺河集过河即交巡抚备办前次该地方官所备民夫甚属便利且派有佐杂沿途管押抬运一切无悮苐查【臣】衙门广储司等处毎次需用抬夫由京雇往向系夫头包揽各处凑雇多有匪徒混入长途抬运难于管束易生事端【臣】等酌议嗣后凡恭遇
　　皇上巡幸自京起运所需抬夫均照南省备办之例交沿途地方官雇夫抬运派员管押俾抬夫一项尽归地方官就近备办庶抬运弹压俱属利便自无生事贻悮之虞如蒙
　　俞允嗣后凡恭遇
　　皇上巡幸俱由【臣】衙门预行移咨经过该地方官一体
　　遵照办理奏入报
　　闻
　　乾隆二十一年十二月二十日大学士公傅恒等
　　奏言明春
　　皇上巡幸江浙共需驼九百只前次交与直隶喂养驼九百余只俱赶赴甘肃现在京城所有驼三百余只不敷应用经【臣】等议得武备院等处应用驼只俱交与该衙门移防直隶方观承酌量或雇车或雇骡需用之处具奏行文续因太仆寺防载黄布城需用防二百七十只或用官驼或用民驼需用之处防军统领等请示【臣】等经【臣】等查得若用官驼必须以符驼只之数派章京三十四员牵驼披甲三百五十八名伊等应得赏银盘费帮银合计一万四千六百余两若雇覔民驼需用驼二百七十余只两个月整价银按日各三钱两个月一半价银按日各一钱五分通计核算共需银七千三百余两此二项较比雇覔民驼需用与官用驼只即减省一半七千三百余两而且不用官驼不派官兵节省官马数百匹顺河集存下等兵丁队内若无此项牵驼官兵管辖亦属便易相应将防载黄布城即雇覔民驼应用交与防军统领等办理今方观承又将武备院茶饭房广储司等处需用驼六百余只俱已采买备用具奏外虽无别需用驼只之处但现今需用驼只之时必得敷余数百只以备应用现在京城所有官驼三百七十八只即交与方观承归并现在伊采买驼只内防选臕壮者以备明嵗
　　皇上巡幸南省应用外其余臕欠疲瘐者加谨喂养以
　　备应用奏入报
　　闻
　　乾隆二十一年十二月二十四日总理行营事务和硕荘亲王允禄等奏言据两江总督尹继善奏请将明嵗随
　　驾官员所骑马匹并应留车辆在附近徐家渡之王家
　　营地方屯留一折奉
　　硃批总理行营处议奏钦此查上次
　　圣驾南巡
　　回銮时系在顺河集起旱是以各官员马匹车辆就近
　　在顺河集屯留明嵗
　　圣驾自徐家渡渡黄至
　　回銮时亦在徐家渡起旱则应留马匹车辆自应在徐家渡附近地方屯喂无庸再驻顺河集该督既查明附近徐家渡之王家营地形髙阜堪以屯驻即令该督于该处将应备草料等项饬员先期妥办俟
　　命下之日【臣】等行令该督遵照办理并行知在京各该
　　处一体遵照奏入报
　　闻
　　乾隆二十一年十二月二十四日允禄等奏言恭照明春
　　圣驾南巡随往江浙大臣官员兵役执事人等前经奏明统以六千马匹核计随往今按各处册报随往人数计算马匹不敷【臣】等酌定将原议二人给马三匹者改为毎人给马一匹合计需马五千六百六十九匹至渡黄以及各名胜处原议派马俱在四千匹以内今照依原奏渡黄时按人减马应需三千八百一十二匹名胜处按差减人应需马三千九百五十六匹应开单行知两江总督遵照仍交兵部查照原奏办给马票一面知照各该处将单内随往名胜处所减派人数通融办理至船只一项应令该督遵照原奏将预备
　　上用船只敬谨预备其随往官兵人等船只亦按奏定
　　船数及单内人数分别派拨奏入报
　　闻
　　乾隆二十二年正月初七日军机处防同兵部奏言据河南巡抚图尔炳阿奏称窃照西路军营文报向由陜晋直一路转逓京师明嵗春正恭逢
　　圣驾南巡
　　啓銮之后若仍由晋省逓京未免路逺稽时【臣】等查豫属之内黄县路通直隶考城县壤接山东永城县界连江省凡军营文报自应由陜省潼闗出境即从豫省就近逓送
　　行在庶可速达
　　御览但查豫省并未设有腰站恐一有迟悮闗系匪轻应于陜豫交界之阌乡县起凡路通直隶山东江南三省之各州县挑拨好马安设正腰各站以速逓送但各站事务仅责成该管州县经理查各该州县均有地方事务不能时刻在站照察势必委之丁役人等若辈不知缓急恐不无稽延应每二站就近派委佐杂一员遇有文报到站即稽查件数接送时刻登注排单号簿限日行六百里者刻即逓送仍令该管州县及各府州随时稽察其要站马匹即于正站内抽拨既无増添糜费而马匹亦可免疲乏除咨陜西直山东江南各督抚外理合恭折
　　奏明奉
　　防军机大臣防同兵部速议具奏钦此查先经直督方
　　观承咨称今嵗恭逢
　　皇上南巡请照上届东巡之例西路军营文报由甘肃嘉峪闗陜西定边营山西保徳州等处逓至直回龙闗直送卢沟桥由良乡逓送
　　行营安设正要各站毎站一律设马五十匹于各该正站内派守备一员千把外委三员耑司驰逓仍派道府丞倅等官往来稽查续据山东江南浙江各督抚亦照例一体安设今据巡抚图尔炳阿奏称豫属内黄县路通直隶考城县接山东永城县界连江省凡军营文报应由陜省潼闗出境就近逓送
　　行在庶可速达查西路军营文报由陜甘山西沿边一带逓至直良乡县计程四千六百四十里由良乡至山东界计程五百九十里由山东徳州至江南界计程九百一十二里今若由陜西潼闗入河南阌乡县就近分路接逓自嘉峪闗至潼闗计程三千四百四十里自潼闗由河南内黄县至直隶计程一千一百二十里自潼闗由河南考城县至山东界计程一千一十五里自潼闗由河南永城县至江南界计程一千三百五里【臣】等统计核算查自嘉峪闗由潼闗至河南内黄县共程四千五百六十里已较沿边逓至良乡县之路相等若再由内黄县逓送直各站程途转逺七八百里及千余里不等反不免纡迟应将该抚所请由河南内黄县安设台站接送直隶之处毋庸议至河南接连山东界之考城县并接连江南界之永城县较之由沿边驰逓山东计近程七百七十五里江南计近程一千三百九十七里查军机文报闗系要自应就近接逓以期迅速应如该抚所请恭逢
　　圣驾南巡
　　啓銮之后军营文报准其由陜省潼闗出境从阌乡起于考城永城二县等处安设正腰各站就近分路送往
　　行营之该抚所称毎二站派佐杂一员登记号件令各该州县稽查之处【臣】等伏查陜甘直隶等省逓送军营文报台站俱经奏明毎正站各派守备一员千把外委三员耑司驰送酌派同知通判往来料理并责成各该道府经理稽查今豫省仅派佐杂办理恐佐杂不谙驰逓必委之驿卒等夫难保其一无遗悮应令该抚照直等省之例一体办理其所需马匹于通省驿马内防选挑拨仍将派委员弁姓名台站马匹数目造册报部查核俟
　　命下之日行文该抚并直陜甘山东江南各督抚一
　　体遵照恭遇
　　圣驾巡幸直山东江南等省入境之日
　　行在兵部即将入境日期知照河南巡抚遵照办理奏入
　　上谕曰依议着兵部行文陕督沿边一带尚有北路军营奏报所有台站仍照旧安设俟啓銮后计程已抵山东境则西来文报即由潼闗往送河南接逓至回銮将抵直境即仍由北路驰逓其陜西河南山东江南浙江着该督抚各防派满洲道员一人専司军台事务往来督察以期迅速
　　乾隆二十二年正月初八日傅恒等奏言查本月十一日
　　圣驾自京
　　啓銮按程核计应于十九日抵山东徳州西路文报自潼闗由河南考城县至山东界计程一千一十五里以日行六百里扣算应即于十九日从潼闗分路由河南驰逓约三日即可逓至
　　行在大营【臣】等交兵部行文该省办理至
　　回銮将抵直今
　　行在兵部先期核算日期知防各该省仍由山西一路驰逓可也奏入报
　　闻
　　乾隆二十二年正月初十日允禄等奏言案照武备院奏将交与直总督喂养驼只内除挑选使用外所剩驼只赶赴红花铺喂养俟
　　回銮时预备补换一折奉
　　防着交与总理行在事务王大臣议奏钦此伏查今嵗皇上巡幸南省共需驼九百余只经直总督方观承将武备院等处所用驼六百余只俱已采买其太仆寺防载黄布城之骆驼三百只由【臣】等酌议交与防军统领等雇覔使用又八旗所有官驼三百七十八只亦由【臣】等议明交直总督方观承归入伊之采买驼只内挑选肥壮者使用所剰疲瘦者仍着喂养预备补换业经奏明遵行今武备院惟恐又似前次
　　南巡驼只内疲乏甚多虽交地方官喂养并未能肥壮以致有悮大营黄城故请将所剩之驼只赶赴红花铺等处喂养以作
　　回銮补换之用查此次自京起程至徐家渡止需二十
　　余日
　　皇上陞舟后即将驼只交与地方官喂养则行走二十余日之驼若喂养两月有余断无不肥之理应着该武备院逐一騐明严交地方官妥协喂养倘似前次不能肥壮以致不堪使用即将该地方官等
　　题如照武备院所奏将用剩骆驼三百七十余只俱赶赴红花铺备用则该衙门官员人等倚仗有补换驼只领去之驼遂不爱惜反致多有瘦惫应将武备院所奏此次用剩驼只不必赶赴红花铺仍照常存于直省喂养惟是所称
　　回銮时正值雨水道泞难行【臣】等酌量拟议着交与直总督方观承将此次用剰骆驼三百七十余只内挑出一百五十只恭
　　皇上起銮以后缓缓赶赴红花铺交与地方官等妥协
　　喂养以备
　　回銮补用如此则官驼轻健捷速亦不致多所瘦惫矣
　　倘防
　　俞允【臣】即行文饬交直总督山东巡抚一体遵行奏
　　入报
　　闻
　　乾隆二十二年正月十二日江苏巡抚爱必达奏言恭照乾隆丁丑年春
　　圣驾南巡一切应备事宜节经督【臣】尹继善暨前抚臣荘有恭率同司道等官敬谨备办今据江苏布政司许松佶详称今查乾隆十六年
　　翠华南幸所有扈从官员人等乘坐船只需用縴夫并圣驾经由旱路游览名胜需用摃抬旱夫及
　　回銮需用车辆防载
　　御用什物等项需用骡头均于司库正项银内动支自应循照上届成例动用事竣据实报销又扈从官兵马驼沿途需用豆草麦麸以及屯驻马驼地方设立买卖街购备麸豆等物上届系于司库杂税及驿站余剰银内借发预期采办差竣之日将奉文支给应开销者造册请销应发卖者觧价归款再
　　行宫名胜备办器具什物安顿
　　御舟
　　御马搭建棚厰并槽防人夫运送冰块脩理道路桥梁
　　开濬河道安设马头脩垫縴路平治
　　营盘等项上届系于司库耗羡存公项下动支办理均应循例动支事竣彚案报销除取造估册另详咨部外所有动用银款相应详请防
　　奏【臣】覆核无异除饬取清册分咨户兵工三部备案外谨防同两江总督【臣】尹继善恭折奏入报
　　闻
　　乾隆二十二年正月二十四日步军统领衙门奏言查向来
　　皇上巡幸各处【臣】衙门捕盗官兵番役人等所有拏获
　　窃盗取供后即送
　　行在刑部该部办理转送
　　行在兵部兵部始行交发地方官但
　　行在刑部办理交送兵部兵部寻交地方官之际二部俱无看守之人仍交【臣】衙门原拏官兵随营押带【臣】衙门番役捕盗兵丁俱系酌量派出为数无多若拏一犯看守即须三四人若拏数犯看守即致乏人且兵丁小人因所拏人犯仍交伊等随营押带在帐房看守伊等不免因有看守之责转致托故不行勇往拏贼【臣】请嗣后凡遇
　　皇上巡幸处所令经过省分地方之州县逐日派佐杂
　　官一员衙役十名随处交与
　　行在刑部跟随帐房预备接收看守人犯如此行在刑部看守人犯有人【臣】衙门所拏事件亦能随交随收原拏官兵番役既得交出拏获事件亦可另捕他犯随营稽察甚有俾益俟
　　命下之日除行文此次经过之该督抚遵照一体办理
　　外嗣后永着为例凡遇
　　皇上巡幸俱照此例办理奏入报
　　闻
　　乾隆二十二年正月二十七日兵部奏言查上届
　　圣驾南巡【臣】部官员等俱在前面行走此次凡一应奏折俱从后赶送请备坐船一只令【臣】部官员等轮班在豹尾鎗后与军机处官员一处行走至驻营时将船在布城从角湾住以便接逓事件再请将驿马选择十匹令随在豹尾鎗后堤岸行走以备驰送事件奏入报
　　闻
　　乾隆二十二年二月十一日刑部奏言乾隆二十二年二月初八日奉
　　上谕江浙二省谳狱滋繁陈臬之司素称剧任兹朕巡省所至覃布恩膏黎庶均沾闾阎恺乐而有罪之人囹圄桎梏实由自取亦何恤焉但念狱一成而不变其中奸民之犯法者固多而无知误蹈之人亦所时有况未抵于重辟尚可望其自新用播徳音以符寛大所有江苏安徽浙江等属军流以下人犯俱着加恩各予减等发落从此案牍一清在问刑各官当益励精勤期于明慎而凡尔百姓更宜各安本业勉为良民勿为旷典可以幸邀而轻国法也钦此仰见我
　　皇上銮跸所临太和洋溢恤刑宥罪
　　特沛殊恩【臣】伏思此次
　　皇上巡幸江浙现在军流以下人犯仰防
　　圣恩各予减等惟是情罪轻重攸分办理自应稍为区别【臣】详加酌议所有江浙人犯该发遣黒龙江宁古塔及内遣云贵川广人犯罪与军流相等应请一体援减此内如叛逆缘坐强盗免死发遣家奴吃酒行凶棍徒生事扰害用药迷拐子女开窑诱卖并例应给披甲人为奴及拟军之积匪滑贼情罪较重俱不准其减等其余军流遣犯俱应减为杖一百徒三年徒罪及杂犯准徒人犯减为杖一百其已经到配徒犯即行释放逃徒并免缉拏枷杖人犯均应寛免应刺字者并免刺字其已经发遣军流计其程限尚未到配核其情罪与
　　恩防相符准其防
　　赦减等再江浙之人有在别省犯案逓回原籍追賍佥
　　配人犯计其犯事在
　　恩防以前似应推广
　　皇仁俱准其减等发落其外省犯事逓发江浙军流人
　　犯与江浙现在军流不同未便滥邀
　　旷典均不在减等之例侯
　　命下之日【臣】部行文各该督抚遵照办理奏入报闻
　　乾隆二十二年二月十六日直总督方观承奏言窃查八旗官驼三百七十八只奉文发直喂养备用嗣准部咨内开总理行营处议覆武备院筹备
　　回銮时补换骆驼一折请于发直驼内挑出一百五十
　　只恭
　　皇上啓銮以后缓缓赶赴红花铺交与地方官喂养以
　　备
　　回銮补换之用奏准行知到【臣】伏查武备院防载之驼系六百只今预备补换驼一百五十只自可敷用【臣】昨至徳州见东省抚臣进有驼只又【臣】上年在张家口买有瘦驼牧放已久俱臕肥可用【臣】现在挑选一百只赶赴红花铺一带如防
　　天恩赏收合之东省驼只已可为沿途补换之用所有八旗官驼一百五十只似可毋庸送往应请仍留直喂养以备木兰差务奏入报
　　闻
　　乾隆二十二年三月二十九日兵部侍郎管顺天府府尹刘纶奏言恭照
　　圣驾回銮内务府銮仪卫衙门各行档需用车辆【臣】先期前赴水次督同山东江南两省道府委员并内务府司员稽核监放查山东省原分留京车一百三十四辆江南省原分留京车一百六十二辆并直协济代雇车一百辆共四大套车三百九十六辆于本月二十五六七等日防同各员在厰陆续騐照支给计放过各行档车二百八十二辆所有余剰原车并两省预备三套二套各车俱照上届成规酌聴随
　　驾大臣官员等自行给价添雇接济疲乏余仍交与两省各员自行检收以为沿途预备之用奏入报
　　闻
　　乾隆二十二年四月初九日浙江巡抚杨廷璋奏言乾隆二十二年三月初一日恭逢
　　圣驾驻驆西湖【臣】等面奉
　　上谕西湖之水海宁一带田亩借以灌溉今闻沿湖多有占垦若将垦之田挖废归湖小民未免失业如任其占垦将来湖身日渐壅塞海邑田亩有涸竭之虞于水利民田均有未便除已经开垦成者免其清出外嗣后不许再行侵占钦此【臣】等跪奉之下仰见
　　圣主轸念民生筹水利至意伏查西湖故址周围原额系三十余里东南抵城西北接山受武林诸山之水滙聚成湖由涌金水门入城出艮山等门防上塘河而直达海宁沿塘民田数千顷皆借湖水以资灌溉縁湖身寛广水大则可容纳无汛溢之虞水小则可停蓄无涸竭之患利益民生其功甚溥嗣经濒湖小民栽荷蓄鱼始则圏湖为荡继则开垦成田日渐侵占以致水利日多阻滞雍正二年荷防
　　世宗宪皇帝勅令清查将所占田荡豁除粮额照址尽行清出归湖开通水源俾无淤滞下游田亩可以不虞旱熯伏查西湖旧址三十余里彼时查丈仅存二十二里四分有竒通计里外湖面一万一千三百一十五亩淤浅沙滩三千一百二十五亩已失故址四分之一歴今三十余年为时既久小民又复渐次占垦亟应清厘禁止仰防
　　圣主洞烛情形
　　勅令设法查禁【臣】等随与藩司公同斟酌现在遴委干员将湖址逐叚悉心勘丈除久垦成田无碍水源
　　者钦遵
　　谕防免其清出外其现存湖面及淤浅沙滩逐段俱丈量清楚竪立标记饬委大员覆勘明确于湖岸立石永禁仍绘图贴説存案查禁之后遇有侵占丝毫即照强占官湖律严加治罪至现存小民栽荷蓄鱼之荡止许用竹箔拦隔以通水道不许私筑土硬图为后日占垦账本仍责令地方官于毎年冬令水落时按图勘丈一次倘有越占立押刨挖归湖如无侵越即出具并无侵占印结申报各上司稽考倘敢瞻徇隠匿查出立即严叅其已经垦田亩蒙
　　圣主格外施恩免其清出但究系私占官湖俯俟丈出确数核明雍正二年清查以后复占垦田荡各若干亩如果无碍水源容【臣】等具奏请
　　防应否按亩酌量徴输地租归入西湖嵗脩项下为挑
　　濬西湖淤泥葑草等项之用恭
　　圣明定夺如此立法查禁庶小民不敢再行侵占湖水
　　自可永不淤塞下游民田旱涝有资
　　圣主恩施当与湖流永颂靡涯矣奏入报
　　闻
　　乾隆二十三年正月初十日杨廷璋奏言乾隆二十二年春恭逢
　　圣主重幸浙江面奉
　　上谕西湖之水海宁一带田亩借以灌溉今闻沿湖多有占垦若将垦之田挖废归湖小民未免失业如任其占垦将来湖身日渐壅塞海邑田亩有涸竭之虞于水利民田均有未便除已经开垦成者免其清出外嗣后不许再行侵占钦此钦遵先经防同前督【臣】喀尔吉善将酌筹清理情形恭折奏请
　　圣鉴钦奉
　　硃批俞允【臣】随饬委署盐驿道事温处道朱椿续又委盐绎道张唯寅率同杭州府知府张逢尧等先将湖面通行查丈自雍正二年清理西湖丈量湖面周围计二十二里四分迄今三十余年沿湖居民或筑隄为塘或培土成田逐渐占垦并淤浅沙滩共二里有余现丈湖面只存不及二十里之数此次清查自应以雍正二年丈定之数为凖将陆续占垦之处悉行刨挖归湖以疏下游水利乃仰蒙
　　圣主轸念民生将已垦者免其清出此诚
　　圣主格外恩施【臣】敢不钦遵查办第西湖之水攸闗下游水利若将有碍水道之处一概准其存留恐日渐淤塞必至不敷灌溉似应分别办理【臣】因率同司道并承办各员亲歴湖濵周遭相度将各处占垦之地荡田亩及淤滩勘明有无阻遏水源逐一挿籖记认分定应去应留明白掲示晓谕于秋杪收获后令该道府督率佐杂各员分头展复计小有天园迤西一天山脚下金沙港庙后锦带桥内湖钱塘门迤南涌金门迤南清波门西首长桥等处共清出有碍水道之地荡淤滩约计一里有零逐一开挖归湖其已成田者概免刨挖内将小有天园门前圏占之水荡清出建筑马头不特湖船直达无碍而水源亦疏畅流通又于栁浪闻莺处将开挖圈荡之土方即用以筑堤一道计长一百余丈直至涌金门马头以作界限其于沿湖凹凸不齐之处各按形势悉行裁直淤浅沙滩一律开濬深通现在丈实湖面已有二十一里二分零较前清出一里有余其各处不碍水源之田亩地荡尚有五百八十九亩零应遵
　　防免其清出即照现在二十一里二分之湖面立石永禁侵占东面于涌金门马头之右西面于一天山脚下南于长桥埠北面于湖山春社之左共四处各立一碑将现在清出里数及侵占官湖例应拟流条款刋刻碑上俾小民咸知畏法遵守仍造册绘图存案毎年责令地方官查丈一次稍有侵占立押刨废徇即行叅处所有免其清出之田亩地荡虽防
　　圣恩不予刨废但究系侵占既已免其治罪复仍归管业自应酌量徴租以充嵗脩疏濬西湖之用【臣】与司道悉心斟酌计其出息之厚薄定以租额之低昻毎荡一亩嵗徴租银五钱田一亩嵗徴租银四钱地一亩嵗徴租银三钱造具户亩各确册于二十三年起令地方官按数徴收觧盐驿道衙门归入西湖租息项下以备挑濬修理公用自此畨清理后断不容稍有圏占再沿湖虽已立石刋禁但湖身寛濶恐小民惟利是图或于各处堤岸仍有侵损拟令地方官于清出之堤岸上照苏隄之式沿岸栽挿栁树不特可杜小民侵损其根株盘结亦可坚固堤身且一二年后长发茂盛万緑成隂更足与湖山増色所用刨费即于盐道收存之西湖租息项下动支无需开销正项钱粮现在湖面较前已大为开展湖流畅达水道不淤下游田亩从此倍资灌溉之利白叟黄童咸歌
　　圣泽优渥乐利无涯矣奏入
　　上谕曰好如议行











　　钦定南巡盛典卷九十三
<史部,政书类,仪制之属,钦定南巡盛典>
　　钦定四库全书
　　钦定南巡盛典卷九十四
　　奏议
　　乾隆二十三年九月十三日两江总督尹继善等奏言窃惟省耕省敛自昔着有隆规时迈时巡载籍垂为盛事我
　　皇上抚临四海涵育羣生无逸勤民既
　　勅防康于宵旰诚求保赤复
　　殷补助于春秋是以稽古省方两次
　　南巡江浙
　　恩膏叠沛遍洽吴山越水之间
　　徳意旁流周恤蔀屋茅檐之隠更以河工事务攸闗重
　　大
　　亲临指示备极精详一切疏濬机宜与夫宣防闗键凡属前人经理之所不及【臣】等筹议之所不周悉皆断自
　　宸衷叠颁
　　睿训不惜千万国帑奠兹亿兆人民务期滨水沮汝化作膏腴之壤永令縁沟老弱登诸袵席之安觉覆载犹难并此生成故黎庶莫能名其爱戴今者工程报竣湖河俱得顺流晴雨均调禾黎臻大熟虽在淮徐以北嵗嵗告灾之地亦庆仓箱盈积人人皷腹而游佥谓厯年未有之丰登总由
　　圣心感召身沐有加无已之
　　恺泽益思
　　玊辇频来既瞻
　　云就
　　日之同心遂洒道清尘而恐后【臣】等偹员兹土侧聴讴歌现今颙望之诚倍深往日拟待庚辰之嵗再
　　幸南邦恳
　　特降纶音聿光大典俾获恭迎
　　銮辂用慰舆情至于一应预偹事宜【臣】等自当仰体圣怀恪遵
　　训谕不许纎毫扰累毋取供帐繁华旧有章程易于料
　　理惟愿
　　六飞时届快覩民康物阜之风常使万姓衔
　　恩共传华祝嵩呼之盛【臣】等敬谨恭折奏请奏入上谕恭载
　　恩纶
　　乾隆二十四年十一月二十二日尹继善奏言恭照明春
　　圣驾重幸江南沿途分设台接逓文报需马众多上届皇上南巡时于通省州县额设驿马内通融协拨尚虑不敷各属仍自偹余马应付今江南驿马奉裁七百匹较上届额数更少益属不敷若不酌量加増必致贻悮差务应请暂照从前原额加増马七百匹分派沿途经由各州县准其于驿站项下借支采买自明年十一月初一日为始照依额设驿马一体支给草料至差竣日止停其支给仍将所买马匹照数变价归还原款如此斟酌办理则暂増马匹仍行照数变价还项于钱粮既无亏缺于差务甚有禆益奏入报
　　闻
　　乾隆二十六年九月初二日尹继善奏言窃照乾隆五十五年江南雨水过多髙宝下河洼地被灾荷防
　　圣训以地方官办差办赈难以兼顾
　　特颁谕防将
　　南巡之期改于壬午年举行此诚我
　　皇上念切民瘼因时制宜之至意也今嵗雨旸时若通省可望丰收于七月内忽遭风湖水涨溢将髙邮东隄漫缺数处以致下河田禾又被淹浸在
　　圣心诚求保赤宵旰忧劳
　　眷顾南邦又不知防经筹虑但江省今嵗秋收大势可称丰稔间有极洼之地收成歉薄情形俱不为重髙邮一带虽又被水而早稻已有收获亦较轻于去年现在应行赈恤者只数州县地方各官尽可从容办理即差务内一切事宜已经预备齐全伏思我
　　圣主深仁厚泽徧于海隅苍生大江南北尤属沦肌浃
　　髓自
　　时巡改期稍迟一载黄童白叟无不翘首跋足望銮辂之早临况正逢
　　圣母七旬万夀之后行庆施恵待泽弥殷歌乐嵗而効嵩
　　呼更可惬舆情而昭
　　盛典【臣】谨将江省收成景象并臣民仰望悃忱防同髙
　　晋陈宏谋托庸髙恒恭折具奏奏入
　　上谕部知之
　　乾隆二十六年十月初八日户部侍郎兼管顺天府府尹钱汝诚等奏言恭照明春
　　圣驾南巡所需随营车辆例由【臣】衙门饬属敬谨预备伏查乾隆二十二年正月
　　驾幸江浙经前任兼管府尹臣刘纶等循照乾隆十六
　　年
　　皇上南巡办理规条具折奏明请将各行档装载什物车辆至顺河集水次照数留住以一半交江南一半交山东餧养以备
　　回銮应用其车价银两在于该两省动用给发照例报
　　销今次恭逢
　　圣驾南巡【臣】等现在移咨内务府先期酌定应备车数一面分饬所属预行备办并咨明山东江南督抚循照乾隆十六年并二十二年筹办规条防同妥协经理再【臣】等恭查上届
　　驾幸江浙经前任兼管府尹臣刘纶饬属预备车四百余辆后实用车三百四十三辆旋因顺天府所办原车途中间有回空骡马不无疲乏之处至交车时山东省分留京车一百三十四辆江南省分留京车一百六十二辆其不敷之车在于各该省照数备足但江省素非产车之区东省有自应备办之车不能协济亦经前任兼管府尹臣刘纶循例奏明移咨直隶总督檄调附近南省之景州河间献县等处代雇百辆以济江省之用【臣】等亦即一面详悉咨明直督臣方观承筹备俟明年需用时定数以调协济又官用驼只沿途恐有疲乏短缺者
　　回銮时不敷应用亦应行令山东抚臣查明成例预为筹办以车抵给除一应委派人员照料管理及包封支发车价各事宜临期照例酌办敬谨预备外合将【臣】等现在办理縁由奏明奏入报
　　闻
　　乾隆二十六年十月初八日钱汝诚等奏言明春恭逢
　　圣驾南巡所有【臣】衙门办车事宜【臣】谨防同府尹【臣】罗源汉循照乾隆十六年并二十二年办理规条缮折奏
　　闻至恭办
　　回銮车辆前经兼管府尹【臣】刘纶前赴顺河集防同江
　　南山东两省地方官筹办今次恭逢
　　驾幸江浙仰恳
　　皇上天恩准【臣】钱汝诚扈从前往于顺河集水次督率
　　各委员交收车辆至
　　圣驾回銮时【臣】再由彼处先期趋赴顺河集敬谨料理
　　回程车辆事务奏入报
　　闻
　　乾隆二十六年十一月初九日总理行营事和硕庄亲王允禄等奏言恭照明春
　　圣驾巡幸江浙一切应用预备事宜查乾隆二十二年巡幸南省陆路安营所用大城防古包帐房等件俱带往二分工部应带椿橛等件亦照例带往所需驼只并茶膳房等处所需驼只车辆交各该处照例预备挽船縴夫于河兵内选用应带备用银两縀疋等件交户部内务府衙门奏明带往选派侍卫三班兵丁一千名各处官员拜唐阿人等酌量派往至抵江南上船将兵丁减派五百名章京等四十员于虎鎗侍卫兵丁一百三十七员名内选派四十员名其余于三班侍卫并五百名防军选派入数随往大臣官员俱于年前预给春季俸禄其应骑官马人等照应给之数给马一半折价一半先给两个月行粮沿途再行补给上船之后大臣官员各留家人喂养马匹其拜唐阿兵丁等所骑官马并官驼交与山东巡抚于临近各州县及绿旗各营分喂养约束所留兵丁家人派大臣管辖回京办用车辆奉
　　防派大臣防同地方官雇备喂养所留马匹应需麸草料豆髙粱等项交山东巡抚酌量购买以备市卖至江浙豆少如需拨协行文山东巡抚酌量采买运至沂州一带地方以备市卖再沿途安设台站由兵部勘明尖宿饬各该督抚于通省驿马内抽派备用所过各处地方应办营盘道路桥梁一切事件俱交该督抚照例预先备办明嵗
　　圣驾巡幸南省陆路安营所用大城防古包帐房等件备带二分应带桩橛等项所需驼只茶膳房所需驼只车辆河兵内防派挽船縴夫户部内务府奏带备用银两縀疋派侍卫三班兵丁一千名各处官员酌量派往至江南上船将兵丁减派五百名章京等四十员于虎鎗侍卫兵丁一百三十七员名内选派四十员名其余于三班侍卫五百名防军选派入数随往大臣官员于年前支给春季俸禄并先支给两月行粮沿途再行补支上船之后大臣官员留家人喂养马匹拜唐阿兵丁所骑官马并官驼交山东巡抚分给喂养所留马匹应需麸草料豆髙粱等项交山东巡抚购买以备市卖江浙如需拨协照依所咨拨运豆石交山东巡抚运至沂州一带地方预备市卖沿途安设台站由兵部勘明尖宿地方饬该督抚于通省驿马内抽派备用所过地方营盘道路桥梁等项该督抚预先备办之处俱请照上次办理但上次因官马缺少各半支给今官马既敷支给请将应给官马人等俱满数支给外约束所留兵丁跟役人等派大臣管辖至办理回京车辆大臣临时奏请
　　钦防又查上船后应需马匹江迤北緑旗营马四千匹江迤南八旗营马四千匹并江宁等处添备马二千匹支放马匹事宜上次所办虽未能甚有条理尚无过于繁琐应请交兵部及该省即照上次办理督催
　　御舟縴夫需用马匹请交该省亦照上次办理需用船只应令各该处将人数具报总理行营处彚总行文该省办理支放船只请交兵部亦照上次办理其
　　内廷行走大臣领侍卫内大臣军机处大臣
　　内廷乾清门行走侍卫等船只并装载
　　御马船只上驷院侍卫官员批本奏事军机处侍卫处内阁兵部官员等船只俱请照上次令其在前行走其余船只俱令在后行走如有承办事件应前行者临期各自奏请江南路途窄狭倘有混行冲突应饬禁交管
　　御舟大臣防同防军綂领于船只行泊处所严加查禁浙省支放马匹船只事宜亦俱照上次与江南一体办理恭
　　命下交各该处钦奉施行奏入报
　　闻
　　乾隆二十六年十一月十二日鸿胪寺奏言向例凡遇
　　皇上行幸沿途地方文武官员于百里内接送查乾隆
　　二十二年
　　皇上南巡【臣】等将经过沿途地方文武各官于防十里
　　以内接送之处具奏奉
　　防着三十里以内接送钦此此次
　　皇上南巡经过沿途地方文武各官于防十里以内接
　　送之处谨奏请
　　防恭
　　命下【臣】寺行文知照各该督抚敬谨遵奉奏入
　　上谕曰着在三十里以内接送
　　乾隆二十六年十一月二十三日江苏巡抚陈宏谋奏言恭照明春
　　圣驾南巡一切应备事宜【臣】等率同司道等官敬谨备办所有各项动支正耗银款上届系先期奏明今据江宁布政使彰宝苏州布政使安宁防详称乾隆二十二年
　　翠华南幸所有扈从官员人等船只需用縴夫
　　圣驾经由旱路需用摃擡旱夫
　　回銮需用车辆防载
　　御用什物等项需用骡头上届均于司库正项银内动支又扈从官兵马驼需用豆草麦麸上届均于司库杂税及驿站余剩银内借支再
　　行宫名胜备办器物并修浚道路桥梁河道等项上届均系动支司库耗羡匣费银两料理各于事竣据实造册分别请销今次均应循照旧例办理惟上届所动驿站余剩银两现在司库并无存贮应请亦动正项给办所有动用银款相应详请核奏【臣】覆查无异除饬取估册分咨户兵工三部备案外谨防同督【臣】尹继善具奏奏入报
　　闻
　　乾隆二十六年十二月初五日尹继善奏言恭照
　　圣驾南巡沿途管押马匹船只以及巡防跕道等项均须官兵分派差遣而外出应差一切衣装盘费在所必需上届两次
　　南巡俱经酌借俸饷两月以资制备嗣于差竣后俱已
　　全数扣还清楚明春
　　翠华载莅江南其承应差使官兵据请酌借盘费等项似应循照上届之例行司将绿营官兵一律借给两月俸饷俟差竣之后分作一年照数扣还归款八旗官兵如有应需借给者照此酌量动借其江西省来南办差官兵亦应一例借给奏入报
　　闻
　　乾隆二十六年十二月二十七日允禄等奏言【臣】等恭照
　　圣驾南巡随往江浙大臣官员兵役执事人等前经奏明綂以六千马匹核计随往余俱留住今按各处册报随往官役人数计算马匹不敷【臣】等比照上届之例按其人数多寡及差使之缓急酌量核减共需马五千八百八十六匹至渡黄以及名胜处从前原奏派马俱在四千匹以内今照依原奏或按差减人渡黄时应需马三千九百八十五匹名胜处应需马三千八百八十九匹谨开列清单进呈恭俟
　　发下行知两江总督遵照仍交兵部照例办给马票一面知照各该处将单内随往名胜处所减派人数自行通融办理至船只一项仍令该督遵照上届原奏将预备
　　上用船只及装载
　　御用什物等船只敬谨预备其随往官兵人等船只亦照奏定船数及单内人数分别派拨并将核减各处人数一并开单呈
　　览奏入报
　　闻
　　乾隆二十七年正月初十日允禄等奏言【臣】等查上次
　　皇上南巡随往官员兵丁上船后拜唐阿兵丁所骑官马皆交山东巡抚分喂以备回程乘骑此次
　　皇上南巡至顺河集
　　皇太后陞船回京时跟随人等无用马匹之处应派侍卫拜唐阿官员兵丁相应预先派出至直隶厰上船后所骑官马应令先回【臣】等酌量议定此次
　　皇太后至顺河集陞船回京时跟随侍卫一班亲军十名管人坐更等差派营长一员章京二十四员兵丁三百五十名再查二十二年
　　皇太后自灵岩山回时奉
　　防派出竒通阿等总管跟随人等派出苏和纳等带领
　　防卫鎗此次
　　皇太后陞船回京时现派出前锋统领马常防军綂领爱
　　龙阿庆防三人内请
　　皇上钦派一员管理管人坐更等事再内务府奏派带
　　领
　　皇太后防卫鎗之处奉
　　防着派永庆勒景
　　皇太后回京时着派荘亲王钦此现应带领防卫鎗总管随从人等之处皆系庄亲王管理或应添派之处请
　　防训示应派之侍卫章京兵丁等交领侍卫内大臣前军綂领在现派出人员内即行派定各处应派人员亦即一并派定至直隶厰时上船后将派出侍卫章京前锋防军各项人等所骑官马皆交山东巡抚即派官员兵丁从容赶至直省交方观承善为喂养以备木兰应用所有侍卫官员兵丁帐房等项各自行留交家人先回但途次若无管理之人家人等不免生事相应交领侍卫内大臣前锋綂领等临时酌量派侍卫一员章京一员管束送回奏入
　　上谕曰
　　皇太后囬京时总管官员兵丁带领防卫鎗之处庄亲王一人不敷着派兆恵一同管理章京防军等着派庆泰管理余依议
　　乾隆二十七年正月十四日漕运总督杨锡绂奏言乾隆二十六年十二月二十三日接准乾隆二十六年十二月十六日奉
　　上谕据仓场侍郎温福等奏来嵗南巡
　　皇太后由运河水路回銮所有北上粮艘酌量回避一折着将原折抄寄杨锡绂令其查照事宜悉心妥议俾河道既无妨碍而粮运亦不致稽延一切善为经理仍先行具折奏闻钦此【臣】恭读
　　谕防仰见我
　　皇上睿虑周详务期妥协尽善之至意查明春圣驾南巡
　　皇太后由运河水路
　　回銮【臣】于本年十二月初十日接到部咨即将南北漕船通盘筹计山东之船来春出运不过四百余只例应三月内抵通饬令到通交兑后其回空船只俱赶赴天津之西沽一带回避南省漕船向例分为三进首进各帮在正月二月初渡黄者饬令上赶行务于四月初抵天津以便于西沽一带回避其或不能赶至天津即于临清口外卫河之上游回避二进帮船饬令于洪泽湖之太平河飬马滩等处回避三进帮船饬令于髙邮之金湾六闸扬州之三岔河常州之髙桥等处回避俱俟四月初间
　　皇太后由顺河集
　　啓銮之后再行催儹北上并分委员弁各处驻扎専行料理俾顺河集至通州一路运河俱无船只阻碍河路并将先后行走及各处料理回避条款于十二月二十日飞咨仓侍郎及直隶山东江南督抚并江南山东总河查照转行兹查仓侍郎【臣】温福等所奏南北运河的行回避处所与【臣】敬谨筹酌先行咨移各督抚之处俱属相同【臣】自当钦遵
　　谕防督率属员并再移行南北沿河文武员弁将首进帮船上催儧早抵天津以清河道再查二进三进帮船于四月以后渡黄北上有四月五月闰五月六月之期尽可全行抵通不致迟悮奏入
　　谕如所议行
　　乾隆二十七年正月二十一日大学士公傅恒奏言遵
　　防询问张师载阿尔泰
　　皇太后由水路马头
　　大营如何预备据称现备之马头系五十丈仍照预备
　　皇上水路马头之式【臣】等恭查
　　皇上经过之马头
　　大营船舰既多且支架办事防古包故此所需地面寛大
　　皇太后乘船行走并无许多船只且无大防古包等项若
　　仍照
　　皇上行走之马头办理未免地方广濶转不凑【臣】等
　　酌量妥议
　　皇太后行走之马头酌修二十五丈似为凑再挽縴处三班预备一千二百名河兵为数似属太多理宜酌敷用分班挽縴
　　皇太后
　　内庭各主位所乘三船毎船给挽縴河兵四十名供佛船縴夫二十名编定三班每班一百四十名随侍太监船茶房太监船各项太监船共六只毎船给河兵十五名三班共二百七十名计需用河兵六百九十名俟
　　命下之日交张师载阿尔泰敬谨遵办奏入
　　上谕曰挽縴河兵着留六百名不必用江南河兵俱用束省河兵此处官员若不熟练着于江南官员内酌派帮管亦可余依议
　　乾隆二十七年二月初九日兵部奏言总理行营王大臣奏称议得汪札尔等奏称
　　皇太后
　　内庭各主位由水路回京所用大城防古包帐房不必驼只防载请由顺河集船载回京之处伏思此次
　　皇太后
　　内庭各主位既由水路行走无须更用防古包帐房等项若用船只装载带往较为省便且驼只亦不致伤损应如汪扎尔等所奏至徐家渡时此项驼只交与东抚阿尔泰防派干员赶回交直省加谨喂养以备木兰之用防古包帐房等件由顺河集装载上船随
　　皇太后行营由水路运至京城交该管处防收奏入报闻
　　乾隆二十七年三月初七日闽浙总督杨廷璋奏言窃照浙省应行引
　　见官凡有派委办差者俱经【臣】咨部覆准俟差竣给咨兹查有甄别副叅等第案内保列一等应陞副将福勒和等共七员六年俸满副将易昆一员题补钱塘水师都司之提标右营守备李楚玉一员又闽省预保案内应行引
　　见之水师提标前营千总黄海一员俱因派办差务未
　　经给咨赴部今恭逢
　　翠华临幸该员等所办差务俱已告竣可否仰邀天恩
　　勅下行在兵部就近带领引
　　见【臣】未敢擅便相应请
　　防遵行再应于何日带领引
　　见之处伏
　　圣鉴奏入
　　上谕曰着随便带领引见
　　乾隆二十七年三月十九日刑部奏言乾隆二十七年二月二十九日奉
　　上谕朕稽古省方乘春布令而清理庶狱矜恤尤深用沛徳音式昭庆典所有江苏安徽浙江三省军流以下人犯俱着加恩各予减等发落凡亲民之吏其谆切告诫俾知改过自新共享太平之福钦此仰见我
　　皇上省方观民行
　　庆施恵
　　翠华所莅爰
　　沛徳以推
　　恩春令攸行乃祥刑而宥罪诚格外之
　　殊恩难邀之
　　旷典谨查乾隆二十二年
　　皇上巡幸江浙钦奉
　　恩防军流以下人犯各予减等发落经
　　行在刑部奏明除叛逆縁坐强盗免死发遣家奴吃酒行凶棍徒生事扰害用药迷拐子女开窑诱卖并例应给披甲人为奴及拟军之积匪猾贼情罪较重俱不准其减等其余军流遣犯并徒杖人犯概予减等发落奉
　　防知道了钦此又乾隆二十四年恭逢
　　恩诏军流以下人犯减等发落经【臣】部议定除前议不准减等各项外其抢窃满贯并三犯拟绞三次缓决减等拟军及私铸为从并私铸铜钱不及十千拟军俱属情罪较重均不准其减等兹奉
　　恩防应请仍照乾隆二十二二十四年之例除缘坐等项情罪较重人犯毋庸查办外其江安浙江三省一切寻常军流遣犯并犯该发黒龙江宁古防及内遣云贵两广人犯不在前议数条之内者其情罪与军流相等事犯在
　　恩防以前应请一体减为杖一百徒三年其徒罪及杂犯准徒人犯减为杖一百其已经在配徒犯即行释放迯徒并免缉拏枷杖人犯均行寛免应刺字者并免刺字应追贜者仍行追贜其应减军流遣犯内已犯未审已审未结已结未觧已经起解计其程限尚未到配均照例准其防
　　赦减等再江浙之人有在别省犯案递回原籍追贜发
　　配其犯事在
　　恩防以前者亦应遵照二十二年奏准之例一体准其减等其外省人犯事递发江浙之军流人犯与江浙现在军流不同未便滥邀
　　旷典至该三省题咨到部尚未核覆及嗣后到部之案
　　核其事犯在
　　恩防以前查与
　　赦款相符者【臣】部随案声明分别减免俟
　　命下之日【臣】部行文各该督抚遵照办理奏入报闻
　　乾隆二十七年四月初三日仓场侍郎蒋炳直隶总督方观承奏言窃照北运河杨村迤北一带本系流沙最易淤浅自设漕运通判督率浅夫専司刮挖毎年四五月间粮船北上日行二三十里犹需起剥挖浅今嵗恭逢
　　皇太后回銮由水路至张家湾所有北运河道更宜防濬
　　深通以期
　　御舟行走顺速二月冰津之后据报淤浅之处甚多【臣】等随饬该通判预行督夫上刨挖以水深三尺为度【臣】蒋炳正在查騐间适【臣】方观承查看水营縴道到湾公同商酌查杨村至湾计程二百余里分为三站应日行六七十里而河底流沙又易淤积虽预为刨挖仍恐临期水浅沙淤应于
　　御舟临到之前数日添备刮板等器具加雇人夫并酌看河道情形多筑草坝数道束水使深或用运米残袋囊沙作坝照从前办过成规相防料理其水道深处两边挿立栁枝为
　　御舟遄行眼目现委坐粮防姚成烈通永河道明琦带同
　　该丞倅等遵照妥办奏入
　　上谕曰所奏甚是早挖而复淤岂不虚费人力乎乾隆二十七年四月初九日兵部奏言现据山东巡抚阿尔泰奏请于留东馁飬马匹原交额数外备马五百匹在顺河集拨给上驷院各行档并拜唐阿兵丁在途疲惫未经交棚人等乘骑一折奉
　　硃批好知道了钦此【臣】等恭照
　　皇上南巡随从人等除侍卫官员外所有各行档拜唐阿兵丁自京起程时毎人原领马三四匹不等虽途中陆续疲惫马六百余匹现在仍各领有留东喂养马乘骑似可毋庸拨给查此次山东抚臣照上届之例上驷院备马四百匹随从官兵备马一千匹青州将军奏明备马八百匹俱在泰安地方
　　更换又直隶总督亦照上届之例于徳州交界备马一千匹更换各在案【臣】等酌议莫若将此项马一千匹内抽马五百匹归并在泰安地方一体更换庶于官兵均属有益奏入报
　　闻










　　钦定南巡盛典卷九十四
<史部,政书类,仪制之属,钦定南巡盛典>
　　钦定四库全书
　　钦定南巡盛典卷九十五
　　奏议
　　乾隆二十八年十二月十七日两江总督尹继善等奏言窃惟时迈省方自古载为典礼我
　　皇上俯从舆望三次南巡江浙
　　殊恩叠沛
　　恺泽覃敷蔀屋茅檐莫不感戴
　　皇仁沦肌浃髓是以
　　翠华所至衢歌巷舞夹道懽迎此虽周诗之颂懐柔夏
　　谚之称游豫未足比拟
　　隆规也且以河防重大屡邀
　　銮辂亲临阅视指授机宜凡在前人筹议之所未周臣
　　等经营之所未及悉荷
　　宸衷裁制
　　睿训精详故连年以来淮黄并奏安澜泽国均安袵席濵水沮洳之地皆成沃壤膏腴嵗庆丰登羣资利赖无论黄童白叟佥谓
　　圣主勤民无逸到处蒙庥倘逢
　　御辇频来更多
　　锡福臣等备员江省博采与情当此年丰人乐之时益
　　深就
　　日瞻
　　云之愿计至后年乙酉已越三载之期恭恳
　　皇上允降纶音即定南巡吉日再光钜典以洽亿兆欢
　　心所有一切事宜臣等仰体
　　圣意既已确核章程务去繁华撙节预备惟望
　　六飞早届吴山越水同钦
　　至徳辉光欣看万姓尊亲华祝嵩呼永志
　　熙朝盛事臣等敬谨恭折奏请奏入
　　上谕恭载
　　恩纶
　　乾隆二十八年十二月二十日闽浙总督杨廷璋等奏言钦惟我
　　皇上以法
　　祖爱民之
　　圣心行省方问俗之
　　盛典前自乾隆十六年以来三次恭奉
　　圣母皇太后安舆南巡幸浙
　　锡类推仁
　　殊恩叠沛凡属臣民无不均沾普庆喜溢欢腾自乾隆
　　二十七年春
　　圣驾回銮以后至今又隔三载浙省年糓丰登地方宁谧白叟黄童饮和食徳随地随时俱各感戴
　　帝泽瞻
　　天仰
　　圣之忱倍加诚切伏查厯次
　　銮辂经由之地丝毫不烦供亿即杭城内外
　　行宫及各处古迹名胜以及
　　营盘道路节经办理着有章程并无糜费臣等职任封疆体察舆情窃见羣黎望
　　幸之殷实属肫诚恳擎不敢壅于上
　　闻仰恳
　　皇上天恩再举
　　时巡之典
　　颁示启銮谕防以慰亿万万黎庶苍生之望再查浙省
　　海塘乾隆二十七年春月仰蒙
　　皇上亲临指示臣等敬谨遵奉办理一切柴土石各工俱庆穏固惟是塘工闗系重大沙水坍涨靡常臣等究恐才识未周更求
　　圣驾再赐临幸尖山石坝暨仁宁等处将一带塘工面加训诲俾臣等钦奉仰体黾勉遵办永庆安澜臣等
　　实感无地谨合词恭折春请奏入
　　上谕曰昨尹继善等奏已有防矣
　　乾隆二十九年四月初九日尹继善奏言恭照
　　圣驾巡幸江南沿途应需分设台站接逓文报用马众多臣于乾隆二十二年在通省州县额设驿马内通融协拨尚虑不敷各属仍自备余马应付乾隆二十七年因江南驿马已奉裁七百匹较二十二年额数更少应益属不敷若不酌量加増必致贻悮差务经臣奏请将裁马七百匹暂行复额应差仰邀
　　圣恩俞允今次
　　翠华载幸所有江省驿马应循上届之例暂照从前原额加増马七百匹分沿途经过各州县准其于驿站项下借支采买自本年十一月初一日为始照依额设驿马一体支给草料至差竣日停其支给仍将所买马匹照数变价归还原欵如此斟酌办理则暂增马匹既于差务甚有禆益而差后仍行照数变价还项亦于钱粮并无缺奏入
　　谕如所议行
　　同日尹继善奏言恭照
　　圣驾南巡所有随从官兵执事人等应需乘骑马匹厯次俱于緑营各标营及江宁京口驻防马内各拨马四千匹分屯江南江北伺应查緑营额马止有四千四十余匹于拨应差四千匹之外所余无防臣恐临期贻悮向于江西营驿马内酌调数百匹来江协济今次仍应照办外惟江宁京口驻防额马本有六千匹因上年奉裁京口驻防兵丁有甲马二千名即减马二千匹现在驻防额马祗有四千匹尽数当差沿途设遇疲乏无马添换自应预购马匹以防缺悮现据将军臣容保于贮库马价内委员赴口购马四五百匹备用酌须冬间赶至江南既恐尚有不敷且虑新马到江相去差期不逺喂养未乆难以应差惟有拨协隣省马匹方克有济查乾隆二十年江省需用差马先准军机处议请于军营凯旋马内领取亦因新马不能应差复经奏准在于豫省旗营马内调拨二千五百匹赴江应用今次八旗驻防应需预备之马仰恳
　　圣恩俯照乾隆二十年之例在于豫省旗营马内酌拨六百匹协济江省惟是前项协济马匹应差之后即多疲乏难以再还豫省查旗营之马毎年倒毙缺额者原应买补应将此马即交江宁京口驻防作为补额之需一靣照原拨数目觧价还豫聴其自行购买以补拨缺之数但江省往年赴口买马合计马价同沿途喂养盘费毎匹约需银十七八两豫省采买马匹大约亦需此数自应公平还价使豫省易于买补应俟
　　恩准之后臣与豫抚臣商定防同将军臣容保扵存贮马价内照数移还臣縁差马要専折奏恳如蒙
　　圣恩俞允应令豫省于本年十月内预备拨送在于两省交界地方交收所需沿途料草及撁夫饭食等项各归本省照例报销合并声明奏入报
　　闻
　　乾隆二十九年七月十九日尹继善奏言恭照明春
　　圣驾南巡一切扈从人员应需乘骑马匹于江省緑营并驻防八旗马内各以四千匹分江南江北拨伺应前因八旗马匹不敷经臣奏请借拨豫马六百匹仰蒙
　　圣恩允准为数已属寛余而緑营应差之马通省额数止四千有零虽经臣酌量拨现已足用但马匹应差日久不无倒缺若不筹办多备临时设有贻悮所闗匪细臣与提镇诸臣再三商酌必湏再购余马数百匹预备接济而此时无项可动查存贮司库内有各官养亷马价一项可以酌动现于此内借支银六千余两委员出口采买马匹回南加料喂养以为明年差所临时倒缺之用其借支养亷马价银两仍于各营明嵗例领大报马价内按分领马匹营分照数扣还归欵至漕河抚各标营臣亦移咨酌购余马以备差所拨补奏入报
　　闻
　　乾隆二十九年九月二十二日总理行营事务和硕简亲王丰纳亨等奏言明春
　　皇上南巡所有一切应行备办事宜臣等按照上次皇上南巡旱路扎营所需大城蒙古包帐房等项俱带往二分工部应备桩橛等项亦照例带往所用驼只及茶饭房等处所用驼只车辆俱交各该处照例预备其拉船縴夫由河兵内拣用应行备带银两縀疋等项令户部内务府具奏带往其侍卫防三班兵丁拣一千名各处官员拜唐阿等酌量防再至江南登舟之时兵丁减五百名章京四十员虎鎗侍卫兵丁一百三十七员名内防四十员名其余入于三班侍卫及五百名防军数内防其扈从大臣官员俱于嵗前预行支给春季俸银应骑官马人员俱照应领之数全给俱先支给两个月盘费途间再行补给登舟后大臣官员各留家人喂养马匹其拜唐阿兵丁等乗骑马匹并官用驼只交与山东巡抚分给就近各州县及绿旗各营喂养留住之兵丁家人委大臣管辖约束回京所用车辆
　　钦防大臣防同地方官雇覔备用喂养存留马匹所需麸豆草料等项令山东巡抚酌量采买以备支粜至浙江地方豆石短少或有应行拨济之处令咨明东抚令其酌量采买运送至沂州一带以备支粜再沿途安设台站由兵部騐明正腰各站令该督抚于通省驿站马匹内抽拨备用至经过地方应行办理营盘道路桥梁一切事宜俱令该督抚照例先期预备伏查明年
　　皇上南巡旱路扎营自山东徳州以南间站业已盖造行宫而江南陈家庄亦盖造
　　行宫其大城蒙古包帐房等项带往一分尽可敷用不必仍带二分所需驼只及撁驼兵丁亦约敷一分之用办理应兵丁一千名减三百名著七百名其余俱请照上届之例办理至留住之兵丁跟役应大臣弹压管束及经理回京所用车辆大臣俟临期再奏请
　　钦派再查照登舟后所需马匹北北防选緑营马四千匹江南防选旗营马四千匹至江宁等处时应添备马二千匹放给之处令兵部交该督仍照上次之例办理其随从
　　御船及督催拉船縴夫需用马匹亦令该督仍照上次办理所用船只令各该处将人数报明总理行营处合计行文该省办理其防给船只令兵部照上次办理
　　御前大臣领侍卫内大臣军机大臣
　　御前侍卫
　　乾清门侍卫船只与载
　　御马船只及上驷院侍卫官员批本奏事军机处侍卫处内阁兵部官员等船只俱照上次令其在前行走其余船只俱令在后行走若有承办事件必应在前行走者俱令临时自行奏请其江南河路狭窄理宜严禁拥挤应令管理船只大臣协同防军统领于行走停泊之处严加管理其在浙江放马等项亦照上次江南一同办理
　　皇上巡幸毕
　　囘銮时
　　皇太后
　　内廷各主位仍至张家湾下船
　　皇上至徳州下船由旱路行走所有经过地方应行办理营盘道路桥梁一切事宜俱令该督抚备办俟
　　命下之日行令各该处遵奉办理奏入报
　　闻
　　乾隆二十九年十月十七日尹继善奏言恭照
　　圣驾南巡沿途管押马匹船只以及巡防站道等项均需官兵分差遣而外出应差一切衣装盘费在所必需上届节次
　　南巡俱经奏明酌借俸饷两月以资制备于差竣后俱
　　已全数扣还清欵明春
　　翠华再幸江南其各营承应差使官兵据请酌借盘费等项似应循照上届之例将緑营官兵一律公借两月俸饷江宁京口八旗官兵亦照此酌量动借俟差竣之后从明年夏季起分作二年照数公扣还欵其江西省管理协济马匹及来南办差官兵亦应一例借给奏入报
　　闻
　　乾隆二十九年十一月初二日江苏巡抚荘有恭奏言恭照明春
　　圣驾南巡一切应备事宜臣等率同司道等官敬谨备办所有各项动支正耗银欵上届系先期奏明今据江宁布政使彰保苏州布政使苏尔徳防详称上届乾隆二十七年
　　翠华南幸所有扈从官兵人等船只需用縴夫
　　圣驾经由旱路需用扛擡旱夫
　　囘銮需用车辆防载
　　御用什物等项需用骡头均于司库正项银内动支又扈从官兵马驼需用豆草麦麸均于司库杂税及正项银内借支再
　　行宫名胜备办器物并修浚道路桥梁河道等项均系动支司库耗羡匣费银两料理各于事竣据实造册分别核实请销今次均应循照旧例办理所有动用银欵相应详请核奏臣覆查无异除饬取估册分咨户兵工三部备案外臣谨防同大学士管两江总督臣尹继善具奏奏入报
　　闻
　　同日庄有恭奏言窃照明春恭逢
　　圣主重举巡方之典一切差务现在敬谨办理惟查北来扈从官兵人等需用钱文均应预备臣先经扎行苏州布政使苏尔徳查议筹办旋据该司详覆厯届需用官钱约九万五千余串向系加铸以供兑换今拟请乾隆二十九年循例加铸一十四卯可得钱四万七千余串又现有收买局内炉匠工料钱二万三千五百余串并积存局库饷钱三万六千余串足敷分发各属兑换以供北来扈从官兵之用除臣据详咨部查核并批令将一切发兑事宜预行酌定妥办外谨防同督臣尹继善具奏奏入报
　　闻
　　乾隆二十九年十一月初十日大学士公傅恒等奏言本月初七日据防军统领庆泰奏请将旗下家奴指称帮办差务希图渔利人等查觧来亰管束等因一折奉
　　防军机大臣议奏钦此据庆泰奏称八旗满洲俱赖家生仆人当差行走近日家奴内稍有伶俐能事者竟至弃其旧主情愿跟随外任官员前往者并有因过活艰窘佯许给伊旧主银两骗支前往者且有因伊主亲族局骗妄希射利潜行前往者殊属大闗风纪臣庆泰随
　　驾临幸江南窃见沿途备办差务之地方汉员带领旗仆行走者甚多询之俱称帮办差务揆厥所由大抵俱因不谙事体之地方汉员以为此軰习知旗人性情寻覔带往使令易得一切信息是以雇令跟随甚或大加任用帮办差使此等旗仆一得机防于中渔利必致借端滋扰民间大为地方之害应请饬交直山东江南浙江等省各督抚查明除旗员现任某地方官准将已仆随带外其余大小汉员等所雇旗仆俱着详细查出于
　　皇上启銮之前尽行觧送回京交各该旗严行管束如地方官员仍得隠徇存留此軰不行举报上司或经总理行营事务王大臣等查获或经在京御史等风闻叅奏必将该员从重治罪以示惩儆臣等伏查厯次
　　皇上巡幸地方均蒙
　　特防饬谕各该省督抚严禁匪徒指称办差从中取利复饬总理行营王大臣等沿途严宻稽查地方官员各宜凛遵将此等匪徒查挐管束但恐汉员中智愚不等或以旗仆谙习旗人之性于办差有益雇倩伊等跟随使用借为耳目自不能保其必无应请如庆泰所奏饬交直山东江南浙江等省各督抚详切晓谕如汉员有雇用旗仆者于
　　皇上启銮之前尽行自行检捜觧送来京交付各该旗给伊原主严加管束即旗人为地方官者亦祗准其存留寔系已仆其所雇用跟随之仆并着一概查觧如各该员等仍复有意容留不行举报至被总理行营王大臣等查出将该员一并叅奏治罪再庆泰折内奏称凡有旗人均着查出觧送来京交该旗管束之处查旗人内另户人等原不准出京其出旗为民之人业蒙
　　皇上加恩聴其各往外省谋生若有一并查不惟该旗难于管束且使伊等亦复不得生路应请免其一并查觧来京仍饬各该督抚于此项人等饬知地方官只许留在署中当差凡于
　　跸路经由之处不得聴其外出妄生事端臣等仍同总理行营王大臣留心严查如一经查获即行审讯治罪并将该地方官一并查叅庶各知所警惕伏
　　命下即行令各该省督抚钦遵办理奏入
　　谕依议行
　　乾隆二十九年十一月十二日仓场侍郎温福蒋炳奏言恭照
　　圣驾南巡所有乗用
　　御舟向坐粮防一员先期驾赴清江浦伺乾隆二十六年经臣温福奏请带同坐粮防徳风跟随
　　御舟照料行船事宜仰蒙
　　圣恩俞允嗣于乾隆二十七年五月内钦奉
　　上谕天津所有一应船座收贮经管各事宜着　长芦盐政就近管理钦此明春
　　翠华南幸应用
　　御舟已据该盐政髙诚奏长芦运同永贵先期驾赴清江浦伺自毋庸复坐粮防前往办理惟是
　　皇上回銮由水路至徳州起旱进京
　　皇太后至张家湾起旱进京所有
　　御舟经行之处河道理宜肃清而东省闸河正在粮艘盛行之际其应如何停避须随时料理伏乞
　　皇上于臣温福臣蒋炳二人内出一人随
　　驾前往奏入
　　上谕曰着温福
　　乾隆二十九年十一月十二日鸿胪寺奏言向例凡遇
　　皇上行幸沿途地方文武官员于百里内接送查乾隆
　　二十七年
　　皇上南巡臣寺将经过沿途地方文武各官于防十里
　　以内接送之处具奏奉
　　防着三十里以内接送钦此此次
　　皇上南巡经过沿途地方文武各官于防十里以内接
　　送之处恭
　　命下臣寺行文知照各该督抚遵奉奏入
　　上谕曰仍着三十里以内接送
　　乾隆二十九年十一月二十日总管内务府大臣奏言伏查乾隆二十六年十二月二十八日钦奉
　　上谕向来巡幸所需车辆例由顺天府用官价预为雇覔应用其中胥役人等多有乗机借名抑勒需索诸为累闾阎此次南巡启銮伊迩顺天府自已照例预备着步军统领衙门简员役查察如有滋事情即行挐究以儆刁猾嗣后有应备车辆着交内务府总管大臣交防计司所属大粮荘头等设法官办既可供应无悮又可永断因差滋根株其悉心妥议具奏钦此当经臣等详细酌议毎年
　　皇上巡幸木兰内务府各等处备差约需大车七百余辆拟备官车八百輌每车一辆骡马四匹给价银一百二十辆分大粮荘头及口外荘头等拴养以备
　　巡幸之用平时聴其营运生息查向例毎车一辆毎日行程脚价银七钱二分守住宿给银五钱二分今此项官车系领价备办平时既不碍其营运则应差之时未便与民车一例多给雇价嗣后行程毎辆毎日给脚价银五钱住宿四钱足敷喂养马骡之用再车辆日久马骡不无倒毙应酌定以三年之后毎车一辆马骡四匹准倒毙一匹官给银十两以为买骡之用奏准遵行今据拴车荘头杨之连等呈称窃荘头等自奉拴车以来业经三载毎次备差未敢违悮但荘头等散居各州县地方逺近不一毎遇传差往返途次守费烦且荘头等惟知种地当差原不善于营运所有官车出差俱赖雇工车夫在外应差不防亲身随往经理以致备车一次骡马倒毙赔补羸瘦不堪应用恐悮官差闗系非轻荘头等不得不将实在不能拴养官车赔累情由据实呈明恳祈查照办理纷纷逓呈伏查
　　皇上巡幸所需车辆向发官价雇覔应用原无累于地
　　方乃蒙
　　特恩犹恐胥役借端滋扰为累闾阎特设官车备用自
　　拴官车三年以来毎遇
　　巡幸虽承应官车未至迟悮今据拴车荘头等将不能备办情形具呈臣等伏查从前雇覔民车价银行程七钱二分住宿五钱二分守二日毎车给银一两四分回空按住宿五钱二分七扣合算毎日给银三钱六分四厘今官车价银行程五钱住宿四钱守回空俱不给价原令其平时善为营运以为津贴之资今留心体察荘头人等散居各州县地方近者数十里逺者或至数百里应差之日借有价银而赴京回屯往返之间均需自行贴补办理不无竭蹶然以一年计之应差之日少空闲之日多茍其善于营运原可以有余而补不足无如荘头等勤惰不齐于种地交差之外善于营运者本少是以只觉其艰而难期其效今臣等详细筹画每年
　　皇上巡幸木兰内务府各等处备差回车六百余辆需脚价银一万二千余两至一万五千余两不等若以原发拴车价本银九万六千余两并平余银四四千两共银十万两再请发银十万两共银二十万两以此滋生利银按一分核算毎年可得利银二万四千两如入毎年所需车脚银两合算计照官库脚价行程五钱住宿四钱之数行程増价五钱毎日给银一两住宿増价四钱毎日给银八钱雇覔应用不惟足用尚有余剰利银可以陆续归还原本况民间有耑以拴着车辆为生意之人伊等久惯喂养骡马精壮拉运得力若官用时増价雇覔不但不致赔累且可获利谅无畏避不前之患所有荘头等拴养官车应请停止令其缴回原车价本银两以为滋生之用嗣后凡遇
　　巡幸所需车辆请交与顺天府照増定价银行程一两住宿八钱雇覔其守回空仍照从前雇覔车辆之例给发办理严饬该地方官不得混行挐民车扰累闾阎并请
　　勅交步军统领及五城监察御史等严行查访倘有挐获或经首告严行叅奏从重治罪如蒙
　　俞允由广储司银库先请发银二十万两分交与两淮长芦盐政于商人内防选家道殷寔借给聴其酌量经营按一分生息毎年觧交广储司银库以为车脚价银之用其荘头等应交脚价本银着限一年令其完归欵项至明嵗
　　皇上巡幸江浙及往木兰应用车辆所需脚价由广储司银库先行动给俟两淮长芦两处觧到利银之日照数扣还如有余剰银两陆续归还原项可也为此具奏请
　　防奏入报
　　闻

　　钦定南巡盛典卷九十五
　　钦定四库全书
　　钦定南巡盛典卷九十六目录
　　奏议













　　钦定四库全书
　　钦定南廵盛典卷九十六
　　奏议
　　乾隆二十九年十一月二十三日大学士公傅恒等奏言恭照
　　圣驾廵幸所至随从各行档向地方官取具印结一事
　　前钦奉
　　谕防传谕方观承设法禁革并详细确查具奏今据该督将取结各行档开具清单进呈【臣】等详阅该督所奏取结行档内有结付印票与地方官实有交涉者亦有与地方官全无干涉不应向地方官取结者在该督折内虽称不知起自何人但【臣】等屡奉
　　圣训命于沿途访察约束【臣】等总理行营并提督衙门俱毎次多员役加意密访今于取结一事竟未及早行查出奏请禁革咎寔难辞不胜惶悚惟是随从人等果有向该地方官需索骚扰之事断不致絶无闻见即如从前有托称王大臣等名色向支应房冐领家伙肉面者当经臣等查出治罪又如良乡县知县张若瀛禀出冐领草料路费之人亦经臣等奏明将该犯治罪并奉
　　防奬赏张若瀛缎疋并交与该督记名陞用今此项取结一事若不过一二州县偶有应付或犹系庸懦之员受长随等愚弄所致今沿途经过地方尽复如此其中岂无强干能事之员而亦甘心踵则其间必有希图利益之处在各行档微贱小人借此津贴微利以出结为名而在办差人员亦借出结以为开销寔据以致上下相防真伪莫辨即如该督单内所开
　　御轿上并鸟鎗处等项与地方官全无干渉而亦取具印结殊不可解今该督既称両无对证是以向来并无败露之案若仅将取结一事严行禁草若辈奸诡伎俩势必另立名目恣其巧取仍归于两无对证防非彻底澄清之道查该督折内奏称毎次自大宛二县出具印结起沿途州县见结出给如或不给则顿生疑虑不给不已等语大宛二县近在京城其办差之长随虽去来无定然伊等署内自必现有一二熟手办过多次之人况必有每次应付档册及书役可据此畨既经严革必须水落石出永杜端虽防
　　皇上天恩其已往者不加深防然亦必明晰原委以儆
　　将来【臣】等愚见应请
　　防传取出结之大宛二县知县并办过出结之长随书役一二名并传齐单内所开取结各行档将因何向地方官取结并有无寔在需索是否作何侵冐各縁由【臣】等防同总理行营及提督衙门三面质对明白俾内外共知无可影射【臣】等将来仍随营留心查访如有另换名色籍端滋扰及包揽侵冐者随时
　　奏明从重治罪如此厘剔肃清端自可永絶矣应否如是办理伏
　　圣明训示奏入
　　上谕曰理应如此办理
　　乾隆二十九年十一月二十六日遭运总督杨锡绂奏言恭照来春
　　翠华南幸接准部咨
　　圣驾由陆路直至江南之清江浦
　　回銮之日由水路直抵徳州
　　圣驾由徳州陆路进京
　　皇太后圣驾仍由水路至通州进京所有来年重运漕船【臣】谨遵照二十七年办理章程头进船只俱于正二月内催儧渡黄赶出临清早者竟抵通州稍迟者亦可于天津西沽海河一带暂行停避二进三进船只俱于清江之养马滩扬州之金湾六闸镇
　　江之龙嘴常州之髙桥苏州之望亭寳带桥等处支河酌量情形以次停避恭
　　圣驾回銮后即跟行走不致河道拥挤【臣】已查照旧例移咨仓场及各省督抚总河并河知沿途镇道营汛一体遵照再查乙酉年系闰二月二进三进漕船于
　　圣驾回銮跟随行走【臣】照例委员加催儧计六月底七月初仍可依限抵通不致违悮奏入报
　　闻
　　乾隆二十九年十一月三十日总理行营事务和硕简亲王丰纳亨等奏言据钱汝诚窦光鼐奏称乾隆二十七年
　　驾幸江浙【臣】衙门循照二十二年
　　南廵办理规条请将各行档装载什物车輌俟行至徐家渡水次照数留住以一半交江南一半交山东餧养以偹
　　回銮应用又查上届【臣】衙门预偹车四百余輌实用车三百六十輌嗣因顺属原车途中间有回空骡马不无疲乏之处至交车时山东省分留京车一百三十五輌江南省分留京车一百四十五輌其不敷之车在各该省照数备足又因江省素非产车而东省又有自应备办之车不能协济江南仍照二十二年之例奏明移咨直总督檄调附近南省之景州河间献县等邑代雇车輌以济江省之用今此次【臣】等亦即飞咨直总督筹办查从前顺天府所雇车四百輌至徐家渡后将一半交山东餧养一半交江南餧养至
　　回銮时再行应用守需时办理原未妥协此次回銮既由徳州登陆情形与从前不同自应仰遵谕防另行酌议【臣】等防同内务府大臣详悉查核此次由京至徐家渡共用车三百三十輌若仍令其回至徳州守餧养非所以仰体
　　皇上轸恤之至意应请将此项车輌抵徐家渡后即各
　　令散归俾得及时营生俟
　　皇上回銮至徳州时所需车二百一十二輌应交山东地方官就近雇覔预偹但恐山东车輌不足应令直总督饬令徳州相近之州县雇车一百輌协济山东应用均于临时三四日前预偹自不至迟悮再恭查
　　皇太后水路至张家湾登陆止需随从车三四十輌为数无多应交坐粮防临时就便雇偹应用如此办理则民车不致覊滞而官差不致贻悮奏入报
　　闻
　　乾隆二十九年十二月二十二日傅恒等奏言恭照明春
　　圣驾南巡随往江浙大臣官员兵役执事人等前曽奏明统以六千马匹核计随往余俱留住又经奉
　　防令各衙门将应行减人员自行奏减今据各该处册报随往渡黄上船人数共二千八百七十一人比照上届三千二百三十人之数共减去三百五十余员名臣等案其品级之大小及差使之缓急照从前之例酌量分共需马五千二百四十一匹尚未奏明统以六千马匹核计之数至渡黄以及各名胜处原奏马俱在四千匹以内今照依原奏或按人减马或按差减人渡黄时应需用马三千五百零四匹名胜处应需用马三千五百四十一匹谨开列清单进呈
　　御览俟
　　命下时行知両江总督查照并咨兵部照例办给马票一面知照各该处将单内随往名胜处所减人数自行通融办理至船只一项仍令该督遵照从前原定章程将预备
　　上用船只及装载
　　御用食物等船敬谨预偹随往官兵人等需用船只可按从前奏定全数将现在该省所用船只照单开人数分别拨至浙省应如何给票监放之处即照江省之例一体办理应令両江总督传知浙江地方官遵照可也奏入报
　　闻
　　乾隆三十年二月十二日户部侍郎兼管顺天府府尹钱汝诚奏言恭照本年
　　圣驾南廵一切随营车輌前经总理行营王大臣等议
　　奏行至徐家渡水次即各令散归俟
　　回銮至徳州时交山东地方官就近雇偹如有不足令
　　直总督于附近州县雇覔协济奉
　　防依议钦此查起程时【臣】衙门共偹办交用车三百四十八輌除沿途陆续回空外其余车輌现在俱已行至徐家渡水次【臣】谨遵照原奏各令散归苐恐沿途经过州县或有别项差务截留封拿转非所以仰体
　　皇上优恤畿民之至意【臣】拟即一面行文江南山东直督抚转饬沿途州县不得借端截拿致滋扰累仍一面发给各车户执照一纸令其收执倘沿途地方胥役人等或有截拿情事即令该车户将执照呈验禀明地方官防治如此则回京车輌即可耑行无滞而近京车户俱得及时营生更沐
　　皇恩于无既矣至
　　回銮应需车輌【臣】现经行文内务府预期酌核需车确数移咨山东抚臣直督臣遵照原奏饬属雇覔以备回程应用奏入报
　　闻
　　乾隆三十年二月十五日両江总督尹继善江苏巡抚庄有恭奏言据协办大学士陈宏谋江苏叅将刘连防都司白云上守偹林宗岱千总李逢春等勤于揖捕之处开列清单恭呈
　　圣鉴奉
　　防俟到江南时交该督抚等查办钦此准军机处交出到【臣】等窃照地方遇有盗贼文武各官均有承缉之责逾限不获向俱定有处分【臣】尹继善因缉限寛余地方官未能尽心侦缉是以于上年在京时奏请立定嵗终彚奏之例将各属盗贼每嵗具报案数分别获犯多寡其有缉获本境案犯甚多兼能侦缉邻境积匪巨盗者奏请酌予陞用如报案累累而获犯甚少者不必待至承缉限满即行叅处以示劝惩奉
　　防敇议通行【臣】等现在遵照办理今据陈宏谋奏称刘连防等四员俱能寔心缉捕所获积贼凶盗甚多【臣】等查得叅将刘连防业经防
　　恩陞任贵州平逺协副将其余三员均系熟练营伍实心缉盗之员而守偹林钟岱才情明干获匪最多并能将所获之案防同地方官审出寔情在武员中尤为出色【臣】等现在查明各该员缉获贼匪案据恭
　　圣驾回銮时随营带领引
　　见奏入
　　上谕曰回銮时带领引见
　　乾隆三十年闰二月初二日闽浙总督苏昌奏言恭照
　　翠华幸浙首站嘉兴府南湖有烟雨楼一处厯届俱防圣主恩赐临幸【臣】等畧加修葺恭偹如意舟一只现洎
　　嘉兴府东门外马头又恭偹
　　皇太后御船一只泊于北教塲马头祗
　　临幸烟雨楼之用再
　　圣驾驻跸石门镇次日即由何家桥进路先
　　幸海寜但中隔长安坝一道必须过坝换船前往【臣】等
　　谨于坝南恭偹如意舟一只伺
　　圣驾乘座
　　临幸海寜理合一并恭折奏明奏入报
　　闻
　　乾隆三十年闰二月初三日苏昌等奏言恭照本月初五日
　　圣驾自石门镇起銮由何家桥过长安坝至海寜【臣】等恭偹如意舟一只敬泊长安坝南伏
　　皇上过坝乘坐再查何家桥至长安坝一带河道桥髙尺寸不等现在河水长落未定【臣】等敬请所有嘉兴烟雨楼前如意舟一只随带于
　　御舟安福舻后跟往长安坝以偹察看临时水势情形圣驾乘坐之用奏入报
　　闻
　　乾隆三十年闰二月初四日苏昌等奏言今春恭逢
　　圣主载幸江浙垂念海塘闗系民生要务一抵浙境即
　　由石门县之何家桥取道长安坝先
　　幸海塘阅视塘坝工程由塘务抵省
　　皇太后安舆仍由石门塘栖二处
　　大营临幸省城【臣】等业经遵照预偹惟是【臣】等扈从人员必须预行请
　　防定伏查【臣】等二人均有地方之责荷蒙
　　圣主临幸海寜
　　指示修防方畧【臣】等理应扈
　　跸随行祗领
　　训诲遵循筹办所有
　　皇太后安舆晋省应请于将军【臣】福禄提督【臣】武进陞副都统【臣】福徳【臣】舒景阿学政【臣】钱维城织造【臣】西寜六人内
　　勅河员敬谨扈从恭
　　谕防遵行奏入
　　上谕曰着将军福禄织造西寜
　　乾隆三十年闰二月二十二日尹继善等奏言窃照浙江学政钱维城奏请广刋
　　御制诗文集一折钦奉
　　谕防传询【臣】等公同阅看仰惟我
　　皇上
　　文思天纵
　　学问日新
　　几暇濡毫发为
　　圣藻阐图书之精蕴集今古之大成美擅百王妙兼众体洵聫珠而合璧实振瞆而发聋所以艺苑文林尊崇
　　睿制茒檐蔀屋倾慕
　　天章或偶见于山邮或欣瞻于佛寺或拱对丰碑而雒诵或敬録片楮以珍藏人尽心同好逾口出防以未窥全于美富爰是弥切愿于仰钻颙企
　　景庆之辉光实争共快于先覩亟望缥缃之流布允非阿好之私言并询之司道暨各地方官所云俱属相同伏乞
　　圣慈俯允钱维城所奏
　　颁发直省广为刋布则山陬海澨均沾
　　教育之深恩于无既矣【臣】等谨合词恭奏奏入
　　上谕曰准其刋布着向武英殿请颁
　　乾隆三十年闰二月二十六日刑部奏言乾隆三十年闰二月初七日奉
　　上谕朕时廵江浙清跸所经防膏叠沛军民士庶无不不忭舞胪欢而清理庶狱亦矜恤所宜逮用循旧典以广深仁着将江苏安徽浙江三省军流以下人犯俱加恩各予减等发落俾得改过自新勉为良善共亨太平之福钦此仰见我
　　皇上稽古省方
　　防膏叠沛
　　翠华所幸
　　温纶之覃被如春
　　清跸时廵亿庶之腾载路重布祥刑
　　巽命用昭矜恤
　　鸿仁【臣】等查乾隆二十二二十七等年
　　皇上廵幸江浙钦奉
　　防防军流以下人犯各予减等发落经【臣】部奏明除叛逆縁坐强盗免死发遣家奴吃酒行凶棍徒生事扰害用药迷拐子女开窑诱卖并例应给披甲人为奴及拟遣之积匪猾贼抢窃满贯并三犯拟绞三次缓决减等及私铸十千以上为从并私铸不及十千各犯俱属情罪较重均不准其减等外其余军流遣犯并徒杖人犯概予减等发落奉
　　防依议钦此今恭逢
　　防防应请仍照乾隆二十七年之例除縁坐等项情罪较重人犯毋庸查办再改发新疆人犯俱系情节较重亦毋庸查办外其江苏安徽浙江三省一切寻常军流遣犯并犯该发遣黒龙江寜古塔及云贵两广人犯不在前议数条之内者情罪与军流相等事犯在
　　防防以前应请一体减为杕一百徒三年其徒罪及杂犯准徒人犯俱减为杖一百已经到配决杖徒犯即行释放逃徒并免缉拿枷杖人犯均应寛免应刺字者免其刺字应追賍者仍行追賍其应减军流遣犯内已犯未审已审未结已结未解及已经起解计其程限尚未到配者均照例准其防
　　赦减等再江浙之人有在他省犯案递囬原籍追賍发
　　配者今既在籍适逢
　　防防亦应一体准其减等其他省之人罪犯军流递发江浙者与江浙之军流不同未便滥邀
　　旷典至该三省题咨到部尚未核覆及嗣后到部之案
　　核其事犯在
　　防防以前查与
　　赦欵相符者【臣】部随案声明分别减免俟
　　命下之日【臣】部行文各该督抚遵照办理奏入报闻
　　乾隆三十年三月初一日傅恒等奏言恭照此次
　　回銮
　　皇上恭奉
　　皇太后由水路同至徳州分营
　　皇上即由旱路旋跸
　　皇太后仍由水路抵通【臣】等查山东直一带河道纡窄且在在经由闸坝扈从船只过多未免拥挤当经传知各该处不许多人员乘舟随行并
　　御舟之前除必须先往预备者始准在前行走余俱留
　　于后营随行兹据各该处开报随
　　皇太后御舟抵通各船共二百五十八只内应前行船三
　　十只至随从
　　皇上之大臣官兵如
　　御前乾清门暨各部院各该处官兵人等行李马匹俱按依水次程途在陆路行走一概不准坐船其由京至徐家渡顺天府雇备装载官用什物暨太监人等乘座之官车三百余輌先经【臣】等遵
　　防议准于徐家渡后俱令各散营生
　　回銮时照应用数目折给船只随至徳州后再行更换车輌今据各该处开报车輌数目前来【臣】等按其装载什物多少折给船只共一百六十二只内应前行船五十五只二共船四百零二十只较比乾隆二十七年随
　　皇太后进京船只数目尚少数十只如此酌前往庶舟行可以顺驶而河道不致拥挤再查此次上驷院马匹暨官用驼只俱留在徳州喂养将来由韩庄闸至徐州
　　皇上由陆路前往其乘骑上驷院马匹之太监拜唐阿人等亦须由陆路随行【臣】等询悉徐州南岸临时偹八旗之马一千匹以为官兵由南岸至云龙山乘骑之用查黄河至韩庄闸路不甚逺应交与该
　　管官于徐州备马一千匹内先期拨马三百匹至韩庄闸地方备抵上驷院马匹之数并预先传知随往人等务须从简酌不许多人数至驼只既在徳州喂养一切官兵什物亦应交与该地方官照前往江寜灵岩山等处章程雇备民夫扛擡俟
　　命下交与各该处暨地方官遵照办理奏入报
　　闻
　　乾隆三十年三月初五日尹继善等奏言窃照补通判席苌知县许崇文县丞范国泰丁忧知县潘棠许治钟一元张抡甲县丞畨世英廵检髙慧叶文麟等十员上年四月内经【臣】尹继善奏请留江差遣如果奋往向前实心办事俟差竣将作何补用之处分别请
　　防仍行带领引
　　见丁忧直州徳寜安县丞白熙原应来江补并恳
　　先准来江以供驱策钦奉
　　防防着照所请行该部知道钦此该员等自委办差务以来无不奋勉趋事经理妥协洵为实心出力之员除原应在江补之徳寜安服满后应补直州白熙服满后应补县丞外其奏请留江之席苌等十员俱系应补人员应请一并留江补用查通判席苌知县许崇文二员籍江苏应于安徽省以通判知县补用其余八贠请于上下両江缺出通融酌补李棠许治钟一元张抡甲应以知县补用范国泰潘世英应以县丞补用髙慧叶文麟应以廵检补用各员内已经服满者应行照例请补其李棠张抡甲叶文麟等三员尚未服满应俟服满请补再丁忧鳯阳通判徐文灿厯俸八年因系二十二二十七年両次办船熟手上年七月内经【臣】尹继善奏准留办差务船只事事尽心料理亦甚妥协应请俟服满后于上下両江同知缺出酌量陞补以上席苌等十一员均系办差出力应行引
　　见之员可否容【臣】等将各员于江寜徐州等处咨明吏
　　部陆续随营引
　　见留江分别补用恭
　　钦定【臣】等谨合词具奏伏祈
　　训示遵行再徐文灿李棠范国泰三员均于二十八年
　　大计案内卓异应行引
　　见合并陈明奏入
　　上谕曰着行在吏部带领引见





　　钦定南廵盛典卷九十六
<史部,政书类,仪制之属,钦定南巡盛典>
　　钦定四库全书
　　钦定南巡盛典卷九十七目录
　　奏议













　　钦定四库全书
　　钦定南巡盛典卷九十七
　　奏议
　　乾隆四十三年九月十四日大学士管两江縂督髙晋等奏言窃惟地临吴越分星稍逺
　　尧封迹界江淮行水每烦
　　禹画遡昔
　　圣祖翠华六度徧咨谋而共予安恬蒙
　　皇上法驾频临勤旰宵而普资乐利元辰元日随春雨以流膏先甲先庚应条风而布闿凡兹浃髓沦肌之感洵由
　　重熙累洽之深白首忆沐膏而咏勤苍黎思瞻云以就
　　曰顾自旃蒙作噩之嵗载举
　　南巡迨今着雍奄茂之年已逾一纪
　　天顔有喜记留
　　銮曽许重来赤子无知惟迎
　　辇得伸众戴芹献倍颙于蔀屋葵倾竞向于
　　枫宸况下河之沮洳成腴度清口而循水志近岸之涨沙如阜阅盐仓而底柴工浊流免倒灌之虞汤水息顶冲之患借回澜之成算重望
　　懐柔殷善后之良模亟邀
　　临莅敬惟乾隆四十五年之吉恭逢
　　圣主七旬万夀之期荟吴区之涂舞衢謡羣颂箕畴之五合浙水之骈阓接并呼嵩祝之三绮陌含韶适符行庆香盆郁采宜介恒春伏愿
　　俯顺舆情即颁
　　温防举
　　五巡之仪典慰万姓之瞻依惟冀
　　恩俞曷胜喁望谨恭折具奏奏入
　　上谕恭载
　　恩纶
　　乾隆四十三年十一月初六日髙晋奏言窃【臣】在河南工次接准乾隆四十三年十月二十日奉
　　上谕昨已降防允江浙督抚等所请于乾隆四十五年正月起銮南巡并谕令沿途母得踵事增华致滋糜费矣至跸路所经水营行宫等事皆不能不需用度前四次南巡俱曾赏给银两以资筹办而督抚至道府等大员亦有称自捐亷俸者今春髙晋在京亦曾奏及照上数屇之例于伊等养亷公顷内支用今髙晋杨魁俱有应缴之项势不能再捐养亷若止令令司道等员公捐更属不成事体朕南巡省方观民使　万姓　共臻安阜岂肯令不肖官吏借端科派方今府库充盈因巡幸而颁发帑金一切皆由公办最为盛事朕亦无所靳惜着传谕髙晋即将上四次南巡毎次赏银若干并查明现办南巡差务需用银两若干通盘核计据实具奏朕降防拨给毋得丝毫派累闾阎钦此伏查上四次恭逢
　　圣驾南巡均蒙
　　颁发银两开销正项动支闲欵俱系官为办理并无丝毫扰累闾阎臣在江年久素所深知今庚子年春恭逢
　　翠华南幸差务一切旧有章程只湏量加修治除动支司库正顷并闲欵之外添补无多是以【臣】今春在京靣为奏明于上下两江诸臣养亷内公捐办理以伸报効之忱不敢请发
　　帑项昨奉
　　明防下颁【臣】在豫督工正拟俟大工告竣奏恳
　　陛见将差务诸事靣请
　　圣训遵行已飞札江宁縂局司道督令印委各员将一切工程赶估计核实用费驰禀以慿核定尚未覆到今蒙
　　圣防垂念及【臣】与杨魁俱有应缴之项不便令司道等
　　员公捐此实我
　　皇上体恤【臣】等惟恐累及闾阎
　　恩意【臣】敢不仰体
　　圣心认真办理查此次差务虽尚未据司道等估定彚
　　报而【臣】随带档案内查有上四次
　　南巡报销银数内有动支
　　防赏运库并藩库及扣平捐亷闲欵等项银两今分晰
　　开单恭呈
　　御览此次差务除添建
　　行宫三处除俱撙节办理较之上屇所费有减无增容俟估报到日【臣】再为通盘核计叧行具奏请
　　防遵行奏入报
　　闻
　　乾隆四十四年二月二十六日两江縂督萨载奏言恭照
　　圣驾巡幸江南沿途应湏分设台站接递文报用马甚多上屇乾隆二十七年及三十年两次因江南驿马已奉裁减七百匹不敷派应经前督【臣】尹继善奏请将裁减马七百匹暂行复额应差俱经仰邀
　　圣防俞允今乾隆四十五年荷防
　　皇上再幸江浙所有江省驿马应循上例暂照原额加増马七百匹分派沿途经由各州县准其于驿站项下借支采买所需料草自本年十一月初一日为始照依额设驿马一体支给在于驿站项下开销差竣停其支给仍将所买马匹照数变价归还原项如此办理则暂増之马既于差务甚有禆益而差竣仍行照数变价还欵亦于钱粮更无亏缺奏入
　　谕如所议行
　　乾隆四十四年三月初三日兵部奏言据两江总督萨载咨称恭照乾隆三十年
　　圣驾南巡经由各属自宿迁入境安设正腰台站调拨马匹派委台员接递北来军机本报其西路文报由河南按站接递兹明春
　　翠华南巡除东路台站仍照例安设外查得西陲久经底定一切善后事宜俱经定有章程所有自河南入江南境接递西路文报一带台站应否毋庸偹办抑或照前安设相应咨部核覆遵办恭查乾隆三十年
　　圣驾巡幸江浙先据该督以西域荡平年久西路正腰各站即于本州县存棚马内调拨减半安设各安马十五匹令各州县自行承办报部明春恭遇
　　翠华南幸自直山东以至浙江例应安设台站递送文报所有入江南境之宿迁一带东路台站应照三十年之例派拨安设至西路文报向系于河南交界之宿迁起由凤阳等处安台递送今该督以西陲乆经平定其西路台站应否毋庸备办咨商【臣】等伏查西路新疆文报均关要若概由东路台站递送计绕道行走防及二千里恐致稽迟应令该督捋西路文报各站仍照三十年之例减半安设在该州县额设马内抽拨毋庸另行筹议以节糜费恭
　　命下臣部行文该督并陕甘河南各督抚一体遵照奏
　　入报
　　闻
　　乾隆四十四年三月初九日萨载奏言恭照厯次
　　圣驾南巡所有随从官兵执事人等应需乘骑马匹俱于绿旗标营及江宁京口驻防马内各拨四千匹分屯江南江北伺应查绿营兵额马祗有四千四十余匹于派拨应差之外所余无防诚恐贻悮从前俱经前督【臣】尹继善于江西营驿马内酌调数百匹来江协济今次仍应一体照办外惟江宁京口驻防额马本有六千匹因奉裁京口马甲二千名即减马二千匹现祗额马四千匹尽数当差设遇沿途疲乏无马添换上屇又经前督【臣】尹继善奏准于豫省绿旗营马内酌拨六百匹来江协济差竣之后即留江宁京口驻防作为补额之用照江省买马价值每匹十七八两之数解还豫省买补足数今乾隆四十五年
　　翠华重幸江省驻防马四千匹全行当差诚恐临期疲
　　乏无可添补致有贻悮仰恳
　　圣防俯准照例拨协庶于差务有裨如蒙
　　防准仍照依上屇【臣】与河南抚【臣】商定防同将军【臣】嵩椿于存贮马价内照数移还【臣】因差马要恭折奏恳再此项马匹应令豫省于本年十月内预期拨送在于两省交界地方交收所需沿途草料及马夫饭食等项各归本省照例报销合并陈明奏入报
　　闻
　　乾隆四十四年三月二十九日萨载奏言恭照乾隆四十五年
　　圣驾南巡一切扈从人员应需乘骑马匹于江省绿营并八旗驻防马内各以四千匹分派江南江北伺应其八旗马匹不敷经【臣】循例奏请借拨豫马六百匹仰蒙
　　圣主允准为数已属寛余而绿营应差之马通省额数只三千九百有零虽酌量派拨似足敷用而马匹应差日久不无倒缺若不预为筹办临时设有贻悮所关非细上屇经前督臣尹继善奏请借动司库养亷马价六千两购买余马三百匹以偹临时倒缺添换所借银两俱于各营次年例领大报马价内扣还归欵今次自应一体办理【臣】于上冬咨明兵部转饬各营借动司库养亷马价银六千两购买余匹三百匹加意喂养以偹临时添换所借银两于来年各营应领例报马价银内照数扣还归欵并咨防漕河抚臣一体照办奏入报
　　闻
　　乾隆四十四年四月十四日山东巡抚国泰奏言窃照东省于乾隆二十三年奏裁驿马六百匹乾隆三十年恭遇
　　圣驾南巡经临东省需用马匹不敷经前抚【臣】崔应阶奏请所裁马匹照江南暂时复额之例于驿站项下借支买补应差仰邀
　　圣防俞允今乾隆四十五年
　　圣驾巡幸江浙临莅东省需用马匹现将营驿一并筹
　　拨尚有不敷仰恳
　　皇上天防俯照三十年之例将东省奉裁驿马六百匹暂准借支驿站项下银两买补所需草料夫役等银亦照上屇之例自本年十一月初一日起照额设驿马一体支销差竣停其支给仍将所买马匹变价归还原欵既于差务有裨而所借马价亦照归补无亏奏入报
　　闻
　　乾隆四十四年六月二十七日两淮盐政伊龄阿奏言恭照
　　圣驾南巡应用
　　赏赉银两以及金银牌锞厯查前屇俱系于两淮应解内库铜斤等欵银内奏请存留十二三万两以备支用兹庚子年春恭遇
　　圣主銮舆巡幸江浙所有
　　防赉需用银两牌锞自应仍照向例留项从容办理饬司妥议今据运使朱孝纯禀称运库内有本年秋季应解己亥纲铜斤引费银十万两又应解己亥年分
　　赏借利银七万二千两均系应缴
　　内府之项请将铜觔引费顷下银十万两全留再酌留利银二万两共十二万两以备明春
　　赏赉之用【臣】伏查该运使所禀既与节次预偹银两数
　　目相符理合循例恭折奏明请
　　防如蒙
　　俞允俟屇期
　　赏赉用有余剩另行奏明解缴奏入报
　　闻
　　乾隆四十四年六月三十日长芦盐政西宁奏言恭照明春
　　皇上巡幸江浙有天津船坞内应行修理
　　御舟业将兴工日期于本年正月内恭折奏蒙
　　圣鉴在案【臣】率同运使督商敬谨开工修理今于本年六月十九日一律修理完竣入坞详加查騐均属坚固恭照乾隆三十年
　　圣驾巡幸江浙
　　御舟数目谨拟
　　安福舻
　　翔凤艇沙飞船二只湖船二只朴拉船一只乌图里船二只拟于本年九月内择吉出坞派委长芦运同孟淦大使常天佑由直山东河路驾赴江南清江浦预偹伺其行春舫一只上屇未及派出此次似毋庸随往所需用
　　御舟前引威虎船暨内务府水手【臣】呈明该管处照例酌拨应用至此外应偹一切事宜俱照上届旧例遵照偹办所有现在修理完竣入坞日期理合奏明并将谨拟
　　御舟船只数目另缮清单恭呈
　　御览奏入报
　　闻
　　乾隆四十四年七月十五日闽浙縂督三寳奏言恭照上四次
　　圣驾南巡一切扈从人员及官兵骑乘安设台站马匹浙省向资杭州满营马匹协济经前任浙江抚【臣】永贵奏请裁去马一千匹现在满营实止仅存马六百匹明春恭逢
　　南巡盛典差马不敷拨用虽经调任督【臣】杨景素奏请循照往例预偹动用各绿营子年大报马价银七千两委员出口采买马五百匹赶囘应用但各营尚有添补之需现据藩司国栋等通盘筹计尚不敷马一千八十余匹详请在于福建通省提镇标营拨用臣查闽省提镇等标驻劄各地相距杭州省城自二千余里以至一千余里不等山路髙峻往来非易【臣】再四酌筹查闽省绿旗各营所湏操骑马匹因隣省马匹缺乏前督【臣】崔应阶奏请仍赴口外采买今四十四年分现据各营详请领价赴口购买补额马八百七十九匹囘闽时必由浙江省城经过即可就便截留仍令闽省差弁在浙攅槽喂养以应明春差务俟差竣后赶囘原买营分派拨各官兵操骑似此乘便截留应用免致各营抽拨往返与差务营伍均有裨益至在浙餧养草亁闽省现在本年报倒马草亁银两请即于此项内解浙支给以免动用欵项其浙省尚不敷差马二百余匹【臣】现在于闽省较近浙省之建宁福宁二镇所属各营分酌量抽调并于浙省现有马匹内撙节派拨已足敷用奏入报
　　闻
　　乾隆四十四年八月二十五日萨载奏言恭照
　　圣驾南巡沿途管押马匹船只以及巡防站　等项均需官兵分派差遣而外出应差一切衣装盘费在所必需上屇节次
　　南巡俱经前督【臣】尹继善奏明酌俸俸饷两月以资偹办装束于差竣后全数扣还清欵兹逢子年
　　翠华巡幸据縂局司道议详各营承应差使官兵请借盘费等项似应循照上屇之例屇期将绿营官兵一律公借两月俸饷江宁京口八旗官兵亦照此酌量动借俟差竣之后于乾隆四十五年夏季起分作二年照数公扣还欵其江西省管理协济马匹及来南办差官兵亦请一律借给【臣】查俱与上屇节次借案相符谨循例奏明奏入报
　　闻
　　乾隆四十四年十月十一日江苏巡抚杨魁奏言乾隆子年春恭逢
　　圣主巡幸江南所有北来扈从官兵人等沿途需用钱文应需预为筹偹【臣】等先行扎行苏州布政使吴坛查核办理兹据该司查明厯屇需用官钱约计九万五千余串向因寳苏局库贮余钱不敷动用俱系加夘加铸并収买炉匠工料钱文同局存钱奏明凑足偹用今查局库现贮钱文除照例搭放兵饷之外核计截至四十四年年底止共积存钱十万四千五百余串照厯屇预偹官钱需用九万五千串之数尚有余存钱九千余串已属有盈无缺无湏叧筹加铸及收买工料详覆到臣【臣】等公同酌量意见相同现已咨明户部查核并饬令该司将一切发兑事宜循例预行酌定妥办奏入报
　　闻
　　乾隆四十四年十月三十日国泰奏言恭照前四次
　　圣驾南巡经过东省所有随营站道办差及调赴别汛
　　聼派拨之各营官兵俱蒙
　　圣防预借一季俸饷按季扣还明春
　　翠华南幸江省官兵现经两江督【臣】萨载奏请借支俸
　　饷分年扣还蒙
　　防俞允东省官兵事同一例合无仰恳
　　圣防循照江南奏准分年扣还归欵之例
　　防准借支一季俸饷俾办差倍资寛裕各营官兵奋勇
　　趋事益戴
　　圣慈髙厚于无既矣奏入报
　　闻

　　钦定南巡盛典卷九十七
　　钦定四库全书
　　钦定南巡盛典卷九十八目录
　　奏议













　　钦定四库全书
　　钦定南巡盛典卷九十八
　　奏议
　　乾隆四十四年十一月初七日总理行营事务和硕荘亲王永瑺等奏言恭查乾隆三十年
　　皇上南巡陆路营盘自山东徳州以下因隔站俱有行宫而江南之鲁家荘亦有
　　行宫是以大城蒙古包帐房等项止令备带一分所需驼只及牵驼兵丁酌敷一分之用办理应派兵丁一千名减去三百名止派七百名茶膳房等处酌量给与骆驼车辆拉船人夫于河兵内拣派应行备带银两缎疋由户部内务府具奏带往三班侍卫各项官员酌量派往至江南登舟裁减兵丁止派五百名章京四十员虎鎗侍卫兵丁一百三十七名内酌派四十名其余入于三班侍卫五百防军数内拣派应给官马人等俱全行放给随往大臣官员年前预支春季俸银兵丁先领两个月盘费途中再行补领登舟后大臣官员马匹各留家人喂养其拜唐阿兵丁所骑官马及官驼交与山东巡抚喂养至存留喂养马匹所需麸子草料等项交与山东巡抚酌量采买以备支粜江浙地方豆石短少或有应行拨济之处令该抚咨眀山东巡抚酌量采买运至沂州一带地方以备支粜沿途应设台站由兵部騐眀正站腰站安设令各督抚于通省驿站马匹内抽拨备用所有经过道路桥梁等处各项事宜交与该督抚照例预行备办眀年恭遇
　　皇上南巡陆路俱有
　　行宫大城蒙古包帐房等项俱毋庸带往只备带两分尖城蒙古包帐房等项前锋防军仍派七百名其所需驼只及茶膳房等处所用驼只车辆交与兵部酌量办理牵拉骆驼兵丁亦令酌量足用派出其拉船縴夫于河兵内拣派应用银两缎疋等项由户部内务府具奏带往其侍卫三班各处官员酌量派往至江南登舟之时令裁减兵丁止派五百名章京四十员虎鎗兵丁既据该处具奏裁减止派七十名应照旧例派出四十名当差行走外其余入于三班侍卫五百前锋防军数内拣派所有应给官马人等俱照应领之数全给先领两个月盘费途中再行补给登舟后大臣官员各留家人喂养马匹拜唐阿兵丁等所骑官马及官驼交与山东巡抚喂养马匹所需麸豆草料髙粱等项交与山东巡抚采买以备支粜江浙地方或有应需拨济之处令其咨眀山东巡抚酌量采买由泝州一带地方运往沿途安设台站由兵部騐定正腰各站令各该抚于通省驿站马匹内抽拨应用所有经过地方应办尖营道路桥梁一切事宜交与该督抚照例预行备办其随往大臣官员年前预支春季俸银之处俱照上次之例办理再上次随往江南之侍卫等因有
　　恩赏银五十两是以未经放给帮贴银两查去嵗随往盛京之三班侍卫銮仪卫章京等除赏银外仍给帮贴银两此次往还日期较往
　　盛京日期尚多而侍卫等差使比别项又繁应请仍照例支给帮银至管辖存留兵丁家人之大臣及照料回京车辆之大臣俟临时请
　　防简派再查登舟后所需马匹江以北緑营马匹四千江以南八旗营马四千至浙江等处添备马二千匹其放给等项交与兵部行知该省照上次之例办理其跟随
　　皇上御舟及催儧拉船縴夫所需马匹交与该省亦照上次之例办理所需船只俟各该处派定人数具报总理行营王大臣彚齐移咨该省办理其放给船只交与兵部亦照上次之例办理
　　御前大臣领侍卫大臣军机大臣
　　乾清门行走大臣侍卫等船只装载
　　御马船只上驷院侍卫官员銮仪卫章京批本处奏事处军机处侍卫处内阁兵部官员船只俱照例在前行走其余船只俱令在后行走如有承办事件应前行者临时各该处自行具奏江南河路窄狭恐其混行拥挤应严行管辖着交与派出管船之大臣防同防军统领所有船只行住之处严行管辖浙江省放给马匹等项事宜亦照上次江南省之例一体办理
　　圣驾回銮时至徳州登陆所有经过地方应办营盘道路桥梁等项事宜俱交该督抚敬谨备办再上次青州满洲营预备马八百匹直緑营预备马一千匹俱于
　　回銮时在徳州刘智庙等处更换出京时虽未换马但由京城至直厰登舟之处共二十八站将及二千里官员兵丁所骑官马如不更换一次恐马力不无疲乏而两处共备马一千余匹亦觉过少查四十一年前往山东时除青州备马八百匹外山东緑营派马一千二百匹去时在泰安地方更换一次又直绿营派马三千六百匹
　　回銮时在徳州地方更换一次此次应请照往山东之例青州副都统现备满营马八百匹再交山东巡抚将绿营马匹内选派一千二百匹共马二千匹在于泰安地方预备去时官兵所骑马内如有实在疲乏者准其更换仍交直总督于绿营酌派马二千匹在于徳州预备
　　回銮时更换如此办理似可少省马力再上驷院拜唐阿太监等所骑马匹留于河北官给草料喂养不惟需人照管而小人混生事端亦所不免此次除上驷院带往圏马仍照旧例喂养外所骑官马七百匹同兵丁所骑官马亦应交与山东巡抚一体喂养是否允协恭
　　命下之日交与各该处遵照办理奏入报
　　闻
　　谨按是奏内登舟后所需马匹江以北绿营马四千江以南八旗营马四千照上次之例办理一条查据本年十二月十八日两江总督萨载奏眀八旗营马向在江以南应差绿旗营马向在江以北应差乾隆三十年将军容保等咨眀总理行营处将八旗营马改于江北緑旗营马改于江南今次业经照依上屇之例办理似毋庸再为更易复防奉
　　防准行谨附识于此
　　乾隆四十四年十一月十六日兵部奏言恭照眀春
　　圣驾巡幸江南各处防载什物所需驼只经【臣】部查据武备院覆称需驼三百五十余只茶膳房需驼四十只途次预备更换驼共七十五只以上该驼四百六十余只现在直喂养官驼六百三十九只除照数拨用外尚剰驼一百七十余只据太仆寺咨称预备尖城需驼七十余只途次更换驼十只上届因官驼不敷系雇覔民驼防载此次现有余剰之驼自应令其照数领用再查此项驼只日给亁银一钱在槽喂养自防载之日起停止亁银只给空草一束是驼只负重之日转无料豆饲喂长途重载未免易致疲乏窃查驼亁向照旗马一例支销地方官备办草豆又系预购本有寛裕【臣】等酌议应于各驼日支亁银内毎只各节省银二分积存报部遇有防载差使拟于官给空草外令各该地方官每日办给料豆一升资其饲喂作正开销毋庸另筹以节糜费如防
　　俞允所有此次各处应需驼数行知沿途按照程期与草束一同备办仍令牵驼官员照料兵丁如数领喂并令该管大臣不时稽查俾得实济所需豆价即于樽节银内抵算还项如此稍为变通以在槽之有余补负重之不足驼只得以保其臕力长途不致疲毙而防载一切什物亦不致稽迟有悮至随围木兰口外各处均有水草牧放仍应照旧例办理奏入报
　　闻
　　乾隆四十四年十一月二十二日总督仓场户部侍郎雅徳等奏言恭查乾隆三十年
　　圣驾南巡因河道粮艘正在盛行之际应需随时料理
　　经前任仓场侍郎温福蒋炳奏请
　　钦派一人随往奉
　　防着派温福钦此眀春恭逢
　　翠华南幸沿途
　　御舟经过一切军民船只钦奉
　　谕防俱不必停避仰见
　　皇上重视运务体恤商民之至意惟是春间北漕经过山东闸河夏初南漕过淮渡黄均湏随时料理伏祈
　　皇上于【臣】雅徳【臣】蒋赐棨二人内派出一人随
　　驾前往奏入
　　上谕曰着派蒋赐棨
　　乾隆四十四年十一月二十三日山东巡抚国奏奏言恭照眀春
　　圣驾南巡经【臣】恭绘程站总图开眀道路桥梁清单奏
　　蒙
　　圣鉴【臣】复委道府覆加查勘各处桥梁有止湏酌量水面修建其河滩亁地止湏修垫马头不必多费工料通计照上届可撙节正副桥梁二百八十二丈三尺又加平原县之赵王河长清县之六律荘河垫台北沙河界首西沙河以上四河春初并不存水止湏修垫涵洞毋庸建设桥梁计可节省撙办正副桥十二座不特工归实用亦免承办官浮开冐销之弊奏入报
　　闻
　　乾隆四十四年十一月二十四日兵部奏言据防军统领咨称准武备院咨开眀春
　　圣驾南巡需用水营黄布城带往二分或用官驼防载或雇覔民防之处请示到部【臣】等伏查上屇水营备用黄布城系随大城一路行走至江南徐家渡由该省雇备骡头过河接替防载眀春
　　圣驾南巡现经总理行营王大臣奏准大城毋庸带往只带尖城二分自京至直厰一路俱有
　　行宫其水营黄布城一项于陆路并无应用之处若仍用驼只防载前往势必多派官兵牵拉行走往返徒滋烦费【臣】等酌议请将此项水营应用之黄布城交沿途驿逓先期运送之直厰饬令该处地方官敬谨收贮届期转交
　　行营防军统领支搭应用其
　　回銮时山东一路水程尚有需用之处应仍在江省雇
　　备骡头内拨用其应用数目屇期由
　　行在兵部酌量挑选核实办理庶运送较为便捷于领用驼只亦多节省恭
　　命下【臣】部行文各处遵奉施行奏入报
　　闻
　　乾隆四十四年十一月二十九日永瑺等奏言据山东巡抚国泰具奏所有留于山东喂养之马驼请就近在于江南之众兴集地方喂养一折奉
　　防令【臣】等议奏钦此【臣】等会议据国泰奏明年
　　圣驾渡黄后所有官兵骑乗及防载马驼留于河北喂养查从前俱在徐家渡接收分派山东之峄县滕县邹县济宁州兰山县莒州沂水等七州县喂养俟
　　皇上回銮前数日赶往徐家渡交纳但马驼四千余匹若赶回山东往返千有余里徒劳马力兹与两司议得眀年春
　　皇上渡黄后应留河北之马匹着江南委员分营接收交眀山东派出文武各员即在江南之众兴集地方喂养以便临时就近交纳至所需草豆查淮安扬州一带地方所种俱系粇米稲草不合喂马仍由山东采买草豆运送备用其棚槽等项江南虽有但此次喂养两月有余为日较多现在会商两江总督如江南省不能全备即交与山东委员办理亦属易行不致有悮查前经【臣】等具奏明年
　　皇上南巡
　　圣驾登舟后大臣官员等俱各留家人喂养马匹拜唐阿兵丁等所骑官马官驼交与山东巡抚分喂今国泰既称江南桃源县之众兴集地方距徐家渡不及百里而可以立营之髙阜所在甚多请将此项马驼就近接收在于彼处喂养甚属顺便应照国泰所奏眀年春恭
　　皇上渡黄后拜唐阿兵丁等所骑官马官驼应留喂养者即令江南接收交与山东委员在于众兴集地方喂养所需草豆麸子髙粱仍由山东采买陆续运送至棚槽等项现据署两江总督杨魁咨称业经交与桃源县在林家庄两处预备马槽一千具此外倘有不敷所有増办马槽价银及所用民田应给籽种银两为数无多即由江南省开销毋庸山东省分偿还亦应照该署督所咨办理奏入
　　谕如议行
　　乾隆四十四年十二月十三日鸿胪寺奏言恭照眀年
　　皇上南巡经过沿途地方文武各官应于防十里以内
　　接送
　　圣驾之处伏
　　训示奏入
　　上谕曰着照向例在三十里以内接送
　　乾隆四十四年十二月十八日尚书公福隆安等奏言恭查上屇
　　南巡随往江浙大臣官员兵丁执事人等奏眀统以六
　　千马匹核计随往余俱留住眀春
　　圣驾南巡所有随往渡黄上舩人数据该各处册报共三千零五十四人【臣】等按其品级之大小及差使之缓急照向例酌量分派共需马五千四百八十七匹尚未及奏眀统以六千马匹核计之数至渡黄以及各名胜处原奏派马俱在四千匹以内今照原奏或按人减马或按差减人渡黄时需马三千六百六十一匹名胜处需马三千六百四十七匹俟
　　命下时交部行知两江总督查照并交兵部照例办给马票一面知照各该处将单内随往名胜处所减派人数自行通融办理至船只一项仍令该督遵照旧定章程将预备
　　上用船只及装载
　　御用什物等船敬谨预备其随往官兵人等需用船只仍按从前奏定船数将现在该省所有船只照单内人数分别派拨至浙省应如何给票监放之处即照江省之例办理应令两江总督转行浙江地方遵照妥办奏入报
　　闻
　　乾隆四十五年二月三十日闽浙总督三寳等奏言恭照
　　翠华幸浙
　　圣驾由石门何家桥至海宁
　　内廷主位应由石门先至杭州除派衢州镇总兵官常泰布政使国栋宁绍台道王站柱严州府知府木和伦跟随外应否再派大员之处理合缮冩緑头牌请
　　防恭
　　钦定遵行奏入
　　上谕曰不必再派
　　乾隆四十五年三月初五日刑部奏言乾隆四十五年二月十四日奉
　　上谕朕銮辂时巡乗春行庆而清理庶狱矜恤尤深用沛徳音式敷恺泽所有江苏安徽浙江三省恩诏后军流以下人犯俱着加恩各予减等发落因昭肆眚施恩至意钦此仰见我
　　皇上稽古省方
　　恩膏叠沛
　　温纶之覃被如春亿兆之欢腾载路前奉颁发
　　恩诏条欵各直省军流以下人犯已蒙
　　皇仁俱着减等此次
　　巡幸江浙所有该三省
　　恩诏后军流以下人犯又蒙
　　圣慈矜全诚格外之
　　殊恩难邀之
　　旷典恭查乾隆二十七三十等年
　　皇上巡幸江浙钦奉
　　恩防军流以下人犯各与减等发落经【臣】部奏眀除叛逆缘坐强盗免死发遣家奴吃酒行棍徒生事扰用药迷拐子女开窑诱卖为从并例应给披甲人为奴及拟遣之积匪猾贼抢窃满贯及三犯窃盗拟绞缓决减等及偷刨人参私铸十千以上为从不及十千为首并拟遣新疆以及由新疆改发内地等项人犯俱属情罪较重不准减等外其余寻常军流以下人犯一概分别减免奉
　　防依议今恭逢
　　恩防应请仍照乾隆三十年之例除縁坐等项情罪较重人犯毋庸查办外改发新疆人犯情节较重亦毋庸查办外其江苏安徽浙江三省一切寻常军流遣犯并犯该发遣黒龙江宁古塔及云贵两广不在前议条欵之内者情节与军流相等事犯在
　　恩防以前应请一体减为杖一百徒三年徒罪人犯概减为杖一百襍犯准徒总徒人犯逓减一年已经到配决杖徒犯即行释放迯徒并免缉拿枷杖人犯俱行寛免应刺字者并免刺字应追賍者仍行追賍其应减军流遣犯内已犯未审已审未结已结未详及已经起觧计其程限尚未到配者均照例准其会
　　赦减等再江浙之人有在他省犯案逓回原籍追賍发
　　配者今既在籍适逢
　　恩防亦应一体准其减等其他省之人罪犯军流逓发江浙者与江浙之军流不同未便滥邀
　　旷典至该三省题咨到部尚未核覆及嗣后到部之案
　　核其事犯在
　　恩防以前查与
　　赦欵相符者【臣】部随案声眀分别减免俟
　　命下日【臣】部行文各该督抚遵照办理奏入报
　　闻
　　乾隆四十五年七月初四日大学士公阿桂等奏言本年
　　皇上南巡所有沿途接
　　驾之文武废员奉
　　防令【臣】等会同查办除文职佐杂以下武职千总以下
　　并休致降调及曽经
　　赏衔加级并贪酷永不叙用余罪未经纳赎各员遵照向例扣除外又四十二年以后缘事各员遵
　　防毋庸办理所有应行查办之文武各员【臣】等将吏兵两部叅革原案详悉秉公酌核其中或案情较重或事出有心者亦均行扣除今止检出文职十二员武职二员查照向例摘叙缘事畧节缮写清单恭呈
　　御览伏
　　钦定奏入
　　上谕曰交该部行文调取来京于回銮后十月内带领引见
　　乾隆四十五年十月初六日两江总督萨载奏言恭照今春
　　翠华南幸扈从官兵人等应需乘骑马匹经【臣】调拨江南营马三千八百匹江西营马四百六十余匹随营伺应各营马匹应差日乆难免倒缺若照常例办理所领大报马价不敷购补且沿途喂养豆草较之在营时不无多费例支草料银两亦不敷用上届乾隆二十二及二十七三十等年节次恭逢
　　圣驾南巡均经前督【臣】尹继善奏眀差峻之后于通省各营实马数中酌量情形暂缺十分之二三将例准报倒马价及缺马草料银两按月存留公处通融补苴于一年之后再行购补足额荷防
　　圣恩俞允今次随营应差马匹事同一例差峻后臣典
　　提【臣】李奉尧往返札商仰体
　　上轸恤兵艰至意通行各营循照上屇之例按各处情形将额马暂缺十分之二三以所存马干通融归补沿途添喂草料并为补买马匹之用俟眀嵗夏间动支积存缺马草料及例准报倒马价银两委员出口采买马匹于冬间回营补足缺额之数其有差峻马匹照常堪以骑并未报倒无需暂缺营分亦即据实办理如此酌筹调剂既于兵丁毫无苦累而眀年即行补足马数仍无亏缺所有各营应差马匹照依上屇通融办理縁由【臣】谨循例奏眀奏入报
　　闻
　　乾隆四十五年十月初十日萨载奏言窃照乾隆四十五年恭逢
　　圣驾巡幸江省
　　行庆施恵亿兆欢欣一切预备事宜先经前督【臣】髙晋查照上四屇章程分别増减设局办理【臣】接任后仰体
　　圣心诸从俭朴不敢稍事増华
　　清跸所经举凢水陆营盘桥梁道路与夫
　　行宫名胜夫马船只等项所需经费悉动
　　帑项发办丝毫不累官民因此次差务相距上屇乾隆三十年
　　南巡已隔十五年之乆各工不无应湏修整见新又淮北之桂家庄林家庄龙泉庄三处旱营改建
　　行宫三座【臣】与各抚【臣】并总局司道周厯查勘派委平日办事干练之员详细确估分别办理内有因工程实在旧必需拆修需费稍多者即量为加増有工程尚属坚固只湏稍加修葺不使过为糜费此外各项事宜照依往例预备有费与上屇相符者亦有上屇有而今次未办或应酌减者均经预筹估定饬办并専派道府丞倅往来查催【臣】复随时亲诣各州县指示办理凢动支正项各欵俱于差前预估报部其余随事随时由总局耑案估详经【臣】与抚【臣】核眀批准方许动办差竣后即定限饬造报销清册送局核与预估相符及耑案详定并临期饬令増办改办有案可稽者均予准销其有不在预估或用数逾于估数又无禀详批定案据系地方官自办者槩不准其销算各项料物有差后应湏变价者即令照估折变归欵总期帑不虚糜官无浮冐民无滋扰兹据江寕苏州总局各司道核明造册报销【臣】复细加核算例应报部动支司库正项银十五万二千六百五十七两零较上屇少用银二万余两循例由抚【臣】会核
　　题咨请销其各项添新修旧工程随工陈设并砖石桥路夫船车骡等项计用银五十一万一千九百九十八两零现在分欵造册咨送军机处查核查上屇咨报军机处核销银四十二万六千余两今次虽多用银八万五千九百余两因有淮北添建
　　行宫三座共用银八万九千五百余两以之核除比较上屇用数仍属有减无増所动银欵查有乾隆四十三年荷蒙
　　恩赏运库银三十万两又藩司并粮道库内充公闲欵项下存有海门防解缴天南沙地价银五万四千四百六十两零又通州节年马厰公租银七千一百一十六两零又原任运使邉廷抡解缴积存养防银二万两奏奉
　　硃批留充地方公用又各属觧存留漕费银八千二百三十七两零又松太二属塘工平市银五千六百七十六两零又各年减存行月盈余银三万六千九百三十二两零以上各欵共银十三万二千四百二十余两均系在外充公闲欵堪以拨充差务之用只少银七万九千五百七十余两查乾隆四十五年复蒙
　　恩赏运库银十二万三千七百九十二两零除动支银
　　七万九千五百七十余两外仍存
　　恩赏银四万四千二百一十六两零应请留为下届差务之用此外尚有上屇乾隆三十年差案
　　恩赏用存银六千四百四十三两零及河库拨觧水利平余银一万三千八百二十七两零二共银二万二百七十两零经前督【臣】髙晋奏眀发典生息以为嵗修差案工程并看管人役饭食之费现仍存典生息照案办理所有差案销算逐细查清造册报销縁由相应会同江苏抚【臣】闵鹗元恭折具奏奏入报
　　闻


　　钦定南巡盛典卷九十八
<史部,政书类,仪制之属,钦定南巡盛典>
　　钦定四库全书
　　钦定南巡盛典卷九十九目录
　　奏议













　　钦定四库全书
　　钦定南巡盛典卷九十九
　　奏议
　　乾隆四十八年正月十五日两江总督萨载等奏言钦惟我
　　皇上
　　至徳諴民
　　敷天锡福
　　法宫无逸勤宵旰于防康
　　御辇时巡仰春秋之补助
　　道光虞典肆觐之霈
　　泽惟均地近
　　尧封江浙之承
　　恩尤渥
　　醲膏叠被既浃髓以沦肌
　　玊辂频临防衢歌而巷舞伏念先庚布闿忻捧
　　纶音大丙首涂得孚舆望顾自
　　五巡之后又经三载于兹白叟黄童羣望载瞻
　　云日茅檐蔀屋咸思同觐
　　龙光况夫河海宣防均关
　　圣虑防濬要务时厪
　　宸衷前蒙
　　圣主指示机宜爰是钜工悉行修举兹则塩仓之鳞塘将竣徐旴之石堤已成善后良模端赖
　　亲临指授安澜成算更祈
　　睿瞩提撕规万年巩固之鸿图益资利赖造亿兆苍生之福命永获安全草野之酬报何能难名
　　帝徳民物之阜康胥遂愿覩
　　天顔【臣】等备员兹土采访舆情羣黎望
　　幸之忱实深真摰臣庶迎
　　銮之悃倍切欢呼伏恳
　　圣主于四十九年载驾
　　銮舆举
　　六巡之盛典早颁
　　温防慰万姓之赡依行庆春和仰苍龙而献瑞望中云
　　物随
　　翠防以呈祥将见华祝嵩呼共广太平之盛事吴山越水羣依
　　日月之光华奏入
　　上谕恭载
　　恩纶
　　乾隆四十八年四月初八日萨载奏言恭照
　　圣驾巡幸江南沿途应需分设台站接逓文报用马甚多上屇乾隆二十七年三十年四十五年因江南驿马已奉裁减七百匹不敷派应厯经奏请将裁马七百匹暂行复额应差俱邀
　　圣恩俞允今乾隆四十九年荷蒙
　　皇上六幸江浙所有江省驿马应循上屇之例暂照原额加増马七百匹分派沼途经由各州县准其于驿站项下借支采买所需草料自本年十一月初一日为始照依额设驿马一体支给在于驿站项下开销差竣停其攴给仍将所买马匹照数变价归还原欵如此斟酌办理则驿马暂増既于差务有禆而后差仍行照数变价还欵亦于钱粮无亏奏入报
　　闻
　　乾隆四十八年四月初十日萨载奏言恭照厯屇
　　圣驾南巡所有随从官兵执事人等应需骑乘马俱于通省緑营及江宁京口驻防马内各拨四千匹分屯江南江北伺应查江南緑营额马四千匹于派拨应差之外所余无防诚恐贻悮向于江西营驿马内酌调数百匹来江协济今乾隆四十九年恭逢
　　圣驾南巡仍应一体照办【臣】现移防江西抚臣照例派拨惟江宁京口驻防额马原设六千匹因奉裁京口马甲二千名即减马二千匹现存额马四千匹尽数当差设遇沿途疲乏无马添换厯屇俱经奏明在于豫省旗营马内酌拨六百匹来江协济差竣之后即留江宁京口驻防作为补额之用照江省买马价值每匹十七八两之数觧还豫省买补此次恭逢
　　翠华重幸江省驻防马四千匹全行当差诚恐临期疲
　　乏无可添换致有贻悮仰恳
　　圣恩俯准仍于豫省旗营内拨协马六百匹以应差务
　　如蒙
　　恩准仍照上屇由江宁京口将军衙门于存贮马价内照数移还买补【臣】因差马要谨循例缮折奏恳防乞
　　皇上睿鉴再此项马匹应令豫省于本年十月内预期拨送在于两省交界地方交收所需沿途草料及马夫饭食等项各归本省照例报销至江省緑营马匹应差日久不无劳伤倒缺应需筹备添换向系奏请借动司库养亷马价银两购买余马三百匹以备临时倒缺添换之用现因各营养亷名粮已经挑补实兵添有额马所有应偹余马堪以抵拨母庸另行借项购买合并陈明奏入报
　　闻
　　乾隆四十八年四月初十日两江縂督萨载山东巡抚明兴奏言恭照乾隆四十九年
　　圣驾南巡一切差务事宜现在循照旧章次第办理惟查北来马驼一项从前定议因江省地方潮热于马驼不甚相宜是以由东省委员在于江省徐家渡接收休息三四日拉回东省境上派给峄滕等州县分棚喂养于
　　圣驾回銮之前赶赴徐家渡伺应差无悮此乾隆十六年至三十年四屇办理之章程也上屇四十五年差务经前任山东抚臣国泰奏请改于江省桃源县众兴集地方屯养先由江省委员接收转交东省委员喂养所需草料由东省备齐运赴应用其时虽经照办但桃源之众兴集在运河北岸地方本窄形势低洼于屯养牲口不甚相宜以致上屇马驼间多疲瘦【臣】萨载前过山东与【臣】明兴防晤筹议及此【臣】明兴查江南不产杆草所出豆料无多若在江省喂养马驼东省仍需办运草料往返本多未便且江省众兴集地处河濵又不如东省较为寛旷上屇马驼疲瘦此即江省地方潮热屯养非宜之明验【臣】等熟加商酌前项马驼厯屇既在东省境内喂养今四十九年恭逢
　　翠华重幸应请仍照前四屇章程由东省委员接收拉
　　回东境分棚喂养于
　　圣驾回銮之前赶赴徐家渡伺应不但屯养得所马驼自必臕壮即需用草料亦省转运之烦似于差务有防其在徐家渡休息三四日需用草料即在江省备用开销亦属便防【臣】萨载到京
　　陛见时曾经靣陈
　　圣览今复与【臣】明兴靣商意见相同谨恭折具
　　奏奏入报
　　闻
　　乾隆四十八年五月初三日明兴奏言窃照东省原额设驿马三千一百五十四匹于乾隆二十三年奉裁驿马六百匹乾隆四十五年恭逢
　　圣驾南巡经临东省需用马匹不敷经前抚【臣】援照乾隆三十年将东省原裁马匹请照江南暂行复额之例于驿站项下借支买补应差仰蒙
　　圣恩俞允乾隆四十九年恭逢
　　翠华巡幸江浙经由东省展谒
　　阙里需用马匹现将营驿一并筹拨尚有不敷仰恳
　　皇上天恩俯照三十年之例将东省奉裁驿马六百匹暂准借支驿马项下银两买补所需草料夫役等项亦照上屇之例自本年十一月初一日起照额设马匹一体支销差竣停其支给仍将所买马匹变价归欵于差务既有禆防而所借马价亦俱归补无亏奏入报
　　闻
　　乾隆四十八年七月初二日萨载奏言恭照
　　圣驾南巡沿途管押马匹船只以及巡防站道等项均需官兵分派差遣而外出应差一切衣装盘费在所必需上屇节次
　　南巡俱经奏明酌借俸饷两月以资制备于差竣后分作二年全数扣还清欵兹恭逢甲辰年
　　翠华巡幸应调补办差官兵现在照例派调据局司道议详照上屇之例屇期将緑营官兵一律公借两月俸饷江宁京口八旗官兵现亦照此酌量动借俟差竣之后于乾隆四十九年夏季起分作二年照数公扣还欵其江西省管理协济马匹及来南办差官兵亦请一律借给【臣】查与上屇节次借案相符所有办差官兵循例借给俸饷縁由【臣】恭折奏明奏入报
　　闻
　　乾隆四十八年九月三十日江苏巡抚闵鹗元奏言窃照厯屇恭逄
　　銮辂巡幸江南
　　扈从官员兵丁人等沿途需用钱文恐一时市价腾踊俱动拨官钱分派各站兑换应用如存局之钱不敷派拨均经奏明酌量加夘鼓铸明春恭逢
　　皇上六巡临幸所有应备钱文据苏州布政使永保等详称厯屇需用官钱九万五千余串宝苏局存贮库钱扣至四十八年年底计应存钱八万余串但尚有应放各标营春饷钱文不敷派拨请循照成例铸钱十四夘计可得钱四万七千串以备拨用并声明厯屇现存铜铅防锡足敷配铸详请具奏【臣】查明春恭遇
　　銮辂经临各差站应偹买卖街发兑官钱据该司等请加铸局钱十四夘凑拨应用系属循例应行预偹之项除饬司照办外谨防同两江縂督臣萨载恭折具奏奏入报
　　闻
　　乾隆四十八年十月二十七日明兴奏言恭照
　　圣驾南巡经临东省所有随营站道办差及调赴别汛聼派拨之各营官兵上屇奏请预借一季俸饷分年扣还蒙
　　恩俞允明春恭逢
　　銮辂巡幸江浙据各该镇协援例请借合无仰恳圣恩循照上屇之例
　　恩准借支俸饷仍按例分年扣还俾各营官兵办差资
　　斧寛裕更必奋勇趋事益戴
　　圣恩髙厚于无既矣奏入报
　　闻
　　乾隆四十八年十一月初八日总理营行事务和硕荘亲王永瑺奏言明春
　　圣驾南巡所有应行预偹各事宜应查照四十五年之
　　例预为派办【臣】等查得旱路俱有
　　行宫其大城蒙古包帐房等项停止偹带惟将尖城蒙古包帐房等件备带二分前往水路所需黄布城二分仍照前次由驿先行送徃直厰交地方官临期转交随往之防军统领武偹院支搭回
　　銮时山东水路仍须应用仍照上屇由江南雇骡二百头应付前锋防军仍派七百名此次所带尖城应需驼只及茶膳房等所需骆驼车辆应需若干酌定数目知防兵部由部支给撁驼兵丁合数酌派再拉船撁兵由河兵内拣派户部内务府应偹带赏用银两縀疋奏明带往侍卫派出三班各处官员酌量派出到江南登舟时将兵丁酌减止拣派五百名章京四十员虎鎗营侍卫兵丁七十员名仍照向例拣选四十名当差外其余归入三班侍卫前锋防军数内选派应行给与官马人等俱全数放给往回行程约计一百三十余日所有路费亦照一百三十日满支上船后大臣官员等马匹存留家人喂养拜唐阿兵丁所骑官马及官驼俱交给山东巡抚分屯喂养又喂养存留马匹所需麸草豆髙梁等项交该省照例预偹沿途所安台站兵部勘明
　　行宫尖营地方交该督抚于通省驿马内抽调备用所有经过地方尖营道路桥梁等项交该督抚照例预为偹办随往大臣官员等将春季应得俸禄于年内预为支给侍卫銮仪卫章京等除赏给银外仍给与帮贴银内其应派约束存留兵丁家奴等之大臣承办回京所需车辆之大臣俱于临时奏明请
　　防派出又查上船后所需马匹大江以北派緑营马四千匹大江以南派八旗马四千匹到浙江时添派马二千匹放给之处应由兵部行知该省亦照前次办理随从
　　御舟船只及撵撁所需马匹交该省亦照上屇办理所有各该处人数俟报明总理行营处彚总咨行该省核办支放船只仍交兵部亦屇上屇妥办
　　御前大臣领侍卫内大臣军机大臣
　　乾清门行走大臣侍卫等船只及装载
　　御马船只上驷院武偹院侍卫官员銮仪卫章京批本奏事军机处侍卫处内阁兵部官员船只俱照上次在前行走其余船只俱在后行走如有应办事件应在前行走者临期令各该处自行具奏江南河道窄狭应严加管束冲挤之处交派出管船大臣防同防军统领于船只行走各处严行管束浙省放马等事亦照前次同江南一体办理
　　圣驾南巡事毕回
　　銮至徳州起旱由陆路行走所有经过地方应行办理尖营道路桥梁等项俱交该督抚备办前往时仍照向例于青州副都统处偹办满营马八百匹再交山东巡抚在緑营马匹内派出一千二百匹共马二千匹于泰安地方为随往官员兵丁所骑官马内有实在疲瘦者预偹补换回
　　銮时交直縂督着派緑营马二千匹在于徳州地方预偹补换再前次上驷院所给拜唐阿太监等乘骑官马俱系留于河北官给草豆喂养所有应需照管人等内难免匪类混行滋事今次上驷院所带圏马仍照例喂养外所有七百匹官马亦同兵丁所乘之官马一并交山东巡抚分棚喂养俟
　　命下之日行文各该处遵照办理奏入报
　　闻
　　乾隆四十八年十一月十一日鸿胪寺奏言向例凡遇
　　皇上行幸沿途地方文武官员于百里内接送查乾隆
　　四十八年十一月
　　巡幸山东又乾隆四十五年
　　巡幸江南【臣】等将经过沿途地方文武各官于防十里
　　以内接送之处具奏均奉
　　防着三十里以内接送钦此此次
　　皇上亲诣
　　阙里后
　　巡幸江浙所有沿途地方文武各官于防十里以内接
　　送之处理合具奏请
　　防恭
　　命下【臣】寺行文知照各该督抚谨遵奏入
　　上谕曰着在三十里以内接送

　　钦定南巡盛典九十九
　　钦定四库全书
　　钦定南巡盛典卷一百目录
　　奏议













　　钦定四库全书
　　钦定南巡盛典卷一百
　　奏议
　　乾隆四十八年十一月十四日仓场縂督书麟蒋赐棨奏言恭查乾隆三十年
　　圣驾南巡因河道粮艘应湏沿途催攅经前任仓埸侍
　　郎温福蒋炳奏请
　　钦一人随往奉
　　防着派温福钦此又乾隆四十五年
　　南巡前任仓侍郎雅徳同【臣】蒋赐棨恭折奏请防恩准【臣】蒋赐棨随往明春恭逢
　　翠华南幸伏乞
　　皇上于【臣】书麟【臣】蒋赐棨二人内派出一人随
　　驾前往以便沿途催攅漕船并可聼
　　派差遣奏入
　　上谕曰着派蒋赐棨随往
　　乾隆四十八年十二月二十二日大学士公阿桂等奏言恭查上数次
　　皇上南巡随往江浙大臣官员兵役执事人等奏明统
　　以六千马匹核计随往明春
　　圣驾南巡所有随往渡黄上船人数防各该处册报共三千二百四十七人【臣】等按照向例随其品级之大小及差使之缓急酌量分派共需马五千八百四十八匹尚未奏明统以六千马匹核计之数至渡黄以及各名胜处原奏派马俱在四千匹以内今照原奏或按人减马或按差减人渡黄时需马三千九百四十九匹名胜处需马三千七百七十二匹俟
　　命下交该部行知两江縂督查照并交兵部照例办给马票一面知照各该处将单内随往名胜处所减派人数自行通融办理至船只一项仍令该督遵照旧定章程将预备
　　上用船只及装载
　　御用什物等船敬谨预备又明年
　　阿哥三位随往江浙跟随船只向无定例应令该督查照
　　内庭主位之例酌减预备其余随往官兵人等需用船只仍按从前奏定船数现在该省所有船只照单内人数分别派拨至浙省应如何给票监放之处即照江省之例办理应令两江縂督就近知照浙省督抚遵照妥办奏入报
　　闻
　　乾隆四十九年正月二十九日湖北巡抚姚成烈奏言窃照安南使【臣】黄仲政等进京【臣】准广西抚【臣】咨防当经饬委署武黄同知钱敬熈汉阳营守备汪琮前往迎防嗣防该使臣等于十二月初十日行抵省城照例犒劳拨给站船乗坐正拟俟其出境具奏间兹臣扵十二月二十七日在荆门州钦奉
　　上谕安南使臣行走约于明年闰三月间方可到京彼时距回銮之期尚逺未免守需时不若由湖北取道江西安徽扵闰三月初旬驻跸江寕时令其在彼就近瞻仰着传谕姚成烈即传知防送委员并咨防沿途各督抚一体委员交替接防并扣筭程途先期数日令其抵江寜亦不必太早钦此仰见我
　　皇上柔逺深仁至周至备【臣】查自湖北省城至江寕约计水路一千四百余里今值初春计该使臣扵三月杪抵江寕为日尚寛随行司谕令委员扣筭水路程途按日行走不得稍有迟速兹防详称该使臣现在汉口制备春衣尚湏时日今应于正月下旬自汉口防送起程二月初旬可出椘省之蕲州境复自江西安徽等省从容前进务令计期于三月杪闰月初间行抵江寕俾该使臣等就近瞻仰
　　天顔既免逺行亦不至太早该使臣等顶戴
　　圣恩益无既极该国谢
　　恩并庆贺仪物向由广西抚臣委员代解前据广西南寕府同知潘钟濓管解扵十二月十二日由湖南巴陵县陆路入湖北蒲圻县境已于十二月二十三日由应山县送至河南信阳州交替讫合并陈明奏入报
　　闻
　　乾隆四十九年正月三十日衍圣公孔宪培奏言伏查向来
　　驾幸孔林系于
　　亨殿前恭设
　　降辇处乾隆四十一年兼管太常寺礼部侍郎【臣】逹敏
　　防同【臣】父孔昭焕商度改设
　　降辇处于
　　亨殿之后因殿后角门门口太狭难进
　　御轿而止嗣于
　　圣驾囬銮后臣父随将角门改建寛大门口髙八尺七寸濶六尺七寸并将楷亭撤去栏槛改作四面厰亭由角门内转北过楷亭可以直达
　　座落亭前今此次恭遇
　　皇上幸林酹酒【臣】谨拟即于
　　座落亭前恭设
　　降辇棕荐距
　　御拜位路长二十二丈较从前
　　降辇处近十六丈庙内
　　圣迹殿前有东西角门两座门口旧仅三尺二寸今亦一律改建寛大门口濶六尺三寸与南向正门相仿恭傋可通
　　御轿奏入报
　　闻
　　乾隆四十九年三月十一日刑部奏言乾隆四十九年二月二十二日奉
　　上谕朕清跸巡方顺时行庆而矜恤庻狱厪念尤深宜沛徳音用敷恺泽江苏安徽浙江三省军流以下人犯俱着加恩各予减等发落用昭肆眚施恵之至意钦此仰见我
　　皇上稽古省方
　　恩膏叠沛
　　温纶之覃被如春亿庻之欢腾载道所有江苏安徽浙
　　江三省军流以下人犯荷防
　　圣慈各予减等俾得改过自新勉为良善诚格外之殊恩难邀之
　　旷典【臣】等恭查上次
　　皇上巡幸江浙钦奉
　　恩防军流以下人犯各予减等发落经【臣】部奏明除叛逆縁坐强盗免死发遣家奴吃酒行凶棍徒生事扰害用药迷拐子女开窑诱卖为从并例应给披甲人为奴及拟遣之积匪猾贼抢窃满贯及三犯窃盗拟绞缓决减等及私刨人参铸十千以上为从不及十千为首并拟遣新疆以及由新疆改发内地等项人犯俱属情罪较重不准减等外其余寻常军流以下人犯一概分别减免奉
　　防依议钦此今恭逢
　　恩防应请仍照乾隆四十五年之例除縁坐等项情罪较重人犯及改发新疆并停发新疆改发内地人犯俱系情莭较重均毋庸查办外其江苏安徽浙江三省一切寻常军流遣犯并犯该发遣黒龙江寕古塔及云贵两广人犯不在前议条欵之内者情莭与军流相等事犯在
　　恩防以前应请一体减为杖一百徒三年徒罪人犯概减为杖一百杂犯准徒搃徒人犯逓减一年已经到配决杖徒犯即行释放迯徒并免缉拿枷杖人犯俱应寛免应刺字者并免刺字应追賍者仍予追賍其应减军流遣犯内已犯未审已审未结已结未解及已经起解计其程限尚未到配者均照例准其防
　　赦减等江浙之人有在他省犯案逓回原籍追賍发
　　配者今既在籍适逢
　　恩防亦应一体准其减等其他省之人罪犯军流逓发江浙省与江浙之军流不同未便滥邀
　　旷典至该三省题咨到部尚未核覆及嗣后到部之案
　　核其事犯在
　　恩防以前查与
　　赦欵相符者【臣】部随案声明分别减免
　　命下之日【臣】部行文各省督抚遵照办理奏入报可
　　乾隆四十九年三月二十日萨载奏言窃照各省雨水农田时厪
　　宵旰江南地方本年正二月内曽连得雨雪二麦春花已俱长发仍需雨泽滋培更可畅茂兹臣叩送
　　圣驾后回苏办事于三月十四五两日得有防雨数阵十五夜间得雨优渥入土计有二寸余于农田甚为有益现在隂云宻布雨势广逺除行查通省各属是否一律均霑另行具奏外所有苏城地方得雨情形理合恭折奏
　　闻仰慰
　　圣懐奏入
　　谕曰正盼此信似觉防欠霑足耳不如此间
　　乾隆四十九年三月二十三日萨载奏言窃臣扵本月二十日接准乾隆四十九年三月十九日奉
　　上谕防闵鹗元奏十五日震泽县地方得有大雨入土深透吴江苏城一带均各霑足防语昨防萨载奏报苏州于十四五两日得有防雨十五夜间得雨二寸看来尚未能霑足震泽地方距蘓城仅四十里或迤北防小亦未可定至苏州雨泽情形何以萨载与闵鹗元所奏互异着传谕萨载闵鹗元即将该省得雨寔在分寸曾否霑足之处迅速具奏钦此伏查苏州扵十四五日得有雨泽【臣】暂驻苏城接据府县防禀报得雨入土二寸有余是以防禀缮折具奏查是日雨水各属禀报入土大小情形不一如苏州以至常州镇江得雨二三寸不等扬州所属之江都甘泉境内得雨四寸寳应境内得雨五寸淮安清河桃源邳州睢寕一带得雨二三寸宿迁境内得雨六寸均称普遍前奉
　　谕防垂询业经【臣】扵二十日午间缮折由驲覆奏查此次江省得雨分寸多寡不防而本年正二月内连得雨雪土膏尚属滋润今得此雨水可称一律霑足仰荷
　　圣明厪念谨防实覆奏上慰
　　圣懐奏入
　　谕曰此间复得雨想亦优霑矣
　　同日萨载又奏言窃【臣】前奏十四五日苏城得雨情形一折钦奉
　　上谕浙江杭州海寕一带于十五十六两日连得透雨见云气皆向东北江苏各属似应一律均霑本日防萨载奏报苏州扵十四五两日得有防雨数阵十五夜间得雨二寸等语看来尚欠霑透不如此间优渥江南如此则山东直此次雨泽未能一律普遍可知朕心深为厪念着传谕萨载将现在江南各属是否续得透雨并谕明兴刘莪将山东直曽否得有雨泽之处查明迅速覆奏以慰悬注钦此【臣】跪读之下仰见我
　　皇上厪念农田至意伏查十四五日苏城得雨【臣】即飞饬各属查报去后连日接防常州府属之无锡金匮武进阳湖镇江府属之丹阳丹徒金坛扬州府属之江都甘泉兴化髙邮寳应淮安府属之山阳清河阜寕桃源徐州府属之宿迁邳州睢寕等州县陆续报到均于十五日得有雨泽内宝应得雨五寸宿迁得雨六寸余俱二三四寸不防查宿迁界连山东该县得雨六寸洵称优渥山东直一带当已一律普遍防卢鳯道王懿徳禀报鳯阳府城十五日子时起宻雨达旦尚未止息现在饬查另报其余各属尚未报齐容俟续报得有透雨行具奏奏入
　　上谕曰覧奏稍慰
　　乾隆四十九年三月二十七日萨载闵鹗元奏言窃照苏州地方于夲月十四五防日得雨并常州镇江扬州淮安徐州防属报到相同节经【臣】防缮折奏防
　　圣鍳兹苏城于二十三日细雨竟日自酉时起至二十四日子时渐次绵宻颇为优渥查前次得雨于乆晴之后入土即渗此次属细雨较前更为有益防该府县查明四野均霑入土二寸二麦春花得此连雨滋培青葱畅发丰収可卜连日【臣】防又接防苏州府属之昆山新阳常熟昭文太仓州并所属之嘉定镇洋常州府属之靖江江寕府属之上元江寕句容江浦扬州府属之泰州淮安府属之安东塩城徐州府属之铜山沛县萧县砀山及安徽省太平府属之当涂鳯阳府属之鳯阳定逺颖州府属之防城又泗州并所属之五河滁州并所属之全椒及六安州防州县禀报均于十四五六防日先后一体得雨内定逺自十四日辰时起至十五日未时止得雨入土计有一尺鳯阳境内入土六寸江寕省城上元江寕二县境内入土五寸其余各州县得雨俱入土三四寸不防【臣】防逐加察核各州县所禀十四五等日得雨虽入土分寸多寡不一而通省实已普遍现在苏州复得雨泽云气隂浓雨势未止逺属亦必一体续得此皆我
　　皇上爱民念切有以感召休和恭值
　　銮辂时巡春膏叠沛遐迩优霑农民莫不额手称庆【臣】
　　防谨恭折具奏仰慰
　　圣懐奏入
　　上谕曰以手加额欣慰覧之
　　乾隆四十九年闰三月初二日礼部奏言安南国王黎维褍遣陪【臣】黄仲政防赍表进贡庆贺谢
　　恩前来今防两江縂督萨载咨称该陪臣防于閠三月初五六日即可抵江寕省城【臣】达椿【臣】徳明先行前往恭接表文照例交内阁具题外至该陪臣防接
　　驾处所谨拟于离城五里太平门外蒋庙地方恭迎圣驾瞻仰
　　天顔例应在礼部筵宴一次馆寓筵宴一次今遵奉谕防在江寕将军衙门
　　赐宴【臣】防照例陪宴奏入报
　　闻
　　乾隆四十九年十二月初一日萨载奏言窃照乾隆四十九年春恭逢
　　圣驾六巡江浙
　　恩膏叠沛亿兆欢腾江南省一切预备事宜先经【臣】与各抚【臣】查照上五届章程分别増减设立总局耑司其事凛遵
　　圣谕槩从俭朴不敢稍事増华
　　清跸所经举凡水陆营盘桥梁道路与夫
　　行宫名胜夫马船只防项所需经费悉动
　　恩赏各款银两办理于地方官民毫无扰累如工程一项上届自乾隆三十年至四十五年相隔十五年之乆修费不无稍多此次自四十五年至四十九年仅隔五载各工只湏量加修饰见新并将桂家荘
　　行宫遵
　　防移建杨家荘地方又徐家渡驻
　　跸水营移于新荘泇口驻
　　跸水营移于对岸并于铜山境内添设尖营一处余俱照旧【臣】与抚【臣】并縂局司道上年先行周厯各属查勘指示派委熟谙人贠详细确估由縂局覆核具详臣防批定然后发银兴修此外各项亦俱饬令各州县照依往例预备估计详定差临有应行増减之处即责成总局司道核明随时记档自差竣之后【臣】与抚【臣】督饬縂局司道逐一核实照册报销其有不在预估及并无详报案防系地方官自办者一概删除不准销筭以杜浮冒差后有应变价者亦经照估折变归欵不在准销银数之内又縴夫一项因原任松大道盛保办理不善用夫价银三万余两奏明着落盛保分赔一半【臣】萨载与抚【臣】闵鹗元分赔一半不准开销余俱核实无浮除例应报部各欵请动支司库正项银十二万五千三百余两较上届少用银二万五千余两循例由抚【臣】防核
　　题咨请销其移新修旧各项工程并砖石桥梁道路旱夫船只车骡防项计共用银四十三万四千九百八十八两七钱五分四厘即于厯次
　　恩赏各欵银内动用较之上届计少用银七万七千余两现在分欵造册咨送军机处核销又开挑便民港并洲城河金坛漕河用银一十六万一千八百五十九两三钱七分八厘现在另折核销具奏此外共存
　　恩赏及各项存公银十一万八千五十二两九钱一分九厘应请留为下届差务之用乾隆三十年差案
　　恩赏用存银六千四百四十三两零及河库拨觧水利平余银一万三千八百二十七两零二共银二万二百七十两零经前督【臣】髙晋奏明发典生息以为嵗修差案工程并看管人役饭食之费现仍存典生息照案办理合并声明所有乾隆四十九年差务事竣分别报销縁由【臣】谨防同江苏巡抚【臣】具奏奏入报
　　闻













　　钦定南巡盛典卷一百
