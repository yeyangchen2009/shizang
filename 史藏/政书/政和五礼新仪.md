　　钦定四库全书
　　政和五礼新仪
　　提要
　　【臣】等谨案政和五礼新仪二百二十卷宋徽宗时议礼局官知枢密院郑居中等撰前有徽宗御制序题政和新元三月一日葢政和改元之年钱曽读书敏求记悮以新元为心元遂以为不知何解谬也次列局官随时酌议科条及逐事御笔指挥商搉损益如凡例然次列御制冠礼葢当时颁此十卷为格式故以冠诸篇首次为目録六卷次为序例二十四卷礼之纲也次为吉礼一百一十一卷次为賔礼二十一卷次为军礼八卷次为嘉礼四十二卷升婚仪于冠仪前徽宗所定也次为凶礼十四卷惟官民之制特详焉是书颇为朱子所不取自中兴礼书既出遂格不行故流传絶少今本第七十四卷第八十八卷至九十卷第一百八卷至一百十二卷第一百二十八卷至一百三十七卷第二百卷皆已佚第七十五卷九十一卷九十二卷亦佚其半然北宋一代典章如开宝礼太常因革礼礼阁新仪今俱不传惟是书仅存亦攷掌故所必资也乾隆四十四年三月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀







　　政和五礼新仪原序
　　礼縁人情而为之节文先王稽其典常制其等差辨其仪物秩其名位所以正人伦定尊卑别贵贱也故有君道焉有父道焉有子道焉夫唱而妇随兄友而弟恭莫不有叙人伦正也上不可以逼下下不得以僣上大不可以凌小小不可以加大无得而逾尊卑定也朝廷邦国乡党遂序有典有则有伦有节有条而不紊贵贱别也天下有万不同之情先王同之于一堂之上薄海内外虽愚夫愚妇莫敢以私智侧言改度易制者以分定故也夫人伦正尊卑定贵贱别则分守明分守明则人志一人志一而好作乱者未之有也下不好乱上无僣差而天下不治者亦未之有也先王以是成教化移风俗其和至于广乐其大至于与天地同节深所慕之朕获承至尊洪惟祖考燕翼之谋垂休锡美功成治定歴考前世承平之久莫如今日然承五季礼废乐壊大乱之后先王之泽竭士弊于俗学人溺于末习忘君臣之分废父子之亲失夫妇之道絶兄弟之好至以众暴寡以智欺愚以勇威怯以强陵弱庶人服侯服墙壁被文绣公卿与皁同制倡优下贱得为后饰昏冠防祭宫室器用家殊俗异人自为制无复纲纪几年于兹未之能革昔在神考宪道立政若稽往古作新斯人以追三代之隆谓安上治民别嫌明微释回増美莫善于礼亲降防问下询承学造庭之士将因今之材而起之也命官讨论郊祀之仪服章之饰是正讹舛大勲未集仰惟先志明发不寐继而承之罔敢忽怠乃诏有司张官设局讲求比次以书来上朕乙夜省阅考騐先王制礼之文亲加笔削复命有司循古之意而勿泥于古适今之宜而勿牵于今乃作吉礼以祀以祭以享乃作凶礼以哀以吊以禬以恤乃作賔礼以朝以防以觐以问乃作军礼以用众恤众简众任众合众乃作嘉礼以亲宗族亲男女亲賔客亲异国笾豆尊罍冕弁旂常车舆圭璧羔鴈币筐有不可施于今则用之有时示不废古有不可用于时则唯法其义示不违今又为之多寡之数髙下之等长短之度疏数之限将自躬而逹之天下自朝廷而达于庶民使士安于分无见利忘义之心人知所守无犯令陵政之悖四方以无拂而天下如一家争讼之端庻几永息廉耻之道庶几乎兴而刑其措欤曰商因于夏礼所损益可知也周因于商礼所损益可知也其或继周百世可知也今天下去周千有余嵗道之不明未有疏于此时也世染汚俗冐上无等未有甚于此时也朕因今之俗仿古之政以道损益而用之推而行之由乎百世之后奋乎百世之上等百世之王若合符契其归一揆所谓百世而继周者也虽其法其制未颁天下朕将礼刑并用俟之以庆赏刑威遹观厥成焉万机之暇书其意记其制作之因以兼明天下后世政和新元三月一日序


　　钦定四库全书
　　政和五礼新仪卷首
　　尚书省牒议礼局
　　知枢宻院事郑居中等劄子奏窃以礼有五经而威仪至于三千事为节文物有防范本数末度刑名比详遭秦变古书缺简脱逺则开元所纪多袭隋余近则开宝之间存唐旧在昔神考跻时极治新美宪章是正郊庙缉熈先猷实在今日恭惟陛下德偹明圣观时防通考古验今防情称事断自圣学付之有司因革纲要既为礼书纎悉科条又载仪注勒成一代之典跨越三王之隆臣等偹员防订徒更嵗月悉禀训指靡所建明谨编成政和五礼新仪并序例总二百二十卷目录六卷共二百二十六册辨疑正误推本六经朝着官称一遵近制上之御府仰尘乙览恭候宸笔裁定其当以治神人以辨上下从事新书其自今始若夫搜补阙遗讲明稀阔告成功而示徳意则臣等顾虽匪材犹当时顺圣志而成之取进止牒奉勅宜颁降牒至准勅故牒政和三年四月二十九日牒通议大夫守右丞薛大中大夫守左丞候少傅太宰太师鲁国公蔡政和三年四月日进呈宣教郎议礼局检讨官臣郭熈朝奉郎充权枢宻院编修官充议礼局检讨官臣丁彬朝散郎秘书省校书郎充议礼局检讨官编修六典检阅文字臣王侯奉议郎秘书省校书郎充议礼局检讨官编修六典检阅文字臣莫俦朝奉郎八行在尚书吏部贠外郎充议礼局检讨官臣李邦彦奉议郎守符寳郎充议礼局检讨官编修国朝防要所检阅文字赐绯鱼袋臣叶着朝散郎试秘书少监国史编修官充议礼局检讨编修六典臣苏恒朝议大夫试尚书兵部侍郎同修国史充议礼局详议官河南县开国公食邑五百户臣宇文粹中朝散大夫试尚书礼部侍郎同修国史充议礼局详议官陈留县开国公食邑三百户臣张漴朝议大夫试尚书吏部侍郎兼详定司勅令所充议礼局详议官东明县开国公食邑五百户臣刘焕翰林学士承防大中大夫知制诰兼侍读监修国史充议礼局详议官虢畧县开国伯食邑九百户臣强渊明中奉大夫试刑部尚书兼侍讲充议礼局详议官河南县开国子食邑六百户臣慕容彦逢通议大夫试刑部尚书兼侍讲充议礼局详定官南阳县开国伯食邑九百户臣白时中特进知枢密院事荥阳郡开国公食邑四千七百户实封八百户臣郑居中
　　御笔指挥
　　崇宁二年九月十六日奉手诏王者政治之端咸以礼乐为急盖制五礼则示民以节谐六乐则道民以和夫隆礼作乐实内治外修之先务损益述作其敢后乎冝令讲议司官详求歴代礼乐沿革酌今之宜修为典训以贻永世非徒考辞受登降之仪金石陶匏之音而已也在博究情文渐熙和睦致安上治民至德着移风易俗美化成乃称朕咨诹之意焉耳
　　大观元年正月一日奉御笔手诏礼以辨上下定名分贵不以逼贱不敢废自三代以迄于今宫室之度噐服之用婚之义祭享之节卑得以逾尊小得以陵大国异家殊无复防范在昔神考亲策多士命官讨论父作子述朕敢忽哉夫治定制礼百年而兴于兹其时可以义起宜令三省依旧置司差官讲求闻奏朕将观览因今之材而起之以追法先王而承先志故兹诏示相宜知悉
　　本局劄子臣等伏以功成作乐治定制礼国家承祖宗积累之基陛下以盛德大业缉熈太平视六服承德之世可谓并隆矣乃者既成雅乐于是又置官设局诏修五礼臣等窃闻孔子商因于夏礼所损益可知周因于商礼所损益可知然则礼不可以不因亦不可以无损益因之所以稽古损益所以趋时不可一也今去唐虞三代为甚逺其所制作恐当上法先王之意下随当世之宜稽古而不迂随时而不陋取舍合圣心断而行之庶几有以追治古之弥文善天下之习俗以成陛下圣治之美意一代之盛典取进止大观元年二月初五日奉御笔依奏
　　本局劄子臣等窃以国家祈报社稷崇奉先圣上自京师下逮郡邑以春秋上下社日行事然大社太学献官祝礼皆以法服至于郡邑则用常服岂非因习日久而未知所以建明欤仰惟陛下若稽前王绍述先志百度修明礼乐偹举太平之功千载一时今大晟新乐推行京辅节镇而祭服未能如古臣等窃惑之欲望圣明揆自独断命有司降祭服于州郡俾凡祭祀献官祝礼各服其服以尽事神之仪以补礼文之缺以竦动士民之观听天下幸甚取进止
　　贴黄称臣等伏观雅乐颁四辅并节镇今来祭服欲乞先颁于雅乐去处其余州郡候颁乐日逐旋施行如允所奏即乞降付本局讨论典礼具合颁名件取禀圣裁大观元年七月十六日奉御书可依所奏以衣服制度颁之使州郡自制则听其改造庶简而易成
　　大观元年七月二十六日承御笔承平百五十年功成治定礼可以兴而弥年讨论尚或未就稽古之制适今之宜而不失先王之意斯可矣防民范俗在于五礼可先次检讨来上朕将裁成损益亲制法令施行之天下以成一代之典
　　大观元年八月二十一日内降封送下朝奉郎差权提举江南东路常平等事何谊直劄子臣闻上下辨然后民志定制度立然后民德一先王盛时车舆宫室以为居衣冠弁冕以为服冠婚丧祭以为礼凡系于守分者一不假人禁督犯令其严故其服习成俗无冒上亡等之僣无穷欲败度之戾此三代之治焕乎百世之上也仰惟国家累圣储休百度兴起陛下继志扬功去邪用正太平之嘉祥天地之景贶杂沓荐至功成治定制作礼乐巍乎三代之隆矣臣窃见豪右兼并之家雕楹刻桷异服奇噐极珠玑纨绮之饰备声乐妙妾之奉伤生以送死破产以嫁子専利自厚莫知艺极臣愿申明禁令事为规制待以期月行之必信盖防范礼乐以辅太平之功者有在于是也取进止御笔可详所奏定五礼之制条上
　　大观二年五月十日尚书省劄子宣德郎起居舍人充议礼局检讨官俞防劄子臣闻时异事殊古今不同然制度不可不循古者祭服是也且以象道纁以象事故凡冕皆衣纁裳今太常寺祭服则衣色青矣前三幅以象阳后四幅以象隂故裳制不相连属今之裳则为六幅而不殊矣冕表而朱里今乃青罗为覆以金银饰之佩用绶以贯玉今既有玉佩矣又有锦绶以银铜二镮饰之以至宗彛宗庙之彛也乃为虎蜼之状而不作虎彛蜼彛粉米散利以养人也乃分为二章而以五色圎花为借其余不合古者甚多盖后世诸儒论议失真故防袭至今未之改作恭惟陛下天纵聪明灼见妙理建官设属俾讨论礼制而臣愚以谓礼莫重于祭祭者所以追养继孝也周制适士以上祭于庙庶士以下祭于寝凡营居室必先建宗庙凡造养噐必先偹祭器庻馐不逾于牲牷燕衣不逾于祭服自公侯达于比闾所以致孝于其先者如此故民风以厚国势以宁有唐推原周制崇尚私庙侍中王珪通贵已久而烝尝犹设于寝太宗为立庙以媿其心及开元制礼自品官荐享乃至拜扫皆有常仪五代扰攘文物陨缺臣庶荐享家自为俗革而化之实在圣时所有臣庶祭礼臣等欲乞参酌古今讨论条上断自圣学施行取进止
　　大观二年十一月十六日奉御笔礼以祭为重先王制礼自士以上皆有庙享其祖考以尽奉先报本之义今稽古制法明伦厚俗庙制亦当如古然其世数之节荐享之仪疏数之数与迁徙之不常贫富之有异使不逼不僣皆得其宜然后为称可依所奏条画来上
　　本局劄子臣等伏闻先王之制昏礼所以成男女之别明夫妇之义也昏礼行而后父子亲君臣正故昏者礼之本而人伦之所先也是以先王重之秦汉以还典章废缺其间建议者多矣迂或泥古陋或狥俗不足以究三代述作之隆惟礼之情文可以义起推原先王之意与时宜之属在今日臣等恭禀圣训博考载籍本之周礼参以歴代防革撰到皇子娶妇仪注二册看详二册公主下嫁仪注二册看详三册品官婚礼仪注二册看详三册庶人仪注三册看详二册凡在昔之可用于今者因之后世不失先王之意者亦有取焉至于损益裁成伏乞断自圣学以幸天下取进止
　　大观二年十一月十六日奉御笔礼因时而制故三代之王皆不相袭非礼不同时异故也去古既逺其宫车衣服之制祭祀昏聘币帛之用循防千载名殊制异或古有今无或古无今有不可考合希奇胶古不惟骇听亦无补于事阅所上昏礼有用鲜用尊用篚用帨用笲至于布席设几北牖阼阶之数以古之器用责今日之士庶行之于千载之后非适变从宜之义可并改正昏礼以亲万民礼之嘉也可依冠礼以降指挥议定大观二年本局进冠礼十二月十七日奉御笔下项因嘉礼以亲万民以昏冠之礼亲成男女自本而观昏以亲之冠以成之先昏而后冠也考于仪礼以嘉为五礼之首以冠居昏礼之上殆失周王制礼后先之次则知仪礼乃诸儒之论非先王之典后世因之源流并革本数末度乱伦失序不足取法今有司以礼来上先冠后昏习非成误失礼之意其昏者人道之始冠者人道之成亲之而后成之事之序也可依周制改正余依所奏礼縁人情以义而起因时之宜御今之有故商因于夏所损益可知周因于商所损益可知而不相袭也善法古者不法其法法其所以为法之意而已去古绵邈礼之遗文扫荡殆尽虽间见于书传类多诸儒之臆説非古人之大全无所稽考而士或是古非今舍近求逺胶繁文末节而忘经纬之大体歴千百世莫能兴作可胜嘅叹今接千岁之统乘久安之运当百年可兴之时修前世已坠之典亦难矣然稽古而不泥于古验今而不失于义因今之材而起之虽情文度数与古有异要其辨上下分贵贱定尊卑别嫌明微移风易俗质诸先王而不谬贻之后世而可法则庻防焉先王有吉凶宾军嘉五礼有司讲议首以冠礼来上编序靡次订弗审机事之暇歴观载籍逺稽成周以迄隋唐指授类例伦次有秩易于披省然周以吉礼事邦国之鬼神易与鬼神合其吉凶则吉者天之所命也以嘉礼亲万民易曰嘉防足以合礼则嘉者人道之美也祭祀祼献谓之吉昏冠燕飨谓之嘉其名殊其事异自汉以来失先王之礼意以冠为吉礼之首有司承误循防岂可以追迹先王垂训万世可依逐项批降礼以序人伦为尊卑先后之等以辨上下故知礼之序然后可以制礼礼坏久矣失先后之序无复统纪考于周书其制具在以禋祀祀天帝以实柴祀日星以槱燎祀司中司命风师雨师以血祭祭社稷五祀以貍沈祭山林川泽以疈辜祭四方百物以肆献祼享先王与禴祠烝尝为吉礼之事而冠不在焉盖先天而后人为礼之序不可逾也今以义起于千载废缺之后不追述先王制作之原以冠为吉礼之首失先王之意逺矣可并改正依周吉礼之制冠礼册内奉御笔下项考仪礼祝词曰令月吉日始加元服嘉尔幼志顺尔成徳夀考维祺介尔景福至三加祝词曰以歳之正以月之令咸加尔服兄弟具在以成厥徳黄耉无疆受天之庆今则一代之典以诏后世不当循用旧文
　　古有八酒醴居其一又酌酒于樽罍后世酒无八色而一器注之令仪言醴言酌者是
　　古者盥必以罍为位必以席非罍不盥非席不坐此常用之器常行之礼后世易之洗不以罍坐不以席安便于古逺矣今犹置洗设席非适今之宜
　　今天下民虽曰上戸皆侨居寄处至或假赁舍宇或有防而无房或有房而无东西阶今着仪具令使之必行其位于防事待于房中陈于西阶不可防于天下亦胶古之过可行改正
　　世异事殊衣冠器用其制不同弁笄组紌篚箧簟筵皆古人之常用其制度非今人之所见品官之家岂能遵行可改用今人器用【阙】
　　制礼具令将行天下简而易行则不为【阙】　　　　服
　　遇朝防尚假给于官二梁冠岂天下品官之家所能办具古冠于庙嘉事之不忘本也今既不即庙而告于庙亦古重冠之意古者寝不逾庙庙寝之仪同不即庙则必即于寝庙尊祖寝亲亲也龙图阁祖宗藏书之所非庙非寝于古无稽于义不可宜移就寝
　　宾对主而言今天子自为主而臣为宾方其为宾则勿臣其酧币飨食降阶再拜是敌礼若施于今日岂所谓训时有不同礼则异制可改命有司行礼
　　古者礼有宾主示不敢専亦君不敌于臣也至于义所当専者则必自为之主故于昏则命主于冠则自为之昏冠之礼异也冠者所以成之也父成其子兄成其弟父子兄弟相成之道告之冠者父兄自为主后之议礼者惮送迎酧酢之劳使同姓者为之非先王父兄相成之意今若稽先王以制一代之典而失其意岂足以训万世礼自汉以迄隋唐其所存法稽诸先王而不合考于义理而不当不足取法若开元之制以宗正卿为主不可施行礼当追述三代之意适今之宜开元礼不足为法大观二年十一月十七日内降御制冠礼沿革十一卷奉御笔其余五礼可并依此编次各有类例易于披阅大观二年十一月二十日承尚书省劄子朝议大夫试兵部尚书兼侍郎充议礼局详议官薛昻劄子奏臣窃见有司所用礼器如尊爵簠簋之类与大夫家所藏古器不同盖古器多出于墟墓之间无虑千数百年其规制必有所受非伪为也曰礼失则求诸野今朝廷欲订正礼文则茍可以备稽考者宜博访而取资焉臣愚欲乞下州县委守令访问士大夫或民间有收藏古礼器者遣人往诣所藏之家图其形制检无差误申送尚书省议礼局其采绘物料并从官给不得令人供借及有骚扰如违并以违制论取进止十一月十五日奉圣防依所奏大观二年十二月十八日内降下西京左藏库副使新就差知登州军事贾君文劄子臣伏观陛下即位以来礼乐政刑典章文物天下焕然一新至于军容行阵之间偏裨拟主帅之服饰卒长混将佐之旗帜非所以辨等列严名分也臣愚欲乞申诏讲明制度使尊卑贵贱各有品秩立为一代之典无使司常所颁専美于成周天下幸甚取进止奉御笔可以于军礼中参议修入大观二年四月初五日内降下朝奉大夫行开封府刑曹参军陈仲明劄子臣窃惟神宗皇帝稽古立政垂裕后昆陛下继志述事増光前烈文物宪章于兹大偹颂闻洋溢和乐以兴视成周全盛之时宜出其右然礼禁之设人或未讲明训迪正在今日盖以承平既久财丰物阜民庶之家织文组绣被于墙屋泥金理玉施于器用流竞成俗恬不为怪臣愿深诏礼官申饬禁约事为之制典为之防严分守而辨等差以崇起敦厚之俗则制礼作乐明昭帝王之功于是焉至管见妄议惟陛下裁幸取进止奉御笔礼以别尊卑明分守则器用之制设饰之文多寡之数等杀之节宜各随其品秩分其贵贱以立制度速裁定以闻
　　本局劄子臣等闻国之事莫大于祀礼之经莫重于祭所以严神祗之奉隆本始之报圣王之以此为先其器服之用牲币之等防数之节多寡之数则载于周官者为详自秦汉以还礼文残缺謏闻俗学因陋就寡虽天地大祀所当明察而合祭之失千载莫革则其余葢可知矣道兴世盛理若有待恭惟皇帝陛下天锡明圣丕承先志爰诏有司讨论旧典亲御翰墨着为【阙】
　　总集该尽
　　承学之臣获遵谟训实千载难逢之防臣等今恭依所颁冠礼格日博极典籍先次编成大观新编礼书吉礼二百二十一卷并目录五卷二百三十六册祭服制度一十六卷共一十六册祭服圗一册其据经稽古酌今之宜以正沿袭之误又别为看详一十三卷目录一卷共一十三册祭服看详二册谨随劄子上进损益财成伏乞断自圣学仍乞降付本局修定仪注取进止大观四年一月初九日奉御笔阅所上礼书并祭服制度颇见详尽内录祫祭礼自昔所论不一编次讨论尤为允当除依今来指挥改正外余依所奏修定
　　御笔改正下项议先奏六乐后奏黄钟命用礼神祀神之礼先王祀天各以象类求之方其求幽则体其道而象其色璧以圜犊以苍日以冬至以其幽而逺故备乐而求之自黄钟阳生之律至云门之舞六变而后天神始降可得而礼其求于显则体其用而象其色不以璧之圜【阙】　故分乐而序之奏黄钟合大吕舞云门而已天一也自其本而求之则曰天自其用而求之则曰帝其礼其义其所其事各异也礼天者不可以求帝求帝者不可以祀天天者昊天也帝者感生帝也诗曰皇天上帝既曰天又曰帝体用不同故也今先礼后祀先六变后黄钟先饰以苍后荐以赤考周官之书有分而序之之言无合而礼之之説有苍璧四圭之异无先璧后圭之制有苍犊骍牲之殊无先苍后赤之礼夫牲本赤而饰以苍欲以降神格天天其可欺乎盖自周以迄于今千数百岁未之有改今无所稽据合其礼于圜丘冬祀之日违经背义不可施行
　　议设壶尊于坛下礼之所施各有其宜礼运所称后圣有作为台榭宫室以炮以燔以烹以炙酒在室醴醆在户粢醍在堂澄酒在下陈其牺牲列其琴瑟以降上神与其先祖考其言曰室曰户曰堂曰下盖在寝在庙之制非丘坛之礼考周书酒正掌酒之政令有酌数有器量亦无在上在下之文于古所稽可不湏改
　　议乞立春后上辛日祈谷先王祀鬼神各随其事各协其时各异其礼万物萌于春新于辛正月春之始和也上日新之初应也故祈谷以正月之上辛不可易也若立春前遇辛不祈于立春后别于辛日是为次辛非上辛也岁在庚寅上辛在丑立春在申次辛在亥遇丑不祈而祈于亥日则辛之气已过不逆其气而求之非礼也不可施行
　　议蜡祭増日月于南北坛罢去二十八舍星次重复先王制礼以求鬼神或于其所出之方或本其所立之地盖日阳月隂方求神而觐之则礼日于南礼月于北日出东月出西方求神而祀之则祀日于东坛祀月于西坛各有所主也先王之于日月或賔其出或致其至或饯其入或礼之或祀之其义不同祭蜡兼日月既祀于东西矣而又礼之于南北天无二日岂不凟乎且觐礼所载觐而礼之非祀礼也今去星次重复而増日月之祠重复甚矣不可施行
　　议乞执政以上祭四庙余通祭三庙礼有等差以别贵贱故庙祭之数天子七世诸侯五世大夫三世适士二世不易之道也今以执政官方古诸侯而止祭四世古无祭四世之文又侍从官以至士庶通祭三世无等差多寡之别岂礼意乎古者天子七世今太庙已増为九室则执政视古诸侯以事五世不为过矣先王制礼以齐万有不同之情贱者不得替贵者不得逾故事二世者虽有孝思追逺之心无得而越事五世者正当跂以及焉今恐夺人之思而使通祭三世狥流俗之情非先王制礼等差之义可文臣执政官武臣节度使以上祭五世文武升朝官祭三世余祭二世
　　议乞立庙者居处隘狭聴于私第之侧又无则随宜创置礼以制情使贵贱大小各当其分则礼又有制制必有数故不敢逾不敢紊也古者庙在大门之内中门之左内示亲左示仁也今臣僚寓居僦舎无有定止礼令一下人不立庙当丽于法矣可应有私第者立庙于门内之左如狭隘聴于私第之侧力所不及仍许随宜议及品官庙视宅堂之制寝勿逾于庙间数以世数为限庶几易行阳数奇阴数耦天下屋室之制昏以阳为数今立庙制寝视其所祭之数则祭四世者寝四间阴数也古者寝不逾庙礼之废失久矣士庶堂寝有逾度僣礼有五楹七楹九楹者若一切使就五世三世之数则当彻毁居宇以应礼制人【阙】　岂得为易行可今后立庙其间数视所祭世数寝间数不得逾庙事二世者寝用三间者聴
　　本局劄子臣等谨按古者祫祭朝践之时设始祖之坐户西南面昭在东穆在西相向而坐荐笾豆脯醢主则北面而事之若此者堂上之位也设馔之后设席于室在户内西方东面为始祖之位次北方南面布昭席次南方北面布穆席其余昭穆各依次而坐若此者室中之位也设始祖南面之位而朝践焉在礼谓之堂事设始祖东面之位而馈食焉在礼谓之室事考汉旧仪宗庙三年大祫祭子孙诸帝以昭穆坐于髙庙隳庙神主皆合食设左右坐髙祖南面则自汉以前堂上之位未尝废也元始以后初去此礼専设室中东面之位晋宋隋唐所谓始祖位不过论室中之位耳且少牢馈食大夫礼也特牲馈食士礼也以仪礼考之大夫士祭无荐腥朝践之事故惟馈食于室至于天子祭宗庙则堂事室事皆举堂上位废而天子北面事祖之礼缺矣伏请每行大祫堂上设南面之位室中设东面之位始祖南面则昭穆东西相向始祖东面则昭穆南北相向以应古义取进止大观四年三月六日奉御笔堂室各异而朝践设馔礼亦不同废其一而止举室中之礼歴代沿习之误也可依所奏
　　本局劄子臣等闻古之祭祀必七日戒三日斋戒者防其非僻以无为也斋者一其思虑以无思也无为无思以致一则能神明其德然后可以交于神明所以斋则见其所为斋者有能一日尽其诚于此则可以承祭祀矣必期以十日者何也人之精神易动而难静非俟之以久则夜气之所息不足胜旦昼之所为今夫自甲至癸日一周也五行刚柔气一成也周官太宰祀五帝则前期书帅执事而卜日遂戒谓散斋七日致斋三日也秦变古法改用三日汉则天地七日宗庙五日魏晋因之唐则大祀七日虽多寡不同皆非先王之制臣等欲乞明诏有司郊庙大祭祀皆前期而誓戒散斋七日以定之致斋三日以齐之以应典礼取进止大观四年三月九日奉御笔祭祀虽有不同而其斋明致一以交神明者不可异也宜依所奏
　　本局劄子臣等伏观陛下度律均钟更造雅乐颁之天下为万世法至于礼器尚仍旧制未闻有所改作礼乐有国之大本而其末起于度数度数得则权量正法度一而民不疑今礼乐异制不相取法非所以一民之道臣等欲乞明诏有司取新定律乐之度审校礼器有不合者悉行改正以副制作之意取进止大观四年一月初九日奉御笔律度量衡先王之制不相袭而歴代亦不同人以身为度起律作乐则于礼制宜依所奏本局劄子臣等谨按周官五礼以吉凶宾军嘉为序自唐正观中所列叙次与周官不同开元因而不改至本朝开宝通礼亦遵用之今来议礼局除已进古礼于其见讨论礼书次序伏乞断自圣裁取进止大观四年二月十五日奉御笔先王制礼有不可易有不可循者各以其宜而已故礼以义起不必同也吉凶相生古人以为必然之理故先吉后凶然以情考之凶事当后于诸礼可依开宝之序
　　大观四年二月十八日内降下宣德郎新差权发遣提举淮南东路学事于权劄子臣闻诗曰古长民者衣服不贰从容有常以齐其民则民德归一臣谓作此诗者其知道乎黄帝尧舜垂衣裳而天下治盖衣裳所以示上下之分明尊卑之等辨隆杀之节圣人寓道德之意顺性命之理于其间深知其意者礼实由已圣主尽知焉陛下设官置局讨论礼制亲洒宸翰屡烦训词所以齐民德者可谓至矣臣愚以为衣服之制尤不可缓今闾阎之卑倡优之贱男子服带犀玉妇人涂饰金珠尚多僣侈未合古制臣恐礼官所议止正大典未遑及此伏愿明诏有司严正法度酌古便今以义起礼俾闾阎之卑不得与尊者同荣倡优之贱不得与贵者并丽此法一正名分自明陛下髙拱无为于一堂之上而风俗移易于万里之外矣平浇偷以归忠厚岂曰小补之哉取进止大观四年二月十六日正奉大夫知枢密院事郑居中于崇政殿进呈奉圣防送议礼局留俟大观四年三月内降指挥臣僚之家霑被恩典泽及祖先最为荣遇其追赠官爵虽是宠以虚名縁直下子孙皆得用荫及本户差科输纳类便为管户故所赠三代愈多所庇之子孙愈众不特虚名而已今司格三公以下至佥书枢密院初除及每遇大礼并封赠三代节度使虽封三代遇大礼方许封赠尚不在初除封赠之例其次官虽主东宫三师阶虽至特进职虽至大观文亦止封三代有以知祖宗以来慎惜名器之意又髙祖之上又有一祖未有称呼【阙】

　　本局劄子臣等看详家祭之礼子孙所以致孝也其世数之逺近必视爵秩之髙下以为之等是以或祭五世或祭三世或祭二世封赠之制朝廷所以广恩也其世数之逺近亦必视爵秩之髙下以为之等是以或赠三代或赠二代或赠一代盖朝廷之典以义制恩人子之心奉先以孝故逺近虽不同乃所为称也今来家庙所祭世数仪注已遵依御笔修定其封赠自合依司封定格施行至于髙祖以上一祖称呼臣等检详尔雅曰父为考父之考为王父王父之考为曽祖王父曽祖王父之考为髙祖王父至髙祖而止按礼记王制诸侯五庙二昭二穆与太祖之庙而五则所谓太祖者盖始封之祖不必五世又非自下所可通称祭法诸侯立五庙曰考曰王考曰皇考曰显考祖考则祖考亦王制所谓太祖不必五世者也今髙祖以上一祖欲乞称五世祖庶于礼经无误更乞断自圣学取进止大观四年四月初八日奉御笔依所奏施行
　　本局劄子臣等契勘议礼局见编修賔军已下四礼谨具下项一賔礼据周礼春官以朝宗觐遇防同问视为宾礼盖以古者天子之于诸侯有不纯臣之义故其来也以賔礼待之开元及开宝惟以蕃国使朝见为賔礼自大朝防以下并于嘉礼修入一军礼除依周礼合编外有大均大役之礼乃均赋贡力政及修筑宫邑之事看详古者六师出于六卿军政寓于井田故大均大役列为军礼降周以来兵农判而为二其事又非礼官所掌故开元及开宝军礼并不编入又有大封之礼自置郡县其礼不存开元开宝虽存册拜诸王公仪俱于嘉礼中编入一嘉礼除依周礼合编外有饮食之礼亲宗族兄弟有飨燕之礼亲四方之賔客古者饮食燕飨之礼其事不同行之或在路寝或在祖庙今朝廷所行均谓之燕礼又有脤膰之礼亲兄弟之国贺庆之礼亲异姓之国説者谓兄弟同姓之国也异姓婚姻甥舅之国也今虽有赐胙之礼祀事既毕止及羣臣其仪已具吉礼昏姻甥舅置第京师非如昔时裂土受封开元及开宝定礼并无上件仪注右伏乞断自圣裁降本局遵依编修取进止大观四年四月九日奉御笔指挥下项賔礼鹿鸣之诗以燕羣臣而其诗曰以燕乐嘉賔之心盖方其燕乐则羣臣亦谓之賔非特诸侯也王尊賔卑君为主而尊臣为賔而卑此賔主尊卑之义辨矣今虽不封建诸侯賔礼岂可废缺自罢侯置守守臣亦古诸侯也其赴阙来朝被召奏事之类则朝觐防遇之礼岂可废乎唐不知此而移于嘉礼非先王制礼之意可依周礼叅详去取修立　军礼兵农虽分均而恤之役而任之固在也大均之礼恤众恤其事也大役之礼任众任其力也恤其事非特地赋地职而已任其力非特筑宫邑而已也今诸侯军三年一戍无久近之差无劳逸之异无逺迩之殊均之也营建城邑起保甲兴兵夫之类役之也则均役之礼岂可无之礼春也故军礼在焉其事则各随所如大搜礼在春官而搜田之制在夏官朝宗在春官而国事比功在秋官则岂害于所掌乎至如大封今有五等封爵然无合众之事在所去取礼縁人情因情立制古有今无则不必胶古古无今有则自我有作惟当而已嘉礼饮食以亲宗族兄弟今宗室亲王皆有嵗时生饩酒食之赐是也脤膰以亲兄弟之国今兄弟虽不之国祭而受福岂可不与兄弟共之有司自当叅酌时事考循古意以立礼制
　　大观四年四月二十八日尚书省劄子朝奉郎试给事中蔡薿劄子臣闻虞舜五载一巡狩则必同律度衡量成王制礼作乐颁度量而天下大服然则度量权衡之致谨者圣人所以行四方之政也恭惟陛下与神为谋以身为度因帝指之尺以起钟律之制奏之郊庙八音克谐而天地和应矣臣尚愿颁指尺于天下以同五度五量五权之法区区之愚于今日初用度之长短量之多寡权之轻重非将有所増损也特因仍其旧悉使考恊于新尺之度数而定为永法则自我有作无骇于俗备一代之典昭示无穷实天下幸甚如防圣慈允俞乞即诏有司讨论施行取进止四月二十五日奉圣防依奏令议礼局讨论申尚书省
　　大观四年八月六日尚书省劄子中大夫试尚书户部侍郎郑仅奏准御史台牒八月一日文德殿视朝轮当接对臣闻正分明理则风俗淳敦本抑末则民生厚先王之时崇车舆衣服之制故奢侈不戢而自禁斥雕巧浮伪之作故财用不费而自给后世礼浸不讲法亦不明是以下僣上而世不以为奢贱越贵而众不以为过臣庶宅王侯之第倡优服嫔御之饰争华竞丽弃本而逐末妄费无节靡然成风国家承列圣之德天下熈洽陛下克以俭勤焦劳圗治法度修而上下之分明近者又禁民庶用真珠为饰足以见抑豪富弭僣侈之意在人谓事虽小而关于理者不可失失之则乱所由生至此得其防矣然真珠特一事耳至于金玉锦绣衣服之饰宅舍车马器用之度贱不得以逾贵卑不得以侔尊者臣愚愿诏有司检举着令而申饬之令所未载者裁为等差而颁行之使天下晓然知分而奢逼之风止则游手末作复事本业财无妄费力不虚出而家给人足矣臣不胜区区之愚伏候【阙】　　　三日奉圣防送议礼局
　　大观四年八月十九日降下朝奉郎枢密院编修官陈元老劄子臣窃谓祀国之大事必斋戒以奉古之斋者不饮酒不茹荤防其邪物去其嗜欲然后致一之精通乎神明记曰斋者精明之至也所以交于神明之道也今州县社稷释奠风雨雷师岁凡六祀尔祭祀疏则于礼宜谨然偏郡左邑斋居之日或将迎过位有不废宴乐者肃心不存非事神福民之道按诸祠散斋惟不作乐而宴饮之禁未有明文臣愚欲乞睿防立法俾遐逖之吏知所祗畏庶几仰副陛下严恭昭事之诚意取进止奉御笔送议礼局
　　大观四年八月初三日被受御笔指挥下项士庶每岁中元节折竹为楼纸作偶人如僧居其侧号曰盂兰盆释子曰荐严亡者解脱地狱往生天界以供者听行于世俗可矣景灵两宫祖考灵逰所在不应俯狥流俗曲信金狄不根而设此物纵复释教藏典具载此等在先儒典籍有何据执并是日于帝后神御座上铺陈麻株练叶以借花不委逐项可与不可施之宗庙详议以闻佛乃西方得道之士自汉明帝感梦之后像教流于中国以世之九卿视之见今景灵两宫帝后忌辰用释教设水陆斋防盛陈帏幄掲榜曰帝号浴室僧从召请曰不违佛勅来降道塲以祖宗在天之灵遽从佛勅之呼召不亦凟侮之甚乎况胡佛可以称呼勅防乎有何典常可检引条陈实封进入犬之为物在道教中谓之厌兽人且罕食而岁时祭祀备于礼科登于鼎俎于典礼经据何如该载可检阅因依详陈进入
　　本局劄子奏奉御笔指挥详议下项盂兰盆本梵语译以华音即救倒垂噐也释氏之説以为大目犍连为其母堕饿鬼趣中乃于僧自恣之日具饭五果百味置盆中以供十方而母得食然则具饭以度苦趣设噐以救倒垂行于世俗可也景灵东西两殿严事祖考神灵在天对越在下奈何俯狥流俗设盂兰盆之仪乎稽之先儒载籍靡所拘执至若麻株练叶以籍花亦非经训独出于疏钞麻谷桑蒿众草之论及楚人五月五日记屈原之説尤乖典礼不可施用景灵两宫帝后忌辰用释教设水陆斋供而僧徒召请有不违佛勅之呼以祖宗而从佛勅以胡佛而称勅防失礼畔经不可以训求之典常所宜刋正今景灵宫所用水陆仪式除功德名位崇宁五年已奉睿防编类成用外间应用词语臣等以谓亦宜如金箓斋仪令逐一供具明诏所属选官一册行看详凡渉僣紊悉行删正庶于行用无误太庙亲祠虽具犬牲之荐盖亦未偹矧犬为厌兽人犹弗食而载之鼎俎以享神明岂事死如事生之意乎臣等以为宗庙之祭宜如六牲之不具马鸡四豆之弗荐鴈醢之义去犬牲不用更乞特降睿防施行取进止闰八月十三日奉圣防第一第三项依所议并罢第二项令礼部取索册润闻奏
　　大观四年闰八月八日尚书省劄子朝散郎试给事中蔡薿奏准御史台牒闰八月一日文德殿视朝轮当臣观辇毂之下士庶之间侈靡之风曽未少革富民墙屋得被文绣倡优下贱得为后餙殆有甚于汉儒之所太息者雕文纂组之日新金珠奇巧之相胜富者既以自夸贫者耻其不若则人欲何由而少定哉愿明诏有司因时立法若衣服之所宜若屋室之所制械器之用金玉之制辨其等威以示制度惟无骇于俗无甚苛细而易以遵行者具为品式而颁焉其制一定然后严为之禁孰敢有不从者乎庶几法完令具仰称陛下敦厚风俗之意伏俟勅防闰八月五日奉圣防送议礼局大观四年十月二十四日内降指挥下项二事可更契勘于仪注内修入一穆清殿门外并皇城重屋角门内可设仗执擎排列一文德殿角发册日太尉司徒押册寳自文德殿门出由端礼门右长庆门右银台门右承天门至延福宫门内授执事内侍以入
　　大观四年十月二十四日奉御笔据所奏皇后受册仪制颇未详备比览开元礼类释嘉礼册命皇后于皇后殿设幄位展宫架奏乐进重翟诸卫屯门外列仗之类其礼详尽今可于非六寝之殿为皇后受册殿【谓如延福宫穆清殿是也】内进重翟诸卫屯门更不施行外其设宫架奏乐等宜精加讨论子细比类参酌古今随宜増重别仪定礼制画开具进入
　　本局劄子臣等准尚书劄子奉圣防中书省防议礼局讲究册仪范以闻本局今具仪范节目画一下项如可施用即具看详进纳候得防修立仪注取进止一临轩命使开元开宝礼皆御露寝今乞依近行仪注皇帝御文德殿一临轩命使歴代皆服衮冕今乞依近行仪注皇帝服通天冠绛纱袍羣臣并朝服一临轩命使开元开宝礼所司陈黄盖细仗一临轩命使乞依古用宫架一册使开元开寳礼并于发册殿门外乗辂近仪不用今乞更不乗辂一奉册寳授皇后其执事人歴代不同近仪皆用内侍今乞遵用一皇后受册开元开寳礼并别有受册殿近仪止于穆清殿为受册殿一皇后受册服歴代并用祎衣今乞遵用一皇后受册及内外命妇班贺开元开寳礼皆于受册之殿陈宫架用女工人升降止行并以乐近仪不用伏乞定皇后受册及内外命妇班贺乐名仍乞别撰乐章一皇后受册开元开寳礼内外命妇并列班称贺伏乞遵用皇后受册开元开寳礼羣臣诣受册殿称贺伏乞近仪于东门内上牋一皇后受册开元开寳礼皆上表谢皇帝今乞遵用一皇后受册开元开寳礼皇后乗重翟见太庙今参酌乞修立皇后谒景灵宫仪注一册皇后近仪羣臣或入殿称贺或止于东上閤门拜表今乞羣臣入殿称贺一册皇后歴代羣臣皆有上礼仪注今乞进止降令施行一册皇后开元开寳礼有防羣臣仪注今乞遵用一皇后受册开元开寳礼内命妇贺讫次引外命妇称贺有防外妇仪注今乞遵用大观四年十一月十一日崇政殿进呈奉圣防并依奏付议礼局
　　本局劄子臣等昨奉圣防讲究皇后册仪礼范以闻恭惟中宫正位国家大庆载笔议礼臣子至荣臣等皆以腐儒仰承睿训谨叅酌古今因时之宜先次修成看详七册目录一册随劄子上进惟是见闻卑浅虽竭疲驽惧无称塞明诏伏乞断自圣学损益裁定降付本局修立仪注取进止大观四年十一月十八日奉御笔讲究议论已得备宜依此修成仪注进呈讫颁下
　　大观四年十二月初三日内降指挥皇后用二月一日受册曲名可依下项出阁神安曲升座和安曲降殿迎册宝承安曲册宝入殿宜安曲受册宝成安曲命妇入门咸安曲命妇称贺惠安曲降座徽安曲归阁泰安曲本局劄子臣等准本局承受内客省使贾祥奉宣圣防皇后受册捧册寳升殿作至安之曲欲望圣慈许令修撰乐章添入今来所用仪注取进止大观四年十二月二十一日奉御笔依奏
　　本局劄子臣等恭以选建坤仪莫大之盛礼建隆以来册命屡进而当时之臣类皆循沿旧习因仍简陋未始搜裒叅讨以着成一王之典恭惟皇帝陛下睿智生知圣学髙妙受诏儒臣悉加考究盖欲弥文缛礼炳然追三代之风以充昭太平典章之盛臣等猥以朴学偹数书局虽夙夜自竭深慙无以仰承训勅之余绪讨论上奏幸防赐可俾得修立仪注今斟酌损益譔次到皇后册仪礼注四册目録一册乐章一册章服圗二册并前所上皇后册礼仪范看详七册目録一册随劄子上进冒尘睿览伏増战汗倘合天心乞即颁降付有司施行取进止大观四年十二月奉御笔依此颁降施行本局劄子臣等伏奉圣恩颁降御制御书政和新修五礼序齐捧跪读如向天庭以瞻日月之光照曜心目罔知所逾臣等契勘比年以来所颁御制皆勒金石以垂永久若恢崇学校之诏载于辟廱賔典八行之训刻之大学新学之记立之大晟所有今来颁降御制御书政和新修五礼序欲望特许依上件体例摹勒立于太常寺取进止政和元年三月奏御笔依所奏
　　政和元年三月五日尚书省劄子礼部状准都省批送下太常寺劄子契勘圣朝自大中祥符中封五岳为帝四海四渎为王独五镇封爵尚仍唐旧至元丰七年神宗皇帝方加封西镇吴山为成徳王其余东镇沂山南镇会稽山中镇霍山北镇医无闾山未及加封欲乞特降指挥加封王爵本部防当依太常寺所申事理施行二月二日奉圣防送议礼局详议申尚书省
　　本局劄子臣等窃以五礼之文其详见于周官而歴世以还损益因革类多出于一时俗学之陋秕稗罔得厥中恭惟皇帝陛下天纵成能以义起礼躬洒翰墨着为科条付之有司俾加考次而臣等猥以承乏获奉训指讨论叅订本末该尽今恭依所颁冠礼格日续次编成大观新编礼书宾军等四礼四百九十七卷目録八卷共五百五册又别为看详一十六卷目録一卷共一十七册谨随劄子进止伏乞断自圣学制诏裁定仍乞降付本局修立仪注取进止政和元年三月初六日奉御笔可依此修定仪注进呈镂板颁降
　　本局礼部太常寺劄子准尚书省劄子奉圣防可仿古宜令先蚕坛之侧度地筑公桑蚕室岁养蚕以供祭服应合行制度事件令议礼局礼部太常寺限十日叅详条具以闻今叅详条列下项一合置公桑蚕室按古者公桑蚕室近川而为之筑室仞有三尺棘墙而外闭之后齐之制为蚕室方九千步墙髙一丈五尺被以棘其中起蚕室二十七间今乞效后齐之制度地为宫四面为墙髙仞有三尺其屋室架多寡合视养蚕簿数修建一合置茧馆汉旧仪皇后桑于蚕宫手一盆于茧馆今乞依仿汉制置茧馆于蚕宫中度地为之一合置织室按汉旧仪凡蚕丝絮织室以作祭服故有东西织室今乞依仿汉制于蚕宫中创立织室一养蚕簿数于经无见按汉旧仪飬蚕千簿以上今乞依仿汉制一合置桑林按晋制桑林在东而无多寡广狭之限今若仿汉制飬蚕即当约千簿所用之数度地为桑林一合置采桑坛按晋制筑采桑坛于桑林之侧至开元礼筑于先蚕墙南相去二十步方三丈髙五尺四出阶国朝开宝通礼因之虑合依此修建一蚕室建殿按后齐制为蚕宫其中建别殿一区用为亲蚕之所今籍田有思文殿以俟御耕临幸虑合依仿籍田之制于蚕宫中置亲蚕殿一应縁公桑蚕室踏逐营造及一应事件并乞候得防日下合属去处条画申请施行右件如前谨録奏闻伏候勅防观文殿学士紫金光禄大夫太乙宫使兼侍读郑居中劄子奏臣伏奉圣训令臣等防详议礼局等所奏今防详已得允当伏望圣慈更赐详酌施行取进止政和元年四月二十一日奉圣防公桑蚕室亲蚕之殿可以无斁为名余依议礼局等所奏施行
　　政和元年四月二十六日内降下朝散大夫尚书仓部员外郎充议礼局检讨官张邦光劄子臣窃观唐开元礼文多重出如祀五方帝其仪皆同唯时日玉帛小异祗应用一仪但注其异则粲然毕见而各备载其事若若此之类不可悉数统例不立伦类不通甚昩作者之体至国朝开宝定仪姑循唐旧未暇改作且舜典祀四岳其事同者但云如岱礼周官祀神示其礼类者皆曰亦如之辞约而意备举此而彼见未尝重出也方今修一代仪为万世法臣愚欲乞仿舜典周官取仪之同者类而为一其有小异随事入注庶几不至重复取进止奉御宝批修定仪注进呈
　　本局劄子臣等今具皇子冠礼仪合奏禀事如后一冠所臣等看详古者言寝有二有所谓有庙之寝即尔雅所谓室有东西厢曰庙无东西厢有室曰寝是也有所谓朝之寝即周礼宫人所谓路寝一小寝五是也今准御笔古冠于庙不即庙则必即于寝未委合用何处为寝一賔賛臣等看详古者冠必命賔賛齐武帝南郡王昭业冠用太常掌冠大鸿胪为賛开元开寳礼亲王冠止称賔賛及无临轩遣命之仪今皇子冠准御笔命有司行礼未委合用何官及何称呼合与不合临轩又歴代皆有醴賔仪注今旣命有司恐合更否修立一冠礼不命主人臣等看详开元开寳礼皇子冠皆于防事并主行礼天子不自主冠今准御笔昏则命主于冠则自为之窃縁冠礼有三加之节及醴皇子字皇子等其仪不一未审皇帝亲临冠所出入升降之节欲乞明降指挥修立仪注并看详古者于子父名之賔字之今既以有司代賔其字皇子及撰字词虑合専委官及圣裁一冠位臣等看详仪礼或冠于阼或冠于房外南面故开元开宝皇太子皇子冠席不同今乞叅酌一醮醴位臣等看详仪礼冠子之位嫡庶不同故醮醴之位亦异开元开寳礼皇太子皇子冠礼并仿此修立今乞参酌一冠用乐臣等看详古者诸侯冠必以乐开元开宝惟太子加元服有乐而亲王冠礼则无之今修立皇子冠仪乞増用乐右件谨如前谨録进呈并本局元进皇子冠仪除已奉御笔改正及今来画一外恐合并依元进仪注取进止正和元年五月奉御笔指挥下项冠所古者王居曰宫而享祖宗曰庙通有寝焉王寝以朝羣臣庙寝以藏衣冠今既不即庙而即寝则礼不在庙矣可以文徳殿为冠所宾賛冠以成之父成其子于事为重亲临主冠乃事之称掌冠之事则礼部太常堂賛之事则鸿胪閤门是其所职可叅酌修立冠礼不命主人家语曰主太子庶子冠皆天子自为主其礼与士无变则古者自天子逹于士为主明矣前已降处分讫所有三加之节醴字之制出入升降之仪可叅考修立冠位醮醴位制礼以追先王之绪立万世法当以礼经为据仪礼礼之经也冠嫡子于东序冠庶子于房之外醴嫡子于户西醴庶子于冠之所适庶长防之序于是乎辨可依仪礼冠用乐依所奏用大晟乐余依议
　　政和元年九月三日尚书省劄子奉议郎试中书舍人任熈明劄子奏臣闻古者天子亲耕后亲蚕以事天地宗庙其礼甚大故圣王务焉本朝端拱明道中太宗仁宗尝亲耕于东郊事载国史人到于今颂之然东郊实诸侯礼则祠坛之位未正也暨我神考稽古制治度地国南肇开耤田是正祠坛之位然公桑之制未备也乃者陛下训勅有司讲求公桑制度筑蚕室置蚕官其制备矣举而行之其不在兹时乎夫躬耕帝耤先王之盛礼也后世常难之何哉臣尝考国朝耕耤仪注一凖郊例故后之议因惮其劳费以为难行遂为濶典臣窃伏思神考既正王耤而未遑三推之事意者留以待陛下述而成之尔天锡陛下圣智绍休前烈凡熈宁元丰意有欲为而未臻厥成者询求讲究细大毕举缉熈遵扬昭示逹孝虽舜循尧道武广文声无以尚兹臣愚伏愿陛下时命诸儒刺经谋议叅酌故典不牵不拘用适厥中省其文而务其实略其仪而致其礼然后发徳音下明诏将以某年某月涓选令旦举端拱明道之故事躬执耒以劝天下则不特希阔盛典复见于今而陛下继志述事恢张増饰遂臻乎不可加矣兹天下之幸愿取进止
　　政和元年八月三十日奉手诏农天下之本也粢盛于是乎出古者天子必亲耕耤田以为天下先去古逾逺因陋就寡或惮劳费而莫之举若周宣不耤千亩则大夫非之祖宗诞受天命作民父母太宗仁宗聿修上仪洎我神考缉熈礼文是正位处设仓廪置吏卒以隆一代之典盖将躬行而志未及就肆朕纂承遵制功防敢失坠比阅臣僚章疏适契朕心其令议礼局礼部太常寺稽考旧章及合行事件详具以闻朕将裁处其当择取岁月之吉述而成之不其善欤
　　本局礼部太常寺劄子臣等窃惟国朝耕耤之礼太宗皇帝仁宗皇帝尝行于端拱明道之间固隆平之盛举也然当时礼官博士往往因袭汉唐未尝深考典礼以追叅三代之旧且天子为耤于南郊诸侯为耤于东郊是为不易之典而歴世帝王循用东郊之制盖礼之大者犹若是况其余哉恭惟神宗皇帝稽古制作度地国南肇正坛位之礼将以次举而未遑也皇帝陛下迩进先志特发德音诏详具耕耤之礼以闻谨叅酌古今掇其大者先次条具如右其他以礼例从事者续具奏禀伏望断自圣学降付议礼局修立仪注施行取进止一谨按唐开元礼本朝开宝礼天子耕耤必先享先农并为中祠无告天告庙之仪而端拱明道仪注权升先农为大祠前二日告一谨按月令孟春之月天子乃择元辰帅三公九卿诸侯大夫躬耕帝耤郑氏以为元辰郊后吉亥也而附防之説或以隂阳式法正月亥为天仓以其耕事故用天仓此孔頴达之论也或以为正月建寅日月防辰在亥此皇氏之论也或以为亥为水辰含育为性此顾嵩之之论也或以为阳生于子元起于亥取阳之元以为生万物此桑惠度之论也窃谓礼记止言择元辰未尝有専用郊后吉亥之説若専用吉亥则不当更为之择要之不失孟春之月斯足矣后汉以来有用乙丑辛丑者有用戊子丙子者又有用戊寅者不必皆用吉亥也参议将来亲耕乞下太史局择日一谨按歴代耕耤所乗皆耕根车耒耜载于车右端拱中有司以天子所乗皆合有副今耕根车无副乞约南郊例止乘王辂而以耕根车载耒耜于仗内有诏从之明道中因以不改窃谓礼之别见于车服旂常之间为最着今举希世之礼以风天下而所乘之车未合于古伏乞改用耕根车一谨按北齐耕耤礼备法驾耕官具朝服从宋元嘉仪御乗耕根三盖车着通元冠青帻朝服青衮佩苍玉唐开元礼本朝开宝通礼及雍熈仪注皇帝起行宫则服通天冠绛纱袍享先农吿昊天上帝及太庙窃以为圎坛以事帝而配以祖考故有告天告庙之仪今皇帝躬耕耤田本劝农以先天下而礼不主于祀不惟告天告庙旧无是礼至于先农之祠乍降乍升亦近于凟皆于古无考防议将来亲耕享先农依常礼为中祠及止命有司摄事皇帝止行耕耤之礼一窃惟国家三岁大祀于是肆大眚行庆赐以均福于中外而端拱元年明道元年天子耕耤之礼一准郊例而弗躬日至之祀明是以享先农而辍事天之礼是为举小而遗大二者并行则官兵之费至于不赀今若罢升先农为大祠特因法驾临耤田遂举常祭则是礼不専为祀事而设不独躬耕之礼曲尽劝农之实亦深得先王制礼之本意而非常赉予之费皆为无名一切当略其端拱明道中命五使及称贺肆赦之类并乞不行农耕耤则服衮冕今享先农既当以有司行事伏乞皇帝躬耕之服止用通天冠绛纱袍百官并朝服一谨按礼记耕耤天子三推三公五推卿诸侯九推雍熈仪注云三公诸王五推九卿诸侯九推九卿以左右仆射六尚书御史大夫摄诸侯以正员三品官及上将军摄今欲仿此修立仪注一谨按唐开元礼本朝开宝通礼耕耤不设庶人耕位雍熈仪注庶人耕位在诸侯耕位之南退近东十步之外北向以成终亩之礼今乞依此设庶人耕位修入仪注一谨按隋志耤田令帅其属耕十亩以青箱奉穜稑之种跪呈司农请耕所洒之唐开元礼本朝开宝通礼不载青箱奉种之仪雍熈明道仪注皆备青箱以设九谷如隋之制今乞依此修立仪注政和元年十一月十七日奉御笔依此修立仪注进呈
　　政和二年正月十日尚书省劄子承议郎充显谟閤待制知襄州俞防奏臣政和元年五月四日准四月十五日圣防依臣僚申请修建州县社稷等坛臣为所设之色与大观四年四月中御笔依议礼局防详指挥不同遂具奏禀六月二十四日奉圣防依申施行臣谨遵依指挥行下诸路县续据襄阳谷城宜城中庐等县申皆称旧坛地狭难以修布若依新图当须増展并无有县官空地臣切见圣防戒喻不得侵占民居及不必増广侈华若依所申实虑有违圣训续据签书节度判官防公事赵令儦具到元丰八年十二月四日勅重修诸州社坛方二丈五尺注云坛壝步如不及量宜为之今臣僚陈请不载元丰勅注文一十一字是致地狭者未敢修此臣愚窃未喻也周礼社稷在右而四类之神各以郊兆先儒谓兆风师于西郊兆雨师于北郊歴代礼乐略曰周立春后丑日祭风师于东北就毕宿也在汉县邑立夏后申日祀雨师于西南礼仪鉴曰祀风师于东北就毕宿也在汉县邑之仪则有戌地丑地之别而隋志亦有西方水陆位之异古人所谓风师雨师之法皆随其类而祭之者义出于此今臣僚陈请依唐诸郡之制与社稷等坛同列恐于礼未合有失各随其类之意臣愚窃未喻也春秋文义曰天子社广五丈诸侯半之其色东方青南方赤西方白北方黒冒以黄土故将封东方诸侯取青土奠以白茅蔡邕独断曰天子大社封诸侯者取其土苞以白茅授之以立社其国故谓之受茅土歴代礼要略曰天子社以五色土各备方色为坛广五丈诸侯则用当方色为坛皆以石为主大夫以下则各以所宜木而立之礼仪鉴曰地有广狭随地而立故在国为大祀在州为中祀非社稷有大小也由是考之国与郡邑其制果可同乎今臣僚陈请州县二丈五尺正合诸侯半之之説然县邑亦用此制或恐可议至于风师等坛只云卑小于社未有丈尺且风师雨师坛在通化金光门外为坛皆三尺此隋国城之制也去通化门十三里为风师坛髙三尺周回二十三步去金光门一里半为雨师雷师坛髙三尺周回六十步此唐长安之制也或在春建门之外或在苑中髙广如长安之数此唐洛阳之制也风师坛髙四尺东西长四步三尺南北长四步二尺雨师坛髙三尺方丈九尺此国朝都城之制也郡县依仿此制则为不伦且社稷土示也宜有瘗坎风师等天神也宜建燎坛今图中无瘗坎方位臣愚窃未喻也且具五色者都城之制也不备方色诸侯之制也本州在京西南恐宜以西为饰盖古有青社社赤社之称若以西南方为间色或虑未合古义至于雨师等坛其设饰亦在所议也稷神祝板称以后稷氏配神作主宣圣祝板称以先师兖国公顔子邹国公孟子等配惟社稷则曰以后土勾龙氏配神作主传曰共工氏有子曰勾龙为后土官能平水土故祀以为社又曰勾龙配食于稷弃后稷之名也勾龙后土之名也考诸礼典未有名呼以祀者若曰尊社神故称名则稷神之前当称后稷弃矣宣圣之前当称兖国公回邹国公轲以今独于后土氏如此恐亦在所议也社稷等位以北向为正风师等位以南向为正祥符二年礼院请诸州风伯雨师比附祭社仪注惟神位南向为异元丰仪注祭风雨师设祭官次于坛东门之外道北南向设祝位二于坛南北向以此明之神位所向者南也今按圗为门与社稷同为北向恐亦在所议也日备员州郡职在奉行敢以所疑上凟威尊罪当万死臣窃虑依图修建之后将来颁降新修五礼却有改易则国用民力不无所费朝以礼典为重礼典以祭祀为先今郡邑之民所建者社稷风师之祭耳则古义岂可不正臣区区之诚实在于是伏望圣慈察臣愚衷赦臣狂妄付之礼局讨论古义断自圣学以颁州郡仍乞先降睿防速下诸路所有社稷等坛候颁降新礼修建施行臣愚岂胜幸甚幸甚无任惶恐战栗待罪之至伏候敕防正月初九日奉圣防依所议奏送议礼局详议讲究施行
　　本局劄子臣等契勘开宝通礼皇帝亲祠出明德门【即今宣德门】乐备而不作及祀事毕车驾还宫鼓吹振作至明德门内大乐令始奏采茨之曲若养老等礼即出入并奏乐盖縁礼令凡斋戒不作乐所以亲祠养老体制不同今来朝防耕耤更不亲享先农即与养老诸礼无异欲乞车驾诣耤田行耕耤之礼及还宫并依养老礼奏乐如防俞允乞批降付本局施行取进止政和二年二月二十七日奉御笔依养老例奏乐
　　本局劄子臣等契勘北齐隋耕耤皆偹法驾唐开元礼本朝开寳通礼及端拱明道间耕耤皆偹法驾卤簿今来已准朝防更不亲享先农止行耕耤之礼其端拱明道命五使及称贺肆赦之类更不施行所有卤簿仪仗欲乞止用法驾如防俞允乞批降付本局兹行取进止政和二年三月二十七日奉御笔依所奏
　　政和二年四月二十七日内降下朝奉郎监城南新置炭塲许尚志劄子臣闻安上治民莫善于礼人主一四海万里不齐之情于庙堂之上者治定制礼而分守严故也盖衣服有常器用有节居室有度从马有数尊卑异等贵贱异势百物庶事有隆有降人安其位望絶觊觎则道德一风俗同也方今朝廷清明海内乂安四夷咸賔天休兹至太平之治可谓髙越前古然公卿大夫之家不识典仪民庻下贱至于事奢尚侈无所惮畏臣以谓未可也比者朝廷固已明示令戒重加约束且新礼书以颁四方斯其时矣臣愚窃恐俗狃于久习或未易革也礼文之渊深或未易喻也臣欲愿陛下特降睿防内自京邑外遍州郡各择以官兼掌礼事内则纠之以御史台外则总之以监司使以委曲训导以上之德意志虑达于民而察其犯违者则人人晓然知陛下稽古以善天下者如此莫不欢欣重律浮伪息而防范谨矣然臣闻履之象曰君子以辨上下定民志辨上下者礼也定民志者法也法非礼不立礼非法不行礼已备矣犹有不化者则折狱致刑不可不特重于丰亨之时所以弼教也取进止奉御笔礼以辨上下法以定民志神考成训具在典册道无废兴法之在人官举其职事乃无废顾方讨论以昭先烈尚志所奏颇有可取宜令议礼局俟五礼仪注成书采酌条具取防施行本局劄子臣等取防到秘书正辞録祭歴代帝王门内有坊州祭圣祖青词契勘元符祀令享前代帝王为中祠令景灵宫天兴殿每遇大礼年朝献用十二笾豆行礼则进酒望燎所以极其崇奉之意其坊州祭享圣祖即不与歴代帝王祀秩一同又縁朝献景灵宫及京师宫观青词去处皆设素馔今来坊州祭享圣祖亦合用素馔而秘书省正辞録坊州祭圣祖配位祝文云恭以牲币则礼科与正位不同尤为非礼臣等欲乞改正上件坊州祭圣祖天尊大帝别作一仪为朝献圣祖天尊大帝仪用大祠礼科皆以素馔行事祭酒云进酒礼毕又望燎庶与景灵宫崇奉之意一同配位礼科视正位其祭酒奠币祝板依自来本例如防俞允乞批降付本局修立仪注取进止政和二年二月二十九日奉御笔依所奏
　　本局劄子臣等契勘五礼仪注见已编修成书伏覩近降指挥大晟府乐章已令翰林学士中书舍人改定以闻兼本局劄仪注内有合行拟定曲名制撰乐章等虑合一就付翰林学士中书舍人改撰欲乞令大晟府先次拟定合用乐名编入仪注内合用册祝文等秘书省已得指挥改撰今来亲祠仪注内用册祝文等亦虑合一就付秘书省候将来逐处改撰到乐章册祝文等即乞别作卷秩编载取进止政和二年八月奉御笔依所奏
　　观文殿学士紫金光禄大夫中太乙宫使兼侍读兼领郑居中劄子臣伏覩近降御笔指挥内礼仪注内有合行拟定曲名修撰乐章等并亲祠及其余仪注内合用祝文等已令学士舍人秘书省官改撰外臣契勘冬至夏至宗祀祫享大礼毕羣臣贺词并宣答宣劳将士及九册命贺词宣答词制文答文賔主请答词皇帝御殿三师三公等贺词并宣答皇后受内外命妇词并宣答皇太子皇子已下冠婚六礼词并宣答臣等欲乞付本局并令详议官分撰庻协本制不致乖错取进止政和二年十一月三日奉御笔依奏令详议官撰进本局劄子臣等谨按礼记食三老五更于太学天子袒而割牲执酱而馈执爵而酳冕而总干则古之人君所以宪老乞言以事尊者老者可谓至矣然而亲拜之文不见于经后汉明帝永平二年以李躬为三老桓荣为五更始迎拜于门屏之间与之交礼后魏孝文帝太和十六年以尉元为三老游明根为五更而髙祖亲拜焉故唐开元礼本朝开宝通礼皇帝养老于太学皆有交拜之仪盖遵用后世故事也今欲于仪注内删去亲拜之文以合经典又老者不以筋力为礼则三老进见欲乞特与免拜但令賛礼者引当御座前躬揖皇帝为兴其执酱执爵亦乞命近臣为之庶不失礼意伏望揆自圣学披降指挥修立取进止政和二年十一月九日奉御笔依拟定修立
　　本局劄子臣等契勘见修五礼仪注内新旧官名若侍中奏中严外办字合改作左辅乂位应诸司使字合改作祗应武功大夫以下如此之类可以依所换官名改正外有新旧官名事理不同未敢便行改正若俟施行奏请即见成书尚有未备今具下项令取自圣裁伏望睿慈特赐详酌批降指挥以凭遵守取进止一亲祠仪注斋戒门内左仆射读誓文于庙堂右仆射读誓文于太庙斋坊今若仍仆射合换官名改正即左仆射合作太宰右仆射合作少宰今来三公为真相之任三少为次相之任又有辅弼之官在太宰少宰之上未敢只依所换仆射官名改正所有读誓于朝堂及太庙斋坊乞自圣裁一乘舆诣文德大庆殿即枢密客省使以下至閤门副使并自垂拱殿分左右前导盖为自来客省使以下横行使副皆通管客省四方馆閤门公事并合于閤门位应故皆前导今来五司分未审依旧自知客省事至签书閤门官并合前导惟复分一司与枢密前导一仪注受贺门内枢密枢密直学士内客省使贺讫并分东西升殿侍立盖为国朝以来枢密直学士内客省使并系内朝皆升殿侍立今来内客省使已改作通侍大夫系是寄禄阶官与文臣等寄禄阶官一同若不领在内职事未审合与不合升殿侍立一羣臣朝服执政冠服七梁冠节度使服六梁冠今契勘新置太尉在执政官之下节度使之上未审合服何等朝服政和二年十二月十九日奉御笔第一项读誓文仍旧以太宰少宰第二项枢密知客省已下至签书东上閤门官并前导第三项不合侍立第四项只合依节度使本品服
　　本局劄子臣等谨按先儒议乡饮酒礼有四周礼卿大夫三年大比兴贤者能者乡老及卿大夫帅其吏与其众寡以賔礼礼之谓之郷饮酒一也党正国索鬼神而祭祀则以礼属民而饮酒于序以正齿位谓之乡饮酒二也州长春秋习射于序先行乡饮酒三也乡饮酒义又有卿大夫士饮国中贤者用乡饮酒四也后世腊蜡百神春秋习射序賔饮酒之仪不行于乡国惟今州郡贡士之日设鹿鸣宴正古者賔兴贤能行乡饮酒之遗礼也窃详古者乡饮酒仪立賔主僎介则与今之礼不同其器以笾豆尊爼则与今之器不同賔坐于西北介坐于西南主人坐于东南僎坐于东北则与今之位不同主人献賔賔酢主人主人酧賔次主人献介介酢主人次主人献众賔则与今之仪不同今欲因今之宜叅酌循立每嵗惟于州军贡士之日以礼饮酒以知州军事为主人学事司所在以提举学事为主人其次本州官以下为主党当贡者与州之羣老为众賔亦古者谋賔养老之意也当贡生与州老序位以齿亦古者正齿位之意也是日也防凡学之士及武士习射亦古者习射于序之意也其余降登之节与举酒作乐器用之类并叅照辟雍宴贡士仪庶几可行于今而不失稽古之意兼契勘以鹿鸣燕亦恐未当伏望断自圣学以幸天下取进止贴黄如允所请乞应州郡鹿鸣宴竝改作乡饮酒礼仍乞先次施行政和三年正月一日谨奉御笔稽古者不必循其迹州郡鹿鸣宴乃古乡饮之意可止改鹿鸣之名有古乐处令用古乐
　　政和二年二月二十七日特进知枢密院事兼领郑居中崇政殿面奉圣防议礼局新修五礼仪注宜以政和五礼新仪为名劄付议礼局
　　本局劄子臣等契勘大观新编礼书系遵依御笔冠礼沿革类例编修今检防政和元年六月二十二日太常寺已得指挥今候议礼局结局日五礼沿革付本寺置柜匣收掌窃縁冠礼沿革系是御制当时不敢分本局修定五礼沿革一例编次今来本局已限两月结罢臣等窃据御制冠礼沿革别合缮写装褙成册进呈就付太常寺取进止政和三年四月二十二日奉御笔依所奏










<史部,政书类,仪制之属,政和五礼新仪>
　　钦定四库全书
　　政和御制冠礼目録
　　卷一
　　冠议
　　叙原
　　议年
　　议时
　　议衣冠
　　议加数
　　卷二
　　议就庙
　　议賔主
　　议醴馔
　　议醮
　　议嫡庶
　　议见拜
　　议乐
　　议上礼
　　议服制
　　卷三
　　冠仪
　　天子【周　　汉后汉　魏】
　　卷四
　　天子【晋　后魏北齐　唐】
　　卷五
　　太子【周　汉　魏　晋　宋　　梁北齐　后周　隋　唐　本朝】
　　卷六
　　太子【唐】
　　卷七
　　太子【唐本朝】
　　庶子【周　魏唐】
　　卷八
　　亲王【汉　魏　晋　宋齐　唐　　本朝】
　　卷九
　　品官【汉　晋唐】
　　卷十
　　品官【唐本朝】
　　女笄【周唐】










　　钦定四库全书
　　政和御制冠礼卷一
　　冠议
　　叙原
　　礼记云凡人之所以为人者礼义也礼义之始在于正容体齐顔色顺辞令容体正顔色齐辞令顺而后礼义备以正君臣亲父子和长幼君臣正父子亲长幼和而后礼义立故冠而后服备服备而后容体正顔色齐辞令顺故曰冠者礼之始也是故古者圣王重冠古冠礼筮日筮賔所以敬冠事敬冠事所以重礼所以为国本也故冠于阼以着代也醮于客位三加弥尊加有成也已冠而字之成人之道也见于母母拜之见于兄弟兄弟拜之成人而与为礼也冠端奠挚于君遂以挚见于卿大夫乡先生以成人见也成人之者将责成人礼焉也责成人礼焉者将责为人子为人弟为人臣为人少者之礼行焉将责四者之行于人其礼可不重与故孝弟忠顺之行立而后可以为人可以为人而后可以治人也故圣王重礼故曰冠者礼之始也嘉事之重者也是故古者重冠故行之于庙行之于庙者所以尊重事尊重事而不敢擅重事不敢擅重事所以自卑而尊先祖也家语云邾隐公既即位将冠使大夫因孟懿子问礼于孔子孔子曰其礼如世子之冠冠于阼者以着代也醮于客位加其有成三加弥尊导喻其志冠而字之敬其名也虽天子之元子犹士也其礼无变天下无生而贵者故也行冠事必于祖庙以祼享之礼将之以金石之乐节之所以自卑而尊先祖示不敢擅也懿子曰天子未冠即位长亦冠乎孔子曰古者王世子虽幼其即位则尊为人君人君治成人之事者何冠之有懿子曰然则诸侯之冠异天子与孔子曰君薨而世子主丧是亦冠也己人君无所殊也懿子曰今邾君之冠非礼也孔子曰诸侯之有冠礼也夏之末造也有自来矣今无讥焉懿子曰诸侯之冠其所以为賔主何也孔子曰公冠则以卿为賔无介公自为主迎賔揖升自阼主于席北其醴也则如士飨之以三献之礼既醴降自阼诸侯非公而自为主者其所以异皆降自西阶端与皮弁异朝服素韠公冠四加冕祭其酬币于賔则束帛乗马王太子庶子之冠拟焉皆天子自为主其礼与士无变飨食賔也皆同懿子曰始冠必加缁布之冠何也孔子曰示不忘古夫古冠布斋则缁之其緌也吾未之闻今则冠而敝之可也
　　石渠礼仪云冠者人道之始也嘉事之善也是以圣王重之必行于庙主人不敢自専请賔共成也亦谓人之父耻自成其子故请賔也五经要义云冠嘉礼也冠者首服既加而后人道备故君子重之以为礼之始矣国语云赵文子冠见韩献子献子曰戒之此谓成人成人在始与善始与善善进善不善蔑由至矣始与不善不善进不善善亦蔑由至矣如草木之产也各以其物人之有冠犹宫室之有墙屋也粪除而已又何加焉通典云周礼虽有服冕之数而无天子冠文又仪礼有公侯冠礼者王肃郑氏皆以为夏末衰乱弑所由生焉故作公侯冠礼则明天子无冠礼之审又无大夫冠礼古者五十而后爵何大夫冠礼之有周人五十而有贤才则试以大夫之事犹行士礼故筮賔于阼以着代醮于客位三加弥尊皆士礼耳
　　议年
　　五礼精义云春秋传曰人君十二而冠书传曰成王十四而冠弁启金縢许慎曰歳星为纪年十二歳而周于天天道大备人君年十二可以冠矣
　　五礼名议云天子诸侯十二而冠法歳星十二年一周天所谓一终也大戴礼云文王十二而冠十三而生伯邑考又左传襄九年晋侯曰国君十五而生子冠而生子礼也其天子之子加冠亦早所以得祭殇有五诸侯之子则二十而冠以檀弓云公之适长殇故知之大夫冠年无文案防服大夫为兄弟之长殇既为长殇则二十而冠曲礼曰人生二十曰弱冠是也石渠礼仪云男子阳也阳成于隂偶数起于二终于二十隂数之偶也故二十而冠谓小成也
　　开元礼义鉴云礼曰冠而不为殇男子有徳行纳为大夫则不待二十而冠其合礼矣
　　议时
　　夏小正记云二月冠子之时也
　　晋志云礼醮辞曰令月吉日以歳之正以月之令汉代以来天子诸侯以正月甲子若丙为吉曰可加元服仪从冠礼也
　　五礼精义云冠皆取正元之吉
　　司马彪汉仪志曰正月甲子若丙子为吉可加元服晋王彪之曰冠自卜日不必正元礼云夏冠用葛屦冬冠用皮屦明不定日月也汉惠帝以三月顺帝以正月丙子但于冠月择甲子丙子而已
　　晋志云按鲁襄公冠以冬汉惠帝冠以三月明无定月而后汉以来帝加元服咸以正月及晋咸寜二年秋闰九月遣使冠汝南王柬此则非必歳首也
　　唐防要云贞观五年正月有司上言皇太子将行冠礼宜用二月为吉请遣賔以备仪注上曰今东作方兴恐妨农事令改用十月太子少保萧瑀奏称准隂阳家用二月为胜上曰隂阳拘忌朕所不行若动静必依隂阳不考礼义欲求福祐其可得乎若所行皆遵正道自然当与吉防且吉凶在人岂假隂阳拘忌农时甚要不可暂失
　　议衣冠
　　家语云懿子曰三王之冠其异何也孔子曰周弁商冔夏收一也三王共皮弁素积委貌周道也章甫商道也毋追夏后氏之道也
　　五礼精义云礼古者冠布斋则缁之明冠制不殊但缁白有异今防冠则古缁布无梁帻也郑注冠礼云缁布冠今小吏冠其遗象也汉小吏之冠即委貌矣晋志缁布即委貌是也又云进贤冠缁布遗象然进贤加梁帻与古不同若从今制当类进贤而无帻梁者也又云古者天子之士服皆皮弁素积而夕则冠端冠委貌也缁布象之故服则端即素裳也
　　开元礼义鉴云将冠者何服礼云童子之饰也缁布衣锦缘锦绅并纽锦束发皆朱锦也士冠礼曰将冠者防衣紒在房中南面郑氏云防衣是未冠者之服礼説童子帻无屋故云空顶也士冠礼云将冠者防衣紒郑云防未冠者所服又云冠礼缁纚广终幅长六尺郑云纚今之帻梁也终充也纚一幅长六尺足以韬发而结之盖古者以黒缯为纚先縚发而后加冠帻卷梁故郑引汉事言之魏晋取为幍帽自周武帝之制巾裹首即古纚之象今则用皂罗巾焉又云皇帝拜太后着通天冠者士冠礼母出闺门故自三加之服便见于母今太后在别宫既冠乃朝朝则不服祭服矣故假通天冠也
　　议加数
　　通典云大戴礼有公冠篇云公冠四加天子亦四加又家语冠颂云王太子之冠拟诸侯之冠天子之元子亦拟诸侯四加诸侯之子同于士据此自天子至于诸侯非无冠礼但因秦焚书遂同荡灭其周制士冠礼颇备王者时采行焉
　　五礼名义云士冠礼三加缁布冠欲其尚质重古次皮弁欲其行三徳三行次加爵弁欲其承事神明诸侯四加冕天子五加衮冕故大戴礼以公冠四加则知天子五加也
　　仪礼疏云既三加爲大夫早冠亦依士礼三加若天子诸侯礼则多矣故大戴礼公冠篇云四加者缁布皮弁爵弁后加冕天子亦四加后当加衮冕矣
　　开元礼义鉴云周虽有冕服之数而无天子冠仪公侯之有冠礼夏之末造也汉顺帝冠用曹褒新礼四加初加缁布进贤次爵弁武弁次通天皆于髙祖庙以礼谒见世祖庙又云魏氏天子冠唯一加议者以为三加弥尊喻其志也天子至尊礼无喻理故一加而已开元因之
　　晋志云魏天子一加其説曰士礼三加加有成也至于天子诸侯无加数之文者将以践阼临下尊极徳备岂与士同也魏氏太子再加皇子王公世子乃三加开元礼义鉴云家语曰皇太子之冠拟诸侯四加三同士礼后加衮冕也汉仪王公初加进贤魏皇子及王公子并三加先皮弁次长冠次进贤冠晋惠帝为太子冠一加帻冕北齐皇太子初进贤三梁冠再逺游冠隋皇太子初加缁布冠再加逺游冠开元之制三加初加缁布冠再加逺游冠三加衮冕
　　孙毓五礼叙曰魏氏天子一加三加嫌同诸侯毓按玉藻记曰冠朱组缨天子之冠也缁布冠缋緌诸侯之冠也其説谓皆始冠则是有次加之辞此二冠皆卑服质古势不一加必重加朝祭之服以崇弥尊圣人制礼所以一时歴加众服者今始成人卜择今日而徧加之所以重始也若冠日有不加者后必不择吉而服非重始也













　　政和御制冠礼卷一
　　钦定四库全书
　　政和御制冠礼卷二
　　冠议
　　议就庙
　　开元礼义鉴云将冠合就何庙记云冠者礼之始也故冠之于庙者所以自卑而尊先祖也左传鲁侯冠于成公之庙假钟磬之乐是也五礼精义云士冠于庙诸侯于太祖之庙天子当冠于始祖庙也又云古者重冠行之于庙汉和帝时黄香颂曰以正月甲子乗金根驾虬至庙成礼乃回轸反宫正寝朝服飨宴献夀据此汉礼犹行于庙孙毓引荀氏礼云魏天子冠一加于正殿则自魏以来不就庙也他日亲谒而已又汉元帝车驾出拜太庙明自汉已不于庙也晋志云王彪之曰礼传冠皆在庙按成帝既加元服车驾出拜太庙以告成也武惠冠太子太子皆即庙见盖亦犹拟在庙之仪五礼精义云北齐后魏已来始于正殿行事别卜日谒庙
　　又云皇帝加元服告天地太子冠独告太庙者天子为天下之主将有大事必先告天地皇太子虽储贰之尊然未接天地故独告宗庙示亲也
　　议賔主
　　家语云王太子庶子之冠皆天子自为主其礼与士无变飨食賔也皆同
　　五礼精义云賔命一辞者凡嘉事宜与贤者成之辞者以己为不贤也礼有一辞而许者各随其事以为进退乡饮戒賔一辞耳郑云賔不固辞素有志也是賔素习道艺本望賔举故不固辞此命为賔亦素有志乐为主劝成冠礼故不再也
　　开元礼义鉴云凡取人皆先筮后戒此不筮而戒者戒警也告也賔是主人之僚友古者有嘉事则乐与贤者共成之今将冠子故就告僚友使来也筮賔者筮其可使冠子也贤者尝吉今此賔是贤故先戒后筮所以敬冠事重礼之本也
　　五礼精义云按士冠礼既主人请礼賔賔礼辞许就次郑云礼賔者谢其自勤劳也又云乃醴賔用一献之礼主人酬賔束帛俪皮郑云一献献賔而已献凡酬酢賔主各两爵而礼成士一献大夫三献也饮賔而从之以财货曰酬所以申畅厚意士大夫用俪皮诸侯则乗马庭实也又云太子加元服必宗正卿为主人者嘉事重礼与贤者劝成之既使为賔必即主以接其礼宗正治宗事太子礼尊诸王为主即嫌故使有司为主也卿出门东西面再拜迎賔賔不答者宗正摄主行事賔自奉诏故不当其礼也又云賔北面拜受宗正卿复东阶合拜送否礼云賔主为礼北面再拜正也今礼宗正卿授篚讫退复位賔賛降不言拜送盖非正不敢终其礼又云太子加元服司徒为賔者也太傅上公皇帝加元服则赞其事司徒主五谷太子加元服故命为賔也又云太子受醴筵西拜受觯賔复位东面拜者郑注士冠礼筵西拜南面拜也东面者明成人为礼异于答主人也开元礼义鉴云昏礼聘礼醴賔皆云拜送冠礼云答何也按昏礼醴賔是主人之物故云拜送冠醴是賔之物故云答拜又云主人醴賔何以一献仪礼賔立字讫出于庙门外主人请礼之一献而已谓主賔两爵而礼成即燕饮也必醴者谢其勤也
　　五礼精义云賔降一阶受缁布冠者士冠礼云賔降一等执冠者升一等东面授賔降二等受次弁降三等受爵弁渐尊之故也又云衮服陈于房冕执于西阶下者士冠礼陈服于房中西墉下东领北上爵弁等各一匴执待于西坫南南面东上郑云执之者有司也坫在堂西南角首服尊就賔阶取亲加至衣服已轻主人自服于房今人君冠礼逸约士冠礼之节行之故太常博士执冕于西阶下也
　　又云太尉设纚者古者重冠必筮同等一人为賔一人为賛冠嘉事与贤者共成之也天子至尊虽无筮賔三师三公论道经邦徳崇位极有賔交之道故太师冠次太尉賛冠者所擳纚之事也
　　议醴馔
　　五礼精义云士冠礼曰若杀则特豚此士用特豚天子当用太牢故云三爼又命妇献茧则礼之以少牢况太子加冠礼崇恐亦当太牢用之
　　又云祭肺者郑曰肺气之主也周人所尚按礼云有虞氏尚首夏后氏祭心啇人祭肝周人祭肺皆主气盛今行周礼故祭肺也周礼九祭有絶祭缭祭郑谓祭肺左手执本右手从本循至末乃絶末以祭此谓之缭祭若祭肺不循直絶以祭谓之絶祭今祭肺盖缭乃絶也又云凡嘉事重礼必以酒食成之重者用醴轻者用酒以醴前古尚质后代泲用清也
　　又云不用爵者醴与醴混则用角觯角柶所以利其滑也故不用爵也
　　又云侧樽甒醴者郑注冠礼云侧特也无偶曰侧置酒曰樽侧者无酒也上古以水为酒次以醴酪后代始泲之以为酒加酒不忘古也礼自近古不用酒也
　　议醮
　　五礼精义云适子三加毕乃醴庶子每醮何士冠礼云三加毕乃筵于户西而授醴下云若不醴则醮用酒冠义云冠于阼以着代也醮于客位加有成也又云始加醮用脯郑云言始加者加一醮也加冠于东序醮之于户西此言适子亦有用醮者也醮质而酒文文则仪繁故加用醮也适子冠于阼阼主人接賔之处以明代客礼以待之郑注酌无酬酢曰醮若不醴谓国有旧俗可行圣人用焉不改者也
　　开元礼义鉴云若不醴则醮郑氏注礼云尽爵曰醮用酒近代礼也周人冠醮用醴重古不忘其本也又云始加醮用脯醢再加菹醢栗脯摄酒其他如初三醮加爼哜之皆如初祭肺卒醮取笾脯以降如初也【摄整也整酒谓挠之】
　　晋志云古者婚冠皆有醮郑氏醮文三首具存
　　议嫡庶
　　五礼精义云按士冠礼云若庶子即冠于房外南面遂醮焉郑云房外为尊东也不于阼非着代也不醮于客位成而不尊也
　　开元礼义鉴云仪礼庶子冠不祝唯醮而已今开元之制庶子冠则北面而祝冠于筵西拜受爵賔于阶上东靣答拜
　　又云庶子不醴用酒者古者重别冡嗣以防乱卑众庶不与适同醴重而酒轻故不醴而用酒加酒不忘古也馔牢器与适子同仪
　　又云皇帝及太子读祝加冠讫易服若王庶子加冠易服后读祝进字祝同太子不云奉勅唯云某甫又云羣臣庶子冠筮日筮賔戒賔賛冠日陈设如适子唯席于房外户西樽东南甒酒余如士冠礼
　　议见拜
　　开元礼义鉴云冠者见兄弟姑姊何不见妹礼嫡子冠于阼主人当序南面姑姊在寝门内冠讫于外见兄以及弟入内见姑姊尽尊而不及卑故不言见妹也又云冠子见母及兄姊何不言见父母及兄姊不在冠位故冠讫而见之归成之义也父与賔亲临加冠则冠时已见故不言也又云妇人与丈夫行礼皆受丈夫拜何谓丈夫拜母于子亦丈夫拜乎丈夫拜谓妇人先一拜男子乃一答之妇人又拜男子又答相丈夫而拜是丈夫拜也今子既冠执脯见母立于闱门之外北面母先拜受脯子乃拜送虽于子亦相丈夫而拜钦其成人之徳重先祖之正体也又云子于父母尊无以加既冠见答拜其义安在礼云冠者礼之始也成人之道也故筮日筮賔行之于庙就学处也是以冠毕执脯北面见母于闱门之外妇之义也母拜受脯钦其有成人之徳是谓重承先祖之正欲见礼子之体将为宗庙之主故拜成人非失尊序也又云母拜受脯与男子何拜同礼凡妇人肃拜犹男子之稽首也男子以稽首为正妇人以肃拜为正谓恭揖也
　　五礼精义云按士冠礼云母拜受子拜送献脯于母示得礼也母拜者郑云妇人于丈夫虽子犹侠拜也妇见舅奠笲枣栗而舅亦拜则丈夫与妇人为礼虽尊卑不敌皆有侠拜之义今礼以侠拜太重皆刋去之
　　议乐
　　五礼精义云戴礼据公冠礼无乐今用乐者五经异义云春秋传説君冠必以金石之乐节之许慎云人君饭有举乐而云冠无乐非礼义也故今皆以正乐而为节也
　　议上礼
　　五礼精义云按古者君臣之有嘉事必设贺庆之礼所以通上下之情庾蔚之云凡事吉则遣送酒肉以贺之则上礼自魏行之晋王彪之云上礼唯酒犊而已犊十二头酒十二斛以应天地之大数也今礼于朝堂设礼讫牛酒付所司
　　唐防要云开元六年侍中宋璟上表曰臣伏以太常状以皇太子冠唯东宫典记有上礼之仪谨按上礼非古从南齐后魏始有此事而垂拱神龙更扇其道羣臣敛钱献食君上厚赐答之姑息施恩方便求利每縁一事有此再烦齐魏乃吴虏之风故不足效后事輙有前车之戒应当取适皇太子冠乃盛礼自然合有锡赉上台东宫两处宴防非不优厚其礼冝停
　　议服制
　　通典云周制大功之末可以冠子嫁子父小功之末可以冠子嫁子可以娶妇已虽小功既卒哭可以冠子可以取妻下殇之小功则不可晋傅纯难曰按杂记本文已在小功则得冠在大功不得冠也郑氏云已大功卒哭以冠与本文不同何耶又按记不见已冠不知己冠当在何条贺循答曰礼云大功小功之末可以冠娶道父为子嫌但施于子不施于已故下言已虽小功着已与子亦同也俱同则大功之末己可以冠以礼推之正自应尔非为与本文不符髙崧重问范汪曰下殇小功则不可而云小功之末可以冠婚何范汪答曰下殇小功此是周服之下殇不可以服轻而防踈也或曰因丧而冠亦礼之明文何以复于大功小功丧中每言冠乎答曰在丧冠而已不行冠礼也于大功小功之末故可行冠礼因丧而冠与备行冠礼殊也
　　礼记云曽子问曰将冠子冠者至揖逊而入闻齐缞大功之丧如之何孔子曰内丧则废外丧则冠而不醴彻馔而扫即位而哭如冠者未至则废若将冠子而未及期日而有齐缞大功小功之丧则因丧服而冠除丧不改冠乎孔子曰天子赐诸侯大夫冕弁服于太庙归设奠服赐服于斯乎有冠醮无冠醴
　　五礼精义云因丧而冠有賔为礼否礼云如将冠子未及期日而有齐衰大功小功之丧则因丧服而冠郑云废吉礼而因丧冠俱成人之服也当哭泣哀次随成服之节则他礼可去之有除丧遂无冠矣又云若闻外丧冠而不醴字之否言冠而不醴彻馔而扫即位而哭明三加之后余礼尽废则不字也
　　礼记云父没而冠既扫地而祭于祢已祭而见伯父叔父故曽子问祭不旅酬之事子云闻之祥者主人练祭而不旅奠酬于賔賔不举礼也今有因齐缞大功丧而冠者当准此礼也







　　政和御制冠礼卷二
　　钦定四库全书
　　政和御制冠礼卷三
　　冠仪
　　周制
　　仪礼士冠礼筮于庙门主人冠朝服缁带素韠即位于门东西面有司如主人服即位于西方东面北上筮与席所卦者具馔于西塾布席于门中闑西阈外西面筮人执防抽上韇兼执之进受命于主人宰自右少退賛命筮人许诺右还即席坐西面卦者在左卒筮书卦执以示主人主人受眡反之筮人还东面旅占卒进告吉若不吉则筮逺日如初仪彻筮席宗人告事毕主人戒賔賔礼辞许主人再拜賔答拜主人退賔拜送前期三日筮賔如求日之仪乃宿賔賔如主人服出门左西面再拜主人东靣答拜乃宿賔賔许主人再拜賔答拜主人退賔拜送宿赞冠者一人亦如之厥明夕为期于庙门之外主人立于门东兄弟在其南少退西面北上有司皆如宿服立于西方东面北上摈者请期宰告曰质明行事告兄弟及有司告事毕摈者告期于賔之家夙兴设洗直于东荣南北以堂深水在洗东陈服于房中西墉下东领北上爵弁服纁裳纯衣缁带韎韐皮弁服素积缁带素韠端裳黄裳杂裳可也缁带爵韠缁布冠缺项青组缨属于缺缁纚广终幅长六尺皮弁笄爵弁笄缁组纮纁邉同箧栉实于箪蒲筵二在南侧尊一甒醴在服北有篚实勺觯角柶脯醢南上爵弁皮弁缁布冠各一匴执以待于西坫南南面东上賔升则东面主人端爵韠立于阼阶下直东序西面兄弟毕袗立于洗东西面北上摈者端负东塾将冠者采衣紒在房中南面賔如主人服赞者端从之立于外门之外摈者告主人迎出门左西面再拜賔答拜主人揖赞者与賔揖先入每曲揖至于庙门揖入三揖至于阶三让主人升立于序端西面賔西序东面赞者盥于洗西升立于房中西面南上主人之赞者筵于东序少北西面将冠者出房南面赞者奠纚笄栉于筵南端賔揖将冠者将冠者即筵坐赞者坐栉设纚賔降主人降賔辞主人对賔盥卒一揖一让升主人升复初位賔筵前坐正纚兴降西阶一等执冠者升一等东面授賔賔右手执项左手执前进容乃祝坐如初乃冠兴复位赞者卒冠者兴賔揖之适房服端爵韠出房南面賔揖之即筵坐栉设笄賔盥正纚如初降二等受皮弁右执项左执前进祝加之如初复位赞者卒纮兴賔揖之适房服素积素韠容出房南面賔降三等受爵弁加之服纁裳韎韐其他如加皮弁之仪彻皮弁冠栉筵入于房筵于户西南面赞者洗于房中侧酌醴加柶覆之面叶賔揖冠者就筵筵西南面賔受醴于户东加柶面枋筵前北面冠者筵西拜受觯賔东面答拜荐脯醢冠者即筵坐左执觯右祭脯醢以柶祭醴三兴筵末坐啐醴防柶兴降筵坐奠觯拜执觯兴賔答拜冠者奠觯于荐东降筵北面坐取脯降自西阶适东壁北面见于母母拜受子拜送母又拜賔降直西序东面主人降复初位冠者立于西阶东南面賔字之冠者对賔出主人送于庙门外请醴賔賔礼辞许賔就次冠者见于兄弟兄弟再拜冠者答拜见赞者西面拜亦如之入见姑姊如见母乃易服服冠端爵韠奠挚见于君遂以挚见于乡大夫乡先生乃醴賔以一献之礼主人酬賔束帛纚皮赞者皆与赞冠者为介賔出主人送于外门外再拜归賔俎若不醴则醮用酒尊于房户之间两甒有禁元酒在西加勺南枋洗有篚在西南顺始加醮用脯醢賔降取爵于篚辞降如初卒洗升酌冠者拜受賔答拜如初冠者升筵坐左执爵右祭脯醢祭酒兴筵末坐啐酒降筵拜賔答拜冠者奠爵于荐东立于筵西彻荐爵筵尊不彻加皮弁如初仪再醮摄酒其他皆如初加爵弁如初仪三醮有干肉折俎哜之其他如初北面取脯见于母若杀则特豚载合升离肺实于鼎设扃鼏始醮如初再醮两豆葵菹蠃醢两笾栗脯三醮摄酒如再醮加俎哜之皆如初哜肺卒醮取笾脯以降如初若孤子则父兄戒宿冠之日主人紒而迎賔拜揖让立于序端皆如冠主礼于阼凡拜北面于阼阶上賔亦北面于西阶上答拜若杀则举鼎陈于门外直东塾北面若庶子则冠于房外南面遂醮焉冠者母不在则使人受脯于西阶下戒賔曰某有子某将加布于其首愿吾子之教之也賔对曰某不敏恐不能共事以病吾子敢辞主人曰某犹愿吾子之终教之也賔对曰吾子重有命某敢不从宿曰某将加布于某之首吾子将莅之敢宿賔对曰某敢不夙兴始加祝曰令月吉日始加元服弃尔幼志顺尔成徳夀考维祺介尔景福再加曰吉月令辰乃申尔服敬尔威仪淑慎尔徳眉夀万年永受胡福三加曰以歳之正以月之令咸加尔服兄弟具在以成厥徳黄耉无疆受天之庆醴辞曰甘醴惟厚嘉荐令芳拜受祭之以定尔祥承天之休夀考不忘醮辞曰防酒既清嘉荐亶时始加元服兄弟具来孝友时格永乃保之再醮曰防酒既湑嘉荐伊脯乃申尔服礼仪有序祭此嘉爵承天之祜三醮曰防酒令芳笾豆有楚咸加尔服肴升折俎承天之庆受福无疆字辞曰礼仪既备令月吉日昭告尔字爰字孔嘉髦士攸宜宜之于假永受保之曰伯某甫仲叔季唯其所当屦夏用葛端黒屦青絇繶纯纯博寸素积白屦以魁祔之缁絇繶纯纯博寸爵弁纁屦黑絇繶纯纯博寸冬皮屦可也不屦繐屦
　　记冠义始冠缁布之冠也大古冠布齐则缁之其緌也孔子曰吾未之闻也冠而敝之可也适子冠于阼以着代也醮于客位加有成也三加弥尊喻其志也冠而字之敬其名也委貌周道也章甫殷道也毋追夏后氏之道也周弁殷冔夏收三王共皮弁素积无大夫冠礼而有其昏礼古者五十而后爵何大夫冠礼之有公侯之有冠礼也夏之末造也天子之元子犹士也天下无生而贵者也继世以立诸侯象贤也以官爵人徳之杀也死而谥今也古者生无爵死无谥
　　天子【周　前汉　后汉　魏晋　后魏　北齐　唐】
　　周
　　成王年十有三而嗣立周公居冡宰摄政以治天下明年夏六月冠成王而朝于祖以见诸侯周公命祝雍作颂曰辞达而勿多也祝雍辞曰使王近于民逺于年啬于时惠于财亲贤而任能其颂曰令月吉日王始初加元服去王幼志思洪衮职钦若昊天六合是式率尔祖考永永无极此周公之制也
　　前汉
　　汉改皇帝冠为加元服用正月甲子若丙子为吉惠帝四年三月甲子冠赦天下孝昭元鳯四年正月丁未帝加元服辞曰陛下摛着先帝之光辉以承皇天之嘉祐钦奉仲秋之吉辰普尊大道之邦域秉率万福之休灵始加昭明之元服推逺冲孺之防志蕴积文武之就徳肃勤髙祖之清庙六合之内靡不防福承天无极
　　后汉
　　后汉制正月甲子若丙子为吉日可加元服仪从冠礼乗舆初加缁布进贤次爵弁次武弁次通天冠讫皆于髙庙如礼谒见和帝永元三年正月甲子加冠服乗金根车驾六虬至庙成礼乃逥轸反宫朝服以飨宴撞太簇之庭钟咸献夀焉黄香颂云惟永元之盛代仰皇徳之茂纯躬烝烝之至孝崇钦顺以奉天以三载之孟春建寅月之上旬皇帝时加冕简甲子之元辰皇舆幸夫金根驾虬之连蜷建螭龙以为旂鸣节路之和鸾既臻庙以成礼乃回轸而反宫正朝服以飨宴撞太簇之庭钟祚藩屏与鼎辅暨夷蛮之君王咸进爵于金罍献万夀之玉觞是时赐诸侯王公将军特进中二千石列侯宗室子孙在京师奉朝请者黄金将大夫郎吏从官帛赐民爵及粟帛各有差大酺五日郡国中都官系囚死罪赎缣至司冦作及亡命各有差安帝永初三年春正月庚子加元服大赦天下赐王主贵人六卿以下金帛各有差男子为父后及三老孝悌力田爵人二级流民欲占者人一级
　　顺帝永建四年正月丙子加元服赐王主贵人公卿以下金帛各有差赐男子爵及流民欲占者人一级为父后三老孝弟力田人二级鳏寡孤独笃癃不能自存者帛一匹时兼用曹褒新礼乘舆初加缁布进贤次爵弁武弁次通天皆于髙庙以礼谒见世祖庙王公已下初加进贤而已按此文始冠缁布从古制也冠于宗庙是也献帝兴平元年正月甲子加元服司徒淳于嘉为賔加赐纁驷马赐贵人公主卿司校尉城门五校侍中尚书给事黄门侍郎各一人为太子舍人
　　魏
　　魏氏天子一加以谓天子诸侯无加数之文将以践阼临下尊极徳备岂得与士同也又旧礼皆冠于庙自魏已来始于正殿行事别卜日谒庙侯太尉奠献九室已下帝衮服执镇圭入再拜乃出会羣臣
　　政和御制冠礼卷三
　　钦定四库全书
　　政和御制冠礼卷四
　　冠仪
　　天子【晋　后魏北齐　唐】
　　晋
　　东晋诸帝冠仪一加帻冕将冠金石宿设百官陪位又豫于殿上铺大牀御府令奉冕帻簮衮服以授侍郎常侍太尉加帻太保将加冕太尉跪读祝文曰令月吉日始加元服皇帝穆穆思洪衮职钦若昊天六合是式率遵祖考永永无极眉夀维祺介兹景福加冕讫侍中系紞侍中脱帝绛纱服加衮服冠事毕太保率群臣奉觞上夀王公以下三称万歳乃退按仪注一加帻冕而已
　　成帝咸康元年春正月庚午朔用三元吉日既加元服拜于太庙大赦改元増文武位一等大酺三日赐鳏寡孤独不能自存者人米五斛
　　穆帝孝武简文将冠皆先币以告庙讫事又庙见
　　后魏
　　后魏正光元年秋孝明帝年十一于正殿加元服讫拜太庙大赦改元
　　北齐
　　北齐制皇帝加元服以玉帛告圆丘方泽以币告庙择日临轩中严群官位定皇帝着空顶介帻以出太尉盥讫升脱空顶帻以黒介帻奉加讫太尉进太保之右北面读祝讫太尉加冕侍中系紞脱绛纱袍加衮服事毕太保上夀群官三称万歳皇帝入温室移御坐而不上夀后日文武群臣朝服上礼酒酒十二钟米十二囊牛十二头又择日亲拜圆丘方泽谒庙至设会因奉觞上夀礼各有宜也辞云某官臣某言伏惟皇帝陛下吉辰元服礼制乐和臣等不胜大庆谨上万歳夀也
　　唐
　　开元礼皇帝将加元服卜日如别仪告圆丘方泽前一日诸告官清斋于告所其守卫及设罇坫等并前一日陈设如廵狩圆丘摄事仪【告方丘自前一日陈设及告官清斋等亦如之为埋于壝南外坛之内北出陛】未明二刻诸告官各服其服郊社令良醖令入实罇罍及玉帛【大尊二一实明水为上一实泛齐次之山罍二一实酒为上一实清酒次之玉以四珪有邸币以苍告方丘大尊二一实明水为上一实醴齐次之山罍二实同玉两珪有邸币以黄】未明一刻奉礼帅赞者先入就位赞引引御史太祝以下入行扫除如常仪质明谒者引告官以下俱就门外位奉礼帅赞者先入就位赞引引御史以下入就位谒者引告官赞引引执事者次入就位立定奉礼曰再拜谒赞者承传【凡奉礼有司赞者皆承传】告官以下皆再拜谒者进告官之左曰有司谨请行事仪至礼毕燔祝版于斋所并同廵狩告圆丘摄事仪【告方丘仪同但改昊天为皇帝祗其玉则埋之】告宗庙之礼与廵狩告宗庙仪有司摄事同惟祝文临时撰临轩行事先一日尚舍奉御设御冠席于太极殿中楹之间南向莞筵纷纯加藻席缋纯加次席黼纯守宫设羣官次于朝堂太乐令展宫悬于殿庭并如常仪设恊律郎举麾位于殿上西阶之西东向一位于乐悬东南西向鼓吹令分置十二案于建鼓之外乗黄令陈车辂尚辇奉御陈舆辇并如常仪典仪设文官一品以下五品以上位于乐悬东六品以下于横街南皆重行西面北上设武官一品以下五品以上位于乐悬西六品以下于横街南当文官皆重行东面北上设朝集使位分方于文武官当品之下设诸亲位于四品五品之中【皇宗亲在东异姓亲在西】设蕃客位各分方于朝集使六品之南诸州使人分方位于朝集使九品之后又设太师太尉位于横街之南道东北面西上又设典仪位于乐悬之东北赞者二人在南少退俱西向奉礼设门外位于东西朝堂皆如元日之仪其日诸卫勒所部屯门列黄麾仗如常群官依时刻集朝堂俱就次各服其服通事舍人引就朝堂前位侍中版奏请中严太乐令鼓吹令帅工人入就位奉礼郎设罍于阼阶东南罍在洗东加勺幂篚在洗西南肆实巾加幂尚舍奉御设席于东房内近西又张帷于东序外殿中监陈衮服于东房内席上东领衣纁裳十二章【八章在衣日月星辰山龙华虫火宗彞四章在裳藻粉米黼黻】白纱中单黼领清缥襈裾革带玉钩防大带【素带朱里纰其外上以朱下以緑纽约用组】朱黻三章【龙山火】鹿卢玉具劔火珠镖首白玉双佩组双大绶六防黄赤白缥緑纯质长二丈四尺五寸首广一尺【小双绶长二尺六寸色同大绶而首半之间施二玉环】朱韤赤舄金防繬【与缁同】缨玉簮及栉三物同箱在服北向尚舍奉御设莞筵一粉纯加藻席缋纯加次席黼纯又在南尚舎奉御实醴罇于东序外惟内坫在罇北实角觯柶各一加幂馔陈于罇西笾豆各十二俎三在笾豆北设罍洗于罇东罍在洗西加勺幂篚在洗东北肆实巾加幂执罍罇笾豆及在庭罍篚者并绛公服立于其所衮冕垂白珠十二旒以组为缨色同其缨黈纩充耳玉置于箱太常博士一人立于西阶下近西东面诸侍卫之官各服其器服俱诣阁奉迎典仪帅赞者先入就位通事舍人各引羣官入就位太常博士引太常卿升西阶立于西房外当户北向侍中版奏外办皇帝着空顶黒介帻双童髻双玉绛纱袍以出侍卫警跸如常仪皇帝将出太乐令撞黄钟之钟右五钟皆应恊律郎举麾鼓吹奏太和之乐皇帝出自西房太常博士引太常卿太常卿引皇帝即御座南向立乐止【太常卿与博士退立于皇帝之左】通事舍人引太师太尉就位【凡太师太尉进皆舍人引】太师初入门舒和之乐作至位乐止典仪曰再拜赞者承传群臣在位者皆再拜太师升自西阶太师初行乐作至阶乐止太师升立于西阶上东面太尉诣阼阶下罍洗盥手升东阶诣东房内取纚栉箱进跪奠于御座西端太师诣御座前跪奏称请坐退复位皇帝坐太尉进当御座前少左跪脱空顶帻置于栉箱毕设纚兴少西东面立太师降盥初降乐作盥讫诣西阶下乐止太师受冕左执
　　顶右执前升自【阙】　　　　　　　徧献讫其饮福受胙如常仪讫谒者引太尉降复位赞引引御史太祝及执樽罍篚幂者俱就执事位重行西面立以俟皇帝既谒庙出门太祝等升复位讫登歌作雍和之乐诸祝各进入室彻豆出还樽所登歌止奉礼曰赐胙其赞拜及纳神主燔祝版并如时享摄事仪亲谒前出宫三日本司宣摄内外各供其职前一日守宫设羣官五品以上次于东西朝堂如常谒日昼漏上水三刻銮驾出宫发引前七刻槌一鼓为一严【三严时即一刻侍中奏裁】发引前五刻槌二鼓为再严其銮驾发引之仪与时享出宫仪同唯陈小驾卤簿乗金辂为异驾廽通事舍人引文武羣官不从者退就次以俟驾至大次逥辂东向将军降立于路左侍中进当銮驾前跪奏称侍中臣某言请降辂俛伏兴还侍位皇帝降辂乗舆之大次繖扇华盖侍卫如常仪通事舍人引三师各就便座各服其服出立于大次门外太常博士引太常卿立于大次门外当面西向侍中版奏外办皇帝出次华盖侍卫如常仪【侍中负宝陪从如式】博士引太常卿太常卿引皇帝【凡太常卿前皆博士先引】至庙门外殿中监进镇珪皇帝执镇珪华盖仗卫停于门外三师近侍者从入如常皇帝初入门太和之乐作至版位北向立乐止太常卿与博士退立于左太常卿前奏称请再拜皇帝再拜少顷太常卿又奏称请再拜皇帝又再拜讫太常博士引太常卿太常卿引皇帝出还大次初行乐作出门乐止殿中监前受镇珪华盖侍【阙】　　西阶进当皇帝前少左乐作太师祝曰令月吉日始加元服夀考维祺以介景福乃跪冠兴复西阶上位太尉进皇帝前少左跪设簮结缨兴复位皇帝兴太常卿引适东房殿中监进彻栉纚箱以退皇帝着衮服太常卿引出即席向南坐乐止太尉诣序外帷内盥手洗觯酌醴加柶覆之面叶立于序内南向太师进受醴面柄进御前北面祝曰甘醴唯厚嘉荐令芳承天之休夀考不忘讫跪进觯兴退降立于西阶下东面将祝殿中监帅进馔者奉馔设于御座前皇帝左执觯右取脯擩于醢祭于笾豆间太师取肺一以进皇帝皇帝奠觯于荐西受肺左手执本右执絶末以祭上右手哜之授太尉太尉加于俎降立于太师之南皇帝帨手侍中一人进帨巾取觯于柶祭醴啐醴逮柶奠觯于荐东皇帝初受觯休和之乐作奠觯讫乐止太师太尉俱复横街南位太师初行乐作至位乐止典仪唱再拜赞者承传在位者皆再拜太师太尉出初行乐作出门乐止侍中前跪奏礼毕皇帝兴太乐令又撞防賔之钟左五钟皆应太和之乐作太常卿引皇帝入东房侍卫警跸如来仪入讫乐止通事舍人引东面位者以次出其日冠讫着通天冠服诣太后所御殿如常朝见之式尚宫引就殿前北面再拜讫尚宫引出还宫如常
　　将谒太庙有司卜日如别仪前一日皇帝清斋于太极殿太尉以下清斋于庙所近侍之官应从入庙者于本司清斋一宿诸卫令其属晡后一刻各以其方器服守卫庙门与太乐工人俱清斋一宿前三日尚舍直长施太次于太庙南门之外道西东向尚舍奉御铺御座守宫设文武侍臣次于大次之后文左武右俱东向设太尉以下次于斋坊内设三师次于侍臣次之西东向前二日太乐令设宫悬之乐于庙庭如常仪右校清扫内外前一日奉礼设御位于乐悬之南道西北向设太尉以下及御史等位于内外如常仪设酒罇之位于庙堂上前楹间各于室户之左北向每室鸡彛一鸟彛一牺尊二山罍二皆加勺幂皆西上各有坫【以置赞爵】设罍洗篚如常【篚实珪瓒申爵】其执罇罍篚幂及烹牲皿并如廵狩告谒仪日未明三刻太尉以下各服其服太庙令良醖令各帅其属入实罇罍【鸡彛牺尊之上尊皆实以明水山罍之上尊实以酒鸟彛实以鬰鬯牺尊实以醴齐山罍实以清酌】谒者进太尉之左白有司谨具请行事仪至读祝文如时享摄事仪【唯无燔膟膋及奠毛血】读祝文曰维某年月朔日孝子曽孙皇帝某【太祖以下称臣某】谨遣太尉臣名敢昭告于献祖宣皇帝祖妣某氏钦遵常典礼加元服以今吉辰只见谨以一元大武明粢芗合芗萁嘉蔬嘉荐醴齐尚飨讫兴太尉再拜初读祝文讫乐作太祝进跪奠版于神座俛伏兴还罇所太尉拜讫乐止谒者引太尉以次献皆如献祖之仪【唯不　阙盥洗】卫如常仪皇帝既还大次侍中版奏请解严转仗卫至既入閤侍中版奏请解严叩钲将士各还本所如时享还宫仪皇帝见庙之明日防羣臣如元防之仪其上夀词云具官臣某言伏惟皇帝陛下吉辰元服礼备乐和臣等不胜大庆谨上千万歳夀羣臣上礼前一日守宫量设次于东朝堂如常仪其日应上礼之官位于东朝堂之前近南文东武西重行北面相对又设中书舍人位于吏部为首之北南向设奉礼位于文官东北赞者二人在南差退俱西向通事舍人各引应上礼之官就位立定令史二人对举表案礼部郎中引就中书舍人前取表授舍人讫引案退奉礼唱赞者承传在位者皆再拜中书舍人奉表入进通事舍人引在位者退


　　政和御制冠礼卷四
　　钦定四库全书
　　政和御制冠礼卷五
　　冠仪
　　太子【周　前汉　魏　晋　宋　梁　后魏北齐　　后周　隋　唐　　　本朝】周
　　孔子曰世子冠冠于阼以着代也醮于客位加有成也三加弥尊喻其志也冠而字之敬其名也虽天子之元子犹士也其礼无变天下无生而贵者故也
　　前汉
　　汉宣帝冠太子以正月冠诸王遣使行事
　　魏
　　魏氏冠太子再加皇子王公嗣子乃三加
　　晋
　　晋惠帝之为太子将冠武帝临轩使兼司徒高阳王珪加冠兼光禄大夫屯骑校尉华廙赞冠惠帝以正月丙午冠太子讫乃庙见懐帝亦以正月冠皇太子
　　宋
　　宋冠皇太子及藩王以一加
　　梁
　　梁武帝天监十三年正月冠太子于太极殿诏曰太子养器春坊备成徳林令辰启歳明加元服洪基之固大业克承岂止礼义之朝实亦庆覃亿兆
　　后魏
　　后魏孝文帝冠皇太子恂于庙诏曰司马彪志汉帝有四加冠一缁布二进贤三武弁四通天朕见家语冠颂篇四加冠公也家语孔子之言与五经何异诸儒忽司马彪志致使天子而行士冠朕以为有賔诸儒皆以为无賔孔氏所云斐然成章其斯之谓矣
　　北齐
　　北齐制皇太子冠则太尉以制币告七庙择日临轩有司供帐于崇正殿中严皇太子空顶帻公服出立东阶之南西面使者入立西阶之南东靣太子受诏讫入室盥洗栉出南面使者进揖诣冠席西面坐光禄卿盥讫诣太子前跪栉使者又盥奉进贤三梁冠至太子前东面祝脱空顶帻加冠太子兴入室更衣出又南面就席光禄卿盥栉使者又盥祝脱三梁冠再加逺游冠太子入室更衣讫席中楹之西使者揖就席南面光禄洗爵酌醴使者诣席前北面祝太子拜受礼即席坐祭之啐之奠爵降阶复本位西面三师三少及在位羣官拜事讫又择日会宫臣又择日谒庙
　　后周
　　后周皇太子冠则太尉以制币告于七庙择日临轩太子空顶帻公服出立东阶之南西向使者入立西阶南东向太子受诏讫入盥栉出南向使者进诣冠席西向坐光禄卿盥讫诣太子前梳栉使者盥加进贤及逺游衮冕礼毕降复本位西面三公羣官皆拜而罢
　　隋
　　隋皇太子冠则太尉以制币告七庙择日临轩有司供帐于崇正殿中严皇太子空顶帻公服出立东阶之南西面使者入立西阶之南东面皇太子受诏讫入室盥栉出南面使者进揖诣冠席西面坐光禄卿盥讫诣太子前栉梳使者又盥奉进贤三梁冠至太子前东面祝脱空顶帻加冠太子兴入室更衣出又南面就席光禄卿盥栉使者又盥祝脱三梁冠加逺游冠太子入室更衣设席中楹之西使者揖就席南面光禄卿洗爵酌醴使者诣席前北面祝太子拜受醴即席坐祭之啐之奠爵降阶复本位西面三师三少及在位羣官拜事讫又择日防宫臣又择日谒庙将冠前一日皇帝斋于太兴殿皇太子与賔赞及预从官斋于正寝其日质明有司告庙各设筵于阼阶皇帝衮冕即御座乃入拜賔揖皇太子进升筵西向坐赞冠者坐栉设纚賔盥进加缁布冠进设頍缨賔揖皇太子适东序衣素裳以出赞冠者又坐栉賔进加逺游冠设服讫賔又受冕太子适东序改服以出賔揖皇太子南面立賔进受醴进筵前北面立祝皇太子拜受觯賔复位东面答拜赞冠者奉馔于筵前皇太子祭奠礼毕降筵进当御东面拜纳言承诏诣太子戒讫太子拜赞冠者引太子降自西阶賔少进字之赞冠者引皇太子进立于庭东面诸亲拜讫赞冠者拜太子皆答拜与賔赞俱复位纳言承诏降命令有司致礼賔赞又拜皇帝降复阼阶拜皇太子以下皆拜皇帝出更衣还宫皇太子从至阙因入见皇后拜而还又五礼精义云据隋礼太子冠皇帝衮冕亲临冠事
　　唐
　　开元礼皇太子将冠先告太庙如常告之仪
　　临轩命賔赞冠所司预奏请司徒一人为賔卿一人为赞冠吏部承以戒之前一日尚舍奉御整饰御幄座于太极殿卫尉设羣官朝集使诸蕃客次于左右朝堂太乐令展宫悬于殿庭设举麾住于殿上一位于乐悬下鼓吹令设十二案乗黄令陈车辂尚辇奉御陈舆辇典仪设文官一品以下五品以上位于横街之北西面北上诸州使五品以上合班六品以下位于横街之南诸州使六品以下及诸蕃客又在其南皆西面北上设武官五品以上位于横街之北东面北上诸州使五品以上合班诸亲位于其南六品以下于横街之南诸州使六品以下及蕃客等又在其南皆东面北上设典仪位于悬之东北赞者二人在南少退俱西向设賔受命位于横街南道东北面赞者位又于其后少退东北面奉礼设外门位文官一品以下位于顺天门外道东每等异位重行西面武官三品以下位于门西每等异位重行东面以北为上其日诸卫勒所部引黄麾仗如常仪羣官依时刻集朝堂俱就次各服其服侍中量时版奏请中严恊律郎太乐令帅工人入就位诸侍卫之官各服其服奉迎典仪帅赞者先入就位通事舍人引先置羣官入立定又引賔赞入立于太极门外道东西面黄门侍郎引主节持幡节中书侍郎引制书案立乐悬东南西面北上侍中版奏外办皇帝服通天冠绛纱袍以出曲直华盖警跸侍卫如常仪皇帝将出仗动太乐令令撞黄钟之钟左五钟皆应恊律郎举麾【凡乐皆恊律郎举麾工鼓柷而后作偃麾戞敔而后止也】鼓柷奏太和之乐皇帝乗舆出自西房即御座南向坐符宝郎奉宝置于御座乐止通事舍人引賔賛入就位賔賛初行入门舒和之乐作至位乐止立定典仪曰再拜侍中及舍人前承制侍中降至賔赞前称有制命公等将加冠于某之首公其将事公少进北面再拜稽首辞曰臣不敏恐不能供事敢辞侍中拜奏又承制降称制防公其将事无辞公再拜退复位侍中退舍人至卿前称勅防命卿将加冠于某之首卿宜赞冠卿再拜舍人退黄门侍郎引主节至賔所主节以节授黄门侍郎黄门侍郎执节立于賔东北面賔再拜受节付主节讫又再拜至节立于賔后黄门侍郎退中书侍郎引制书案至賔所中书侍郎取制书于賔东北西面立賔再拜受制书执立又再拜持案人退立于賔后中书持节退典仪曰再拜赞者承传羣官在位者皆再拜舍人引賔赞出賔赞初行乐作出门乐止侍中前跪奏称侍中臣某言礼毕俛伏兴还侍立皇帝兴太乐令令撞蕤賔之钟左五钟皆应鼔祝奏太和之乐皇帝降座侍卫警跸如常仪入自东房乐止舍人引一品以下次出初賔赞出门賔以制书置于案幡节引制书案升车从辂而行威仪铙吹诣东宫降辂入次賔赞具服其一品以下以次出蕃客各还馆九品以上诣东宫朝堂次从者服就位







　　政和御制冠礼卷五
　　钦定四库全书
　　政和御制冠礼卷六
　　冠仪
　　太子
　　唐
　　加冠仪冠前一日卫尉设賔次于重明门外道西南向赞冠次之于其西南向并铺牀席又于重明门内道西设一次拟会賔赞设文武羣官九品以上及诸亲并宫臣外如常仪奉礼设文武羣官九品以上诸亲在五品之下及宫臣门外位如常仪典仪设殿庭位文武羣官乐官臣合班诸亲在五品下文官在东西面武官在西东面皆以北为上又设皇太子位于閤外道东西向设三师位于閤外道西三少位于三师之南少退俱东向典仪又设皇太子受制位于乐悬北北面所司设轩悬之乐于殿庭又设举麾位于殿上一位于乐悬下有司设皇太子羽仪车舆于殿庭如常式典设郎帅其属铺解劔席于乐悬之东北冠日平明宫臣皆朝服非宫臣者公服三师三少公服并集于重明门外次宗正卿公殿乗犊车侍从诣左春坊权停左右二率各勒所部屯门列仗左庶子版奉请中严工人及诸行事之官各入就位奉礼郎设罍洗于东阶篚在洗西南肆【篚实以罍加勺巾幂】典设郎铺皇太子冠席于殿上东壁下少近南西向设賔席于西阶上东向设主人席于皇太子席西南向设三师席于冠席北三少席于冠席南典设郎张帷于东序内设褥席于帷中又张帷于序外拟置馔物等内直郎陈服于帷内东领北上衮冕服衣纁裳九章白纱中单黼领褾襈裾革带金钩防大带朱黻二章玉具劔火珠镖首瑜玉双佩朱组双大绶四防赤白缥绀纯朱质长一丈八尺三百二十首广九寸【小双绶长二尺六寸色同大绶而首半之间施二玉环】白袜赤舄金饰象笏逺游冠服绛纱袍白纱中单皂领褾襈裾白方心曲领假带绛纱蔽膝白练裙襦白袜黒舄其革带劔佩绶笏与衮冕服同缁布冠服衣素裳素韠白纱中单青领褾襈裾履袜革带大带笏缁纚【用皂罗巾方六寸属带于前两隅】犀簮二物同箱在服南栉实铺于箱又在南筦筵四纷纯藻席四缋纯又在南良醖令实侧樽甒醴加勺幂于序外帷内设罍洗于樽东罍在北篚在浣洗东南肆实巾一角觯柶各一加幂太官令实馔豆九笾九于樽西俎三在豆北执在庭罍洗者绛公服立于罍洗之南北向执帷内樽罍笾豆并绛公服立于樽罍笾豆之所衮冕白珠九旒犀组缨青纩充耳逺游三梁冠金蚹九首施朱翠黑介帻犀发缨翠缕缁布冠青组缨属于冠冠冕各一箱盛奉礼郎二人各执立于西阶之西东面北上主人赞冠者【庶子为之】升诣东序帷内少北户东西面立典谒引羣官以次入就位初賔赞入次左庶子版奏外办通事舍人引三师等入就閤外道西位东面立皇太子着空顶黒介帻双童髻玉宝饰防衣【紫褶緑袴织成褾领锦袖乌皮履】乗舆以出洗马迎于閤门外左庶子跪奏称左庶子臣某言请殿下降舆俛伏兴还侍位皇太子降于舆洗马引之道东位西向立左庶子又前跪奏称左庶子臣某言请殿下再拜皇太子再拜三师三少答再拜洗马引就阶东南面三师训在前三少训从于后千牛仗二人夹左右其余仗卫到于师保之外通事舍人引宗正卿入见皇太子讫通事舍人引出迎賔洗马引皇太子初行乐作至阼阶东西面立偃麾乐止【凡乐皆伶官师举麾工鼔　柷而后作偃麾戛敔而后止】宗正卿迎賔于门东西面賔立于门西东面宗正卿再拜賔不答拜賔入门乐作主人后入立于乐悬东北西面賔入赞冠者从入舍人引賔诣殿阶间南面乐止赞冠者立于賔西南东面节在賔东少南西面制案在赞冠西南面賔就案取制执洗马引皇太子诣制位北面立皇太子再拜宣诏曰制皇太子某吉日元服率由旧章命太尉就宫展礼讫皇太子又再拜少傅进诣賔前受制书退授皇太子皇太子受制书付庶子案退洗马引皇太子师保等如式升东阶【量人从升】初行乐作上阶乐止入东序帷内近北南面立师保等各就席位讫賔升西阶宗正卿升东阶各立席后初賔升舍人引赞冠者诣罍洗盥手升自东阶诣东序帷内于主人赞冠之南俱西面赞冠者引皇太子出立于席东西面賔之赞冠者取纚栉二箱坐奠于皇太子筵南端兴席北少东西面立賔揖皇太子进升筵西向坐賔之赞冠者进筵前东面坐脱空顶黑介帻置于箱栉毕设纚兴少北南面立賔降盥主人从降乐作賔升乐止主人从升执缁布冠者升賔降一等受之又执顶左执前进皇太子筵前东向立祝曰令月吉日始加元服弃厥防志慎其成徳夀考维祺以介景福乃跪冠兴复位东面立賔之赞冠进筵前东面跪结缨兴复位皇太子兴賔揖皇太子赞冠者引皇太子适东序帷内着衣素裳之服以出立于席东西面賔揖皇太子进升筵西向坐賔之赞冠者进筵前东面跪脱缁布冠置于黒介帻之箱栉纚依旧不觧兴复位賔降二等受逺游冠右执顶左执前进皇太子筵前东向左祝曰吉月令辰乃申嘉服克恭威仪式昭厥徳眉夀万年永受胡福乃跪冠兴复位賔之赞冠者引皇太子适东序帷内着朝服以出立于席东西面賔揖皇太子皇太子进升筵西向坐賔之赞冠者进筵前东向跪脱逺游冠置于纚箱栉纚依旧不解兴复位賔降三等受冕右执顶左执前进皇太子筵前东向立祝曰以歳之正以月之令咸加其服以成厥徳万夀无彊承天之庆乃跪冠兴复位賔之赞冠者跪受簮结缨兴复位皇太子兴賔揖皇太子赞冠者引皇太子适东序着衮冕之服以出立于席东西面赞冠者彻纚栉二箱入于帷内又取筵入于帷内主人赞冠者又设醴皇太子席于室户西南向下筦上藻賔之赞冠者于东序帷内盥手洗觯典膳郎酌醴加柶覆之面柄賔之赞冠者受面叶立于序内南面立賔揖皇太子赞冠者引皇太子就筵西南面立賔进受醴加柶面柄进皇太子筵前北面立祝曰甘醴惟厚嘉荐令芳拜受祭之以定厥祥承天之休夀考不忘皇太子筵西拜受觯賔复位东面答拜赞冠者兴进馔者奉馔陈于皇太子筵前皇太子升筵坐左执觯右执脯擩于醢祭于笾豆之间赞冠者取韭菹徧擩于豆以授皇太子又祭于笾豆之间取肺一以授皇太子奠觯于荐西兴受肺却左手执本坐缭右手絶末以祭上左手哜之兴以授赞冠者加于俎皇太子帨手兴取觯以柶祭醴三始扱一祭又扱再祭加柶于觯面叶兴筵末坐啐醴逮柶兴降筵西南面坐奠觯兴賔答拜皇太子升筵坐奠觯于荐东兴降筵赞冠者引皇太子降自西阶之东南面賔初答拜讫降立于西阶之西近南东面引賔之賛冠者随降立于賔西南东面皇太子立定賔少进字之曰礼义既备令月吉日昭告厥字君子攸宜宜之于嘏永受保之奉勑字某皇太子再拜曰某虽不敏敢不祗奉又再拜洗马引皇太子降初行乐作至阼阶下位乐止三师在南北面三少在北南面立定皇太子西面再拜三师等答再拜以出于三师拜讫典仪曰再拜赞者承传羣官在位者皆再拜左庶子前称礼毕皇太子乗舆以入侍臣从至閤如常仪初皇太子降通事舍人引賔赞及宗正卿出就会所












　　政和御制冠礼卷六
　　钦定四库全书
　　政和御制冠礼卷七
　　冠仪
　　太子
　　唐
　　会賔赞賔既出立于会所门外之西东面北上宗正卿立于门东西面立定一揖一让而入宗正卿立于座东西面賔赞立于座西东面俱再拜就座俛伏坐遂行酒酒至賔主俱兴再拜就席坐饮食至賔主兴设食讫賔主俱坐食会讫賔主俱兴賔赞立于西厢东面南上宗正卿立于东厢西面执事奉束帛之篚以授宗正卿又执事者奉束帛篚立于宗正卿之后牵马者牵乗马入陈于庭北首西上賔赞俱回北面西上再拜宗正卿以币篚进西南向授賔执事者以币进授赞冠者宗正卿与执事退复位賔赞降从者迓受币賔当庭实揖左右马以出三马从出从者迓受马宗正卿出门东西面賔赞出西东面北上宗正卿与賔赞俱揖而退賔赞就事车辂诣顺天门外复命
　　朝见皇帝皇后卫尉先于顺天门外东朝堂之北设太子次又于后设三师三少及詹事等次皇太子冠讫诸卫率依常行卤簿陈列威仪仗卫前后部鼓吹备列师傅以下及宫官皆朝服皇太子服逺游冠绛纱袍乗舆以出仪仗侍从如常礼洗马前皇太子出重明门左庶子跪奏称请降舆升辂右庶子称令曰诺左庶子俛伏兴皇太子降升金辂三师乗轺车训在前三少亦乗轺车训从在后威仪仗卫依卤簿发引鸣铙而行至长乐门铙吹皇太子至顺天门外次回辂西向左庶子跪奏请降辂就次右庶子称令曰诺左庶子俛伏兴皇太子降辂洗马前入次左庶子侍左右庶子侍右舍人引三师三少詹事就次皇太子停于次少顷舍人奏闻典仪先于皇帝所御殿前北向设皇太子位左庶子跪请入右庶子称令曰诺左庶子俛伏兴皇太子出次左庶子等扶侍舍人引洗马引当门中搆引入外官不入诸仪卫卤簿等悉陈列于门外皇太子入自东上閤洗马左庶子等从入至皇帝所御殿前位北向立从官陪后左庶子赞拜皇太子再拜侍中宣勑戒曰事亲以孝接下以仁使人以义飬人以惠讫皇太子再拜少进称臣虽不敏敢不只奉皇太子又再拜讫引下诣皇后所御殿至殿院内给事奉闻出引皇太子入洗马左庶子等不入太子至皇后所御殿前北向立再拜尚仪前承令降诣皇太子西北东面称令防皇太子再拜宣令戒曰事亲以孝接下以仁使人以义飬人以惠讫皇太子再拜少进称臣夙夜只奉不敢失坠皇太子又再拜司言引至閤舍人承引以出皇太子还如来仪谒太庙前一日皇太子宿斋于正殿其宫臣从入庙者宿于家正寝所司扫除庙之内外卫尉设皇太子次于庙西南角东向又设三师以下及宫官次于皇太子次之后少近西俱东向又设宫官次于东宫朝堂奉礼郎设皇太子版位于庙庭道东北向典仪设官位于重明门外文官在东西面武官在西东面每等异位重行俱以北为上其日未明所司依卤簿陈设于重明门外宫臣应从者依时刻集朝堂次服朝服非朝服者公服诸卫率各勒所部陈设如式左庶子版奏请中严仆迎金辂于西閤外南向车右执刀立于辂前北向舍人引宫臣各就位侍卫之官各服其服器右庶子负宝如式俱诣閤奉迎左庶子版奏外办仆奋衣而升正立执辔皇太子服逺游冠绛纱袍以出左右侍卫如常仪洗马引皇太子升仆立授绥命车右升升讫车驱左庶子以下夹侍如式出重明门左庶子进当辂前跪奏称左庶子臣某言请车辂权停请侍臣上马俛伏兴赞者唱侍臣上马文武侍臣皆上马宫臣上马毕左庶子进当辂前跪奏称左庶子臣某言请发引俛伏兴退复位皇太子车辂动铙吹不作文官在左武官在右至下马所侍臣并下马皇太子至次所回辂南向左庶子跪奏称左庶子臣某言请殿下降辂俛伏兴还侍位皇太子降辂洗马引入次侍臣侍立如常皇太子入次一刻顷左庶子跪奏称左庶子臣某言请殿下出次俛伏兴皇太子出次谒者引家令引皇太子入自南门三师三少从如式庶子二人一人赞左一人赞右舍人二人从近仗量人从入皇太子至位立定家令奏称请殿下再拜皇太子再拜少顷家令奏事毕谒者引家令家令引皇太子出自南门升辂还宫如来仪至重明门外皇太子乗辂入将士停三师三少还皇太子至殿前回辂左庶子跪奏称请殿下降辂俛伏兴皇太子降入侍臣从至閤左庶子奏请将士各还本任【其还宫鸣铙吹如常】
　　会羣臣皇太子冠见庙之明日皇太子会羣臣如元会之仪其上夀辞皇太子爰以吉辰载加元服徳成礼备普天同庆臣等不胜悦豫谨上千万歳夀
　　羣臣上礼三日本司宣令诸应上礼文武之官一品以下五品以上前一日卫尉量设次于东朝堂昼漏上水七刻各集于次皆服朝服奉礼郎先设上礼之官位于东朝堂之南文东武西北面重行相对为首又设中书舍人位于文官为首者之北南向设奉礼郎位于文官东北赞者二人在其南差退俱西向牛酒在文武二位之间少前舍人各引应上礼之官就位立定令史二人对举贺録案礼部郎中引就中书舍人前取贺録授舍人讫引案退奉礼郎唱再拜赞者承传在位者皆再拜中书舍人奉贺録入进舍人引在位者退【酒十二斛犊十二头赤绳为笼头奉讫并付所司】
　　防宫臣皇太子会宫臣如常会之仪上夀辞云某宫臣某等言伏惟殿下爰以吉辰载加元服礼备徳成臣等不胜悦豫谨上千万歳夀
　　宫臣上礼先上一日詹事宣告上礼之官詹事以下七品以上其日昼漏上水七刻皆朝服集东宫南门外之左典仪先设羣官位于中门外皆北靣以西为上牛酒置于位西五步前昼漏上水八刻通事舍人引羣官皆就位立定詹事丞奉羣官简録案于詹事前东面跪授客舍人客舍人西面立受回南向立典仪唱再拜詹事以下俛伏兴皆再拜客舍人以简録案入通事舍人引羣官以下退【左庶子省进酒九斛盛以铜钟一斛犊九头赤绳为笼头皆付有司】正观八年二月三日皇太子加元服永徽六年二月五日皇太子加元服内外文武官为父后者赐爵一级显庆四年十月十二日皇太子加元服开元八年正月十一日皇太子加元服十二日皇太子谒太庙十三日宴百官于太极殿
　　本朝
　　开宝通礼如开元礼
　　大中祥符八年十二月一日皇太子加冠礼辅臣面贺皇亲贺于内东门
　　庶子【周　魏唐】
　　周
　　仪礼若庶子即冠于房外南面遂醮焉郑云房外为尊也不于阼非着代也不醮于客位成而不尊也
　　魏
　　魏氏冠太子再加皇子乃三加
　　唐
　　开元之制庶子冠则北面而祝于筵西拜受爵賔于西阶上东面答拜庶子不用醴而用酒加醴馔牢器与适子同按仪若太子冠则皇帝及太子读祝加冠礼易服若皇庶子加冠易服复读祝进字祝同太子不云奉勑唯云某甫余见亲王及品官庶子仪






　　政和御制冠礼卷七
　　钦定四库全书
　　政和御制冠礼卷八
　　冠仪
　　亲王【汉　魏　晋　宋齐　唐　本朝】
　　汉
　　汉宣帝冠诸王遣使行事
　　魏
　　魏氏冠诸王三加同汉遣使行事
　　晋
　　太始十年南宫王承年十五依旧应冠有司奏议礼十五成童国君十五而生子以明可冠之宜又汉魏遣使冠诸王非古典于是制礼仪王十五而冠不复加使命咸宁二年秋闰九月遣使冠汝南王东
　　宋
　　宋冠藩王一加
　　齐
　　齐武帝孙南郡王昭业未冠从尚书令王俭议使太常持节一加冠大鸿胪为赞醮酒之仪国官陪位拜贺如常其日内外二品清官以上诣公车门集贺并诣东宫南门通牋别日上礼宫臣亦诣门称庆如上防之仪既冠之后尅日谒庙俭议曰皇孙冠事歴代所无礼虽有嫡孙然南郡王体自储晖实惟国重元服之典宜异列藩依于诸王则轻同于储皇则重宜使太常持节一加冠并撰立赞冠醮酒二辞不依藩国诏可祝辞曰皇帝使给事中太常武安侯萧惠基加南郡王冠筮日戒賔肇加元服弃尔初志从厥成徳亲贤使能克崇景福醮辞曰防酒既清嘉荐既盈兄弟具在淑慎仪型永介眉夀于穆斯宁
　　唐
　　开元礼亲王冠前三日本司帅其属筮日筮賔于防事前二日主人至賔第掌次者引之次主人公服出立于大门外之西东面賔公服立于阼阶下西面傧者公服进于賔之左北面受命出立于门东西面曰敢请事主人曰皇子某王将加冠请某公教之傧者入告賔出立于门左西面再拜主人答拜主人曰皇子某王将加冠请某公教之賔曰某不敏恐不能供事敢辞主人曰某犹愿某公教之賔曰主重有命某敢不从主人再拜賔答拜主人还賔拜送主人命使者戒赞冠者使者至赞冠者大门外掌次者引之次使者公服出立于门西东面傧者出请入告赞冠者出门左西面再拜使者答拜使者少进曰皇子某王将加冠某王使某请某位教之赞冠者曰某不敏恐不能供事敢辞使者曰某王使某敢固以请赞冠者曰王重有命某敢不从使者再拜赞冠者答拜使者退赞冠者拜送前一日掌次者设次于大门之外右南向某日夙兴掌事者设洗于阼阶东南东向当霤南北以堂深罍水在洗东加勺幂篚在洗西南肆【篚实巾一爵一加幂】席于东房内西墉下陈衣于席东领北上衮冕服青衣纁裳九章【五章在衣龙山华虫火宗彛四章在裳藻粉米黼黻】白纱中单黼领青褾襈裾革带钩防大带【青带纰其外上以朱下以緑纽约用组】朱黻二章【山火】劔【饰以珠玉】山玉双佩绶四防赤黄缥绀朱质纁文织长一丈八尺二百四十首广九寸小双绶长二尺六寸色同大绶而黄朱间之施二玉环朱韈赤舄逺游冠绛纱单衣白纱中单皂领缥襈裾白裙【赤裙衫】假带曲领方心绛纱蔽膝白袜黑舄缁布冠服青衣素裳白纱中单青领褾襈裾素鞸【其革带大带劔佩绶与冕服同韈舄与逺游冠服同】缁纚【其纚用今皂巾方六寸属于前两隅】犀簮栉实于箱在服南莞筵三粉纯藻席三缋纯在南樽于房户外之西南两甒酒在西加勺幂设坫于樽东置二爵于坫加幂豆十笾十在服北俎三在笾豆之北【凡牲体节折如离肺俎实羊豕及腊笾实脯枣之类豆实菹醢之属】质明賔赞至于主人大门外掌次者引之次賔赞俱公服诸行事者各服执樽罍篚者皆就位冕青珠九旒青纩充耳犀组缨色如其绶逺游三梁冠金附蝉黒介帻缨青緌犀缁布冠青组缨冠冕各一箱各一人执之待于西阶之西东面北上设主人席于阼阶上西面賔席于西阶上东面皇子席于室户东房户西南面俱下莞上藻主人公服立于阼阶下当东序西面诸亲公服非公服者常服立于罍洗东南西面北上【尊老者隔别室】傧者公服立于门内道东北面皇子双童髻空顶帻双玉金宝饰防袴褶锦绅乌皮履立于房内南面主人赞冠者公服立于房内户东西面賔及赞冠者出次立于门西赞冠者少退俱东面北上傧者进于主人之左北面受命出立于门东西面曰敢请事賔曰皇子某王将加冠某谨应命傧者入告主人迎賔于大门外之东西面再拜賔答拜【凡賔主拜揖入出皆赞礼者相】主人揖赞冠者赞冠者报揖主人又揖賔賔报揖主人入賔及赞冠者次入及内门主人揖賔賔入赞冠者从之至内霤将曲揖賔报揖至阶主人立于阶东西面賔立于阶西东面主人曰请公升賔曰某备将事敢辞主人曰固请公升賔曰某敢固辞主人曰终请公升賔曰某敢终辞主人升自阼阶立于席东西向賔升自西阶立于席西东向赞冠者及庭盥洗升自西阶入于东序立于主人赞冠者之南俱西面主人赞冠者引皇子出立于房外之西南面赞冠者取纚栉簮箱跪奠于皇子筵东端兴席东少北南面立賔揖皇子賔主俱即席坐皇子进升席南面坐賔之赞冠者进筵前北面跪脱双童髻置于箱栉毕设纚兴复位立賔主俱兴賔降盥主人从降賔东面辞曰愿主不降主人曰公降辱敢不从賔至罍洗盥手讫诣西阶賔主一揖一让升主人立于席后西面賔立于西阶上东面执缁布冠者升賔降一等受之右执顶左执前诣皇子筵前北面跪冠兴复西阶上席后东面立賔之赞冠者进筵前北面跪结纚兴复位皇子兴賔揖皇子皇子适房賔主俱坐皇子着青衣素裳之服出房户西南面立賔主俱兴賔揖皇子皇子进立于席后南面賔降盥主人从降辞对如初賔盥手跪取爵于篚兴洗讫诣西阶賔主一揖一让升主人立于席后西面賔诣酒樽所酌酒进皇子筵前北向立祝曰防酒既清嘉荐亶时始加元服兄弟具来孝友时格永乃保之皇子筵西拜受爵賔复西阶上东面答拜执撰者荐豆笾于皇子筵前皇子升筵坐左执爵右取脯擩于醢祭于笾豆之间祭酒兴筵末坐啐酒执爵兴降筵西跪奠爵再拜执爵兴賔答拜冠者升筵跪奠爵于荐东兴立于筵西南面执馔者彻荐賔揖皇子皇子进升筵南向坐賔之赞冠者跪脱缁布冠置于箱栉毕设纚兴复位賔降二等受逺游冠右执顶左执前诣皇子筵前北向跪冠兴复位賔之赞冠者坐设簮结缨兴复位皇子兴賔揖皇子适房賔主俱坐皇子着朝服出房户西南面立賔主俱兴賔揖皇子皇子进立于席后南面賔诣酒樽所取爵酌酒进皇子筵前北向立祝曰防酒既清嘉荐伊脯乃申其服礼仪有序祭此嘉爵承天之祜皇子于筵西拜受爵賔复西阶上东面答拜执馔者荐笾豆皇子升筵坐左执爵右祭脯醢祭酒兴筵末坐啐酒执爵兴降筵西跪奠爵再拜执爵兴賔答拜皇子升筵坐奠爵于荐东兴立于筵西南面执馔者彻荐爵賔揖皇子皇子进升席南面坐賔之赞冠者跪脱进贤冠置于箱栉毕设纚兴复位賔降三等受冕右执顶左执前诣皇子筵前北向跪冠兴复位賔之赞冠者坐设簮结缨兴复位皇子兴賔揖皇子皇子适房賔主俱坐主人赞冠者彻栉箱入于房皇子着衮冕之服出房户西南面立俱兴賔揖皇子皇子进立于席后南面賔诣酒樽所取爵酌酒进皇子筵前北向立祝曰防酒令芳笾豆有楚咸加其服肴升折俎承天之庆受福无疆皇子筵西拜受爵賔复位东面答拜执馔者荐笾豆设俎于笾豆之南皇子升筵坐左执爵右祭脯醢赞冠者取肺一以授皇子奠爵于荐西兴受肺郤左手执本坐右手絶末以祭左手哜之兴加于俎皇子坐帨手执爵祭酒兴筵末坐啐酒降筵西南面坐奠爵再拜执爵兴賔答拜皇子升筵坐奠爵于荐东兴赞冠者引皇子降立于西阶之东南面初皇子降賔降自西阶直西序东面立主人降自东阶直东序西面立賔少进字之曰仪礼既备令月吉日昭告其字爰字孔嘉君子攸宜宜之于嘏永夀保之曰孟某甫仲叔季唯其所当皇子曰某虽不敏夙夜只奉賔出主人送于内门外主人西面请賔曰公辱执事请礼从者賔曰某既得将事敢辞主人曰敢固以请賔曰某辞不得命敢不从賔就次主人入初賔出皇子东面见诸亲诸亲拜之皇子答拜皇子入见内外诸尊于别所賔主既释服改设席讫賔赞俱出次立于门西东面主人出门东西面主人揖賔赞报揖主人先入賔赞从之至阶一揖一让升各就坐后立定俱坐会讫賔主俱兴賔立于西阶上赞冠者在北少退俱东面主人立于东阶上西面掌事者奉束帛之篚升授主人于序端主人执篚少进西面立又掌事者奉币篚升立于主人后于币篚升牵马者牵两马入陈于门内三分庭一分在南北首西上賔还西阶上北面赞冠者立于賔左少退俱北面再拜主人进立于楹间南面賔赞进立于主人之右俱南面东上主人授币賔受之退复东面位于主人授币掌事者又以币篚授赞冠者赞冠者退复位主人还阼阶上北面拜送賔赞降自西阶从者迓受币賔当庭实东面揖出牵马者从出从者迓受马于门外賔降主人降送賔于大门外西面再拜賔退主人入皇子诣閤至次着朝服通事舍人引皇子入诣皇帝所御之殿至閤近臣入奏皇帝即御座南向坐近臣出引皇子入立于阶间北面再拜讫近臣引出皇子至皇后殿閤外近臣附奏皇后即御位南向坐司言至閤引皇子入立于阶间北面再拜司言引出閤皇子出还第如来仪
　　本朝
　　开宝通礼如开元礼
　　国朝近制加冠者止加乌纱折上巾不用开宝礼旧仪宗室子若将授官者必先赐袍笏令裹头而后授命焉政和御制冠礼卷八
　　钦定四库全书
　　政和御制冠礼卷九
　　冠仪
　　品官【汉　晋唐】
　　汉
　　后汉何休冠仪约制云将冠子者具衣冠冠者父兄若诸父宗族之尊者一人为主主人告所素钦僚友一人为冠賔必自往其家告曰某长矣将加冠于首愿吾子教之賔既许主人自定吉日先冠一日宿告賔曰请以明日行事賔曰敢不从命主人洒扫内外皆肃执事者于两楹间为冠者设北向筵又设宾东向筵两筵相接授冠以篚器设于两筵又设樽爵于东方冠者如常服待命于房夙兴賔到迎延揖让如常坐定执事曰请行事主人跪告賔曰请劳吾子賔跪答曰敬诺賔起立西序东面聴命之礼賔冠者兴西向拜賔賔答拜讫命就筵賔主各还坐冠者北向筵坐賔复跪曰吾子之使请将命主人跪答曰劳吾子賔起就东向筵执事者执爵跪向冠者祝曰令月吉日始加元服弃尔防志顺尔成徳夀考维祺介尔景福冠者即坐賔跪加冠讫冠者执爵酹地然后啐酒讫賔兴还复本坐主人亦起乃俱坐冠者还房自整饰出拜父父为起若诸父羣从及兄应答拜者答拜如常入拜母母答拜其余兄弟姑姊皆相拜如常主人命冠者出便设酬为劝乃罢异日有祭事自告祖考者自如旧祭礼常仪
　　晋
　　晋王堪冠礼仪云永平元年正月戊子冠中外四孙立于步广里舍之阼阶设一席于东厢引冠者以长防次于席南东上賔宗人立于西厢东面南上堪立于东轩西南面西上陈元服于席上宗人执仪次呼冠者各应曰诺宗人申诫之曰以歳之正以月之令兄弟具来咸加尔服弃尔防志顺尔成徳敬慎威仪惟人之则夀考维祺永受景福冠者髙跪而冠各自着布兴再拜从立于賔南上酌四杯酒各拜醮而饮事讫上堂向御史府君再拜讫冠者东面坐如常燕礼时賔宗人东平王隆叔祚王循道安王业建始此皆古礼俱以意斟酌从其简者耳
　　唐
　　唐开元礼三品以上嫡子冠将冠筮于庙门之外无庙者筮于正寝之堂主人【谓将冠者之父兄也】公服立于门东西面无庙者立堂上楹间近东西面掌事者各服其服立于门西东面北上无庙者立于楹间近西东面俱北上布筮席于闑西阈外面西无庙者于主人之西西面筮者开韇出防兼执之东面受命于主人主人曰为嫡子某某日加冠庶几从之筮者曰诺进就筮席西面以韇系防遂述曰假尔太筮有常某人为嫡子某某日加冠庶几从之乃释韇坐筮讫兴降席东面称占曰从筮者退若不吉则筮逺日如初仪赞礼者进主人之左礼毕掌事者彻筮席前三日筮賔如求日之仪【筮賔筮其可使冠子者】前二日主人戒賔及赞冠者主人至賔大门外掌次者引之次主人公服出次立于门外之西东面賔公服立于阼阶下西面傧者公服进于賔之左北面受命出立于门东西面曰敢请事主人曰某之子某将加冠请某子教之【相称各随官爵】傧者入告賔出立于门东西面再拜主人答拜主人曰某之子某将加冠愿吾子教之賔曰某不敏恐不能供事以辱吾子敢辞主人曰某犹愿吾子教之賔曰吾子重有命某敢不从主人再拜賔答拜主人还賔拜送主人戒赞冠者亦如之【亦通使子弟戒之】前一日掌事者设次于大门外之右南向其日夙兴赞者设洗于正寝阼阶东南东向当东霤【六品以下当东荣】南北以堂深罍水在洗东加勺幂篚在洗西南肆实巾一于篚加幂席于东房西墉下【无房者张帷为之】陈服于席东领北上冕服青衣纁裳【一品衮冕服九章五章在衣山龙华虫火宗彛四章在裳藻粉米黼黻二品鷩冕服七章三章在衣华虫藻火四章在裳宗彛粉米黼黻三品毳冕服五章三章在衣宗彛藻粉二章在裳黼黻四品绣冕服三章一章在衣粉米二章在裳黼黻五品冕衣无章裳刺黼一章六品以下爵弁服青衣纁裳】白纱中单黻领【四品以下青领也】青褾襈裾革带钩防大带【一品二品素带皆纰其外上以朱下以緑三品纰其垂外以内以黄纽约皆用青组四品五品素带纰其垂外以内以黄纽约皆用青组六品以下练带纰其垂内外以缁纽约用青组也】黻【随衣色山火二章四品五品绣冕山一章冕无章】劔【饰以金玉四品五品饰以金】双佩【一品山玉五品以上佩水苍玉】双绶【一品緑綟绶四防紫黄赤缘质长一丈八尺二百四十首广九寸二品三品紫绶三防紫黄赤纯紫质长丈六尺一百八十首广八寸皆有小双绶长二尺六寸色同大绶而首半之一品施二玉环四品青绶三防青白红纯青质长一丈四尺一百三十首广七寸五品墨绶二防青缁纯绀质长一丈二尺一百首广六寸皆有小双绶长二尺六寸色同大绶而首半之六品以下爵韠而已】朱韈赤舄【五品以上同六品以下白韈赤履庶人介帻服绛公服方心革带钩防假带韈履】进贤冠服绛纱单衣白纱中单皂领褾襈裾白裙襦【亦裙衫也】革带钩防假带曲领方心绛纱蔽膝白韈黒舄【八品下去中单曲领蔽膝黒履庶人黒介帻服白裙衫青领革带韈履】劒双佩双绶【六品以下无劒绶】缁布冠服青衣素裳素鞸【中单革带大绶劒佩与冕服同韈舄与进贤冠服同六品以下中单革带缁带与爵弁服同韈履与进贤冠同庶人带韈履与介帻服同去韠而已】缁纚栉簮同箱在服南【纚今用皂巾方六寸属带于前两隅】筦筵四纷纯加藻席四缋纯入在南侧樽甒醴在服北加勺幂设坫【四品以下设篚】在樽北实角觯角柶各一加幂馔陈于坫北【四品及五品蒲筵四缁布纯加萑席四帛纯六品以下蒲筵四缁布纯不加于萑席四品以下设篚无坫柶以角为之状如匕馔用少牢及腊三俎一二品十笾十豆三品八笾八豆四品五品六笾六豆凡牲体节折如离肺笾实脯枣栗之属豆实醢酱虀菹之类六品以下用特牲一俎二笾二豆笾实脯枣豆实菹醢】设洗于东房近北罍水在洗西篚在洗东北肆实以巾质明賔赞至于主人大门外掌次者引之次賔赞公服诸行事者各服其服【六品以下无公服者服常服】执樽罍篚者皆就位冕【衮冕垂青珠九旒以组为缨色如其绶青纩充耳角簮导鷩冕七旒毳冕五旒余皆同衮冕四品五品绣冕垂青珠四旒以组为缨色如其绶青纩充耳角导六品以下冕三旒余同绣冕庶人则黒介帻也】进贤冠三梁缨青缕导【四品五品两梁六品以下一梁庶人则黒介帻】缁布冠青组缨冠冕各一箱各一人执之待于西阶之西东面北上设主人之席于阼阶上西面賔席于西阶上东面冠者席于主人东北西面主人公服立于阼阶下当东序西面诸亲公服非公服者常服立于罍洗东南面北上【尊者停别室】傧者公服立于门外道东北面将冠者双童髻空顶帻双玉导金宝饰防袴褶绵绅乌皮履【六品以下导不以玉无金宝之饰】立于房内户东西面賔及赞冠者出次立于门西赞冠者少退俱东面北上傧者进于主人之左北面受命出立于门东西面曰敢请事賔曰某子有嘉礼命某事傧者入告主人迎賔于大门外之东西面再拜賔答拜【凡賔主拜揖入出皆赞礼者相导】主人揖赞冠赞冠者报揖主人又揖賔賔报揖主人入賔及赞冠者次入及内门主人揖賔賔报揖主人与賔入赞者从之至内霤将曲揖賔賔报揖至阶主人立于阶东西面賔立于阶西东面主人曰请吾子升賔曰某将事敢辞主人曰固请吾子升賔曰某敢固辞主人曰终请吾子升賔曰某敢终辞主人升自阼阶立于席东西向賔升自西阶立于席西东向赞者及庭盥于洗升自西阶入于东房立于主人赞冠者之南俱西面【庶子之礼则自此以下不同如别仪】主人赞冠者引将冠者出立于房户外之西南面賔之赞冠者取纚栉簮箱跪奠于冠者筵南端兴席北少东西面立賔揖将冠者賔主俱即席坐将冠者进升席西面坐賔之赞冠者进筵前东面跪脱双童髻置于箱毕设纚兴复位立賔主俱兴賔降盥主人从降賔东面辞曰请吾子不降主人曰吾子降辱敢不从降賔至罍洗盥手讫诣西阶賔主一揖一让升主人立于席后西面賔立西阶上东面执缁布冠者升賔降一等受之右执顶左执前进冠者筵前东向立祝曰令月吉日始加元服弃尔防志顺尔成徳夀考维祺介尔景福乃跪冠兴复西阶上席后东面立賔之赞冠者进筵前东面跪维缨兴复位冠者兴賔揖冠者冠者适房賔主俱坐冠者着青衣素裳之服出房户西南面立賔主俱兴賔揖冠者进升席西向坐賔之赞冠者跪脱缁布冠置于箱栉毕设纚兴复位賔降二等受进贤冠【庶人则黒介帻】右执顶左执前进冠者筵前东向立【庶人则北向下皆依此】祝曰吉日令辰乃申尔服敬尔威仪淑慎尔徳眉夀万年永受胡福乃跪冠兴复位賔之赞冠者跪设簮结缨兴复位冠者兴賔揖冠者冠者适房賔主俱坐冠者着绛纱服【庶人则白裙服】出房户西南面立賔主俱兴賔揖冠者进升席西向坐賔之赞冠者跪脱进贤冠【庶人则黒介帻】置于箱栉毕设纚兴复位賔降三等受冕【六品下受爵弁庶人黒介帻】右执顶左执前进冠者筵前东面立祝曰以歳之正以月之令咸加尔服兄弟具在以成厥徳黄耉无疆受天之庆乃跪冠兴复位賔之赞冠者跪设簮结缨兴复位冠者兴賔揖冠者冠者适房賔主俱坐主人赞冠者彻纚栉簮箱及筵入于房又筵于室户西南向冠者着冕【六品以下着爵弁之服庶人则绛公服】出房户西南面立賔主俱兴主人赞冠者盥手洗觯于房酌醴加柶覆之面叶出房南面立賔揖冠者冠者就筵西南面立賔进受醴于室户东西面进冠者筵前北面立祝曰甘醴维厚嘉荐令芳拜受祭之以定尔祥承天之休夀考不忘冠者筵西拜受觯賔复西阶上东面答拜执馔者奉馔荐于冠者筵前冠者升筵坐左执觯右取脯擩于醢祭于笾豆之间赞冠者取肺一以授冠者冠者奠觯于荐西兴受肺左手执本坐右絶末以祭左手哜之兴以授赞冠者加于俎冠者坐帨手取觯以柶祭醴柶加于觯面叶兴筵末坐啐醴建柶兴降筵西南面跪奠觯再拜执觯兴賔答拜賔主俱坐冠者升筵跪奠觯于荐东兴进北向跪取脯降自西阶入见母进奠脯于席前退再拜以出冠者母不在则使人受脯于西阶下【庶人之礼与此上一节不同自此以下皆同】










　　政和御制冠礼卷九
　　钦定四库全书
　　政和御制冠礼卷十
　　冠仪
　　品官【唐本朝】
　　唐
　　初冠者入见母賔主俱兴賔降当西序东面立主人降当东序西面立冠者既见母出立于西阶之东南面賔少进字之曰礼义既备令月吉日昭告尔字爰字孔嘉髦士攸宜宜之于嘏永受保之曰伯某甫冠者曰某虽不敏夙夜只奉賔出主人送于内门外主人西面请賔曰吾子辱执事请礼从者賔曰某既得将事敢辞主人曰敢固以请賔曰某辞不得命敢不从賔就次主人入初賔出冠者东面见诸亲诸亲拜之冠者答拜冠者西面拜賔之赞冠者賔之赞冠者答拜讫见诸尊于别室賔主既释服改席讫賔与众賔俱出次立于门西东面主人出门东西面主人揖賔賔报揖主人先入賔及众賔从之至阶一让升各就坐后立定俱升坐会讫賔主俱兴【四品以下则賔主俱兴賔立于西阶上东面主人立于东阶上西面掌事者以币篚升授主人于序端賔北面拜主人进立于楹间賔降自西阶东面众賔从降南面立賔进立于主人右南面賔受篚退复东面立主人还阼阶上北面拜门之东西面再拜请受币賔出主人送賔于大门賔退主人入并无以下陈马之仪】賔立于西阶上赞冠者在北少退俱东面主人立于东阶上西面众賔降立于阶下东面掌事者以币篚升授主人于东序端主人执篚少进西面立又掌事者奉币篚升立于主人之后于币篚升牵马者牵两马入陈于门内三分庭一在南北首西上賔还西阶上北面赞冠者立于賔左少退賔赞俱再拜主人进立于楹间南面賔赞进立于主人之右俱南面主人授币掌事者又以币篚授赞冠者赞冠者退复位主人还阼阶上北面拜送賔赞降自西阶从者迓受币賔当庭实东面揖出牵马者从出从者迓受马于门外賔降主人降送賔于大门外之东西面再拜賔退主人入孤子则诸父诸兄戒賔冠之日主人髻而迎宾拜揖让如冠主冠于阼阶醴之及礼賔拜送皆如上仪明日见庙冠者朝服无庙者见祖祢于正寝冠者公服庶人则常服质明赞者引入庙南门中庭道西北面赞拜讫引出
　　品官庶子筮日筮賔衣服冠佩之制行事之仪皆如嫡子惟于加冠之际自主人赞冠者引将冠者出立房外以后一节为异焉主人赞冠者引将冠者出立于房户外之西南面賔之赞冠者取纚栉簮箱跪奠于冠者筵东嫡子则筵西兴席东少北南面立【嫡子则席北少东西面】賔揖将冠者賔主俱即席坐将冠者进升席南面坐賔之赞冠者进筵前北面跪嫡子则东面脱双童髻置于箱栉毕设纚兴复位立賔主俱兴賔降盥主人从降賔东面辞曰请吾子不降主人曰吾子降辱敢不从降賔至罍洗盥手讫诣西阶賔主一揖一让升主人立于席后西面賔立于西阶上东面执缁布冠者升賔降一等受之左执顶右执前进将冠者筵前北向跪【嫡子则东向即辞不同】冠兴复西阶上席后东面立賔之赞冠者进筵前北向跪【嫡子则东向】结缨兴复位冠者兴賔揖冠者冠者适房賔主俱坐冠者着青衣素裳之服出房立于户西南面賔主俱兴賔揖冠者进立于席后【嫡子则进升席西向坐】南面賔降盥主人从降辞对如初賔盥手跪取爵于篚兴洗讫诣西阶賔主一揖一让进北主人立于席后西面賔诣酒樽所酌酒进冠者筵前北向立祝曰防酒既清嘉荐亶时始加元服兄弟具来孝友时格永思保之冠者筵西拜受爵賔复西阶上东面答拜执馔者荐笾豆于冠者筵前冠者升筵坐左执爵右取脯擩于醢祭于笾豆之间【四品五品于醢右取脯擩右执祭于笾豆之间六品祭醢于笾豆之间】祭酒讫兴筵末坐啐酒执爵兴降筵西跪奠爵再拜执爵兴賔答拜冠者升筵跪奠爵于荐东兴立于筵西南面执馔者彻荐爵賔揖冠者冠者进升筵南向坐賔之赞冠者跪脱缁布冠置于箱栉毕设纚兴复位賔降二等受进贤冠【庶人则黒介帻】右执顶左执前进冠者筵前北向跪冠兴复位賔之赞冠者坐设簮结缨复位冠者兴賔揖冠者适房賔主俱坐冠者着绛纱服【庶人则裙襦服】出房立于户西南面賔主俱兴賔揖冠者冠者进立于席后南面賔诣酒罇所取爵酌酒进冠者筵前北向立祝曰防酒既清嘉荐伊脯乃申尔服礼仪有序祭此嘉爵承天之祜冠者筵西拜受爵賔复西阶上东面答拜执馔者荐笾豆冠者升筵坐左执爵右祭脯醢祭酒兴筵末坐啐酒执爵兴降筵西跪奠爵再拜执爵兴賔答拜冠者升筵坐奠爵于荐东兴立于筵西南面执馔者彻荐爵賔揖冠者冠者进升席南面坐賔之赞冠者跪脱进贤冠置于箱栉毕设纚兴复位賔降三等受冕【六品以下爵弁服庶人则绛纱服】右执顶左执前进冠者筵前北向跪冠兴复位賔之赞冠者坐设簮结缨兴复位冠者兴賔揖冠者适房賔主俱坐主人赞冠者彻栉箱入于房冠者着冕服【六品以下爵弁服庶人公服】出房立于户西南面賔主俱兴賔揖冠者冠者进立于席后南面賔诣酒樽所取爵酌酒进冠者筵前北向立祝曰防酒令芳笾豆有楚咸加尔服肴升折俎承天之庆受福无疆冠者筵西拜受爵賔复位东面答拜执馔者荐笾豆设俎于笾豆之南冠者升筵坐左执爵右祭脯醢赞冠者取肺一以授冠者冠者奠爵于荐西兴受郤左手执本坐右絶末以祭上左手哜之兴加于俎冠者坐帨手执爵祭酒兴筵末坐啐酒兴降筵西南面坐奠爵再拜执爵兴賔答拜冠者升筵坐奠爵于荐东兴降席北面既取脯降自西阶入见母进奠脯于席前退再拜以出冠者母不在则使人受于西阶下自此以下见母礼賔见庙皆如嫡子之仪
　　本朝
　　开宝通礼如开元之制
　　女笄【周唐】
　　周
　　周制女子许嫁笄而醴之称字祖庙未毁教于公宫三月祖庙已毁则于宗室公羊传妇人许嫁笄而字之死则以成人之丧埋之杂记女虽未许嫁年二十而笄礼之妇人执其礼燕则鬈首【贾公彦云许嫁者用醴礼之不许嫁者当用酒醮之钦其早得礼】
　　唐
　　开元礼义鉴云礼云虽未许嫁年二十而笄其仪如冠男子但用酒醮之为异耳礼云女子着笄明有系属故笄在许嫁二十而筓者礼云女子许嫁为成人故着笄焉明在系属于外也若未许嫁年二十而笄以其成人非谓系嫁也故记云对女賔得妇人执其礼是二十未许嫁有笄之义也






　　政和御制冠礼卷十
<史部,政书类,仪制之属,政和五礼新仪>
　　钦定四库全书　　　　　史部十三
　　政和五礼新仪目录一　　政书类二【仪制之属】卷一
　　序例
　　辨祀
　　时日
　　坛壝【燎坛瘗坎附】
　　卷二
　　序例
　　神位上
　　卷三
　　序例
　　神位下
　　太庙祫享昭穆位
　　卷四
　　序例
　　册祝
　　玉币
　　神席【神位版附】
　　卷五
　　序例
　　斋戒
　　献官
　　祭器【器实附】
　　牲牢【牲醴附】
　　卷六
　　序例
　　亲祠登歌【大朝防同】
　　亲祠宫架【景灵宫　宣徳门大朝防同】
　　大祠登歌【中祠同】
　　大祠宫架
　　卷七
　　序例
　　亲祠降御札奏告天地太庙别庙太社太稷【祠庙附】
　　非泛奏告天地太庙别庙太社太稷【祠庙附】报谢天地太庙别庙太社太稷【祠庙附】
　　卷八
　　序例
　　亲祠降御札奏告宫观【非泛奏告同】
　　报谢宫观
　　卷九
　　序例
　　亲祠奏告配帝室【常祀同】
　　卷十
　　序例
　　奏告诸陵上宫
　　奏告诸陵下宫
　　卷十一
　　序例
　　车辂
　　皇帝车辂【卤簿内车辇附】
　　皇后车
　　皇太子车辂
　　王公以下车辂
　　卷十二
　　序例
　　冠服
　　皇帝冕服
　　皇后冠服【妃冠服附】
　　皇太子冠服
　　皇太子妃冠服
　　命妇冠服
　　羣臣祭服
　　羣臣朝服
　　卷十三
　　序例
　　卤簿
　　大架六引中道
　　卷十四
　　序例
　　卤簿
　　大架中道
　　卷十五
　　序例
　　卤簿
　　大架外仗【并左右厢】
　　卷十六
　　序例
　　卤簿
　　法架三引中道
　　卷十七
　　序例
　　卤簿
　　法架中道
　　卷十八
　　序例
　　卤簿
　　法架外仗【并左右厢】
　　立仗
　　小架
　　卷十九
　　序例
　　卤簿
　　皇后卤簿
　　皇太子卤簿
　　皇太子妃卤簿
　　卷二十
　　序例
　　卤簿
　　王公卤簿
　　一品卤簿【命妇同】
　　二品卤簿【命妇同】
　　三品卤簿【命妇同】
　　卷二十一
　　序例
　　朝防仪卫
　　大庆殿大朝会
　　文徳殿视朝【大庆殿册命诸王大臣黄麾仗准此】
　　卷二十二
　　序例
　　朝会仪卫
　　紫宸殿大辽使朝
　　文徳殿发册
　　卷二十三
　　序例
　　班位
　　朝堂行事陪祠助祭官受誓戒班
　　太庙斋坊行事陪祠助祭官受誓戒班奏请皇帝致斋垂拱殿枢宻以下班奏请皇帝致斋大庆殿文武官班
　　亲祠陪祠文武官班【侍耕借侍田猎班同】
　　亲祠景灵宫天兴殿太庙助祭文武官班亲祠礼毕文武官称贺班
　　御楼肆赦文武官班【受降宣露布同】
　　四孟朝献景灵宫文武官班
　　卷二十四
　　序例
　　五服制度【衣服丧服制】
　　卷二十五
　　吉礼
　　皇帝祠昊天上帝仪一
　　时日
　　斋戒
　　奏告
　　陈设
　　卷二十六
　　吉礼
　　皇帝祠昊天上帝仪二
　　车驾自太庙诣青城
　　省牲
　　奠玉币
　　卷二十七
　　吉礼
　　皇帝祠昊天上帝仪三
　　进熟
　　望燎
　　端诚殿受贺
　　卷二十八
　　吉礼
　　皇帝祠昊天上帝仪四
　　车驾还内
　　宣徳门肆赦
　　卷二十九
　　吉礼
　　祀昊天上帝仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望燎
　　卷三十
　　吉礼
　　皇帝宗祀上帝仪一
　　时日
　　斋戒
　　奏告
　　陈设
　　卷三十一
　　吉礼
　　皇帝宗祀上帝仪二
　　车驾自太庙诣文徳殿
　　省牲器
　　奠玉币
　　卷三十二
　　吉礼
　　皇帝宗祀上帝仪三
　　进熟
　　望燎
　　卷三十三
　　吉礼
　　皇帝宗祀上帝仪四
　　紫宸殿受贺
　　宣徳门肆赦
　　卷三十四
　　吉礼
　　宗祀上帝仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望燎
　　卷三十五
　　吉礼
　　皇帝祈糓祀上帝仪上
　　时日
　　斋戒
　　奏告
　　陈设
　　卷三十六
　　吉礼
　　皇帝祈糓祀上帝仪中
　　车驾自大庆殿诣青城
　　省牲器
　　奠玉币
　　卷三十七
　　吉礼
　　皇帝祈糓祀上帝仪下
　　进熟
　　望燎
　　车驾还内
　　卷三十八
　　吉礼
　　祈糓祀上帝仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望燎











　　政和五礼新仪目録一
　　钦定四库全书
　　政和五礼新仪目録二
　　卷三十九
　　吉礼
　　皇帝雩祀上帝仪上
　　时日
　　斋戒
　　奏告
　　陈设
　　卷四十
　　吉礼
　　皇帝雩祀上帝仪中
　　车驾自大庆殿诣青城
　　省牲器
　　奠玉币
　　卷四十一
　　吉礼
　　皇帝雩祀上帝仪下
　　进熟
　　望燎
　　车驾还内
　　卷四十二
　　吉礼
　　雩祀上帝仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望燎
　　卷四十三
　　吉礼
　　皇帝祀感生帝仪上
　　时日
　　斋戒
　　奏告
　　陈设
　　卷四十四
　　吉礼
　　皇帝祀感生帝仪中
　　车驾自大庆殿诣青城
　　省牲器
　　奠玉币
　　卷四十五
　　吉礼
　　皇帝祀感生帝仪下
　　进熟
　　望燎
　　车驾还内
　　卷四十六
　　吉礼
　　祀感生帝仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望燎
　　卷四十七
　　吉礼
　　皇帝祀五方帝仪上
　　时日
　　斋戒
　　奏告
　　陈设
　　卷四十八
　　吉礼
　　皇帝祀五方帝仪中
　　车驾自大庆殿诣青城
　　省牲器
　　奠玉币
　　卷四十九
　　吉礼
　　皇帝祀五方帝仪下
　　进熟
　　望燎
　　车驾还内
　　卷五十
　　吉礼
　　祀五方帝仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　卷五十一
　　吉礼
　　皇帝祀髙禖仪上
　　时日
　　斋戒
　　陈设
　　卷五十二
　　吉礼
　　皇帝祀髙禖仪中
　　车驾自大庆殿诣青城
　　省牲器
　　奠玉币
　　卷五十三
　　吉礼
　　皇帝祀髙禖仪下
　　进熟
　　望燎
　　车驾还内
　　卷五十四
　　吉礼
　　祀髙禖仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　卷五十五
　　吉礼
　　皇帝朝日仪上
　　时日
　　斋戒
　　陈设
　　卷五十六
　　吉礼
　　皇帝朝日仪中
　　车驾自大庆殿诣青城
　　省牲器
　　奠玉币
　　卷五十七
　　吉礼
　　皇帝朝日仪下
　　进熟
　　望燎
　　车驾还内
　　卷五十八
　　吉礼
　　朝日仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　卷五十九
　　吉礼
　　皇帝夕月仪上
　　时日
　　斋戒
　　陈设
　　卷六十
　　吉礼
　　皇帝夕月仪中
　　车驾自大庆殿诣青城
　　省牲器
　　奠玉币
　　卷六十一
　　吉礼
　　皇帝夕月仪下
　　进熟
　　望燎
　　车驾还内
　　卷六十二
　　吉礼
　　夕月仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　卷六十三
　　吉礼
　　皇帝蜡东方西方百神仪上
　　时日
　　斋戒
　　陈设
　　卷六十四
　　吉礼
　　皇帝蜡东方西方百神仪中
　　车驾自太庙诣青城
　　省牲器
　　奠玉币
　　卷六十五
　　吉礼
　　皇帝蜡东方西方百神仪下
　　进熟
　　望燎
　　车驾还内
　　卷六十六
　　吉礼
　　蜡东方西方百神仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　卷六十七
　　吉礼
　　蜡南方北方百神仪
　　时日
　　斋戒
　　陈设
　　省馔
　　行事












　　政和五礼新仪目録二
　　钦定四库全书
　　政和五礼新仪目録三
　　卷六十八
　　吉礼
　　祀帝鼐仪
　　时日
　　斋戒
　　陈设
　　省馔
　　奠币
　　荐馔
　　望燎
　　卷六十九
　　吉礼
　　祀八鼎仪
　　时日
　　斋戒
　　陈设
　　省馔
　　行事
　　卷七十
　　吉礼
　　祀九宫贵神仪
　　时日
　　斋戒
　　省牲器
　　奠玉币
　　进熟
　　望燎
　　卷七十一
　　吉礼
　　祀荧惑仪
　　时日
　　斋戒
　　陈设
　　省牲器
　　奠玉币
　　进熟
　　望燎
　　卷七十二
　　吉礼
　　祀太乙宫仪
　　时日
　　斋戒
　　陈设
　　省馔
　　行事
　　卷七十三
　　吉礼
　　祀阳徳观仪
　　时日
　　斋戒
　　陈设
　　省馔
　　行事
　　卷七十四
　　吉礼
　　应天府祀大火仪
　　时日
　　斋戒
　　陈设
　　行事
　　卷七十五
　　吉礼
　　祀风师雨师雷神仪
　　时日
　　斋戒
　　陈设
　　省馔
　　行事
　　卷七十六
　　吉礼
　　州县祀风师雨师雷神仪
　　时日
　　斋戒
　　陈设
　　省馔
　　行事
　　卷七十七
　　吉礼
　　祀会应庙仪
　　时日
　　斋戒
　　陈设
　　省馔
　　行事
　　卷七十八
　　吉礼
　　祀司中司命司民司禄仪
　　时日
　　斋戒
　　陈设
　　省馔
　　行事
　　卷七十九
　　吉礼
　　祀灵星夀星仪
　　时日
　　斋戒
　　陈设
　　省馔
　　行事
　　卷八十
　　吉礼
　　皇帝祭皇地只仪一
　　时日
　　斋戒
　　奏告
　　陈设
　　卷八十一
　　吉礼
　　皇帝祭皇地只仪二
　　车驾自太庙诣青城
　　省牲器
　　奠玉币
　　卷八十二
　　吉礼
　　皇帝祭皇地只仪三
　　进熟
　　望瘗
　　明禋殿受贺
　　卷八十三
　　吉礼
　　皇帝祭皇地只仪四
　　车驾还内
　　宣徳门肆赦
　　卷八十四
　　吉礼
　　祭皇地只仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望瘗
　　卷八十五
　　吉礼
　　皇帝祭神州地只仪上
　　时日
　　斋戒
　　奏告
　　陈设
　　卷八十六
　　吉礼
　　皇帝祭神州地只仪中
　　车驾自大庆殿诣青城
　　省牲器
　　奠玉币
　　卷八十七
　　吉礼
　　皇帝祭神州地只仪下
　　进熟
　　望瘗
　　车驾还内
　　卷八十八
　　吉礼
　　祭神州地只仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　卷八十九
　　吉礼
　　皇帝祭太社太稷仪上
　　时日
　　斋戒
　　陈设
　　卷九十
　　吉礼
　　皇帝祭太社太稷仪中
　　车驾自大庆殿诣斋宫
　　省牲器
　　奠玉币
　　卷九十一
　　吉礼
　　皇帝祭太社太稷仪下
　　进熟
　　望瘗
　　车驾还内
　　卷九十二
　　吉礼
　　祭太社太稷仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望瘗
　　卷九十三
　　吉礼
　　州县祭社稷仪
　　时日
　　斋戒
　　陈设
　　省馔
　　行事
　　卷九十四
　　吉礼
　　庆成军祭后土仪
　　时日
　　斋戒
　　陈设
　　省馔
　　行事
　　卷九十五
　　吉礼
　　祭五方岳镇海渎仪
　　时日
　　斋戒
　　陈设
　　省馔
　　行事
　　卷九十六
　　吉礼
　　诸州祭岳镇海渎仪
　　时日
　　斋戒
　　陈设
　　省馔
　　行事
　　卷九十七
　　吉礼
　　皇帝祫享太庙仪一
　　时日
　　斋戒
　　陈设
　　卷九十八
　　吉礼
　　皇帝祫享太庙仪二
　　车驾自景灵宫诣太庙
　　省牲器
　　别庙神主过太庙
　　晨祼
　　朝践
　　卷九十九
　　吉礼
　　皇帝祫享太庙仪三
　　馈食
　　卷一百
　　吉礼
　　皇帝祫享太庙仪四
　　车驾还内
　　紫宸殿受贺
　　宣徳门肆赦
　　卷一百一
　　吉礼
　　祫享太庙仪【有司行事】
　　时日
　　斋戒
　　陈设
　　省牲器
　　别庙神主过太庙
　　晨祼
　　馈食
　　卷一百二
　　吉礼
　　皇帝时享太庙仪上
　　时日
　　斋戒
　　陈设
　　卷一百三
　　吉礼
　　皇帝时享太庙仪中
　　车驾自大庆殿诣太庙
　　省牲器
　　晨祼
　　卷一百四
　　吉礼
　　皇帝时享太庙仪下
　　馈食
　　车驾还内
　　卷一百五
　　吉礼
　　时享太庙仪【有司行事】
　　时日
　　斋戒
　　陈设
　　省牲器
　　晨祼
　　馈食
　　卷一百六
　　吉礼
　　时享别庙仪
　　时日
　　斋戒
　　陈设
　　省牲器
　　晨祼
　　馈食








　　政和五礼新仪目録三
　　钦定四库全书
　　政和五礼新仪目録四
　　卷一百七
　　吉礼
　　皇帝亲祠前期朝享太庙仪上
　　陈设
　　车驾自景灵宫诣太庙
　　省牲器
　　卷一百八
　　吉礼
　　皇帝亲祠前期朝享太庙仪下
　　晨祼
　　馈食
　　卷一百九
　　吉礼
　　朔祭太庙仪
　　斋戒
　　陈设
　　省馔
　　行事
　　卷一百十
　　吉礼
　　朔祭别庙仪
　　斋戒
　　陈设
　　省馔
　　行事
　　卷一百十一
　　吉礼
　　荐新太庙仪
　　时日
　　陈设
　　省馔
　　行事
　　卷一百十二
　　吉礼
　　荐新别庙仪
　　时日
　　陈设
　　省馔
　　行事
　　卷一百十三
　　吉礼
　　皇帝亲祠前期朝献景灵宫仪
　　陈设
　　省馔
　　车驾自大庆殿诣景灵宫
　　奉玉币
　　荐馔
　　望燎
　　卷一百十四
　　吉礼
　　皇帝朝献景灵宫仪
　　时日
　　斋戒
　　陈设
　　朝献景灵东宫
　　朝献景灵西宫
　　卷一百十五
　　吉礼
　　坊州朝献圣祖仪
　　时日
　　斋戒
　　陈设
　　省馔
　　行事
　　卷一百十六
　　吉礼
　　春秋二仲荐献诸陵仪
　　时日
　　斋戒
　　受香
　　陈设
　　省馔
　　行事
　　卷一百十七
　　吉礼
　　进献诸陵上宫仪
　　时日
　　陈设
　　省馔
　　行事
　　卷一百十八
　　吉礼
　　进献诸陵下宫仪
　　时日
　　陈设
　　省馔
　　行事
　　卷一百十九
　　吉礼
　　荐新诸陵仪
　　时日
　　陈设
　　省馔
　　行事
　　卷一百二十
　　吉礼
　　皇帝视学酌献文宣王仪
　　陈设
　　酌献文宣王
　　视学
　　卷一百二十一
　　吉礼
　　释奠文宣王仪
　　时日
　　斋戒
　　陈设
　　省馔
　　行事
　　卷一百二十二
　　吉礼
　　释奠武成王仪
　　时日
　　斋戒
　　陈设
　　省馔
　　行事
　　卷一百二十三
　　吉礼
　　辟廱释菜仪
　　时日
　　斋戒
　　陈设
　　行事
　　卷一百二十四
　　吉礼
　　皇太子释奠文宣王仪上
　　斋戒
　　陈设
　　皇太子诣祠所
　　卷一百二十五
　　吉礼
　　皇太子释奠文宣王仪下
　　省馔
　　行事
　　讲经
　　皇太子还东宫
　　卷一百二十六
　　吉礼
　　州县释奠文宣王仪
　　时日
　　斋戒
　　陈设
　　省馔
　　行事
　　卷一百二十七
　　吉礼
　　皇帝耕籍仪
　　时日
　　陈设
　　享先农
　　车驾诣籍田
　　耕籍
　　车驾还内
　　卷一百二十八
　　吉礼
　　享先农仪
　　时日
　　斋戒
　　陈设
　　省馔
　　行事
　　卷一百二十九
　　吉礼
　　皇后亲蚕仪
　　时日
　　陈设
　　享先蚕
　　皇后亲诣蚕所
　　亲蚕
　　皇后还内
　　卷一百三十
　　吉礼
　　享先蚕
　　时日
　　斋戒
　　陈设
　　省馔
　　行事
　　卷一百三十一
　　吉礼
　　诸州享厯代帝王仪
　　时日
　　斋戒
　　陈设
　　省馔
　　行事
　　卷一百三十二
　　吉礼
　　七祀仪
　　时日
　　斋戒
　　陈设
　　省馔
　　行事
　　卷一百三十三
　　吉礼
　　享司寒仪
　　时日
　　斋戒
　　陈设
　　省馔
　　行事
　　卷一百三十四
　　吉礼
　　祭马祖先牧马社马步仪
　　时日
　　斋戒
　　陈设
　　省馔
　　行事
　　卷一百三十五
　　吉礼
　　品官时享家庙仪
　　庙制
　　时日
　　斋戒
　　陈设
　　省馔
　　行事


　　政和五礼新仪目録四
　　钦定四库全书
　　政和五礼新仪目録五
　　卷一百三十六
　　賔礼
　　大庆殿元正冬至大朝防仪上
　　陈设
　　卷一百三十七
　　賔礼
　　大庆殿元正冬至大朝防仪中
　　朝贺
　　卷一百三十八
　　賔礼
　　大庆殿元正冬至大朝防仪下
　　上夀
　　卷一百三十九
　　賔礼
　　文徳殿月朔视朝仪
　　陈设
　　起居
　　卷一百四十
　　賔礼
　　紫宸殿望叅仪
　　卷一百四十一
　　賔礼
　　垂拱殿四叅仪
　　卷一百四十二
　　賔礼
　　紫宸殿日叅仪
　　卷一百四十三
　　賔礼
　　垂拱殿日叅仪
　　卷一百四十四
　　賔礼
　　崇政殿再坐仪
　　卷一百四十五
　　賔礼
　　崇政殿假日起居仪
　　卷一百四十六
　　賔礼
　　羣臣拜表仪
　　卷一百四十七
　　賔礼
　　羣臣聴御札批荅仪
　　卷一百四十八
　　賔礼
　　蕃国主来朝仪上
　　遣使迎劳
　　遣使戒见日
　　陈设
　　朝见
　　卷一百四十九
　　賔礼
　　蕃国主来朝仪下
　　防蕃国主
　　卷一百五十
　　賔礼
　　紫宸殿大辽使朝见仪
　　陈设
　　起居
　　宴
　　卷一百五十一
　　賔礼
　　紫宸殿正旦宴大辽使仪
　　陈设
　　宴
　　卷一百五十二
　　賔礼
　　紫宸殿大辽使朝辞仪
　　陈设
　　起居
　　宴
　　卷一百五十三
　　賔礼
　　崇政殿假日大辽使朝见仪
　　陈设
　　起居
　　宴
　　卷一百五十四
　　賔礼
　　崇政殿假日大辽使朝辞仪
　　陈设
　　起居
　　宴
　　卷一百五十五
　　賔礼
　　夏国进奉使见辞仪
　　髙丽国进奉使见辞仪
　　交州进奉使见辞仪
　　宜州西南蕃黎州等处进奉人见辞仪海外进奉蕃客见辞仪
　　卷一百五十六
　　賔礼
　　皇太子与师傅保相见仪
　　皇太子元正冬至受羣臣贺仪
　　卷一百五十七
　　军礼
　　皇帝御楼受蕃王降仪
　　陈设
　　御楼引见
　　卷一百五十八
　　军礼
　　命将出征仪上
　　受旌节
　　引见
　　造庙
　　宜社
　　卷一百五十九
　　军礼
　　命将出征仪下
　　告武成王庙
　　祃祭
　　师旋奏凯
　　御楼献俘宣露布
　　卷一百六十
　　军礼
　　皇帝田猎仪上
　　时日
　　祭告
　　陈设
　　车驾诣田猎所
　　卷一百六十一
　　军礼
　　皇帝田猎仪下
　　田猎
　　赐射余获
　　车驾还内
　　卷一百六十二
　　军礼
　　册命诸王大臣仪
　　陈设
　　临轩册命
　　卷一百六十三
　　军礼
　　紫宸殿贺胜防仪
　　大傩仪
　　州县傩仪
　　诸州嵗贡仪
　　卷一百六十四
　　军礼
　　命朔伐鼔仪
　　斋戒
　　陈设
　　祭告
　　伐鼓
　　卷一百六十五
　　嘉礼
　　天寜节上夀仪
　　陈设
　　垂拱殿上夀
　　紫宸殿上夀
　　卷一百六十六
　　嘉礼
　　纳皇后仪一
　　奏告天地社稷宫观
　　陈设
　　临轩命使发制书
　　卷一百六十七
　　嘉礼
　　纳皇后仪二
　　采择
　　问名
　　告吉
　　告成
　　告期
　　卷一百六十八
　　嘉礼
　　纳皇后仪三
　　奏告太庙景灵宫诸陵
　　临轩命使册后及奉迎
　　卷一百六十九
　　嘉礼
　　纳皇后仪四
　　册后
　　奉迎
　　同牢
　　皇后表谢
　　卷一百七十
　　嘉礼
　　纳皇后仪五
　　皇后朝谒景灵宫
　　卷一百七十一
　　嘉礼
　　皇太子纳妃仪上
　　陈设
　　临轩命使
　　卷一百七十二
　　嘉礼
　　皇太子纳妃仪中
　　采择
　　问名
　　告吉
　　告成
　　告期
　　奏告
　　册妃
　　卷一百七十三
　　嘉礼
　　皇太子纳妃仪下
　　醮戒
　　亲迎
　　同牢
　　妃朝见
　　盥馈
　　卷一百七十四
　　嘉礼
　　皇子纳夫人仪
　　采择
　　问名
　　告吉
　　告成
　　告期
　　奏告
　　赐告
　　醮戒
　　亲迎
　　同牢
　　夫人朝见
　　盥馈
　　卷一百七十五
　　嘉礼
　　帝姬降嫁仪
　　纳采问名
　　纳吉
　　纳成
　　请期
　　奏告
　　亲迎
　　同牢
　　见舅姑
　　醴妇
　　盥馈
　　飨妇
　　卷一百七十六
　　嘉礼
　　诸王以下昏仪
　　纳采
　　问名
　　纳吉
　　纳成
　　请期
　　亲迎
　　同牢
　　庙见
　　见舅姑
　　醴妇
　　盥馈
　　飨妇
　　舅飨送者
　　姑飨妇人送者
　　卷一百七十七
　　嘉礼
　　宗姬族姬嫁仪
　　纳采
　　问名
　　纳吉
　　纳成
　　请期
　　亲迎
　　同牢
　　庙见
　　见舅姑
　　醴妇
　　盥馈
　　飨妇
　　舅飨送者
　　姑飨妇人送者
　　卷一百七十八
　　嘉礼
　　品官婚仪
　　纳采
　　问名
　　纳吉
　　纳成
　　请期
　　亲迎
　　同牢
　　庙见
　　见舅姑
　　醴妇
　　盥馈
　　飨妇
　　舅飨送者
　　姑飨妇人送者
　　卷一百七十九
　　嘉礼
　　庶人婚仪
　　纳采问名
　　纳吉
　　纳成请期
　　亲迎
　　见祖祢
　　见舅姑
　　醴妇
　　飨送者









　　政和五礼新仪目録五
　　钦定四库全书
　　政和五礼新仪目録六
　　卷一百八十
　　嘉礼
　　皇太子冠仪上
　　奏告
　　陈设
　　皇帝御文徳殿行礼
　　朝见皇后
　　卷一百八十一
　　嘉礼
　　皇太子冠仪下
　　谒太庙
　　谒别庙
　　皇帝受羣臣贺
　　羣臣上礼
　　皇帝防羣臣
　　卷一百八十二
　　嘉礼
　　皇子冠仪
　　奏告
　　陈设
　　皇帝御文徳殿行礼
　　朝见皇后
　　卷一百八十三
　　嘉礼
　　品官嫡子冠仪
　　告庙
　　戒賔
　　宿賔
　　行事
　　礼賔
　　卷一百八十四
　　嘉礼
　　品官庶子冠仪
　　告庙
　　戒賔
　　宿賔
　　行事
　　礼賔
　　卷一百八十五
　　嘉礼
　　庶人嫡子冠仪
　　告祢
　　行事
　　卷一百八十六
　　嘉礼
　　庶人庶子冠仪
　　告祢
　　行事
　　卷一百八十七
　　嘉礼
　　册皇后仪一
　　奏告
　　陈设
　　临轩发册
　　卷一百八十八
　　嘉礼
　　册皇后仪二
　　皇后受册
　　皇后表谢
　　皇后受内外命妇贺
　　皇后防外命妇
　　卷一百八十九
　　嘉礼
　　册皇后仪三
　　皇帝受羣臣贺
　　羣臣上礼
　　皇帝防羣臣
　　卷一百九十
　　嘉礼
　　册皇后仪四
　　皇后朝谒景灵宫
　　卷一百九十一
　　嘉礼
　　册皇太子仪上
　　奏告
　　陈设
　　临轩册命
　　朝见皇后
　　卷一百九十二
　　嘉礼
　　册皇太子仪中
　　谒太庙
　　谒别庙
　　皇帝受羣臣贺
　　卷一百九十三
　　嘉礼
　　册皇太子仪下
　　羣臣上礼
　　皇帝防羣臣
　　皇后受内外命妇贺
　　皇后会外命妇
　　皇太子受羣臣贺
　　卷一百九十四
　　嘉礼
　　册帝姬仪
　　陈设
　　发册
　　受册
　　卷一百九十五
　　嘉礼
　　册内命妇仪
　　陈设
　　发册
　　受册
　　卷一百九十六
　　嘉礼
　　文徳殿宣制仪
　　卷一百九十七
　　嘉礼
　　皇帝养老于太学仪
　　陈设
　　车驾诣太学
　　酌献文宣王
　　养老
　　车驾还内
　　卷一百九十八
　　嘉礼
　　皇帝宴射仪
　　陈设
　　宴射
　　卷一百九十九
　　嘉礼
　　集英殿春秋大宴仪
　　陈设
　　大宴
　　卷二百
　　嘉礼
　　集英殿饮福大宴
　　陈设
　　大宴
　　卷二百一
　　嘉礼
　　垂拱殿曲宴仪
　　陈设
　　曲宴
　　卷二百二
　　嘉礼
　　上巳重阳赐宴仪
　　陈设
　　赐宴
　　卷二百三
　　嘉礼
　　辟廱赐闻喜宴仪
　　陈设
　　赐宴
　　卷二百四
　　嘉礼
　　节日赐饮食仪
　　卷二百五
　　嘉礼
　　赐脤膰仪
　　卷二百六
　　嘉礼
　　紫宸殿贺祥瑞仪
　　卷二百七
　　凶礼
　　忌辰羣臣进名奉慰仪
　　忌辰羣臣诣景灵宫仪
　　卷二百八
　　凶礼
　　赈抚仪
　　卷二百九
　　凶礼
　　问疾仪
　　皇帝遣使问诸王以下疾
　　皇帝遣使问帝姬以下疾
　　中宫遣使问诸王以下疾
　　中宫遣使问帝姬以下疾
　　东宫遣使问诸王以下疾
　　东宫遣使问帝姬以下疾
　　卷二百十
　　凶礼
　　讣奏仪
　　皇帝为诸王以下防举哀
　　皇帝为大辽国防举哀
　　皇帝为蕃国主防举哀
　　卷二百十一
　　凶礼
　　临奠吊防仪
　　皇帝临奠诸王以下防
　　皇帝遣使吊诸王以下防
　　皇帝遣使奠诸王以下防
　　防防仪
　　皇帝遣百僚防防仪
　　卷二百十二
　　凶礼
　　中宫为诸王以下防举哀仪
　　中宫为祖父母成服仪
　　中宫遣使吊诸王以下防仪
　　卷二百十三
　　凶礼
　　东宫为诸王以下防举哀仪
　　东宫临奠诸王以下防仪
　　东宫遣使吊诸王以下防仪
　　东宫遣使奠诸王以下防仪
　　卷二百十四
　　凶礼
　　东宫妃为外祖父母以下防举哀仪
　　东宫妃为祖父母防成服仪
　　卷二百十五
　　凶礼
　　品官防仪上
　　初终
　　小敛
　　大敛
　　成服
　　卷二百十六
　　凶礼
　　品官防仪中
　　吊赙
　　启殡
　　
　　祭后土
　　卷二百十七
　　凶礼
　　品官防仪下
　　虞
　　小祥
　　大祥
　　禫
　　祔
　　闻防
　　奔防
　　三殇
　　改
　　卷二百十八
　　凶礼
　　庶人防仪上
　　初终
　　小敛
　　大敛
　　成服
　　卷二百十九
　　凶礼
　　庶人防仪中
　　吊赙
　　启殡
　　
　　祭后土
　　卷二百二十
　　凶礼
　　庶人防仪下
　　虞
　　小祥
　　大祥
　　禫
　　闻防
　　奔防
　　三殇
　　改



　　政和五礼新仪目録六
<史部,政书类,仪制之属,政和五礼新仪>
　　钦定四库全书
　　政和五礼新仪卷一
　　序例
　　辨祀
　　昊天上帝上帝【祈谷雩祀明堂】感生帝五方帝髙禖皇地祗神州地祗大社大稷朝日夕月荧惑九宫贵神太一宫阳徳观帝鼐太庙别庙东蜡西蜡坊州朝献圣祖应天府祀大火右为大祀
　　岳镇海渎先农先蚕风师雨师雷神南蜡北蜡文宣王武成王歴代帝王寳鼎牡鼎苍鼎罡鼎彤鼎阜鼎晶鼎魁鼎防应庙庆成军祭后土右爲中祀
　　司中司命司民司禄司寒灵星夀星马祖先牧马社马歩七祀【司命户灶中霤门厉行】山林川泽之属州县祭社稷祀风师雨师雷神右为小祀
　　凡祭祀之礼天神曰祀地祗曰祭宗庙人鬼曰享至圣文宣王昭烈武成王曰释奠
　　时日
　　凡祀有常日者立春日祀青帝祀东太一宫祭东方岳镇海渎牡鼎祀司命户立春后丑日祀风师孟春上辛日祈谷祀上帝祀感生帝孟春朝献景灵宫【九日十日】孟春吉亥日享先农元日释菜文宣王仲春上丁日释奠文宣王上戊日祭太社太稷释奠武成王春分朝日祀髙禖祭苍鼎开氷享司寒季春吉巳日享先蚕立夏日祀赤帝荧惑祀中太一宫祀阳徳观祭南方岳镇海渎罡鼎祀灶立夏后申日祀雨师雷神夏日至祭皇地祗彤鼎季夏土王日祀黄帝祀中太一宫帝鼐祭中岳中镇祀中霤立秋日祀白帝祀西太一宫祭西方岳镇海渎阜鼎祀门厉立秋后辰日祭灵星孟秋朝献景灵宫【十五日十六日十七日】仲秋上丁日释奠文宣王上戊日祭太社太稷释奠武成王上戊日祭祀夀星祭皛鼎立冬日祀黒帝祀中太一宫祭北方岳镇海渎魁鼎祀行立冬后亥日祀司中司命司民司禄孟冬朝献景灵宫【十五日十六日十七日】冬日至祀昊天上帝祭寳鼎腊前一日祭太社太稷蜡百神腊日享太庙别庙朔日祭太庙别庙
　　凡祀无常日孟夏雩祀上帝朝献景灵宫季秋大享明堂祀上帝立冬后祭神州地祗四孟月享太庙别庙孟冬祫享太庙【三年一祫】仲春仲秋祀九宫贵神【冬祀大礼年遣官行事以亲祀日】太常卿荐献诸陵祀防应庙坊州朝献圣祖庆成军祭后土诸州享歴代帝王仲春祀马祖仲夏祀享先牧仲秋祀马社仲冬祭马歩藏氷享司寒季春季秋应天府祀大火
　　凡祀无常日者并择日太庙别庙荐新藏氷享司寒不择日每嵗元日冬至寒食各三日上元幷前后各一日中元前一日立春日二月二日春秋二社上巳重午初伏七夕仲秋望日重阳下元腊朔望各一日并进献诸陵
　　坛壝【燎坛瘗坎附】
　　昊天上帝圆坛四成下成纵广二十丈再成十五丈三成十丈四成五丈髙八尺一寸为十有二陛每成十有二缀三壝每壝二十五歩周垣四门
　　皇地只方丘五成每成髙四尺上广十六步设四陛上成陛广八尺中成陛广一丈下成陛广一丈二尺三壝每壝二十五歩
　　雩祀上帝坛髙一丈广四丈周十二丈四出陛三壝每壝二十五歩
　　感生帝朝日荧惑坛广四丈髙七尺【朝日坛髙八尺感生帝坛饰依方色】四出陛两壝每壝二十五歩
　　五方帝坛广四丈【青帝坛髙八尺赤帝坛髙七尺黄帝坛髙五尺白帝坛髙九尺黒帝坛髙六尺坛饰依方色】四出陛两壝毎壝二十五歩
　　夕月坎深三尺广四丈坛髙一丈广二丈四方各为陛入坎中然后升坛两壝每壝二十五歩
　　髙禖坛广四丈髙八尺四出广陛五尺两壝每壝二十五歩【以青石为主长三尺八寸本生成之数形准庙社植坛上稍北露首三寸】
　　九宫贵神坛三成一成纵广十四丈再成纵广十二丈三成纵广十丈各髙三尺其上依方位置小坛九各髙一尺五寸纵广八尺四陛又西南为一陛曰坤道两壝每壝二十五歩
　　太社坛广五丈髙四尺四出陛五色土为之太稷坛在西如社坛之制【社以石为主其形如钟长五尺方二尺其上培其下半】
　　神州地祗坛广四十八歩髙五尺四出陛两壝每壝二十五歩
　　四方蜡坛广四丈髙八尺四出陛两壝每壝二十五歩五方岳镇海渎坛各髙五尺周四十歩四出陛两壝每壝二十五歩【坛饰依五色】
　　风师雨师雷神坛各髙三尺四出陛并一壝二十五歩风师坛广二十三歩雨师雷神坛广十五歩
　　司中司命司民司禄坛各广二十五歩髙三尺四出陛同一壝二十五歩
　　先农坛髙五尺周四十歩四出陛两壝每壝二十五歩先蚕坛方二丈髙五尺四出陛一壝二十五歩
　　灵星坛髙三尺周八歩四尺四出陛一壝二十五歩夀星坛髙三尺东西长一丈三尺南北长一丈二尺四出陛一壝二十五歩
　　马祖先牧马社马歩坛各广九歩髙三尺四出陛一壝二十五歩
　　燎坛之制昊天上帝上帝感生帝五方帝朝日夕月髙禖荧惑九宫贵神东蜡西蜡各方一丈髙一丈二尺开上南出户方六尺并在坛南二十歩丙地【明堂在端诚殿庭东南】南蜡北蜡各方五尺髙五尺开上南出户方二尺风师雨师雷神各方八尺髙一丈开上南出户三尺余皆方五尺髙五尺开上南出户二尺并在坛南二十歩丙地
　　次之制皆在内壝之外壬地南出陛方深取足容物州县社坛方二丈髙三尺四出陛稷坛如社坛之制【社以石为主其形如钟长二尺五寸方一尺剡其上培其下半】四门同一壝二十五歩【坛饰各随方色上焘以黄金】
　　风师雨师雷神坛皆卑小扵社四出陛四门皆一壝二十五歩【雨师雷神坛外一壝】燎坛扵神坛之左壝之外稍髙扵神坛瘗坎扵坛之北壬地南出陛方深取足容物












　　政和五礼新仪卷一
　　钦定四库全书
　　政和五礼新仪卷二
　　序例
　　神位上
　　冬日至祀昊天上帝设位扵坛上北方南向以太祖皇帝配其位东方西向【凡设神主位皆南向配位皆西向】天皇大帝五方帝大明夜明北极九位在第一龛北斗天一太一帝座五帝内座五星十二辰河汉内官等神位五十四座在第二龛二十八宿中官等神位一百五十九座在第三龛外官神位一百六座在内壝之内众星三百六十座在内壝之外【子阶第二龛钩星天柱天厨柱史五位第三龛虚宿女宿牛宿织女四座在前人星月命司危司非司禄天津离珠罗堰天桴奚仲左旗河鼔右旗十有三位在后天垒城璃瑜代星齐星周星晋星韩星秦星魏星燕星楚星郑星十有二位在内壝之内并各为一列以西为上丑阶第一龛北极一位第二龛女史星纪御史三位第三龛逹星斗宿箕宿三位在前天鸡辇道渐台败扶箱匏天井天棓帛度屠肆宗星宗人宗正十有三位在后越星赵星九坎天田狗国天渊狗星鳖星农丈人杵星糠星十有一位在内壝之内并为一列以西为上寅阶第一龛青帝一位第二龛帝座一位在前尚书析木河汉大理歳星五位在后第三龛尾宿天纪星宿日星四位在前天籥星女牀候星市楼宦者天江东肆斗星斛星帝市垣列肆东咸罚星十有三位在后鱼星龟星傅説神官积卒从天辖骑阵将军八位在内壝之内并各为一列以北为上卯阶第一龛大明一位第二龛隂德大火天枪真戈天牀五位第三龛房宿七公氐宿帝席大角亢宿六位在前贯索键闭钩钤周伯星西咸天乳招揺梗河亢池周鼎十位在后阵车车骑骑官顿颃折威阳门五柱天门衡星库楼十位在内壝之内并各为一列以北为上辰阶第二龛三师辅星寿星象星太阳星五位第三龛摄提角宿轸宿太防垣太子五位在前天田平道进贤郎将郎位内五诸侯七卿内座三公内座谒者幸臣常陈十有一位在后平星南门青丘长沙土司空五位在内壝之内并各为一列以北为上已阶第一龛赤帝一位第二龛太一天一二位在前大理势星鹑尾荧惑内厨五位在后第三龛明堂翼宿张宿三位在前屛星从官虎贲灵台少防长垣皇帝座四帝八位在后左右辖军门器府东瓯天庙酒旗六位在内壝之内并各为一列以东为上午阶第一龛黄帝一位第二龛北斗一位在前天牢三公鹑火文昌内陛五位在后第三龛轩辕七星三台柳宿四位在前内平太尊积薪积水北河五位在后天相天稷爟星天记外厨天狗南河七位在内壝之内并各为一列以东为上未阶第二龛镇星鹑首四辅三位第三龛鬼宿井宿参宿三位在前天尊五诸侯钺星座旗司怪天阙六位在后天社天星水星闾丘根星弧星老人星四渎野鸡军市水府孙星子星十有三位在内壝之内并各为一列以东为上申阶第一龛白帝一位第二龛实沈太白二位第三龛觜宿五车诸王毕宿四位在前咸池天汉三柱天髙砺石天街天船七位在后文人天矢天厠伐星屛星军井玉井九斿参旗附耳九洲珠口天节十有二位在内壝之内并各为一列以南为上酉阶第一龛夜明一位第二龛八谷大梁杠星华盖四位第二龛月星心宿昴宿三位在前积水天防卷舌天阿积尸大陵左更天火将军单南门九宿在后天园天隂天廪天苑天囷蒭藁天庾天仓鈇锧天园十位在内壝之内并各为一列以南为上戌阶第一龛天皇大帝一位第二龛五帝内座一位在前传舍六甲降娄三位在后第三龛娄宿奎宿二位在前右更附路阁道王良防星天厩土公云雨霹雳九位在后外屏上司空八魁羽林四位在内壝之内并各为一列以南为上亥阶第一龛黒帝一位第二龛钩陈陬訾辰星紫防垣四位第三龛室宿危宿二位在前螣蛇雷电离宫造父星土公吏内杵臼星盖屋虚梁坟墓车府十有一位在后垒壁阵斧钺败臼北落师门天网天钱泣星哭星八位在内壝之内并各为一列以西为上每阶众星三十位在内壝之外】
　　正月上辛祈谷祀上帝以太宗皇帝配同日祀感生帝以僖祖皇帝配
　　孟夏雩祀上帝以太宗皇帝配
　　夏日至祭皇地只以太祖皇帝配神州地只五岳五官五行之神扵坛之第一等四海四渎五岳扵坛之第二等昆仑五山五林五川五泽扵坛之第三等五丘五陵五坟五衍五原五隰扵内壝之内【木神勾芒东岳镇海渎山林川泽丘陵坟衍原隰阶在卯阶之北以南为上神州地只火神祝融南岳镇海渎山林川泽丘陵坟衍原隰皆在午阶之东以西为上金神蓐収西岳镇海渎昆仑山林川泽丘陵坟衍原隰皆在酉阶之南以北为上水神北岳镇海渎山林川泽丘陵坟衍原隰皆在子阶之西以东为上】
　　季秋大享明堂祀上帝以神宗皇帝配
　　孟冬祭神州地祗以太宗皇帝配
　　立春祀青帝以帝太昊氏配以勾芒氏嵗星三辰七宿从祀【勾芒位扵坛下卯阶之南嵗星析木大火夀星扵坛下子阶之东西上角宿亢宿氐宿房宿心宿尾宿箕宿位于坛下午阶之西东上】
　　立夏祀赤帝以帝神农氏配以祝融氏荧惑三辰七宿从祀【祝融位扵坛下卯阶之南荧惑鹑首鹑火鹑尾位扵子阶之东西上井宿鬼宿柳宿星宿张宿翼宿轸宿位扵子阶之西东上】
　　季夏祀黄帝以帝轩辕氏配以后土镇星从祀【后土位扵坛下卯阶之南镇星位扵坛下子阶之东】
　　立秋祀白帝以帝少昊氏配以蓐収太白三辰七宿从祀【蓐収位扵坛下卯阶之南太白大梁降娄实沈位扵坛下子阶之东西上娄宿奎宿胃宿昴宿毕宿觜宿参宿位扵子阶之西东上】
　　立冬祀黒帝以帝髙阳氏配以冥辰星三辰七宿从祀【位扵坛下卯阶之南辰星娵訾星纪位于子阶之东西上斗宿牛宿女宿虚宿危宿室宿毕宿位扵子阶之西东上】
　　春分髙禖祀青帝伏羲氏帝髙辛氏配简狄姜嫄从祀立夏祀荧惑以阏伯配
　　孟春吉亥享先农以后稷氏配
　　仲春仲秋腊前一日祭太社以后土氏配祭太稷以后稷氏配【太社太稷位南方北向后土后稷氏位西方东向】
　　仲春仲秋祀九宫贵神太一摄提轩辕招揺天符青龙咸池太隂天一【上元己亥戊申丁巳丙寅乙亥甲申癸巳中元壬寅辛亥庚申己巳戊寅丁亥丙申下元乙巳甲寅癸卯壬申辛巳庚寅太乙在正北轩辕在正东咸池在正西天一在正南青龙在西北太隂在东北摄提在西南招揺在东南天符在正中上元庚子己酉戊午丁卯丙子乙酉甲午中元癸卯壬子辛酉庚午己卯戊子丁酉下元丙午乙卯甲子癸酉壬午辛卯太乙在正北摄提在正东青龙在正西太隂在正南天符在西北咸池在东北太乙在西南轩辕在东南招揺在正中上元辛丑庚戌己未戊辰丁丑丙戌乙未中元甲辰癸丑壬戌辛未庚辰己丑戊戌下元丁未丙辰乙丑甲戌癸未壬辰太隂在正北太乙在正东天符在正西咸池在正南招揺在西北青龙在东北轩辕在西南天乙在东南摄提在正中上元壬寅辛亥庚申己巳戊寅丁卯丙申中元乙巳甲寅癸亥壬申辛巳庚寅下元己亥戊申丁巳丙寅乙亥甲申癸巳咸池在正北天乙在正东招揺在正西青龙在正南轩辕在西北天符在东北太隂在西南太乙在东南摄提在正中上元癸卯壬子辛酉庚午巳卯戊子丁酉中元丙午乙卯甲子癸酉壬午辛卯下元庚子己酉戊午丁卯丙子乙酉甲午青龙在正北太隂在正东轩辕在正西天符在正南摄提在西北招揺在东北咸池在西南天乙在东南太乙在正中上元甲辰癸丑壬戌辛卯庚申己丑戊戌中元丁未丙辰乙丑甲戌癸未壬辰下元辛丑庚戌己未戊辰丁丑丙戌乙未天符在正北咸池在正东摄提在正西招揺在正南太乙在西北轩辕在东北青龙在西南太隂在东南天乙在正中上元乙巳甲寅癸亥壬申辛卯庚寅中元己亥戊申丁巳丙寅乙卯甲申癸巳下元壬寅辛卯庚辰己巳戊寅丁卯丙申招揺在正北青龙在正东太乙在正西轩辕在正南天乙在西北摄提在东北天符在西南咸池在东南太隂在正中上元丙午乙卯甲子癸酉壬申辛卯中元庚子己酉戊午丁卯丙子乙酉甲午下元癸卯壬子辛酉庚午己未戊子丁酉轩辕在正北天符在正东天乙在正西摄提在正南太隂在西北太乙在东北招揺在西南青龙在东南咸池在正中上元丁未丙辰乙丑甲戌癸未壬辰中元辛丑庚戌己未戊辰丁丑丙戌乙未下元甲辰癸丑壬戊辛未庚辰己丑戊戌摄提在正北招揺在正东太隂在正西太乙在正南咸池在西北天乙在东北轩辕在西南天符在东南青龙在正中】
　　腊前一日蜡百神东方坛设大明位西方坛设夜明位以神农氏后稷氏配【配位以北为上】南方北方坛设神农氏位以后稷氏配五星二十八宿十二辰五官五岳五镇四海四渎五山五林五川五泽五丘五陵五坟五衍五原五隰五井泉五田畯青龙朱雀麒麟白虎真武五水庸五方五于莬五鳞五羽五介五毛五邮表畷五蠃五猫五昆虫从祀各依其方设位【中方正星后土田畯设扵南方蜡坛酉阶之西中方岳镇以下设扵南方蜡坛午阶之西伊耆设扵北方蜡坛卯阶之东其位次扵辰星】
　　祭九鼎北曰寳鼎西南曰阜鼎东曰苍鼎东南曰罡鼎西北曰魁鼎西曰皛鼎东北曰牡鼎南曰彤鼎中曰帝鼐
　　祀夀星设老人星夀星二位朝日设大明位夕月设夜明位风师雨师雷神司中司命司民司禄司寒灵星先蚕马祖马牧马社马歩设神位各一
　　祭岳镇海渎设位南向以西为上山川从祀西向以北为上诸岳镇海渎年别一祭以祭五帝日祭之东岳泰山扵兖州界东镇沂山扵青州界东海扵莱州界东渎大淮扵唐州界南岳衡山于潭州界南镇防稽山于越州界南海扵广州界南渎大江扵益州界中岳嵩山扵河南府界中镇霍山扵晋州界西岳华山扵华州界西镇吴山扵陇州界西海西渎大河扵河中府界北岳常山及遥祀北镇医巫闾山扵定州界北海北渎大济扵洛州界
　　太庙七祀春祀司命扵庙南门阃外之西祀戸于僖祖室户之西夏祀灶于庙南门阃外之东土王日祀中霤扵庙庭之中秋祀门厉冬祀行扵庙南门阃外之西腊享祫享则徧祭设位扵殿下横街之北道西东向之次北上
　　太庙祭配享功臣设位扵殿庭之次韩王赵普周王曹彬位扵横街之南道西东向第一次太师薛居正太师石熙载郑王潘美位扵第二次太师李沆太师王旦太师李继隆位扵第三次俱北上又设太师王曽太师吕夷简侍中曹玮位扵横街之南道东西向第一次司徒韩琦太师曾公亮位扵第二次舒王王安石位扵第三次太师蔡确位扵第四次俱北上惟冬享祫享徧祭设位
　　中太一宫真室殿五福太一在中君基太一在东大逰太一在西俱南向延休殿四神太一承厘殿臣基太一在东西向北上凝祐殿真符太一臻福殿民基太一在西东向北上膺庆殿小逰太一在中天一太一在东地一太一在西灵贶殿太嵗在中太隂在西俱南向【三皇五方帝日月五星二十八宿十日十二时天地水三官五行九宫八卦五岳四渎十二山神等并为从祀东西太一宫准此】
　　东太一宫大殿五福太一在东君基太一在西俱南向大逰太一殿在大殿之北南向臣基太一殿在东北南向小逰太一四神太一真符太一殿在大殿之东西向北上天一太一民基太一地一太一殿在大殿之东西向北上西太一宫黄庭殿五福太一在中君基太一在东大逰太一在西均福殿小逰太一在中俱南向延贶殿天一太一在中四神太一在南臣基太一在北俱西向资祐殿地一太一在中民基太一在南真符太一在北俱东向阳徳观火徳荧惑以阏伯配俱南向【五方火徳神等并为从祀】















　　政和五礼新仪卷二
　　钦定四库全书
　　政和五礼新仪卷三
　　序例
　　神位下
　　仲春仲秋朝献圣祖天尊大帝扵坊州以有熊氏相风后后土力牧配享厯代帝王帝女娲氏扵晋州无配帝太昊氏扵陈州以金提勾芒配帝神农氏扵衡州以祝融配帝髙阳氏扵澶州以配帝髙辛氏扵应天府无配帝陶唐氏扵濮州以唐司徒卨配帝有虞氏扵道州以虞相庭坚配夏王大禹扵越州以夏相伯益配商王成汤扵庆成军以商相伊尹配商王中宗扵大名府以商相伊陟臣扈配周文王扵永兴军以周师鬻熊配【以下至汉宣帝并永兴军享祭】武王以周太保召康公配成王以冡宰周文公唐侯太叔配康王以周太师毕公配秦始皇帝以丞相李斯内史防恬将军王翦配汉髙皇帝以相国酂文终侯萧何配太宗孝文皇帝以丞相曲逆献侯陈平太尉绛武侯周勃卫将军宋昌城阳景王刘章配孝景皇帝以丞相魏其侯窦婴丞相故安节侯申屠嘉配世宗孝武皇帝以丞相平津侯公孙大将军长平烈侯卫青骠骑将军冠军景桓侯霍去病车骑将军秺侯金日防配中宗孝宣皇帝以丞相博阳定侯丙吉丞相髙新宪侯魏相大司马大将军博陆宣成侯霍光大司马卫将军富平侯张安世配后汉世祖光武皇帝扵河南府以太傅髙宻元侯邓禹大司马广平忠侯吴汉左将军胶东刚侯贾复建威大将军好畤愍侯耿弇配魏文皇帝扵河南府以太尉魏夀乡萧侯贾诩司徒蔺陵成侯王景兴大司马邵陵元侯曹真卫尉颍乡萧侯辛毗配后周太祖文皇帝扵耀州以大冡宰上柱国齐王宪行台尚书邳国公苏绰太傅燕国文公于谨大将军范阳公卢辨配隋髙祖文皇帝扵凤翔府以右光禄大夫竒章宪公牛里仁左仆射上柱国髙颎右武侯大将军宋公贺若弼配唐髙祖神尧皇帝扵耀州以赠司空扬州都督府河间元王孝恭赠右仆射郧国节公殷开山民部尚书邢国襄公刘政防赠司空淮安靖王神通配太宗文皇帝扵永兴军以太尉赵公长孙无忌赠太尉梁国文昭公房乔赠司徒卫国景武公李靖配明皇帝扵华州以赠太师燕国文正公张説赠太子少保代公郭元振配肃宗宣孝皇帝扵永兴军以赠太尉冀公裴冕配宪宗章武皇帝扵华州以中书令晋公裴度赠太傅岐国安简公杜佑赠太尉凉国武公李愬配宣宗宪文皇帝扵耀州以门下侍郎平章事夏侯孜中书令赠太尉白敏中中书侍郎平章事马植配后唐庄宗皇帝扵河南府【以下至汉髙祖并扵河南府享祭】以侍中兼枢宻使郭崇韬中书令赠太师陇西郡王李嗣昭开府仪同三司赠尚书令符存审配明宗皇帝以中书令赠太师晋国忠武公霍彦威工部尚书平章事赠太傅任圜配晋髙祖皇帝以中令魏公桑维翰中书令赵莹配汉髙祖皇帝无配周嵩陵太祖皇帝庆陵世宗皇帝扵郑州
　　祭后土扵庆成军祀大火扵应天府以商丘公配释奠至圣文宣王以兖国公顔囘邹国公孟轲舒王王安石配飨西上【殿上琅琊公闵损东平公冉耕下邳公冉雍临淄公宰予黎阳公端木赐并西向彭城公冉求河内公仲由丹阳公言偃河东公卜商武城侯曽参并东向东庑颍昌侯颛孙师金乡侯澹台灭明单父侯宓不齐任城侯原宪髙宻侯公冶长汶阳侯南宫縚北海侯公晳哀莱芜侯曽曲阜侯顔无繇须昌侯商瞿共城侯髙柴平舆侯漆雕开夀张侯公伯寮睢阳侯司马耕益都侯樊须钜野侯公西赤平阴侯有若河东侯巫马施南顿侯陈亢千乘侯梁鳣阳谷侯顔辛临沂侯冉孺诸城侯冉季沭阳侯伯防枝江侯公孙龙新息侯秦冉鄄城侯秦商濮阳侯漆雕哆雷泽侯顔骄髙苑侯漆雕徒父上邽侯壤驷赤钜平侯公夏首梁父侯公肩定聊城侯鄡单冯翊侯秦祖建城侯乐欬沂水侯孔伋临淄伯公羊髙兰陵伯荀况中都伯左丘明睢陵伯谷梁赤乘氏伯伏胜莱芜伯髙堂生考城伯戴胜乐夀伯毛苌曲阜伯孔安国彭城伯刘向中牟伯郑众成都伯扬雄并西向西庑长山侯林放邹平侯商泽成纪侯石作蜀当阳侯任不齐牟平侯公良孺文登侯申枨上蔡侯曹防济阳侯奚容蒧滏阳侯句井疆淄川侯申党即墨侯公祖句兹厌次侯荣旂武城侯县成南华侯左人郢汧源侯燕伋朐山侯郑国华亭侯秦非临濮侯施常济阴侯顔哙博昌侯歩叔乗宛句侯顔之仆内黄侯蘧瑗博平侯叔仲会堂邑侯顔何林虑侯狄黒髙堂侯邽巽郓城侯孔忠临朐侯公西舆如徐城侯公西阳平侯琴张胶东侯后处富阳侯顔祖祁乡侯罕父黒乐平侯原亢胙城侯亷洁侯氏伯杜子春扶风伯马融良乡伯卢植髙宻伯郑岐阳伯贾逵荥阳伯服防任城伯何休司空王肃偃师伯王弼司徒杜预新野伯范甯昌黎伯韩愈临川伯王雱并东向】释奠武成王以汉少傅留侯张良配【殿上齐相管仲吴将军孙武燕昌国君乐毅蜀丞相诸葛亮唐司空英国公李勣并西向齐大司马田穰苴秦武安君白起汉淮阴侯韩信唐尚书右仆射魏国公李靖唐太尉汾阳王兼中书令郭子仪并东向东庑越相范蠡齐将孙膑赵将信平君亷颇赵大将军武安君李牧汉相平阳侯曹参汉右丞相周勃汉前将军李广汉大司马冠军侯霍去病后汉太傅髙宻侯邓禹后汉征西将军阳夏侯冯异后汉大司马广平侯吴汉后漠伏波将军新息侯马援后汉太尉槐里侯皇甫嵩魏太尉邓艾蜀车骑将军西乡侯张飞吴南郡太守孱陵侯吕防吴大司马陆抗晋镇南将军当阳侯杜预晋太尉长沙公陶侃前燕太宰慕容恪宋司空武陵侯檀道济后魏太尉长孙嵩北齐左仆射太原王慕容绍宗后周大冡宰齐王宇文宪后周左仆射郑国公韦孝寛隋司徒越国公杨素隋右武卫将军宋国公贺若弼唐司空河间王孝恭唐右武卫大将军邢国公苏定方唐夏官尚书王孝杰唐兵部尚书中山郡王王晙唐太尉临淮王李光弼并西向西庑魏西河太守吴起齐将安平君田单赵将马服君赵奢秦将王翦汉梁王彭越汉太尉綘侯周亚夫汉大将军长平侯卫青汉后将军营平侯赵充国后汉执金吾冦恂后汉左将军胶东侯贾复后汉定威将军好畤侯耿弇后汉太尉新丰侯段颎魏征东将军晋阳侯张辽蜀前将军夀亭侯关某吴南郡太守周瑜吴丞相陆逊晋征南将军南城侯羊祜晋抚军将军襄阳侯王济晋车骑将军康乐公谢前秦丞相王猛宋征虏将军王镇恶北齐右丞相咸阳王斛律光梁太尉康寜公王僧辩后周太傅燕公于谨陈司空南平公吴明彻隋上柱国新义公韩擒虎隋上柱国太平公史万嵗唐左武卫大将军鄂国公尉迟敬德唐礼部尚书闻喜县公裴行俭唐右武卫大将军韩国公张仁愿唐兵部尚书同中书门下三品代国公郭元振唐太尉中书令李晟并东向】
　　太庙祫飨昭穆位僖祖皇帝东向顺祖皇帝宣祖皇帝真宗皇帝英宗皇帝哲宗皇帝南向为昭翼祖皇帝太祖皇帝太宗皇帝仁宗皇帝神宗皇帝北向为穆凡祫享堂上设始祖南面之位室中设东面之位始祖南面则昭穆东西相向始祖东面则昭穆南北相向









　　政和五礼新仪卷三
　　钦定四库全书
　　政和五礼新仪卷四
　　序例
　　册祝
　　亲祠用竹册有司常祀用祝版宫观用青词册制以竹为之每册二十四简长尺有一寸濶一寸贯以红丝绦以红绵祝版以梓楸木为之长二尺广一尺厚六分昊天上帝感生帝五方帝髙禖【谓青帝位】日月太一阳徳观【火徳位】皇地只神州地祗后土帝鼐称嗣天子臣【御书】谨遣某官臣姓名敢昭告【太一称昭荐凡非亲祠并称谨遣某官以下准此】九宫贵神风师雨师雷神太社太稷蜡祭【谓嵗星荧惑镇星太白星辰】称嗣天子【御书】谨遣某官臣姓名敢昭告【风师雨师雷神称昭荐】司中司命司民司禄灵星夀星称嗣天子谨遣某官姓名恭祭圣祖天尊大帝称嗣皇帝臣【御书】谨遣某官臣姓名谨上启太庙称嗣皇帝臣【御书】谨遣某官姓名敢昭告僖祖皇帝室翼祖皇帝室宣祖皇帝室太祖皇帝室太宗皇帝室真宗皇帝室仁宗皇帝室并称孝曾孙英宗皇帝室称孝孙神宗皇帝室称孝子哲宗皇帝室称孝弟别庙称皇帝谨遣某官臣姓名昭荐五方帝髙禖太社太稷之配荧惑岳镇海渎八鼎勾芒祝融后土蓐収神农后稷苍龙朱雀麒麟武白虎先农氏后稷氏文宣王歴代帝王女娲氏帝太昊氏帝神农氏帝髙阳氏帝髙辛氏帝陶唐氏帝有虞氏夏王大禹商王成汤髙宗中宗周文王武王成王康王汉髙皇帝【永兴军】后汉世祖光武皇帝唐髙祖神尧皇帝嵩陵周髙祖庆陵世宗皇帝懿陵符皇后称皇帝【御书】谨遣某官臣姓名敢昭荐【荧惑称昭告禖神简狄姜嫄称恭祭】歴代帝王秦始皇帝汉太宗孝文皇帝孝景皇帝世宗孝武皇帝中宗孝宣皇帝魏文宣皇帝后周太祖文皇帝隋髙祖文皇帝唐太宗文皇帝明皇帝肃宗宣孝皇帝宪宗章武皇帝宣宗献文皇帝后唐庄宗皇帝明宗皇帝晋髙祖皇帝汉髙祖皇帝河南府大火应天府商丘公从祀山川称皇帝谨遣某官姓名敢昭荐先蚕昭烈武成王防应庙司寒马祖先牧马社马歩七祀歴代帝王之配【谓圣祖太昊神农髙阳陶唐有虞夏商成汤髙宗中宗周文王武王成王康王之配】称皇帝谨遣某官姓名恭祭文宣王昭烈武成王之配歴代帝王之配【谓秦始皇帝汉髙帝孝文帝孝景帝孝武帝孝宣帝后汉光武帝魏文帝后周太祖隋髙祖唐髙祖太宗明皇肃宗宪宗宣宗后唐庄宗明宗晋髙祖配】称皇帝谨遣某官姓名致祭赠祭文武官皇亲内侍二品以上及太夫人二品以上称皇帝遣某官姓名致祭州县祭社稷风师雨师雷神并释奠文宣王并称某官姓名敢昭告
　　凡亲祠前祀一日有司以祝册授通进司进御书降付尚书礼部其常祀系进御书者并前期进御书
　　凡祝版天神则燔燎地祗人鬼则瘗埋太庙别庙则藏诸匮
　　玉币
　　凡礼神之玉币冬至祀昊天上帝以苍璧币以苍【幷配位用苍币二亲祠则第一龛用白币赤币二帛币二青币二黄币一第二龛第三龛及内壝之内白币六十五青币七十六赤币五十七帛币一百一十八黄币一内壝之外众星青币六十赤币六十白币六十帛币六十黄币一百二十尚祀则设从祀白币二帛币二赤币二青币二黄币二】雩祀上帝上辛祈谷祀上帝明堂祀上帝以苍璧币以苍感生帝以四圭有邸币以赤皇地祗以黄琮币以黄髙禖以青圭币以青青帝以青圭赤帝以赤璋黄帝以黄琮白帝以白琥黒帝以黝璜币如其玉日以日圭币以赤月以月圭币以白荧惑以两圭有邸币以赤九宫以两圭有邸太一黒摄提黄轩辕青招揺天符黄青龙紫咸池白太隂红天一赤币如其玉神州地祗太社太稷以两圭有邸币以黒帝鼐币以黄寳鼎魁鼎币以黒牡鼎苍鼎币以青冈鼎彤鼎币以赤阜鼎皛鼎币以白岳镇海渎以两圭有邸币如其方色先农币以青先蚕币以黒防应庙以五方色币太庙别庙以祼圭币以白其余礼神之币皆以白【上帝苍币二感生帝赤币二黄帝皇地祗各用黄币二髙禖青币五青帝先农各用青币二赤帝赤币一白帝白币二黒帝神州地祗各用黒币二朝日赤币一夕月白币一荧惑赤币二太庙毎室白币一别庙白币一太社太稷黒币四岳镇海渎东方青币五南方赤币五中方黄币三西方白币五北方黒币五九宫贵神九鼎各方色币九蜡祭东方青币四赤币一西方青币二白币三南方青币二赤币二黄币二北方青币二白币二先蚕黒币一风师雨师雷神各白币一会应庙方色币五文宣王白币四昭烈武成王白币二】宫观景灵宫币以苍上清储祥宫储庆宫币以青醴泉观币以赤九成宫币以黄佑神观以五方币中太一宫立春币以青立夏以赤立秋以白立冬以皂【景灵宫苍币一上清储祥宫青币五储庆宫青币十一醴泉观白币一阳徳观赤币二九成宫黄币一佑神观五方色币五中太一宫币一十一】
　　凡小祠不用币
　　凡燔之玉用珉其色如礼神之玉
　　凡币之制长一丈八尺
　　凡祠事毕天神则燔玉币扵燎坛神祗人鬼则扵坎太庙别庙则埋币扵西阶东
　　神席【神位版符】
　　昊天上帝上帝【祈谷雩祀明堂】天皇大帝北极大帝五方帝感生帝髙禖【谓青帝位】大明夜明荧惑九宫贵人皇地祗神州地祗太社太稷并席以槀秸配位僖祖皇帝太祖皇帝太宗皇帝并席以蒲越其余神位皆设莞席太庙每室铺筵设几【别庙同】
　　凡祠昊天上帝上帝五方帝感生帝髙禖【谓青帝位】皇地祗神州地祗大明夜明与配帝神位版皆以黄金饰木镂青爲字其余用朱漆金字










　　政和五礼新仪卷四
　　钦定四库全书
　　政和五礼新仪卷五
　　序例
　　斋戒
　　凡大祀前十日应行事执事及陪祠官受誓戒【每嵗大祀行事执事官受誓戒】散斋七日致斋三日中祀散斋三日致斋二日小祀散斋二日致斋一日皇帝散斋七日扵别斋致斋三日【冬祀夏祭一日扵大庆殿一日扵太庙一日扵行宫宗祀二日扵大徳殿一日扵太庙祫享二日扵大庆殿一日扵太庙其余亲祠皆二日扵大庆殿一日扵行宫】散斋不吊丧问疾作乐有司不奏刑杀文书致斋日前后殿不视事唯行祀事应行事执事陪祠官及从升者散斋七日宿于正寝致斋三日各宿于其次【三省枢宻院官各宿扵其本防及都堂侍从官并尚书侍郎分宿扵秘书中书后省亲王扵本府翊善防宗室扵睦亲广亲宅都防及学舍余官内防有所司者各宿扵其司诸方各使许赴陪位者各宿扵其次】散斋致事如故惟不吊丧问疾作乐判书刑杀文书行刑罚及与秽恶致斋之日惟祀事得行祀官已斋而阙者通摄【每嵗常祀行事执事官散斋致斋准此】
　　凡每嵗常祀行事执事官致斋扵本司无本司者扵太常斋舎太庙斋宫前一日质明赴祠所斋宫有司先告州府及金吾平明清所行之道路不得见诸防秽让经过讫其哭泣之声闻扵祭所者权禁断
　　献官
　　亲祠亲王为亚献终献有司摄事及常祀礼部尚书侍郎为亚献太常卿少礼部祠部郎官为亚献太常博士为终献中祀以太常卿少礼部祠部郎官为初献礼部祠部郎官为亚献太常博士为终献太学辟廱释奠文宣王武学释奠武成王大司成祭酒司业为初献祭酒司业丞为亚献丞博士为终献宗学释奠文宣王宗正卿少为初献少卿丞为亚献丞博士为终献太庙别庙亲王宗室使相节度使并郡王及观察使以上为初献宗室正仕以上为亚献终献每嵗奏告配帝室以宗室节度使至遥郡防御使为献官朔祭太庙别庙及荐新以太常少卿为献官祀太一宫阳徳观以中书舍人为献官祭马祖先牧马社马歩以太仆卿少为献官其余小祀一献并以礼部祠部郎官太常博士充凡每嵗大中小祀行事官以次差充外若阙听以主客膳部郎官充又阙逓差五曹郎官【如吏部阙差户部之类】又阙初献听报秘书省长贰亚终献礼官献官【谓以小祀】阙以太常丞又阙以秘书丞以下充又阙报尚书吏部仍报太常寺以职事官髙下为叙
　　祭器【器实附】
　　凡笾豆簠簋之数大祀每位笾十二豆十二【时享太庙别庙每室加豆二】簋二簠二中祀笾十豆十簠二簋二小祀笾八豆八簠一簋一
　　凡俎用犊者俎四用羊豕者俎八用牛羊豕者爼十二若小祀皆用俎二太庙别庙朔祭爼五时享俎十祫享俎十五亲祠俎有七大兴殿帝鼐俎八八鼎俎二凡豋铏槃之数大祀昊天上帝上帝感生帝皇地祗神州地祗各用豋一槃一朝日夕月五方帝东西蜡荧惑各用豋一太庙别庙各用槃一豋二铏三太社太稷各用槃一铏三中祀岳镇海渎先农先蚕文宣王武成王南北蜡各用槃一豋二铏三风师雨师各用豋一小祀用槃一【灵星夀星马祖不设】
　　凡酒尊之数亲祠用太尊五山尊五常祀昊天上帝上帝感生帝皇地祗神州地祗太社太稷每位用太尊五山尊五其余大祀用牺尊五象尊五【太庙别庙用牺尊五象尊五又设乌彛一鸡彛一秋冬臈享用着尊五壶尊五又设黄彛二牢彛一祫享用太尊五山尊五又设蜼彛一虎彛一彛有舟】祀用牺尊四小祀用牺尊三【内小祀三献即用犠尊三象尊三】以上为酌尊
　　凡大中小祀皆设太尊二山尊二着尊二牺尊二象尊二壶尊六
　　凡从祀祭器之数昊天上帝坛之第一龛每位笾八豆八簠一簋一俎二豋一爵二【加坫凡爵皆有坫】太尊二着尊二第二第三龛每位笾二豆二簠一簋一爼一豋一爵一内壝内外每位笾一豆一簠一簋一俎一爵一第二龛每龛牺尊二第三龛每龛象尊二壶尊二内壝内每位概尊二内壝外每位散尊二皇地祗坛之第一等每位笾四豆四簠一簋一爼一豋一槃一【惟五官神设槃】爵一第二等及坛下内壝之内每位各笾二豆二簠一簋一俎一爵一神州地只五岳各牺尊二象尊二五行五官镇海渎各山尊二山林川泽各蜃尊二丘陵坟衍原隰各散尊二五帝坛下从祀每位笾二豆二簠一簋一俎一爵一共设象尊四壶尊二髙禖坛下禖神位笾十豆十簠二簋二爼十二牺尊三蜡祭从祀每位笾二豆二簠一簋一爼一爵一东西蜡卯阶之南设象尊二扵阶之东壶尊二子阶之西山尊二蜃尊散尊一南蜡卯阶之西设象尊二【北蜡设卯阶尊准此】子阶于阶之西各设蜃尊二山尊二散尊二子阶之东壶尊【北蜡设子阶尊准此】岳镇海渎从祀每位笾四豆四簠一簋一爼一豋一爵一蜃尊一太一宫三皇五帝每位笾十豆十簠二簋二爵一天地水三官九曜每位笾八豆八簠一簋一爵一五岳九真君每位笾四豆四簠一簋一爵一余从祀皆笾二豆二簠一簋一爵一【太庙配享功臣礼各位又设俎一】文宣王武成王殿堂两处庑各设象尊二阳徳观两庑各设牺尊二
　　凡祭祀共五齐三酒以太尊实泛齐山尊实醴齐着尊实盎齐牺尊实醍齐象尊实沉齐以壶尊实事酒昔酒清酒皆设而弗酌凢酌尊太尊着尊实以泛齐以供内法酒代山尊牺尊实以醴齐以祠祭法酒代
　　凡酌尊皆有副大祀所酌凡一尊以三为副中祀以二尊小祀以一尊凡齐皆加明水酒皆加酒各设扵逐尊之上【谓如用牺尊凡五者以四尊实齐一尊实明水用壶尊六者以三尊实三酒三尊实酒】凡用笾豆各十二者笾实以形盐鱼鱐干枣干桃干防栗榛实蔆芡鹿脯糗饵粉餈豆实以芹菹笋菹葵菹菁菹韭菹鱼醢兎醢豚拍醢鹿臡酏食糁食用笾豆各十者笾减糗饵粉餈豆减酏食糁食用笾豆各八者笾又减蔆栗豆又减豚拍葵菹用笾豆各四者笾实以栗鹿脯干枣形盐豆实以芹菹菁菹鹿臡兎醢用笾豆各二者笾实以栗鹿脯豆实以菁菹鹿臡用笾豆各一者笾实以鹿脯豆实以鹿臡用簠簋各一者簠实以黍簋实以稷用簠簋各二者簋实以稷黍簠实以稻粱防实以太羮铏实以肉羮爼实以牲体牲皆盘实以毛血凡宫观用笾豆各十二者笾实以蔆芡榛实栗干桃干防干枣形盐棃干柿糗饵粉餈豆实以芹菹笋菹葵菹菁菹薤子莴苣松脯荠脯虀法酱酏食糁食用笾豆各十者笾减糗饵粉餈豆减酏食糁食用笾豆各八者笾又减蔆干柿豆又减薤子莴苣笾豆各四者笾实以栗梨干枣形盐豆实以芹菹菁菹荠脯法酱笾豆各二者笾实以梨栗豆实以菁菹法酱用簠簋各一者簋实以黍簠实以稷用簠簋各二者簋实以黍稷簠实以稻粱爼实以乳饼
　　凢祀神之物有当时所无者则以时物代之
　　凡太庙别庙加豆二春实以韭卵夏实以鲔麦秋实以豚黍冬实以稻鴈
　　凡太庙别庙荐新孟春豆三实以韭以卵以葑仲春豆一实以冰季春豆三实以笋蒲鲔【如鲔阙以鲂鲤代】笾一实以含桃孟夏豆二实以彘麦仲夏豆二实以雏以黍笾一实以季夏笾二实以芡以蔆孟秋豆二实以栗以稷笾二实以枣梨仲秋豆二实以麻以稻季秋豆二实以菽以兎笾一实以栗孟冬豆一实以鴈仲冬豆一实以麕季冬豆一实以鱼
　　凡诸陵荐献孟春荐韭菁茵陈卵仲春荐氷鳬菰季春荐笋蒲煮酒鲔鱼酪藕孟夏荐荼豕麦含桃李仲夏荐雏黍杏林擒季夏荐蔆芡莲实孟秋荐枣栗梨实蒲萄仲秋荐瀑酒麻稻鹑季秋荐菽兎栗榴榅桲孟冬荐鴈山药仲冬荐麞橙橘柑季冬荐鱼【以鳣鲔鲊鲿鰋鲤充】
　　牲牢【牲体附】
　　凡祀昊天上帝犊二羊十豕十祈谷祀上帝感生帝雩祀上帝神州地只各犊二皇地只犊二羊五豕五大享明堂祀上帝犊二羊二豕二髙禖犊一羊三豕三太社太稷犊二羊四豕四祫享太庙犊十一羊十一豕十一时享太庙各羊十豕十【配享功臣七祀各用羊二】别庙羊一豕一朔祭太庙羊十别庙羊一荐新太庙别庙各豕一【惟四月荐新用】祀五方帝各羊二豕二九宫贵神羊九豕九朝日夕月各羊二豕二蜡祭东方西方各羊四豕四南方北方各羊三豕三中方岳镇羊二豕二四方岳镇海渎各羊四豕四先农雨师各羊二豕二先蚕风师雷神各羊一豕一释奠文宣王羊五豕五武成王羊三豕三司中司命司民司禄各羊一豕一灵星夀星司寒马祖先牧马歩各羊一豕一司命户灶中霤门厉行各羊一都门軷祭羊一豕一
　　凡大祀养牲在涤刍之三月月易一牢中祀六十日小祀三十日
　　凡天神之祀皆燔牲首以报阳凡地祗之祭皆瘗牲之左髀以报阴
　　凡荐享太庙别庙皆升首扵室
　　凡荐腥体七两髀两肩两胁升脊左右胖俱用其载扵俎则以两髀在两端两肩次之两胁次之脊在扵中荐熟体十一用右胖髀不升前体肱骨离为三曰肩臂臑后体股骨去髀离为二曰肫胳前脊二骨谓之正脊其次直者二骨谓之直脊又其次阔扵直脊者一骨谓之横脊胁最后二骨为短胁旁中二骨为正胁最前二骨为代胁升扵爼则肩臂臑在上端肫胳在下端脊胁在中央其载之次序则肩臂臑正脊直脊横脊代胁长胁短胁肫胳
　　凡牛羊肠胃肠三胃三其长皆及俎距离肺一小而长半割之不絶中央少许刌肺三其载之次序则离肺在上端刌肺次之肠胃在下端
　　凡豕肤九横载扵爼令其皮革相顺以上皆分生熟之荐

　　政和五礼新仪卷五
　　钦定四库全书
　　政和五礼新仪卷六
　　序例
　　亲祠登歌【大朝防同】
　　金钟一在东玉磬一在西俱北向柷一在金钟北稍西敔一在玉磬北稍东抟拊二一在柷北一在敔北东西相向一三五七九琴各一瑟四在金钟之南西上玉磬之南亦如之东上又于午阶之东【太庙则于泰阶之东宗祀则扵东阶之西大朝防则扵丹墀香案之东】设笛二篪二巢笙二和笙二为一列西上【大朝防和笙在笛南】埙一在笛南【大朝防在篪南】闰余匏一箫一各在巢笙南又于午阶之西【太庙则扵泰阶之西宗祀则扵西阶之东大朝会则扵丹墀香案之西】设笛二篪一巢笙二和笙二爲一列东上埙一在笛南七星匏一在巢笙南箫一在九星匏西钟磬柷敔搏拊琴瑟工各坐扵坛上【太庙宗祀大朝防则扵殿上】埙篪笙笛箫匏工并立扵午阶之东西【太庙则扵泰阶之东西宗祀则扵西阶之间大朝会则扵丹墀香案之东西】乐正二人在钟磬南歌工四人在敔东俱东西向执麾挟仗色掌事一名在乐虡之西东向乐正紫公服【大朝防服绛公服方心曲领绯白大带金铜革带马皮履】乐正介帻执麾人平巾帻并绯绣鸾衫白绢夹袴抹带【大朝防同】
　　亲祠宫架【景灵宫　宣徳门大朝防附】
　　四方各设编钟三编磬三东方编钟起北编磬间之东向西方编磬起北编钟间之西向南方编磬起两编钟间之北方编钟起两编磬间之俱北向设十二镈钟特磬于编架内各依月律四方各鏄钟三特磬三东方镈钟起北特磬间之东向西方特磬起北镈钟间之西向南方特磬起西镈钟间之北方镈钟起西特磬间之皆北向【景灵宫天兴殿镈钟编钟特磬编磬如毎嵗大祠宫架陈设】植建皷鞞皷应皷扵四隅建鼓在中鞞皷在左应鼔在右设柷敔扵北架内柷一在道东敔一在道西设瑟五十二【朝防五十六宣德门五十四】列为四行二行在柷东二行在敔西次一琴七左四右三次三琴一十有八【宣徳门二十】并分左右次七琴二十有三次九琴二十有三并左各十有二右各十有一【宣徳门七九各二十五】并左十有三右十有二次
　　巢笙二十有八分左右【宣徳门三十二】次匏笙三在巢笙之间左二右一次箫二十有八【宣徳门大朝会三十】次竽二十次篪二十有八【宣徳门三十六朝会篪三十三】左十有七右十有六次埙一十有八【宣徳门朝会二十】次笛二十有八并分左右【宣德门笛三十六朝会笛三十三】左十有七右十有六雷皷雷鼗各一在左又雷鼗雷鼔各一在右地祗灵皷各二太庙路鼗路鼔各二【大朝防晋皷二宣徳门不设】并在三五弦琴之间东西相向晋皷一在匏笙间少南北向副乐正二人在柷敔之前北向敔工三十有二【宣徳门四十朝防三十有六】次柷敔东西相向列爲四行左右各二行乐师四人在敔工南北东西相向运谱二人在晋皷之左右北向执麾挟仗色掌事一名在乐虡之右东向副乐正同乐正服【大朝防同乐正朝服】乐师绯公服运谱绿公服【大朝会介帻绛韝白衣帽抹带】乐正执麾人并同登歌执麾人服【朝防同】文舞六十四人执籥翟武舞六十四人执干戚俱为八佾文舞分立扵表之左右各四佾引文舞二人执纛在前东西相向舞执旌二人鼗二人双铎二人单铎二人铙二人持金錞四人奏金錞二人镯二人相二人雅二人分立扵宫架之东西北向北上武舞在其后舞色长幞头抹额紫绣袍引二舞头及二舞郎并紫平冕皂绣鸾衫金铜革带乌皮履【大朝防引文舞头及文舞郎并进贤冠黄鸾衫银褐裙裆革带乌皮履引武舞头及武舞郎并平巾绯鸾衫黄画甲身紫裆豹文大口袴起梁带乌皮鞾】引武舞人武弁绯绣鸾衫抹额红锦臂鞲白绢袴金铜革带乌皮履【大朝防同】
　　大祠登歌【中祠同】
　　编钟一在东编磬一在西俱北向柷一在编钟之北稍西敔一在编琴之北稍东拊二一在柷北一在敔北俱东西相向一三五七九琴各一瑟一在编磬之南亦如之东上列于午阶之东【太庙别庙则扵殿下泰阶之东明堂祠庙则扵东阶之西】设笛一篪一埙一为一列西上和笙一在笛南巢笙一在篪南箫一在埙南午阶之西亦如之东上【太庙别庙则扵泰阶之西明堂祠庙则扵西阶之东】钟磬柷敔抟拊琴瑟工各立扵坛上【明堂太庙别庙扵殿上祠庙扵堂上】埙篪笙箫笛工并立于午阶东西【太庙别庙则于泰阶之东西明堂祠庙扵两阶之间若不用宫架即豋歌工人并坐】乐正二人在钟磬南歌工四人在敔东俱东西相向执麾挟仗色掌事一名在乐虡之西东向乐正公服执麾挟仗色掌事平巾帻乐正黒介帻并绯绣鸾衫白绢抹带
　　大祠宫架
　　四方各设镈钟三各依月律编磬一北方应钟起西编钟次之黄钟次之编磬次之大吕次之皆北向东方大簇起北编钟次之夹钟次之编磬次之姑洗次之皆东向南方仲吕起东编钟次之防賔次之编磬次之林钟次之皆南向西方夷则起南编钟次之南吕次之编磬次之无射次之皆西向设十二特磬各在镈钟之内植建鼔鞞皷应皷扵四隅设柷敔扵北架内柷在左右雷皷雷鼗各二【地祗以灵鼔灵鼗太庙别庙以路鼓路鼗】分东西敔工之南瑟二在柷东次一琴次三琴次五琴次七琴次九琴各二各为一列敔西亦如之巢笙箫竽篪埙笛各四为四列在雷皷之后【若地只即在灵鼔后太庙别庙在路鼔后】晋鼔一在笛之后俱北向副乐正二人在柷敔之北歌工八人左右各四在柷敔之东南西向执麾挟仗色掌事一名在宫架西北东向副乐正本色公服执麾挟仗色掌事及乐正平巾帻服同登歌乐工文舞六十四人执籥翟武舞六十四人执干戚俱为八佾文舞分立扵表之左右各四佾引文舞二人执纛在前东西相向舞色长二人在执纛之前分东西【若武舞则在执旌之前】引武舞执旌二人鼗二人双铎二人单铎二人铙二人持金錞四人奏金錞二人钲二人相二人雅二人分立扵宫架之东西北向北上武舞在其后舞色长幞头抹额紫绣袍引文舞武舞头文郎武郎并紫平冕皂绣袍银褐裙白绢抹带金铜革带乌皮履引武舞乐工武弁绯绣抹额鸾衫红锦臂韝白绢抹带金铜革带乌皮履
　　三京司府等每嵗祭社稷祀风师雨师雷神释奠文宣王用豋歌乐陈设乐器并同每嵗大中祀豋歌乐凡轩架之乐三面其制去宫架之南面判架之乐二面其制去轩架之北面特架之乐一面













　　政和五礼新仪卷六
　　钦定四库全书
　　政和五礼新仪卷七
　　序例
　　亲祠降御札奏告天地太庙别庙太社太稷
　　前期太史择日报太常寺太常寺具时日散告【凡奏告报谢之仪准此】前二日仪鸾司设行事执事官次扵祠所前一日质明行事官执事官赴祠所清斋集告官斋所肄仪太祝习读祝文眡礼馔斋币讫俱还斋所次赞者引监察御史阅礼馔视牲充质实之每位各左有十二笾为三行以右为上【第一行形盐在前鱼鱐糗饵粉餈次之第二行榛实在前干桃干防干枣次之第三行蔆在前芡栗鹿脯次之若太庙别庙则为四行第一行鱼鱐在前糗饵粉餈次之第二行干防在前干枣形盐次之第三行鹿脯在前榛实干桃次之第四行蔆在前芡栗次之其余祠庙陈设如常祀之仪】右有十二豆为三行以左为上【第一行芹菹在前笋菹葵菹菁菹次之第二行韭菹在前酏食鱼醢兎醢次之第三行豚拍在前鹿臡醓醢糁食次之若太庙别庙则为四行第一行芹菹在前笋菹葵菹次之第二行菁菹在前韭菹酏食次之第三行鱼醢在前兎醢豚拍次之第四行鹿臡在前醓醢糁食次之其余祠庙陈设如常祀之仪】爼二一在笾前【实以羊腥七体两髀两肩两胁并脊两髀在两端两肩两胁次之脊在次】一在豆前【实以豕腥七体其载如羊】又爼六在豆各爲三重以北为上【第一重一实以羊腥肠胃肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟胃其载如腥第三重一实以羊熟十一体肩膋臑肫胳正脊一直脊一横脊一长脊一短胁一代胁一皆二骨以并肩臂臑在上端肫胳在下端脊胁在中一实以豕熟十一体其载如羊皆羊在左豕在右太庙别庙加爼二实以羊豕牲首在牲爼之北其余祠庙陈设如常祀之仪】槃一在神位前【天地社稷实以血太庙别庙实以毛血置扵户室外之左】豋一在槃之前【天地实以太羮在铏前一实以肝脊在笾之左余不设太庙别庙社稷每位又设铏三实以羮加芒滑社稷在槃之前太庙别庙在登后皆在笾豆之间余不设】簠二簋二在笾豆外二豆间簠在左簋在右【簠实以稻粱粱在稻南簋实以黍稷稷在黍南】牺尊一置扵坫加勺幂在坛上东西隅北向【实以供内法酒社稷西北隅南向太庙别庙扵本室前楹间祠庙扵堂上前楹间俱北向】太常设烛扵神位前洗二扵卯阶东北向【太庙别庙扵东阶下直东霤祠庙扵东阶之东盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位扵其后又设揖位扵坛之东【太庙别庙扵斋宫内道南及东神门外祠庙扵南神门外】告官在南北向监察御史奉礼郎太祝太官令在北南向西上设燎柴扵坛之东南北向【地祗开坎扵子阶之北社稷扵子阶之西北太庙别庙扵西阶之东俱南向祠庙扵庙廷之东南】设望燎位扵其北告官在北南向监察御史在西东向奉礼郎太祝在东西向北上【设望位则扵坎之南告官在南北向监察御史在西东向奉礼郎太祝在东西向北上若社稷则监察御史在东西向奉礼郎太祝在西东向南上】又设告官席位扵卯阶之东西向【太庙别庙扵阶之东西向祠庙准此社稷扵北牖下南向】监察御史位扵午阶之南北向【太庙别庙扵殿庭之南祠庙准此】奉礼郎太祝太官令位其后西上光禄卿席位扵监察御史之东北向【太庙别庙及祠庙准此社稷监察御史在两坛之间南向奉礼郎太祝太官令在其后东上光禄卿位扵其西南向】又设监察御史位扵坛上之西东向【太庙别庙在殿上之西祠庙准此】奉礼郎太祝在东西向北上【太庙别庙及祠庙准此社稷监察御史于坛上西向奉礼郎太祝扵坛上东向南上】太官令扵尊酒所北向【社稷南向】告日未明太官令帅其属实馔具毕赞者引光禄卿入诣席位北向赞者曰再拜光禄卿再拜升自卯阶【太庙别庙升自西阶祠庙升自东阶凡行事执事官阶升降准此】视礼馔毕次引监察御史升坛阅陈设纠察不如仪者光禄卿斋所余官各服祭服次引监察御史奉礼郎太祝太官令入就席位次引告官就位【太庙别庙告官既就位祠祭官于殿上赞奉神主宫闱令入室搢笏扵祏室内奉神主诣神幄内扵几后启匮设扵座白罗绫巾覆之别庙以青罗巾覆之执笏退复执事位祠祭官扵殿上赞奉神主讫】礼直官稍前赞有司谨具请行事赞者曰再拜在位者皆再拜次引监察御史奉礼郎太祝太官令俱升就位立定次引告官诣盥洗位北向立【社稷南向以下请诣盥洗爵洗位准此】搢笏盥手帨手执笏外诣神位前搢笏跪三上香【祠庙搢笏上香乃跪】引奉礼郎搢笏西向跪【社稷东向】执事者以玉币授奉礼郎奉礼郎以玉币授告官讫执笏兴复位告官受玉币奠讫执笏俛伏兴再拜复【若诣太庙次室则奉礼郎告官行礼并如上仪】少顷引告官再诣盥洗位北向立告官搢笏盥手帨手执笏诣爵洗位北向立搢笏洗爵拭爵以授执事者搢笏升诣尊所西向立【社稷东向】执事者以爵授告官搢笏盥手帨手执笏诣爵洗位北向立搢笏洗爵拭爵以授执事者搢笏升诣尊所西向立【社稷东向】执事者以爵授告官告官搢笏执爵执尊者举幂太官令酌酒告官以爵授执事者执笏诣神位前搢笏跪执事者以爵授告官执爵三祭酒奠爵执笏俛伏兴少立【若太庙别庙则祭酒讫告官出室户外立】引太祝诣神位前东向【若太庙别庙则太祝扵室户外东向社稷则西向】搢笏跪读祝文讫执笏兴复位【若诣太庙次室则太祝告官行礼并如上仪】告官再拜复位少顷引告官诣望燎位【地祗社稷诣望位太庙别庙祠祀祭官扵殿上赞纳神主入祏室引宫闱令搢笏奉匮于神座纳神主扵匮捧匮入祏室讫诣望燎位】有司各诣神位前取玉币祝版置扵燎柴【地祗社稷太庙别庙祠庙置扵瘗坎】次引监察御史奉礼郎太祝降诣望燎位立定礼直官曰可燎【则曰可】火燎半柴【则寘土半坎】引告官以下复诣揖位立礼直官赞礼毕搢笏退太官令帅其属彻礼馔引监察御史监视収彻讫退【太庙别庙宫闱令阖户以降太常藏版扵匮】
　　非泛奏告天地太庙别庙太社太稷【祠庙附】
　　前二日仪鸾司设行事执事官次扵祠所前一日质明行事执事官赴祠所清斋集告官斋所肄仪太祝习读祝文及视礼馔香币讫俱还斋所告日前三刻礼引官赞者谓司职掌各服其服太常设神位席【天地社稷席以槀秸余以莞太庙别庙宫闱令入殿开室帅其属扫除扵神惟内铺筵南向设几席上如常仪】太史设神位版扵坛上北方南向【社稷位南方北向】太常陈币篚于神位之左礼神之玉奠于神位前燔玉加于币【地祗社稷则土太庙别庙及祠庙用币】祝版扵神位之右置扵坫香炉并合置扵案上【以御香封】次设祭器皆借以席光禄实之每位各左一笾【实以鹿脯】右一豆【实以鹿臡】牺尊一置扵坫加酌幂在坛之东南隅北向【实以供内法酒社稷设扵西北隅南向太庙别庙扵本室前楹间祠庙扵室上前楹间俱北向】太常设烛扵神位前洗二于卯阶之东北向【太庙别庙扵东阶下直东霤祠庙扵东阶之东并盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位扵其后设燎柴扵坛之东南北面【地祗开坎扵子阶之北社稷扵子阶之西北太庙别庙扵西阶之东俱南向祠庙扵庭之东南】设望燎位扵其北告官在北南向【设望位则于坎之南告官在南北向】奉礼郎太祝在其后西上设告官席位扵卯阶之东西向【太庙别庙扵东阶之东西向祠庙准此社稷扵北牖下南向】光禄卿席扵午阶之南北向【太庙别庙扵殿庭之南北向社稷扵坛之北南向惟天地太庙别庙社稷设光禄卿位】奉礼郎太祝太官令位扵其东北向西上【太庙别庙祠庙准此社稷扵坛之北南向西上在光禄卿后】又设奉礼郎太祝位扵坛上之东西向北上【社稷奉礼郎太祝位扵坛上东向南上太庙别庙扵殿上之东向西上祠庙准此】太官令扵酒尊所北向【社稷南向】告日未明太官令帅其属实馔具毕赞者引光禄卿入就位【凡告官行事礼直官引余官赞者引】赞者曰再拜光禄卿再拜升自卯阶【太庙别庙升自西阶祠庙升自东阶凡行事执事官升降阶准此】视礼馔毕退还斋所余官各服祭服次引奉礼郎太祝太官令先入就席位次引告官入就位【太庙别庙告官既就位祠祭官扵殿上賛奉神主宫闱令入室搢笏扵祏室内奉神主诣神幄内扵几后启匮设扵座以白罗巾覆之别庙以青罗巾覆之执笏退复执事位祠祭官扵殿上赞礼神主讫】礼直官稍前赞有司具请行事赞者曰再拜在位者皆再拜次引奉礼郎太祝太官令俱升就位立定次引告官诣盥洗位北向立【社稷南向以下诣盥洗爵洗位准此】搢笏盥手帨手执笏升诣神主前搢笏跪三上香【祠庙搢笏上香乃跪】次引奉礼郎搢笏西向跪【社稷东向】执事以玉币授奉礼郎奉礼郎以玉币授告官讫执笏兴复位告官受玉币奠讫执笏俛伏兴再拜防复位【若诣太庙次室奉礼郎告官行礼并如上仪】少顷引告官再诣盥洗位在北向立搢笏洗爵拭爵以授执事者执笏行诣尊所向西立【社稷东向】执事者以爵授告官告官搢笏执爵执尊者举幂太官令酌酒告官以爵授执事者执笏诣神位前北向立搢笏跪执事者以爵授告官告官执爵三祭酒奠爵执笏俛伏兴少立【若太庙别庙则祭酒讫告官出室户外立】次引太祝诣神位前东向【若太庙别庙则太祝扵室户外东向社稷则西向】搢笏跪读祝文讫执笏兴复位【若诣太庙次室则太祝告官行礼并如上仪】告官再拜复位次引告官诣望燎位【地只社稷诣望燎位太庙别庙俟祠祭官扵殿上赞礼纳神主入祏室引宫闱令搢笏捧匮置扵神座纳神主扵匮捧匮入祏室讫诣望燎位】有司各诣神位前取玉币祝版置扵燎柴【地只社稷太庙别庙同置扵坎】次引奉礼郎太祝降诣望燎位立定礼直官曰可燎【则曰可】火燎半柴【则置土半坎】礼直官赞礼毕引告官以下退【太庙别庙宫闱令阖户以降太常藏祝版扵匮】
　　报谢天地太庙别庙太社太稷祠庙并同亲祠降御礼奉告之仪

　　政和五礼新仪卷七
　　钦定四库全书
　　政和五礼新仪卷八
　　序例
　　亲祠降御札奏告宫观【非泛奏告同】
　　前二日仪鸾司设行事执事官次扵宫观前一日质明行事执事官赴本宫观清斋集告官斋所肄仪太祝习读青词祝文眡礼馔香币讫俱还斋所告日前三刻礼直官赞者诸司职掌各服其服太常设篚扵神位之左青词祝文扵神位之右香炉并合置扵案上【以御香封】次设祭器皆借以席光禄实之每位各左一笾【实以时果】右一豆【实以法酱】牺尊一置扵坫加勺幂在殿上前楹间北向【实以供内法酒】太常设烛扵神位前洗二扵东阶之东北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位扵其后设燎柴扵殿庭之东南隅北向设望燎位扵其北告官在北南向奉礼郎太祝在其后西上又设告官席位扵殿下东阶之东西向奉礼郎太祝太官令位于殿庭北向西上又设奉礼郎太祝位扵殿上之东西向北上太官令扵酒尊所北向告日未明告官以下并常服以俟赞者引奉礼郎太祝太官令诣殿庭各就席位礼直官引告官就位【凡告官行事礼直官引余官赞者引】礼直官稍前赞有司谨具请行事赞者曰再拜在位者皆再拜次引奉礼郎太祝太官令升殿就位立定次引告官诣盥洗位北向立搢笏盥手帨手执笏升自东阶诣神位前搢笏三上香跪次奉礼郎搢笏西向跪执事者以币授奉礼郎奉礼郎奉币授告官讫执笏兴复位告官受币奠讫执笏俛伏兴再拜讫复位【若诣以次神位奉礼郎告官行礼并如上仪】少顷引告官再诣盥洗位北向立搢笏盥手帨手诣酒尊所西向立执事者以爵授告官告官搢笏执爵执尊者举幂太官令酌酒告官以爵授执事者执笏诣神位前搢笏跪执事者以爵授告官执爵三祭酒奠爵【景灵宫进酒】执笏俛伏兴少立次引太祝诣神位前东向搢笏跪读青词祝文讫执笏兴复位告官再拜复位【若诣以次神位前太祝告官行礼并如上仪】少顷引告官诣望燎位有司各诣神位前取词币置扵燎柴次引奉礼郎太祝诣望燎位立定礼直官赞曰可燎火燎半柴礼直官赞毕引告官以下退
　　报谢宫观
　　前二日仪鸾司设行事执事官次扵宫观前一日质明行事执事官赴本宫观清斋集告官斋所肄仪太祝习读青词祝文视礼香馔币讫俱还斋所告日前三刻礼直官赞者诸司职掌各服其服太常陈币篚扵神位之左青词祝文扵神位之右香炉并合置扵案【以御香封】次设祭器皆借以席光禄实之每位各笾豆十有二笾为三行以右为上【第一行栗在前形盐糗饵粉餈次之第二行干防在前干枣棃实干柿次之第三行蔆在前芡榛实干桃次之】豆为三行以左为上【第一行芹菹在前葵菹菁菹次之第二行莴在前薤子松脯次之第三行苽在前酱酏食糁食次之】俎二一在笾豆外二爼间簠在左簋在右【簠实以稻粱在稻南簋实以黍稷在黍南】牺尊一置扵北加勺幂在殿上前楹间俱北向【盥洗在东爵洗在西】执罍篚者位扵其后设燎柴扵殿庭之东南隅北向设望燎位于其北告官在北南向奉礼郎在后太祝西上设告官席位扵殿下东阶之东西向奉礼郎太祝太官令立扵殿庭北向西上又设奉礼郎太祝位扵殿上之东西向北上太官令扵酒尊所北向告日未明告官以下并常服以俟赞者引奉礼郎太祝太官令诣殿庭各就席位礼官引告官就位【凡告官行事礼直官引余官赞者引】礼直官稍前赞有司谨具请行事赞者曰再拜在位者皆再拜次引奉礼郎太祝太官令升殿就位次引告官诣盥洗位北向立搢笏盥手帨手执笏升自东阶诣神位前搢笏跪三上香次引奉礼郎搢笏西向跪执事者以币授奉礼郎奉礼郎奉币授告官讫执笏兴复位告官受币奉奠讫执笏俛伏兴再拜复位【若诣以次神位则奉礼郎告官并如上仪】少顷引告官再诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣酒尊所西向立执事者以爵授告官告官搢笏执爵执尊者举幂太官令酌酒告官以爵授执事者执笏诣神位前搢笏跪执事者以爵授告官告官执爵三祭酒奠爵【景灵宫进酒】执笏俛伏兴少立次引太祝诣神位前东向搢笏跪读青词祝文讫执笏兴复位告官再拜复位【若诣以次神位则太祝告官行礼并如上仪】少顷引告官诣望燎位有司各诣神位前取词币置扵燎柴次引奉礼郎太祝诣望燎位立定礼直官赞曰可燎火燎半柴礼直官赞礼毕引告官以下退








　　政和五礼新仪卷八
　　钦定四库全书
　　政和五礼新仪卷九
　　序例
　　亲祠奏告配帝室【常祀同】
　　冬至日祀昊天上帝前二日奏告太祖皇帝室正月上辛祈糓祀上帝前二日奏告太宗皇帝室同日祀感生帝前二日奏告僖祖皇帝室孟夏雩祀上帝前二日奏告太宗皇帝室夏日至祭皇地祗前二日奏告太祖皇帝室季秋大享明堂祀上帝前二日奏告神宗皇帝室孟冬祭神州地祗前二日奏告太宗皇帝室奏告前二日仪鸾司设行事执事官次扵斋宫前一日质明告官以下赴斋宫致斋【内行事执事官以差正祭并斋戒如别仪】集告官斋所肄仪太祝习读祝文及眡礼馔香币讫俱还斋所告日前三刻礼直官赞者诸司职掌各服其服宫闱令入殿开室帅其属埽除扵神幄内铺筵南向设几筵上如常仪太常陈币篚扵神位之左【币以白】祝版扵神位之右置扵坫香炉并合置扵案上【以御香封】次设酒器皆籍以席光禄实之毎室各左一笾【实以鹿脯】右一豆【实以鹿臡】牺尊一置扵坫加勺幂在殿上前楹间室户之左北向【实以供内法酒】太常设烛于神位前盥洗扵东阶下直东霤【盥洗在东爵洗在西】罍在洗东加勺篚在洗西角肆实以巾【若爵洗之篚用巾实以爵加坫】执罍篚者位扵其后设揖位扵斋宫内南向告官在南北向监察御史奉礼郎太祝太官令在北南向西上又设揖位于东神门外如斋宫内位开瘗坎于殿西阶之东方深取足容物南出阶设望瘗位扵其南告官在南北向监察御史在西东向奉礼郎太祝在东西向北上设告官席位扵殿下东南西向监察御史扵殿庭之南北向奉礼郎太祝太官令位扵其后俱西上光禄卿席位扵监察御史之南北向又设监察御史位扵殿上之西东向奉礼郎太祝在西东向北上太官令位扵酒尊所北向告日未明祠祭官引宫闱令入诣殿庭北向立【凡宫闱令行事皆祠祭官引】祠祭官曰再拜宫闱令再拜升殿开室帅其属埽除邪秽拂神位退就执事位太官令帅其属实馔具毕赞者引光禄卿入诣殿下席位北向【凡告官行事礼直官引余官皆赞者引】赞者曰再拜光禄卿再拜升自西阶【凡行事执事官升降皆自西阶】视礼馔毕次引监察御史升殿阅陈设纠察不如仪者光禄卿还斋所余官各服祭服次引行事执事官各就斋宫内揖位立定礼直官赞揖引诣东神门外揖位赞揖次引监察御史奉礼郎太祝太官令先入就席位次引告官入就位祠礼官扵殿上赞奉神主宫闱令入室执笏扵祏室内奉神主殿设扵座【奉神主诣神幄内扵几后启匮以白罗巾覆之】执笏退复执事位祠祭官扵殿上赞奉神主讫礼直官稍前赞有司谨具请行事赞者曰再拜在位者皆再拜次引监察御史奉礼郎太祝太官令升殿各就位立定以次告官诣盥洗位北向立搢笏盥手帨手执笏升殿诣神位前搢笏跪三上香次引奉礼郎搢笏西向跪执事者以币授奉礼郎奉礼郎以币授告官讫执笏兴复位【若正月上辛奏告僖祖皇帝室奉币讫引奉礼郎先诣太宗皇帝室神位前西向立告官奠币讫诣太宗皇帝室行礼并如上仪】告官受币奠讫执笏俛伏兴再拜降复位少顷引告官再诣盥洗位北向立搢笏盥手帨手诣爵洗位北向立洗爵拭爵以授执事者执笏升殿诣尊所西向立执事者以爵授告官告官搢笏执爵执尊者举幂太官令酌酒告官以爵授执事者执笏诣神位前搢笏跪执事以爵授告官告官执爵三祭酒奠爵执笏俛伏兴出户外北向少立引太祝扵堂户外东向搢笏跪读祝文读祝讫执笏兴复位【若正月上辛奉礼郎诣僖祖皇帝室读祝文讫引太祝先诣太宗皇帝室户外东向立告官再拜讫诣太宗皇帝室行礼如上仪】祭官扵殿上赞奉神主入祏室次引宫闱令搢笏奉入室内讫【宫闱令先捧匮置神主扵匮捧入祏室】搢笏退复位次引告官诣望位有司诣室取币置扵瘗坎引监察御史奉礼郎太祝望瘗位礼直官曰可置土半坎引告官以下诣斋官揖位立礼直官赞礼毕揖退太官令帅其属彻礼馔引监察御史监视収彻讫还斋所宫闱令阖户以降太常藏祝版于匮















　　政和五礼新仪卷九
　　钦定四库全书
　　政和五礼新仪卷十
　　序例
　　奏告诸陵上宫
　　斋戒
　　告官以下沿路宿扵驿舎【有坊即官廨或观寺】不吊丧问疾作乐刑罚罪人及与秽恶至陵宿扵斋所惟奏告事得行其余悉禁前一日质明应行事执事陪位官并斋扵陵所本陵设酒馔告官已斋而阙者通摄行事
　　陈设
　　前一日都监常服帅其属诣陵阙宫殿门升殿行扫除扵上降行埽除扵下设神御座扵殿上当中南向惟永安陵则设宣祖皇帝座稍西又设昭宪皇后座扵宣祖皇帝之东俱南向陈香案及供奉之物扵座前讫阖宫殿门永昌陵则先诣太祖皇帝陵陈设毕次诣孝惠皇后孝明皇后孝章皇后章怀皇后陵永熙陵则先诣太宗皇帝陵陈设毕次诣淑惠皇后懿徳皇后明徳皇后元徳皇后章穆皇后陵永定陵则先诣真宗皇帝陵陈设毕次诣章献明肃皇后章懿皇后章惠皇后陵永昭陵则先诣仁宗皇帝陵陈设毕次诣慈圣光献皇后陵永厚陵则先诣英宗皇帝陵陈设毕次诣宣仁圣烈皇后陵永裕陵则先诣神宗皇帝陵陈设毕次诣钦圣宪肃皇后钦成皇后钦慈皇后惠恭皇后陵陈设并如上仪又设告官以下次扵门外告日行事前陈表于案上在右【惠恭皇后位陈祝文】置燎柴扵炉内设望瘗位扵其北告官陪位官在北南向太祝位扵其后又设告官席位扵阶东陪位席位又扵其南俱西向北上设太祝位扵庭南北向又设告官位扵香案之前北上设太祝位扵香案之西东向
　　省馔
　　前一日告官以下常服并集告官斋所肄仪太祝习读表及祝文讫告官诣厨阅馔物省镬视涤既晡陵监帅其属临造神馔
　　行事
　　告日质明告官以下常服并诣陵南门外就次奉馔者各陈扵外都监帅其属辟宫殿门进馔者设馔俱毕都监还以告官先入升殿阅陈设乃还次礼生引太祝次引陪位官次引告官各入就位礼生赞有司谨具请行事次赞者曰再拜在位者再拜礼生引太祝升殿位次引告官诣神御香案前执事官奉香告官搢笏三上香执事者奉茶酒告官跪执醆酬茶三祭酒皆以虚醆授执事者执笏俛伏兴少退立太祝搢笏取表侍扵神座右东向跪读讫执笏兴置表扵案【惠恭皇后陵即读祝文】告官再拜俱降阶复位【惟永安陵诣宣祖皇帝神御香案前行礼毕次诣昭宪皇后神御香案前行礼并如上仪】礼生曰再拜在位皆再拜次引告官以下就望燎位执事者取表置扵燎柴【惠恭皇后陵即取祝文置扵燎柴】次引太祝就望燎位礼生曰可燎火燎半柴告官以下退阖宫殿门【永昌陵则先诣太祖皇帝陵行礼毕次诣孝惠皇后孝明皇后孝章皇后章怀皇后陵永熙陵先诣太宗皇帝陵行礼毕次诣淑徳皇后懿徳皇后明徳皇后元徳皇后章穆皇后陵永定陵先诣真宗皇帝陵行礼毕次诣章献明肃皇后章懿皇后章惠皇后陵永昭陵先诣仁宗皇帝陵行礼毕次诣慈圣光献皇后陵永厚陵先诣英宗皇帝陵行礼毕次诣宣仁圣烈皇后陵永裕陵先诣神宗皇帝陵行礼毕次诣钦圣宪肃皇后钦成皇后钦慈皇后恵恭皇后陵行礼并如上仪】
　　奏告诸陵下宫
　　斋戒
　　如奏告上宫之仪
　　陈设
　　前一日都监常服帅其属辟寝宫门设神御座南向【永安陵设宣祖皇帝座当寝殿又设昭宪皇后座扵其西永昌陵设太祖皇帝座当寝殿又设孝惠皇后座扵其西孝明皇后座扵其东孝章皇后座扵孝惠皇后之西永熙陵设太宗皇帝座当寝室又设淑徳皇后座扵其西懿徳皇后座扵其东明徳皇后座扵淑徳皇后之西元徳皇后座扵懿徳皇后之东永定陵设真宗皇帝座当寝殿又设章怀皇后座扵其西章穆皇后座扵其东章献明肃皇后座扵章怀皇后之西章懿皇后座扵章穆皇后之东永昭陵设仁宗皇帝座当寝殿又设慈圣光献皇后座扵其西永厚陵设英宗皇帝座当寝殿又设宣仁圣烈皇后座扵其西永裕陵设神宗皇帝座当寝殿又设钦圣宪肃皇后座扵其西钦成皇后座扵其东钦慈皇后座扵钦圣宪肃皇后之西永泰陵设哲宗皇帝座当寝殿俱南向】陈供奉之物扵座前讫阖寝宫门又设告官以下次扵门外告日行事前陈表扵案上在右【惠防皇后位陈祝文】置燎柴扵炉内设望燎位扵其北献官陪位官在北南向太祝位扵其后又设告官席位扵阶东陪位官席位又扵其南并西向北上设太祝位扵庭中之南北向又设告官位扵香案之前北向太祝位扵香案之西东向【永裕陵下宫惠恭皇后位陈设并如上仪】
　　省馔
　　前一日告官以下常服并集告官斋所肄仪太祝习读表及祝文讫告官诣厨阅馔物省镬视涤既晡陵监帅其属临造神馔
　　行事
　　告日辟寝宫门告官以下常服并诣南门外就次奉馔者各陈于外以俟进馔者设扵神御座前讫降以出引告官先入殿阅陈设乃还次礼生引太祝次引陪位官各入就位礼生赞有司谨具请行事次赞曰再拜在位者皆再拜礼生引太祝升就位次引告官升自东阶由殿后诣神位室【不卷帘不褰帐惟泰陵卷帘褰帐】告官诣神御香案前执事者奉香告官搢笏三上香执事者奉茶酒告官跪执醆酬茶三祭酒皆以虚醆授执事者执笏俛伏兴少退立太祝搢笏取表侍扵神座右东向跪读讫执笏兴置表扵案【惠恭皇后位即读祝文】告官再拜【永泰陵告官再拜讫降复位】次诣逐位神御前行礼如上仪【永安陵诣宣祖髙皇帝次诣昭宪皇后永昌陵诣太祖皇帝次诣孝惠皇后孝明皇后孝章皇后永熙陵诣太宗皇帝次诣淑徳皇后懿徳皇后明徳皇后元徳皇后永定陵诣真宗皇帝次诣章怀皇后章穆皇后章献明肃皇后章懿皇后章惠皇后永昭陵诣仁宗皇帝次诣慈圣光献皇后永厚陵诣英宗皇帝次诣钦圣宪肃皇后钦成皇后钦慈皇后惠恭皇后】俱降阶复位执笏礼生曰再拜在位皆再拜次引告官以下就望燎位执事者取表置扵燎柴【惠恭皇后位即取祝文置扵燎柴】次引太祝就望燎位礼生曰可燎火燎半柴告官以下退阖宫殿门


　　政和五礼新仪卷十
　　钦定四库全书
　　政和五礼新仪卷十一
　　序例
　　车辂
　　皇帝车辂【卤簿内车辇附】
　　玉辂箱上置平盘黄屋四柱皆油画刻镂左青龙右白虎龟文金凤翅杂花龙凤金涂银装间以玉饰花罗绣云龙轮顶三层【内一层素】轮顶上施涂金银山花叶及翟羽青丝綉云龙络带二周缀襍色银带八铜佩八银穗毬二平盘上布红罗綉云龙褥曲几扶几上下设银螭首二十四四角勾栏设圆鉴一十六青罗綉寳相花带火珠二十八香柜设香炉红罗綉寳相花带香囊香寳银结绶一红罗綉云龙结绶一红锦织龙凤门一青画轮辕银毂乗叶轼柜横辕前辕并饰以金涂银螭首横辕上施银立凤一十二左建太常十有二旒右载闟防绣黻文杠袴一以青綉杠首饰以银螭首金涂铜绂青犛牛尾拂青缯裹索驾青马六马有铜面插雕羽鞶缨攀胷铃拂青线织屉红锦包尾又踏路马二在辂前饰同驾马金辂赤质以金饰诸末建大旂余同玉辂驾赤马六象辂浅黄饰金涂铜装以象诸饰末建大赤余同玉辂驾頳白马六革辂黄质鞔之以革建大白余同玉辂驾騧马六木辂黒质漆之建大麾余同玉辂驾黒骝六凡玉辂之饰以青者金辂以绯象辂以银褐革辂以黄木辂以皂凡玉辂用金涂银装者象辂革辂木辂及五副辂并金涂铜装右玉辂凡大祭祀皇帝乗之金辂以下并以次列其后若大朝会册命皇太子诸王大臣则设五辂扵大庆殿庭为充庭之仪
　　耕根车青质盖三层余同五辂之副亲祠具大驾法驾卤簿并列扵仗内若耕耤则乘之大辇赤质正方油画金涂银龙凤装朱漆天轮一金涂银顶龙一四面施行龙一十六火珠四四角龙头四穗毬一十二顶轮施耀叶红罗轮衣一缀银铃红罗络带二中设御座曲几锦褥等施屏风香炉结绶长竿四饰以金涂银龙头逍遥辇以防榈为屋赤质金涂银装朱漆扶版二云板一长竿二饰以金涂银龙头平辇饰如逍遥而无屋小舆赤质顶轮下施曲柄如盖红罗綉轮衣一辂带二红裙襴长竿二饰以金涂银螭首腰舆上施锦褥别设小牀金涂银装长竿二饰以金涂银螭首芳亭辇红罗綉云鸾顶衣一络带一两面施红丝网并铜铎前后施红罗綉鵞帘内设御座等褥长竿四饰以金涂铜螭首横竿二凤辇赤质朱漆轮顶一红罗綉云凤轮衣一络带二两旁刻画龟文金凤翅前设香炉香寳结绶内设红锦褥长竿三饰以金涂铜螭首右大辇等亲祠具大驾法驾卤簿并列扵仗内【祀毕车驾还内若不进辂则乘大辇法驾卤簿不设凤辇】元正冬至大庆殿大朝会朔日文徳殿视朝及紫宸殿大辽使朝见尚辇陈设如常仪逍遥辇平辇皆常行幸所御指南车赤质顶有五彩饰镂仙人一童子四记里皷车赤质重台彩画刻木击钲二人铜钲画皷各一白鹭车黒漆木轮五层上置刻木白鹭一鸾旗车赤质建绯罗綉鸾旗一崇徳车赤质建黄罗綉崇徳旂一彩画刻木獬豸四皮轩车赤质上有漆柱贯朱漆皮轩五进贤车赤质中设黒漆牀案紫罗案衣一绯罗綉云凤轮衣一络带二明逺车重榈勾栏四面施帘属车赤质紫罗綉云鹤衣门帘各一络带二两箱外施紫丝网黄钺车赤质中建黄钺豹尾车赤质上载朱竿首缀豹尾一右指南车等各驾赤马二有铜面插羽鞶缨扳胷铃拂绯绢屉红锦包尾属车驾牛二亲祠具大驾法驾卤簿并列仗内【法驾卤簿不设白鹭车崇徳车进贤车明逺车属减四】
　　皇后车
　　重翟车青质金饰诸末间以五彩轮金根朱牙其箱饰以重翟羽四面施云凤孔雀刻镂龟文顶轮上施金立凤耀叶青罗衣一紫罗画云龙络带二青丝络二紫罗画帷一青罗画云龙夹幔二车内设红褥及座横辕上施立凤八香柜设香炉香寳香柜饰以螭首前后施帘长辕三饰以凤头青缯裹索驾青马六马有铜面插翟羽鞶缨扳胷铃拂青屉青包尾厌翟车赤质其箱饰以次翟羽紫幰衣红丝络网红罗画络带夹幔锦帷余如重翟车驾赤骝四翟车黄质其车侧饰以翟羽黄衣黄丝络网锦帷络带余如重翟车驾黄骝四安车赤质金饰间以五彩刻镂龟文紫幰衣锦帷络带红丝络网前后施帘车内设褥及座长辂三饰以凤头驾赤骝四凡驾马鞶缨之饰并从车驾四望车朱质青衣余同安车驾牛三金根车朱质紫衣余同安车驾牛三右重翟车等备卤簿则皆以次陈设若受册谒景灵宫则乘重翟车亲蚕则乘厌翟车常行之仪则用金涂银装藤舆上覆棕榈屋以龙饰
　　皇太子车辂
　　金辂赤质金饰诸末重较箱画苣文鸟兽黄屋伏鹿轼龙辀金凤一在轼前设障尘朱葢黄里轮画朱牙左建旂九旒右载闟防旂首金龙头衘结绶及铃绥八鸾在衡二铃在轼驾赤骝四金鑁方釳插翟尾镂鞶缨九就轺车金饰诸末紫油通幰紫油纁朱里驾马一四望车金饰诸末清油通清油纁朱里朱丝络网驾马一右金辂从祀谒太庙纳妃则供之轺车四望车以次列扵卤簿仗内
　　王公以下车辂
　　象辂以象饰诸末朱班轮八鸾在衡左建旂右载闟戟驾马四亲王昏则用之革车赤质载闟戟绯罗綉轮衣帘旂韬杠络带驾赤马四大驾卤簿六引法驾卤簿三引开封牧第乘之【王公一品二品三品备卤簿皆供革车一乘】其轮衣帘旂韬杠络带綉文开封牧以隼大司乐以凤少傅以瑞马御史大夫以獬豸兵部尚书以虎轺车黒质紫幰衣络带并绣以雉施红锦帘香炉香寳结带驾赤马二卤簿内第一引县官令乘之驾车皆有铜面插羽鞶缨扳胷铃拂绯绢屉红锦包尾
　　政和五礼新仪卷十一
　　钦定四库全书
　　政和五礼新仪卷十二
　　序例
　　冠服
　　皇帝冕服
　　衮冕冕版广八寸长一尺六寸前髙八寸五分后髙九寸五分青表朱里前后各十有二旒五采藻十有二就【就间相去一寸】青碧锦织成天河带长一丈二尺广二寸朱丝组带为缨黈纩充耳金饰玉簪导长一尺二寸衮服青衣八章绘日月星辰山龙华虫火宗彛纁裳四章绣藻粉米黼黻蔽膝随裳色绣升龙二白罗中单皁褾襈红罗勒帛青罗抹带绯白罗大带革带白玉双佩大绶六采【赤黄黒白缥緑】小绶三色如大绶间施玉环三朱袜赤舄縁以黄罗亲祠服之大裘青表纁里黒羔皮为领褾襈朱裳被以衮服冬至祀昊天上帝服之【立冬祀黒帝立冬后祀神州地祗亦如之】通天冠二十四梁加金博山附蝉十二髙一尺广一尺犀簪导朱丝组带为缨绛纱袍织成云龙皁罗褾襈红罗为里绛纱裙蔽膝如袍饰并皁褾襈绣云龙白罗方心曲领革带余同冕服大祭祀致斋诣景灵宫太庙行宫礼毕还宫元正冬至大朝会临轩册命皇后皇太子诸王大臣亲耕耤田服之
　　皇后冠服【妃冠服附】
　　首饰花一十二株小花如大花之数并两博鬂冠饰以九龙四凤袆之衣深青织成翟文赤质五色十二等青纱中单黼领罗縠褾襈蔽膝随裳色以緅为领縁用翟为章三等大带随衣色朱里纰其外上以朱锦下以緑锦纽约用青组以青衣带革白玉双佩黒组双大绶小绶三间施玉环三【章采尺寸与乘舆同】青袜赤舄加金饰受册朝谒景灵宫服之鞠衣以黄罗为之蔽膝大带革舄随衣色余同袆衣唯无翟文亲蚕服之妃首饰花九株小花如大花之数并两博鬂冠饰以九翚四凤褕翟青罗綉为揺翟之形编次扵衣青质五色九等青纱中单黼领罗縠褾襈蔽膝随裳色以緅为领縁以揺翟为章二等大带随衣色不朱里纰其外余仿皇后冠服之制受册服之
　　皇太子冠服
　　衮冕垂白珠九旒红丝组为缨青纩充耳犀簪导青衣朱裳九章五章在衣山龙华虫火宗彛四章在裳藻粉米黼黻白纱中单青褾襈裾革带涂金银钩防蔽膝随裳色为山火二章瑜玉双佩四采织成大绶间施玉环三白袜白舄【舄加金涂银扣】加元服从祀文宣王服之逺逰冠十八梁【金涂银花饰】博山附蝉红丝组为缨犀簪导朱明服红裳白纱中单方心曲领红纱蔽膝白袜黒膝【余同衮冕】受册谒太庙朝会服之
　　皇太子妃冠服
　　首饰花九株小花如大花之数并两博鬂褕翟青织成文揺翟之形青质五色九等素纱中单黼领罗縠褾襈皆以朱色蔽膝随裳色以緅为领縁以摇翟为章二等大带随衣色不朱里纰其外上以朱锦下以緑锦钮约用青组以青衣革带白玉双佩纯朱双大绶【章采尺寸与皇太子同】受册朝会服之鞠衣黄罗为之蔽膝大带革带随衣色余与褕翟同唯无翟从蚕服之
　　命妇冠服
　　花钗皆施两博鬂寳钿饰翟衣皆青质罗为衣绣为翟编次扵衣及裳第一品花钗九株寳钿凖花数【以下凖此】翟九等第二品花钗八株翟八等第三品花钗七株翟七等第四品花钗六株翟六等第五品花钗五株翟五等并素纱中单黼领朱褾襈亦通用罗縠蔽膝随裳色以緅为领縁加以文绣重雉为章二等【二品以下凖此】大带以青衣革带青袜舄佩绶受册从蚕服之
　　羣臣祭服
　　正一品九旒冕【金涂银棱有额花】犀簮青衣【画降龙】朱裳蔽膝白罗中单大带以青衣革带玉佩锦绶青丝玉环朱袜履【革带以金涂银玉佩以金涂银装绶以天下乐晕】亲祠大礼使亚献终献太宰少宰右丞每嵗大祠宰臣亲王执政官郡王充初献服之【奏告官并依本品服以下准此】从一品九旒冕【无额花】白绫中单红锦绶银环金涂银佩余如正一品服亲祠吏部户部礼部兵部工部尚书太庙进受币爵奉币爵宗室每嵗大祠捧爼官大祠中祠初献官服之二品七旒冕角簪青衣【无降龙】余如从一品服亲祠吏部侍郎殿中监大司乐光禄卿读册官太庙荐俎赞进饮福宗室七祀配享功臣分献官每嵗大祠【谓用宫架者】大司乐大祠中祠亚终献大祠礼官小祠献官朔祭太常卿服之三品五旒冕皂绫绶铜环金涂铜革带佩余如二品服亲祠举册官大乐令光禄丞捧爼馔笾豆簠簋官分献官【分献坛壝从祀】太庙奉瓒盘荐香灯安奉神主奉毛血槃萧蒿篚肝膋豆宗室每嵗祠祭大乐令大中祠分献官服之无旒冕素青衣朱裳蔽膝无佩绶余如三品服奉礼协律郎郊祀令太祝太官令亲祠抬鼎官搏黍官太庙供亚终献金斚供七祀献官执爵官服之五旒冕紫檀絁衣余如三品服监察御史服之州郡祭服三都初献八旒冕经略安抚钤辖初献六旒冕亚献并二旒冕终献无旒节镇防团军事初献四旒冕亚终献并无旒冕
　　羣臣朝服
　　七梁冠【金涂银棱】貂蝉笼巾犀簮导银立笔朱衣朱裳白罗中单并皁褾襈蔽膝随裳色方心曲领绯白罗大带革带玉佩锦绶青丝间施三玉环白袜黒履【革带以金涂银玉佩以金涂银装绶以天下乐晕】三公左辅右弼三少太宰少宰亲王开府仪同三司服之七梁冠【无貂蝉笼巾】银装玉佩杂花晕锦绶余同三公以下服执政官东宫三师服之六梁冠白纱中单银革带佩方胜宜男锦绶银环余同七梁冠服大学士学士直学士东宫三少御史大夫中丞六曹尚书侍郎殿中监大司成散骑常侍特进金紫银青光禄大夫光禄大夫太尉节度使左右金吾卫左右卫上将军服之五梁冠翠毛锦绶余同六梁冠服太子賔客詹事给事中中书舍人谏议大夫待制九寺卿大司乐秘书监殿中少监国子祭酒宣奉正奉通奉通议太中中大夫中奉中散大夫上将军节度观察留后观察使通侍大夫枢密都承防服之四梁冠簇四盘雕锦绶余同五梁冠服九寺少卿大晟典乐秘书少监国子辟雍司业少府将作军器监都水使者起居舍人侍御史太子左右庶子少詹事谕徳尚书左右司郎中员外六曹诸司郎中朝议奉直朝散朝请朝奉大夫防御团练使刺史大将军正侍中侍中亮中卫拱卫左武右武大夫驸马都尉带遥郡武功大夫以下枢密副都承防服之三梁冠金涂铜革带佩黄狮子锦绶鍮石环余同四梁冠服殿中侍御史监察御史司谏正言尚书六曹员外郎外符寳郎少府将作军器少监太子侍读侍讲中书舍人亲王府翊善侍读侍讲九寺秘书殿中监辟雍丞大晟乐令两赤县令大理正司直评事著作郎秘书郎著作左郎太常宗学国子辟雍博士太史局令正丞五官正朝请朝散朝奉承议奉议通直郎中亮中卫拱卫左武右武郎诸卫将军卫率府率武功武徳武显武节武畧武经武义武翌大夫郎医职翰林医正以上内符寳郎閤门通事舍人敦武郎修武郎服之二梁冠角簪方胜练鹊锦绶余同三梁冠服在京职事官閤门祗候防班只候率府副率升辇辂立侍内臣服之御史大夫中丞刑部尚书侍郎大理卿少卿侍御史刑部郎中大理寺正丞司直评事并冠獬豸冠服青荷莲绶








　　政和五礼新仪卷十二
　　钦定四库全书
　　政和五礼新仪卷十三
　　序例
　　卤簿
　　大驾六引中道
　　象六中道分左右为三重各持铁钩一人跨其上执转光小绯旗一名前引次击锣一人节级二人为一列次执七寳钩二人在左执银钩二人在右行第一重象前次三人行象内为三重执转光小绯旗十四人分左右行象外为七重执鍮石钩二人行第三重旗前执朱漆钩二人行第五重旗前执鍮石钩二人行第七重旗前又二人分行旗后又执鐡钩一人在第三重象后当中并服花脚幞头绯絁防衫若夏祭大礼则以缬衫凡六引及卤簿内服饰以絁者并准此金镀银双带
　　六引
　　第一引开封令中道清道二人重行次幰弩一执人骑诸引执弩人并骑
　　次诞马二控马每匹各二人诸引控诞马人准此次轺车一乘驾赤马二驾士十八人次方繖一次朱团扇一次曲盖一外仗青衣二人为一列次车辐棒二次告止幡二次传教幡二次信幡二各为一列执幡各一人紤二人诸引执紤幡人数准此防三十为十五重在车辐棒至信幡外并分左右厢以下外仗并分左右厢仗内清道服武弁绯絁绣云鹤衫革带执黒漆杖执幡幰弩人平巾赤帻绯絁绣辟邪衫赤袴革带控诞马人平巾帻绯絁绣寳相花衫大口袴革带青衣人服平巾青帻青絁衫革带执仗仗袋以青绡执车辐棒人平巾赤帻绯絁绣白泽衫赤袴革带执方繖扇防执紤传教幡人并黄絁绣抹额寳相花衫行縢鞵袜革带执朱团扇曲盖执紤告止幡人并绯絁绣抹额寳相花衫大口袖勒帛
　　第二引开封牧中道清道二人次弩一次防皷一在左金钲一在右次大皷十为二重次节一夹矟二为一列执人骑诸引执节夹矟人并骑
　　次诞马四为二重次革车一乘驾赤马四驾士二十五人次方繖一次朱团扇四为二重次曲盖一次僚佐四贠一次幢一在左麾一在右执人骑诸引执幢麾并骑次大角六为一列次铙一次箫二次笳二次大横吹二各为一列次笛箫篥笳各一笛箫在左篥笳在右外仗青衣八人次车辐棒八各四重次告止幡二次传教幡二次信幡四为二重次仪刀十四为七重防七十在车辐棒至仪刀外为三十五重刀盾六十在防外为三十重盾在左刀在右次弓矢六十在刀盾外为三十重每弓一箭二连防矟六十在弓矢外为三十重仗内执节夹矟幢麾大角仪刀人并平巾帻绯絁绣寳相花衫大口袴革带执刀盾人银褐絁绣抹额寳相花衫大口袴行縢鞵袜革带执弓矢矟人并锦帽絁绣寳相花戎服大袍窄袴革带【内执弓人袍以青执矟人以紫】执防皷金钲人平巾帻绯绣对凤衫抹带大口袴锦螣蛇执大皷人黄绣雷花抹额生色袍抹带袴执箫铙笳笛篥人并平巾帻绯绣寳相花袍大口袴白抹带执大横吹人绯绣苣文抹额生色袍抹带袴驾士武弁绯絁绣皁大袖勒帛其余执人行列重数并服饰并同第一引
　　第三引大司乐中道清道二人次诞弩一次防皷金钲各一次大皷十次节一夹矟二次诞马四次革车一乘【驾士驾马并同第二引以下革车准此】次方繖一次朱团扇二次曲盖一次僚佐二员次幢麾各一次大角四次铙一次箫笳二次大横吹各二次笛箫篥笳各一外仗青衣六人次车辐棒六各为三重次告止幡二次传教幡二次信幡四次仪刀十二为六重防六十为三十重刀盾弓矢矟各五十各为二十五重驾士服武弁绯絁绣凤大袖勒帛其余执人行列重数并服饰并同第一第二引第四引少傅中道清道四人次幰弩一次防皷金钲各一次大皷十六次长鸣十六为二重次节一夹矟二次诞马六为三重次革车一乘府佐四员夹革车次方繖一次朱团扇四次曲盖二为一列次幢麾各一次大角八次铙一次箫四次笳四各为一列次节皷一次笛箫篥笳各四各为一列外仗青衣十人次车辐棒十各为五重次告止幡二次传教幡二次信幡六为三重次仪刀十六为八重次防九十为四十五重绛引幡六在防外为一列分引刀盾弓矢矟刀盾弓矢矟各八十各为四十重仗内执长鸣人服同执大皷人执节皷人服同执铙人执绛引幡人服同执方繖人驾士服武弁绯絁绣瑞马大袖勒帛其余执行人列重数并服饰并同第一第二引
　　第五引御史大夫中道清道二人次弩一次防皷金钲各一次大皷十次节夹矟二次诞马四次革车一乘次方繖一次朱团扇二次曲盖一次僚佐二员次幢麾各一次大角四次铙一次箫笳大横吹各二次笛箫篥笳各一外仗青衣六人次车辐棒六各为三重次告止幡二次传教幡二次信幡四次仪刀十二防刀盾弓矢矟各六十驾士服武弁绯絁绣獬豸大袖勒帛其余执人行列重数并服饰并同第一第二引
　　第六引兵部尚书革车一乘驾士服武弁绯絁绣虎大袖勒帛其余并同第五引
　　中道卤簿
　　金吾本司纛矟左右皁纛各六为一列执托各一人紤四人次押纛二人骑次狎衙四人骑引防矟八为二重执防矟八为一列次本卫上将军将军各四人为二重次卫司防矟本卫大将军二人骑防矟四夹大将军执防矟各一人夹二人并骑已上并分左右队内上将军将军花脚扑头绯罗绣辟邪袍鞾弩牙佩刀器仗珂马大将军平巾帻紫絁绣辟邪螣蛇大口袴佩横刀弓矢【凡仗内大将军都尉校旅帅中节将郎将并佩横刀弓矢唯朝服并黄麾仗内帅兵官不佩】执夹卫司防矟人平巾帻绯絁绣寳相花裲裆大口袴佩横刀执柘皁纛人皂纱帽絁寛衫绢袴鞵袜押纛人扑头皁絁绣寳相花寛衫绢袴革带乌皮鞾押衙金鹅帽紫绣辟邪袍革带佩仪刀执防矟锦帽寳照锦袍臂褠革带乌皮次朱雀旗队并骑金吾卫折冲都尉一员列队防矟二夹都尉次朱雀旗执旗一人引二人夹二人【凡仗内引夹执旗人数准此】次弩四为一列次弓矢十六次矟二十各为二重次左右金吾卫果毅都尉二人押队内折冲果毅都尉平巾帻紫绣辟邪袍大口袴锦螣蛇革带执防矟弩弓矢矟人并平巾帻绯絁绣寳相花衫大口袴革带内执弓弩矢矟人加佩横刀引夹执朱雀旗人并绯絁绣抹额寳相花大口袴革带佩横刀内引夹人加佩弓矢【凡中道仗外仗内旗引夹旗人并执旗人并佩横刀引夹人并加佩弓矢】次龙旗队大将军一员检校骑次引旗十二人为二重并骑次风伯旗一在左雨师旗一在右次雷公旗一在左电母旗一在右次五星旗五为一列木星旗在左余火星土星金星水星以次列为右次左右摄提旗二为一列次北斗旗一居后次防旗十二人为二重并骑次副竿二为一列执人并骑分左右队内大将军朝服引旗防旗人并黄絁绣抹额寳相花衫佩弓矢引夹执风伯旗等人五色絁绣抹额寳相花衫执副竿人锦帽黄絁绣寳相花衫大口袴革带
　　次指南车一次记里皷车一驾士各三十人次白鹭车一次鸾旗车一次崇徳车一次皮轩车一驾士各十八人并服武弁绯絁绣大袖勒帛【指南车驾士服绣以孔雀记里皷以对鵞白鹭车以白鹭鸾旗车以瑞鸾崇徳车以辟邪皮轩车以虎】次金吾引驾骑本卫果毅都尉二人分左右平巾绯帻絁绣辟邪袍大口袴执仪刀次弩弓矢矟各八为四重每重弩二弓矢二矟二相间分行左右执人平巾帻绯絁绣寳相花裲裆大口袴革带
　　次大晟府前部皷吹令二人次府史四人各为一列分左右次管辖指挥使一名次防皷金钲各十二为四重皷在左钲在右【部内防皷金钲各分左右】帅兵官八人领为一列在防皷金钲重内行次大皷一百二十为十重帅兵官二十人领在大皷车内行次长鸣一百二十为十二重帅兵官六人领每二人领四重各在前重内行次铙皷十二为二重帅兵官四人领在铙皷内行次歌工次拱辰管次箫次笳各二十四各为二重次大横吹一百二十为十重帅兵官十人领每二人领二重各在前一重内行【小皷行次准此】次节皷二次笛箫次篥次笳次桃皮篥各二十四各二重次防皷金钲各十二为二重帅兵官四人领次小鼔一百二十为十重次中鸣一百二十为十二重帅兵官八人领每二人领三重各在前一重内行次羽葆皷十二为二重帅兵官四人领各在皷内行次歌工次拱辰管次箫次笳各二十四各为二重部内皷吹令本色服府史幞头緑罗寛衫黄绢半臂管辖指挥使平巾帻紫绣寳相花袍锦螣蛇白抹带帅兵官并执防皷金钲拱辰管箫笳节皷笛篥笳桃皮皷二服平巾帻绯对鸾衫大口袴白抹带执防皷金钲人加锦螣蛇执长鸣中鸣大皷小皷同第三引执大皷长鸣服执铙大横吹人同第二引执大横吹服执羽葆皷人青绣苣文抹额生色袍抹带袴
　　次太史令一员次书令使一人并骑次相风乌一舆士四人次交龙钲一在左交龙皷一在右舆士各六人次司辰一人典士一人并骑次漏刻生四人分左右为二重次皷楼一在左钟楼一在右次行漏舆一舆士各一百人次太史正一员骑次清道二人次十二神舆一舆士二十四人太史令正朝服书令绿公服司辰典士漏刻生并袴褶青絁大袖绢袴勒帛舆士并管押节级并武弁絁绣寳相花大袖白绢袴勒帛锦螣蛇次节级前队左右武卫果毅都尉二人引队次左右武卫校尉二人并分左右以绛引幡一在中金节十二分左右夹幡执人骑【内綘引幡加级二人】次罕一在左毕一在右次朱雀幢一次义一次导盖一在中青龙幢一在左白虎幢一在右次义三为一列幢义导盖执人并骑次称长一名次钑防二百八十八为四十八重次左右武卫将军二人检校次左右武卫校尉四人押队并分左右武卫将军果毅都尉平巾帻紫絁绣瑞鹰袍大口袴锦螣蛇革带执绛引幡金节罕毕朱雀幢又导盖又钑防人并武弁绯絁绣寳相花衫大口袴白勒帛次黄麾幡一执幡一名紤二人服饰同节级前队执绛引幡人内执人骑次六军仪仗左右神武军统军二员分左右次部头二人押仗在本军旗内左右神武军旗各一绯阑袍二十在仗外分夹本军旗枪棒仗每二人为一列执旗枪棒仗各一人前一重与本军旗齐行次吏兵旗一在左力士旗一在右【以下吏兵力士旗分左右同】次白枪二次哥舒棒二又次白枪六次镫杖二次白枪二吏兵旗力士旗各一次白枪四次哥舒棒四次白枪八次镫仗二次吏兵旗力士旗各一次白枪四次哥舒棒二次白枪四次吏兵旗力士旗各一次镫杖二次白枪四次哥舒棒二次白枪四次哥舒棒二次白枪四次掩尾天马旗二次左右羽林军统军二员次都头二人次节级二人左右羽林军旗各一排阑旗二十在仗外如神武军分夹次赤豹旗一在左黄熊旗一在右【以下赤豹黄熊旗分左右同】其余枪棒杖等行列重数并同神武军次左右龙武军统军二员左右龙武军旗各一排阑旗二十在仗外如羽林军分夹次龙君旗一在左虎君旗一在右【以下龙君虎君旗分列左右同】其余枪棒杖等行列数人并同羽林军仗内神武羽林军龙武统军并花脚幞头紫絁抹额孔雀衫鞾弩佩横刀防防防靬珂马押仗都头幞头紫絁绣寳相花大袖袴袄革带引夹神武羽林龙武军旗人贴金帽执人锦帽并五色絁绣寳相花衫锦臂褠革带【其余执旗人服饰准此】执哥舒棒镫杖人同夹旗人服饰执白枪人交脚幞头五色絁绣抹额寳相花衫银褐绣扑兽□锦臂褠革带
　　次引驾旗天王旗二次排仗通直官二人押旗左右次十二辰旗各一午未在前次己申次辰酉次卯戌寅亥次丑子午巳辰卯寅丑旗在左余在右次天王旗二分左右押旗幞头紫公服乌皮靴执旗人并同执神武军旗人服饰次龙墀旗天下太平旗一排仗大将二人夹太平旗次五方龙旗各一为三重赤龙旗在前次黄龙旗在中青龙旗在左白龙旗在右黒龙旗在后次金鸾旗一在左金凤旗一在右师子旗二次君王万嵗旗一次日旗在左月旗在右排仗大将同押引驾旗通直官服引夹执神武军旗人服饰次御马二十四分左右为十二重控马每匹天武二人服贴金帽紫绣寳相花大袖袄革带骑御马直二人乌纱帽青锦袄束带部押天武节级锦帽紫绣寳相花衫管押骑御马直人员节级红锦袄次中道队大将军一员检校朝服骑次日月合璧旗一在中苣大旗二分左右为一列次五星连珠旗一在中祥云旗二分左右为一列引夹执旗人各五色絁绣抹额寳相花衫锦臂褠
　　次长夀幢一执人平巾帻绯絁绣寳相花衫大口袴革带次金吾牙门旗左右各二为中道第一门执夹人青絁绣抹额寳相花寛衫白绢袴革带内夹人执矢骑次监门校尉左右各三人为一列押骑幞头绯絁绣抹额师子裲裆乌皮鞾佩横刀骑
　　次金吾细枝青龙旗一在左白虎旗一在右押旗二人分左右骑次五岳神旗五为三重南岳在右次北岳旗在后次五方神旗如五岳旗陈列五方龙旗各五相间为五队每队为三重赤龙旗在前次黄龙旗在中次青龙旗在左白虎旗在右黒龙旗在后前一队次北方神旗余队各次右仗黒凤旗五方凤各五如五方龙旗陈列各次左仗黒龙旗内执青龙白虎旗五岳五方神旗各一人三人执人四色絁绣抹额寳相花寛衫执人青人左青右银褐后皁内紤人执弓矢执五方龙凤旗人五色絁绣抹额寳相花寛衫押旗人并同神龙墀旗人服饰
　　次江渎旗河渎旗各一次淮渎旗济渎旗各一并各为一列江淮旗在左河济旗在右引夹执旗人并皁絁绣寳相花衫绣抹额革带














　　政和五礼新仪卷十三
　　钦定四库全书
　　政和五礼新仪卷十四
　　序例
　　卤簿
　　大驾中道
　　次八寳为四重镇国神寳在左受命寳在右皇帝之寳在左天子之寳在右皇帝行寳在左天子行寳在右皇帝信寳在左天子信寳在右香案八为四重每重列扵寳舆之前碧栏二十四人为十二重夹受命等寳服弓脚幞头碧栏涂金铜带乌皮鞾复二重执长刀骑内外符寳即行扵碧栏之间次方繖二分左右大雉尾扇四夹方繖执各一人【以下执繖扇人准此】执人弓脚幞头碧襴衫金铜带乌皮靴
　　次金吾四色官六人为三重每二人为一重幞头緑公服白绢袴涂金铜带乌皮靴前二名执笏余执金铜仪刀次押仗二人幞头紫公服涂金铜带乌皮靴骑次金甲二人分左右服金甲凤翅兠鍪执钺次太仆寺进马四人平巾帻紫絁绣犀牛裲裆大口袴革带鞾义佩横刀弓矢骑
　　次引驾千牛卫将军一员乗珂马服饰同太仆寺进马人次千牛八人次中郎将二人并乘珂马次千牛二人骑并花脚幞头绯絁绣抹额紫絁绣犀牛裲裆大口袴革带鞾义佩横刀弓矢次长史二人緑公服白袴金铜带乌皮靴并骑
　　次金吾引驾官四人为二重并骑服同金吾押仗次导驾官分左右次大繖二分左右中雉尾扇四夹大繖小雉尾扇四夹腰舆执人并武弁绯絁绣寳相花大袖白绢袴白勒带【以下执繖扇华盖人服饰并同】腰舆执一应奉人员一人指挥使以上宜男锦袄余红地黄盘师子锦袄十将并将虞候节级二十人将虞候红方胜练鹊锦袄节级红地白师子锦袄长行十六人红地白师子锦袄
　　次排列官二人次中雉尾扇十二次华盖二执各二人次香镫一执擎八人服饰同尚辇执繖人次香匙在左火燎在右
　　次小舆一应奉人【逍遥平辇人全】长行二十四人
　　次逍遥子一应奉人十将将虞候节级共九人长行二十六人
　　次平辇一应奉人员七十【大辇下同】十将将虞候节级共九人长行二十六人服饰与腰舆下同驾前第五班开道旗一皁纛旗一十二为四行每行三人次引驾六十二人次钧容直三百人【引囘驾作乐】次东第五班五方色龙旗五次门旗四十次御龙四直歩执门旗六十次天武驾头下一十二人次下茶酒班内东门执从物一十二人次御龙直仗剑六人次天武把行门八人以上并分左右次东第五班大旗一次殿前班击鞭一十人次东第五班执簇辇龙旂八并分左右次日旂一在左月旂一在右次麟旂一在左凤旂一在右次青龙旗一在左白虎旗一在右次赤龙旂一在左黒龙旂一在右次御龙旂直四十人踏路马二次夹辂大将军二员次进辂职掌二员次部押二人教马官二员为一列教马官在部押官外皇帝乘玉辂驾青马六驾士一百二十八人扶驾八人骨朶一百三十四人行门一十八人在玉辂之左一十七人在右陪乘将军二员在后奉宸队分左右充禁卫从里第一重御龙直第二重左厢骨朶子直右厢弓箭直第三重弩直第四重御龙四直并以逐班直所管人数列成队伍第五重天武骨朶大剑三百一十人分左右驾后东第五班大黄龙旗一次驾后乐东第四班三十一人次钧容直三十一人次扇筤下天武二十人次茶酒班簇辇三十一人次招箭班三十二人奉宸队人员服帽子十将以下戴兠鍪并服红锦袄背子【内人员绯背子】带铁甲剑人员并弓箭手带弓箭器械执骨朶弩手挟弩箭防防子执骨朶枪刀手执骨朶【至宣徳门执松刀】天武歩队人员帽子锦后背子【袄子正副指挥使以黄师子都使以绯罗夹绣小团搭花都头以红罗绢画】锦带执骨朶十将以下至长行一百人服紫绣孔雀袄带旅四金雕硬帽金镀银带执骨朶二百人服絁绣对凤袄带金镀银花朱红笠子金镀银带执天武剑扇筤下二十人锦帽紫絁绣对凤花袄【十人服紫十人服绯】驾前玉龙直执从物人员帽子红锦袄十将以下裹真珠头巾殿前指挥使击鞭帽子红锦袄执仗剑帽子红锦袄背子带铁甲弓剑箭器械骨朶玉辂下夹辂夹陪乘大将军并朝服骨朶直并帽子红锦袄绯背子带鐡甲弓剑箭器械骨朶驾士平巾帻青绣凤大袖袴绢物帛鞵袜下茶酒班执从物帽子碧锦袄红背子御龙四直头旂戴兠鍪红锦袄背子带铁甲剑执检系旂象第五班人员帽子红锦袄绯背子带鐡甲弓剑箭器械执骨朶执旂殿侍戴兠鍪【执皁纛人黒漆鐡笠】红锦袄背子【执皁纛人皁绢衫袴】带鐡甲剑【执皁纛人皮甲】殿前指挥使行门诸班直引驾人员殿前指挥使引驾人帽子红锦袄绯背子带鐡甲弓剑箭器械执骨朶驾后执大黄龙旗殿侍戴兠鍪红锦袄子带鉄甲剑东四班钧容直驾后乐人员以下并帽子红绣袄背子【内人员绯背子背执骨朶】招箭班茶酒班人员帽子红锦袄绯背子【内殿侍碧锦袄红背子】扶驾人本色服进辂紫罗寛衫次副玉辂一驾青马六驾士四十人武弁青绣对凤大袖绢袴勒帛鞵袜次掌辇四人二重武弁黄絁绣寳相花衫紫罗组带行縢银褐抹带革带次大辇一应奉人员十二人【七人进辇内一人传唱执骨朶余从辇】指挥使以上宜男锦袄余黄地黄师子锦袄十将将虞候节级共十人十将将虞候红方胜练鹊锦袄节级红地白师子锦袄长行共五百十五人武弁红地白师子锦袄黄絁绣寛衫紫罗生色云凤组带白绢勒帛夹袴紫绢行縢次尚辇奉御二人次殿中少监次供奉职官二员幞头紫公服乌皮鞾次令史三人乌皮介帻绯絁袴衫白袴白勒帛一名幞头紫公服乌皮鞾次书令史四人乌皮介帻绯絁防衫白袴白鞾帛次太仆御马二十四为十二重分左右天武等服饰并同次龙墀旗人控御马等二人
　　次持钑后队左右武卫旅帅二人骑次重轮旗二分左右次大繖次大雉尾扇四夹大繖次大雉尾四为一列次小雉尾扇十二次朱团扇十二各为三重次华盖二次义二次睥睨十二为二重次御刀六为一列次真武幢一在中绛麾二分左右为一列次义一次细矟十二为二重次左右金吾卫果毅都尉二人緫领大角并骑一百二十为一重殿中有执朱团扇人黄絁绣抹额寳相花衫行縢革带太仆寺执义人武弁绯絁绣衫白袴锦螣蛇执睥睨人武弁绯絁绣寳相花大袖白绢袴勒帛左右武卫旅帅金吾卫果毅都尉并服平巾帻紫絁绣袍大口袴锦螣蛇革带【武卫以瑞鹰金吾卫以辟邪】引矢引重轮旂人各五色絁绣抹额寳相花衫执幢又执麾人并武弁絁绣寳相花衫执幢以皁绛麾又以紫执大角细矟人并平巾帻绯絁绣寳相花衫大口袴革带执御刀人武弁绯絁绣寳相花大袖大口袴白勒帛【绛麾加二人】次大晟府后部皷吹丞二人次典事四人次管押指挥使一名次羽葆皷十二为二重帅兵官四人领在皷内行【下除小横吹外并为二重】次歌工次拱辰管次箫次笳各二十四帅兵官二人领在笳前一重内行次铙鼔十二帅兵官四人领在铙皷内行次歌工次箫次笳各二十四次小横吹一百二十为十重帅兵官八人领第一第四第七第十重各二人在横吹内行次笛次箫次篥次笳次皮篥各二十四丞本品服典事同前部府史服其余并同前部人服饰
　　次黄麾一执人数并服饰并同前部黄麾
　　次芳亭辇一奉辇六十人次凤辇一奉辇五十人并武弁黄絁绣寳相花衫组带行縢银褐抹带革带
　　次金辂一踏路赤马二次副金辂一各驾赤马六次象辂一次副象辂一各驾白马六次革辂一次副革辂一各驾騧马六次木辂一次副木辂一各驾黒马六次耕根车一驾青马六金辂驾士六十人平巾赤绩绯絁绣凤大袖绢袴勒帛其余辂驾士各四十人并武弁绣大袖绢袴勒帛鞵韈【耕根车驾士服以青绣凤啣普禾合穗其余绣对凤副金辂以绯象辂以银将革辂以黄木辂以皁】
　　次进贤车一驾士二十四人次明逺车一驾士四十人次属车十二乘每乘驾牛三驾士十人以门下省局官二员在左中书省局官二员在右次秘省局官二贠在左殿中省局官二贠在右次黄钺车一次豹尾车一各驾赤马二驾士十五人进贤车以下驾士并武弁绯絁绣大袖勒帛【进贤车驾士绣以瑞麟明逺车以对凤属车以云鹤黄钺车以对鵞豹尾车以立豹】次掩后队左右威卫折冲都尉二人领队平巾帻紫絁绣飞麟袍大口袴锦螣蛇革带次大防次刀盾次弓矢次矟各五十各为一列执人并黒鍪甲锦臂褠皁袴行縢鞵韈
　　次金吾卫门旗左右各二为中道第二门执夹人绯絁绣抹额寳相花寛衫白绢袴革带骑次监门校府左右各三人为一列幞头紫絁绣抹额师子裲裆乌皮鞾佩横刀骑
　　次真武队金吾卫折冲都尉一名防矟二夹都尉为一列次仙童旗一次真武旗一在中螣蛇旗一在左神龟旗一在右为一列次矟二十五为五重次弓矢二十为四重次弩五为一列队内金吾卫折冲都尉服平巾帻紫袘绣辟邪袍大口袴锦螣蛇革带执防矟及矟弓矢弩人平巾帻绯絁绣寳相花衫大口袴革带引夹执仙童真武神龟螣蛇旗五色絁绣抹额寳相花衫








　　政和五礼新仪卷十四
<史部,政书类,仪制之属,政和五礼新仪>
　　钦定四库全书
　　政和五礼新仪卷十五
　　序例
　　卤簿
　　大驾外仗【并左右厢】
　　清防队次第六引外仗白泽旂二左右金吾卫折冲都尉三人分领行旂外并骑次弩八为一列次弓矢三十二次矟四十各为二重队内折冲都尉平巾帻紫絁绣辟邪袍大口袴锦螣蛇革带引夹执旂执弩弓矢矟人并甲骑冠具装锦臂褠大口袴
　　次左右金吾各十六骑帅兵官二人次弩八次弓矢次矟各十二各为一列帅兵官及执弩弓矢矟人并平巾帻绯絁绣辟邪裲裆大口袴佩横刀帅兵官加佩弓矢次佽飞队左右金吾卫果毅都尉二人分领并骑服佩并同清防队折冲都卫次虞候佽飞四十八人为二十四重平巾帻绯絁绣寳相花衫大口袴佩横刀弓矢并骑铁甲佽飞二十四人为六重在虞候佽飞外并甲骑具装锦臂褠佩横刀弓矢次前队殳义次金吾十六骑在左右领军卫将军二人检校并骑次防矟四为二重骑次左右领军卫帅兵官四人为一列【以下帅兵官人数行列准此】次殳义一百六十每二人为一重殳义间行列【以下殳义并二人为一重行列准此】次左右威卫帅兵官次殳义八十次左右武卫帅兵官次殳义一百次左右骁卫帅兵官次殳义八十次左右卫帅兵官殳义八十队内左右领军卫将军平巾帻紫絁绣白泽袍大口袴锦螣蛇革带执防矟及帅兵官平巾帻绯絁绣寳相花衫大口袴革带执殳义人并五色絁绣抹额寳相花衫行縢革带次后队殳仗左右卫帅兵官次殳义八十次左右骁卫帅兵官次殳义八十次左右武卫帅兵官次殳义一百次左右威卫帅兵官次殳义八十次左右领军卫帅兵官次殳义一百六十凡前后队殳仗前接中道北斗旂后卤簿后队帅兵官人数行列服饰及执殳义人行列服饰并同前队前部马部队次佽飞队第一队左右金吾卫折冲都尉二人分领【队内都尉并分领】次角宿旂一在左斗宿旂一在右次亢宿旂一在左次牛宿旂一在右次弩十次弓矢二十各为一列次矟四十为二重第一队左右领军卫果毅都尉次氐宿旂一在左女宿旂一在右次房宿旂一在左虚宿旂一在右第三队左右领军卫果毅都尉次心宿旂一在左危宿旂一在右第四队左右领军卫果毅次尾宿旂一在左室宿旂一在右第五队左右威卫折冲都尉次箕宿旂一在左壁宿旂一在右第六队左右威卫折冲都尉次奎宿旂一在左井宿旂一在右第七队左右武卫果毅都尉次娄宿旂一在左鬼宿旂一在右第八队左右武卫果毅都尉次胃宿旂一在左栁宿旂一在右第九队左右武卫果毅都尉次昴宿旂一在左星宿旂一在右第十队左右骁卫折冲都尉次毕宿旗一在左张宿旂一在右第十一队左右骁卫折冲都尉次觜宿旂一在左翼宿旂一在右第十二队左右骁卫折冲都尉次参宿旂一在左轸宿旂一在右自第二队至第十二队都尉及执弩矢矟人数行列并同第一队队内都尉并锦帽绯絁绣戎服大袍窄袴革带【绣文金吾卫以辟邪领军卫以白泽威卫以飞麟武卫以瑞鹰骁卫以赤豹左右骑以瑞马】引夹执旂人并五色絁绣抹额寳相花衫执弩弓矢人并锦帻青絁绣寳相花袍大口袴革带执矟人并锦帽绯絁绣寳相花袍大口袴革带
　　次歩甲前队左右领军卫将军二人骑分校尉十二队防四在将军内为二重第一队左右领军卫折冲都尉二人骑分领【队内都尉并骑分领】鹖鸡旂二次防矟在都尉内次朱鍪甲弓矢六十人为三重第二队左右领军卫果毅都尉貔旂次朱鍪甲刀盾第三队左右领军卫折冲都尉三角兽旂次青鍪甲刀盾第五队左右威卫折冲都尉重黄鹿旗次黒鍪甲弓矢第六队左右威卫果毅都尉飞麟旂次黒鍪甲刀盾自第二队以下每队都尉及执旂刀盾弓矢人数行列并同第一队队内将军及都尉并平巾帻紫絁绣袍大口袴锦螣蛇革带绣文并同前部马队都尉服执防矟人平巾帻绯絁绣寳相花衫大口袴革带执旂人并五色絁绣抹额寳相花衫执刀盾弓矢人并锦臂褠行螣鞵内行縢鞵各随鍪甲本色【第七队至第十二队内都尉旂弓矢刀盾人并准此】
　　次金吾牙门旂四为左右道第一门监门校尉左右各四人并骑执夹旗人服饰校尉服佩并同中道第二门次歩甲前队第七队左右武卫折冲都尉二人分领駃騠旂次白鍪甲弓矢第八队左右武卫果毅都尉次白鍪甲弓矢第九队左右骁卫折冲都尉麟旂次黄鍪甲弓矢第十队左右骁卫果毅都尉驯象旂次黄鍪甲刀盾第十一队左右卫折冲都尉玉兎旂黄鍪甲弓矢第十二队左右卫果毅都尉辟邪旂次黄鍪甲刀盾次金吾牙门旂四为左右道第二门监门校尉左右各四人并骑执夹旂人服饰佩并同中道第二门次前部黄麾仗绛引幡二十为一列
　　次第一部左右威卫殿中侍御史二员骑分左右次本卫大将军二人分检校次本卫折冲都尉二人分领帅官二十人为一列次龙头竿二十并挂青绣孔雀五氅【本部氅同】次掲头二在使外【仗内诸部掲皷排列同】次仪锦五色幡二十次龙头竿二十次小防二十次掲鼔二次龙头竿二十次弓矢二十次龙头竿二十次朱縢络盾并刀二十次龙头竿二十次弓矢二十次矟二十次掲皷二次绿縢络盾并刀二十并各为一重第二部左右领军卫第三部左右威卫第四部左右武卫第五部左右骑卫第六部左右卫诸部殿中侍御史大将军折冲都尉帅兵官龙竿等人数行列并同第一部【惟第二部龙头竿则以绯绣凤六角氅第三部以青绣孔雀五色角氅第四部以皁绣鵞六角氅第五部以白绣鵞四角氅第六部以黄绣鸡四角氅】仗内执绛引幡人武弁绯絁绣寳相花衫大口袴白勒帛大将军都尉并平巾帻紫絁绣袍大口袴锦螣蛇革带绣文并同前部马队都尉帅兵官并执仪刀平巾帻绯絁绣袍騼防旗第八队左右威卫果毅都尉驺牙旗左右威卫都尉白狼旗第十一队左右领军卫折冲都尉金牛旗自第二队至第十二队都尉旗弩弓矢矟人数行列并同第一队队内都尉服饰绣文引夹执弩弓矢矟人服饰并同前部马队











　　政和五礼新仪卷十五
　　钦定四库全书
　　政和五礼新仪卷十六
　　序例
　　卤簿
　　法驾三引中道
　　象五中道前一余分左右为二重各持铁钩一人跨其上执转光小绯旗一名前引次击锣一人节级二人为一列次执七寳钩一名在左执银钩一人在右行第三重象前次二人行象内为二重执转光小绯旗十四人分左右行象外为七重第四重旗前执鍮石钩二人又执鐡钩一人在第三重象后当中并服花脚幞头绯絁防衫金镀银双带
　　三引
　　第一引开封令中道清道七名次幰弩一执人骑【以下执幰人准此】次诞马二控马每疋各二人【诸引控诞马人准此】次轺车一乘驾赤马二驾士十八人次方繖一次朱团扇一次曲盖一次僚佐四员外仗青衣二人为一列次车辐棒二次告止幡二各为一列次传教幡一在左信幡一在右执幡各一名二人【诸引执幡人数准此】防十六为八重在车辐棒至信幡外并分左右厢【以下外仗并分左右厢】仗内清道服武弁绯絁绣云鹤衫革带执黒漆杖执幰弩人平巾赤帻绯絁绣辟邪袍赤袴革带控诞马人平巾帻绯絁绣寳相花衫大口袴革带青衣人平巾帻赤青絁衫袴革带执杖【杖袋以青绢】执车辐棒人平巾赤帻绯絁绣白泽衫赤袴革带执方繖扇防执传教幡信幡人并黄絁绣抹额寳相花衫行縢鞵韈革带执朱团扇曲盖执告止幡人并绯絁绣抹额寳相花衫大口袴革带驾士武弁绯絁绣雉大袖勒帛
　　第二引开封牧中道清道二人重行次弩一次防皷一在左金钲一在右次大皷六为二重次节一夹矟二为一列执人骑【第三引执节夹矟人并骑】次诞马四次革车一乘驾赤马四驾士二十五人次方繖一次朱团扇四为二重次曲盖一次僚佐四贠次幢一在左麾一在右执人骑【第三引执幢麾人并骑】次大角四为一列次铙一次箫一在左笳一在右次大横吹一次笛箫篥笳各一笛箫在左篥笳在右外仗青衣四人次车辐棒四次告止幡二次传教幡二次信幡二次仪刀十为五重防四十为二十重在车辐棒外以次排列刀盾三十六在防外为十八重盾在左刀在右弓矢三十六在刀盾外为十八重【每弓一箭二连】矟三十弓矢外为十八重【第三引执刀盾弓矢矟排列准此】仗内执节夹矟三十在弓矢外为幢麾大角仪刀人并平巾帻绯絁绣寳相花衫大口袴革带执刀盾人银褐絁抹额寳相花衫大口袴行縢鞵袜革带执弓矢矟人并锦帽絁绣寳相花戎服大袍窄袴革带【内执弓矢人袍以青执矟人以紫】执防皷金钲人平巾帻绯绣对凤衫抹带大口袴锦螣蛇执大皷人黄绣雷花抹额生色袴抹带袴执铙箫笳笛篥人平巾帻绯絁绣寳相花袍大口袴白抹带执大横吹人绯绣苣文抹额生色袴抹带袴驾士服武弁绯絁绣隼大袖勒帛其余执人行列重数并服饰并同第一引
　　第三引御史大夫中道清道二人次幰弩一次防鼔金钲各一次大皷六节一夹矟二次诞马四次革车一乘驾赤马四驾士二十五人次方繖一次朱团扇二次曲盖一次僚佐二贠次幢麾各一次大角三次铙一次箫笳各一次大横吹一笛箫篥笳各一外仗青衣四人次车辐棒四次告止幡二次传教幡二次信幡二次仪刀六分左右为三重防三十六为十八重刀盾弓矢矟各三十各为十五重驾士服武弁绯絁绣獬豸大袖袴勒帛其余行列重数服饰并同第一第二引




　　政和五礼新仪卷十六
　　钦定四库全书
　　政和五礼新仪卷十七
　　序例
　　卤簿
　　中道卤簿
　　金吾本司纛矟左右皂纛各六为一列执托各一人四人次押纛二人骑次押衙四人骑次引防矟次防矟六为一列
　　执防矟各一人次本衙上将军将军各二人为二重次卫司防矟本衙大将军二人并骑防矟四夹大将军执防矟各一人夹二人并骑以上并分左右队内上将军将军花脚幞头绯绣抹额紫罗绣辟邪袍鞾弩佩牙刀器仗珂马大将军平巾帻紫絁绣辟邪袍锦螣蛇大口袴佩横刀弓矢【上将军将军都尉校尉旅帅中郎将郎将并佩横刀弓矢唯朝服并黄麾仗内帅兵官不佩】执夹卫司防矟人平巾帻绯絁绣寳相花裲裆大口袴佩横刀执托皂纛人皁纱帽皁絁寳衫绢袴鞵袜押纛人幞头皂絁绣寳相花寛衫革带绢袴乌皮鞾押卫金鵞帽紫絁绣辟邪袍革带佩仪刀执防矟锦帽寳照锦袍锦臂褠革带乌皮鞾次朱雀队并骑金吾卫折冲都尉一人引队防矟二夹都尉次朱雀旗一执旗一人引二人夹二人【凡仗内引夹执旗人数准此】次弩二为一列次弓矢十次矟十二各为二重次左右金吾卫果毅都尉二人押引队内折冲果毅都尉平巾帻紫絁绣辟邪袍大口袴锦螣蛇革带执防矟弩弓矢矟人并平巾帻绯絁绣寳相花衫大口袴革带内执弩弓矢矟人加佩横刀引夹执朱雀旗人并绯絁绣抹额寳相花衫大口袴革带佩横刀内引夹人加佩弓矢【凡中道仗外仗内执旗人并佩横刀引夹旗人并加佩弓矢】次龙旗队大将军一员检校骑次引旗八人为二重并骑次风伯旗一在左雨师旗一在右次雷公旗一在左电母旗一在右次五星旗五为一列木星在左余火星土星金星水星以次列扵右次左右摄提旗二为一列北斗旗一居后次防旗八人并骑次副竿二执人并骑分左右队内大将军朝服引旗防旗人并黄絁绣抹额寳相花衫佩弓矢引夹执风伯旗等人五色絁绣抹额寳相花衫执副竿人锦帽黄絁绣寳相花衫大口袴革带
　　次指南车一次记里皷车一驾士各三十人次鸾旗车一次皮轩车一驾士各十八人并服武弁绯絁绣大袖勒帛【指南车驾士服绣以孔雀记里鼔车以对鵞鸾旗车以瑞鸾皮轩车以虎】
　　次金吾引驾旗本卫果毅都尉二人分左右服平巾帻绯絁绣辟邪袍大口袴执仪刀次弩弓矢矟各六为三重每重弩二弓矢二矟二相间行分左右执人平巾帻绯絁绣寳相花裲裆大口袴革带
　　次大晟府前部皷吹令二人次府史四人各为一列次管辖指挥使一名次防皷金钲各八为二重防皷在左金钲在右【部内防鼔金钲并分左右】
　　帅兵官八人领为一列在防鼔金钲重内行次大鼔八十为十重帅兵官十二人领第一第三第五第七第九第十重各二人在大皷内行次长鸣八十为十重帅兵官六人领第一第五第八重各二人在长鸣内行【领大横吹小鼔帅兵官并同领长鸣帅兵官】次铙皷八帅兵官四人领次歌工次拱辰管次箫次笳各十六各为二重次大横吹八十帅兵官六人领次节皷二次笛次箫次篥次笳次桃皮篥各十六各为二重次防鼔金钲各八帅兵官四人领次小皷八十为十重次中鸣八十为十重帅兵官四人领每二人押五重各在前一重内行次羽葆皷八为二重帅兵官四人领各在皷内行次歌工次拱辰管次箫次笳各十六各为二重部内皷吹令本色服府史幞头緑罗寛衫黄绢锦臂管辖指挥使平巾帻紫绣寳相花袍锦螣蛇白抹带帅兵官并执防皷金钲拱辰管箫笳节皷笛篥桃皮篥歌工服平巾帻绯绣对鸾衫大口袴白抹带执防皷金钲人加锦螣蛇执长鸣中鸣大皷小鼔同第二引执大皷长鸣服执铙大横吹人同第二引执大横吹服执羽葆皷人青绣苣文抹额生色袍抹带袴次太史令一员次书令史一贠次相风乌一舆士四人次交龙钲一在左交龙皷一在右舆士各六人次司辰一人次典士一人并骑次漏刻生四人分左右为二重次皷楼一在左钟楼一在右次行漏舆一舆士各六十人次太史正一员骑次青道二人次神舆一舆士十六人太史令太史正朝服书令史緑公服司辰典士漏刻生并袴褶青絁大袖绢袴勒帛舆士并管辖节级并武弁绯絁绣寳相花大袖白绢袴勒帛清道平巾帻青絁大袖白绢袴勒帛执黒漆杖管押相风乌等舆人员平巾帻紫絁绣寳相花大袖白绢袴勒帛锦螣蛇
　　次持钑前队左右武卫果毅都尉二人引队次左右武卫校尉二人并分左右次绛引幡一在中金节八分左右夹幡执人骑【内绛引幡加二人】
　　次罕一在左毕一在右次朱雀幢一次义一次导盖一在中前龙幢一在左白虎幢一在右次义三为一列幢义导盖执人并骑次称长一人次钑防二百一十六为三十六重次左右武卫将军二人检校次左右武卫校尉四人压队并分左右队内左右武卫将军果毅都尉校尉并平巾帻紫絁绣瑞鹰袍大口袴锦螣蛇革带执绛引幡金节罕毕朱雀幢义导盖义钑防人并武弁绯絁绣寳相花衫大口袴白勒帛次殿中侍御史二贠分左右次黄幡幢一执幡一人二人服饰同持钑前队执绛引幡人内执人骑
　　次大军仪仗左右神武军统军二贠分左右次都头二人押仗在本军旗内左右神武军旗各一排阑旗一十六在仗外分夹本军旗枪棒杖每二人为一列执旗枪棒杖各一人前一重与本军齐行次吏兵旗一在左力士旗一在右【以下吏兵力士旗分左右同】次白柯枪二次哥舒棒二次白柯枪四次哥舒棒二次白柯枪四次镫杖二次吏兵旗力士旗各一次柯枪四次哥舒棒二次白柯枪四次吏兵旗力士旗各一次镫杖二次白柯枪四次哥舒棒二次白柯枪二次掩尾天马旗二次左右羽林军统军二贠都头二人左右羽林军旗各一排防旗十六在仗外如神武军分夹次赤豹旗一在左黄熊旗一在右【以下赤豹黄熊旗分左右同】其余枪棒杖等行列重数并同神武军次左右龙武军统军一贠都头二人左右龙武军旗各一排防旗十六在仗外如羽林军分夹次龙君旗一在左虎君旗一在右【以下龙君虎君旗分左右同】其余枪棒杖等行列重数并同羽林军仗内神武羽林龙武统军并花脚幞头紫絁绣抹额孔雀衫鞾袴佩横刀防防防靬珂马押仗都头幞头紫絁绣寳相花大袖袄革带引夹神武羽林龙武军旗人贴金帽执人锦帽并五色絁绣寳相花衫锦帽并五色絁绣寳相花衫锦臂褠革带【其余执旗人服准此】执哥舒棒镫杖人同夹旗人服饰执白柯枪人花脚幞头五色絁绣抹额寳相花衫银褐绣幞兽杆腰锦臂褠革带
　　次引驾旗天王旗二次排杖道直官二人夹旗各分左右次十二辰旗各一午未在前次己申次辰酉次卯戌次寅亥次丑子午巳辰卯寅丑旗在左余在右次天王旗二分左右神旗幞头紫公服乌皮鞾执旗人并同执神武军旗人服饰
　　次龙墀旗一排仗大将二人夹太平旗次五方旗各一为三重赤龙旗在前次黄龙旗在中青龙旗在左白龙旗在右黒龙旗在后次君王万歳旗一次日旗一在左月旗一在右排仗大将同押引驾旗道直官服饰引夹旗人同引夹执神武军旗人服饰
　　次金吾牙门旗左右各二为中道第一门执夹人青絁绣抹额寳相花寛衫白绢袴革带内夹人执弓矢骑次监门校尉左右各三人为一列押旗幞头绯絁绣抹额师子裲裆乌皮鞾佩刀骑
　　次御马十六分左右为八重控马每匹天武二人服贴金幞头紫絁绣寳相花大袖袄革带骑御马直二人皁纱帽青锦袄束带部押天武节级红锦帽紫絁绣寳相花寛衫管押骑御马直人员节级红锦袄次中道队大将军一贠检校朝服骑次日月合璧旗一在中苣文旗二分左右为一列次五星连珠旗一在中祥云旗二分左右为一列引夹执骑人各五色絁绣抹额寳相花衫锦臂褠次长夀幢一执人平巾帻绯絁绣寳相花衫大口袴革带
　　次金吾押仗青龙旗一在左白虎旗一在右押旗二人分左右骑次五岳神旗五为三重南岳旗在前次中岳旗在中东岳旗在左西岳旗在右次北岳旗在后次五方神旗五如五岳旗陈列四方龙旗各三相间为二队每队三重赤龙旗在前次黄龙旗在中青龙旗在右白龙旗在右黒龙旗在后前一队次方旗余队各次右仗黒凤旗五方凤旗各三如五方龙旗陈列各次左仗黒龙旗内执青龙白虎旗五岳五方神旗各一人三人执人四色絁绣抹额寳相花寛衫执人黄衍人左青右银褐后皁内衍人执弓矢执五方龙凤旗人五色絁绣抹额寳相花寛衫押旗人并同押龙旗人服饰次江渎旗河渎旗各一次淮渎旗济渎旗各一并各为一列江淮在左河济在右引夹执旗人并皁絁绣寳相花衫绣抹额革带











　　政和五礼新仪卷十七
　　钦定四库全书
　　政和五礼新仪卷十八
　　序例
　　卤簿
　　皇后卤簿
　　清防队旗一执旗一人引二人夹二人服平巾帻绯裲裆大口袴佩横刀引夹人加佩弓矢并骑金吾卫折冲都尉一贠骑平巾帻紫绣裲裆大口袴锦螣蛇革带佩横刀弓矢【余折冲果毅服并准此】领四十骑执矟二十人弩四人服佩同执旗人带弓矢横刀一十六人平巾帻绯裲裆大口袴执防矟二人平巾帻绯寛衫大口袴骑夹折冲次虞候佽飞二十八骑夹道单行分左右均布至黄麾仗并平巾帻绯裲裆大口袴次内仆令一贠在左内仆丞一员在右本品服【余文官服并准此】各书令史二人骑从平巾帻绯衫大口袴【余从人服并准此】次正道黄麾一执麾一人夹二人并骑武弁绯寛衫革带次左右厢黄麾仗厢各三行行别一百从内第一行短防五色氅执人并黄绣抹额寳绯绣抹额寳相花衫行縢鞵袜次外第三行锽五色幡执人并青绣抹额寳相花衫行縢鞵袜左右领军卫左右威卫左右武卫左右骁卫左右卫等卫各三行行二十人【前十八后十八】卫各帅兵官六人领并平巾帻绯绣寳相花衫大口袴执鍮石装长刀并骑各分前后【绣文左右卫以瑞马骁卫以赤豹武卫以瑞鹰威卫以飞麟领卫以白泽】左右领军卫帅兵官各三人服仗同前护后卫各果毅都尉一员检校平巾帻紫绣袍大口袴锦螣蛇革带各一各歩扵左右领军卫各绛引旗六【引前旗六掩后旗六】执人平巾帻绯衫大口袴次内谒者监四人给事二人内常侍二人内侍二人并骑分左右自内谒者监以下各内给事一人歩从次内给使一百二十人分左右单行后尽宫人车并革巾帻绯衫大口袴次偏扇团扇方扇各二十分四左右宫人执间防大袖襦防衣革带【以下宫人服准此】次香镫一执擎内给使四人在重翟车前并平巾帻绯裲绣大口袴重翟车驾青马六驾士二十四人并平巾帻青衫大口袴鞵袜次行障六俱分左右夹车四坐障三一在中二分左右夹车并宫人执次内寺伯二人骑领寺人六人分左右夹重翟车并平巾帻绯裲裆大口袴执刀次舆一舆士八人团雉尾扇三夹舆次大繖四次大雉尾四扇八并分左右横行为二重次锦花盖二单行次小雉尾扇朱画团扇各十二并横行次锦曲盖二十横行为二重次锦六柱扇八分左右自舆以下并内给使执次宫人车次绛麾二分左右各一人执武弁绣寛衫革带鞵袜次正道后黄麾一执麾一人夹二人并骑武弁绯寛衫革带次供奉宫人在黄麾后次厌翟车驾赤骝四次翟车驾黄骝四次安车驾赤骝四驾士各二十四人次四望车次金根车各驾牛三驾士各一十二人驾士并平巾帻大口袴鞵袜衫随车色次左右厢各置牙门二每门执二人夹四人并黄绣抹额寳相花革带骑【第一门在前黄麾前第二门在后黄麾前】次左右领军卫每厢各一贠五十人执殳并黄绣抹额寳相花衫行縢鞵袜前与黄麾仗齐后尽卤簿曲折倍后门厢各帅兵官四人并平巾帻绣绯寳相花大口袴执鍮石装长刀骑检校次左右领军卫折冲都尉各一贠检校殳仗各一人骑从次尽卤簿后殳仗内正道置牙门一所门牙门并在殳仗内行每牙门皆闲门校尉二人骑并平巾帻绯裲裆大口袴执长刀每厢各廵检校尉一贠骑服仗同前佩横刀来往检校前后部鼓吹金钲防鼔大皷长鸣中鸣铙吹羽葆鼓吹节鼔御马并减大驾之半【皷吹二人等服饰并同大驾部内鼔吹二人皇子卤簿准此】





　　政和五礼新仪卷十八
　　钦定四库全书
　　政和五礼新仪卷十九
　　序例
　　卤簿
　　皇太子卤簿
　　家令次率更令次詹事乘轺车次太保次太傅次太师乘轺车各正道威仪卤簿依本品次清防队旗执旗一名引二人夹二人并平巾帻绯裲裆大口袴佩横刀引夹人加佩弓矢正清道率府折冲都尉一贠平巾帻紫裲裆大口袴锦螣蛇革带佩横刀弓矢【余折冲果毅中郎将郎将服佩准此】领三十人骑执矟十八人弓矢九人弩三人并平巾帻绯裲裆大口袴佩横刀二人骑从折冲平巾帻绯衫大口袴【余从人及令史府史服饰准此】次左右清道率府率各一贠平巾帻紫裲裆大口袴锦螣蛇革带佩横刀弓矢【余率府率服佩准此】领清道直荡及检校清防队龙旗等执防矟各二人平巾帻绯衫大口袴骑从【余执防矟人服饰准此】次外清道直荡二十四人骑分左右平巾帻绯裲裆大口袴佩横刀弓矢夹道单行引至仪仗次正道龙旗六各执旗一人前二人引后二人防并戎服大袍佩横刀弓矢副竿二分左右执各一人骑并服同执旗人次正道细仗引为六重每重二人自龙旗后均布至细仗矟一重弓箭一重以次相间并平巾帻绯裲裆大口袴佩横刀骑每厢各果毅都尉一贠领次率更丞一贠本品服【余文官贠准此】次正道前部鼔吹府史二人领鼔吹并骑次防鼔二在左金钲二在右【以下防鼓金钲并分左右】执防皷金钲各一人【以下鼔吹准此】夹二人【以下防鼔金钲夹人准此】帅兵官人二次大皷三十六横行【长鸣以下准此】帅兵官八人次长鸣三十六帅兵官二人次铙吹一部铙皷二执各一人夹二人【后部铙节皷准此】箫笳各六帅兵官二人次金防鼔金钲各二帅兵官二人次小皷三十六帅兵官四人次中鸣三十六帅兵官二人以上并骑次诞马十分左右控诞马人平巾帻绯衫大口袴【每疋二人拉余控马人服准此】次廐牧令一贠在左丞一贠在右各府史二人骑从次左右翊府郎将各一员领班剑次左右翊卫执班劔二十四人分左右并武弁绯寛衫革带次通事舎人四人次司直二人次文学四人次洗马二人并分左右次司议郎二人在左次太子舍人四人在右次中允二人在左次中舍二人在右次左右谕徳二人次左右庶子四人并分左右并骑自通事舎人以后各歩从一人次左右卫率府副率各一贠歩从亲勲翊卫每厢各中郎将郎将一贠并领六行仪刀第一行亲卫二十三人曲折三十陪后门第二行亲卫二十五人曲折四人陪后门第三行勲卫二十七人曲折五人陪后门第四行勲卫二十九人曲折六人陪后门第五行翊卫三十人曲折七人陪后门第六行翊卫三十三人曲折八人陪后门并执仪刀以上三卫并平巾帻绯裲裆大口袴锦螣蛇革带骑次三卫一十八人分左右骑服同前佩鍮石横刀中郎将二人分左右夹辂在六行仪刀仗内金辂驾马四太仆寺仆驭左右率府率一员执仪刀陪乘驾士二十二人并平巾帻绯衫大口袴次夹辂左右卫率府率各一贠各歩从一人在供奉官人役次左右内率各一贠副率各一员领细刀弓矢并骑各歩从一人在供奉官人后次千牛骑执细刀弓矢服同三卫次三卫仪刀仗后开牙门次左右监军率府直长各六人监后门服同三卫执仪刀并骑次左右卫率府每厢各翊卫二队并骑在执仪刀行外前后过三卫仗厌角队各三十人执旗一名引二人夹二人执矟一十五人弓矢七人弩三人并平巾帻绯裲裆大口袴佩横刀引夹旗人加佩弓矢每队各郎将一员领次正道繖二雉尾扇四夹繖次腰舆一舆士八人团雉尾扇二小方雉尾扇八夹腰舆执扇各一人服并亲卫次内直郎二人各令史二人骑从检校腰舆次诞马十分左右次舆乘二人分左右府史二人骑从次左右司御率府校尉各一人骑从平巾帻绯裲裆大口袴执鍮石装长刀领团扇曲盖【余率兵官监门率府直长服佩准此】次朱团扇六紫曲盖六执各一人横行并平巾帻绯衫大口袴次诸司供奉官人次左右清道率府校尉各一名佩鍮石装横刀骑领大角次大角三十六为六重横行执人平巾帻绯裲裆大口袴次铙吹一部铙鼓二箫笳各六帅兵官六人次横吹一部横吹十节鼔一笛箫篥五帅兵官二人并骑次管辖指挥使二人检校铙吹等次副辂驾四马驾士二十人平巾帻绯衫大口袴次轺车驾一马驾士十四人次四望车驾一马驾士一十人并同副辂驾士服次左右扇歩队十六队每队各果毅都尉一人领并戎服大袍佩横刀骑每队三十人执旗一人引二人夹二人并带弓矢骑歩二十五人府前一队执矟一队带弓矢以次相间【左右司御率府左右卫率府厢各四队二队在前二队在后】次左右司御率府副率各一员检校歩队各二人执防矟骑从次仪仗左右厢各六色色九行行六人前第一行防赤次第二行弓矢次第三行仪鋋青次第四行刀盾次第五行仪锽五色幡次第六行油防以前仗首左右厢各六色色三行行六人左右司府率府各一贠果毅都尉各一贠帅兵官各六人领次左右厢各六色色三行行六人次左右卫率府副率各一贠果毅都尉各一员帅兵官各六人领次尽后卤簿左右厢各六色色三行行六人次左右副御率府副率各一贠果毅都尉各一员帅兵官各六人领左右司御率府率兵官各六人后并骑率及副率各一人歩从每厢各绛引幡一十二执幡各一人【引前旗六引后旗六】掲皷十二为六重在仪仗外及仗内执仪仗揭皷人并绯绣抹额寳相花衫行縢鞵袜执绛引幡人平巾帻绯衫大口袴【揭皷左右司御率府四重左右卫率府二重】次左右厢各殳一百五十人并绯绣抹额寳相花衫行縢鞵袜【左右司御率府各六十六人左右卫率府各六十四人】并分前后在歩队仪仗外马队内前接六旗后尽卤簿曲折至门每厢各司御率府果毅都尉一贠检校各一人从每厢各帅兵官七人分前后并骑【左右司御率府各四人左右卫率府各三人】次马队左右厢各十队每队帅兵官以下三十一人旗一执旗一人引二人夹二人执矟十六人弓矢七人弩三人并戎服大袍佩横刀执旗并引夹人加佩弓矢前第一队左右清道率府果毅都尉各一贠领第二队第三队第四队左右司御府果毅都尉各一贠领第五队第六队第七队左右清道率府各一贠领第八队第九队第十队左右司御率府果毅都尉各一贠领并戎服大袍佩横刀弓矢次后拒队旗一人引二人夹二人清道率府果毅都尉一贠领四十骑执矟二十人弓矢一十六人弩四人右二人骑从果毅并平巾帻绯裲裆大口袴带横刀引夹旗人加佩弓矢次后拒队前当正道殳仗行内开牙门次左右厢各开牙门三前第一门左右司御率府歩队后左右率府歩队前开第二门左右卫率府歩队后司御率府仪仗前开第三门左右司御率府仪仗后左右卫率府歩队前开每开牙门执旗二人夹四人并骑黄绣抹额寳相花衫革带各监门率府直长二人并骑次左右监门率府副率各一贠骑来往检校诸门各一人骑从次左右清道率府副率各三人仗内检校并纠察各一人骑从率及副率应得防矟从者并不得将入仪仗内次少师次少傅次少保皇太子队仗引尽即三少正道乘辂威仪卤簿各依本次文武官以次陪从
　　皇太子妃卤簿
　　清道率府校尉六人骑分左右为三重引前并平巾帻绯裲裆大口袴带横刀弓矢次青衣十人次导客舍人四人【本品服以下文官准此】引导次内给使六十人并分左右并平巾帻绯衫大口袴单行后尽内人车【以下给使服并准此】次偏团扇各十八各分左右宫人执并间防衣革带【以下宫人服准此】次行障四次坐障行并分左右夹车宫人执次典内二人骑分左右厌翟车驾三马驾士十四人并平巾帻绯衫大口袴鞵袜次阁率二人领内给使十八人分左右夹车次六柱扇二内给使执次供奉内人乘犊车次繖一正道雉尾扇二团扇四曲盖二并分左右执繖扇各内给使一人次戟九十分左右在内给使外单行前与青衣齐从尽内人执人并绯绣抹额寳相花衫革带行縢鞵袜













　　政和五礼新仪卷十九
　　钦定四库全书
　　政和五礼新仪卷二十
　　序例
　　卤簿
　　王公卤簿
　　中道清道二人分左右次幰弩一骑次大晟府前部皷吹令一贠在左职掌一人在右次局长一人在左院官一人在右次防鼔一在左金钲一在右【以下防鼔金钲分左右准此】次大皷一十八次长鸣一十八并分左右次防皷金钲各一次引乐官二人次小皷一十次中鸣一十在小皷外次麾幢各一并分左右次节一夹矟二分节左右【以上并骑】诞马三分左右【毎疋控马各二人一品以下控马人准此】革车一乘驾赤马四驾士二十五人繖扇十分左右行扵车前方繖二朱团扇四分左右夹方繖曲盖二为一列次大角八次后部皷吹丞一贠在左録事一人在右次铙皷一次箫四次笳四次大横吹六并分左右次节皷一次夹色二【以篥充以下准此】次笛次箫次篥次笳各四并分左右外仗青衣十二次车辐棒十二次防九十次绛引幡六次刀盾次矟次弓矢各八十次仪刀十八次信幡八次告止幡四次教四次仪鋋二次仪锽斧柱五色幡六次油防十八次仪矟十二次细矟十二并分左右卫尉寺押当职掌一十一人骑辖部兵人员一人部辖骑兵人员一人太仆寺部押人员一人教马官一人押当职掌四人骑仗内清道武弁青绣衫执黒漆杖执弩人武弁绯绣衫绯绣袴执麾幢车辐棒人赤平巾帻绯绣衫绯绣袴执节夹矟大角仪刀控诞马押马人黒平巾帻绯绣衫白绢袴青衣人执青竹杖青绣衫青绢袴抹额执防刀盾仪鋋锽斧油防仪矟细矟人服锦帽黄绣衫执绛引幡信幡告止幡传教幡人服并绯帻衫抹额执矟人锦帽皂绣衫执弓矢人锦帽青绣衫驾士武弁绯绣大袖卫尉寺排列押当职掌太仆寺押当职掌并紫罗寛衫卫尉寺部辖部兵人贠黒平巾帻紫绣衫锦螣蛇部辖骑兵人贠本色服太仆寺部押人贠武弁绯绣大袖锦螣蛇教马官幞头绯罗绣抹额紫罗绣大袖皷吹令丞本品服职掌紫罗寛衫局长绯罗寛衫院官録事緑罗寛衫引乐官緑隔职寛衫执防皷金钲节皷夹色笛箫笳篥人并平巾帻绯绣鸾衫白绢袴抹额【执防皷金钲人加锦螣蛇】大鼔长鸣小鼓中鸣服黄绣雷花袍抹额带袴铙鼔大横吹服绣绯绣苣文袍抹额抹带袴
　　一品卤簿【命妇同】
　　中道清道四人次弩一次大晟府前部皷吹令一贠职掌一人次局长一人院官一人次防皷金钲各一次大鼓一十六次长鸣一十六次麾幢各一次节一夹矟二次诞马六次革车一乘驾赤马驾士二十五人【命妇厌翟车驾士二十三人二品三品准此】散扇八【二品减四三品减六命妇散扇五十行障五行扵车前二品三品准此】方繖二朱扇四曲盖二次大角八【命妇属车六驾黄牛十八驾士五十九人行大角前二品三品准此】次后部贠分左右次铙鼔一次箫四次笳四次大横吹四次节鼔一次笛四次箫四次篥四次笳四外仗青衣十八次车辐棒十次戟九十次刀盾次矟各八十四弓矢六十次仪刀三十次信幡八次告止幡四次传教幡四次仪锽斧柱五色幡四以上行列重数并同王公卤簿卫尉寺排列押当职掌一十八人部押人贠一名太仆寺部押人贠一名教马官一贠押当职掌四人【命妇加二人】仗内清道青衣并青绣衫抹额执黒漆杖【青衣执青竹杖】执弩人武弁绯绣衫麾幢人黒平巾帻黄绣衫执节夹矟大角方繖朱团扇曲盖矟仪锽斧控诞马人黒平巾帻绯绣衫执车辐棒人平巾帻绯绣衫执戟仪刀人绯绣衫抹额执刀盾人皁绣衫抹额执弓矢人黄绣衫抹额执信幡告止幡传教幡人黒平巾帻黄绣衫其余服饰并同王公卤簿
　　二品卤簿【命妇同】
　　中道清道二人次幰弩一次大晟府前部鼔吹令一员职掌一人次局长一人院官一人次防鼔金钲各一次大鼔一十四次麾幢各一次节一夹矟二次诞马四次革车一乘驾赤马四驾士二十五人散扇四方繖二朱团扇二曲盖二次大角八次后部鼔吹丞一贠次録事一人引乐官一人次铙皷一次箫二次笳二次大横吹四次笛二次箫二次篥二次笳二外仗青衣八人次车辐棒八次戟七十次刀盾六十次矟六十次弓矢六十次仪刀十四次信幡四次告止幡二次传教幡二卫尉寺排列押当职掌九人部押人贠一人太仆寺部押人贠一人教马官一人押当职掌四人【命妇加二人】仗内行列服饰并同一品卤簿
　　三品卤簿【命妇同】
　　中道清道二弩一麾幢各一节一夹矟二诞马四革车一乘驾赤马四驾士二十五人散扇二方繖二曲盖一次大角四外仗青衣八人车辐棒六防六十刀盾矟弓矢各五十仪刀十二信幡四告止幡二教幡二卫尉寺排列押当职掌七人部辖人贠一人太仆寺部押人贠一人教马官一贠押当职掌四人【命妇加二人】仗内行列服饰并同一品卤簿凡王公以下应给卤簿者有司各以令式排列如仪













　　政和五礼新仪卷二十
　　钦定四库全书
　　政和五礼新仪卷二十一
　　序例
　　朝会仪卫
　　大庆殿大朝会
　　黄麾大仗五千二十五人仗首左右厢各二部绛引幡十执幡各一人【当御厢左右部并设内仗首第二部不设】服武弁绯绣寳相花寛衫革带大口袴【诸部队大将军折冲果毅帅兵官锦带袴并执仪人防并随色】第一部左右领军卫大将军各一贠【第二部左右领军折冲】服平巾帻紫绣白泽袍银带大口袴锦螣蛇佩横刀弓矢【后部及部甲队大将军折冲果毅服佩同】掌皷四人【后部并服同】服帽绯绣抹额寳相花寛衫革带行縢鞵袜帅兵官一十人分左右【后部并服同】服平巾帻绯绣寳相花寛衫银带大口袴执仪刀部十二行每行持各十人【后部并仗同】第一行龙头竿黄鸡四角氅【凢氅皆以龙头】第二行仪锽五色幡第三行青孔雀五角氅第四行乌戟第五行排凤六角氅第六行细弓矢第七行白鵞四角氅第八行朱縢络盾刀第九行皂鵞六角氅第十行细弓矢第十一行矟第十二行緑縢络盾刀掲鼔二掌揭鼔二人【后部同】服帽黄绣抹额寳相花寛衫革带行縢鞵袜【第二第七行银褐第三第十一行青第四第九行皂第五第八第十第十二行并掲鼔绯后部准此】以上排列左右厢第一部各扵军贠之南居次厢第一部矟前第二部扵第一部之后并相向次厢左右各三部第一部左右此卫大将军各一贠【后二部左右武卫大将军第三部左右卫将军】果毅各一员【第二第三部折冲】服飞麟袍【第二部瑞鹰第三部瑞马】列仗首左右厢第一部之南相向持黄麾幡二人服武弁黄绣寳相花寛衫革带大口袴在御厢厢前分立当御前左右各一部左右卫果毅各一人服瑞马袍扵玉辂之前分左右并北向次御厢左右各三部第一部左右骑卫将军各一贠【第二部左右领军卫第三部左右领军卫果毅】服赤豹袍【第二第三部白泽】第一部分扵当御厢之左右差后第二部左在金辂之后偏西右在象辂之后偏东第三部左在革辂之后偏西右在木辂之后偏东并北向次后左右厢各三部第一部左右武卫将军各一贠【第二部左右屯卫将军第三部左右领军卫折冲】服瑞鹰袍【第二部飞麟第三部白泽】各在纲子鹊鸡貔旗之前东西相向左右厢各部甲十二队第一队左右卫果毅各一贠【第二队左右卫第四队左右骁将第六队左右武卫第八队左右屯卫第十第十二队左右领军卫并折冲第三队左右骁卫第五队左右武卫第七队左右屯卫第九第十一队左右卫】服瑞马袍【第三第四队赤豹第五第六队瑞鹰第七第八队飞麟第九至第十二队白泽】貔旗二【第二第十一队瑞鸡第三队仙鹿第四队金鸭鵞第五队瑞麦第六队孔雀第七队野马第八队牛第九队甘露第十队纲子第十二队同第一队】执旗二人服帽黄绣抹额寳相花寛衫【第五队第六队银褐第七队第八队皀第五第十队青第十一十二队绯】革带佩横刀黄鍪甲【第五第六队白第七第八队黄第九第十队青第十一十二队绯】刀盾【第四第六第九第十第十二队弓矢】三十人为五重服锦臂韝行縢鞵袜以上第一至第六队在仗首第三部北第七至第十二队在仗首第二部南东西相向左右厢后部各十二队第一队左右卫折冲各一员【第二队左右卫第五至第七队左右武卫第十至第十二队左右领军卫并折冲第三第四队左右骁卫第八第九队左右屯卫并果毅】服锦帽绯绣戎服瑞马大袍【第三队第四队赤豹第五至第七队瑞鹰第八第九队飞麟第十至第十二队白泽】银带窄袴佩横刀弓矢角旗二【第二队赤熊第三队兕第四队太平第五队驯犀第六队鸡鵞第七队騼防第八队驺牙第九队苍马第十队白狼第十一队童马第十二队金牛】执旗二人服佩同歩甲队【第一第六第十一队青第二第七第十二队绯第三第八队黄第四第九队银褐第五第十队皂】执弩五人为一列弓矢十人爲二重矟二十人为四重服锦帽青绣寳相花袍【执矟以绯】革带大口袴以上在大庆门外第一至第四队在前第五至八队在后第九至第十二队又在其后东西向真武队金吾折冲都卫一贠服平巾帻紫绣辟邪袍银带大口袴锦螣蛇佩横刀弓矢仙童真武螣蛇神龟旗各一执旗各一人服皂绣抹额寳相花寛衫革带佩横刀弓矢执防矟二人【分左右】弩五人为一列弓矢二十人爲四重矟二十五人为五重服平巾帻绯绣寳相花寛衫革带大口袴以上在大庆门外中道北向排列
　　殿中省尚辇陈孔雀扇四十扵帘外执扇各一人服介帻绛韝衣锦革带白绫袜乌皮履陈辇舆扵龙墀大辇在东部押执擎人二百二十有二人腰舆在其南一十有七人小舆又在其南二十有五人皆西向平辇在西逍遥在其南共三十七人皆东向将校尉都将并帽子忠佐至指挥使以宜男锦袄副指挥使军使副兵马使黄狮子十将将虞候以方胜练鹊节级白狮子皆银带腰舆小舆下节级并与辇下长行并武弁冠黄絁绣对凤寛衫紫罗生色袒带白绢勒白袴紫绢行縢白狮子锦袄银带设繖扇扵沙墀方繖二分左右执繖扇将校二人服弓脚幞头碧栏衫金铜革带乌皮鞾团龙扇四分左右夹繖扇都将四人服同将校方雉扇一百分繖扇之后各五行每行十执扇长行一百人服武弁绯绣寳相花大袖大口袴铜革带押当职掌二人各立团龙扇之北服介帻绛鞲衣革带袜履金吾引驾官二人分立团扇之南服二梁冠朝服
　　文徳殿视朝【大庆殿册命一品大臣黄麾仗准此】
　　黄麾半仗共二千二百六十五人殿内仗首左右厢各一部【每部一百二十四人】在金吾仗南东西相向绛引幡十执幡各一人分部之南北为五重【当御厢左右部同左部在帅兵官东右部在帅兵官西各为十重】服武弁绯绣寳相花寛衫革带大口袴【当御厢左右部服同弁以纱为之其余弁帻同绢衫二月一日至九月终以缬袍抹额锦帽臂鞲螣蛇并准此】左右领军帻紫绣白泽袍银带大口袴锦螣蛇佩横刀弓矢【次厢左右各三部当御厢次后厢左右一部及部甲队左右各六队大将军折冲果毅服佩同】掌皷一人次大将军后【次厢左右第一部并当御扇左右厢部次厢果毅次厢左右第二部三部次折冲次后厢左右部次将军】服帽绯绣抹额寳相花寛衫革带行縢鞵袜帅兵官十人分部之南北为五重【北在绛引幡之南南在绛引幡之北次厢左右第一第二第三部之南北当御厢次后厢左部在黄氅东右部在黄氅西】服平巾帻绯绣寳相花寛衫银带大口袴执仪刀部十行每行持各十人每色两行为五重【次厢左右第一第二第三部同当御厢次后厢左右部每色一行为十重左部以东为首右部以西为首并次帅兵官】第一行龙头竿黄鸡四角氅【凡氅皆持以龙头竿】第二行仪锽五色幡第三行青孔雀五角氅第四行乌防第五行绯凤六角氅第六行细弓矢第七行白鵞四角氅第八行朱縢络盾刀第九行皂鵞六角氅第十行矟揭皷二掌揭鼔二人分立绯氅乌戟后当中间【次厢左右第一第二第三部同当御厢次后厢并一在仪锽青氅间一在弓矢白氅间与后行齐】服帽绣抹额寳相花寛衫革带行縢鞵袜【服随氅色内白氅仪锽幡并以银褐乌防以皂弓矢以黄矟以青刀盾揭皷并以绯】次厢左右各三部【每部一百一十五人】次左右厢仗首之南东西相向第一部左右屯卫大将军各一贠【第二部左右武卫大将军第三部左右卫将军】果毅各一贠【第二第三部折冲】次大将军后【第三部次将军后】服飞麟袍【第四部瑞鹰第五部瑞马】掌皷以下至掌揭皷人服饰人数并同仗首【当御厢次后厢准此】黄麾幡二执各一人分立当御左右厢前中间北向服武弁黄绣寳相花寛衫革带大口袴当御厢左右各一部【每部一百二十四人】在殿门里中道分东西并北向【次后厢左右部同大庆殿列扵乐架之南】左右卫果毅各一员【左在部西右在部东次后左右厢将军准此】服瑞马袍次后厢左右各一部【每部一百一十四人】次当御厢南左右骁卫将军各一贠赤豹袍左右厢各歩军六队【第一队每队三十三人第二至第六队每队二十七人】分东西在仗队后第一队左右卫果毅各一贠【第二队左右骁卫第四队左右屯卫第六队左右领军卫并折冲第三队左右武卫第五队左右领军卫并果毅】服瑞马袍【第二队赤豹第三队瑞鹰第四队飞麟第五第六队白泽】貔旂二【第二队金鹦鹉第三队瑞麦第四队牛第五队甘露第六队鹖鸡】执各一人服帽黄绣抹额寳相花寛衫【第三队银褐第四队皂第五队青第六队绯】革带佩横刀黄鍪甲【第三队银褐第四队黒第五队青第六队赤四月一日至七月终皮囤顼以缬绢代减披副腿加随色颔衫衬】刀盾【内第二第四第九队弓矢】三十人为五重第二队至第六队各服锦臂褠行縢鞵袜殿门外【大庆殿扵大庆门外】左右厢后部各六队每队三十八人在都下亲从后东西相向第一队左右卫折冲各一贠【第三队左右武卫第五队左右领军卫并折冲第二队左右骁卫第四队六队左右卫并果毅】服锦帽绯绣戎服瑞马大袍【第二队赤豹第三队瑞鹰第五队白泽第四第六队飞麟】银带窄袴佩横刀弓矢角旗二【第二队太平第三队驯犀第四队驺牙第五队白狼第六队苍马】执旗各一人服佩同歩队【第一第六队黄第二队银褐第三队青第四队皂第五队绯】执弩五人为一列弓矢十八为二重矟二十人为四重并服锦帽青绣寳相花袍【矟以绯】革带大口袴真武队五十七人在端礼门内中道北【大庆殿扵殿门外】金吾折冲都尉一贠在队前服平巾帻紫绣辟邪袍银带大口袴锦螣蛇佩横刀弓矢仙童真武螣蛇神龟旗各一执旗各一人服皂绣抹额寳相花寛衫革带佩横刀执防矟二人【分左右】弩五人为一列弓矢二十人为四重矟二十五人为五重服平巾帻绯绣寳相花寛衫革带大口袴排列仗队职掌六人分立仗队之间殿内四人殿外二人服直脚幞头紫罗寛衫
　　殿中省尚辇陈扇二十扵帘外执扇殿侍二十人服直脚幞头紫罗寛衫银带陈腰舆小舆扵东西朶殿腰舆在东小舆在西人贠都将各一贠辇官共四十人人员并帽子都将各官并直脚幞头紫罗夹三襜红锦袄银带【二月一日至九月终锦帽缬罗衫】陈繖扇扵殿下方繖二分左右团龙扇四分左右夹方繖并执扇各一人【将校或节级】方雉扇六十分左右作三重在繖扇之后辇官长行各一人执人服并同大朝会执繖扇等人金吾左右将军各一员在繖扇之南矟前服本色服四色官四人二人立扵将军之南与繖扇一列宣勅放仗二人在引驾官南并直脚幞头緑公服金铜带乌皮鞾执仪刀引驾官二人在亲从官后服直脚幞头紫公服长行二十四人在四色官之南并弓脚幞头碧襴衫余同四色官排列官二人在长行之西并帽子紫绣大袖袴次金甲天武官二人在长行南并金铜兠鍪衣甲执钺以上并分东西厢向立设旗扵殿门之外青龙旗一在左五岳神旗各一次之五方色龙旗各一次之五方色龙旗各一又次之白虎旗一在右五星神旗各一次之五方色鳯旗各一次之五方色凤旗各一又次之执人并帽子绣抹额寛衫随方色






　　政和五礼新仪卷二十一
　　钦定四库全书
　　政和五礼新仪卷二十二
　　序例
　　朝会仪卫
　　紫宸殿大辽使朝
　　黄麾角仗等共一千五十六人殿内黄麾幡二执各一人次四色官之南分左右服武弁黄绣寳相花寛衫革带大口袴【并以纱为之其余巾帻同绣衫二月一日至九月终以缬袍抹额锦帽臂韝螣蛇并准此】仗首左右厢各一部【每部一百一十四人】在朶殿下矟南绛引幡十执幡各一人分部之南北各为五重服武弁绣寳相花寛衫革带大口袴左右领军卫大将军各一贠在部中间稍南【次厢左右第一第二部同】服平巾帻紫绣白泽袍银带大口袴锦螣蛇佩横刀弓矢【次厢左右第一第二部次歩甲队大将军折冲果毅服佩同】掌鼔一人次大将军后【次厢左右第一部次果毅第二部次折冲】服帽绯绣抹额寳相花寛衫革带行縢鞵袜帅兵官十人分部之南北【北在绛引幡之南南在绛引幡之北次厢左右第一部在南第二部在北】各爲五重服平巾帻绯绣寳相花衫银带大口袴执仪刀部九行每行持各十人第一行龙头竿黄鹳四角氅【凡氅皆持以龙头竿】第二行仪锽五色幡第三行青孔雀五角氅第四行乌防第五行绯凤六角氅第六行细弓矢第七行白鵞四角氅第八行矟第九行皂鵞六角氅掌掲鼔一人在绯氅乌防之后中间【次厢左右第一第二部同】服帽绣抹额寳相花寛衫革带行縢鞵袜仗各五重【服随氅色内氅仪锽幡并以银褐乌防以皂弓矢以黄矟以青掲鼔以绣】次厢左右各二部【每部一百五人】次左右厢仗首之南第一部左右屯卫大将军各一贠【第二部左右武卫大将军】果毅各一贠【第二部折冲】次大将军后服飞麟袍【第二部瑞鹰】掌鼓吹以下至掌掲皷服饰人数并同仗首殿外左右厢各部甲三队【毎队三十三人】第一队左右卫果毅各一贠【第二队左右骁将折冲第三队左右武卫果毅】服瑞马袍【第二队赤豹第三队瑞鹰】貔旗二【第二队金鹦鹉第三队瑞麦】执旗各一人服帽黄绣抹额寳相花寛衫【第二队左青右银褐第二队左赤右黒】褐革带佩横刀黄鍪甲【第二队左青右银褐第三队左赤右黒】刀盾【内第二队弓矢】三十人为五重【鍪甲四月一日至七月终皮囤项以缬代减披副腿加随色颔衫衬】服锦臂鞲行縢鞵袜左右厢后部各三队【第一队每队三十八人第二队每队三十三人】第一队左右卫折冲各一贠【第二队左右骁卫果毅第三队左右武卫折冲】服锦帽绯绣戎服瑞马大袍【第二队赤豹第三队瑞鹰】银带窄袴佩横刀弓矢角旗二【第二队太平第三队驯犀】执旗各一各服佩同歩甲队执弩五人为一列弓矢十人为二重【第一第三队一列】矟二十人为四重服锦帽青绣寳相花袍【矟以绯】革带大口袴排列仗队职掌二人次厢第二部之南分左右服直脚幞头紫罗寛衫以上殿内外仗队东西相向排列
　　殿中省尚辇陈舆辇于东西朶殿平辇在东西向逍遥辇在西东向设繖扇扵殿下方繖一分左右团龙扇四分左右夹方繖方雉扇二十四分左右各二重在繖扇之后金吾四色官一名宣勅放仗服饰同视朝四色官
　　文徳殿发册
　　黄麾细仗共一千四百二人设日旗君王万歳旗狮子旗金鸾旗青龙旗各一在殿东阶之东以西为上月旗天下太平旗狮子旗金凤旗白龙旗黒龙旗各一在殿西阶之西以东为上每旗执撦四人俱北向立并服五色绣衫锦臂鞲押当职掌一人分左右立扵日月旗南服介帻绛褠衣革带履袜次方繖二团龙扇四夹方繖执繖扇各一人执人并弓脚幞头服碧襴衫革带乌皮鞾次金甲二人服金甲兠鍪凤翅执次四色官六人内二人执笏余执金铜仪刀并服幞头緑罗公服金铜带白绢袴乌皮鞾次碧襴二十四人并弓脚幞头碧襴衫金铜带白绢袴乌皮鞾内执金铜仪刀左右各六人在北次都押衙二人立扵碧襴之南少退服幞头紫罗绣袄金铜带次皁纛旗一十二每旗执撦五人并皂纱帽皁寛衫皁绢袴皁鞵袜左右金吾仗司贠僚各一人押纛立扵旗南服幞头紫绣寳相花大袖次青龙旗一在东白虎旗一在西每旗执撦六人服绣抹额寛衫白绢袴【执青龙旗人以青执白虎旗人以银褐】贠僚二人押旗分左右在旗之北并幞头紫绣寳相花大袖以上并分左右东西相向次五方龙旗二十五在东五方凤旗二十五在西每五旗相间各依方色排列五岳神旗五在东五星神旗五在西各依方位排列每旗执撦三人并服逐色抹额绣寛衫白绢袴次朱雀旗一在东真武旗一在西每旗执撦六人服绣抹额寛衫白绢袴【抹额衫执朱雀旗人以绯武旗人以皁以上并北向】员僚二人押旗在旗之南分左右并幞头紫绣寳相花大袖袄以红门旗二十八分左右每旗执撦五人各服五色绣抹额寛衫白绢袴次寅夘辰巳午未旗六在东申酉戌亥子丑旗六在西天黄旗四分左右夹衣旗次龙君旗五次赤豹旗五次吏兵旗五每旗各为一列在东次虎君旗五次黄熊旗五次力士旗五每旗各为一列在西每列押尾天黄旗一以次扵西以上每旗执撦三人并服锦帽臂褠五色绣衫白绢袴次贠僚六人押仗各分于旗前并幞头紫罗绣大袖袴次贠僚四人押旗分左右东西为一列【下至第九队旗行列准此】第二队角宿亢宿氐宿旗各一第三队虚宿危宿室宿壁宿奎宿旗各一第四队参宿井宿鬼宿栁宿駃騠旗各一第五队角三兽黄鹿苣文驯象飞麟旗各一第六队辟邪玉兎吉利仙鹿祥云旗各一第七队花鳯飞黄野马金鹦鹉瑞麦旗各一第八队孔雀兕甘露纲子角旗各一并各为一列第九队牛旗一设扵孔雀旗后右厢第一队同左厢第二队第二队尾宿箕宿斗宿牛宿女宿旗各一第三队娄宿胃宿昴宿毕宿觜宿旗各一第四队星宿张宿翼宿轸宿駃騠旂各一第五队至第六队并同左厢第五至第八队第九队驺牙旂二苍乌旂二旂间爲一列次上每旗执撦三人俱北向并服五色绣寳相花抹额衫革带贠僚二人押黄麾立扵龙凤旂之北服幞头紫絁绣瑞鹰袍左右厢五色龙凤旂之东西各设黄麾幡二执幡各一人【以下执幡人数准此】次告止幡五次教幡五次信幡五次绛麾幡二次绛引幡五执黄麾绛麾幡绛引幡人并服武弁绣寳相花衫革带【执黄麾绛麾人以黄绣绛引幡人以绯绣】执告止教幡信幡人服绣寳相花抹额衫革带【执告止教幡人绯绣信幡人以黄绣】贠僚二人押黄麾立扵龙凤旗北少东服幞头紫绣瑞鹰排栏旗三十自黄麾幡东西排列以次扵南每旂执撦三人俱北向镫杖哥舒各三十扵殿东西两厢排镫杖起北哥舒间之执各一人俱东西向执撦排栏旂执镫杖哥舒人并服锦帽锦臂褠五色绣衫左右厢执白檊枪各七十五人东西相向并服交脚幞头五色绣抹额衫锦臂褠银带腰杆又扵驺牙旗南设大黄龙旗一在殿门里少西执撦二十人小黄龙旂一在大黄龙旂后少西执撦三人次火神旗六分左右并服锦帽锦臂褠五色绣衫革带白绢袴卫尉寺押当仪仗职掌四人排仗通直官二人大将军二人节级二人检察六人左右金吾仗司押当职掌各一名排列官一名职掌大将检察并幞头寛衫【卫尉职掌绯罗衫大将检察金吾职掌罗衫】排仗通直官幞头紫公服金吾排列官服帽节级幞头并紫绣寳相花大袖袄
　　凡大朝会等仪卫有司皆依令式陈设如常仪















　　政和五礼新仪卷二十二
　　钦定四库全书
　　政和五礼新仪卷二十三
　　序例
　　班位
　　朝堂行事陪祠助祭官受誓戒班
　　三公左辅在东西向太宰少宰在其东门下中书侍郎尚书左右丞又在其东左散骑常侍在右丞之南稍东给事中左谏议大夫在其东起居郎左司谏符寳郎左正言又在其东观文殿大学士学士资政殿大学士翰林学士承防翰林学士资政端明殿学士在右散骑常侍之南【观文殿学士资政殿大学士稍前观文殿大学士又稍前】特进在端明殿学士之南【稍前】六曹尚书在其东【与端明殿学士班齐】次六曹侍郎开封尹至司成【开封尹以下稍空】次太常卿至秘书监次殿中少监至秘书少监次七寺少卿至都水使者次尚书左右司贠外郎至六曹诸司郎中次六曹诸司员外郎至少府将作军器少监又在其东御史大夫在工部尚书之南中丞在其东侍御史殿中侍御史监察御史又在其东太子三师在御史大夫之南【与执政官班齐】三少在其东【与御史大夫班齐】次賔客詹事次左庶子以下又在其东每等各重行异位俱西向北上【仗内官各缀本班】三少右弼在西东向【与三公班相对】使相在其西次知枢密院同知佥书枢密院又在其西右散骑常侍在佥书枢密院事之南稍西【与左散骑常侍班相对】中书舍人右谏议大夫在其西阁学士在右散骑常侍之南【与观文殿大学士班相对】直学士在其西待制又在其西太尉在阁学士之南【与特进班相对】节度使在其西【与阁学士班齐】次节度观察留后观察使次防御使次团练使次以刺史以执事武功大夫以下又在其西次左右金吾卫左右卫诸卫上将军在节度使之南【诸卫上将军稍却】知客省使至知东上阁门事在大将军之南佥书客省事至佥书西上阁门事在其西以阁门通事舍人次阁门祗候次省班袛候又在其西执事通侍大夫以下在知东上阁门事之南每等各重行异位俱东向北上
　　太庙斋坊行事陪祠助祭受誓戒班
　　亲王宗室使相在东稍北【宗室使相稍却】节度使在东稍南观察留后观察使在节度使之东【观察使稍却】次防御使次团练使次刺史次遥郡大将军及准备行事宗室大将军以下又在其东每等各重行异位俱西向北上
　　奉请皇帝致斋垂拱殿枢密以下班
　　知枢密院同知佥书枢密院事并当殿北上东上知同知入内内侍省事在枢密东南次知客省事至知西上阁门事在其南次佥书客省事至佥书西上阁门事次阁门通事舎人次阁门祗侯次阁门省班袛侯又在其南管勾六尚书在同知人内内侍省事之东典御在其南奉御又在其南祗应武功大夫以下在佥书客省事之西武功郎在其南次敦武郎次从义忠训成忠郎又在其南每等各重行异位内符寳郎在武功大夫之东并北向西上祗应武徳大夫至武翼大夫在武功大夫之西【留班心】武徳郎至武翼郎在其南次修武郎次秉义忠翊保义郎又在其南每等各重行异位俱北向东上知内侍省同知佥书内侍省事带御器械官大内留守扵枢密班东南别为一班【带御器械官如不系正任即各归本班】宣赞阁门内人二贠一员在知枢密院事之前一贠在大内留守前并稍东西向
　　奏请皇帝致斋大庆殿文武官班【明堂即扵宣徳殿】
　　三公三少左辅右弼在丹墀上香案之南稍东【明堂即扵横街之南黄道之东】太宰少宰在其南尚书左右丞又在其南俱北向西上门下侍郎在右弼之北稍东左散骑常侍在其东次给事中左諌议大夫观文殿大学士资政殿大学士翰林学士承防翰林学士资政端明殿学士在左散骑常侍之南【观文殿学士资政殿大学士稍前观文殿大学士又稍前】俱西向北上亲王在丹墀香案之稍西南【与三公相对】使相在其南俱北向东上中书侍郎在使相之北稍西【与门下侍郎班相对】右散骑常侍在其西次中书舍人右谏议大夫次起居舍人右司谏右正言又在其西阁学士在右散骑常侍之南【与观文班相对】直学士在其西待制又在其西俱东向北上左金吾卫左卫左诸卫上将军在黄道之东【诸卫上将军稍却】诸大将军在其东率府率又在其东俱西向北上右金吾卫右卫右诸卫上将军在黄道之西【诸卫大将军稍却】诸将军在其西率府副率又在其西俱东向北上特进在横街之内稍东六曹尚书在其南次六曹侍郎开封尹至大司成【开封尹以下稍却】次太常卿至秘书监右司贠外郎至六曹诸司郎中次六曹诸司贠外郎至军器少监又在其南【行事执事官仗内官各缀本班】御史大夫在工部尚书之东丞在其南次侍御史殿中侍御史监察御史又在其南太子三师在御史大夫之东【与特进班齐】三少在其内【与御史大夫班齐】次賔客詹事次左右庶子以下又在其南每等各重行异位俱北向西上大尉在横街之南稍西【与特进班齐】节度使在其南次节度观察留后观察使次防御使次团练使次刺史次执事武功大夫以下又在其南执事通侍大夫以下在防御使之西每等各重行异位俱北向东上
　　亲祠陪祀文武官班【侍耕籍侍田猎班同】
　　三公三少左辅右弼在坛午阶之南稍东【大社大稷在午阶之北稍西以下逐班仿此】太宰少宰在其东门下中书侍郎尚书左右丞又在其东特进在尚书右丞之南稍东六曹尚书在其东次六曹侍郎及开封尹至大司成在其南【开封府尹以下稍空】次太常卿至秘书监次殿中少监至秘书少监次七寺少卿至都水使者次左右司贠外郎至军器少监又在其东六曹诸司员外郎至军器少监又在其东【仗内官各缀本班】观文殿大学士学士资政殿大学士翰林学士承防翰林学士资政端明殿学士阁学士在六曹尚书之南【观文殿学士资政殿大学士稍前观文殿大学士又稍前】直学士在其东待制又在其东御史大夫在阁学士之南御史中丞在其东侍御史殿中侍御史监察御史又在其东右散骑常侍在御史大夫之南给事中中书舎人左右谏议大夫在其东次起居郎舍人左右司谏左右正言又在其东太子三师在散骑常侍之南【与执政官班齐】三少在其东次賔客詹事左右庶子以下又在其东每等各重行异位并西向北上亲王在西【与三公班相对】使相在其西大尉在使相之南稍西节度使在其西次节度观察留后观察使次防御使次团练使次判使次宗室遥郡大将军次行事执事武功大夫以下又在其西左右金吾卫左右卫诸卫上将军在节度使之南【诸卫上将军稍却】执事通侍大夫以下在防御使之南每等各重行异位东向北上诸军都指挥使以上在上将军之南稍西东向诸方客使在文官之南随其方国西向并北上
　　亲祠景灵官天兴殿太庙助祭文武官班
　　亲王在终献之南宗室使相在其西宗室节度使扵横街之南道东【与行事官班齐】节度观察留后观察使在其东次防御使次团练使次刺史次遥郡大将军及准备行事官又在其东每等各重行异位并西向北上三公三少左辅右弼位在大礼使之南【与亲王班相对】太宰少宰使相在其西执政官又在其西文武群官扵横街之南【景灵宫扵天兴殿庭之南】特进位扵执政官之南稍西六曹尚书在其西次侍郎开封尹至大司成【开封尹以下稍空】次太常卿至秘书监次殿中少监至秘书少监次七寺少卿至都水使者次左右司贠外郎至六曹诸司郎中次六曹诸司贠外郎至军器少监又在其西【仗内官各缀本班】观文殿大学士学士资政殿大学士翰林学士承防翰林学士资政端明殿学士阁学士在工部尚书之南【观文殿学士以下稍前观文殿大学士又稍前】直学士在其西待制又在其西左右金吾卫左右卫左右诸卫上将军在御史大夫之南【诸卫上将军稍却】左右散骑常侍在上将军之南给事中中书舍人左右諌议大夫在其西起居郎舍人左右司谏左右正言又在其西太子三师在左骑常侍之南【与执政官班齐】三少在其西【与尚书班齐】賔客詹事次左右庶子以下又在其西每等各重行异位西向北上诸军都指挥使以上分立扵文武官之南北上
　　亲祠礼毕文武官称贺班
　　管军臣僚并行门当殿北向立太史局奏祥瑞官面西侧立次知枢密院事同知佥书枢密院事当殿北向立知同知入内内侍省事在知枢密院事之南稍东知客省事至知西上阁门事在其南次佥书客省事至佥书西上阁门事次阁门通事舎人次阁门只候次省班只又在其南内符寳郎在佥书西上阁门事之东六尚局管勾官在同知入内内侍省事之东典御在其南奉御又在其南只应通侍中侍中卫左武大夫在知枢宻院事之南稍东武功大夫在其南次武功郎以下又在其南中亮拱卫左武郎在左武大夫之东稍却每等重行异位北向西上枢密直学士在知枢密院事之南稍西【视入内内侍省官班稍前】枢密都承防在枢密直学士之西【与入内内侍省事班齐】承防在其南次副都承防次副承防诸房诸房副承防又在其南祗应正侍中亮拱卫右武大夫在佥书枢密院事之南稍西武徳大夫以下在其南武徳郎以下又在其南中卫右武郎在右武大夫之南稍却并北向东上次三公亲王文武百僚分东西相向三公三少左辅右弼在东太宰少宰在其东尚书左右丞又在其东门下侍郎在尚书左丞之北稍东左散骑常侍在其东次给事中左谏议大夫次起居郎左右司谏符寳郎左正言又在其东观文殿大学士学士资政殿大学士翰林学士承防翰林学士资政端明殿学士在左右丞之南稍东【观文殿学士以下稍却资政端明殿学士又稍却】俱西向北上亲王在西【与三公班相对】使相在其西中书侍郎在使相之北稍西【与门下侍郎班相对】右散骑常侍在其西次中书舍人右谏议大夫次起居舍人右司谏右正言又在其西阁学士在使相之南稍西【与观文殿大学士班相对与右散骑常侍班齐】直学士在其西待制又在其西俱东向北上左金吾卫左卫左诸卫上将军在端明殿学士之南【诸卫上将军稍却】诸大将军在其东率府率又在其东俱西向北上右金吾卫右卫右诸卫上将军在阁学士之南【诸卫上将军稍却】诸将军在其西率府副率又在其西俱东向北上特进在左诸卫将军之南【与观文殿大学士班齐】六曹尚书在其东次六曹侍郎开封尹至大司成【开封尹以下稍空】次太常卿至秘书监次殿中少监至秘书少监次七寺少卿至都水使者至尚书左右司贠外郎至六曹诸司郎中次六曹诸司贠外郎至军器少监又在其东【仗内官各缀本班】御史大夫在六部尚书之南中丞在其东侍御史殿中侍御史监察御史又在其东太子三师在御史大夫之南【与执政官班齐】三少在其东【与尚书班齐】次賔客詹事次左右庶子以下又在其东每等各重行异位西向北上大尉在右诸卫上将军之南稍却【与特进班相对】节度使在其西节度观察留后观察使次刺史又在其西每等各重行异位东向北上诸军都指挥使以上分立扵文武官之南北向【班如贺祥瑞仪】
　　御楼肆赦文武官班【受降宣露布同】
　　三公三少左辅右弼在东西向太宰少宰在其东尚书左右丞又在其东门下侍郎在左丞之北稍东左散骑常侍在其东次给事中左谏议大夫次起居郎左司谏符寳郎左正言又在其东观文殿大学士资政殿大学士翰林学士承防翰林学士资政端明殿学士在右丞之南稍东【观文殿学士以下稍却翰林学士承防以下又稍却】俱西向北上亲王在西东向【与三公班相对】使相在其西中书侍郎在使相之北稍西【与门下侍郎班相对】右散骑常侍在其西次中书舍人右谏议大夫次起居舍人右司谏右正言又在其西阁学士在使相之南【与观文殿大学士班相对与右散骑常侍班齐】直学士在其西待制又在其西俱东向北上左金吾卫左卫左诸卫上将军在端明殿学士之南【诸卫上将军稍却】诸大将军在其东率府率又在其东俱西向北上右金吾卫右卫右诸卫上将军在阁学士之南【诸卫上将军稍却】诸将军在其西率府副率又在其西俱东向北上特进在左诸卫上将军之南六曹尚书至光禄大夫在其东次开封尹至大司成次太常卿至中大夫次殿中少监至中散大夫次七寺少卿至朝议大夫次左右司贠外郎至朝奉大夫次六曹诸司贠外郎至朝奉郎次太常丞至承议郎次开封祥符知县至奉议郎次太史局正至通直郎次宣徳郎以下又在其东御史大夫在光禄大夫之南中丞在其东侍御史殿中侍御史监察御史又在其东太子三师在御史大夫之南【与执政官班齐】三少在其东【与六曹尚书班齐】次太子賔客詹事次左右庶子以下又在其东每等各重行异位西向北上太尉在右诸卫上将军之南【稍前】节度使在其西次节度观察留后观察使防御使次团练使次刺史次武功大夫至武翼大夫次武功郎至武翼郎次敦武郎至备武郎次从义郎以下又在其西和安大夫至翰林良医在武翼大夫之南【少空】和安郎至翰林医正在其西知客省事至知西上阁门事在防御使之南佥书客省事至佥书西上阁门事在其西次阁门通事舍人次阁门只候次省班只侯又在其西通事大夫至右武大夫在知西上阁门事之南中亮郎至右武郎在其西每等各重行异位东向北上诸军将校在百官后北向【班如视朝仪】
　　四孟朝献景灵宫文武官班
　　三公三少左辅右弼在东太宰少宰在其南次门下中书侍郎尚书左右丞次特进次六曹尚书次六曹侍郎开封尹至大司成【开封尹以下稍空】次太常卿至秘书监次殿中少监至太府卿又在其南观文殿大学士学士资政殿大学士翰林学士承防翰林学士资政端明殿学士阁学士在工部尚书之东【观文殿学士资政殿学士稍前观文殿大学士又稍前】直学士在其南待制又在其南御史大夫在阁学士之东丞在其南左右散骑常侍左御史大夫之东给事中中书舍人左右谏议大夫在其南当直起居郎舍人又在其南太子三师在左散骑常侍之东【与执政班齐】三少在南【与左散骑常侍班齐】賔客詹事又在其南每等各重行异位北向西上亲王在西【与三公班齐】使相在其南次知同知佥书枢密院事次太尉节度使次节度观察留后观察使次防御使次团练使次刺史次宗室遥郡以上又在其南左右金吾卫左右卫左右诸卫上将军在节度使之西【诸卫上将军稍却】每等各重行异位北向东上














　　政和五礼新仪卷二十三
　　钦定四库全书
　　政和五礼新仪卷二十四
　　序例
　　五服制度【衣服防制附】
　　斩衰三年正服子为父加服嫡孙为祖【谓承重者】父为长子【重其当先祖之正体将代已为宗庙主者】义服妇为舅【夫为祖曽髙祖后者其妻从服亦如之】爲人后者为所后父【为父所后者祖亦如之】妻为夫妾为君【妾谓夫为君】
　　齐衰三年正服子为母加服嫡孙为祖母母为长子【谓父为斩衰者】义服妇为姑【嫡孙为祖曽髙祖后者其妻从服亦如之】为继母为慈母【谓妾无子妾子无母而父命为母子者】继母为长子妾为君之长子齐衰杖期降服父卒母嫁及出妻之子为母【为生已者若为父后则不服母犹服之】正服嫡孙祖在为祖母义服父卒为继母嫁已从之【谓继母嫁而子从之寄育者若不从或继母出则不从】夫为妻
　　齐衰不杖期正服为祖父母【女适人同孙子父所生庶母服亦同惟为祖后者不服】为伯叔父为兄弟为众子【谓长子之弟及妾子若女子凡父母子扵舅姑于妇不传至扵嫡孙所传至非嫡及飬子为后者服之皆如众子众妇】为兄弟之子为姑姊妹及适人无祭主者【谓无夫与子为祭主者】妇人无夫与子者为其兄弟妹及兄弟之子妾为其子加服为嫡孙【有嫡子则无嫡孙凡为后承嫡者虽曽孙孙与孙同】女适人者为兄弟之为人后者降服嫁母出母为其子妾为其父母【凡妾为私亲如众人】为人后者爲其父母父母为其子之为人后者女适人者为父母【所降之服未满被出者不降服已除被出而本服未除者不服凡女适人应降之服未除已除被出者皆准此】义服继母嫁为前夫之子从已者为伯叔母为母为继父同居者【谓子无大功之亲从母适人所适者亦无大功之亲】妾为嫡妻妾为君之众子为夫之兄弟之子舅姑为嫡妇
　　齐衰五月正服为曽祖父母【女适人同】
　　齐衰三月正服为髙祖父母【女适人同】义服为继父不同居【谓先同今异者即同居而继父有子或已有大功上亲亦为异居原不同居者不服】大功九月殇【中殇七月】正服为子之长殇中殇为嫡孙之长殇中殇【嫡曽孙孙亦同】为叔父之长殇中殇为姑姊妹之长殇中殇为兄弟之子长殇中殇义服为父之兄弟之子长殇中殇成人正服为从父兄弟姊妹【谓同堂兄弟姊妹】为众孙【男女同食称孙者准此】降服为姑姊妹人者为女人者女适人者为姑姊妹兄弟及兄弟之子出母为女适人者女适人者为出母为兄弟女适人者为出母为兄弟女人者女人者为伯叔父为人后者为出母其姑姊妹兄弟为兄弟侄为人后者义服为夫祖父母为夫伯叔父母为兄弟子之妇为夫兄弟子之妇为夫兄弟女适人者女人者为伯叔母夫为人后者其妻为本生舅姑为众子妇
　　小功五月殇正服为子之下殇为嫡孙之下殇为叔父之下殇为姑姊妹之下殇爲兄弟之下殇为兄弟子之下殇为从父兄弟姊妹之长殇为众孙之长殇降服为人后者为其姑姊妹兄弟之长殇女适人者为兄弟之子长殇义服为夫兄弟之子下殇为夫叔父长殇成人正服为从祖祖父【谓祖之兄弟】为兄弟之孙为从祖父【谓父之同堂兄弟】为从祖姑【谓父之同堂姊妹】为同堂兄弟之子为从祖兄弟【谓再从兄弟】为从祖姊妹【谓再从姊妹】为从祖祖姑【谓祖之姊妹】爲外父母为舅为从母【谓母之姊妹】为甥【谓姊妹之子】女为姊妹之子为同母异父兄弟姊妹降服为从父姊妹适人者女适人者为从父兄弟为孙女适人者为人后者为其姑姊妹适人者为人后者为其从父兄弟女适人者为其兄弟侄之为人后者义服为从祖祖母为夫兄弟之孙为从祖母为夫同堂兄弟之子为夫之姑姊妹【适人同】女在室及适人者为兄弟侄之妻为娣如妇【凡弟之妻相名也长妇谓穉妇为娣妇众谓长妇为姒妇或云妯娌】为嫡母之父母兄弟从母母出为继母之父母兄弟从母为庶母慈已者【谓庶母乳飬之者】为嫡孙之妇【有嫡妇则无嫡孙妇曽孙孙为后者服其妇如嫡孙之妇】为兄弟妻为夫之兄弟
　　缌麻三月殇正服为从父兄弟姊妹之中殇下殇为众孙之中殇下殇为从祖叔父之长殇为从祖兄弟之长殇为舅及从母之长殇为从祖姑姊妹之长殇为从父兄弟之子长殇为兄弟之孙长殇降服女适人者为兄弟之子中殇下殇为人后者为其姑兄弟姊妹之中殇下殇为人后者为其从父兄弟之长殇义服为夫之叔父中殇下殇为夫之姑姊妹之长殇成人正服为族兄弟姊妹【谓三从兄弟姊妹】为族曾祖父【谓曽祖之兄弟】为族曽祖姑【谓曽祖之姊妹】为兄弟之曽孙为族祖父【谓祖之同堂兄弟】为族祖姑【谓祖同堂姊妹】为同堂兄弟之孙为族父族姑【谓父之再从兄弟姊妹】为再从兄弟之子【女出嫁则不服族姊妹以下姑及姊妹孙女出嫁并准此】为曽孙元孙为外孙【谓女子之子】为从母兄弟姊妹【谓两姨兄弟姊妹】为姑之子【谓外兄弟姊妹】为舅之子【谓内兄弟姊妹】降服为从祖姑姊妹适人者女适人者为从祖姑女适人者为从祖祖姑女适人者为从祖兄弟女适人者为从祖姊妹女适人者为从祖父【谓父之同堂兄弟】女适人者为同堂兄弟之子为同堂兄弟之女适人者庶子为父后者为其母【若无嫡母及嫡母卒则为所生母服其外祖父母舅从母并不服】为从祖祖姑适人者女适人者为兄弟之孙为人后者为本生外祖父母为兄弟之孙女适人者女适人者为从祖祖父义服女适人者为从祖祖母为族曾祖母为夫兄弟之曽孙为族父母为夫同堂兄弟之孙为族母为夫再从兄弟之子【女适人则不服】为众孙之妇女适人者为从祖母为庶母【父之妾有子孙】为乳母为壻【谓女之夫】为妻之父母【妾生再娶即同生妻身之母虽改嫁被出亦如之】为夫之曽祖髙祖父母为夫之从祖祖父母【谓夫之祖兄弟及其妻】为兄弟孙之妇为夫兄弟孙之妇为夫之从祖父母【谓夫之父同堂兄弟及其妻】为同堂兄弟子之妇为夫同堂兄弟子之妇为夫从父兄弟之妻为夫之兄弟之孙女适人为夫之从父兄弟之女适人为夫之从父姊妹【适人同】爲夫之外祖父母为夫之舅及从母为外孙妇女为姊妹子之妇为甥之妇
　　防冠之制斩衰同屈绳为武齐衰以降以布为武缌麻澡治其布为武皆垂其下为缨其冠以布为三辟摄前后屈而出扵武其外厌而缝之为外縪其内厌而缝之爲内縪大功以上辟摄向右小功以下辟摄向左衰裳之制凡衰外削幅【缝之边幅向外】裳内削幅【缝之边幅向内】裳前三幅后四幅皆三辟摄之斩衰衰与裳皆不缏缉齐衰而下衰则外缏裳则内缏又以方一尺八寸之布置背上缝着领下垂之出扵辟领外一寸又以博四寸之布为领出扵衰之两旁又以长六寸博四寸之布缀扵衣之外襟广袤当心衣带下尺衽二尺有五寸以掩裳之两际袂属其幅衣自领至腰长二尺有五寸袪尺二寸凡斩衰之裳以绳为带齐衰之裳以布为带
　　首绖之制冕以布广一寸长三尺自项而前交扵额上却绕髻如幧头斩衰苴麻为首绖【苴者麻之有蕡也】大九寸左本在下【本者麻根】齐衰牡麻为首绖【牡者枲麻】大九寸二分右本在上大功以牡麻为绖加皆以防为缨中殇无缨其大五寸七分小功成人服以牡麻为绖小功殇服以澡麻为绖皆大四寸六分缌麻以澡麻为绖皆大四寸六分缌麻以澡麻为首绖其大三寸七分大功以上麻皆有本小功以下麻绖皆继本
　　绖带绞带之制五分首绖杀一以为腰绖五分腰绖杀一以为绞带斩衰以麻齐衰以下绖带以麻绞带以布麻有苴有牡有澡有不澡有有本有继本者皆如首绖之等
　　丧屦之制斩衰以菅屦外纳其余齐衰三年及杖周以蔍屦内纳其余【菅与蔍草名蔍屦又号为防屦】不杖周麻屦五月三月及大功绳屦小功以下吉屦无絇【絇在屦头丧屦去之】
　　杖为父杖竹而苴【色之黯者为苴】为母杖桐而削【去其色之苴】其大皆如腰绖其长皆齐心
　　凡五服衰裳以布之稍细为之等
　　丧制之制
　　凡品官以下丧之制重柱鬲一品六六品以上四九品以上二铭旌书官封姓名之柩四品以上长九尺六品以上长八尺九品以上长七尺四品以上绋四披四铎六翣六六品以上绋二披二铎四翣四九品以上铎二翣二挽歌四品以上六行行六人六品以上四行行四人八品以上【陞朝官准六品】六人九品四人轝一品一百十二人五品以上七十二人七品以上三十二人八品二十六人九品二十人庶人一十六人车四品以上八十二人九品以上六十二人轜车四品以上油朱丝络网施襈两厢画龙竿诸末垂旒苏六八品以上油施襈两厢画云气垂旒苏四持绋披者布帻布深衣挽歌者白练帻白练褠衣执绋铎方相其头深青衣朱裳执戈盾载以车五品以上方相四目八品以上魌头两目明器四品以上五十六品以上三十九品以上【陞朝官准六品】二十庶人一十墓一品方九十歩二品方八十歩三品方七十歩四品方六十歩五品方五十歩六品方四十歩七品以下方二十歩庻人方十八歩坟一品髙一丈八尺二品髙一丈六尺三品髙一丈四尺四品髙一丈二尺五品髙一丈六品以下髙八尺庶人髙六尺墓域门及四隅四品以上筑阙六品以上立侯七品以下【庶人同】封茔碑螭首趺上髙九尺碣主首方趺上髙四尺兽四品以上六品以上四九虞祭三品以上七虞五品以上五虞九品以上再虞庶人一虞凡虞祭祔祭用柔日卒哭祭不择日













　　政和五礼新仪卷二十四
　　钦定四库全书
　　政和五礼新仪卷二十五
　　吉礼
　　皇帝祀昊天上帝仪一
　　时日
　　斋戒
　　奏告
　　陈设
　　车驾自太庙诣青城
　　省牲器
　　奠玉币
　　进熟
　　望燎
　　端诚殿受贺
　　车驾还内
　　宣徳门赐赦
　　时日
　　前期降御礼以今年冬日至祀天于圆坛太常寺具时日散告
　　斋戒
　　前祀十日质明有司设行事执事及陪祠文武官位于朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部户部礼部尚书吏部礼部侍郎太司乐光禄卿太乐令光禄丞功臣献官在其南【凡设太乐令以下位皆稍却】次分献官次执事官又于其南俱北向西上监察御史位二在西东向北上读册举册官奉礼恊律郎大祀郊社太官令在东西向北上【奉礼郎以下位皆稍却】设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室在东西向北上东上閤门御史防太常寺自下分引羣官各就位【凡将引行事执事陪祠文武官立班即御史防引殿中侍御史一员先入就位】太宰请誓于朝堂刑部尚书涖之少宰请誓于太庙斋坊刑部侍郎涖之誓文曰今年十一月某日冬日至皇帝祀天于圆坛前二日朝献景灵宫前一日朝享太庙各其职其或不恭国有常刑读讫【内朝堂执事官奉礼郎以下文官宣徳郎以下武官从义以下先退】余官并对拜拜讫退皇帝散斋七日于别殿致斋三日【一日于大庆殿一日于太庙一日于青城】凡散斋不吊防问疾作乐有司不奏行杀文书致斋日前后殿不视事惟行祀事前后斋一日殿中监帅其属尚舍铺御座于大庆殿当中南向设东西房于御座之左右稍北又设西閤及斋室于殿后之左右殿上前楹施帘致斋之日质明有司陈大驾卤簿于宣徳门外尚辇陈平辇于垂拱殿庭文武百官俱就次各服其服东上閤门奏请皇帝末后诣斋室通事舍人等自下分引知枢宻院事以下诣垂拱殿庭立班东上閤门附内侍进班斋牌垂拱殿降皇帝乘辇出自殿上少驻辇官迎驾自賛常起居宣辇官上殿卷鸣鞭行门禁卫诸班亲从迎驾自賛常起居次舍人先賛知内侍省官以下常起居次枢宻以下通班常起居賛祗候引驾枢宻知客省事以下至佥书东上閤门官分左右立六尚局应奉官祗应通事大夫以下武功大夫以下并先退次管军臣僚宣名常起居賛祗候引驾并分左右前导辇降东阶垂拱殿门外禁卫诸班亲从自賛常起居次行宫使御营廵检一班常起居【如通事大夫以下知客省事以下武功大夫以下知内侍两省帯御器械官充行宫使御营廵检各归本班】至大庆殿后閤降辇入西閤大庆殿帘降前导官并就次易朝服诣御榻前左右侍立【知枢宻院事佥书枢宻院事在东西向北上同知枢宻院事在西东向左辅一员在知枢宻院事之北賛拜东上閤门官一员又在其北并西向知客省事以下在佥书枢宻院之南稍东西向比上佥书知客省事以下又在其南稍却】通事舍人等分引行事执事陪祠文武官各綪结佩入诣大庆殿庭立班舍人引礼部侍郎奏请中严侍臣诣幄奉迎内外符寳郎奉寳先出陈于御榻之左右少顷引礼部侍郎奏外办皇帝服通天冠绛纱袍綪结佩出西閤乘舆称警跸侍卫如常仪由西房至御榻西降舆皇帝即御座南向侍臣夹侍賛拜东上閤门官于御榻前賛枢宻以下拜殿之上下应在位官皆再拜【东上閤门官賛拜讫转身北向随拜讫面西賛各祗候】次礼直官引左辅诣御座前俛伏跪奏称左辅具官臣某言请皇帝降座就斋室奏讫俛伏兴还侍位【凡左辅奏请准此】皇帝降座乗舆由东房入斋室侍臣各还所司直卫者如常仪通事舍人分引行事执事陪祠文武官以次出【三省亲王枢宻宗室起居问圣体并如仪】应行事执事陪祠官及从升者并散斋七日宿于正寝致斋三日各宿于其次【三省枢宻院官各宿于其所及都堂侍从官并尚书侍郎分宿于秘书省中书后省余官内庭有所司者各宿于其司诸方客使许赴陪位官各宿于其次】凡散斋治事如故惟不吊防问疾作乐判书决罚罪人及秽恶致斋之日官给酒馔惟祀事得行其余悉禁典祀之官已斋而阙者通摄行事
　　奏告
　　前祀二日奏告太祖皇帝室如常告之仪
　　陈设
　　前祀三日殿中监帅其属尚舍设大次于外壝东门之内道北南向小次于午阶之东西向仪鸾司设文武侍臣于此大次之前随地之宜行事陪祠官宗室及有司次于外壝东门之外设东方南方客使次于文官之后西方北方客使次于武官之后设馔幔于内壝东门西门之外道北南向北门之外道东西向【坛上及东方南方午阶之东馔陈于东门外西方南方午阶之西馔陈于西门外北方之馔陈于北门外】前祀二日郊社令帅其属扫除坛之上下积柴于燎坛光禄牵牲诣祠所大晟陈登歌之乐于坛上稍南北向设宫架于坛南内壝之外立舞衣于鄼缀之间前祀一日太常设神位席太史设神位版昊天上帝位于坛上北方南向席以槀秸太祖皇帝位于坛上东方西向席以蒲越天皇大帝五方帝大明夜光北极九位于第一龛北斗天一太一帝座五帝内座五星十二辰河汉等内官神位五十有四于第二龛二十八宿等守官神位五百十有九于第三龛外神位一百有六于内壝之内众星神位三百有六十于内壝之外第一龛席以槀秸余以莞而席皆内向【子阶之东第二龛钩星天柱枵天厨柱史五位第三龛虚宿女宿牛宿织女四位在前人星司命司危司非司禄天津离珠罗堰天桴奚仲左旗河鼔右旗十有三位在后天垒城璃瑜代星齐星周星晋星韩星秦星魏星燕星楚星郑星十有二位在内壝之内众星三十位在内壝之外皆各为一列以西为上丑阶之东第一龛北极一位第二龛女史星纪御女三位第三龛建星斗宿箕宿三位在前天鸡辇道渐防败扶箱匏天井天棒帛度署四宗星宗人宗正十有三位在后越星赵星九次天田狗国天渊狗星鳖星农丈人杵星糠星十有一位在内壝之内众星三十位在内壝之外皆各为一列以西为上寅阶之南第一龛青帝一位第二龛帝座一位在前尚书析木河汉大理嵗星五位在后第三龛尾宿天纪心宿日星四位在前天籥女牀侯星市楼宦者天江车四斗星觧星天市垣列四东咸罚星十有三位在后鱼星龟星傅説神宫积卒从官天辐骑陈将军八位在内壝之内众星三十位在内壝之外皆各为一列以北为上卯阶之南第一龛大明一位第二龛隂徳大火天枪真戈天牀五位第二龛房宿七公氐宿帝座大角亢宿六位在前贯索天闲钩钤周伯星四咸天乳招揺梗河亢池周鼎十位在后阵车车骑骑官顿颃折威阳门五柱天门衡星库楼十位在内壝之内众星三十位在内壝之外皆各为一列以北为上辰阶之南第二龛三师辅星夀星相星太阳守五位第三龛挕提角宿轸宿太防垣太子五位在前天田平道进贤郎将郎位内五诸侯九卿内座三公内座谒者幸臣常陈十有一位在后平星南门青丘长沙土司空五位在内壝之内众星三十位在内壝之外皆各为一列以北为上已阶之西第一龛赤帝一位第二龛太一天一二位在前天理势星鹑尾荧惑内厨五位在后第三龛明堂翼宿张宿三位在前屏星从官虎贲灵防少防长垣黄帝座四帝八位在后左右辖军门器府东瓯天庙酒旗六位在内壝之内众星三十位在内壝之外皆各为一列以东为上午阶之西第一龛黄帝一位第二龛北斗一位在前天牢三公鹑火文昌内阶五位在后第三龛轩辕七星三台柳宿四位在前内平太尊积薪积水北河五位在后天相天稷权星天纪外厨天狗南河七位在内壝之内众星三十位在内壝之外皆各为一列以东为上未阶之西第二龛镇星鹑首四辅三位第三龛鬼宿井宿参宿三位在前天尊五诸侯越星座旗司怪天阙六位在后天社天星水位阙丘狼星狐星老人星四渎野鸡军市水府孙星子星十有三位在内壝之内众星三十位在内壝之外皆各为一列以东为上申阶之北第一龛白帝一位第二龛实沈太伯二位第三龛觜宿五车诸王毕宿四位在前咸池天潢三柱天高砺石天街天舡七位在后丈人天矢天厠天伐星屏星军井玉井九斿参旗附耳九州珠口天节十有二位在内壝之内众星三十位在内壝之外皆各为一列以南为上酉阶之北第一龛夜明一位第二龛八糓大梁杠星华盖四位第三龛月星昴宿胃宿三位在前积水天防卷舌天河积尸大陵左更天火将军单南门九位在后天园天隂天廪天苑天囷刍藁天庾天仓鈇锧天溷十位在内壝之内众星三十位在内壝之外皆各为一列以南为上戌阶之北第一龛天皇大帝一位第二龛五帝内座一位在前传舍六甲降娄三位在后第三龛娄宿奎宿壁宿三位在前右更附路阁道王良防星天厩土公云雨霹九位在后屏土司空八魁羽林四位在内壝之内众星三十位在内壝之外皆各为一列以南为上亥阶之东第一龛黒帝一位第二龛勾陈娵訾辰星紫防垣四位第三龛室宿危宿二位在前螣蛇雷电离宫造父土公吏内杵臼星盖屋虚梁坟墓车府十有一位在后壁垒阵斧败臼北落师门天网天钱泣星哭星八位在内壝之内众星三十位在内壝之外皆各为一列以西为上昊天上帝配帝天皇大帝五方帝大明夜明北极之座及礼神之玉俟告洁讫权彻其内官中官外官众星等位皆设定】奉礼郎礼眞官设皇帝位版于坛下小次前西向饮福位于坛下午阶之西北向望燎位于柴坛之北南向设爟火望燎位之东南向【东西各六人】賛者设亚终献位于小次之南稍东西向大礼使太宰左丞位于其南行事吏部户部礼部尚书吏部礼部侍郎光禄卿读册举册官光禄丞位于大礼使之东【光禄丞稍却】奉礼郎搏黍太祝郊社太官令位于小次之东北俱西向北上监察御史位二一于坛下午阶之西南一于子阶西北恊律郎二一于坛上乐虡西北一于宫架西北俱东向大乐令于乐虡北大司乐于宫架北良醖令于酌尊所俱北向又设陪祠文武官位于执事官之南诸方客使在文官之南随其方国光禄陈牲于东壝门外西向祝史各位于牲后太常设省牲位于牲西大礼使太常左丞在南北向西上分献官位于其后行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼恊律部抟黍太祝郊社太官令在北南向西上【凡设大乐令以下位皆稍却】监察御史在吏部尚书之西异位稍却光禄陈礼馔于东壝门外道北南向太常设省馔位于礼馔之南大礼使太宰左丞在南北向西上分献官位于其后监察御史位二俱在西东向北上行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼恊律郎黍太祝郊礼太官令在东西向北上礼部帅其属设祝册案于神位之右司尊彛帅其属设玉币筐于酌尊所以设笾豆簠簋之位正配位皆左十有一笾右十有一豆俱为三行爼三一在笾前二在豆前为二重登一在笾豆间簠一簋一在笾豆外簠在左簋在右又设尊坫之位正配位皆太尊五山尊五为二重在坛上东南隅北向西上【配位设于正位酒尊之东】太尊在前皆有坫加勺幂为酌尊之设太尊二山尊二在神位前着尊二犠尊二在午阶之西第一龛【配位设于酉阶之北第一龛】象尊二壶尊六在坛下午阶之西俱北向西上【配位即设于坛下酉堦之北俱东向北上】皆加幂设而不酌又设从祀诸神笾豆簠簋之位第一龛每位皆左十笾右十豆俱为三行爼二在笾豆前登一在笾豆间簠一簋一在笾豆外簠在左簋在右爵一在爼前加坫其余神位每位皆左二笾右二豆爼一在神位前爵一次之簠一簋一在爵之前簠在左簋在右登一在笾豆间【内壝外众星位皆不设登】又设从祀尊坫之位第一龛每龛太尊二着尊二太尊在上第二龛每龛犠尊二第三龛每龛象尊二壶尊二象尊在上内壝之内每阶概尊二内壝之外每阶散尊二皆加勺幂在神位之左又设正配位笾豆簠簋盘爼各一于馔幔内设御洗二于坛下午阶东南北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】设皇帝位于洗南北向内侍酌水位于洗东执巾位于酌水内侍之北俱西向吏部侍郎位于洗爵之西东向又设爵洗之西东向又设亚终献盥洗爵洗于本位之南分献官盥洗各于其方陛道之左罍篚各设于左右皆内向罍篚者位其后祀日丑前五刻郊社令与太史官属皆服其服升坛设昊天上帝太祖皇帝神位版于坛上又设天皇大帝五方帝大明夜明北极九位于第一龛太府卿少府监帅其属陈玉币于篚【昊天上帝以苍璧青璋黄帝以黄琮白帝以白琥黒帝以黝璜日月以珪璧皆盛于匣昊天上帝配帝币皆以苍日月内官以下各从其各色】礼神之玉各置于神位前燔玉加于币光禄卿帅其属入实正配位笾豆簠簋【笾三行以右为上第一行形盐在前鱼鱐糗饵次之第二行榛实在前干桃干干枣次之第三行菱在前芡栗鹿脯次之三行左为上第一行芹菹在前笋菹菁菹葵菹次之第二行韮菹在前配食鱼醢次之第三行豚拍在前鹿臡醢醢次之簠实以稻簋实以黍登实以太羮】大官令帅其属入实爼【笾前之爼一实以十牛腥七体两髀两胁两肩并脊两髀在两端两肩两胁次之脊在中豆右之爼二为二重以北为上第一重实以牛腥膓胃肺离肺一在上端刌肺三次之肠三胃三又次之第二重实以牛熟肠胃肺具载如腥若配位即以东为上】良醖令帅其属入实尊【太尊实以泛齐山尊实以醴齐着尊实以盎齐牺尊实以醍齐象尊实以沉齐各以一尊实明水壶尊三实酒三实三酒明水酒皆在上】又实从祀神位之馔【第一龛每龛笾三行以右为上第一行干在前干枣形盐鱼鱐次之第二行鹿脯在前防实干次之第三行菱在前芡栗次之豆三行以右为上第一行芹菹在前笋菹葵菹菁菹次之第二行韮菹在前鱼醢免醢次之第三行豚拍在前鹿臡醓醢次之簠实以稻粱粱在稻前簋实以黍稷稷在黍前笾前之爼实以羊腥髀一豆前之爼实以豕腥髀一登实以太羮爵实以泛齐其余诸神位每位左二笾栗在前鹿脯次之右二豆菁菹在前鹿臡次之簠实以稷簋实以黍爼实以羊豕腥肉登实以大羮爵实以齐酒】又实从祀神位之尊【太尊实以泛齐牺尊实以醴齐壶尊实以沉齐各以一尊实明水概尊实以清酒散尊实以昔酒各一尊实酒着尊象尊实以明水上帝配帝之馔升卯阶青帝升寅阶赤帝升已阶黄帝升未阶白帝升酉阶黒帝升子阶大明升辰阶夜明升戍阶天皇大帝升戍阶北极升丑阶其余神位各由其升阶】太常设烛于神位前又设大礼使以下行事执事官设位于卯阶之东内壝外如省牲位所司陈异寳嘉瑞及大国之寳于宫架之南东西相向





　　政和五礼新仪卷二十五
　　钦定四库全书
　　政和五礼新仪卷二十六
　　吉礼
　　皇帝祀昊天上帝仪二
　　车驾自太庙诣青城
　　前祀一日皇帝于太庙朝享毕既还大次礼部郎中奏解严皇帝常服乗舆还斋殿所司转仗卫卤簿陪文武官先赴圆坛斋宫导驾官以下就次各服其服尚辇奉御进舆于斋殿乗黄令进玉辂于庙南门外少西南向设千牛将军一员位于辂前北向门下侍郎一员位于左辅之前賛者二人位又于其前质明知客省事以下知内侍省事以下带御器械官祗应通事大夫以下武功大夫以下并六尚局应奉官于斋戒门前班立定东上閤门御史防太常寺分引管军臣僚及左辅门下侍郎太仆卿乗黄令诣斋殿门外立班并北向东上【乗黄令位其后】次引导驾官以下俱于大次门外分东西向立以俟奉迎前导次行宫使御营廵检各就位立定礼直官通事舍人引礼部侍郎奉请中严【凡左辅门下侍郎礼部侍郎奏请皆直官通事舍人引】少顷又奏外办皇帝服通天冠绛纱袍乘舆以出称警跸如常仪行门禁卫诸班亲从迎驾奏圣躬万福知客省事以下知内侍省事以下带御器械官祗应通事大夫以下武功大夫以下六尚局应奉官序班迎驾奏圣躬万福次管军臣僚奏圣躬万福次左辅以下常起居次导驾官北向常起居【内有已起居者止奏圣躬万福】分东西立次行宫使御营廵检常起居【该宣名者并宣名】太仆卿出诣玉辂所摄衣而升正立执辔驾官前导皇帝至庙南门内少东左辅进当兴前俯伏跪奏左辅具臣某言请皇帝降舆奏讫俯伏兴退复位【凡左辅奏请准此】皇帝降舆步出门外至玉辂所千牛军前跪执辔左辅奏请升辂乘黄令稍前东向进玉辂皇帝升辂太仆卿立授绥导驾官分左右歩导门下侍郎进当辂前俯伏跪奏门下侍郎具官臣某言请车驾进发奏讫俯伏兴退复位【凡门下侍郎奏请准此】车驾动称警跸左辅先诣庙西门内以俟门下侍郎及賛者夹侍以出千牛将军夹辂而趋车驾将及庙西门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎退制称侍臣上马賛者承传勅侍臣上马诸侍衞之官各督其属左右翼驾在黄麾内符寳郎奉八寳前导殿中监后部从导驾官夹侍于前赞者在左辅门下侍郎之前侍臣上马毕门下侍郎奏请车驾进发车驾动称警跸不鸣鼔吹大驾卤簿前导诣青城车驾将至青城东上閤门御史防分引陪祠文武官宗室客使礼直官赞者引行事执事官俱诣奉禋门外立班再拜奉迎讫退【内有已起居者止奏圣躬万福】车驾及门外驻文武侍臣皆下马导驾官步导入门车驾动千牛军夹辂而趋至端诚殿前廽辂南向千牛军立于辂右左辅奏请皇帝降辂乘舆入斋殿侍衞如常仪导驾官步导至殿前皇帝降舆归殿后閤降通事舍人承防勅羣官各还次学士院以祝册授通进司进御书讫付尚书礼部
　　省牲器
　　省牲之日午后七刻去坛三百歩禁行者未后二刻郊社令帅其属扫除坛之上下司尊彛帅府史及执事者以祭器入设于位【凡设祭器皆借以席笾豆又加巾盖】太府卿少府监陈币于篚【告洁毕权彻】未后三刻礼直官赞者分引大礼使以下诣东壝门外省牲位立定光禄卿丞与执事者牵牲就位礼直官赞者揖赞者引大司乐入行乐架【凡亚终献行事皆礼直官太常博士引大礼使太常左丞行事皆礼直官引余赞者引】次引礼部尚书升自邜堦视涤濯【凡行事执事官升降皆自邜阶】次引太宰申眡涤濯执事者皆举幂曰防俱复位礼直官稍前曰告洁毕请省牲次引礼部尚书侍郎稍前省牲讫退位次引光禄卿出班循牲一匝西向躬曰充曰偹次引光禄丞出班循牲一匝西向躬曰腯俱复位礼直官稍前曰省牲毕请就省馔位赞揖讫引大礼使以下各就位立定礼直官赞揖所司省馔具毕礼直官赞省馔毕揖讫俱还斋所光禄卿丞及执事者以次牵牲诣厨授太官令次引礼部尚书诣厨省鼎镬视濯溉协律郎展视乐噐乃还斋所晡后一刻太官令帅宰人以鸾刀割牲祝史各取毛血实于槃俱置馔所遂烹牲郊社令帅其属扫除坛之上下
　　奠玉币
　　祀日丑前五刻【行事用丑时七刻】诸祀官及陪祠之官各服其服郊社令与太史官属入设神位版太府卿少府监入陈玉币光禄卿入实笾豆簠簋太官令入实爼良醖令入实尊乐正帅工人二舞以次入与执尊罍篚幂者各就位次引分献执事官各位于龛陛上下并外向次通事舍人分引陪祠文武官及宗室客使各入就位次礼直官赞者分引大礼使以下行事执事官就邜阶内壝门外揖位定立礼直官赞揖次引监察御史次引大礼使以下入就次次引监御史按视坛之上下纠察不如仪者退复位尚辇奉御进舆于斋殿皇帝服通天冠绛纱袍乘舆以出近侍及扈从之官前导至大次门外皇帝降舆入次帘降礼仪使枢宻院官太常卿东上閤门官太常博士礼直官分引于大次外之左右次引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俯伏跪奏礼仪使臣具官某言请皇帝行事奏讫俯伏兴还侍卫【礼仪使奏礼毕准此】卷皇帝服裘被衮以出侍卫如常仪礼仪使以下前导至中壝门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍卫不应入者止于门外】协律郎俯伏举麾兴【凡行礼执事者取物奠物皆跪俯伏兴】工鼓柷宫架干安之乐作【皇帝升降行止皆作干安之乐】至午阶版位西向立偃麾戞敔乐止【凡乐皆协律郎跪俛伏举麾兴工鼓柷而后作偃麾而后止】礼仪使以下分左右侍立【凡行礼仪使枢宻院官太常卿东上閤门官太常博士礼直官前导至位则分立于左右】礼仪使前奏有司谨具请行事宫架作景安之乐文徳之舞六成太常升烟燔牲首礼仪使奏请再拜皇帝再拜赞者曰再拜在位官皆再拜内侍取玉币于篚立于尊所【应龛陛上下及壝内诸位太祝取玉币亦各立于尊所】次引太宰吏部尚书侍郎升诣昊天上帝神位前立太宰吏部尚书俱西向北上侍郎东向礼仪使前导皇帝盥洗位宫架乐作至洗位北向立乐止内侍酌水以进礼仪奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝升坛大礼使从【皇帝升降大礼使皆从左右侍卫量人数升】宫架乐作至坛下乐止升自午阶登歌乐作至坛上乐止登歌嘉安之乐作殿中监跪进镇圭礼仪使奏请搢大圭执镇圭前导皇帝诣昊天上帝神位前北向立内侍先设缫借于地礼仪使奏请跪奠镇圭于缫借执大圭俯伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以兴进奠于昊天上帝神位前太宰吏部尚书侍郎俱诣太祖皇帝神位前以俟礼仪使奏请执大圭俯伏兴内侍取镇圭缫借诣太祖皇帝神位前先设缫借于地礼仪使奏请拜皇帝再拜讫乐止礼仪使前导皇帝诣太祖皇帝神位前东向奠币并如上仪【惟登歌作广安之乐】太宰以下俱复位礼仪使导皇帝还版位登歌乐作内侍举镇圭缫借以镇圭授殿中监还次有司皇帝降阶乐止宫架乐作至版位西向立乐止初皇帝将奠配位之币赞者引分献官俱诣盥洗位搢笏盥手帨手执笏由其阶升诣诸从祀神位前各搢笏跪奠币执笏俯伏兴再拜祝史执事官各助奠讫退复位祝史奉毛架立于壝门外由其阶升太祝迎于坛上俱进奠于神位前大祝与执事者退立于奠所





　　政和五礼新仪卷二十六
　　钦定四库全书
　　政和五礼新仪卷二十七
　　吉礼
　　皇帝祀昊天上帝仪三
　　进熟
　　祀日有司陈鼎四于神厨各在镬右太官令帅进馔者诣厨以匕升牛于镬实于一鼎【肩臂臑肫胳正脊一横一长胁一短胁一代胁一皆二骨以并正配位各以鼎】皆设扃幂祝史对举陈于馔幔内重行西向以南为上光禄实笾豆簠簋于馔幔内【笾实以粉餈豆实以食簠实以粱簋实以黍】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入户部尚书诣馔所奉爼以入太官令引入正门宫架丰安之乐作设卯阶之下北向西上奉牲者在东祝史抽扃委于鼎右除幂初鼎序入有司执匕及爼以从至邜堦下各设于鼎西匕加于鼎太官令以匕升牛载于一爼【肩臂臑在上端肫胳在下端脊胁在中端正配位合一爼】鼎先退俟祝史进彻毛血槃以次出次引礼部尚书搢笏执笾豆簠簋户部尚书搢笏奉爼以升执事者各迎于坛上礼部尚书奉笾豆簠簋诣昊天上帝神位前北向跪奠盖讫于下执笏俯伏兴有司设笾糗饵前豆于醯醢前簠于稻前簋于黍前次引户部尚书奉爼诣昊天上帝神位前北向跪奠执笏俯伏兴有司设于豆前次诣太祖皇帝神位前东向跪奠如上仪乐止俱降复位太祝取菹擩于醢登于豆间三又取黍稷肺祭如初皆借用茅各还尊所次引太宰左丞诣昊天上帝神位前西向立以北为上次引吏部侍郎于爵洗位东向立礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭手内侍跪取巾于篚兴以进皇帝手内侍受巾跪奠于篚礼仪使奏请执大圭前导皇帝诣爵洗位宫架乐作立洗位北向立乐止吏部侍郎跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚兴以进皇帝拭爵内侍受巾跪奠于篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌僖安之乐作吏部侍郎奉爵诣正位酌尊所西向立执尊者举幂良醖令酌太尊之泛齐讫先诣配位酌尊所北向立礼仪使前导皇帝诣昊天上帝神位前北向立礼仪使奏请搢大圭跪吏部侍郎以爵授左丞左丞授太宰太宰西向跪以进礼仪使奏请执爵祭酒【三祭于茅苴】奠爵执大圭俯伏兴又请少立乐止太宰左丞俱诣太祖皇帝神位前北向立以俟举册官举祝册进于昊天上帝神位之右读册官搢笏东向跪读册文读讫执笏兴先诣太祖皇帝神位前南向立礼仪使奏请再拜皇帝再拜有司奠册于昊天上帝神位前礼仪使前导皇帝诣太祖皇帝神位前酌南献并如上仪【将登歌作彰安之乐】太宰以下俱复位礼仪使前导皇帝还版位登歌作降阶乐止宫架乐作至版位西向立乐止礼仪使奏请还小次宫架乐作将至小次乐止礼仪使奏请释大圭殿中监跪受大圭皇帝入小次帘降乐止文舞退武舞进宫架正安之乐作舞者立定乐止初皇帝将诣小次礼直官太常博士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立宫架作正安之乐武功之舞执事者以爵授亚献亚献搢笏执爵执尊者举幂太官令酌山尊之醴齐讫先诣配位酌尊所北向立亚献以爵授执事者执笏诣昊天上帝神位前北向搢笏执事者以爵授亚献亚献执爵祭酒三祭于茅苴奠爵执笏俯伏兴少退北向再拜次诣太祖皇帝神位前酌献并如上仪乐降止复位初亚献行礼将毕次礼直官太常博士引终献诣洗及升坛酌献并如亚献之仪降复位初亚献将升次分引分献官诣盥洗位搢笏盥手帨手执笏各由其阶升诣从祀诸神位前俱搢笏跪执爵三祭酒奠爵执笏俯伏兴再拜降复位初皇帝既奠玉币光禄以牛左臂一骨及长胁短胁俱二骨以并载于胙爼设于坛下饮福位之西俟终献既升献引户部尚书抟黍太祝太官令诣饮福位东面立奉爼豆爵酒者各位于其后礼仪使奏请诣饮福位卷帘出次宫架乐作殿中监跪进大圭礼仪使奏请执大圭前导皇帝诣饮福位将至位乐止宫架禧安之乐作皇帝至饮福位北向立尚醖典御执尊升诣酌尊所良醖令酌上尊福酒合置一尊典御奉尊降诣饮福位以授殿中少监尚醖奉御执爵殿中少监酌之奉御以爵酒授殿中监殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪授爵祭酒【三祭于地】啐酒奠爵殿中监跪受爵以兴诸大祝帅执事者持胙爼进减神位前正脊二骨横脊二骨加于爼以授户部尚书户部尚书西向跪以进皇帝受爼奠之户部尚书受爼以兴退复位太官令取黍于簋抟以授太祝太祝受以豆东向跪进皇帝受讫奠之太祝受豆以兴退复位次殿中监再跪以爵酒进礼仪使奏请受爵饮福酒奠爵殿中监受虚爵兴以授典御奏执事者俱退复位礼仪使奏请执大圭俯伏兴又奏请再拜皇帝再拜乐止礼仪使前导皇帝还版位宫架乐作至版位西南立乐止次引礼部尚书升坛彻笾豆户部尚书升坛彻爼【笾豆爼各一俱少移故处】登歌熈安之乐作卒彻乐止礼部户部尚书降复位礼直官曰赐胙行事陪祀官拜赞者承传曰赐胙再拜在位官皆再拜送神宫架景安之乐作一成止
　　望燎
　　景安之乐毕礼仪使奏请诣望燎位前导皇帝诣望燎位宫架乐作至位南向立乐止初赐胙再拜讫郊社令以黍稷肺祭借以白茅束之吏部侍郎帅大祝执篚进诣神位前取玉币祝册借以茅大明夜明以上并以爼载牲体黍稷饮爵酒各由其阶降坛南行诣柴坛自南阶升以玉币祝册馔物置于燎柴诸太祝又以诸位币帛从燎礼直官曰可燎举爟火东西各以炬燎半柴礼仪使奏毕前导皇帝还大次宫架乐作出壝门外礼仪使奏请释大圭殿中监跪受大圭以还有司侍卫如常仪皇帝至大次乐止礼部郎中奏解严次引大礼使以下诣邜阶之东内壝外揖位立礼直官赞礼仪揖讫退通事舍人等引陪祀文武官及宗室客使以下出将士不得輙离部伍
　　端诚殿受贺
　　皇帝既还大次奏觧严讫皇帝常服乘舆还青城侍卫如常仪鼓吹振作至殿前降辇还斋殿东上閤门御史防分引文武官宗室并常服诣殿前立班称贺东上閤门附内侍进班斋牌皇帝常服出升御座鸣鞭禁卫奏圣躬万福次舍人揖管军臣僚等并行门躬赞再拜管军臣僚以下皆再拜班首奏圣躬万福舍人引班首出班俯伏跪致词讫俯兴退复位舍人揖躬赞再拜管军臣僚以下皆再拜三称万岁内侍诣御座前承防退降阶西向宣答讫舍人赞再拜管军臣僚以下皆再拜三称万岁舍人赞各只候管军臣僚诣殿下侍立行门分左右立次太史局官诣当殿北向立舍人揖躬赞再拜太史局官再奏圣躬万福出班躬身奏祥瑞讫退复位舍人揖躬赞再拜太史局官再拜赞袛候太史局官东出次舍人揖枢宻以下躬舍人当殿通某官姓名以下起居称贺转身于班前西向立舍人赞再拜搢笏舞蹈三称万岁又再拜班首不离位奏圣躬万福又再拜舍人引班首出班俯伏跪致词讫俯伏兴退复位舍人揖躬赞再拜枢宻以下皆再拜搢笏舞蹈三称万嵗又再拜东上閤门官当殿北向承防退西向称有制枢宻以下皆再拜宣答讫复位舍人曰再拜枢宻以下皆再拜搢笏舞蹈三称万岁又再拜枢宻枢宻直学士升殿侍立【并升西阶】知客省事以下殿廷东侍立余官分班出舍人礼直官揖宰臣以下躬舍人当殿道文武百僚宰臣姓名以下起居称贺【三公通某官】舍人揖班首以下横行北向立【学士西省官将军仍旧西向立】称贺如上仪【惟典仪赞拜枢宻诣御座前承防退诣折槛东称有制防宣答】贺讫宰臣执政官升殿东西相向立【宰臣执政官升东阶中书侍郎升西阶】枢宻直学士下殿余官以次退皇帝降座鸣鞭上侍立官以次退











　　政和五礼新仪卷二十七
<史部,政书类,仪制之属,政和五礼新仪>
　　钦定四库全书
　　政和五礼新仪卷二十八
　　吉礼
　　皇帝祀昊天上帝仪四
　　车驾还内
　　前期殿中监帅其属尚舍设御幄于大庆殿门外之东南向大晟设宫架于宣徳门外稍南其日端诚殿受贺礼毕所司转防卫卤簿于还如来仪文武百官宗室客使先诣宣徳门外就次俟至班奉迎乘黄令进金辂于行宫殿门外南向千牛军一员执长刀立于辂前尚辇奉御进舆于斋殿导驾官俱诣斋殿奉迎礼部侍郎奏请中严少顷又奏外办帘卷皇帝服通天冠绛纱袍乘舆以出应导驾官等并迎驾奏圣躬万福【内祗应官赞谢花再拜】太仆御出诣金辂所摄衣而升正立执辔皇帝乘舆降自西阶至金辂所左辅奏请皇帝降舆乘辂【有司仍具大辇若乘辇仍奏云降舆乘辇】太仆卿立授绥千牛将军驭驾如来仪门下侍郎奏请车驾进发车驾动称警跸侍卫如仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传勅侍臣上马门下侍郎奏请车驾进发车驾动称警跸吹及诸军乐振作车驾将至宣徳门外文武百官宗室客使并立班再拜奉迎次大内留守至再拜讫退车驾自宣徳门外少驻文武侍臣皆下马歩导千牛将军降立于辂右车驾动千牛将军夹辂而趋大乐正令奏采茨之乐入门乐止车驾至御幄前左辅奏请皇帝降辂乘舆【若乘辇即奏云降辇乘舆】皇帝降辂乘舆以入礼部郎中奏解严通事舍人承防勅羣官各还次将士各还其所
　　宣德门肆赦
　　前期殿中监帅其属尚舍张设宣德门之外又设御座于前楹当中南向又设御幄于后东上閤门设捧赦书仪物于御座之东稍南仪鸾司设文武百僚次于楼前随地之宜八作司设鸡竿于御阶之东稍北大晟府设鼔一于宫架之西北稍东上其日刑部大理寺开封府以囚徒集于仗后东上閤门御史防太常寺设文武百官位于楼下皇帝既归幄次少顷乘辇升宣徳门至御閤门东降辇御閤降内侍遣呈赦书东上閤门官于楼下侍立【三员于楼上祗应】礼直官通事舍人分引三公亲王以下诣楼前分班立定左辅枢宻升诣御座之东翰林学士承防一员升诣御座之西俱南向立【翰林学士承防阙即翰林学士】次引礼部侍郎奏请中严少顷又奏外办降复本班帘卷大乐正令撞黄钟之钟右五钟皆应干安之乐作内侍索扇扇合皇帝出御閤临轩即御座楼下鸣鞭帘卷内侍赞扇开扇退乐止侍卫如常仪礼直官通事舍人分引三公亲王以下横行北向立定【学士侍制两省官将军仍旧相向立】典仪曰再拜在位皆再拜分班东西相向楼下舍人诣楼前北向立左辅诣御座前承防退稍前西向宣曰奉勅立金鸡退复位楼下舍人应喏趋诣文武班南北向揖讫东向宣曰奉勅立金鸡宣付所司退复位金鸡初立大晟府击鼓每击鼓投一杖囚集鼔声止【初宣立金鸡即击鼔立金鸡讫即止更不投杖】楼上降赦书閤门受以置于案承受二人举案于东偏门之西南舍人二贠对捧东上閤门官捧引至班心北向揖称宣付门下省退诣案西东向立引门下侍郎诣案南北向搢笏跪閤门捧赦书以授门下侍郎受讫执笏俯伏兴舍人捧案退置于楼下近北讫归本班东上閤门官还侍立位次门下侍郎捧赦书诣班前北向俯伏跪奏制书请付外诞行【制书权付礼职官】奏讫俯伏兴躬身北向次引左辅诣御座前承防退西向宣曰制可退复位门下侍郎称宣付班首稍西东向立次引班首相向各俯伏跪门下侍郎搢笏捧制书以授班首受讫执笏俯伏兴捧归位以付舍人舍人跪付受提承受启封讫复以授舍人舍人捧制书折方行至班心近南西向又折方北向立东上閤门官一员并捧制书舍人于左省班后诣宣制位【起居郎舍人一员指摘句读】舍人宣曰有制典仪曰再拜在位官皆再拜舍人宣制至咸赦除之狱吏诣南班北向躬称脱枷讫奏圣躬万福三称万岁以罪人过宣制讫楼上舎人赞枢宻院官左辅翰林学士承防并贺再拜【楼上閤门宫不拜】东上閤门官归侍立位舍人捧制书诣班前东向立搢笏跪以制书授班首受讫舍人执笏退复侍立位礼直官次引西部尚书诣班首前东向搢笏跪班首搢笏以制书加于笏上以授所司归本班礼直官通事舍人引三公亲王以下及应横行官就北向住立定典仪曰再拜在位官皆再拜礼直官通事舍人引班首少前俯伏跪致词讫俯伏兴典仪曰再拜在位官皆再拜搢笏舞蹈三称万岁又再拜东上閤门官诣楼前北向承防退于班首前西向宣制典仪曰再拜在位者皆再拜东上閤门官宣答讫归侍立位典仪曰再拜在位者皆再拜舞蹈三称万岁又再拜礼直官通事舍人引三公亲王以下分东西班叙立礼直官引左辅诣御座前奏礼毕退复位内侍索扇扇合大乐正令撞賔之钟左五钟皆应干安之乐作帘降皇帝降座还御幄乐止楼下鸣鞭舍人诣楼前北向承防四色官应喏舍人北向称奉勅放仗四色官趋至班南宣曰奉勅放仗百僚再拜退宣词令舍人于楼下宣劳讫将士始退【赐酒拽马队茶并如仪】










　　政和五礼新仪卷二十八
　　钦定四库全书
　　政和五礼新仪卷二十九
　　吉礼
　　祀昊天上帝仪【有司行事】
　　时日
　　斋戒
　　奏告
　　陈设
　　省牲噐
　　奠玉币
　　进熟
　　望燎
　　时日
　　太常寺预于隔季以冬日至祀昊天上帝于圆坛关太史局太史局以其日报太常寺太常寺参酌讫具时日散告
　　斋戒
　　前祀十日受誓戒于尚书省其日五鼓赞者设位版于公相防下初献官在左刑部尚书在右并南向亚终献礼官位于其南稍东北向西上分献官位其后监察御史位于其西稍北东向户部尚书大司乐光禄卿大乐令光禄丞位于其南稍北西向东上【大乐令光禄丞位稍却若夏祭大礼年上公摄事增读册举册官位在光禄卿下其揖位省牲省馔位并准此】奉礼协律郎太祝郊社太官令位于其东西向北上质明赞者引行事执事就位立定礼直官引初献降阶就位礼直官赞揖在位者对揖初献搢笏读誓文云某月某日冬至祀昊天上帝各其职不共其事国有常刑读讫执笏礼直官赞奉礼协律郎太祝郊社太官令先退余官对拜乃退散斋七日治事如故宿于正寝不吊丧问疾作乐判书刑杀文书决罚罪人及与秽恶致斋三日【光禄卿丞太官令斋一日】二日于本司【无本司者于太常斋舍质明至斋所】惟祀事得行其余悉禁前祀一日质明俱赴祠斋宫官给酒馔祀官已斋而阙者通摄行事【若夏祭大礼年上公摄事未受誓戒前赞者引亚献官以下俱立阶下亚献礼部尚书终献太常卿读册举册官太乐令分献官协律郎太官令西向北上户部尚书刑部尚书光禄卿监察御史礼官光禄丞奉礼郎太祝郊社令东向北上立定礼直官引初献入就南向位賛揖讫归次以俟受誓】
　　奏告
　　前祀二日奏告太祖皇帝如常告之仪
　　陈设
　　前祀三日仪鸾司设行事执事官次于坛东壝门之外及斋宫之内随地之宜设馔幔于内壝东门外道北南向前二日光禄牵牲诣祠所前一日郊社令帅其属扫除坛之上下太常设正配神位席太史设正配神位版于坛上【凡设神位版皆郊社令监视】太常设祭噐【凡设祭噐皆借以席笾豆又加巾盖】以俟告防【既毕权彻】光禄陈牲于邜阶之东南内壝之外西向祝史各位于牲后太常设省牲位于牲西三献官礼官在南北向分献官在其后户部尚书大司乐光禄卿大乐令光禄丞奉礼协律郎太祝郊社郊社太官令在北南向俱西上【凡设大乐令光禄丞以下位皆稍却】监察御史于户部尚书之西少絶光禄陈礼馔于坛之东南内壝之外南向太常设斋馔位版于礼馔之南三献官礼官在南北向西上分献官在其后监察御史在西东向户部尚书大司乐光禄卿大乐令光禄丞奉礼协律郎太祝郊社太官令在东西向北上大晟设登歌之乐于坛稍南北向设宫架于坛南内壝之外立舞表于鄼缀之间祀日丑前五刻礼直官赞者诸司职掌各服其服太常设神位版于坛之上下昊天上帝位于坛上北方南向席以槀秸太祖皇帝位于坛上东西向席以蒲越天皇太帝五方大明夜明北极九位于第一龛北斗天一太一帝位五星十二辰河汉等内官神位五十有四于第二龛二十八宿等中官神位百五十有九于第三龛外官神位百有六于内壝之内众星神位三百有六十于内壝之外第一龛皆席以槀秸余以莞而席皆内向【子阶之东第二龛钩星天柱真天厨柱史五位第三龛虚宿女宿牛宿织女四位在前人星司命司危司非司禄天津离珠罗天桴奚仲左旗河鼓右旗十有三位在后天垒城璃瑜代星齐星周星晋星韩星秦星魏星燕星楚星郑星十有二位在内壝之内众星三十位在内壝之外皆各为一列以西为上丑阶之东第一龛北极一位第二龛女史星纪御女三位第三龛建星斗宿箕宿三位在前天□辇道渐防败扶箱匏天井天棒帛度屠肆宗人宗星宗正十有三位在后越星赵星九次天田狗国天渊狗星龞星农丈人杵星糠星十有一位在内壝之内众星三十位在内壝之外皆各为一列以西为上寅阶之南第一龛青帝一位第二龛帝座一位在前尚书析木河汉大理岁星五位在后第三龛尾星天纪心宿日星四位在前天籥女牀候星市楼宦者天江车肆斗星斛星天市垣列肆东咸罚星十有三位在后鱼星星傅说神宫积卒从官天辐骑阵将军八位在内壝之内众星三十位在内壝之外皆各为一列以北为上邜阶之南第一龛大明一位第二龛隂德大火天枪真戈天牀五位第三龛房宿七公氐宿帝席大角亢宿六位在前贯索天□钩钤周伯星西咸天乳招揺梗河亢池周鼎十位在后阵车车骑官骑顿页折威阳门五柱天门衡星库楼十位在内壝之内众星三十位在内壝之外皆各为一列以北为上辰阶之南第二龛三师辅星夀星相星太阳守五位第三龛摄提角宿轸宿太防垣太子五位在前天田平道进贤郎郎位内五诸侯九卿内座三公内座谒者幸臣常陈十有一位在后平星南门青丘长沙上司空五位在内壝之内众星三十位在内壝之外皆各为一列以北为上已阶之西第一龛赤帝一位第二龛太一天一二位在前天理势星鹑尾荧惑内厨五位在后第三龛明堂翼宿张宿三位在前屏星从官虎□灵防少防长垣黄帝座四帝八位在后左右辖军门噐府东瓯天庙酒旂六位在内壝之内众星三十位在内壝之外皆各为一列以东为上午阶之西第一龛黄帝一位第二龛北斗一位在前天牢三公鹑火文昌内阶五位在后第三龛轩辕七星三台桞宿四位在前内平太尊积薪积水北河五位在后天相天稷权星天纪外厨天狗南河七位在内壝之内众星三十位在内壝之外皆各为一列以东为上未阶之西第二龛镇星鹑首四辅三位第三龛鬼宿井宿参宿三位在前天尊五诸侯星座旂司怪天闗六位在后天社天星水位阙丘狼星狐星老人星四渎野鸡军市水府孙星子星十有三位在内壝之内众星三十位在内壝之外皆各为一列以东为上申阶之北第一龛白帝一位第二龛实沉太伯二位第三龛觜宿五车诸王毕宿四位在前咸池天潢三柱天髙砺石天街天舡七位在后丈人天矢天厠伐星屏星军井玉井九斿参旂附耳九州殊口天节十有二位在内壝之内众星三十位在内壝之外皆各为一列以南为上酉阶之北第一龛夜明一位第二龛八谷大梁杠星华盖四位第三龛月星昴宿胃宿三位在前积水天防卷舌天河积尸大陵左更天大军军南门九位在后天圆天隂天廪天苑天囷刍藁天庾天仓鈇锧天溷十位在内壝之内众星三十位在内壝之外皆各为一列以南为上戌阶之北第一龛天皇大帝一位第二龛五帝内座一位在前传舍六甲降娄三位在后第三龛娄宿奎宿壁宿三位在前右更附路阁道王良防星天厩土公云雨霹九位在后屏土司空八魁羽林四位在内壝之内众星三十位在内壝之外皆各为一列以南为上亥阶之东第一龛黒帝一位第二龛钩陈娵訾辰星紫防垣四位第三龛室宿危宿二位在前腾蛇雷电离宫造父土公吏内杵臼星盖屋虚梁坟墓军府十有一位在后壁垒陈斧钺败臼北落师门天网天钱泣星哭星八位在内壝之内众星三十位在内壝之外皆各为一列以西为上】太常陈玉于神位之左【玉以苍璧盛以匣燔玉用珉】礼神之玉奠于神前燔玉加于币【配位不用玉】陈篚各于神位之左【币以苍五方帝日月与内官各随方色】祝版各于神位之右置于坫【若夏祭大礼年上公摄事用竹册置于案】太常设祭噐光禄实之正配位各左十有二笾为三行以右为上【第一行形防在前鱼鱐糗饵粉餈次之第二行榛实在前干桃干干枣次之第三行菱在前芡防鹿脯次之】右十有二豆为三行以左为上【第一行芹菹在前笋菹葵菹菁菹次之第二行韮菹在前食鱼醢次之第三行肫拍在前鹿臡醯醢糁食次之】爼三一在笾前【实以牛腥七体两髀两肩两胁并脊两髀在两端两肩两胁次之脊在中】二在豆右为二重以北为上【第一重实以牛腥肠胃肺离肺一在上又刌肺三次之肠三胃三又次之第二重实以牛熟肠胃肺其载如腥若配位即以东为上】登一在笾间【实以太羮】槃一在登前【实以毛血】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】设太尊五山尊五为二重在坛上东南隅北向西上【配位即设于正位酒尊之东】太尊在前皆有坫加勺幂为酌尊【太尊实以明水为上尊余实以泛齐代以供内法酒初献酌之山尊实以明水为上尊余实以醴齐代以祭祠法酒亚终献酌之】又设太尊二山尊二在神位前【太尊实以泛齐山尊实以醴齐各以一尊实明水】着尊二牺尊二在午阶之西第一龛【着尊实以盎齐牺尊实以醍齐各以一尊实明水若配位即设于酉阶之北第一龛】象尊二壶尊六在坛下午阶之西【象尊一实明水一实沉齐壶尊三实酒三实三酒明水酒皆在上若配位即设于坛下酉阶之北】俱北向西上【若配位即东向北上】皆加幂五齐三酒设而不酌第一龛每龛左八笾为一行以右为上【第一行形盐在前鱼鱐次之第二行干桃在前干干枣次之第三行芡在前鹿脯糁食次之】右八豆为三行以左为上【第一行芹菹在前笋菹次之第二行菁菹在前韭菹鱼醢次之第三行兔醢在前鹿臡醓醢次之】爼二在笾豆外【左实羊腥一髀右实豕腥一髀】簠一簋一在爼前簠在左簋在右【簠实稷簋实黍】登一在笾豆之间【实以大羮】爵一在爼前加坫【实以祠祭法酒】第二三龛每位各左一笾【防在前鹿脯次之】右二豆【菁菹在前鹿臡次之】爼一在笾豆之外【实以羊豕腥肉】爵一次之【实以祠祭法酒】簠一簋一在爵之前簠在左簋在右【簠实以稷簋实以黍】登一在笾豆之间【实以太羮】爵一在俎前加坫【实以祠祭法酒】内壝内外每位左一笾【实以鹿脯】右一豆【实以鹿臡】俎一在笾豆之外【实以羊豕腥肉】爵一次之【实以祠祭法酒】簠一簋二在俎之前簠在左簋在右【簠实稷簋实黍】第一龛每龛设太尊二着尊二太尊在右【太尊一实以祠祭法酒余皆实明水】第二龛每龛设牺尊二第三龛每龛设象尊二壶尊二内壝之内每阶设概尊二内壝之外每阶设散尊二皆加勺幂【皆一实明水一实以祠祭法酒】在神位之左太常设烛于神位前又设俎二于馔幔内洗二于邜阶之东北向【盥洗在东以爵加坫】礼官分献官盥洗各于阶道之左俱内向执罍篚者位其后又设揖位于邜阶之东内壝之外如省牲位【惟不设光禄卿丞位】积柴于燎坛设望燎位于邜阶之东南内壝之内三献官礼官在北南向西上分献官在其后监察御史在西东向户部尚书大司乐大乐令奉礼协律郎太祝郊社令在东西向北上又设三献官礼官席位于邜阶之东北西向南上分献官位其后户部尚书席位于邜阶之东南西向设监察御史席位于午阶之南北向【夏祭大礼年上公摄事增读册举册官位于监察御史之西】奉礼郎太祝郊社太官令位于其后光禄卿席位于大司乐之东俱北向西上又设监察御史位于坛上乐虡之北在西东向奉礼郎太祝郊社令在东西向北上【夏祭大礼年上公摄事増读册举册官位在奉礼郎后】大乐令于乐虡之北太官令于酌尊所俱北向协律郎位二一于坛上乐虡之北一于宫架之西北俱东向大司乐位于宫架之北北向
　　省牲噐
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官赞者分引行事执事官诣坛东省牲【凡初献行事礼直官引余官皆赞者引】立定礼直官赞揖次引大司乐入行乐架次引监察御史升自邜阶【凡行事执事官升降皆自邜阶】视涤濯执事者举幂曰洁降复位礼直官稍前曰告洁毕请省牲太祝出班廵牲一匝诣初献前西向躬曰充退复位光禄丞出班廵牲一匝诣初献前西向躬曰腯退复位礼直官赞省牲毕请诣省馔位揖讫引行事执事官各就位立定礼直官赞揖所司省馔具毕礼直官赞省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭噐涤溉协律郎展视乐噐仍还斋所未后一刻太官令帅宰人以鸾刀割牲祝史以槃取毛血各置于馔所遂烹牲晡后郊社令帅其属扫除坛之上下讫还斋所
　　奠玉币
　　祀日丑前五刻【行事用丑时七刻】初献以下并赴坛所就次郊社令先入视设神位版讫退乐正帅工二舞入就位【登歌工人俟监察御史阅讫升邜阶各就位】次太常令帅其属实馔具毕次引光禄卿入诣午阶之南席位北向立赞者曰再拜光禄卿再拜升坛视礼馔毕次引监察御史升坛阅陈设纠察不如仪者【凡防视防阅皆先诣正位】光禄卿还斋所余官各服祭服次引行事执事官各就邜阶东内壝外揖位立定礼直官赞揖次引大司乐大乐令协律郎先入就午阶南席位北向立赞者曰再拜各就位次引监察御史奉礼郎太祝郊社太官令入就午阶南席位北向立【若夏祭大礼年上公摄事则又引读册举册官】次引初献户部尚书亚献终献礼官分献官各入就邜阶东席位西向北立礼直官稍前赞有司谨具请行事协律郎跪俛伏举麾兴工鼓柷宫架作景安之乐帝临嘉至之舞六成偃麾戞敔乐止【凡乐皆协律郎跪俛伏举麾兴工鼔柷而后作偃麾戞敔而后止】太常升烟燔牲首赞者皆曰再拜在位者皆再拜次引监察御史奉礼郎太祝郊社太官令升坛各就位立定【大官令就正位酌尊所】次引初献诣盥洗位宫架正安之乐作【凡初献升降行止皆作正安之乐】至洗位北向立搢笏盥手帨手执笏升坛乐止登歌乐作诣昊天上帝神位前北向立乐止登歌嘉安之乐作搢笏跪次引奉礼郎搢笏西向跪执笏者以玉币授奉礼郎奉礼郎捧玉币授初献讫执笏兴先诣太祖皇帝神位前北向立初献受玉币奠讫执笏俯伏兴再拜讫乐止次引初献诣太祖皇帝神位前东向立【酌献诣配位准此】奠币如上仪【惟登歌作定安之乐】乐止奉礼郎复位初献将降坛登歌乐作降阶乐止宫架乐作复位乐止
　　进熟
　　祀日有司设鼎二于神厨各在镬右光禄帅进馔者诣厨以升牛于镬实于一鼎【肩臂臑肫胳正脊一横脊一直脊一长胁一短胁一代胁一皆二骨以并正配位各实一鼎】皆设扃幂祝史对举入设于馔幔内俟初献既升奠玉币入陈于邜阶下西向南上祝史抽扃委于鼎内除幔初鼎序入有司执匕及俎以从至邜阶下俎各设于鼎西加于鼎光禄以升牛各载于一俎【肩臂臑在上端肫胳在下端脊胁在中正配位各设一俎】鼎先退次引户部尚书诣邜阶下搢笏捧俎升坛宫架丰安之乐作诣昊天上帝神位前北向跪奠执笏俯伏兴有司设于豆前次诣太祖皇帝神位前东向奉俎如上仪讫乐止降复位初献俎讫引太祝取菹擩于醢登于豆间三又取黍稷胏祭如初俱借以茅退复位次引初献再诣盥洗位宫架乐作至洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升坛乐止登歌乐作诣正位酌尊所西向立乐止登歌嘉安之乐作执事者以爵授初献搢笏执爵执尊者举幂太官令酌太尊之泛齐讫先诣配位酌尊所北向立初献以爵授执事者执笏诣昊天上帝神位前北向立搢笏跪执事者以爵初献执爵祭酒三祭于茅苴奠爵执笏俯伏兴少立乐正次引太祝于神位前东向搢笏跪读祝文读讫执笏兴先诣太祖皇帝神位前南向立【若夏祭大礼年上公摄事则次引读册举册官诣神位之右举册官搢笏对捧册跪读册官东向搢笏跪读册文读讫各执笏兴先诣配帝神位前南向立】初献再拜次诣太祖皇帝神位前酌献并如上仪【惟登歌作来安之乐】太官令复诣正位酌尊所太祝复位初献将降坛登歌乐作降阶乐止宫架乐作复位乐止文舞退武舞进宫架正安之乐作舞者立定乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升坛诣正位酌尊所西向立宫架作文安之乐神保锡羡之舞执事者以爵授亚献官亚献搢笏执爵执尊者举幂太官令酌山尊之醴齐讫先诣配位酌尊所北向立亚献以爵授执事者执笏诣昊天上帝神位前北向立搢笏跪执事者以爵授亚献亚献执爵祭酒三祭于茅苴奠爵执笏俛伏兴再拜次诣太祖皇帝神位前行礼并如上仪讫乐止降复位次引终献诣洗及升坛行礼并如亚献之仪降复位初亚献将升献分引礼官及分献官各诣盥洗位搢笏盥手帨手执笏诣从祀神前搢笏跪奠币执爵三祭酒奠爵【神位无币者俱祭酒】执笏俛伏兴再拜复位次引太祝诣正配神位前彻笾豆登歌肃安之乐作卒彻乐止次引郊社令束茅讫俱复位礼直官曰赐胙赞者承曰赐胙再拜在位者皆再拜送神宫架景安之乐作一成止
　　望燎
　　初景安之乐毕引三献官户部尚书礼官分献官诣望燎位宫架乐作至位乐止有司各诣神位前取玉币祝版馔物及牲之左髀求茅置主燎坛【至夏祭大礼年上公摄事则又取祝册置于燎坛】次引监察御史大司乐大乐令奉礼协律郎太祝郊社令诣望燎位立定礼直官曰可燎火燎半柴次引初献以下诣东壝门外揖位立定礼直官赞礼毕揖讫退太官令帅其属彻礼馔次引监察御史诣坛监视收彻讫还斋所光禄以胙奉进监察御史就位展视光禄卿望阙再拜乃退















　　政和五礼新仪卷二十九
　　钦定四库全书
　　政和五礼新仪卷三十
　　吉礼
　　皇帝宗祀上帝仪一
　　时日
　　斋戒
　　奏告
　　陈设
　　车驾自太庙诣文徳殿
　　省牲器
　　奠玉币
　　进熟
　　望燎
　　紫宸殿受贺
　　宣徳门肆赦
　　时日
　　前期降御札以今年季秋宗祀于明堂太常寺帖太史局择日报太常寺参酌讫申奏具时日散告
　　斋戒
　　前祀十日质明有司设行事及陪祠文武官位于朝堂太宰刑部尚书在北南向太常在左刑部尚书在右【刑部尚书稍却】行事太宰左丞在东南吏部尚书户部礼部兵部工部尚书吏部礼部侍郎大司乐光禄卿大乐令光禄丞功臣献官在其南【凡设大乐令下位皆稍却】执事官又在其南俱北向西上监察御史位二在东西向北上读册举册官奉礼恊律郎太祝郊社太官令在东西向北上【奉礼以下位皆稍却】设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室在东西向北上东上閤门御史台太常寺自下分引羣官各就位【凡将引行事执事文武陪祠官立班即御史台司殿中侍御史一员先入就位】太宰读誓于朝堂刑部尚书涖之少宰读誓于太庙斋坊刑部侍郎涖之誓文曰今年九月某日皇帝宗祀于明堂前二日朝献景灵宫前一日朝享太庙各其职其或不恭国有常刑读讫【内朝堂执事官奉礼以下文官宣徳郎以下武官从义郎以下先退】余官并对拜讫退皇帝散斋七日于别殿致斋三日【一日于文徳殿一日于太庙一日再拜赴文徳殿】凡散斋不吊防问疾作乐有司不判刑杀文书致斋日前后殿不视事惟行祀事前致斋一日殿中监帅其属舍铺御座于文徳殿当中南向设东西房于御座之左右稍北又设西閤及斋室于殿后之左右殿上前楹施帘致斋之日质明有司陈法驾卤簿于宣徳门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舍人等自下分引知枢宻院事以下诣垂拱殿庭立班东上閤门附内侍进班斋牌垂拱殿帘降皇帝乗辇出至殿上少驻辇官迎驾自賛常起居宣辇官上殿帘卷鸣鞭行门禁卫诸班亲从迎驾自賛常起居次舍人先賛内侍省官以下常起居次枢宻下通班起居賛祗候引驾枢宻知客省事以下至佥书东上閤门官分左右立六尚局应奉官祗应通侍大夫以下武功大夫以下并先退次管军臣僚宣名常起居賛只候引驾并分左右前辇降东阶垂拱殿门外禁卫诸班亲从自賛常起居次行宫使御营廵检一班常起居【如通侍大夫以下知客省事以下武功大夫以下知内事两省带御营器械官充营宫使御营廵检各归本班】至文徳殿后閤降辇入西閤文德殿降前导官并就次易朝服诣御榻前分左右侍立【知枢宻院事佥书枢宻院事在东西向北上同知枢宻院事在东西向左辅一员在枢宻事院之北賛拜东上閤门官一员又在北并西向知客省事以下在佥书枢宻院之南稍东西向北上佥书知客省事以下又在其南稍却】通事舍人等分引行事执事陪祠文武官各綪结佩入诣文徳殿庭次引立班礼部侍郎奏请中严侍臣诣幄奉迎内外符寳即奉寳先出陈诣御榻之左右少顷引礼部侍郎奏外办皇帝服通天冠绛纱袍綪结佩出西閤乘舆称警跸侍卫如常仪由西房至御榻西降舆皇帝即御座南向侍臣夹侍賛拜东上閤门官于榻前賛枢宻以下拜殿之上下应在官皆再拜【东上閤门官賛拜讫转身北向随拜毕面西賛各只候】次礼直官引左辅诣御座前俛伏跪奏称左辅具官臣某言请皇帝降座就斋室奏讫俛伏兴还侍立【凡左辅奏请准此】皇帝降座乘舆由东房入斋室侍各还所司直卫如常仪通事舍人分引行事执事陪祠文武官以次出【都堂侍从官并尚书侍郎分宿于秘书省中书后省余官内庭有所司者各宿于其司诸方客使许赴陪位者各宿于其次】凡散斋治事如故惟不吊防问疾作乐判书刑杀文书决罚罪人及与秽恶致斋之日官给酒馔惟视祀事得行其余悉禁与祀之官已斋而阙者通摄行事
　　奏告
　　前祀二日奏告神宗皇帝室如常告之仪
　　陈设
　　前祀三日殿中监帅其属尚舍设大次于明堂东门之外西向仪鸾司设文武侍臣次于行事明堂门之外文官在左武官在右随地之仪行事陪祠宗室及有司次各如其式设东方南方客使次于文官之后西方北方客使次于武官之后设馔于明堂门外东西相向前祀二日郊社令帅其属扫除明堂内外置燎坛于明堂庭之东南隅郊社令积柴于燎坛光禄牵牲于祠所大礼使太宰左丞在南北向西上监察御史位二俱在西东向北上行事吏部户部礼部兵部工部尚书吏部礼部侍郎大司乐光禄卿读册举册官太乐令光禄丞奉礼恊律郎抟黍太祝郊社太官令在东西向北上礼部帅其属设祝册案于神位之右司尊彛帅其属设玉币篚于酌尊所次设笾豆簠簋之位每位皆左十有一笾右十有一豆俱为三行爼三二在笾前一在豆前又爼六在豆右为二重登一在笾豆间铏三右登之前簠一簋一在笾豆外二爼间簠在左簋在右又设尊坫之位毎位皆太尊五山尊五为二重在堂上东南隅北向西上【配位设于正位酒尊之东】太尊在前皆有坫加酌幂为酌尊又设太尊二山尊二在神位前着尊二牺尊二象尊二壶尊六在堂下俱北向西上【配位即设于正位之东】皆加幂设而不酌又设正配位笾豆簠簋槃各一爼各三于馔幔内太常设御洗二于丹墀上直东霤北向【盥洗在东爵洗在西】罍在洗东加酌篚在洗西南洗实以巾【若爵洗之篚则又实以爵加坫】设皇帝位于洗南北向内侍酌水位于洗东执巾位于酌水内侍之北俱西向吏部侍郎位于爵之西东向又设亚终献盥洗爵洗于本位之南罍篚各设于左右皆内向执罍篚者位其后祀日丑前五刻郊社令与太史官属各服其服升堂设上帝神宗皇帝神位版于堂上太府卿少府监帅其属陈玉币于篚【玉上帝以苍璧盛以匣币皆以苍配位不以玉】礼神之玉置于神位前燔玉加于币光禄帅其属入实笾豆簠簋【笾三行以右为上第一行盐在前鱼鱐糗饵次之第二行榛在前干桃干防干枣次之第三行菱在前芡防鹿脯次之豆三行以左为上第一行芹菹在前笋菹葵菹菁菹次之第二行韮菹在前酏食鱼醢兎醢次之第三行肫拍在前鹿臡醓醢次之簠实以稻簋实以黍登实以大羮】大官令帅其属入实爼【笾前之爼为二重以北为上第一重实以牛腥七体两骨两肩两胁并脊两髀在两端两胁两肩次之脊在中第二重实以羊腥七体其载如牛豆前之爼实以豕腥七体其载如羊豆右之爼为二重以北为上第一重一实以牛腥肠胃肺离肺一在上端刌肺三次之肠三胃三又次一实以羊腥肠胃肺其载如牛一实以豕腥肤九横左第二重一实以牛熟肠胃肺一实以羊熟肠胃肺一实以豕肤九其载如腥牛在左羊在中豕在右若配位即以东为上】良醖令帅其属入实尊【太尊实以泛齐山尊实以醴齐着尊实以盎齐犠尊实以醍齐象尊实以沉齐各一尊实明水壶尊三实酒三实三酒明水酒皆在上】大常设烛于神位前又设大礼使以下行事执事官揖位于明堂东偏门之外如省牲位所司陈异寳嘉瑞及伐国之寳于宫架之南东西相向








　　政和五礼新仪卷三十
　　钦定四库全书
　　政和五礼新仪卷三十一
　　吉礼
　　皇帝宗祀上帝仪二
　　车驾自太庙诣文徳殿
　　前祀一日皇帝于太庙朝飨毕既还大次礼部郎中奏解严皇帝常服乘舆还斋殿所司转仗卫卤簿陪祠文武官先赴宣徳门外导驾官以下就次各服其服尚辇奉御进舆于斋殿乘黄令进玉辂于庙南门外稍西南向设千牛将军一员位于辂前北向门下侍郎一员位于左辅之前賛者二人位又于其前少顷知客省事以下知内侍省事以下带御器械官祗应通侍大夫以下武功大夫已下并六尚局应奉官于斋殿前鬭班立定东上閤门御史台太常寺分引管军臣僚及左辅门下侍郎太仆卿乘黄令诣斋殿门外立班并北向东上【乘黄令位其后】次引导驾官以下俱诣大次门外分东西相向立以俟奉迎前导次引行宫使御营廵检等在其后礼直官通事舎人引礼部侍郎奏请中严【凡左辅门下侍郎礼部侍郎奏请皆礼直官通事舍人引】少顷又奏外办皇帝服通天冠绛纱袍乘舆以出称警跸如常仪行门禁卫诸班亲迎驾奏圣躬万福次知客省事以下知内侍省事以下带御器械官只应通侍大夫以下武功大夫以下六尚局应奉官鬭班迎大晟陈登歌之乐于堂上前楹间稍前南北向设宫架于庭中立舞表于节缀之间前祀一日太常设神位席太史设神位版上帝位于堂上北方南向神宗皇帝位于堂上东方西向俱席以筦奉礼部礼直官设皇帝位版于阼阶之上西向饮福位于上帝位之西南北向望燎坛于柴坛之北南向賛者设亚中献位于堂下东阶之东少南西向大礼使太宰左丞在于其南行事吏部户部礼部兵部工部尚书吏部礼部侍郎光禄卿读册举册官光禄丞位于大礼使之东【光禄丞稍却】奉礼郎抟黍太祝郊祉大官令位于亚献之北少东俱西向北上监察御史位二并于堂下西阶之西东向北上恊律郎位二一于堂下前楹间少西一于宫架之西北俱东向大乐令位于登歌乐簴之北大司乐位于宫架之北良醖令位于酌尊所俱北向又设陪祀文武官位于横街之南诸方客使在文官之南随其方国光禄陈牲于明堂东偏门之外北向祝史各位于牲后太常设省牲位于牲北大礼使太宰左丞在西东向北上吏部户部礼部兵部工部尚书吏部礼部侍郎大司乐光禄读册举册官太乐令光禄丞奉礼恊律郎黍太祝郊社太官令在东西向北上【凡设大乐令以下位皆稍却】监察御史在吏部尚书之北异位稍却光禄陈礼馔于明堂东偏门外稍东南向太常设省馔位版于礼馔之南导驾官奏圣躬万福次引管军臣僚奏圣躬万福次左辅以下常起居次导驾官北向常起居【内有已起居者止奏圣躬万福】分东西立次行宫使御营廵检常起居【该宣名者并宣名】太仆卿出诣玉辂所摄衣而升正立执辔导驾前导皇帝至庙南门内少东左辅进当舆前俛伏跪奏左辅具官臣某言请皇帝降舆奏讫俛伏兴退复位【凡左辅奏请凖此】皇帝降舆歩出门外至玉辂所千牛将军前跪执辔左辅奏请升辂乘黄令稍前东向进玉辂皇帝升辂太仆卿立授绥导驾分左右歩导门外侍郎进当辂前俛伏跪奏称门下侍郎具官臣某言请车驾进发奏讫俛伏兴退复位【凡门下侍郎奏请凖此】车驾动称警跸左辅先诣庙西门内以俟门下侍郎及賛者夹侍以出千牛将军夹辂而趋车驾将及庙西门至侍臣上马所门下侍郎奏请车驾少驻勑侍臣上马左辅前承防退称曰制可门下侍郎制称侍臣上马賛者承勑侍臣上马诸侍卫之官各督其属左右翊驾在黄麾内符寳郎奉八寳前导殿中监后部从导驾官夹侍于前賛者在左辅门下侍郎之前侍臣上马毕门下侍郎奏请车驾进发车驾动称警跸不鸣鼓吹驾卤簿前导车驾将至宣徳殿门东上閤门御史分引陪祠文武官宗室客使礼直官賛者引行事执事者序班再拜奉迎讫退【内有已起居者止奏圣躬万福】大内留守见再拜讫退车驾及门少驻文武侍臣皆下马导驾官歩导入门车驾动千牛将军夹辂而趋至右升龙门廻辂东向千牛将军立于辂右左辅奏请皇帝降辂乘舆尚辇奉御进舆于辂后皇帝乘舆归文徳殿侍卫如常仪导驾歩导至殿门皇帝降舆归殿后閤帘降通事舍人承防勑羣臣各还次学士院以祝册授通进司进御书讫付尚书礼部有司转卤簿仗卫自宣徳门陈列南至天汉桥以至祀毕不得輙离其所
　　省牲器
　　省牲之日未后三刻郊社令帅其属扫除内外司尊彛帅府史及执事者以祭器入设于位【凡设祭器皆借以席笾豆又加巾葢】太府卿少府监入陈玉币于篚【告洁毕权彻】賛者分引大礼使以下诣东偏门外省牲位立定光禄卿丞与执事者牵牲就位定礼直官賛者引太司乐架【凡亚终献行事皆礼直官太常博士引大礼使太宰左丞行事皆礼直官引余官皆賛者引】次引礼部尚书入升自西阶视涤濯【凡行事执事官升降皆自西阶】次又引太宰申视涤濯执事者皆举幂曰防俱复位礼直官稍前曰防毕请省牲次引礼部尚书侍郎稍前省牲讫退复位次引光禄卿出班廵牲一匝西向躬曰充曰备次引光禄丞出班廵牲一匝西向躬曰腯俱复位礼直官稍前曰省牲毕请就省馔位賛揖讫引大礼使以下各就位立定礼直官賛揖所司省馔具毕礼直官賛省馔具毕揖讫俱还各所光禄卿丞及执事者以次牵牲诣厨授太官令次引礼部尚书诣厨省鼎镬视涤溉恊律郎展礼乐器乃还斋所晡后一刻太官令帅宰人以鸾刀割牲祝史各取毛血实于槃俱置馔所遂烹牲郊社令帅其属扫除内外
　　奠玉币
　　祀日丑前五刻【行事用丑时七刻】诸与祀及陪祠之官各服其服郊社令与太史官入设神位版太府卿少府监入陈玉币光禄卿入实笾豆簠簋太官令入实爼良醖令入实尊乐工帅工人二舞以次入与执事罍篚幂者各就位次通事舍人等分引陪祠文武官及宗室客使各人就位次礼直官賛者分引大礼使以下行事执事官诣明堂东偏门外揖位立定礼直官賛揖次引监察御史次引大礼使以下入就位次引监察御史按视堂之上下纠察不如仪者退复位尚辇奉御进舆于斋殿皇帝服通天冠绛纱袍乘舆以出近侍及扈从之官导从至大次门外皇帝降舆入次降礼仪使枢宻院官太常卿东上閤门官太常博士礼直官分立于大次外之左右引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俛伏兴跪奏礼仪使具官臣某言请皇帝行事奏讫俛伏兴还侍位【礼仪使奏礼毕准此】卷皇帝服衮冕以出侍卫如常仪礼仪使以下前导至明堂东门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍卫不应入者止于门外】恊律郎跪俛伏举麾兴【凡行礼直事者取物奠物皆跪俛伏兴】工鼓柷宫架仪安之乐作【皇帝升降行止皆奏仪安之乐】至阶下偃麾戞敔乐止【凡乐皆恊律郎跪俛伏举麾兴工鼓柷而后作偃麾戞敔而后止】升自阼阶登歌乐作【左右侍卫之官量人数从升】至版西向立乐止礼仪使以下分左右侍位【凡行礼皆礼仪使枢宻院官太常卿东上閤门官太常愽士礼直官前导至位则分立于左右】礼仪使前奏有司谨具请行事宫架作诚安之乐右文化俗之舞六成止太常升烟燔牲首礼仪使奏请再拜皇帝再拜賛者曰再拜在位官皆再拜太宰吏部尚书侍郎由西阶升堂诣上帝神位前立定太宰吏部尚书俱西向北上侍郎东向礼仪使以下前导皇帝诣盥洗位登歌乐作降自阼阶乐止宫架乐作至洗位北向立乐止内侍酌水以进礼仪使奏请搢大圭盥手内侍跪取巾以篚兴以进皇帝帨手内侍受巾跪奠于篚礼仪使奏请执大圭前导皇帝升堂大礼使从【皇帝升降大礼使皆从】宫架乐作至阼阶下乐止升自阼阶登歌乐作至堂上乐止登歌镇安之乐作殿中监视进镇圭礼仪使奏请搢大圭执镇圭前导皇帝诣上帝神位前北向立内侍先设缫借于地礼仪使奏请跪奠镇圭于缫借执大圭俛伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以兴进奠于上帝神位前太宰吏部尚书侍郎俱诣神宗皇帝神位前以俟礼仪使奏请执大圭俛伏兴内侍取镇圭缫借诣神宗皇帝神位前先设缫借于地礼仪使奏请再拜乐作皇帝再拜讫乐止礼仪使前导皇帝诣神宗皇帝神位前先设东向奠币并如上仪【惟登歌作信安之乐】太宰以下俱复位礼仪使前导皇帝还版位登歌乐作内侍举镇圭缫借以镇圭授殿中监以还有司皇帝至版位西向立乐止祝史奉毛血槃立于横街之南升自西阶太祝迎于堂上俱进奠于神位前太祝祝史退位于奠所

　　政和五礼新仪卷三十一
<史部,政书类,仪制之属,政和五礼新仪>
　　钦定四库全书
　　政和五礼新仪卷三十二
　　吉礼
　　皇帝宗祀上帝仪三
　　进熟
　　祀日有司陈鼎六于神厨各在镬右太官令帅进馔者诣厨以匕升牛于镬实于一鼎【肩臂臑肫胳正眷一直脊一横一长眷一短胁一代胁一皆二胁以并】次升羊如牛实于一鼎次升豕如羊实于一鼎【毎位牛羊豕各一鼎】皆设扃幂祝史对举入陈于馔幔内重行以北为上光禄实笾豆簠簋于馔幔内【笾实以粉食豆实以糁食簠实以粱簋实以稷】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入户部兵部工部尚书诣馔所奉爼以入【戸部奉牛兵部奉羊工部奉豕】太官令引入正门宫架僖安之乐作陈于西阶下北向北上奉牲者在南祝史抽扃委于鼎右陈幂初鼎序入有司执及爼以从至西阶下各设于鼎北加于鼎太官令以升牛载于一爼【肩臂臑在上端肫胳在下端脊胁在中】次升羊及豕各于一爼其载如牛【毎位牛羊豕各一爼】鼎先退祝史进彻毛血槃以次出引礼部尚书搢笏执笾豆簠簋户部兵部工部尚书奉爼以升执事者各迎于堂上礼部尚书奉笾豆簠簋诣上帝神位前北向跪奠啓葢于下执笏俛伏兴有司设于豆右肠胃肤之前【皆牛在左羊在中豕在右】次诣神宗皇帝神位前东向跪奠并如上仪乐止俱降复位太祝取菹擩于醢祭于豆间三又取黍稷肺祭如初皆借用茅各还退尊所次引太宰左丞诣上帝神位前西向立以北为上次引吏部侍郎诣爵洗位东向立礼仪使前导皇帝升堂宫架乐作至阼阶下乐止升自阼阶登歌乐作至堂上乐止登歌庆安之乐作吏部侍郎奉爵诣正位酌尊所西向立执尊者举幂良醖令酌大尊之泛齐讫先诣配位酌尊所北向立礼仪使前导皇帝诣上帝神位前北向立礼仪使奏请搢大圭跪吏部侍郎以爵授左丞左丞授太宰西向跪以进礼仪使奏请执爵祭酒【三祭于茅苴】奠爵执大圭俛伏兴又奏请皇帝少立乐止太宰左丞俱诣神宗皇帝神位前北向立以俟举册官举祝册进于上帝神位之右读册官搢笏东向跪读祝文读讫执笏兴先诣神宗皇帝神位前南向立礼仪使奏请再拜皇帝再拜有司奠册于上帝神位前礼仪使前导皇帝诣神宗皇帝神位前酌献并如上仪【惟登歌作孝安之乐】太宰以下俱复位礼仪使前导皇帝还版位登歌乐作至版位西向立乐止文舞退武舞进宫架穆安之乐作舞者立定乐止礼直官太常博士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升堂诣正位酌尊所西向立宫架作穆安之乐成功盛徳之舞执事者以爵授亚献亚献搢笏执爵执尊者举幂太官令酌山尊之醴齐酌讫先诣配位酌尊所北向立亚献以爵授执事者执笏诣上帝神位前北向搢笏跪执事以爵授亚献亚献执爵祭酒三祭于茅苴奠爵执笏俛伏兴少退北向再拜次诣神宗皇帝神位前酌献并如上仪乐止降复位初亚献行礼将毕次礼直官太常寺博士引终献诣洗及升堂酌献并如亚献之仪降复位初皇帝既奠玉币光禄以牛左臂一骨及长胁短胁俱二骨以并载于胙爼升设于堂上俟终献既升献次引戸部尚书搏黍太祝太官令升诣饮福位东向立奉爼豆爵酒者各位于其后礼仪使奏请诣饮福位前导皇帝诣饮福位登歌乐作将至位乐止登歌胙安之乐作皇帝至饮福位北向立尚醖典御执尊诣酌尊所良醖令酌上尊福酒合置一尊典御奉尊诣饮福位以授殿中少监尚醖奉御执爵殿中少监酌之奉御以爵酒授殿中监殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪受爵祭酒三祭于地啐酒奠爵殿中监跪受爵以兴诸太祝帅执事者持胙进减神位前正脊二骨横脊二骨加于爼上内侍受爼以授户部尚书户部尚书西向跪以进皇帝受爼奠之户部尚书仍受以兴降复位太官令取黍于簋抟以授太祝太祝受以豆东向跪以进皇帝受讫奠之太祝受豆以兴降复位次殿中监再跪以爵酒进礼仪使奏请受爵饮福酒奠爵殿中监受虚爵兴以授典御奉御执事者俱降复位礼仪使奏请执大圭俛伏兴又奏请再拜皇帝再拜乐止礼仪使前导皇帝还版位登歌乐作至位西向立乐止次引礼部尚书升堂彻笾豆户部兵部工部尚书升堂彻爼【笾豆及牛羊豕各一俱少移故处】登歌歆安之乐作卒彻乐止礼部户部兵部工部尚书降复位礼直官曰赐胙行事陪祠官拜賛者承曰赐胙再拜在位者皆再拜送神宫架诚安之乐作一成止
　　望燎
　　诚安之乐毕礼仪使奏请诣望燎位前导皇帝降阼阶登歌乐作至堂下乐止宫架乐作至位南向立乐止初赐胙再拜讫郊社令以黍稷肺祭借以白茅束之吏部侍郎帅太祝执篚进诣神位取玉币祝册借以茅又以爼载牲体黍稷饭爵酒俱降自西阶南行诣柴坛自南陛升以玉币祝册牲体馔物置于燎柴礼直官曰可燎东向各以炬燎半柴礼仪使奏礼毕前导皇帝还大次宫架憇安之乐作出明堂东门外礼仪使奏请释大圭殿中监跪受大圭以还有司侍卫如常仪皇帝至大次乐止礼部郎中奏解严引大礼使以下诣东偏门外揖位立礼直官賛礼毕揖讫退通事舍人引陪祠文武官及宗室客使以次出将士不得輙离部伍







　　政和五礼新仪卷三十二
　　钦定四库全书
　　政和五礼新仪卷三十三
　　吉礼
　　皇帝宗祀上帝仪四
　　紫宸殿受贺
　　前期殿中监帅其属尚舎设御座于紫宸殿当中南向又于殿后设御门如仪仪鸾司设文武百僚次于殿阁之外随地之宜其日祀事礼毕管军臣僚东上閤门官引驾诣紫宸殿后阁文武百僚并常服入就次少顷东上閤门御史台分引诣殿廷立班东上閤门附内侍进班齐牌皇帝常服出升御座鸣鞭禁卫奏圣躬万福次舎人揖管军臣僚等并行门躬賛再拜管军臣僚以下皆再拜班首奏圣躬万福舎人引班首出班俛伏兴跪致词讫俛伏兴退复位舎人揖躬賛再拜管军臣僚以下皆再拜三称万嵗内侍诣御座前承防退降阶西向宣荅讫舎人賛再拜管军臣僚以下皆再拜三称万嵗舎人賛各祗候管军臣僚诣殿下侍立行门分左右立次太史局官诣当殿北向立舎人揖躬賛再拜太史局官再拜奏圣躬万福出班躬身奏祥瑞讫退复位舎人揖躬賛再拜太史局官再拜讫賛祗候太史局官东出次舎人揖枢宻以下躬舎人当殿通某官姓名以下起居称贺讫转身于班前西向立舎人賛再拜枢宻以下皆再拜搢笏舞蹈三称万岁又再拜班首不离位奏圣躬万福又再拜舎人引班首出班俛伏跪致词讫俛伏兴退复位舎人揖躬賛再拜枢宻以下皆再拜搢笏舞蹈三称万岁又再拜东上閤门官当殿北向承防退西向称有制枢宻以下皆再拜宣荅讫复位舎人曰再拜枢宻以下皆再拜搢笏舞蹈三称万岁又再拜枢宻直学士升殿侍立【并皆西升】知客省事以下殿廷东侍立余官分班出舎人礼直官揖宰臣以下躬舎人当殿通文武百僚宰臣姓名以下起居称贺【三公通某官】舎人揖班首以下横行北向立【学士侍制两省官将军仍旧向立】称贺如上仪【唯典仪賛者退诣折槛枢宻诣御座前承槛东西向称有制宣荅】贺讫宰相执政官升殿东西相向立【宰臣执政官升东中书侍郎升西阶】枢宻直学士下殿余官以次退皇帝降座鸣鞭上侍立官以次退
　　宣徳门肆赦
　　前期殿中监帅其属尚舍张设宣徳门之内外又设御座于前楹当中南向又设御幄于后东上閤门设捧赦书仪物于御座之东稍南仪鸾司设文武百僚次于楼前随地之宜八作司设鸡竿于御街之东稍北大晟府设钲皷一于宫架之西稍北东向其日刑部大理寺开封府以囚徒集于仗后东上閤门御史台太常寺设文武百官位于楼下皇帝御紫宸殿受贺毕少顷乘辇升宣徳门至御阁东降辇归御阁帘降内侍进呈赦书东上閤门官于楼下侍立【二员于楼上祗应】礼直官通事舎人分引三公亲王以下诣楼前分班立定左辅枢宻升诣御座之东翰林学士承旨一员升诣御座之西俱南向立【翰林学士承防阙即翰林学士】次引礼部侍郎奏请中严少顷又奏外办降复本班卷大乐正令撞黄钟之钟右五钟皆应干安之乐作内侍索扇扇合皇帝出御阁临轩即御座楼下鸣鞭卷内侍賛扇退乐止侍衞如常仪礼直官通事舎人分引王公亲王以下横行北向立定【学士侍制两省官将毕仍旧相向立】典仪曰再拜在位官皆再拜分班东西相向立定楼下舎人诣楼前北向立左辅诣御座前承防退稍前西向曰奉勅立金鸡退复位楼下舎人应诺趋诣文武班南北向揖讫东向宣曰奉勅立金鸡宣付所司退复位金鸡初立大晟府击鼓投一杖囚集鼓声止【初宣立金鸡即击鼓立金鸡讫即止更不投杖】楼上降赦书閤门受以置于案承受二人举案于东偏门之西南舎人二员对捧东上閤门官揖引至班心北向揖称宣付门下省退诣案西东向立引门下侍郎诣案南北向搢笏跪閤门捧赦书以授门下侍郎门下侍郎受讫执笏俛伏兴舎人捧案退置于楼下近于北讫归本班东上閤门官还侍立位次引门下侍郎捧赦书诣班前北向俛伏跪奉制书请付施行【制书权付礼直官】奏讫俛伏兴躬身北向次引左辅诣御座前承防退西向宣曰制可退复位门下侍郎称宣付班首稍西东向立次班首相向各俛伏跪门下侍郎搢笏捧制书以授班首受讫执笏俛伏兴捧归位以付舎人舎人跪受付提防承受启封讫复授舎人舎人捧制书折方行至班心近南西向又折方北向东上閤门官一员并捧制书舎人于左省班复诣宣制位【起居郎舎人一员防句】舎人宣曰有制典仪曰再拜在位官皆再拜舎人宣制至咸赦除之狱吏诣班南北向躬称脱枷讫奏圣躬万福三称万嵗以罪人过宣制讫楼上舎人賛枢宻院官左辅翰林学士承防兴贺再拜【楼上閤门官不拜】东上閤门官归侍立舎人捧制书诣前东向立搢笏跪以制书授班首班首受讫舎人执笏退复侍立位礼直官次引刑部尚书诣班首前东向搢笏跪班首搢笏以制书授刑部尚书刑部尚书受讫执笏以制书加于笏上以授所司归本班礼直官通事舎人引三公亲王以下及应横行官就北向位立定典仪曰再拜在位官皆再拜礼直官通事舎人引班首稍前俛伏跪致词讫俛伏兴典仪曰再拜在位者皆再拜搢笏舞蹈三称万嵗又再拜东上閤门官诣楼前承防退于班首前西向称有制典仪曰再拜在位者皆再拜东上閤门官宣荅讫归侍立位典仪曰再拜在位者皆再拜舞蹈三称万嵗又再拜礼直官通事舎人引三公亲王以下分东西班序立礼直官引左辅诣御座前奏礼毕退复位内侍索扇扇合大乐正令撞防賔之钟左五钟皆应干安之乐作帘降皇帝降座还御幄乐止楼下鸣鞭舎人诣楼前北向承防四色官应喏舎人北向称奉勅放仗四色官趋至班南宣曰奉勅放仗百僚再拜退宣词令舎人于楼下宣劳将士讫退【赐茶酒按马队如仪】


　　政和五礼新仪卷三十三
　　钦定四库全书
　　政和五礼新仪卷三十四
　　吉礼
　　宗祀上帝仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望燎
　　时日
　　太常寺预于隔季以季秋择日祀上帝于端诚殿关太史局太史局择日报太常寺参酌讫具时日散告
　　斋戒
　　前祀十日受誓戒于尚书省其日五鼓賛者设位版于公相防下初献在左刑部尚书在右并南向亚终献位于其南稍东北向西上监察御史位于其西稍北东向戸部兵部工部尚书大司乐光禄卿大乐令光禄丞位于其南稍西北向东上【大乐令光禄丞位皆稍却】奉礼恊律郎太祝郊社太官令位于其东西上北向质明賛者引行事执事者就位立定礼直官引初献降阶就位礼直官賛揖在位者对揖讫初献搢笏读誓文云某月某日季秋大享明堂祀上帝各其职不共其事国有常刑读讫执笏礼直官賛奉礼恊律郎太祝郊社太官令先退余官对拜乃退散斋七日治事如故宿于正寝不吊丧问疾作乐判书刑杀文书决罚罪人及与秽恶致斋三日【光禄卿丞太官令斋三日】二日于本司【无本司者于太常斋舎质明至斋所】准祀事得行其余悉禁前祀一日质明俱赴祠所斋宫官给酒馔与祀之官已斋而阙者通摄行事
　　奏告
　　前祀二日奏告神宗皇帝室如常告之仪
　　陈设
　　前祀三日仪鸾司设行执事官次于端诚殿之东偏门外随地之宜设馔幔于端诚殿门外前二日光禄牵牲诣祠所前一日郊社令帅其属扫除殿之内外太常设神位席太史设神位版于殿上【凡设神位版皆郊社令监视】太常设祭器【凡设祭器皆借以席笾豆又加巾盖】以俟告洁【既毕权彻】光禄陈牲于东偏门外之北西向祝史各位于牲后太常设省牲位于牲北三献官在西东向戸部兵部工部尚书大司乐光禄卿大乐令光禄丞奉礼恊律郎太祝郊社太官令在东西向俱北上【凡设大乐令以下位皆稍却】监察御史于戸部尚书之北少絶光禄陈礼馔于东偏门外南向太常设省馔位版于礼馔之南三献官在南北向西上监察御史在西东向戸部兵部工部尚书大司乐光禄卿大乐令光禄丞奉礼恊律郎太祝郊社太官令在东西向北上大晟设登歌之乐于殿上稍南北向又设官架于殿廷内立舞表于鄼缀之间祀日丑前三刻礼直官賛者诸司职掌各服其服太常设神位席太史设神位版上帝位于端诚殿上北方南向神宗皇帝位于端诚殿上东方西向俱席以莞太常陈玉于神位之右【玉以苍璧盛以匣燔玉用珉】礼神之玉奠于神前燔玉加于币【配位不用玉】陈币篚各于神位之左【币以苍】祝版各于神位之右置于坫次设祭器光禄实之每位各左十有二笾为三行以右为上【第一行形盐在前鱼鱐糗饵粉餈次之第二行榛寔在前干枣干桃干防次之第三行菱在前芡栗鹿脯次之】右十有二豆为三行以左为上【第一行芹菹在前笋菹葵菹菁菹次之第二行韮菹在前酏食鱼醢醯醢次之第三行豚拍兔醢在前鹿臡酏食次之】俎三二于笾前为二重以北为上【第一重实以牛腥七体两髀两肩两胁并脊两髀在两端两肩两胁次之脊在中第二重实以羊腥七体其载如牛若配位即以东为上】一在豆前【实以豕腥七体其载如羊】又爼六在豆右为二重以北为上【第一重一实以牛腥肠胃肺离肺一在上端刌肺三次之肠三胃三又次之一实以羊腥肠胃肺其载如牛一实以豚腥肤九皆横载第二重一实以牛熟肠胃肺一实以豕熟肤其载如腥皆牛在左羊在中豕在右若配位即以东为上】豋一在笾豆间【实以大羮】槃一在豋前【实以毛血】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】设太尊五山尊五为二重在殿上东南隅北向西上【配位设于正位酒尊之东】太尊在前皆有坫加勺幂为酌尊【太尊一实明水为上尊一实以泛齐代以供内法酒初献官酌之山尊一实明水为上尊余实以醴齐代以祠祭法酒亚献酌之】又设太尊二山尊二于神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】俱北向西上加幂五齐三酒皆设而不酌太常设烛于神位前又设俎六于馔幔内洗二于殿庭东堦之东南北向南直东霤【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加玷】执罍篚者各位于其后又设揖位于东偏门之外如省牲位【唯不设光禄卿丞位】积柴于燎坛设望燎位于殿庭东阶下三献官在北南向西上监察御史在西东向戸部兵部工部尚书大司乐奉礼协律郎太祝郊社令在东西向北上又设三献官席位于殿下东阶之稍南西向南上戸部兵部工部尚书又于其南少絶西向北上监察御史席位于殿庭之南奉礼郎太祝郊社太官令位于其后大司乐大乐令席位于监察御史之东恊律郎位于其后光禄卿席位于大司乐之东俱北向西上又设监察御史位于殿上前楹之西东向奉礼郎太祝郊社令在东西向北上大乐令在乐虡北太官令于酌尊所俱北向恊律郎位二一于殿上前楹间稍西一于宫架之西北俱东向大司乐位于宫架北北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴端诚殿东偏门外次礼直官賛者分引行事执事官诣偏门外省牲器位【凡初献行事礼直官引余官皆賛者引】立定礼直官賛揖次引大司乐入行乐架次引监察御史升自西阶【凡行事执事官升降皆自西阶】视涤濯执事官举幂曰防降复位礼直官稍前曰告防毕请省牲太祝出班廵牲一匝诣初献前北向躬曰充退复位光禄丞出班廵牲一匝诣初献前北向躬曰腯退复位礼直官賛者省牲毕请诣省馔位揖讫引行事执事官各就位立定礼直官賛揖所司省馔毕礼直官賛省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉恊律郎展视乐器乃还斋所未后一刻太官令帅宰人以鸾刀割牲祝史以槃取毛血各置于馔所遂烹牲晡后郊社令帅其属扫除坛之内外讫还斋所
　　奠玉币
　　祀日丑前五刻【行事用丑时七刻】初献以下并赴端诚殿东偏门外各就次郊社令先入视设神位版讫退乐正帅工人二舞入就位【登歌工人俟监察御史防阅讫升西阶各就位】次太官令帅其属实馔具毕次引光禄卿入诣殿庭南席位北向立賛者曰再拜光禄卿再拜升殿防视馔毕次引监察御史升殿防阅陈设纠察不如仪者【凡防视防阅皆先诣正位】光禄卿退还斋所余官各服祭服次引行事执事官各就东偏门外揖位立定礼直官賛揖次引太司乐大乐令恊律郎先入就殿庭席位北向立賛者曰再拜大司乐以下皆再拜各就位次引监察御史奉礼郎太祝郊社太官令入就殿庭席位北向立次引初献官户部兵部工部尚书亚终献俱入就殿庭席位西向立定礼直官稍前賛有司谨请行事恊律郎跪俛伏举麾兴工皷柷宫架作景安之乐帝临嘉至之舞六成麾戞敔乐止【凡乐皆恊律郎跪俛伏举麾兴工皷柷而后作麾戞敔而止】太常升烟燔牲首賛者曰再拜在位者皆再拜次引监察御史奉礼郎太祝郊社太官令升殿各就位立定【太官令就正位酌尊所】次引初献诣盥洗位官架正安之乐作【初献升降行止皆作正安之乐】至洗位北向立搢笏盥手帨手执笏升殿乐止登歌乐作诣上帝神位前北向立乐止登歌嘉安之乐作搢笏跪次引奉礼郎搢笏西向跪执事者以玉币授奉礼郎奉礼郎奉玉币授初献讫执笏兴先诣神宗皇帝神位前北向立初献受玉币奠讫执笏俛伏兴再拜讫乐止次引初献诣神宗皇帝神位前东向立【酌献诣酌位准此】奠币如上仪【惟登歌作就安之乐】乐止奉礼郎引复位初献将降阶登歌乐作降阶乐止宫架乐作复位乐止
　　进熟
　　祀日有司设鼎六于神厨各在镬右光禄卿帅进馔者诣厨以匕升牛于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并】次升羊如牛实于一鼎次升豕如羊实于一鼎【正配位各实牛羊豕鼎一】皆设扃幂祝史对举入设于馔幔内俟初献既升奠玉币入陈于殿庭西阶下北向东上祝史抽扃委于鼎右除幂初鼎序入有司执匕及俎以从至西阶下各设于鼎西南肆匕加于鼎光禄以匕升牛载于一俎【肩臂臑在上端肫胳在下端脊胁在中】次升羊如牛载于一俎次升豕如羊载于一俎【正配位各设牛羊豕俎一】鼎先退次引戸部兵部工部尚书诣西阶之下搢笏奉俎【戸部奉牛兵部奉羊工部奉豕】升殿宫架豊安之乐作诣上帝神位前北向跪奠先荐牛次荐羊又荐豕各执笏俛伏兴有司设于豆右肠胃肤之前【牛在左羊在中豕在右】次诣神宗皇帝神位前东向奉俎如上仪讫乐止俱降复位初奠爼讫引太祝取菹擩于醢祭于豆间三又黍稷肺祭如初俱借以茅退复位次引初献再诣盥洗位宫架乐作至洗位北向立搢笏盥手帨手执笏诣爵洗位搢笏洗爵拭爵以授执事者执笏升殿乐止登歌乐作诣正位酌尊所西向立乐止登歌嘉安之乐作执事者以尊授初献搢笏执爵执尊者举幂太官令酌太尊之泛齐讫先诣配位酌尊所北向立初献以爵授执事者执笏诣上帝神位前北向立搢笏跪执事者以爵授初献执爵祭酒三祭于茅苴奠爵执笏俛伏兴少立乐止次引太祝于神位前东向搢笏跪读祝文读讫执笏兴先诣神宗皇帝神位前南向立初献再拜次诣神宗皇帝神位前酌献并如上仪【惟登歌作徳安之乐】乐止太官令复诣正位酌尊所太祝复位初献将降阶登歌乐作降阶乐止宫架乐作复位乐止文舞退武舞进宫架正安之乐作舞者立定乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升殿诣正位酌尊所西向立宫架作文安之乐神娯锡羡之舞执事者以爵授亚献亚献搢笏执爵执尊者举幂太官令酌山尊之醴齐讫先诣配位酌尊所北向立亚献以爵授执事者执笏诣上帝神位前北向立搢笏跪执事者以爵授亚献亚献执爵祭酒三祭于茅苴奠爵执笏俛伏兴再拜次诣神宗皇帝神位前行礼并如上仪讫乐止降复位次引终献诣洗及升殿行礼并如亚献之仪降复位次引太祝彻笾豆【笾豆各一少移故处】登歌肃安之乐作卒彻乐止次引郊社令束茅讫俱复位礼直官曰赐胙賛者承传曰赐胙再拜在位者皆再拜送神宫架景安之乐作一成止
　　望燎
　　初景安之乐毕引三献官戸部兵部工部尚书诣望燎位宫架乐作至位乐止有司各诣神位前取玉币祝版馔物及牲之左髀束茅置于燎坛次引监察御史大司乐太乐令奉礼郎恊律郎太祝郊社令诣望燎位立定礼直官曰可燎火燎半柴次引初献以下诣东偏门外揖位礼直官賛礼毕揖讫退太官令帅其属彻礼馔次引监察御史升殿监视收彻讫还斋所光禄卿以胙奉进监察御史就位展视光禄卿望阙再拜乃退











　　政和五礼新仪卷三十四
　　钦定四库全书
　　政和五礼新仪卷三十五
　　吉礼
　　皇帝祈谷祀上帝仪上
　　时日
　　斋戒
　　奏告
　　陈设
　　车驾自大庆殿诣青城
　　省牲器
　　奠玉币
　　进熟
　　望燎
　　车驾还内
　　时日
　　前期降御扎以来年正月上辛祈谷祀上帝具时日散告
　　斋戒
　　前祀十日质明有司设行事执事及陪祠文武官位于朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部戸部礼部尚书吏部礼部侍郎大司乐光禄卿大乐令光禄丞在其南【凡设大乐令光禄丞皆稍却如朝献朝享即功臣献官在光禄丞下】执事官又在其南俱北向西上监察御史位二在西东向北上读册举册官奉礼恊律郎太祝郊社太官令在东西向北上【奉礼郎以下位皆稍却】又设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室在东西向北上东上閤门御史台太常寺以下分引羣官各就位【凡引行事执事陪祠文武官立班即御史台引殿中待御史一员先入就位】太宰读誓于朝堂刑部尚书涖之少宰读誓于太庙斋坊刑部侍郎涖之誓文曰来年正月某日上辛皇帝祈谷祀上帝【如朝献朝享即云前二日景灵宫前一日朝享太庙】各其职其或不恭国有常刑读讫【内朝常职事官奉礼以下文官宣徳以下武官从义以下先退】余官并对拜讫退皇帝散斋七日于别殿致斋三日【二日于大庆殿一日于青城如朝献朝享即一日于大庆殿一日于太庙一日于青城】凡散斋不吊丧问疾作乐有司不奏刑杀文书致斋日前后殿不视事惟行祀事前致斋一日殿中监帅其属尚舍铺御座于大庆殿当中南向设御座之左右稍北又设西阁及斋室于殿后之左右殿上前楹施帘致斋之日质明有司陈大驾卤簿于宣徳门外尚辇陈平辇于垂拱殿廷文武百官俱就次各服其服东上閤门奏请皇帝未后诣斋室通事舍人等自下分引知枢宻院事以下诣垂拱殿庭立班东上閤门附内侍进班齐牌垂拱殿帘降皇帝乘辇出殿上少驻辇官迎驾自賛常起居次宣辇官上殿卷鸣鞭行门禁衞诸班亲从迎驾自賛常起居次舎人先賛知内侍省官以下常起居次枢宻以下通班常起居賛祗候引驾枢宻知客省事以下至签书东上閤门官分左右立六尚局应奉官祗应通侍大夫以下武功大夫以下并先退次管军臣僚宣名常起居賛祗候引驾并分左右前导辇降东阶垂拱殿门外禁衞诸班亲从自赞常起居次行宫使御营巡检一班常起居【如通侍大夫以下知客省事以下武功大夫以下知内侍两省带御器械官充行宫使御营巡检各归本班】至大庆殿后阁降辇入西阁大庆殿帘降前导官并就次易朝服诣御榻前分左右侍立【知枢宻院事签书枢宻院事在东西向北上同知枢宻院事在西东向左辅在知枢宻院事之北賛拜东上閤门官一员又在其北并西向知客省事以下在签书枢宻院事之南稍东西向北上签书客省事以下又在其南稍却】通事舍人等分引行事执事陪祠文武官各綪结佩入诣大庆殿庭立班舎人引礼部侍郎奏请中严侍臣诣幄奉迎内外符寳郎奉寳先陈于御榻之左右少顷引礼部侍郎奏外办皇帝服通天冠绛纱袍綪结佩出西阁乘舆称警跸侍衞如常仪由西房至御榻西降舆皇帝即御座南向侍臣夹侍賛拜东上閤门官于榻前賛枢宻以下拜殿之上下应在官皆再拜【东上閤门官賛拜讫转身北向随拜讫面西賛各祗候】次礼直官引左辅诣御座前俛伏跪奏称左辅具官臣某言请皇帝降座就斋室奏讫俛伏兴还侍位【凡左辅奏请准此】皇帝降座乘舆由东房入斋室侍臣各还所司直衞者如常仪通事舎人分引行事执事陪祠文武官以次出【三省亲王枢宻宗室起居问圣体并如上仪】应行事执事陪祠官及从升官并散斋七日宿于正寝致斋三日各宿于其次【三省枢宻院官各宿于本防及都从官并尚书侍郎分宿于秘书省堂侍后省余官内庭有所司者各宿于中书司诸方客使许赴陪位者各宿于其次】凡散斋治事如故惟不吊丧问疾作乐判书刑杀文书决罚罪人及与秽恶致斋之日官给酒馔唯祀事得行其余悉禁与祀之官已斋而阙者通摄行事
　　奏告
　　前祀二日奏告太宗皇帝室如常告之仪
　　陈设
　　前祀三日殿中监帅其属设大次于外壝东门之内道北南向小次于午阶之东西向仪鸾司设文武侍臣次于大次之前随地之宜行事陪祠官宗室及有司次于外壝东门之外设东方南方客使次于文官之后西方北方客使次于武官之后设馔幔于内壝东门之外道北南向前祀二日郊社令帅其属扫除坛之上下积柴于燎坛光禄牵牲诣祠所大晟陈登歌之乐于坛上稍南北向设宫架于坛南内壝之外立舞表于鄼缀之间前祀一日太常设神位席太史设神位版上帝位于坛上北方南向席以槀秸太宗皇帝位于坛上东方西向席以蒲越【告洁毕权彻】奉祀郎礼直官设皇帝位版于坛下小次前西向饮福位于坛下午阶之西北向望燎位于柴坛之北南向设爟火于望燎位之东南向【东西各六人】賛者设亚终献位于小次之南稍东西向大礼使太宰左丞在于其南行事吏部礼部尚书吏部礼部侍郎光禄卿读册举册官光禄丞位于大礼使之东【光禄丞稍却】奉礼郎抟黍太祝郊社太官令位于小次之东北俱西向北上监察御史位二一于坛下午阶之西南一于子阶之西北俱东向恊律郎位二一于坛上乐虡之西北一于宫架之西北俱东向大乐令位于登歌乐虡之北大司乐位于宫架之北良醖令位于酌尊所俱北向又设陪祠文武官位于执事者之南诸方客使在文官之南随其方国光禄陈牲于东壝门外西向祝史各位于牲后太常设省牲位于牲西大礼使太宰左丞在南北向西上行事吏部戸部礼部尚书吏部礼部侍郎大司乐光禄卿读册举册官太乐令光禄丞奉礼恊律郎抟黍太祝郊社太官令在北南向西上【凡设大乐令以下位皆稍却】监察御史在吏部尚书之西异位稍却光禄陈礼馔于东壝门外道北南向太常设省馔位版于礼馔之南大礼使太宰左丞在南北向西上监察御史位二俱在西东向北上行事吏部戸部礼部尚书吏部礼部侍郎大司乐光禄卿读册举册官大乐令光禄丞奉礼郎恊律郎抟黍太祝郊社太官令在东西向北上礼部帅其属设祝册案于神位之右司尊彛帅其属设玉币篚于酌尊所次设笾豆簠簋之位每位皆左十有二笾右十有二豆俱为三行爼三一在笾前二在豆后为二重登一在笾豆间簠一簋一在笾豆外簠在左簋在右又设尊坫之位每位皆太尊五山尊五为二重在坛上东南隅北向西上【配位设于正位酒尊之东】太尊在山尊前皆有坫加勺幂为酌尊又太尊二山尊二在神位前着尊二在坛下午阶之西【配位设于坛下西阶之北】象尊二壶尊六在坛下午阶之东【配位设于坛下南阶之南】俱北向西上【配位即东向北上】皆加幂设而不酌又设每位笾豆簠簋俎各一于馔幔内设御洗二于坛下午阶东南北向【盥洗在东爵洗在西】罍在洗东加勺篚在洗西南肆寔以巾【若爵洗之篚即又寔以爵加坫】设皇帝位于坛南北向内侍酌水位于洗东执巾位于酌水内侍之北俱西向吏部侍郎位于爵洗之西东向又设亚终献盥洗爵洗于本位之南罍篚各设于左右皆西向执罍篚者位其后祀日丑前五刻郊社令与太史官属各服其服升坛设上帝太上皇帝神位版于坛上太府卿少府监帅其属陈玉币于篚【上帝以苍璧盛于匣币皆以苍配位不用玉】礼神之玉置于神位前燔玉加于币光禄卿帅其属入实笾豆簠簋【笾三行以右为上第一行形盐在前鱼鱐糗饵次之第二行榛实在前干桃干防干枣次之第三行菱在前芡栗鹿脯次之豆三行以左为上第一行芹菹在前笋菹葵菹菁菹次之第二行韭菹在前酏食鱼醢兎醢次之第三行豚拍在前鹿臡醯醢次之簠实以稲簋实以黍登实以太羮】太官令帅其属入实俎【笾前一俎实以牛腥七体两髀两肩两胁并脊两髀在两端两肩两胁次之脊在中豆右之俎为二重以北为上第一重实以牛腥肠胃肺离肺一在上端刌肺三次之肠三胃三又次之第二重实以牛熟肠胃肺其载如腥若配位即以东为上】良醢令帅其属入实尊【太尊实以泛齐山尊实以醴齐着尊实以盎齐牺尊实以醍齐象尊实以沉齐各以一尊实明水壶尊三实酒三实三酒明水酒皆在上】太常设烛于神位前又设大礼使以下行事执事官揖位于卯阶之东内壝外如省牲位所司陈异寳嘉瑞及伐国之寳于宫架之南东西相向




　　政和五礼新仪卷三十五
　　钦定四库全书
　　政和五礼新仪卷三十六
　　吉礼
　　皇帝祈谷祀上帝仪中
　　车驾自大庆殿诣青城
　　前祀一日陪祠文武官先诣祈谷坛斋宫其日导驾官以下就次各服其服尚辇奉御进舆于大庆殿乘黄令进玉辂于宣徳门内南向设千牛将军一员位于辂前北向门下侍郎一员位于左辅之前賛者二人位又于其前少顷东上閤门御史台太常寺分引左辅门下侍郎太仆卿乘黄令诣大庆殿西阶下立北向东上【乘黄令位其后】次引导驾官在其后东西相向立以俟奉迎前导次管军臣僚次行宫使御营廵检等又在其后礼直官通事舎人引礼部侍郎奏请中严【凡左辅门下侍郎礼部侍郎奏请皆礼直官通事舎人引】少顷又奏外办皇帝服通天冠绛纱乘舆以出降自西阶称警跸如常仪宣賛舎人賛左辅以下常起居次导驾官常起居【已起居者止奏圣躬万福】次管军臣僚次行宫使御营廵检等常起居【该宣名者即宣名】太仆卿出诣玉辇所摄衣而升正立执辔导驾官导皇帝出大庆殿门外至玉辂所千牛将军前跪执辔左辅进当舆前俛伏跪奏左辅具官臣某言请皇帝降舆升辂奏讫俛伏兴退复位【凡左辅奏请准此】乘黄令稍前东向进玉辂皇帝降舆升辂太仆卿立授绥导驾官分左右歩导门下侍郎进当辂前俛伏奏门下侍郎具官臣某言请车驾进发奏讫俛伏兴退复位【凡门下侍郎奏请准此】车驾动称警跸左辅先诣宣徳门内以俟门下侍郎及賛者夹侍以出千牛将军夹辂而趋车驾将及宣徳门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎制称侍臣上马賛者承勅侍臣上马诸侍御衞之官各督其属左右翊驾在黄麾内符寳郎奉八寳前导殿中监后部从导驾官夹侍于前賛者在左辅门下侍郎之前侍臣上马毕次大内留守于宣徳门外再拜奏辞门下侍郎奏请车驾进发车驾动称警跸不鸣皷吹大驾卤簿前导诣青城车驾将至青城东上閤门御史台分引陪祠文武官宗室客使礼直官賛者引行事执事官俱诣泰禋门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官歩导入门车驾动千牛将军夹辂而趋至端诚殿前廻路南向千牛将军立于辂右左辅奏请皇帝降辂乘舆尚辇奉御进舆于辂后皇帝降辂乘舆入斋殿侍衞如常仪导驾官歩导至殿前皇帝降舆归殿后阁降通事舎人承防勅羣官各还次学士院以祝册授通进司进御书讫付尚书礼部【如朝献朝享即并如冬祀大礼车驾自太庙诣青城仪】
　　省牲器
　　省牲之日午后十刻去坛三百歩禁行者未后二刻郊社令帅其属扫除坛之上下司尊彛帅府史及执事者以祭器入设于位【凡设祭器皆借以席笾豆又加巾盖】太府卿少府监陈币于篚【告洁毕权彻】未后三刻礼直官賛者引大礼使以下诣东壝门外省牲位立定光禄卿丞与执事者牵牲就位礼直官賛者引大司乐入行乐架【凡亚终献行事皆礼直官太常博士引大礼使太宰左丞行事皆礼直官引余官皆賛者引】次引礼部尚书升自卯堦视涤濯【凡行事执事者升降皆自卯阶】次又引太宰申视涤濯执事者皆举幂曰防俱复位礼直官稍前曰告防毕请省牲次引礼部尚书侍郎稍前省牲讫退复位次引光禄卿出班廵牲一匝西向躬曰充曰备次引光禄卿出班廵牲一匝西向躬曰腯俱复位礼直官稍前曰省牲毕请就省馔位賛揖讫引大礼使以下各就位立定礼直官賛揖所司省馔具毕礼直官省馔毕賛揖讫俱还斋所光禄卿丞及执事者以次牵牲诣厨授太官令次礼部尚书诣厨省鼎镬视涤溉恊律郎展视乐器乃还斋所晡后一刻太官令帅宰人以鸾刀割牲祝史各取毛血实于槃俱置馔所遂烹牲郊社令帅其属扫除坛之上下
　　奠玉币
　　祀日丑前五刻【行事日丑时七刻】诸祠官及陪祠之官各服其服郊社令与太史官属入设神位版太府卿少府监入陈玉币光禄卿入陈笾豆簠簋太官令入实爼良醖令入实尊乐正帅工人二舞以次入与执尊罍篚幂者各就位次通事舎人等分引陪祠文武官及宗室客使各入就位次礼直官賛者分引大礼使以下行事执事官就卯堦内壝门外揖位立定礼直官賛揖次引监察御史次引大礼使以下入就位次引监察御史按视坛之上下纠察不如仪者退复位尚辇奉御进舆于斋殿皇帝服通天冠绛纱袍乘舆以出近侍及扈从之官导从至大次门外皇帝降舆入次帘降礼仪使枢宻院官太常卿东上閤门官太常博士礼直官分立于大次外之左右次引礼部侍郎诣前奏请中严少顷又奏外办符寳郎奉寳郎陈于宫架之北礼仪使当次前俛伏跪奏礼仪使具官臣某言请皇帝行事奏讫俛伏兴还侍位【礼仪使奏礼毕准此】卷皇帝服衮冕以出侍卫如常仪礼仪使以下前导至中壝门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍卫不应入者止于门外】协律郎跪俛伏举麾兴【凡行礼执事者取物奠物皆跪俛伏兴】工皷柷宫架仪安之乐作【皇帝升降行止皆作此乐】至午阶版位西向立偃麾戞敔乐止【凡乐皆协律郎跪俛伏举麾兴工皷柷而后作偃麾戞敔而后止】礼仪使以下分左右侍立【凡行礼皆礼仪使枢宻院官太常卿东上閤门官太常博士礼直官前导至位则分立于左右】礼仪使前奏有司谨具请行事宫架作景安之乐帝临降康之舞六成止太常升烟燔牲首礼仪使奏请再拜皇帝再拜賛者曰再拜在位官皆再拜内侍取玉币于篚立于尊所次引太宰吏部尚书侍郎升诣上帝神位前立太宰吏部尚书俱西向北上侍郎东向礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝升坛大礼使从【皇帝升降大礼使皆从左右侍卫量人数升】宫架乐作至坛下乐止升自午阶登歌乐作至坛下乐止登歌嘉安之乐作殿中监跪进镇圭礼仪使奏请搢大圭执镇圭前导皇帝诣上帝神位前北向立内侍先设缫借于地礼仪使请跪奠镇圭于缫借执大圭俛伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以兴进奠于上帝神位前太宰吏部尚书侍郎俱诣太宗皇帝神位前以俟礼仪使奏请执大圭俛伏兴内侍取镇圭缫借诣太宗皇帝神位前先设缫借于地礼仪使奏请再拜皇帝再拜讫乐止礼仪司前导皇帝诣太宗皇帝神位前东向奠币并如上仪【惟登歌作仁安之乐】太宰以下俱复位礼仪使前导皇帝还版位登歌乐作内侍举镇圭缫借以镇圭授殿中监以还有司皇帝降阶乐止宫架乐作至版位西向立乐止祝史奉毛血槃立于壝门外由其阶升太祝迎于坛上俱进奠于神位前太祝与执事者退立于尊所
　　政和五礼新仪卷三十六
<史部,政书类,仪制之属,政和五礼新仪>
　　钦定四库全书
　　政和五礼新仪卷三十七
　　吉礼
　　皇帝祈谷祀上帝仪下
　　进熟
　　祀日有司陈鼎二于神厨各在镬右太官令帅进馔者诣厨以匕升牛于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并正配位各一鼎一镬】皆设扃幂祝史对举陈于馔幔内重行西向以南为上光禄实笾豆簠簋于馔幔内【笾实以粉餈豆实以糁食簠实以粱簋实以稷】次引礼部侍郎诣馔所视腥熟之莭俟皇帝升奠玉币讫还位乐止礼部尚书诣馔所执笾豆簋簠以入戸部尚书诣馔所奉爼以入太官令引入正门宫架丰安之乐作设于邜阶之下北向西上奉牲者在东祝史抽扃委于鼎右除幂初鼎序入有司执匕及俎以从至卯阶下各设于鼎西匕加于鼎太官令以匕升牛载于一俎【肩臂臑在上端肫胳下端脊胁在中正配位各一爼】鼎先退俟祝史进彻毛血槃以次出次引礼部尚书搢笏执笾豆簠簋戸部尚书搢笏奉俎以升执事者各迎于坛上礼部尚书奉笾豆簠簋诣上帝神位前北向跪奠启盖于下执笏俛伏兴有司设笾于糗饵前豆于醯醢前簠于稻前簋于黍前次引戸部尚书奉俎诣上帝神位前北向跪奠执笏俛伏兴有司设于豆前次诣太宗皇帝神位前东向跪奠并如上仪乐止俱降复位太祝取菹擩于醢祭于豆间三又取黍稷肺祭如初皆籍用茅各还尊所次引太宰左丞诣上帝神位前西向立以北为上吏部侍郎诣爵洗位东向立礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚以进皇帝拭爵内侍受巾跪奠于篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌歆安之乐作吏部侍郎奉爵诣正位酌尊所西向立执尊者举幂良醖令酌太尊之泛齐讫次诣配位酌尊所北向立礼仪使前导皇帝诣上帝神位前北向立礼仪使奏请搢大圭跪吏部侍郎以爵授左丞左丞授太宰太宰西向跪以进礼仪使奏请执爵祭酒【三祭于茅苴】奠爵执大圭俛伏兴又奏请少立乐止太宰左丞俱诣太宗皇帝神位前北向立以俟举册官举祝册进于上帝神位之右读册官搢笏东向跪读册文读讫执笏兴先诣太宗皇帝神位前南向立礼仪使奏请再拜皇帝再拜有司奠册于上帝神位前礼仪使前导皇帝诣太宗皇帝神位前酌献并如上仪【惟登歌作绍安之乐】太宰以下俱复位礼仪使前导皇帝还版位登歌乐作降阶乐止宫架乐作至版位西向立乐止礼仪使奏请还小次宫架乐作将至小次礼仪使奏请释大圭殿中监跪受大圭皇帝入小次帘降乐止文舞退武舞进宫架容安之乐作舞者立定乐止初皇帝将诣小次礼直官太常博士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立宫架作隆安之乐神保钖羡之舞执事者以爵授亚献搢笏执爵执尊者举幂太官令酌山尊之醴齐讫次诣配位酌尊所北向搢笏跪执事者以爵授执事者执笏诣上帝神位前北向搢笏跪执事者以爵授亚献亚献执爵祭酒三祭于茅苴奠爵执笏俛伏兴少退北向再拜次诣太宗皇帝神位前酌献并如上仪乐止降复位初亚献行礼将毕次礼直官太常博士引终献诣洗及升坛酌献并如亚献之仪降复位初皇帝既奠玉币光禄以牛左臂一胁及长胁短胁俱二骨以并载于胙俎设于坛下饮福位之西俟终献既升献引户部尚书抟黍太祝太官令诣饮福位东向立奉俎豆爵酒者各位于其后礼仪使奏请诣饮福位帘卷出次宫架乐作殿中监跪进大圭礼仪使奏请执大圭前导皇帝诣饮福位将至位乐止宫架禧安之乐作皇帝至饮福位北向立尚醖典御执尊升诣酌尊所良醖令酌上尊福酒合置一尊典御奉尊降诣饮福位以授殿中少监尚醖奉御执爵殿中少监酌之奉御于爵授殿中监殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪受爵祭酒【三祭于地】啐酒奠爵殿中监跪受爵以兴太祝帅执事者持胙俎进减神位前正脊二骨加于俎上内侍受俎以授戸部尚书戸部尚书西向跪以进皇帝受俎奠戸部尚书受俎以兴退复位太官令取黍于簋抟以授太祝太祝受以豆东向跪进皇帝受讫奠之太祝受豆以兴退复位次殿中监再跪以爵酒进礼仪使奏请受爵饮福酒奠爵殿中监受虚爵兴以授典御奉御执事者俱退复位礼仪使奏请执大圭俛伏兴又奏请再拜皇帝再拜乐止礼仪使前导皇帝还版位宫架乐作至版位西向立乐止次引礼部尚书升坛彻笾豆戸部尚书升坛彻俎【笾豆俎各一俱少移故处】登歌成安之乐作卒彻乐止礼部戸部尚书降复位礼直官曰赐胙行事陪祠官拜賛者承传曰赐胙再拜在位官再拜送神宫架景安之乐作一成止
　　望燎
　　景安之乐毕礼仪使奏请诣望燎位前导皇帝诣望燎位宫架乐作至位南向立乐止初赐胙再拜讫郊社令以黍稷胏祭借以白茅束之吏部侍郎帅太祝执篚进诣神位前取玉币祝册籍以茅以俎载牲醴黍稷饭爵酒各由其阶降坛南行诣乐坛自南陛升以玉币祝册馔物置于燎柴礼直官曰可燎举爟火东西各以炬燎半柴礼仪使奏礼毕前导皇帝还大次宫架乐作出中壝门外礼仪使奏请释大圭殿中监跪受大圭以还有司侍卫如常仪皇帝至大次乐止礼部郎中奏觧严引大礼使以下诣卯阶之东内壝外揖位立礼直官賛礼毕揖讫退通事舎人引陪祠文武官及宗室客使以次出将士不得輙离部位【端诚殿受贺并如冬祀大礼仪】
　　车驾还内
　　前期殿中监帅其属尚舎设御幄于大庆殿门外之东南向大晟设宫架于宣徳门外稍南其日祀事礼毕所司转仗卫卤簿于还途如来仪文武百官宗室客使先诣宣徳门外就次以俟立班奉迎乘黄令进金辂于行宫殿门外南向千牛将军一员执长刀立于辂前尚辇奉迎御舆于斋殿导驾官俱诣斋殿门外奉迎礼部侍郎奏请中严少顷又奏外办帘卷皇帝服通天冠绛纱袍乘舆以出应导驾官等并迎驾奏圣躬万福【内祗应官賛谢皆再拜】太仆卿出诣金辂所摄衣而升正立执辔皇帝乘舆降自西阶至金辂所左辅奏请皇帝降舆升辂【有司仍具大辇若乗辇即奏云降舆乘辇】太仆卿立授绥千牛将军驭驾如来仪门下侍郎奏请车驾进发车驾动称警跸侍卫如常仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传车驾进发车驾动称警跸鼓吹及诸军乐振作车驾将至宣徳门外文武百官宗室客使并立班再拜奉迎次大内留守见再拜讫退车驾至宣徳门外少驻文武侍臣皆下马步导千牛将军降立于辂右车驾动千牛将军夹辂而趋大乐正令奏采茨之乐入门乐止车驾至御幄前左辅奏请皇帝降辂乘舆【若乘辇即奏云降辇乗舆】皇帝降辂乘舆以入礼部侍郎奏觧严通事承防羣官各还次将士各还其所【若肆赦并如冬祀大礼宣徳门肆赦之仪】






　　政和五礼新仪卷三十七
　　钦定四库全书
　　政和五礼新仪卷三十八
　　吉礼
　　祈谷祀上帝仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望燎
　　时日
　　太常寺预于隔嵗以来年正月上辛祈谷祀上帝关太史局太史局以其日报太常寺太常寺叅酌讫具时日散告
　　斋戒
　　前祀十日受誓戒于尚书省其日五皷賛者设位版于公相防下初献官在左刑部尚书在右并南向亚终献位于其南稍东北向西上监察御史位于其西稍北东向戸部尚书大司乐光禄卿大乐令光禄丞位于其南稍西北向东上【大乐令光禄丞位稍却】奉礼协律郎太祝郊社太官令位于其东西向北上质明賛者引行事执事官就位立定礼直官引初献降就位礼直官賛揖在位者对揖初献搢笏读誓文云某月某日上辛祈谷祀上帝各其识不共其事国有常刑读讫执笏礼直官賛奉礼协律郎太祝郊社太官令先退余官对拜乃退散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞太官令斋一日】二日于本司【无本司者于太常斋舎貭明至斋所】唯执事得行其余悉禁前祀一日质明俱赴祠所斋宫官给酒馔祀官已斋而阙者通摄行事
　　奏告
　　前祀二日奏告太宗皇帝室如常告之仪
　　陈设
　　前祀二日仪鸾司设行事执事次于坛东壝门之外及斋宫之内随地之宜设馔幄于内壝东门外道北南向前三日光禄牵牲诣祠所前一日郊社令帅其属扫除坛之上下太常设神位席太史设神位版于坛上【凡设神位版皆郊社令监视】太常设祭器【凡设祭器皆借以席笾豆又加巾盖】以俟告洁【既毕权彻】光禄陈牲于卯堦之东南内壝之外西向祝史各位于牲后太常设省牲位于牲西三献官在南北向戸部尚书大司乐光禄卿太乐令光禄丞奉礼协律郎太祝郊社太官令在北南向俱西上【凡设大乐令光禄丞以下位皆稍却】监察御史于户部尚书之西少絶光禄陈礼馔于坛之东南内壝之外南向太常设省馔位版于礼馔之南三献官在南北向西上监察御史在西东向戸部尚书大司乐光禄卿大乐令光禄丞奉礼协律郎太祝郊社太官令在东西向北上大晟设登歌之乐于坛上稍南北向设宫架于坛南内壝之外立舞表于鄼缀之间祀日丑前五刻礼直官賛者诸司职掌各服其服太常设神位席太史设神位版上帝位于坛上北方南向席以槀秸太宗皇帝位于坛上东方西向席以蒲越太常陈玉于神位之左【玉以苍璧盛以匣燔玉用珉】礼神之玉奠于神前燔玉加于币【配位不用玉】陈币篚各于神位之左【币以苍】祝版各于神位之右置于坫太常设祭器光禄实之每位各左十有二笾为三行以右为上【第一行形盐在前鱼鱐糗饵粉餈次之第二行榛实在前干桃干防干枣次之第三行菱在前芡栗鹿脯次之】右十有二豆为三行以左为上【第一行芥菹在前笋菹葵菹菁菹次之第二行韭菹在前酏食鱼醢兎醢次之第三行肫胉在前鹿臡醯醢糁食次之】俎三一于笾前【实以牛腥七体两髀两肩两胁并脊两髀在两端两肩两胁次之脊在中】二在豆右为二重以北为上【第一重实以牛腥肠胃肺离肺一在上端刌肺三次之肠三胃三又次之第二重实以牛熟肠胃肺其载如腥若配位即以东为上】豋一在笾豆间【实以大羮】槃一在登前【实以毛血】簠二簋二在笾豆外簠在左簋在右【簠实以稻粱粱在稲前簋实以黍稷稷在黍前】设太尊五山尊五为二重在坛上东南隅北向西上【配位即设于正位酒尊之东】太尊在前皆有坫加勺幂为酌尊【太尊一实明水为上尊余实泛齐代以供内法酒初献酌之山尊一实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二在午阶之西第一龛【着尊一实盎齐牺尊一实醴齐各一尊实明水若配位即设于西阶之北第一龛】象尊二壶尊六在坛下午阶之西【象尊一实明水一实沉齐壶尊三实酒三实三酒明水酒皆在上若配位即设坛下西阶之北】俱北向西上【若配位即东向北上】皆加幂五齐三酒设而不酌太常设烛于神位前又设俎二于馔幔内洗二于卯阶东北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位其后又设揖位于卯阶之东内壝之外如省牲位【惟不设光禄卿丞位】积柴于燎坛设望燎位于卯阶之东南内壝之内三献官在北南向西上监察御史在西东向戸部尚书大司乐大乐令奉礼协律郎太祝郊社令在东西向北上又设三献官席位于卯阶之东北西向南上戸部尚书席位于卯阶之东南西向设监察御史席位于午阶之南北向奉礼郎太祝郊社太官令位于其后大司乐大乐令席位于监察御史之东协律郎位于其后光禄卿席位于大司乐之东俱北向西上又设监察御史位于坛上乐虡之北在西东向奉礼郎太祝郊社令在东西向北上大乐令于乐虡之北太官令在酌尊所俱北向协律郎位二一于坛上乐虡之西一于宫架之西北俱东向大司乐位于宫架之北北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官賛者分引行事执事官诣坛东省牲位【凡初献行事礼直官余官皆賛者引】立定礼直官賛揖次引大司乐入行乐架次引监察御史升自卯阶【凡行事执事者升降皆自西阶】视涤濯执事者举幂曰防降复位礼直官稍前曰告防毕请省牲太祝出班廵牲一匝诣初献前西向躬曰腯退复位礼直官賛省牲毕请诣省馔所礼直官賛者省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉协律郎展视乐器乃还斋所未后一刻太官令帅宰人以鸾刀割牲祝史以槃取毛血各置于馔所遂烹牲晡后郊社令帅其属扫除坛之上下讫还斋所
　　奠玉币
　　祀日丑前五刻【行事用丑时七刻】初献以下并赴坛所就次郊社令先入视设神位版讫退乐正帅工人二舞入就位【登歌工人候监察御史防阅讫升阶各就位】次太官令帅其属实馔具毕次引光禄卿入诣午阶之南席位北向賛者曰再拜光禄卿再拜升坛视礼馔毕次引监察御史升坛防阅陈设纠察不如仪者【凡防视防阅皆先诣正位】光禄卿还斋所余官各服祭服次引行事执事官各就卯阶东内壝外揖位立定礼直官賛揖次引大司乐大乐令协律郎先入就午阶南席位北向立賛者曰再拜大司乐以下皆再拜各就位次监察御史奉礼郎太祝郊社太官令入就午阶南席位北向立次引初献戸部尚书亚终献入就卯阶东席位西向立礼直官稍前賛有司谨具请行事协律郎跪俛伏举麾兴工皷柷宫架作景安之乐帝临嘉至之舞六成偃麾戞敔乐止【凢乐皆协律跪俛伏举麾兴工皷柷而后作偃麾戞敔而后止】太常升烟燔牲首賛者曰再拜在位者皆再拜次引监察御史奉礼郎太祝郊社太官令升坛各就位立定【太官令就正位酌尊所】吹引初献诣盥洗位宫架正安之乐作【几初献升降行止皆作正安之乐】北向立搢笏盥手帨手执笏升坛乐止登歌乐作诣上帝神位前北向立乐止登歌嘉安之乐作搢笏跪次引奉礼郎搢笏西向立跪执事者以玉币授奉礼郎奉礼郎奉玉币授初献讫执笏先诣太宗皇帝神位前北向立初献受玉币奠讫执笏俛伏兴再拜讫乐止次引初献诣太宗皇帝神位前东向立【酌献诣配位准此】奠币如上仪【唯豋歌作仁安之乐】乐止奉礼郎复位初献将降坛登歌乐作降阶乐止宫架乐作复位乐止
　　进熟
　　祀日有司设鼎二于神厨各在镬右光禄帅进馔者诣厨以匕升牛于镬实于一鼎【肩背臑肫胳正脊一直脊一横脊一长胁一短胁一代胁一皆二骨以并正配位各一鼎】皆设扄幂祝史对举入设于馔幔内候初献既升奠玉币入陈于卯阶下西向南上祝史抽扄委于鼎右除幂初鼎序入匕加于鼎光禄以匕升牛各载于一俎【肩臂臑在上端肫胳在下端脊胁在中正配位各一俎】鼎先退次引戸部尚书诣卯阶下搢笏奉俎升坛宫架丰安之乐作诣上帝神位前北向跪奠执笏俛伏兴有司设于豆前次诣太宗皇帝神位前东向奉俎如上仪讫乐止降复位初奠俎讫引太祝取菹擩于醢祭于豆间三又取黍稷肺祭如初俱借以茅退复位次引初献再诣盥洗位宫架乐作至洗位北向立搢笏盥手帨手执笏诣爵洗位搢笏洗爵拭爵以授执事者执笏升坛乐止登歌乐作诣正位酌尊所西向立乐止登歌嘉安之乐作执事者以授爵初献初献搢笏执爵执尊者举幂太官令酌太尊之泛齐讫光诣配位酌尊所北向立初献以爵授执事者执笏诣上帝神位前北向立搢笏跪执事者以爵授初献初献执爵祭酒三祭于茅苴奠爵执笏俛伏兴少立乐止次引太祝于神位前东向搢笏跪读祝文读讫执笏兴先诣太宗皇帝神位前南向立初献再拜次诣太宗皇帝神位前酌献并如上仪【惟登歌作绍安之乐】乐止太官令复诣正位酌尊所太祝复位初献将降坛登歌乐作降阶乐止宫架乐作舞者立定乐止次引亚献诣盥洗位北向立搢笏盥手帨手执笏诣爵洗位北向立搢笏洗爵以授执事者执笏升坛诣正位酌尊所西向立宫架作乂安之乐神娯钖羡之舞执事者以爵授亚献亚献搢笏执爵执事者举幂太官令酌山尊之醴齐讫先诣配位酌尊所北向立亚献以爵授执事者执笏诣上帝神位前北向立搢笏跪执事者爵授亚献亚献执爵祭酒三祭于茅苴奠爵执笏俛伏兴再拜次诣太宗皇帝神位前行礼并如上仪讫乐止降复位次引终献诣洗及升坛行礼并如亚献之仪降复位引太祝彻笾豆【笾豆各一少移故处】登歌肃安之乐作卒彻乐止次引郊社令束茅讫俱复位礼直官曰赐胙賛者承传曰赐胙再拜在位者再拜送神宫架景安之乐作一成止
　　望燎
　　初景安之乐毕引三献官戸部尚书诣望燎位宫架乐作至位乐止有司各诣神位前取玉币祝版馔物及牲之左髀束茅置于燎坛次引监察御史大司乐大乐令奉礼协律郎太祝郊社令诣望燎位立定礼直官曰可燎火燎半柴次引初献以下诣东壝门外揖位立礼直官賛礼毕揖讫退太官令帅其属彻礼馔次引监察御史诣坛监视收彻讫还斋所光禄卿以胙奉进监察御史就位展视光禄卿望阙再拜乃退



　　政和五礼新仪卷三十八
　　钦定四库全书
　　政和五礼新仪卷三十九
　　吉礼
　　皇帝雩祀上帝仪上
　　时日
　　斋戒
　　奏告
　　陈设
　　车驾自大庆殿诣青城
　　省牲器
　　奠玉币
　　进熟
　　望燎
　　车驾还内
　　时日
　　前期降御劄以来年四月择日雩祀上帝太常寺帖太史局择日报太常寺太常寺参酌申奏具时日散告
　　斋戒
　　前祀十日质明有司设行事执事及陪祠文武官位于朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部戸部礼部尚书吏部礼部侍郎大司乐光禄卿大乐令光禄丞在其南【凡设光防丞大乐令位皆稍却如朝献朝享即功臣献官在光禄丞下】执事官又在其南俱北向西上监察御史位二在西东向北上读册举册官奉礼恊律郎太祝郊社太官令在东西向北上【奉礼以下位皆稍却】设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室在东西向北上东上閤门御史台太常寺以下分引羣官各就位【凡将引行事执事陪祠文武官立班即御史台引殿中侍御史一员先入就位】太宰读誓于朝堂刑部尚书涖之少宰读誓于太庙斋坊刑部侍郎涖之誓文曰今年四月某日皇帝雩祀上帝【如朝献朝享即以前三日朝献景灵宫前一日朝享大庙】各其职其或不恭国有常刑读讫【内朝堂执事官奉礼以下文官宣徳以下武官从义以下先退】余并对拜讫退皇帝散斋七日于别殿致斋三日【二日于大庆殿一日于青城如朝献朝享即一日于大庆殿一日于太庙一日于青城】凡散斋不吊防问疾作乐有司不奏刑杀文书致斋日前后殿不视事唯行祀事前致斋一日殿中监帅其属尚舍铺御座于大庆殿当中南向设东西房于御座之左右稍北又设西阁及斋室于殿后之左右殿上前楹施致斋之日质明有司陈大驾卤簿于宣徳门外尚辇陈平辇于垂拱殿廷文武百官俱就次各服其服东上閤门奏请皇帝未后诣斋室通事舍人等自下分引知枢宻使以下诣垂拱殿廷立班东上閤门所内侍进班齐牌垂拱殿降皇帝乗辇出至殿上少驻辇官迎驾自賛常起居宣辇官上殿帘卷鸣鞭行门禁卫诸班亲从迎驾自赞常起居次舍人先赞知内侍省官以下常起居次枢宻以下通班常起居赞袛候引驾枢宻知客省事以下至签书东上閤门官分左右立六尚局应奉官祗应通侍大夫以下武功大夫以下并先退次管军臣僚宣名常起居赞祗候引驾并分左右前导辇降东阶垂拱殿门外禁卫诸班亲从自赞常起居次行宫使御营廵检一班常起居【如通侍大夫以下知客省事以下武功大夫以下知内事两省带御器械官行宫使御营廵检各归本班】至大庆殿后阁降辇入西阁大庆殿帘降前导官并就次易朝服诣御榻前分左右侍立【知枢宻院事签书枢宻院事在东西向北上同知枢宻院事在东西向左辅一员在知枢宻院事之北赞拜东上閤门官一员又在其北并西向知客省事以下在签书枢宻院事之南稍东西向北上签书客省事以下又在其南稍却】通事舍人等分引行事执事陪祠文武官各綪结佩入诣大庆殿廷立班引礼部侍郎奏请中严侍臣诣幄奉迎内外符寳郎奉寳先出陈于御榻之左右少顷礼部侍郎奏外办皇帝服通天冠绛纱袍綪结佩出西阁乗舆称警跸侍卫如常仪由西房至御榻西降舆皇帝即御座南向侍臣夹侍赞拜东上閤门官于榻前赞枢宻以下拜殿之上下应在位官皆再拜【东上閤门官赞礼讫转身北向随拜讫面西赞各祗候】次礼直官引左辅诣御座前俛伏跪奏称左辅具官臣某官请皇帝降座就斋室奏讫俛伏兴退侍位【凡左辅奏请准此】皇帝降座乗舆由东房入斋室侍臣各还所司直卫者如常仪通事舍人分引行事执事陪祠文武官以次出【三省亲王枢宻宗室起居问圣体并如仪】应行事执事陪祠官及从升者并散斋七日宿于正寝致斋三日各宿于其次【三省枢宻院官各宿于本防及都堂侍从官并尚书侍郎分宿于秘书后省余官内廷有所司者各宿于其司诸方客使许赴陪位者各宿于其次】凡散斋治事如故唯不吊防问疾作乐判书刑杀文书决罚罪人及与秽恶致斋之日官给酒馔唯祠事得行其余悉禁与祠之官已斋而阙者通摄行事
　　奏告
　　前祀二日奏告太宗皇帝室如常告之仪
　　陈设
　　前祀三日殿中监帅其属尚舍设大次于外壝东门之内道北南向小次于午阶之东西向仪鸾司设文武侍臣次于大次之前随地之宜行事陪祠官宗室及有司次于外壝东门之外设东方南方客使次于文官之后西方北方客使次于武官之后设馔幔于内壝东门之外道北南向前祀二日郊社令帅其属扫除坛之上下积柴于燎坛光禄牵牲诣祠所大晟陈登歌之乐于坛上稍南北向设宫架于坛南内壝之外立舞表于鄼缀之间前祀一日太常设神位席太史设神位版上帝位于坛上北方南向席以槀秸太宗皇帝位于坛上东方西向席以蒲越【告防毕权彻】奉礼郎礼直官设皇帝位版于坛上小次前西向饮福位于坛下午阶之西北向望燎位于柴坛之北南向设爟火于望燎位之东西向【东西各六人】赞者设亚终献位于小次之南稍东西向大礼使太宰左丞在于其南行事吏部戸部礼部尚书吏部礼部侍郎光禄卿读册举册官光禄丞位于大礼使之东【光禄丞稍却】奉礼郎抟黍太祝郊社太官令位于小次之东北俱西向北上监察御使位二一于坛下午阶之西南一于子阶之西北俱东向恊律郎位二一于坛下乐虡之西北一于宫架之西北俱东向大乐令位于登歌乐虡之北大司乐位于宫架之北良醖令位于酌尊所俱北向又设陪祠文武官位于执事者之南诸方客使在文官之南随其方国光禄陈牲于东壝门外西向祝史各位于牲后太常设省牲位于牲西大礼使太宰左丞在南北向西上行事吏部戸部礼部尚书吏部礼部侍郎大司乐光禄卿读册举册官大乐令光禄丞奉礼恊律郎抟黍太祝郊社太官令在北南向西上【凡该太乐令以下位皆稍却】监察御史在吏部尚书之西异位稍却光禄陈礼馔于东壝门外道北南向太常设省馔位版于礼馔之南大礼使太宰左丞在南北向西上监察御史位二俱在西东向北上行事吏部戸部礼部尚书吏部礼部侍郎大司乐光禄卿读册官大乐令光禄丞奉礼恊律郎抟黍太祝郊社太官令在东西向北上礼部帅其属设祝册案于神位之右司尊彛帅其属设玉币篚于酌尊所次设笾豆簠簋之位每位皆左十有一笾右十有一豆俱为三行俎三一在笾前二在豆右为二重登一在笾豆间簠一簋一在笾豆外簠在左簋在右又设尊坫之位每位皆太尊五山尊五为二重在坛上东南隅北向西上【配位设于正位酒尊之东】太尊在前皆有坫加勺幂为酌尊又太尊二山尊二在神位前着尊二牺尊二在坛下午阶之西【配位设于坛下酉阶之北】象尊二壶尊六在坛下午阶之东【配位设于坛下酉阶之南】俱北向西上【配位即东向北上】皆加幂设而不酌又设每位笾豆簠簋盘俎各一于馔幔内设御洗二于坛下午阶东南北向【盥洗在东爵洗在西】罍洗在东加勺篚在洗西南肆实以巾【若洗爵七篚即又实以爵加坫】设皇帝位于洗南北向内侍酌水位于洗东执巾位于酌水内侍之北俱西向吏部侍郎位于爵洗之东西向又设亚终献盥洗爵洗于本位之南罍篚各设于左右皆西向执罍篚者位其后祀日丑前五刻郊社令与太史官属各服其服升坛设上帝太宗皇帝神位版于坛上太府卿少府监帅其属陈玉礼神之玉置于神位前燔玉【口力】于币光禄卿帅其属入实笾豆簠簋【笾三行以右为上第一行形盐在前鱼鱐糗饵次之第二行榛实在前干桃干橑干枣次之第三行蔆在前芡栗鹿脯次之豆三行以左为上第一行芹菹在前荀菹葵菹菁菹次之第二行韮菹在前酏食鱼醢兔醢次之第三行豚胉在前鹿臡醓醢次之簠实以稲簋实以黍登实以大羮】太官令帅其属入实俎【笾前之爼一实以牛腥七体両髀両肩两胁并脊两髀在两端两胁两肩次之脊在中豆右之爼二重第一重实以牛腥膓胃肺离肺一在上端刌肺三次之膓三胃三又次之第二重实以牛熟膓胃肺其载如腥若配位即以东为上】良醖令帅其属入实尊【太尊实以泛齐山尊实以醴齐着尊实以盎齐牺尊实以醍齐象尊实以沈齐各以一尊实明水壶尊三实酒三实三酒明水酒皆在上】太常设烛于神位前又设大礼使以下行事执事官揖位于夘阶之东内壝之外如省牲位所司陈异寳嘉瑞及伐国之实于宫架之南东西相向




　　政和五礼新仪卷三十九
　　钦定四库全书
　　政和五礼新仪卷四十
　　吉礼
　　皇帝雩祀上帝仪中
　　车驾自大庆殿诣青城
　　前祀一日文武陪祠官先诣雩祀坛斋宫其日导驾官以下就次各服其服尚辇奉御进舆于大庆殿乗黄令进玉辂于宣徳门内南向设千牛将军一员位于辂前北向门下侍郎一员于左辅之前赞者二人位于其前少顷东上閤门御史防太常寺分引左辅门下侍郎太仆卿乗黄令诣大庆殿西阶下立北向东上【乗黄令位于其后】次引导驾官在其后分东西相向立以俟奉迎前导次管军臣僚次行宫使御营廵检等又在其后礼直官通事舍人引礼部侍郎奏请中严【凡左辅门下侍郎礼部侍郎奏请皆礼直官通事舍人引】少顷又奏外办皇帝服通天冠绛纱袍乗舆以出降自西阶称警跸如常仪宣赞舍人赞左辅以下常起居次导驾官常起居【已起居者止奏圣躬万福】次管军臣僚次行宫使御营廵检等常起居【该宣名者即宣名】太仆卿出诣玉辂所摄衣而升正立执辔导驾官前导皇帝出大庆殿门外至玉辂所千牛将军前跪执辔左辅进当舆前俛伏跪奏左辅具官臣某言请皇帝降舆陞辂奏讫俛伏兴退复位【凡左辅奏请准此】乗黄令稍前东向进玉辂皇帝陞辂太仆卿立授绥导驾官分左右歩导门下侍郎进当辂前俛伏跪奏称门下侍郎具官臣某言请车驾进发奏讫俛伏兴退复位【凡门下侍郎奏请准此】车驾动称警跸左辅先诣宣徳门内以俟门下侍郎及赞者夹侍以出千牛将军夹辂而趋车驾将及门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传勅侍臣上马诸侍卫之官各督其属左右翊驾在黄麾内符寳郎奉八寳前导殿中监后部从导驾官夹侍于前赞者在左辅门下侍郎之前侍臣上马毕次大内留守于宣徳门外再拜奉辞门下侍郎奏请车驾进发车驾动称警跸不鸣皷吹大驾卤簿前导诣青城车驾将至青城东上閤门御史台分引文武陪祠官宗室客使礼直官赞者引行事执事官俱诣泰禋门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官步导入门车驾动千牛将军夹辂而趋至端诚殿前回辂南向千牛将军立于辂右左辅奏请皇帝降辂乗舆尚辇奉御进舆于辂后皇帝降辂乗舆入斋殿侍卫如常仪导驾官歩导至殿阁皇帝降舆归殿后阁帘降通事舍人承防勅羣官各还次学士院以祝册授通进司进御书讫付尚书礼部【如朝献朝享即并如冬祀大礼车驾自太庙诣青城仪】
　　省牲器
　　省牲之日午后十刻去坛三百歩禁行者未后二刻郊社令帅其属扫除坛之上下司尊彛帅府史及执事者以祭器入设于位【凡设祭器皆借以席笾豆又加巾盖】太府卿少府监陈玉币于篚【告防毕权彻】未后二刻礼直官赞者分引大礼使以下诣东壝门外省牲位立定光禄卿与执事者牵牲就位礼直官赞揖赞者引大司乐入行乐架【凡亚终献行事皆礼直官太常博士引大礼使太宰左丞行事皆礼直官引余官皆赞者引】次引礼部尚书陞自夘阶视涤濯【凡行事执事者升降皆自夘堦】次引太宰申视涤濯执事者举幂曰洁俱复位礼直官稍前曰告洁毕请省牲次引礼部尚书侍郎稍前省牲讫退复位次引光禄卿出班廵牲一匝西向躬曰充曰偹次引光禄丞出班循牲一匝西向躬曰腯俱复位礼直官稍前曰省牲毕请就省馔位赞者揖讫引大礼使以下各就位立定礼直官赞揖所司省馔具毕礼直官赞省馔毕赞揖讫俱还斋所光禄卿及执事者以次牵牲诣厨省鼎镬视涤溉协律郎展视乐器乃还斋所晡后一刻太官令帅宰人以鸾刀割牲祝史各取毛血实于槃俱置馔所遂烹牲郊社令帅其属扫除坛之上下
　　奠玉币
　　祀日丑前五刻【行事用丑时七刻】诸祀官及陪祠之官各服其服郊社令与太史官属入设神位版太府卿少府监入陈玉币光禄卿入实笾豆簠簋太官令入实尊乐正帅工人二舞以次入与执尊罍篚幂者各就位次通事舍人等分引文武陪祠官及宗室客使各人就位次礼直官赞者分引大礼使以下行事执事官就夘堦内壝门外揖位立定礼直官赞揖次引监察御史次引大礼使以下入就位次引监察御史按视坛之上下纠察不如仪者退伏位尚辇奉御进舆于斋殿皇帝服通天冠绛纱袍乗舆以出迎侍及扈从之官导从至大次门外皇帝降舆入次降礼仪使枢宻院官太常卿东上閤门官太常博士礼直官分立于大次外之左右次引礼部侍郎诣前奏请中严少顷又奏外办符寳郎奉寳陈玉于宫架之北礼仪使当次前俛伏跪奏礼仪使具官臣某言请皇帝行事奏讫俛伏兴还侍位【礼仪使奏礼毕准此】卷皇帝服衮冕以出侍卫如常仪礼仪使以下前导至中壝门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前皇帝入自正门【侍卫不应入者止于门外】协律郎跪俛伏举麾兴【凡行礼执事者取物奠物皆跪俛伏兴】工皷柷宫架仪安之乐作【皇帝升降行止皆作仪安之乐】至午阶版位西向立偃麾戞敔乐止【凡乐皆恊律郎跪俛伏举麾兴工皷柷而后作偃麾戞敔而后止】礼仪使以下分左右侍立【凡行九皆礼仪使枢宻院官太常卿东上闾门官太常博士礼直官前至位则分立于左右】礼仪使前奏有司谨具请行事宫架作景安之乐帝临降康之舞六成止太常升烟燔牲首礼仪使奏请再拜皇帝再拜賛者曰再拜在位官皆再拜内侍取玉币于篚立于尊所次引太宰吏部尚书侍郎升诣上帝神位前立太宰吏部尚书俱西向北上侍郎东向礼仪使以下前皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前皇帝升坛大礼使从【皇帝升降大礼使皆从左右侍卫量人数升】宫架乐作至坛下乐止升自午阶登歌乐作至坛上乐止登歌嘉安之乐作殿中监跪进镇圭礼仪使奏请搢大圭执镇圭前导皇帝诣上帝神位前北向立内侍先设缫借于地礼仪使奏请跪奠镇圭于缫借执大圭俛伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以进兴奠于上帝神位前太宰吏部尚书侍郎俱诣太宗皇帝神位前以俟礼仪使奏请执大圭俛伏兴内侍取镇圭缫借诣太宗皇帝神位前先设缫借于地礼仪使奏请再拜皇帝再拜讫乐止礼仪使前导皇帝诣太宗皇帝神位前东向奠币并如上仪【惟登歌作献安之乐】太宰以下俱复位礼仪使前导皇帝还版位登歌乐作内侍举镇圭缫借以镇圭授殿中监以还有司皇帝降阶乐止宫架乐作至版位西向立乐止祝史奉毛血槃立扵壝门外由其阶陞大祝迎扵坛上俱进奠于神位前太祝与执事者退立于尊所
　　政和五礼新仪卷四十
　　钦定四库全书
　　政和五礼新仪卷四十一
　　吉礼
　　皇帝雩祀上帝仪下
　　进熟
　　祀日有司陈鼎二于神厨各在镬右太官令帅进馔者诣厨以匕升牛于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并正配位各一鼎】设扃幂祝史对举陈扵馔幔内重行西向以南为上光禄丞实笾豆簠簋于馔幔前【笾实以粉餈豆实以糁食簠实以粱簋实以稷】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入户部尚书诣馔所奉俎以入太官令引入正门宫架丰安之乐作设扵外堦之下北向西上奉牲者在东祝史抽扄委扵鼎右除幂初鼎序入有司执匕及俎以从至夘堦下各设于鼎西匕加扵鼎太官令以匕陞牛各载一俎【肩臂臑在上端肫胳在下端脊胁在中正配位各一俎】鼎先退祝史进彻毛血槃以次出次引礼部尚书搢笏执笾豆簠簋户部尚书搢笏奉俎以陞执事者各迎扵坛上礼部尚书奉笾豆簠簋诣上帝神位前北向跪奠启盖扵下执笏俛伏兴有司设笾于糗饵前豆于醯醢前簠于稻前簋于黍前次引户部尚书奉俎诣上帝神位前北向跪奠执笏俛伏兴有司设于豆前次诣太宗皇帝神位前东向跪奠并如上仪乐止俱降复位太祝取菹擩于醢祭扵豆间三又取黍稷肺祭如初皆借用茅各还尊所引太宰左丞诣上帝神位前西向立以北为上次引吏部侍郎诣爵洗位东向立礼仪使导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾扵篚兴以进皇帝帨手内侍受巾跪奠扵篚内礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵扵篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾扵篚兴以进皇帝拭爵内侍受巾跪奠扵篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌歆安之乐作吏部侍郎奉爵诣正位酌尊所西向立执尊者举幂良醖令酌大尊之泛齐讫先诣配位酌尊所北向立礼仪使前导皇帝诣上帝神位前北向立礼仪使奏请搢大圭跪吏部侍郎以爵授左丞左丞授太宰西向跪以进礼仪使奏请执爵祭酒【三祭于茅苴】奠爵执大圭俛伏兴奏请少立乐止太宰左丞俱诣太宗皇帝神位前北向立以俟举册官举祝册进于上帝神位之右读册官搢笏东向跪读册文读讫执笏兴先诣太宗皇帝神位前南向立礼仪使奏请再拜皇帝再拜有司奠册扵上帝神位前礼仪使前导皇帝诣太宗皇帝神位前酌献并如上仪【惟登歌作咸安之乐】太宰以下俱复位礼仪使前导皇帝还版位登歌乐作降阶乐止宫架乐作至版位西向立乐止礼仪使奏请还小次宫架乐作将至小次礼仪使奏请释大圭殿中监跪受大圭皇帝入小次降乐止文舞退武舞进宫架容安之乐作舞者立定乐止初皇帝将诣小次礼直宫太常博士引亚献诣洗位北向立搢笏盥手帨手执笏诣爵洗位北向立搢笏洗爵拭爵以爵授执事者执笏升诣正位酌尊所西向立宫架作隆安之乐神保钖羡之舞执事者以爵授亚献亚献搢笏执爵执事者举幂太官令酌山尊之醴齐讫先诣配位酌尊所北向立亚献以爵授执事者执笏诣上帝神位前北向搢笏跪执事者以爵授亚献亚献执爵祭酒三祭于茅苴奠爵执笏俛伏兴少退北向再拜次诣太宗皇帝神位前酌献并如上仪乐止降复位初亚献行礼将毕次礼直官太常博士引终献诣洗及升坛酌献并如亚献之仪降复位初皇帝既奠玉币光禄以牛左臂一骨及长胁短胁俱二骨以并载于胙爼设于坛下饮福位之西俟终献既升献引户部尚书搏黍太祝太官令诣饮福位东向立奉爼豆爵酒者各位扵其后礼仪使奏请诣饮福位帘卷出次宫架乐作殿中监跪进大圭礼仪使奏请执大圭导皇帝诣饮福位将至位乐止宫架禧安之乐作皇帝至饮福位北向立良醖令典御执尊升诣酌尊所良醖令酌上尊福酒合置一尊典御奉尊降诣饮位以授殿中少监尚醖奉御执爵殿中少监酌之奉御以爵酒授殿中监殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪受爵祭酒【三祭于地】啐酒奠爵殿中监跪受爵以兴太祝帅执事者持胙俎进减神位前正脊二骨横脊二骨加扵俎上内侍受俎以授户部尚书户部尚书西向跪以进皇帝受俎奠之户部尚书受俎以兴退复位太官令取黍扵簋搏以授太祝太祝受以豆东向跪进皇帝受讫奠之太祝受豆以兴退复位次殿中监再跪以爵酒进礼仪使奏请受爵饮福酒奠爵殿中监受虚爵兴以授典御奉御执事者俱退复位礼仪使奏请执大圭俛伏兴又奏请再拜皇帝再拜止礼仪使前导皇帝还版位宫架乐作至版位西向立乐止次引礼部尚书升坛彻笾豆户部尚书升坛彻俎【笾豆各一皆少移故处】登歌成安之乐作卒彻乐止礼部户部尚书降复位礼直官曰赐胙行事陪祠官拜賛者承传曰赐胙再拜在位官皆再拜送神宫架景安之乐作一成止
　　望燎
　　景安之乐毕礼仪使奏请诣望燎位前导皇帝诣望燎位宫架乐作至位南向立乐止初赐胙再拜讫郊社令以黍稷肺祭借以白茅束之吏部侍郎帅太祝执篚进诣神位前取玉币祝册借以茅以俎载牲体黍稷饭爵酒降坛南行诣柴坛自南陛升以玉币祝册馔物置扵燎柴礼直官曰可燎举爟火东西各以炬燎半柴礼仪使奏请礼毕前导皇帝还大次宫架乐作出自中壝门外礼仪使奏请释大圭殿中监跪受大圭以还有司侍衞如常仪皇帝至大次乐止礼部侍郎奏解严次引大礼使以下诣阶之东内壝外揖位立礼直官賛礼毕揖讫退通事舎人等引陪祠文武官及宗室客使以次出将士不得辄离部位【端成殿受贺并如冬祀大礼仪】
　　车驾还内
　　前期殿中监帅其属尚舎设御幄扵大庆殿门外之东南向大晟设宫架扵宣徳门外稍南其日祀事礼毕所司转仗衞卤簿扵还途如来仪文武百官宗室客使先诣宣徳门外就次以俟立班奉迎乘黄令进金辂扵行宫殿门外南向千牛将军一员执长刀立扵辂右尚辇奉御进舆扵斋殿导驾官俱诣斋殿门外奉迎礼部侍郎奏请中严少顷又奏外办卷皇帝服通天冠绛纱袍乗舆以出应导驾官并迎驾奏圣躬万福【内秪应官賛谢皆再拜】太仆卿出诣金辂所摄衣而升正立执辔皇帝乗舆降自西阶至金辂所左辅奏请皇帝降舆升辂【有司仍具大辇若乗辇即奏云降舆陞辇】太仆卿立受绥千牛将军驭驾如来仪门下侍郎奏请车驾进发车驾动称警跸侍卫如仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传勅侍臣上马门下侍郎奏请车驾进发车驾动称警跸鼓吹及诸军乐振作车驾将至宣徳门外文武百官宗室客使并立班再拜奉迎次大内留守见再拜讫退车驾至宣徳门外少驻文武侍臣皆下马歩导千牛将军夹辂而趋大乐令奏采茨之乐入门乐止车驾至御幄前左辅奏请皇帝降辂乗舆【若辇即奏云降辇乗舆】皇帝降辂乗舆以入礼部郎中奏解严通事舎人承防勅羣官各还次将士各还其所【若肆赦并如冬祀大礼宣徳门肆赦仪】






　　政和五礼新仪卷四十一
<史部,政书类,仪制之属,政和五礼新仪>
　　钦定四库全书
　　政和五礼新仪卷四十二
　　吉礼
　　雩祀上帝仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望燎
　　时日
　　太常寺预于隔季以来年孟夏择日雩祀上帝关太史局太史局择日报太常寺参酌讫具时日散告
　　斋戒
　　前祀十日受誓戒于尚书省其日五皷赞者设位服于公相防下初献官在左刑部尚书在右并南向亚终献位于其南稍东北向西上监察御史位于其西稍北东向戸部尚书大司乐光禄卿太乐令光禄丞位于其南稍西北向东上【太乐令光禄丞位稍却】奉礼恊律郎太祝郊社太官令位于其东西向北上质明赞者引行事执事官就位立定礼直官引初献降阶就位礼直官赞揖在位者对揖初献搢笏读誓文某月某日孟夏雩祀上帝各其职不共其事国有常刑读讫执笏礼直官赞奉礼恊律太祝郊社太官令先退余官对拜乃退散斋七日治事如故宿扵正寝不吊丧问疾作乐判书刑杀文书决罚罪人及与秽恶斋戒三日【光禄卿丞太官令斋一日】二日于本司【无本司者于太常斋舍质明至斋所】唯祀事得行其余悉禁前祀一日质明俱赴祠所斋宫官给酒馔祀官已斋而阙者通摄行事
　　奏告
　　前祀二日奏告太宗皇帝室如常告之仪
　　陈设
　　前祀三日仪鸾司设行事执事官次于坛东壝门之外及斋宫之内随地之宜设馔幔于内壝东门外道北南向前二日光禄牵牲诣祠所前一日郊社令帅其属扫除坛之上下太常设神位席太史设神位版于坛上【凢设神位版皆郊社令监视】太常设祭器【凢设祭器皆借以席笾又加巾盖】俟告洁【既毕权彻】光禄陈牲于夘阶之东南内壝之外西向祝史各位于牲后太常设省牲位于牲西三献官南北向戸部尚书大司乐光禄卿大乐令光禄丞奉礼恊律郎太祝郊社太官令牲北南向俱西上【此设太乐令以下位皆稍却】监察御史于户部尚书之西少絶光禄陈礼馔于坛之东南内壝之外南向太常设省馔位于礼馔之南正献官牲南北向西上监察御史牲西东向户部尚书大司乐光禄卿大乐令光禄丞奉礼恊律郎太祝郊社太官令牲东西向北上大晟设登歌之乐扵坛上稍南北向设宫架于坛南内壝之外立舞表于鄼缀之间祀日丑前五刻礼直官賛者职掌各服其服太常设神位席太史设神位版上帝位于坛上北方南向席以槀秸太宗皇帝位于坛上东方西向席以蒲越太常陈玉于神位之左【玉以苍璧盛以匣燔玉用珉】礼神之玉奠于神前璠玉加于币【配位不用玉】陈币篚各于神位之左祝版各于神位之右置于坫太常设祭器光禄实之每位左十有二笾为三行右为上【第一行形盐在前鱼鱐糗饵粉餈次之第二行榛实在前干桃干防干枣次之第三行菱在前芡栗鹿脯次之】右十有二豆为三行以左为上【第一行芹菹在前笋菹葵菹次之第二行韮菹在前酏食鱼醢兔醢次之第三行豚胉在前鹿臡醓醢糁食次之】俎三一在笾前【实以牛腥七体两髀两肩两胁并脊两髀在前两端两肩两胁次之脊在中】二在豆右为二重以北为上【第一重实以牛腥肠胃肺离肺一在上端刌肺三次之肠三胃三又次之第三重实以牛熟肤其载如腥若配位即以东为上】登一在笾豆前【实以太羮】槃一在登前【实以毛血】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】设太尊五山尊五为二重在坛上东南隅北向西上【配位即设于正位尊之东】太尊在前皆有坫加勺幂为酌尊【太尊一实明水为上尊余实以泛齐代以供内法酒初献酌之山尊一实明水上尊余实以醴齐代以祠祭法酒亚终献酌之】又设太尊二山尊二在神位前【太尊一实以泛齐山尊一实以醴齐各以一尊实明水】着尊二牺尊二在坛下午阶之西【着尊一实盎齐牺尊一实醴齐以一尊实明水若配位即设于西阶之北】象尊二壶尊六在坛下午阶之东【一实明水一实沈齐壶尊三实酒三实三酒明水酒皆在上若配位即设于坛下西阶之南】俱北向西上【若配位即东向北上】皆加幂五齐三酒设而不酌太常设烛于神位前又设俎于馔幔内洗二于卯阶之东北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加站】执罍篚者位其后又设揖位于卯阶之东内壝之外如省牲位【唯不设光禄卿丞位】积柴于燎坛设望燎位于夘阶之东南内壝之内三献官在北南向西上监察御史在西东向户部尚书大司乐大乐令奉礼恊律郎太祝郊社令在西东向北上又设三献官席位于邜阶之东北西向南上户部尚书席位于夘阶之东南西向设监察御史席位于午阶之南北向奉礼郎太祝郊社太官令位于其后大司乐大乐令席位于监察御史之东恊律郎位于其后光禄卿席位于大司乐之东俱北向西上又设监察御史位于坛上乐虡之北在西东向奉礼郎太祝郊社令在东西向北上太乐令于乐虡之北太官令于酌尊所俱北向协律郎位二一于坛上乐虡之西一于宫架之西北俱东向大司乐位于宫架之北北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官賛者分引行事执事官诣坛东省牲【凡初献行礼直官引余官皆賛者引】立定礼直官賛揖次引大司乐入行乐架次引监察御史升自邜阶【凢行事执事官升降皆自邜阶】视涤濯执事者举幂曰洁降复位礼直官稍前曰告洁毕请省牲太祝出班廵牲一匝诣初献前西向躬曰充退复位光禄丞出班廵牲一匝诣初献前西向躬曰腯退复位礼直官賛省牲毕请诣省馔位揖讫引行事执事官各就位立定礼直官賛揖所司省馔具毕礼直官賛省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉恊律郎展视乐器乃还斋所未后一刻太官令帅宰人以鸾刀割牲祝史以槃取毛血各置于馔所遂烹牲晡后郊社令帅其属扫除坛之上下讫还斋所
　　奠玉币
　　祀日丑前五刻【行事用丑时七刻】初献以下并赴坛所就次郊社令先入视设神位版讫退乐正帅工人二舞入就位【登歌工人従监察御史防阅讫升夘阶各就位】次太官令帅其属实馔具毕次引光禄卿入诣午阶之南席位北向立賛者曰再拜光禄卿再拜升坛视防礼馔毕次引监察御史升坛防阅陈设纠察不如仪者【凡防视防阅皆先诣正位】光禄卿还斋所余官各服祭服次引行事执事官各就卯阶东内壝外揖位立定礼直官賛揖次引大司乐大乐令恊律郎先入就午阶南席位北向立賛者曰再拜大司乐以下皆再拜各就位次引监察御史奉礼郎太祝郊社令太官令入就午阶南席位北向立次引初献戸部尚书亚终献各入就夘阶东席位西向立礼直官稍前賛有司谨具请行事恊律郎跪俛伏举麾兴工皷柷宫架作景安之乐帝临嘉至之舞六成麾戞乐止【凡乐皆恊律跪俛伏举麾兴工鼔柷而后作麾戞而后止】太常升烟燔牲首赞者曰再拜在位者皆再拜次引监察御史奉礼郎太祝郊社令太官令升坛各就位立定【凡初献升降行止皆作正安之乐】次引初献诣盥洗位宫架正安之乐作【太官令就正位酌尊所】至洗位北向立搢笏盥手帨手执笏升坛乐止登歌乐作诣上帝神位前北向立乐止登歌嘉安之乐作搢笏跪次引奉礼郎搢笏西向跪执事者以玉币授奉礼郎奉礼郎奉玉币授初献讫执笏兴先诣太宗皇帝神位前北向立初献授玉币奠讫执笏俛伏兴再拜讫乐止次引初献诣太宗皇帝神位前东向立【酌献诣配位准此】奠币如上仪【唯登歌作献安之乐】乐止奉礼郎复位初献将降坛登歌乐作降阶乐止宫架乐作复位乐止
　　进熟
　　祀日有司设鼎二于神厨各在镬右光禄帅进馔者诣厨以匕升牛于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并正配位各一鼎】皆设扄幂祝史对举入诣于馔幔内俟初献既升奠玉币入陈于卯阶下西向南上祝史抽扄委于鼎右除幂初鼎序入有司执匕及俎以从至卯阶下俎各设于鼎西匕加于鼎光禄以匕升牛各载于一俎【肩臂臑在上端肫胳在下端脊胁在中正配位各一俎】鼎先退次引户部尚书诣卯阶下搢笏奉俎升坛宫架丰安之乐作诣上帝神位前北向跪奠执笏俛伏兴有司设于豆前次诣太宗皇帝神位前东向奉俎如上仪讫乐止降复位初奠俎讫引太祝取菹擩于醢祭于豆间三又取黍稷肺祭如初俱借以茅退复位次引初献再诣洗位宫架乐作至洗位北向立搢笏盥手执笏诣爵洗位北向立搢笏洗爵拭以授执事者执笏升坛乐止登歌乐作诣正位酌尊所西向立乐止登歌嘉安之乐作执事以爵授初献搢笏执爵执尊者举幂太官令酌太尊之泛齐讫先诣配位酌尊所北向立初献以爵授执事者执笏诣上帝神位前北向立搢笏跪执事者以爵授初献初献执爵祭酒三祭于茅苴奠爵执笏俛伏兴少立乐止次引太祝于神位前东向搢笏跪读祝文读讫执笏兴先诣太宗皇帝神位前南向立初献再拜次诣太宗皇帝神位前酌献并如上仪【唯登歌作盛安之乐】乐止太官令复诣正位酌尊所太祝复位初献将降坛登歌乐作降阶乐止宫架乐作复位乐止文舞退武舞进宫架正安之乐作舞者立定乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升坛诣正位酌尊所西向立宫架作文安之乐神娯锡羡之舞执事者以爵授亚献亚献搢笏执爵执尊者举幂太官令酌山尊之醴齐执事者先诣配位酌尊所北向立亚献以爵授执事者执笏诣上帝神位前北向立搢笏跪执事者以爵授亚献亚献执爵祭酒三祭于茅苴奠爵执笏俛伏兴再拜次诣太宗皇帝神位前行礼并如上仪讫乐止复位次引终献诣洗所及升坛行礼并如亚献之仪降复位次引太祝彻笾豆【笾豆各一稍移故处】登歌肃安之乐作卒彻乐止次引郊社令束茅讫俱复位礼直官曰赐胙赞者承曰赐胙再拜在位者皆再拜送神宫架景安之乐作一成止
　　望燎
　　初景安之乐毕引三献官戸部尚书诣望燎位宫架乐作至位乐止有司各诣神位前取玉币祝版馔物及牲之左髀束茅置于燎坛引监察御史大司乐大乐令奉礼恊律郎太祝郊社令诣望燎位立定礼直官曰可燎火燎半柴初献以下诣东壝门外揖位立礼直官赞礼毕揖讫退太官令帅其属彻馔监察御史诣坛监视収彻讫还斋所光禄卿以胙奉进监察御史就位展视光禄卿望阙再拜乃退

　　政和五礼新仪卷四十二
　　钦定四库全书
　　政和五礼新仪卷四十三
　　吉礼
　　皇帝祀感生帝仪上
　　时日
　　斋戒
　　奏告
　　陈设
　　车驾自大庆殿诣青城
　　省牲器
　　奠玉币
　　进熟
　　望燎
　　车驾还内
　　时日
　　前期降御札以来年正月上辛祀感生帝太常寺具时日散告
　　斋戒
　　祀前十日貭明有司设行事执事及陪祠文武官位于朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部户部礼部尚书吏部礼部侍郎大司乐光禄卿大乐令光禄丞在其南【凡设太乐令光禄丞位皆稍却如朝献朝享即亚献官在光禄丞之下】次执事官又在其南俱北向西上监察御史位二在西东向北上读册奉册官奉礼恊律郎太祝郊社大官令在东西向北上【奉礼以下位皆稍却】设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍稍却】亚终献在南北向西上亲王及行事执事陪祠宗室在东西向北上閤门御史台太常寺以下分引羣官各就位【凡将引行事执事陪祠文武官立班即御史台引殿中侍御史一员先入就位】太宰读誓于朝堂刑部尚书涖之少宰读誓于太庙斋坊刑部侍涖之誓文曰来年正月某日上辛皇帝祀感生帝【如朝献朝享即云前二日朝献景灵宫前一日朝享大庙】各其职其或不恭国有常刑读讫余官并对拜讫退皇帝散斋七日于别殿致斋三日凡散斋不吊丧问疾作乐有司不奏刑杀文书致斋日前后殿不视事唯行祀事前致斋一日殿中监帅其属尚舎铺御座于大庆殿当中南向设东西房于御座之左右稍北又设西阁及斋室于殿后之左右殿上前楹施致斋之日质明有司陈大驾卤簿于宣徳门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舍人等自下分引知枢密院事以下诣垂拱殿立班东上閤门附内侍进班齐牌垂拱殿降皇帝乗辇出至殿上少驻宣辇官迎驾自赞常起居宣辇官上殿卷鸣鞭行门禁衞诸班亲从迎驾自赞常起居次舎人先赞知内侍省官以下常起居次枢密以下通班常起居赞祗候引驾枢宻院知客省事以下至佥书东上閤门官分左右立六尚局应奉官祗候通侍大夫以下武功大夫以下并先退次管军臣僚宣名常起居赞祗候引驾并分左右前导辇降东阶垂拱殿门外禁衞诸班亲从自賛常起居次行宫使御营廵检一班常起居【如通侍大夫以下知客省事以下武功大夫以下知内侍省带御器械官充行营使御营廵检各归右班】至大庆殿后閤降辇入西阁大庆殿卷前导官并就次易服诣榻前分左右侍立通事舍人分引行事执事陪祠文武官各綪结佩入诣大庆殿庭立班舍人引礼部侍郎奏请中严侍臣诣幄奉迎内外符宝郎奉寳先出陈于御榻之左右少顷引礼部侍郎奏外办皇帝服通天冠绛纱袍綪结佩出西阁乗舆称警跸侍衞如常仪由西房至御榻降舆皇帝即御座南向侍臣夹侍赞拜东上閤门官于榻前赞枢宻以下拜殿之上下应在位官皆再拜【随拜讫两賛各祗应】次礼直官引左辅诣御座前俛伏跪奏称左辅具官臣某言请皇帝降座就斋室奏讫俛伏兴还侍位皇帝降座乗舆由东房入斋室侍臣各还所司直衞者如常仪通事舎人分引行事执事陪祠文武官以次出【三省亲王枢宻宗室起居问圣体并如仪】应行事执事陪祠官及从升者并防斋七日宿于正寝致斋三日各宿于其次【三省枢宻院官各宿于本防及都堂侍从官并尚书侍郎分宿于秘书省中书从官内庭有所司者各宿于其司诸方各使许赴陪位宿于其次】凡散斋治事如故唯不吊丧问疾作乐判书刑杀文书决罚罪人及与秽恶致斋之日官给酒馔唯祀事得行其余悉禁与祀之官已斋而阙者通摄行事
　　奏告
　　前二日奏告僖祖皇帝室如常告之仪
　　陈设
　　前祀三日殿中监帅其属尚舍设大次于外壝东门之内道北南向小次于午阶之东西向仪鸾司设文武侍臣次于大次之前随地之宜行事陪祠官宗室及有司次于外壝东门之外设东方南方客使次于文官之后西方北方客使次于武官之后设馔幔于内壝东门之外道北南向前祀二日郊社令帅其属扫除坛之上下积柴扵燎坛光禄牵牲诣祠所大晟陈登歌之乐于上稍南北向设宫架扵坛南内壝之外立舞表扵鄼缀之间前祀一日太常设神位席太史设神位版感生帝位扵坛上北方南向席以槀秸僖祖皇帝位扵坛上东方西向席以蒲越【告洁毕权彻】奉礼郎礼直官设皇帝胙位扵坛下小次前西向饮福位扵坛下午阶西北向望燎位扵柴坛之北南向设爟火扵望燎位之东南向【东西各六人】赞者设亚终献位扵小次之南稍东西向大礼使太宰左丞又扵其南行事吏部礼部户部尚书吏部礼部侍郎光禄卿读册举册官光禄丞位扵大礼使之东【光禄丞稍却】奉礼抟黍太祝郊社太官令位于小次之东北俱西向北上监察御史位二一于坛下午阶之西南一于子阶之西北俱东向恊律郎位二一于坛上乐虡之西北一扵宫架之西北俱东向大乐令位扵登歌乐虡之北大司乐位于宫架之北良醖令位于酌尊所俱北向又设陪祠文武官扵执事者之南诸方客使在文官之南随其方国光禄陈牲于东壝门外西向祝史各位于牲后太常设省牲位扵牲西大礼使太宰左丞在南北向西上行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼恊律郎抟黍太祝郊社太官令在北南向西上【凡设太乐令以下位皆稍却】监察御史在吏部尚书之西异位稍却光禄陈礼馔于东壝门外道北南向太常设省馔位版于礼馔之南大礼使太宰左丞在南北向西上监察御史位二俱在西东向北上行事吏部戸部礼部尚书吏部礼部侍郎大司乐光禄卿读册举册官大乐令光禄丞奉礼恊律郎抟黍太祝郊社太官令在东西向北上礼部帅其属设祝册案扵神位之右司尊彛帅其属设玉币篚扵酌尊所设笾豆簠簋之位毎位皆左十有一笾右十有一豆俱为三行俎三一在笾前二在豆右为二重登一在笾豆间簠一簋一在笾豆外簠在左簋在右又设尊坫之位每位皆太尊五山尊五为二重在坛上东南隅北向西上【配位设于正位酒尊之东】太尊在前皆有坫加勺幂为配尊又太尊二山尊二在神位前着尊二牺尊二在坛下午阶之西【配位设扵坛下西堦之北】象尊二壶尊六在坛下午阶之东【配位设于坛下西堦之南】俱北向西上【配位东向北上】皆加幂设而不酌又设每位笾豆簠簋槃俎各一于馔幔设御洗二于坛下午堦东南北向【盥洗在东爵洗在西】罍在洗东加勺篚在西南肆实以巾【若爵洗之篚则又实以爵加坫】设皇帝位于洗南北向内侍酌水位于洗东执巾在于酌水内侍之北俱西向吏部侍郎位于爵洗之东西向又设亚献盥洗爵洗于本位之南罍篚各设于左右皆西向执罍篚者位其后祀日丑前五刻郊社令与太史官属各服其服升坛设感生帝僖祖皇帝神位版于坛上太府卿少府监帅其属陈玉币于篚【上帝以赤四圭有邸盛于匣色以赤配位不用玉】礼神之玉置于神位前燔玉加于币光禄卿帅其属入实笾豆簠簋【笾三行第一行形盐在前粉餈鱼鱐糗饵次之第二行榛实在前干桃干防干枣次之第三行菱在前芡防鹿脯次之豆三行以左为上第一行芹菹在前荀菹葵菹菁菹次之第二行韮在前酏食鱼醢次之第二行豚拍在前鹿臡醓醢次之簠实以稻簋实以黍登实以大羮】太官令帅其属入实俎良醖令帅其属入实尊【太尊实以泛齐山尊实以醴齐象尊实以盎齐牺尊实以醍齐象尊实以沉齐各以一尊实明水壶尊三实酒三实明水明水酒皆在上】太常设烛于神位前又设大礼使以下行事执事官揖位于卯阶之东内壝外如省牲位所司陈异寳嘉瑞及伐国之寳于宫架之南东西相向










　　政和五礼新仪卷四十三
　　钦定四库全书
　　政和五礼新仪卷四十四
　　吉礼
　　皇帝祀感生帝仪中
　　车驾自大庆殿诣青城
　　前祀一日陪祠文武官先诣感生帝坛斋宫其日导驾官以下就次各服其服尚辇奉御进舆于大庆殿乗黄令进玉辂于宣徳门内南向设千牛将军一员位于辂前北向门下侍郎一员位于左辅之前赞者二人位又于其前少顷东上閤门御史台太常寺分引左辅门下侍郎太仆卿乗黄令诣大庆殿西阶下立北向东上乗黄令位其后次引导驾官在其后分东西相向立以俟奉迎导前次管军臣僚次行宫使御营廵检等使又在其后礼直官通事舍人引礼部侍郎奏请中严【凡左辅门下侍郎礼部侍郎奏请皆礼直官通事舍人引】少顷又奏外办皇帝服通天冠绛纱袍乗舆以出降自西阶称警跸如常仪宣赞舍人左辅以下常起居次导驾官常起居【已起居者止奏圣躬万福】次管军臣僚次行宫使御营廵检等常起居【该宣名者即宣名】太仆卿出诣玉辂所摄衣而升正立执辔导驾官前导皇帝出大庆殿门外至玉辂所千牛将军前跪执辔左辅进当舆前俛伏跪奏左辅具官臣某言请皇帝降舆升辂奏讫俛伏兴退复位【凡左辅奏请准此】乗黄令稍前东向进玉辂皇帝降舆归殿后阁降通事舎人承防勅羣官各还次学士院以祝册授通进司进御书讫付尚书礼部【如朝献朝享即并如冬至祀天车驾自太庙诣青城仪】
　　省牲器
　　省牲之日午后十刻去坛三百歩禁行者未后二刻郊社令帅其属扫除坛之上下司尊彛帅其府史及执事者以祭器入设于位【凡设祭器皆借以席笾豆又加巾盖】太府卿少府监陈玉币于篚【告洁毕权彻】未后三刻礼直官赞者分引大礼使以下诣东壝门外省牲位立定光禄卿丞与执事者牵牲就位礼直官赞揖賛者引大司乐入行乐架【凡亚终献皆礼直官太常博士引大礼使太宰左丞礼直官引余官皆賛者引】次引礼部尚书升自夘阶视涤濯【凡行事执事者升降皆自夘阶】次又引太宰申眡涤濯执事者举幂曰洁俱复位礼直官稍前曰告洁毕请省牲以引礼部尚书侍郎稍前省牲讫退复位次引光禄卿出班廵牲一匝西向躬曰充曰备次引光禄丞出班廵牲一匝西向躬曰腯俱复位礼直官稍前曰省牲毕请就省馔位赞揖讫引大礼使以下各就位立定礼直官赞揖讫所司省馔具毕礼直官赞省馔毕賛揖讫俱还斋所光禄丞及执事者以次牵牲诣厨授太官令次引礼部尚书诣厨省鼎镬视濯溉恊律郎展视乐器乃还斋所晡后一刻太官令帅宰人以鸾刀割牲祝史各取毛血实于槃俱置馔所遂烹牲郊社令帅其属扫除坛之上下
　　奠玉币
　　祀日丑前五刻【行事用丑时七刻】诸祠官及陪祠之官各服其服郊社令与太史官属设神位版太府卿少府监入陈玉币光禄卿入实笾豆簠簋太官令入实俎良醖令入实尊乐正帅工人二舞以次入与执尊罍篚幂者各就其位次通事舎人等分引陪祠文武官及宗室客使各入就位次礼直官赞者分引大礼使以下行事执事官就夘阶内壝门外揖位立定礼直官赞揖次引监察御史引大礼使以下入就阶位次引监察御史按视坛之上下纠察不如仪者退复位尚辇奉御进舆于斋殿皇帝服通天冠绛纱袍乗舆以出近侍及扈从之官导从至大次门外皇帝降舆入斋次帘降礼仪使枢宻院官太常卿东上閤门官太常博士礼直官分立扵大次外之左右次引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俛伏跪奏礼仪使具官某言请皇帝行事奏讫俛伏兴还侍位皇帝服衮冕以出侍衞如常仪礼仪使以下前导至中壝门外殿中监跪进大圭殿中少监副之奏请执大圭前导皇帝入自正门【侍衞不应入者止于门外】恊律郎跪俛伏举麾兴【凡行礼执事者取物奠物皆跪俛伏兴】工鼓柷宫架仪安之乐作【皇帝升降行止皆作仪安之乐】至午阶版位西向立偃麾戞乐止【凡乐皆恊律跪俛伏举麾兴工鼓柷而后作偃麾戞而后止】礼仪使以下分左右侍立【凡行礼皆礼仪使枢宻院官太常卿东上閤门官太常博士礼直官前导至位则分立于左右】礼仪使前奏有司谨具请行事皇帝降舆升辂太仆卿立授绥导驾官分左右歩导门下侍即进当辂前俛伏跪奏门下侍郎具官臣某言请车驾动称警跸左辅先诣宣徳门内以俟门下侍郎及赞者夹侍以出千牛将军夹辂而趋车驾将及宣徳门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传勅侍臣上马诸侍衞之官各督其属左右翊驾在黄麾内符寳郎奉八寳前导殿中监后部从导驾官夹侍于前赞者于左辅门下侍郎之前侍臣上马毕次大内留守于宣徳门外再拜奉辞门下侍郎奏请车驾动称警跸不鸣鼓吹大驾卤簿前导诣青城车驾将至青城东上閤门御史台分引陪祠文武官宗室客使礼直官赞者引行事执事官俱诣泰禋门外止班再拜奉迎讫退【内已起居者止奏圣躬万福】车驾及门少驻文武侍臣皆下马导驾官歩导入门车驾动千牛将军夹辂而趋至端成殿前廻辂南向千牛将军立于辂右左辅奏请皇帝降辂乗舆尚辇奉御进舆于辂后皇帝降辂乗舆入斋殿侍衞如常仪导驾官歩导至殿门宫架作景安之乐帝临降康之舞六成止太常升烟燔牲首礼仪使奏请再拜皇帝再拜赞者曰再拜在位官皆再拜内侍取玉币于篚立于尊所次引太宰吏部尚书侍郎升诣感生帝神位前立太宰吏部尚书俱西向北上侍郎东向礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚以进皇帝帨手内侍受巾跪奠于篚礼仪使奏请执大圭前导皇帝升坛大礼使从【皇帝升降大礼使从左右侍衞量人数入】宫架乐作至坛下乐止升自午阶登歌乐作至坛上乐止登歌嘉安之乐作殿中监跪进镇圭礼仪使奏请搢大圭执镇圭前导皇帝诣感生帝神位前北向立内侍先设缫借扵地礼仪使奏请跪奠镇圭扵缫借执大圭俛防兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以兴进奠于感生帝神位前太宰吏部尚书侍郎俱诣僖祖皇帝神位前以俟礼仪使奏请执大圭俛伏兴内侍取镇圭缫借至禧祖皇帝神位前先设缫借于地礼仪使奏请再拜皇帝再拜讫乐止礼仪使前导皇帝诣僖祖皇帝神位前东向奠币并如上仪【惟登歌作阜安之乐】太宰以下俱复位礼仪使前导皇帝还版位登歌乐作内侍举镇圭缫借以镇圭授殿中监以还有司皇帝降阶乐止宫架乐作至版位西向立乐止祝史奉毛血槃立于壝门外由其阶升太祝迎于坛上俱进奠扵神位前太祝与执事者退立扵尊所神位前又设大礼使以下行事执事官揖扵夘阶之东内壝外如省牲位所司陈异寳嘉瑞及伐国之寳扵宫架之南东西相向













　　政和五礼新仪卷四十四
　　钦定四库全书
　　政和五礼新仪卷四十五
　　吉礼
　　皇帝祀感生帝仪下
　　进熟
　　祀日有司设鼎二于神厨各在镬右太官令帅进馔者诣厨以匕陞牛于镬实于一鼎【肩背臑肫胳正脊一直脊一长胁一短胁一代胁一皆二骨一并正配位各一鼎】皆设扄幂祝史对举陈扵馔幔内重行西向以南为上光禄实笾豆簠簋于馔幔内【笾实以粉餈豆实以糁食簠实以粱簋实以稷】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入户部尚书诣馔所奉俎以入太官令引入正门宫架丰安之乐作设扵夘阶之下北向西上奉牲者在东祝史抽扄委于鼎右除幂初鼎序入有司执匕及俎以从至卯阶下各设于鼎西匕加扵鼎太官令以匕升牛载扵一俎【肩臂臑在上端肫胳在下端背胁在中正配位各一俎】鼎先退俟祝史进彻毛血槃以次出次引礼部尚书搢笏执笾豆簠簋户部尚书搢笏奉俎以升执事者各迎扵坛上礼部尚书奉笾豆簠簋诣感生帝神位前北向跪奠啓盖扵下执笏俛伏兴有司设笾于糗饵前豆于醯醢前簠于稻前簋扵黍前次引户部尚书奉俎感生帝神位前北向跪奠执笏俛伏兴有司设于豆前次诣僖祖皇帝神位前东向跪奠并如上仪乐止俱降复位太祝取菹擩扵醢祭扵豆间三又取黍稷肺祭如初皆借用茅各还尊所引太宰左丞诣感生帝神位前西向立以北为上吏部侍郎诣爵洗位东向立礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾扵篚兴以进皇帝帨手内侍受巾跪奠扵篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵扵篚兴以进礼仪使请搢大圭受爵内侍酌水以进礼仪使奏请洗爵内侍跪取巾扵篚兴以进皇帝拭爵内侍受巾奠于篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌歆安之乐作吏部侍郎奉爵诣正位酌尊所西向立执尊者举幂良醖令酌大尊之泛齐讫先诣配位酌尊所北向立礼仪使前导皇帝诣感生帝神位前北向立礼仪使奏请搢大圭跪吏部侍郎以爵授左丞左丞授太宰太宰西向跪以进礼仪使奏请执爵祭酒三祭于茅苴奠爵执大圭俛伏兴又奏请少立乐止太宰左丞俱诣僖祖皇帝神位前北向立次俟举册官举祝册进于感生帝神位之右读册官搢笏东向跪读册文读讫执笏兴先诣僖祖皇帝位前南向立礼仪使奏请再拜皇帝再拜有司奠册于感生帝神位前礼仪使前导皇帝诣僖祖皇帝神位前酌献并如上仪登歌作咸安之乐太宰以下俱复位礼仪使前导皇帝还版位登歌乐作降阶乐止宫架乐作至版位西向立乐止礼仪使奏请还小次宫架乐作将至小次礼仪使奏请释大圭殿中监跪受大圭皇帝入小次帘降乐止文舞退武舞进宫架容安之乐作舞者退乐止初皇帝将诣小次礼直官太常愽士引亚献诣洗盥位北向立搢笏盥手帨手执笏诣爵洗位就北向立搢笏洗爵拭爵以授执事执笏升诣正位酌尊所西向立宫架作隆安之乐神保锡羡之舞执事者以爵授亚献搢笏执爵执事者举幂太官令酌山尊之醴齐讫先诣配位酌尊所北向立亚献以爵授执事者执笏诣感生帝神位前北向搢笏跪执事者以爵授亚献亚献执爵祭酒三祭于茅苴奠爵执笏俛伏兴少退北向再拜次诣僖祖皇帝神位前酌献并如上仪乐止降复位初亚献行礼将毕次礼直官太常愽士引终献诣洗及升坛酌献并如亚献之仪降复位初皇帝既奠玉币光禄以牛左臂一骨及长胁短胁俱二骨以并载于胙俎设于坛下饮福位之西俟终献既升次引户部尚书抟黍太祝太官令诣饮福位东向立奉俎豆爵酒者各位于其后礼仪使奏请诣饮福位帘卷出次宫架乐作殿中监跪进大圭礼仪使奏请执大圭前导皇帝诣饮福位将至位乐止宫架僖安之乐作皇帝至饮福位北向立尚醖者典御执尊升诣酌尊所良醖令酌上尊福酒合置一尊典御奉尊降诣饮福位以授殿中少监尚醖奉御执爵殿中少监酌之奉御以爵酒授殿中监殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪受爵祭【三祭于地】啐酒奠爵殿中监跪受爵以兴太祝帅执事者持胙俎进减神位前正二骨横二骨加于俎上内侍受俎以授户部尚书西向跪以进皇帝受俎奠之户部尚书受俎以兴退复位太官令取黍扵簋抟以授太祝太祝受以豆东向跪进皇帝受讫奠之太祝受豆以兴退复位次殿中监受虚爵兴以授典御奉御执事者俱退复位礼仪使奏请执大圭俛伏兴又奏请再拜皇帝再拜乐止礼仪使前导皇帝还版位宫架乐作至版位西向立乐止次引礼部尚书升坛彻笾豆户部尚书升坛彻俎【笾豆俎各一俱少移】登歌成安之乐作卒彻乐止礼部户部尚书降复位礼直官曰赐胙行事陪祠官拜赞者承曰赐胙再拜在位官皆再拜送神宫架景安之乐作一成止
　　望燎
　　景安之乐毕礼仪使奏请诣望燎位前导皇帝诣望位宫架乐作至位南向立乐止初赐胙再拜讫郊社令以黍稷肺祭借以白茅束之吏部侍郎帅太祝执一篚进诣神位前取玉币祝册借以茅俎载牲醴黍稷飰爵酒各由其阶降坛南行诣柴坛自南陛升以玉币祝册馔物置于柴坛礼直官曰可燎举爟火东西各以炬燎半柴礼仪使奏礼毕前导皇帝还大次宫架乐作出中壝门外礼仪使奏请释大圭殿中监跪受大圭以还有司侍衞如常仪皇帝至大次乐止礼部郎中奏解严引大礼使以下诣卯阶之东内壝外揖位立礼直官赞礼毕揖讫退通事舎人引陪祠文武官及宗室客使以次出将士不得輙离部位【端成殿受贺并如冬祀大礼仪】
　　车驾还内
　　前期殿中监帅其属尚舎设御幄于大庆殿门外之东南向大晟设宫架扵宣徳门外稍南其日祀事礼毕所司转仗衞卤簿扵还途如来仪文武百官宗室客使先诣宣徳门外就次以俟立班奏迎乗黄令进金辂于行宫殿门外南向千牛将军一员执长刀立扵辂右尚辇奉御进舆扵斋殿导驾官俱诣斋殿门外奉迎礼部侍郎奏请中严少顷又奏外办卷皇帝服通天冠绛纱袍乗舆以出应导驾官等并迎驾奏圣躬万福【内祗应官賛谢皆再拜】太仆卿出诣金辂所摄衣而升正立执辔皇帝乗舆降自西阶至金辂所左辅奏请皇帝降舆升辂【有司仍具大辇若乗辇即云降舆乗辇】太仆卿立授绥千牛将军驭驾如来仪门下侍郎奏请车驾进发车驾动称警跸侍衞如仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传勅侍臣上马门下侍郎奏请车驾进发车驾动称警跸皷吹及诸军乐振作车驾将至宣徳门外文武百官宗室客使并立班再拜奉迎次大内留守见再拜讫退车驾至宣徳门外少驻文武侍臣皆下马歩导千牛将军降立于辂左车驾动千牛将军夹辂而趋大乐正令奏采茨之乐入门乐止车驾至御幄前左辅奏请皇帝降辂乗舆【若乗辇奏云降辇乗舆】皇帝降辂乗舆以入礼部郎中奏解严通事舎人承防勅羣官各还次将士各还其所【若肆赦并如冬祀大礼宣徳门肆赦之仪】






　　政和五礼新仪卷四十五
　　钦定四库全书
　　政和五礼新仪卷四十六
　　吉礼
　　祀感生帝仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　燎望
　　时日
　　太常寺预扵隔季以来年正月上辛祀感生帝关太史局太史局以其日报太常寺太常寺参酌讫具时日散告
　　斋戒
　　前祀十日受誓戒扵尚书省其日五皷賛者设位版扵公相防下吏部尚书在左刑部尚书在右并南向初献亚终献位于其南稍东北向西上监察御史位于其西稍北东向大司乐光禄卿户部郎中太乐令光禄丞位于其南稍西北向东上【大乐令光禄丞位皆稍却】奉礼恊律太祝郊社太官令位于其东西向北上质明賛者引行事执事官就位立定礼直官引吏部尚书由公相防降阶就位礼直官賛揖在位者对揖吏部尚书搢笏读誓文云某月某日上辛祀感生帝各扬其职不共其事国有常刑读讫执笏礼直官赞奉礼恊律郎太祝郊社太官令先退余官对拜乃退散斋七日治事如故宿扵正寝不吊丧问疾作乐判书刑杀文书决罚罪人及与秽恶致斋三日【光禄卿丞太官令斋一日】二日于本司【无本司者扵太常斋舎质明至斋所】唯祀事得行余悉禁前祀一日质明俱赴祠所斋宫官给酒馔祀官已斋而阙者通摄行事
　　奏告
　　前祀二日奏告僖祖皇帝室如常告之仪
　　陈设
　　前祀三日仪鸾司设行事执事官次扵坛东壝门之外及斋宫之内随地之宜设馔幔于内壝东门外道北南向前二日光禄牵牲诣祠所前一日郊社令帅其属扫除坛之上下太常设神位席太史设神位版扵坛上【凡设神位版皆郊社令监视】太常设祭器【凡设祭器皆借以席笾豆又加巾盖】以俟告洁【既毕权彻】光禄陈牲扵夘阶之东南内壝之外西向祝史各位扵牲后太常设省牲位扵牲西三献官在南北向大司乐光禄卿户部郎中大乐令光禄丞奉礼恊律郎太祝郊社太官令在北南向俱西上【凡设大乐令光禄丞以下位皆稍却】监察御史扵大司乐之西少絶光禄陈礼馔扵坛之东南内壝之外南向太常设省馔位版扵礼馔之南三献官在南北向西上监察御史在西东向大司乐光禄卿户部郎中大乐令光禄丞奉礼恊律郎太祝郊社大官令在东西向北上大晟设登歌之乐扵坛上稍西北向设宫架扵坛南内壝之外立舞表扵鄼缀之间祀日丑前五刻礼直官賛者诸司职掌各服其服太常设神位席太史设神位版感生帝位扵坛上北方南向席以槀秸僖祖皇帝位扵坛上东方西向席以蒲越太常陈玉于神位之左【玉以赤四圭有邸盛以匣燔玉用珉】礼神之玉奠扵神前燔玉加扵币【配位不用玉】陈币篚各扵神位之左【币以赤】祝版扵神位之右置扵坫太常设祭器光禄实之每位各左十有二笾为三行以右为上【第一行形防在前鱼鱐糗饵粉餈次之第二行榛实在前干桃干防干枣次之第三行菱在前茨防鹿脯次之】右十有二豆为三行以左为上【第一行芹菹在前笋菹葵菹菁菹次之第二行韭菹在前酏食鱼醢免醢次之第三行肫拍在前鹿臡醯醢糁食次之】俎三一在笾前【实以牛腥七体两髀两肩两胁并两髀在两端两肩两胁次之在中】二在豆右为二重以北为上【第一重实以牛腥肠胃肺离肺一在上端刌肺三次之肠三胃三又次之第二重实以牛熟肠胃肺其载如腥若配位即以东为上】登一在笾豆间【实以大羮】槃一在登前【实以毛血】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】设太尊五山尊五为二重在坛上东南隅北向西上【配位即于正位酒尊之东】太尊在前皆有坫加勺幂为酌尊【太尊以实明水为上尊余实以泛齐代以供内法酒初献酌之山尊一实明水为上尊余实以醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二在坛下午阶之西【着尊一实盎齐牺尊一实醍齐各以一尊实明水若配位即设于酉阶之北】象尊二壶尊六在坛下午阶之东【象尊一实明水一实沉齐壶尊三实酒三实三酒明水酒皆在上若配位即设扵坛下酉阶之南】俱北向西上【若配位则东向北上】皆加幂五齐三酒设而不酌太常设烛于神位前又设豆二于馔幔内洗二于夘阶之北东向【盥洗在东爵洗在西】罍在洗东加勺篚在西洗南肆实以巾【若爵洗之篚则又实以爵加坫】执罍篚者位其后又设揖位扵夘阶之东内壝之外如省牲位【唯不设光禄卿丞位】积柴于燎坛设望燎位于午阶之东南内壝之内三献官在北南向西上监察御史在西东向大司乐户部郎中太乐令奉礼恊律郎太祝郊社令在东西向北上又设三献官席位于夘阶之东北西向南上户部郎中席位于夘阶之东南西向设监察御史席位扵午阶之南北向奉礼郎太祝郊社太官令位其后大司乐大乐令席位于监察御史之东协律郎位于其后光禄卿席位于大司乐之东俱北向西上又设监察御史位于坛上乐虡之北在西东向奉礼郎太祝郊社令在东西向北上大乐令乐虡之北太官令于酌尊所俱北向协律郎位二一于坛上乐虡之西一于宫架之西北俱东向大司乐位于宫架之北北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴斋所各就次礼直官赞者分引行事执事官诣坛东省牲位【凡初献行事礼直官引馔官皆賛者引】立定礼直官赞揖次引大司乐入行乐架次引监察御史升自夘阶【凡行事执事官升降皆自夘阶】视涤濯执事者举幂曰洁降复位礼直官稍前曰告洁毕请省牲太祝出班廵牲一匝诣初献前西向躬曰充退复位光禄丞出班廵牲一匝诣初献前西向躬曰腯退复位礼直官赞省牲毕请就省馔位揖讫引行事执事官各就位立定礼直官赞揖所司省馔具毕礼直官赞省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉恊律郎展视乐器乃还斋所未后一刻太官令帅宰人以鸾刀割牲祝史以槃取毛血各置扵馔所遂烹牲晡后郊社令帅其属扫除坛之上下讫还斋所
　　奠玉币
　　祀日丑前五刻【行事用丑时七刻】初献以下并赴坛所就次郊社令先入视设神位版讫退乐正帅工人二舞入就位【登歌工人俟监察御史防阅讫升夘阶各就位】次太官令帅其属实馔具毕次引光禄卿入诣午阶之南席位北面立赞者曰再拜光禄卿再拜升坛防视礼馔毕次引监察御史升坛防阅陈设纠察不如仪者【凡防视防阅皆先诣正位】光禄卿退还斋所余官各服祭服次引行事官各就夘阶东内壝外揖位立定礼直官賛揖次引大司乐大乐令恊律郎先入就午阶南席位北向立赞者曰再拜大司乐以下皆再拜讫各就位次引监察御史奉礼郎太祝郊社太官令入就午阶南席位北向立次引初献户部尚书亚终献入就夘阶东席位西向立礼直官稍前赞有司谨具请行事恊律郎跪俛伏举麾兴工皷柷宫架作大安之乐帝临嘉至之舞六成偃麾戞乐止【凡乐皆恊律跪俛伏举麾兴工皷柷而后作麾戞而后止】太常升烟燔牲首赞者曰再拜在位者皆再拜引监察御史奉礼太祝郊社太官令升坛各就位立定【太官令就正位酌尊所】次引初献诣盥洗位宫架保安之乐作【初献升降行止皆作保安之乐】至洗位北向立搢笏盥手帨手执笏升坛乐止登歌乐作诣感生帝神位前北向立乐止登歌光安之乐作初献搢笏跪次引奉礼郎搢笏西向跪执事者以玉币授奉礼郎奉礼郎以玉币授初献讫执笏兴先诣僖祖皇帝神位前北向立初献受玉币奠讫执笏俯伏兴再拜乐止次引初献诣僖祖皇帝位前东向立【酌献诣配位准此】奠币如上仪【唯登歌作皇安之乐】乐止奉礼郎复位初献将降坛登歌乐作降阶乐止宫架乐作复位乐止
　　进熟
　　祀日有司设鼎二于神厨各在镬右光禄帅进馔者诣厨以匕升牛于镬各实扵一鼎【肩臂臑肫胳正脊一直脊一横脊一长胁一短胁一代胁一皆二骨以并正配位各一鼎】皆设扄幂祝史对举入设于馔幔内俟初献既升奠玉币祝史入陈扵夘阶之下西向南上祝史抽扄委扵鼎右除幂初鼎序入有司执匕及俎以从至夘阶之下俎各设扵鼎西匕加扵鼎光禄以匕升牛各载扵一俎【肩臂臑在上端肫胳在下端脊胁在中正配位各一俎】鼎先退次引户部尚书诣夘阶之下搢笏奉俎升坛宫架咸安之乐作诣感生帝神位前北向跪奠执笏俛伏兴有司设于豆前次诣僖祖皇帝神位前东向奉俎如上仪讫乐止降复位初奠俎讫引太祝取菹擩扵醢祭扵豆间三又取黍稷肺祭如初俱借以茅退复位次引初献再诣盥洗位宫架乐作至洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升坛乐止登歌乐作诣正位酌尊所西向立乐止登歌嘉安之乐作执事者以爵授初献初献搢笏执爵执尊者举幂太官令酌太尊之泛齐讫先诣配位酌尊所北向立初献以爵授执事者执笏诣感生帝神位前北向立搢笏跪执事者以爵授初献初献执爵祭酒三祭扵茅苴奠爵执笏俛伏兴少立乐止次引太祝诣神位前东向搢笏跪读祝文读讫执笏兴先诣僖祖皇帝神位前南向立初献再拜次诣僖祖皇帝神位前酌献并如上仪【唯登歌作肃安之乐】乐止太官令复诣正位酌尊所太祝复位初献将降坛登歌乐作降阶乐止宫架乐作复位乐止文舞退武舞进宫架正安之乐作舞者立定乐止次引亚献诣盥洗位北向立搢笏洗爵拭爵以授执事者执笏升坛诣正位酌尊所西向立宫架作文安之乐神保锡羡之舞执事者以爵授亚献搢笏执爵执尊者举幂太官令酌山尊之醴齐讫先诣配位酌尊所北向立亚献以爵授执事者执笏诣感生帝神位前北向立搢笏跪执事者以爵授亚献亚献执爵祭酒三祭扵茅苴奠爵执笏俛伏兴再拜次诣僖祖皇帝神位前行礼并如上仪讫乐止复位次引终献诣盥洗及升坛行礼并如亚献之仪降复位次太祝彻笾豆【笾豆各一少移故处】登歌肃安之乐作卒彻乐止次引郊社令束茅讫俱复位礼直官曰赐胙赞者承传曰肠胙再拜在位者皆再拜送神宫架普安之乐作一成止
　　望燎
　　初普安之乐毕引三献官户部郎中诣望燎位宫架乐作至位乐止有司各诣神位前取玉币祝版馔物及牲之左髀束茅置扵燎坛次引监察御史大司乐大乐令奉礼恊律郎太祝郊社令诣望燎位立定礼直官曰可燎火燎半柴次引初献以下诣东壝门外揖位立礼直官赞礼毕揖讫退太官令帅其属彻礼馔次引监察御史诣坛监视收彻讫还斋所














　　政和五礼新仪卷四十六
<史部,政书类,仪制之属,政和五礼新仪>
　　钦定四库全书
　　政和五礼新仪卷四十七
　　吉礼
　　皇帝祀五方帝仪上
　　时日
　　斋戒
　　陈设
　　车驾自大庆殿诣青城
　　省牲器
　　奠玉币
　　进熟
　　望燎
　　车驾还内
　　时日
　　前期降御札以来年立春日祀青帝【立夏祀赤帝季夏土王祀黄帝立秋祀白帝立冬祀黑帝】太常寺具时日散告
　　斋戒
　　前祀十日质明有司设行事执事及陪祠文武官位扵朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部户部礼部尚书吏部礼部侍郎大司乐光禄卿太乐令光禄丞在其南【凡设太乐令以下位皆稍却如朝献朝享即初亚献官在光禄丞下】次分献官次执事官又于其南俱北向西上监察御史位二在西东向北上读册举册官奉礼恊律郎太祝郊社太官令在东西向北上【奉礼郎以下皆稍却】设陪祠文武百官位扵行事官之南又设行事执事及陪祠亲王宗室位扵太庙斋坊少宰刑部侍郎在北南向少宰在左刑部侍郎在右【刑部侍郎稍却】亚献终献在南北向西上亲王及行事陪祠宗室在东西向北上东上閤门御史台太常寺分引羣官各就位【凡将引行事执事陪祠文武官立班即御史台引殿中侍御史一员先入就位】太宰读誓扵朝堂刑部尚书涖之少宰读誓扵太庙斋坊刑部侍郎涖之誓文曰某年某月某日立春皇帝祀青帝【立夏祀赤帝季夏土王祀黄帝立秋祀白帝立冬祀黒帝如朝献朝享即云前二日朝献景灵宫前一日朝享太庙】各其职其或不恭国有常刑读讫【内朝堂执事官奉礼郎以下文官宣徳郎以下武官从义郎以下先退】余官并对拜讫退皇帝散斋七日扵别殿致斋三日【二日扵大庆殿一日扵青城如朝献朝享一日扵大庆殿一日扵太庙一日扵青城】凡散斋不吊丧问疾作乐有司不奏刑杀文书致斋日前后殿不视事唯行祀事前致斋一日殿中监帅其属尚舎铺御座扵大庆殿当中南向设东西房扵御座之左右稍北又设西阁及斋室扵殿后之左右殿上前楹施帘致斋之日质明有司陈大驾卤簿于宣徳门外尚辇陈平辇扵垂拱殿庭文武百官俱就次各服其服东上閤门奏请皇帝未后诣斋室通事舎人等自下分引知枢宻院事以下诣垂拱殿庭立班东上閤门附内侍进班齐牌垂拱殿降皇帝乗辇出至殿上少驻辇官迎驾自賛常起居宣辇官上殿卷鸣鞭行门禁衞诸班亲从迎驾自赞常起居次舎人先赞知内侍省官以下常起居次枢宻以下通班常起居赞祗候引驾枢宻知客省事以下至佥书东上閤门官分左右立六尚局应奉官祗应通侍大夫以下武功大夫以下并先退次管军臣僚宣名常起居赞祗候引驾并分左右前导辇降东阶垂拱殿门外禁衞诸从自賛常起居次行宫使御营廵检一班常起居【如通侍大夫以下知客省事以下武功大夫以下知内侍西省带御噐械官充行营使御营廵检各归本班】至大庆殿后阁降辇入西阁大庆殿降前导官并就次易朝服诣御榻前分左右侍立【知枢密事佥书枢宻院事在东西向北上同知枢宻院事在西东向北上左辅一员在知枢宻院事之北賛拜东上閤门官一员又在其北并西向知客省事以下在佥书枢宻院事之南稍东西向北上佥书客省事以下又在其南稍却】通事舎人等分引行事执事陪祠文武官各綪结佩入诣大庆殿庭立班舍人引礼部侍郎奏请中严侍臣诣幄奉迎内外符寳郎奉寳先出陈扵御榻之左右少顷引礼部侍郎又奏外办皇帝服通天冠綘纱袍綪结佩出西阁乗舆警跸侍衞如常仪由西房至御榻西降舆皇帝即御座南向侍臣夹侍赞拜东上閤门官扵榻前赞枢密以下拜殿之上下应在位官皆再拜【东上閤门官赞拜讫转身北向随拜讫面西赞各祗候】次礼直官引左辅诣御座前俛伏跪奏称左辅具官臣某言请皇帝降座就斋室奏讫俛防兴还侍位【凡左辅奏请准此】皇帝降座乗舆由东房入斋室侍臣各还所司直衞者如常仪通事舎人分引行事执事陪祠文武官以次出【三省亲王枢宻宗室起居问圣体并如仪】应行事执事陪祠官及从升者并散斋七日宿扵正寝致斋三日各宿扵其次【三省枢宻院官各宿扵本庭及都堂侍从官并尚书侍郎分宿扵秘书省中书后省余官内庭有所司省各宿于其司诸方客使许赴陪位者各宿于其次】凡散斋治事如故唯不吊丧问疾作乐判书刑杀文书决罚罪人及与秽恶致斋之日官给酒馔唯祀事得行其余悉禁与祀之官已斋而阙者通摄行事
　　陈设
　　前祀三日殿中监帅其属尚舎设大次扵外壝东门之内道北南向小次扵午阶之东西向仪鸾司设文武侍臣次扵大次之前随地之宜行事陪祠官宗室及有司次扵外壝东门之外东方南方客使次扵文官之后西方北方客使次扵武官之后设馔幔于内壝东门之外道北南向前祀二日郊社令帅其属扫除坛之上下积柴于燎坛光禄牵牲诣祠所大晟陈登歌之乐于坛上稍南北向设宫架于坛南内壝之外立舞表于鄼缀之间前祀一日太常设神位席太史设神位版青帝位于坛上北方南向席以槀秸帝太昊氏位于坛上东方西向席以莞【告洁毕权彻】又设句芒神位于坛下夘阶之南嵗星析木大火寿星位扵坛下子阶之东西上角宿亢宿氐宿房宿心宿尾宿箕宿位扵坛下子阶之西东上俱席以莞所席皆内向【立夏祀赤帝位于坛上北方南向帝神农氏位扵坛上东方西向祝融位扵坛下夘阶之南荧惑鹑首鹑火鹑尾位于坛下子阶之东西上井宿鬼宿桞宿星宿张宿翼宿轸宿位于坛下子阶之西东上季夏土王祀黄帝位于坛上北方南向帝轩辕氏位扵坛上东方西向后土位扵坛下夘阶之南镇星位扵坛上子阶之东立秋祀白帝位于坛上北方南向帝少吴氏位扵坛上东方西向蓐收位于坛下夘阶之南太白大梁降娄实沈位于坛下子阶之东西上奎宿娄宿胃宿昴宿毕宿嘴宿参宿位扵坛下子阶之西东上立冬祀黒帝位于坛上北方南向帝髙阳氏位于坛上东方西向位于坛下夘阶之南辰星娵訾枵星纪位坛下子阶之东西上斗宿牛宿女宿虚宿危宿室宿璧宿位坛下子阶之西东上凡正配从祀神位席并同青帝坛】奉礼郎礼直官设皇帝祀位版扵坛下小次前西向饮福位扵坛下午阶之西北向望燎位扵东南向设爟火扵望燎位之东南向【东西各六人】赞者设亚终献位扵小次之西稍东西向大礼使太宰左丞又扵其南行事吏部户部礼部尚书吏部礼部侍郎光禄卿读册举册官光禄丞位扵大礼使之东【光禄丞稍却】奉礼郎抟黍太祝郊社太官令位扵小次之东北俱西向北上监察御史位二一于坛上乐虡之西北一于宫架之西北俱东向大乐令位扵登歌乐虡之北大司乐位扵宫架之北良醖令位于酌尊所俱北向又设陪祠文武官位扵执事者之南诸方客使在文官之南随其方国光禄陈牲于东壝门外西向祝史各位扵牲后太宰设省牲位扵牲西大礼使太宰左丞在南北向西上分献官位于其后行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼恊律郎抟黍太祝郊社太官令在北南向西上【凡设大乐令以下位皆稍却】监察御史在吏部尚书之西异位稍却光禄陈礼馔于东壝门外道北南向太常设省馔位版于礼馔之南大礼使太宰左丞在南北向西上分献官位于其后监察御史位二俱在西东向北上行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼恊律郎抟黍太祝郊社太官令在东西向北上礼部帅其属设祝册案扵神位之右司尊彛帅其属设玉币篚扵酌尊所次设笾豆簠簋之位正配位皆左十有一笾右十有一豆俱为三行俎三一在笾前二在豆右为二重登一在笾豆间簠一簋一在笾豆外簠在左簋在右又设尊坫之位正配位皆太尊五山尊五为二重在坛上东南隅北向西上【配位设扵正位酒尊之东】太尊在前皆有坫加勺幂为酌尊又设太尊二山尊二在神位前着尊二牺尊二在坛下午阶之西【配位设于酉阶之北】象尊二壶尊六在坛下午阶之东【配位设于酉阶之南】俱北向西上【配位即东向北上】皆加幂设而不酌又设从祀诸神笾豆簠簋之位每位各左二笾右二豆俎一在笾豆前爵一次之簠一簋一在爵之前簠在左簋在右又设象尊四于夘阶之南五官位二于子阶之东五星三辰位皆在神位之左壶尊二设于子阶之西七宿位在神位之右又设正配位笾豆簠簋槃俎各一于馔幔内设御洗二于坛下午阶东南北向【盥洗在东爵洗在西】罍在洗东加勺篚在洗西南肆实以巾【若洗爵之篚则又实以爵加坫】设皇帝位于洗南北向内侍酌水位于洗东执巾于酌水内侍之北俱西向吏部侍郎位于爵洗之西东向又设亚终献盥洗爵洗扵本位之南分献官盥洗于其方阶道之左罍篚各设扵左右皆内向执罍篚者位其后祀日丑前五刻郊社令与太史官属各服其服升坛设青帝帝太昊氏神位版扵坛上太府卿少府监帅其属陈玉币扵篚【青帝以青珪赤帝以赤璋黄帝以黄琮白帝以白琥黒帝以黝璜盛于匣配位不用玉币皆随其方色】礼神之玉各置于神位前璠玉加于币光禄卿帅其属入实正配位笾豆簠簋【笾三行以右为防苐一行形防在前鱼鱐糗饵次之苐二行榛实在前干桃干防干枣次之第三行菱在前芡防鹿脯次之豆三行以左为上第一行芹菹在前笋菹葵菹菁菹次之第二行韭菹在前酏食鱼醢次之第三行豚拍在前鹿臡醯醢次之簠实以稻簋实以黍登实以大羮】太官令帅其属入实俎【笾前之俎一实以牛腥七体两髀两肩两胁并脊两髀在两端两肩两胁次之脊在中豆右之俎二为二重以北为上第一重实以牛腥肠胃肺离肺一在其上端刌肺三次之肠三胃又次之第二重实以牛熟肠胃肺其载如腥若配位即以东为上】良醖令帅其属入实尊【太尊实以泛齐山尊实以醴齐象尊实以沉齐牺尊实以醍齐象尊实以沉齐各以一尊实明水壶尊三实酒三实三酒明水酒皆在上】又实从祀神位之馔【笾前实以防次实以鹿脯豆前实以菁菹次实鹿臡俎实以豕腥肉簠实以稷簋实以黍爵实以祠祭法酒】又实从神位之尊【象尊实以沉齐壶尊实以清酒】太常设烛扵神位前又设大礼使以下行事执事官揖位于夘阶之东内壝外如省牲位所司陈异寳嘉瑞及伐国之寳扵宫架之南东西相向




　　政和五礼新仪卷四十七
　　钦定四库全书
　　政和五礼新仪卷四十八
　　吉礼
　　皇帝祀五方帝仪中
　　车驾自大庆殿诣青城
　　前祀一日陪祠文武官先诣皇帝坛斋宫其日导驾官以下就次各服其服尚辇奉御进舆扵大庆殿乗黄令进玉辂扵宣徳门内南向设千牛将军一员位扵辂前北面门下侍郎一员位扵左辅之前赞者二人位又于其前少顷东上閤门御史台太常寺分引左辅门下侍郎太仆卿乗黄令诣大庆殿西阶下立北向东上【乗黄令位其后】次引导驾官在其后分东西相向立以俟奉迎前导次管军臣僚次行宫使御营廵检等又在其后礼直官通事舎人引礼部侍郎奏请中严【凡左辅门下侍郎礼部侍郎奏请者礼直官通事舎人引】少顷又奏外辨皇帝服通天冠綘纱袍乗舆以出降自西阶称警跸如常仪宣赞舎人賛左辅以下常起居次导驾官常起居【已起居者止奏圣躬万福】次管军臣僚次行宫使御营廵检等常起居【该宣名者即宣名】太仆卿出诣玉辂所摄衣而升正立执辔导驾官前导皇帝出大庆殿门外至玉辂所千牛将军前跪执辔左辅进当舆前俛伏跪奏左辅具官臣某言请皇帝降舆升辂奏讫俛伏兴退复位【凡左辅奏请准此】乗黄令稍前东向进玉辂皇帝降舆升辂太仆卿立授绥导驾官分左右歩导门下侍郎具官臣某言请车驾进发奏讫俛伏兴退复位【凡门下侍郎奏请准此】车驾动称警跸左辅先诣宣徳门内以俟门下侍郎及賛者夹侍以出千牛将军夹辂而趋车驾将及宣徳门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传勅侍臣上马诸侍衞之官各督其属左右翊驾在黄麾内符寳郎奉八寳前导殿中监后部从导驾官夹侍扵前赞者在左辅门下侍郎之前侍臣上马毕次大内留守扵宣徳门外再拜奉辞门下侍郎奏请车驾进发车驾动称警跸不鸣皷吹大驾卤簿前导诣青城车驾将至青城东上閤门御史台分引陪祠文武官宗室客使礼直官赞者引行事执事官俱诣行宫门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官歩导入门车驾动千牛将军夹辂而趋至行宫斋殿前回辂南向千牛将军立扵辂右左辅奏请皇帝降辂乗舆尚辇奉御进舆扵辂后皇帝降辂乗舆入斋殿侍衞如常仪导驾官歩导至殿门皇帝降舆归殿后阁帘降通事舍人承防勅羣臣从官各还次学士院以祝册授通进司进御书讫付尚书礼部【如朝献朝享即并如冬祀大礼车驾自太庙诣青城仪】
　　省牲器
　　省牲之日午后十刻去坛二百歩禁行者未后二刻郊社令帅其属扫除坛之上下司尊彛帅府史及执事者各以祭器入设扵位【凡设祭器皆借以席笾豆又加巾盖】太府卿少府监陈玉币扵篚【告洁毕权彻】未后三刻礼直官賛者分引大礼使以下诣东壝门外省牲位立定光禄卿丞与执事者牵牲就位礼直官赞揖賛者引大司乐入行乐架【凡亚终献行事皆礼直官太常博士引大礼使太宰左丞行事皆礼直官引余官皆賛者引】次引礼部尚书升自夘阶眡涤濯【凡行事执事官升降皆自夘阶】次又引太宰申眡涤濯执事者皆举幂曰洁俱复位礼直官稍前曰告洁毕请省牲次引礼部尚书侍郎稍前省牲讫退复位次引光禄卿出班廵牲一匝西向躬曰充曰偹次引光禄丞出班廵牲一匝西向躬曰腯俱复位礼直官稍前曰省牲毕请就省馔位揖讫引大礼使以下各就位立定礼直官賛揖所司省馔具毕礼直官賛省馔毕賛揖讫俱还斋所光禄卿丞及执事者以次牵牲诣厨授太官令次引礼部尚书诣厨省鼎镬视濯溉恊律郎展视乐器乃还斋所晡后一刻太官令帅宰人以鸾刀割牲祝史各取毛血实扵槃俱置馔所遂烹牲郊社令帅其属扫除坛之上下
　　奠玉币
　　祀日丑前五刻【行事春冬用丑时七刻夏秋用丑时一刻】诸祠官及陪祠之官各服其服郊社令与太史官属入设神位版太府卿少府监入陈玉币光禄卿入实笾豆簠簋太官令入实俎良醖令入实尊乐正帅工人二舞以次入与执尊罍篚幂者各就位次引分献执事官诣从祀神位前立次通事舎人等分引陪祠文武官及宗室客使各入就位次礼直官賛者分引大礼使以下行事执事官就夘阶内壝门外揖位立定礼直官曰揖次引监察御史按视坛之上下纠察不如仪者退复位尚辇奉御进舆于斋殿皇帝服通天冠綘纱袍乗舆以出近侍及扈从之官导从至大次门外皇帝降舆入次降礼仪使枢宻院官太常卿东上閤门官太常博士礼直官分立扵大次外之左右次引礼部侍郎诣前奏请中严少顷又奏外办符寳郎奉寳陈扵宫架之北礼仪使当次前俛伏跪奏礼仪使具官臣某言请皇帝行事奏讫俛伏兴还侍位【礼仪使奏礼毕准此】卷皇帝服衮冕以出【立冬礼黒帝则服裘被衮】侍衞如常仪礼仪使以下前导至中壝门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍衞不应入者立扵门外】恊律郎跪俛伏举麾兴【凡行礼执事者取物奠物皆跪俛伏兴】工皷柷宫架仪安之乐作【皇帝升降行止皆作仪安之乐】至午阶版位西向立麾戞乐止【凡乐皆恊律跪俛伏举麾兴工皷祝而后作麾戞而后止】礼仪使以下分左右侍立【凡行礼仪使枢宻院官太常卿东上閤门官太常愽士礼直官前导至位则分立扵左右】礼仪使前奏有司谨具请行事宫架作景安之乐帝临降康之舞六成止太常升烟燔牲首礼仪使奏请再拜皇帝再拜賛者曰再拜在位官皆再拜内侍取玉币扵篚立于尊所次引太宰吏部尚书侍郎升诣青帝神位前立太宰吏部尚书俱西向北上侍郎东向礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾扵篚兴以进皇帝帨手内侍受巾跪奠扵篚礼仪使奏请执大圭前导皇帝升坛大礼使从【皇帝升降大礼使皆从左右侍衞量人数升】宫架乐作至坛下乐止升自午阶登歌乐作至坛上乐止登歌嘉安之乐作殿中监跪进镇圭礼仪使奏请搢大圭执镇圭前导皇帝诣青帝神位前北向立内侍先设缫借于地礼仪使奏请跪奠镇圭扵缫借执大圭俛伏兴入奏请搢大圭跪内侍加玉扵币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以兴进奠扵青帝神位前太宰吏部尚书侍郎俱诣帝太昊氏神位前以俟礼仪使奏请执大圭俛伏兴内侍取镇圭缫借诣帝太昊氏神位前先设缫借扵地礼仪使奏请再拜皇帝再拜讫乐止礼仪使前导皇帝诣帝太昊氏神位前东向奠币并如上仪太宰以下俱复位礼仪使前导皇帝还版位登歌乐作内侍举镇圭缫借以镇圭授殿中监以还有司皇帝降阶乐止宫架乐作至版位西向立乐止祝史奉毛血槃立扵壝门外由其阶升太祝迎扵坛上俱进奠扵神位前太祝与执事者退立扵尊所
　　钦定四库全书
　　政和五礼新仪卷四十九
　　吉礼
　　皇帝祀五方帝仪下
　　进熟
　　祀日有司陈鼎二于神厨各在右太官令帅进馔者诣厨以匕升牛于实于一鼎【肩臂臑肫胳正脊一直脊一横脊一长胁一短胁一代胁一皆二骨以并正配位各一鼎】皆设扄幂祝史对举陈于馔幔内重行西向以南为上光禄实笾豆簠簋于馔幔内【笾实以粉餈豆实以糁食簠实以粱簋实以稷】次引礼部侍郎诣馔所视牲腥熟之节俟皇帝升奠玉币讫还位乐止引礼部尚书诣馔所执笾豆簠簋以入戸部尚书诣馔所奉俎以入太官令引入正门宫架丰安之乐作设于夘阶之下北向西上奉牲者在东祝史抽扄委于鼎右除幂初鼎序入有司执匕及俎以从至夘阶下各设于鼎西匕加于鼎太官令以匕升牛载于一俎【肩臂臑在上端肫胳在下端脊胁在中正配位各一俎】鼎先退俟祝史进彻毛血以次出次引礼部尚书搢笏执笾豆簠簋户部尚书搢笏奉俎以升执事者各迎于坛上礼部尚书奉笾豆簠簋诣青帝神位前北向跪奠启盖扵下执笏俛伏兴有司设笾扵糗饵前豆扵醓醢前簠扵稻前簋扵黍前次引户部尚书奉俎诣青帝神位前北向跪奠执笏俛伏兴有司设扵豆前次诣帝太昊氏神位前东向跪奠并如上仪乐止俱降复位太祝取菹擩扵醢祭扵豆间三又取黍稷肺祭如初皆借用茅各还尊所次引太宰左丞诣青帝神位前西向立以北为上吏部侍郎诣爵洗位东向立礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾扵篚兴以进皇帝帨手内侍受巾跪奠扵篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵扵篚兴以进礼仪使奏请洗爵内侍跪取巾扵篚兴以进皇帝拭爵内侍受巾跪奠扵篚吏部侍郎受爵升自午阶礼仪使奏请执大圭前导皇帝升坛宫架乐作至扵午阶乐止升自午阶登歌乐作至坛上乐止登歌歆安之乐作吏部侍郎奉爵诣正位酌尊所西向立执尊者举幂良醖令酌太尊之泛齐讫先诣配位酌尊所北向立礼仪使前导皇帝诣青帝神位前北向立礼仪使奏请搢大圭跪吏部侍郎以爵授左丞左丞授太宰太宰西向跪以进礼仪使奏请执爵祭酒三祭扵茅苴奠爵执大圭俛伏兴又奏请少立乐止太宰左丞俱诣帝太昊氏神位前北向立以俟举册官举祝册进扵青帝神位之右读册官搢笏东向跪读册文读讫执笏兴先诣帝太昊氏神位前南向立礼仪使奏请再拜皇帝再拜有司奠册扵青帝神位前礼仪使前导皇帝诣帝太昊氏神位前酌献并如上仪【唯登歌作承安之乐】太宰以下俱复位礼仪使前导皇帝还版位登歌乐作降阶乐止宫架乐作至版位西向立乐止礼仪使奏请还小次宫架乐作将至小次礼仪使奏请释大圭殿中监跪受大圭皇帝入小次降乐止文舞退武舞进宫架容安之乐作舞者立定乐止初皇帝将诣小次礼直官太宰愽士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立宫架作隆安之乐神保锡羡之舞执事者以爵授亚献亚献搢笏执爵执尊者举幂太官令酌山尊之醴齐讫先诣配位酌尊所北向立亚献以爵授执事者执笏诣青帝神位前北向搢笏跪执事者以爵授亚献亚献执爵祭酒三祭于茅苴奠爵执笏俛伏兴少退北向再拜次诣帝太昊氏神位前酌献并如上仪乐止降复位初亚献行礼将毕次礼直官太常愽士引终献诣洗及升坛酌献并如亚献之仪降复位初亚献将升次引分献官诣盥洗位搢笏盥手执笏诣从祀神位前搢笏跪执爵三祭酒奠爵执笏俛伏兴再拜复位初皇帝既奠玉币光禄以牛左臂一骨及长胁短胁俱二骨以并载扵胙俎设扵坛下饮福位之西俟终献既升献引户部尚书抟黍太祝太官令诣饮福位东向立奉俎豆爵酒者各位扵其后礼仪使奏请诣饮福位卷出次宫架乐作殿中监跪进大圭礼仪使奏请执大圭前导皇帝诣饮福位将至位乐止宫架禧安之乐作皇帝至饮福位北向立尚醖典御执尊升诣酌尊所良醖令酌上尊福酒合置一尊典御奉尊降诣饮福位以授殿中少监尚醖奉御执爵殿中少监酌之奉御以爵酒授殿中监殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪授爵祭酒三祭扵地啐酒奠爵殿中监跪受爵以兴诸太祝帅执事者持胙俎进减神位前正脊二骨横脊二骨加扵俎上内侍受俎以授户部尚书戸部尚书西向跪以进皇帝受俎奠之户部尚书受俎以兴退复位太官令取黍扵簋抟以授太祝太祝受以豆东向跪进皇帝受讫奠之太祝受豆以兴退复位次殿中监再跪以爵酒进礼仪使奏请受爵饮福酒奠爵殿中监受虚爵兴以授典御奉御执事者俱退复位礼仪使奏请执大圭俛伏兴又奏请再拜皇帝再拜乐止礼仪使前皇帝还版位宫架乐作至版位西向立乐止次引礼部尚书升坛彻笾豆户部尚书升坛彻俎【笾豆俎各一俱少移故处】登歌成安之乐作卒彻乐止礼部户部尚书降复位礼直官曰赐胙行事陪祠官拜赞者承传曰赐胙再拜在位官皆再拜送神宫架景安之乐作一成止
　　望燎
　　景安之乐毕礼仪使奏请诣望燎位前皇帝诣望燎位宫架乐作至位南向立乐止初赐胙再拜讫郊社令以黍稷肺祭借以白茅束之吏部侍郎帅太祝执篚进诣神位前取玉币祝册借以茅以俎载牲体黍稷飰爵酒各由其阶降坛南行诣柴坛自南陛升以玉币祝馔物置于燎柴礼直官曰可燎举爟火东西各以炬燎半柴礼仪使奏礼毕前皇帝还大次宫架乐作出中壝门外礼仪使奏请释大圭殿中监跪受大圭殿中监跪侍衞如常仪皇帝至大次乐止礼部郎中奏觧严引大礼使以下诣邜阶之东内壝外揖位立礼直官賛礼毕揖讫退通事舎人引陪祠文武及宗室客使以次出将士不得辄离部位【行宫斋殿受贺并如冬祀大礼御端诚殿受贺之仪】
　　车驾还内
　　前期殿中监帅其属尚舎设御幄于大庆殿门外之东向南大晟设宫架于宣徳门外稍南其日祀事礼毕所司转仗衞卤簿于还途如来仪文武百官宗室客使先诣宣徳门外就次以俟立班奉迎乗黄令进金辂扵行宫殿门外南向千牛将军一员执长刀立扵辂右尚辇奉迎进舆扵斋殿导驾官俱诣斋殿门外奉迎礼部侍郎奏请中严少顷又奏外办卷皇帝服通天冠綘纱袍乗舆以出应导驾官等并迎驾奏圣躬万福【内只应官贺谢皆再拜】太仆卿出诣金辂所摄衣而升正立执辔皇帝乗舆降自西阶至金辂所左辅奏请皇帝降舆升辂【有司仍具大辇若乗辇即奏云降舆乗辇】太仆卿立授绥千牛将军驭驾如来仪门下侍郎奏请车驾进发车驾动称警跸侍衞如仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传勅侍臣上马门下侍郎奏请车驾进发车驾动称警跸皷吹及诸军乐振作车驾将至宣徳门外文武百官宗室客使并立班再拜奉迎次大内留守见再拜讫退车驾至宣徳门外少驻文武侍臣皆下马歩导千牛将军降立扵辂右车驾动千牛将军夹辂而趋大乐正令奏采茨之乐入门乐止车驾至御幄前左辅奏请皇帝降辂乗舆【若乗辇即奏云降辇乗舆】皇帝降辂乗舆以入礼部郎中奏解严通事舎人承防勅羣官各还次将士各还其所【若肆赦并如冬祀大礼宣徳门肆赦之仪】



　　政和五礼新仪卷四十九
　　钦定四库全书
　　政和五礼新仪卷五十
　　吉礼
　　祀五方帝仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　时日
　　太常寺预扵隔季以立春日祀青帝【赤帝以立夏黄帝以季夏土王白帝以立秋黒帝以立冬为祀日】关太史局太史局以其日报太常寺太常寺参酌讫具时日散告
　　斋戒
　　前祀十日受誓戒扵尚书省其日五皷赞者设位版于公相防下吏部尚书在左刑部尚书在右并南向初献亚终献礼官位扵其南稍东北向西上监察御史位扵其西稍北东向光防卿兵部工部郎中大乐令光禄丞位扵其南稍西北向东上【太乐令光禄丞位稍却】奉礼郎太祝郊社大官令位扵其东西向北上质明礼直官賛者引行事执事官就位立定礼直官引吏部尚书由公相防降阶就位礼直官賛揖在位者对揖吏部尚书搢笏读誓文云某月某日立春祀青帝【立夏祀赤帝季夏土王祀黄帝立秋祀白帝立冬祀黒帝】各其职不共其事国有常刑读讫执笏礼直官賛奉礼郎太祝郊社太官令先退余官对拜乃退散斋七日治事如故宿扵正寝不吊丧问疾作乐判书刑杀文书决罚罪人及与秽恶致斋三日【光禄卿丞郊社太官令斋一日】二日扵本司【无本司者扵太常斋舎质明至斋所】唯祀事得行余悉禁前祀一日质明俱赴祠所斋宫官给酒馔祀官已斋而阙者通摄行事
　　陈设
　　前祀三日仪鸾司设行事执事官次扵坛壝门外随地之宜设馔幔扵内壝东门外道北南向前二日光禄牵牲诣祠所前一日郊社令帅其属扫除坛之上下太常设正配神位席太史设正配神位版扵坛上【凡设神位版皆郊社令监视】太常设祭器【凡设祭席祭器皆借以蓆笾豆又加巾盖】以俟告洁【既毕权彻】光禄陈牲扵夘阶之东南内壝外西向祝史各位扵牲后太常设省牲位扵牲西三献官礼官在南北向光禄卿兵部工部郎中大乐令光禄丞奉礼郎太祝郊社太官令在北南向俱西上【凡设大乐令光禄丞以下位皆稍却】监察御史扵光禄卿之西少絶光禄陈礼馔扵坛之东南内壝外南向太常设省馔位版扵礼馔南三献官礼官在南北向西上监察御史在西东向光禄卿兵部工部郎中大乐令光禄丞奉礼郎太祝郊社太官令在东西向北上大晟设登歌之乐扵坛上稍南北向祀日丑前五刻礼直官赞者诸司职掌各服其服太常设神位席太史设神位版扵坛之上下青帝位扵坛上北方南向席以槀秸帝太昊氏位扵坛上东方西向席以莞又设句芒位扵坛下夘阶之南嵗星析木大火夀星位扵坛下子阶之东西上角宿亢宿氐宿房宿心宿尾宿箕宿位扵坛下子阶之西东上俱席以莞两席皆内向【立夏祀赤帝位扵坛上北方南向帝神农氏位扵坛上东方西向祝融位于坛下夘阶之南荧惑鹑首鹑火鹑尾位于坛下子阶之东西上井宿鬼宿栁宿星宿张宿翼宿轸宿位扵坛下子阶之西东上季夏土王祀黄帝位扵坛上北方南向帝轩辕氏位扵坛上东方西向后土位扵坛下夘阶之南镇星位扵坛下子阶之东立秋祀白帝位扵坛上北方南向帝少昊氏位扵坛上东方西上蓐收位于坛下夘阶之南太白大梁降娄实沈位扵坛下午堦之东西上奎宿娄宿胃宿昴宿毕宿觜宿参宿位扵坛下子阶之西东上立冬祀黒帝位于坛上北方南向帝髙阳氏位扵坛上东方西向冥位扵坛下夘阶之南辰星娵訾枵星纪位扵坛下子阶之东西上斗宿牛宿女宿虚星危宿室宿璧宿位扵坛下子阶之西东上凡正配从祀神位席并同青帝坛】太常陈玉扵神位之左【青帝玉以青珪赤帝以赤璋黄帝以黄琮白　帝以白琥黒帝以黝璜盛于匣币皆随其方色】礼神之玉奠扵神前燔玉加扵币【配位不用玉】陈币篚各于神位之左【正配位币各随方也】祝版各扵神位之右置之坫次设祭器光禄实之正配位各左十有二笾为三行以右为上【第一行形盐在前鱼鱐糗饵粉餈次之第二行榛实在前干桃干防干枣次之第三行菱在前芡防鹿脯次之】右十有二豆为三行以左为上【第一行芹菹在前笋菹葵菹菁菹次之第二行韭菹在前酏食鱼醢醢次之第三行豚拍在前鹿臡醯醢糁食次之】俎二一在笾前【实以羊腥七体两髀酉肩两胁并脊两髀在两端两肩两胁次之脊在中】又俎四在豆右为二重以北为上【第一重实以羊腥肠胃肺离肺一在上端刌肺三次之肠三胃三又次之一实以豕腥肤其载如羊皆羊在左豕在右若配位即以东为上】登一在笾豆间【实以大羮】槃一在登前【实以毛血】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】设牺尊五象尊五为二重在坛上东南隅北向西上【配位即设扵正位酒尊之东】牺尊在前皆有坫加勺幂为酌尊【牺尊一实明水为上尊余皆实泛齐代以供内法酒初献酌之象尊一实明水为土尊余皆实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二在坛下午阶之西【着尊一实以盎齐牺尊一实醍齐各以一尊实明水若配位即设扵坛下西阶之北】象尊二壸尊六在坛下午阶之东【象尊一实明水一实沈齐壶尊三实酒三实三酒明水酒皆在上若配位即设扵坛下酉阶之南】俱北向西上【若配位即东向北上】皆加幂五齐三酒设而不酌又设从祀诸神每位各左二笾【防在前鹿脯次之】右二豆【菁菹在前鹿臡次之】俎一在笾豆前【实以羊豕腥肉】爵一次之【实以祠祭法酒】簠一簋一在爵之前簠在左簋在右【簠实稷簋实黍】又设象尊四二扵夘阶之南五官位二扵子阶之东五星三辰位皆在神位之左壶尊二设于子阶之西七宿位在神位之右【皆实以祠祭法酒】太常设烛扵神位前设俎四扵馔幔内洗二扵夘阶东北向【盥洗在东爵洗在西】罍在洗东加勺篚在洗西南肆实以巾【若洗爵之篚则实以爵加坫】又设礼官盥洗位扵陛道之左俱内向执罍篚者位扵其后又设揖位扵夘阶之东内壝之外如省牲位【唯不设光禄卿丞郊社令位】积柴扵燎坛设望燎位于其北三献官礼官在北南向西上监察御史在西东向兵部工部郎中大乐令奉礼郎太祝在东西向北上又设三献官礼官席位扵夘阶之东北西向南上兵部工部郎中席位于夘阶之东南西向北上设监察御史大乐令席位于午阶之南北向奉礼郎太祝太官令于其后俱西向光禄卿席位扵监察御史之东北向又设监察御史位于坛下乐虡之北在西东向奉礼郎太祝在东西向北上大乐令在乐虡之北太官令在酌尊所俱北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官赞者分引行事执事官诣坛东省牲位【凡初献行事礼直官引余官皆賛者引】立定礼直官賛揖次引监察御史升自夘阶【凡行事执事官升降皆自夘阶】视涤濯执事者举幂曰洁降复位礼直官稍前曰告洁毕请省牲太祝出班廵牲一匝诣初献前西向躬曰充退复位光禄丞出班廵牲一匝诣初献前西向躬曰腯退复位礼直官賛省牲毕请诣省馔位揖讫引行事执事官各就位立定礼直官赞揖所司省馔具毕礼直官赞省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉乃还斋所未后一刻太官令帅宰人以鸾刀割牲祝史以槃取毛血置扵馔所遂烹牲晡后郊社令帅其属扫除坛之上下讫还斋所
　　奠玉币
　　祀日丑前五刻【行事春冬用丑时七刻秋夏用丑时一刻】初献以下并赴坛所就次郊社令先入视设神位版讫退次太官令帅其属实馔具毕次引光禄卿入诣午阶南席位北向立赞者曰再拜光禄卿再拜升坛防视礼馔毕次引监察御史升坛防阅陈设纠察不如仪者【凡防视防阅皆先诣正位】乐正帅登歌工人升自夘阶各就位光禄卿还斋所余官各服祭服次引行事执事官各就夘阶东内壝外揖位立定礼直官賛揖次引大乐令先入就午阶南席位北向立赞者曰再拜大乐令再拜升坛就位次引监察御史奉礼郎太祝太官令入就午阶南席位北向立次引三献官礼部兵部工部郎中入就夘阶东席位西向立礼直官稍前賛有司谨具请行事髙安之乐作六成止太常升烟燔牲首賛者曰再拜在位者皆再拜次引监察御史奉礼郎太祝太官令俱陞坛各就位立定【太官令就位酌尊所】次引初献诣盥洗位正安之乐作【初献升降行止皆作正安之乐】至洗位北向立搢笏盥手帨手执笏升坛诣青帝神位前北向立乐止嘉安之乐作搢笏跪次引奉礼郎搢笏西向跪执事者以玉币授初献执笏兴先诣太昊氏神位前北向立初献授玉币奠讫执笏俛伏兴再拜次诣太昊氏神位前东向立【酌献诣配位准此】奠币如上仪乐止奉礼郎复位初献将降坛乐作复位乐止
　　进熟
　　祀日有司设鼎四扵神厨各在镬右光防帅进馔者诣厨以匕升羊扵镬实扵一鼎【肩臂臑肫胳正脊一直脊一横脊一长胁一短胁一代胁一皆二骨以并】次升豕如羊实于一鼎【正配位羊豕各一鼎】皆设扄幂祝史对举入设扵馔幔内俟初献既升奠玉币入陈扵夘阶下西向南上祝史抽扄委扵鼎右除幂初鼎序入有司执匕及俎以从至夘阶下俎各设于鼎西匕加于鼎光禄以匕加于鼎光防以匕升羊载于一俎【肩臂臑在上端肫胳在下端脊胁在中】次升豕如羊载于一俎【正配位羊豕各一鼎】鼎先退次引兵部工部郎中诣夘阶下搢笏奉俎【兵部奉羊工部奉豕】升坛丰安之乐作诣青帝神位前北向跪奠先荐羊次荐豕各执笏俛伏兴有司设扵豆右肠胃肤之前【羊在左豕在右】次诣太昊氏神位前东向奉俎如上仪乐止俱降复位次引初献再诣盥洗位乐作至洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升诣正位酌尊所西向立乐止僖安之乐作执事者以爵授初献初献搢笏执爵执尊者奉幂太官令酌牺尊之泛齐讫先诣配位酌尊所北向立初献以爵授执事者执笏诣青帝神位前北向立搢笏跪执事者以爵授初献初献执爵三祭酒奠爵执笏俛伏兴少立乐止次引太祝诣神位前东向搢笏跪读祝文读讫执笏兴先诣帝太昊氏神位前南向立初献再拜次诣帝太昊氏神位前酌献并如上仪乐止太官令复诣正位酌尊所太祝复位初献将降坛乐作复位乐止次引亚献诣盥洗位北向立搢笏盥手帨手讫执笏诣爵洗位北向立搢笏洗爵拭爵以授执事者执笏升坛诣正位酌尊所西向立文安之乐作执事者以爵授亚献亚献搢笏执爵执尊者举幂太官令酌象尊之醴齐讫洗诣配位酌尊所北向立亚献以爵授执事者执笏诣青帝神位前北向立搢笏跪执事者以爵授亚献亚献执爵三祭酒奠爵执笏俛伏兴再拜次诣帝太昊氏神位前酌献并如上仪乐止降复位次引终献诣洗及升坛行礼并如亚献之仪降复位初亚献将升献引礼官诣盥洗位搢笏盥手帨手执笏诣五官神位前搢笏跪执爵三祭酒奠爵执笏俛伏兴再拜讫诣五星三辰七宿位祭奠行礼如上仪毕复位礼直官曰赐胙賛者承传曰赐胙再拜在位者皆再拜讫送神髙安之乐作一成止
　　望燎
　　初髙安之乐毕引三献官礼部兵部工部郎中诣望燎位有司各诣神位前取玉币祝版置扵燎坛次引监察御史大乐令奉礼郎太祝降坛诣望燎位立定礼直官曰可燎火燎半柴次引初献以下诣东壝门外揖位立礼直官賛礼毕揖讫退太官令帅其属彻礼馔监察御史诣坛监视收彻讫还斋所光防以胙奉进监察御史就位展视讫光禄卿望阙再拜讫乃退










　　政和五礼新仪卷五十
　　钦定四库全书
　　政和五礼新仪卷五十一
　　吉礼
　　皇帝祀高禖仪上
　　时日
　　斋戒
　　陈设
　　车驾自大庆殿诣青城
　　省牲器
　　奠玉币
　　进熟
　　望燎
　　车驾还内
　　时日
　　前期降御札以来年春分日祀高禖太常寺具时日防告
　　斋戒
　　前祀十日质明有司设行事执事及陪祠文武官位于朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部户部礼部兵部工部尚书吏部礼部侍郎大司乐光禄卿大乐令光禄丞在其南【凡设大乐令光禄丞位皆稍却如朝献朝享即功臣献官在光禄丞下】次分献官次执事官又在其南俱北向西上监察御史位二在西东向北上读册举册官奉礼协律郎太祝郊社太官令在东西向北上【奉礼郎以下位皆稍却】设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室在东西向北上东上閤门御史台太常寺以下分引羣官各就位【凡帅引行事执事陪祠文武官立班即御史台引殿中侍御史一员先入就位】太宰读誓于朝堂刑部尚书涖之少宰读誓于太庙斋坊刑部侍郎涖之誓文曰今年某月某日春分皇帝祀高禖【如朝献朝享即云前二日朝献景灵宫前一日朝享太庙】各其职其或不恭国有常刑读讫【内朝堂执事官奉礼郎以下文官宣徳郎以下武官从义郎以下先退】余并对拜讫退皇帝散斋七日于别殿致斋三日【二日于大庆殿一日于青城如朝献朝享即一日于大庆殿一日于太庙一日于青城】凡防斋不吊防问病作乐有司不奏刑杀文书致斋日前后殿不视事唯行祀事前致斋一日殿中监帅其属尚舍铺御座于大庆殿当中南向设东西房于御座之左右稍北又设西阁及斋室于殿后之左右殿上前楹施帘致斋之日质明有司陈大驾卤簿于宣徳门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舍人等自下分引知枢密院事以下诣垂拱殿庭立班东上閤门附内侍进班齐牌垂拱殿防皇帝乗辇出至殿上少驻辇官迎驾自赞常起居宣辇官上殿帘卷鸣鞭行门禁卫诸班亲从迎驾自赞常起居次舍人先赞知内侍省官以下常起居次枢密以下通班常起居赞祗候引驾枢密知客省事以下至签书东上閤门官分左右立六尚局应奉官祗应通侍大夫以下武功大夫以下并先退次管军臣僚宣名常起居赞只候引驾并分左右前导辇降东阶垂拱殿门外禁卫诸班亲从自賛常起居次行宫使御营廵检一班常起居【如通侍大夫以下知客省事以下武功大夫以下知内侍两省带御器械官充行宫使御营廵检各归本班】至大庆殿后阁降辇入西门大庆殿帘降前导官并就次易朝服诣御榻前分左右侍立【知枢密院事签书枢密院事在东西向北上同知枢密院事在东西向左辅一员在知枢密院事之北赞拜东上閤门官一员又在其北并西向知客省事以下在签书枢密院事之南稍东西向北上签书客省事以下又在其南稍却】通事舍人等分引行事执事陪祠文武官各綪结佩入诣大庆殿庭立班引礼部侍郎奏请中严侍臣诣幄奉迎内外符寳郎奉寳先出陈于御榻之左右少顷引礼部侍郎奏外办皇帝服通天冠绛纱袍綪结佩出西閤乘舆称警跸侍卫如常仪由西房至御榻西降舆皇帝即御座南向侍臣夹侍赞拜东上閤门官于榻前赞枢密使以下拜殿之上下应在位官皆再拜【东上閤门官赞拜讫转身北向随拜讫面西赞各祗候】次礼直官引左辅诣御座前俯伏跪奏称左辅具官臣某言请皇帝降座就斋室奏讫俯伏兴还侍位【凡左辅奏请准此】皇帝降座乗舆由东方入斋室侍臣各还所司直卫者如常仪通事舍人分引行事执事陪祠文武官以次出【三省亲王枢密宗室起居问圣体并如仪】应行事执事陪祠官及从升者并防斋七日宿于正寝致斋三日各宿于其次【三省枢密院官各宿于本所及都堂侍从三省尚书侍郎分宿于秘书省中书后省余官内庭有所司者各宿于其司诸方客使许陪位者各宿于其次】凡防斋治事如故唯不吊防问疾作乐判书刑杀文书决罚罪人及与秽恶致斋之日官给酒馔唯祀事得行其余悉禁与祀之官已斋而阙者通摄行事
　　陈设
　　前祀三日殿中监帅其属尚舍设大次于外壝东门之内道北南向小次于午阶之东西向仪鸾司设文武侍臣次于大次之前随地之宜行事陪祠官宗室及有司次于外壝东门之外设东方南方客使次于文官之后西方北方客使次于武官之后设馔幔于内壝东门之外道北南向前祀二日郊社令帅其属扫除坛之上下积柴于燎坛光禄宰牲诣祠所大晟陈登歌之乐于坛上稍南北向设宫架于坛南内壝之外立舞表于酂缀之间前祀一日太常设神位席太史设神位版青帝位于坛上北方南向席以稾秸帝伏牺氏帝高辛氏位于坛上东方西向北上又设简狄姜嫄位于坛下卯阶之南西向北上皆席以莞【告洁毕权彻】奉礼郎礼直官设皇帝位版于坛下小次前西向饮福位于坛下午阶之西北向望燎位于柴坛之北南向设爟火于望燎位之东南向【东西各六人】赞者设亚终献位于小次之南稍东西向大礼使太宰左丞又于其南行事吏部户部兵部工部尚书吏部礼部侍郎光禄卿读册官光禄丞位于大礼使之东【光禄丞稍却】分献官又于其东奉礼郎抟黍太祝郊社大官令位于小次之东北俱西向北上监察御史位二一于坛下午阶之西南一于子阶之西北俱东向协律郎位二一于坛下乐虡之西北一于宫架之西北俱东向大乐令位于登歌乐虡之北大司乐位于宫架之北良醖令位于酌尊所俱北向又设陪祠文武官位于执事者之南诸方客使在文武官之南随其方国光禄陈牲于东壝门外西向祝史各位于牲后太常设省牲位于牲西太礼使太宰左丞在南北向西上分献官位于其后行事吏部户部礼部兵部工部尚书吏部礼部侍郎大司乐光禄卿读册举册官大乐令光禄丞奉礼协律郎抟黍太祝郊社太官令在北南向西上【凡设大乐令以下位皆稍却】监察御史在吏部尚书之西异位稍却光禄陈礼馔于东壝门外道北南向太常设省馔位版于礼馔之南大礼使太宰左丞在南北向西上分献官位于其后监察御史位二俱在西东向北上行事吏部户部礼部兵部工部尚书吏部礼部侍郎大司乐光禄卿读册举册官大乐令光禄丞奉礼协律郎抟黍太祝郊社太官令在东西向北上礼部帅其属设祝册案于神位之右司尊彛帅其属设玉币篚于酌尊所次设笾豆簠簋之位正配位皆左十有一笾右十有一豆俱爲三行爼三二在笾前一在豆前又爼六在豆右爲二重登一在笾豆前簠一簋一在笾豆外簠在左簋在右又设尊坫之位在正配位北太尊五山尊五爲二重在坛上东南隅北向西上【配位以次设于正位酒尊之东】太尊在前皆有坫加勺幂爲酌尊又太尊二山尊二在神位前着尊二牺尊二在坛下午阶之西【配位设于坛下酉阶之北】象尊二壶尊六在坛下午阶之西【配位设于坛下酉阶之南】俱北向西上【配位即东向北上】皆加幂设而不酌又设从祀神位左十笾右十豆俱爲三行爼三二于笾前一于豆前又爼六在豆右爲二重簠二簋二在笾豆外簠在左簋在右爵一在神位前加坫牺尊三有坫内在神位之左设御弓矢弓韣致于禖神之前又设爼十有五及笾豆簠簋各三于馔幔内太常设御洗二于坛下午阶东南北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】设皇帝位于洗南北向内侍酌水位于洗东执巾位于酌水内侍之北俱西向吏部侍郎位于爵洗之西东向又设亚终献盥洗位于本位之南分献官盥洗于从祀神位之前罍篚各设于左右皆内向执罍篚者各位其后祀日丑前五刻郊社令与太史官属各服其服升坛设青帝帝伏牺氏帝高辛氏神位版于坛上简狄姜嫄氏神位版于坛下太府卿少府监帅其属陈玉币于篚【玉青帝以青圭盛于匣配位及从祀神位皆不用玉币皆以青】礼神之玉置于神位前燔玉加于币光禄卿帅其属入实笾豆簠簋【笾三行以右爲上第一行形盐在前鱼鱐糗饵次之第二行榛实在前干桃干防干枣次之第三行蔆在前芡防鹿脯次之豆三行以左爲上第一行芹菹在前笋菹菁菹次之第二行韭菹在前酏食鱼醢兔醢次之第三行豚拍在前鹿臡醓醢次之簠实以稻簋实以黍豋实以大羮】太官令帅其属入实俎【笾前之俎第一重实以牛腥七体两脾两肩两胁并脊两脾在两端两肩两胁次之脊在中第二重实以羊腥七体其载如牛豆前之俎实以豕腥七体其载如羊豆右之俎爲三重以北爲上第一重一实以牛腥肠胃肺离肺一在上端刌肺三次之肠三胃三又次之一实以羊腥肠胃肺其次如牛一实以豕腥肤九横载第一重一实以牛熟肠胃肺一实以羊熟肠胃肺一实以豕熟肤其次如腥皆牛在左羊在中豕在右若配位则皆以东爲上】良醖令帅其属入实尊【太尊实以泛齐山尊实以醴齐着尊实以盎齐牺尊实以醍齐象尊实以沉齐各以一尊实明水壶尊三实酒三实三酒明水酒皆在上】又实从祀神位之馔【笾三行以右爲上第一行形盐在前鱼鱐糗饵次之第二行干枣在前干桃干防次之第三行蔆在前芡防鹿脯次之豆三行以左爲上第一行芹菹在前笋菹葵菹次之第二行菁菹在前韭菹鱼醢次之第三行兔醢在前豚拍醯醢鹿臡次之簠实以稻粱粱在稻前簋实以黍稷稷在黍前羮实与正配位并同】又实从祀神位之尊【一实明水爲上尊一实醍齐分献官酌之】太常设烛于神位前又设大礼使以下行事执事官揖位于邜阶之东内壝外如省牲位所司陈异寳嘉瑞及伐国之宝于宫架之南东西相向







　　政和五礼新仪卷五十一
　　钦定四库全书
　　政和五礼新仪卷五十二
　　吉礼
　　皇帝祀高禖仪中
　　车驾自大庆殿诣青城
　　前祀一日陪祠文武官先诣高禖坛齐宫其日导驾官以下就次各服其服尚辇奉御进舆于大庆殿乗黄令进玉辂于宣徳门内南向设千牛将军一员位于辂前北向门下侍郎一员位于左辅之前赞者二人位又于其前少顷东上閤门御史台大常寺分引左辅门下侍郎太仆卿乘黄令诣大庆殿西阶下立北向东上乘黄令位其后次引导驾官在其后分东西相向立以俟奉迎前导次管军臣僚次行宫使御营廵检等又在其后礼直官通事舍人引礼部侍郎奏请中严【几左辅门下侍郎礼部侍郎奏请皆礼直官通事舍人引】少顷又奏外办皇帝服通天冠绛纱袍乘舆以出降自西阶称警跸如常仪宣赞舍人赞左辅以下常起居次导驾官常起居【已起居者止奏圣躬万福】次管军臣僚次行宫使御营廵检等常起居【该宣名者即宣名】太仆卿出诣玉辂所摄衣而升正立执辔导驾官前导皇帝出大庆殿门外至玉辂所千牛将军前跪执辔左辅进当舆前俯伏跪奏左辅具官臣某言请皇帝降舆升辂奏讫俯伏兴退复位【凡左辅奏请准此】乘黄令稍前东向进玉辂皇帝降舆升辂太仆卿立授绥导驾官分左右歩导门下侍郎进当辂前俯伏跪奏门下侍郎具官臣某言请车驾进发奏讫俯伏兴退复位【凡门下侍郎奏请准此】车驾动称警跸左辅先诣宣徳门内以俟门下侍郎及赞者夹侍以出千牛将军夹辂而趋车驾将及宣徳门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传勅侍臣上马诸侍卫之官各督其属左右翊驾在黄麾内符寳郎奉八寳前导殿中监后部从导驾官夹侍以前赞者在左辅门下侍郎之前侍臣上马毕次大内留守于宣徳门外再拜奉辞门下侍郎奏请车驾进发车驾动称警跸不鸣皷吹大驾卤簿前导诣青城车驾将至青城东上閤门御史台分引陪祠文武官宗室客使礼直官赞者引行事执事官俱诣泰禋门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官歩导入门车驾动千牛将军夹辂而趋至端诚殿前廻辂南向千牛将军立于辂右左辅奏请皇帝降辂乘舆尚辇奉御进舆于辂后皇帝降辂乘舆入斋殿侍卫如常仪导驾官歩导至殿门皇帝降舆归殿后閤降通事舍人承防勅羣官各还次学士院以祝册授通进司进御书讫付尚书礼部【如朝献朝享即并如冬祀大礼驾自太庙诣青城仪】
　　省牲器
　　省牲之日午后十刻去坛三百歩禁行者未后二刻郊社令帅其属扫除坛之上下司尊彛帅府史及执事者以祭器入设于位【凡设祭器皆借以席笾豆又加巾盖】太府卿少府监陈玉币于篚【告洁毕权彻】未后三刻礼直官赞者分引大礼使以下诣东壝门外省牲位立定光禄卿丞与执事者牵牲就位礼直官赞揖讫赞者引大司乐入行乐架【几亚终献行事皆礼直官太常博士引大礼使太宰左丞行事皆礼直官引余官皆赞者引】次引礼部尚书升自邜阶视涤濯【几行事执事者升降皆自夘阶】次又引太宰申眂涤濯执事者皆举幂曰洁俱复位礼直官稍前曰告洁毕请省牲次引礼部尚书侍郎稍前省牲讫退复位次引光禄卿出班廵牲一匝西向躬曰充曰备次引光禄丞出班廵牲一匝西向躬曰腯俱复位礼直官稍前曰省牲毕请就省馔位赞揖讫引大礼使以下各就位立定礼直官赞揖所司省馔毕赞揖讫俱还斋所光禄卿丞及执事者以次牵牲诣厨授大官令次引礼部尚书诣厨省鼎镬视涤溉协律郎展视乐器及还斋所晡后一刻大官令帅宰人以鸾刀割牲祝史各取毛血实于槃俱置馔所遂烹牲郊社令帅其属扫除坛之上下
　　奠玉币
　　祀日丑前五刻【行事用丑时七刻】诸祀官及陪祠之官各服其服郊社令与太史官属入设神位版太府卿少府监入陈玉币光禄卿入实笾豆簠簋太官令入实爼良醖令入实尊乐正帅工人二舞以次入与执尊罍篚幂者各就位引分献官执事官诣从祀神位前立次通事舍人等分引陪祠文武官及宗室客使各入就位次礼直官赞者分引大礼使以下行事执事官就邜阶内壝门外揖位立定礼直官赞揖次引监察御史次引大礼使以下入就位次引监察御史按视坛之上下纠察不如仪者退复位尚辇奉御进舆于斋殿皇帝服通天冠绛纱袍乘舆以出近侍及扈从之官导从至大次门外皇帝降舆入次降礼仪使枢密院官太常卿东上閤门官太常博士礼直官分立于大次外之左右次引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俯伏跪奏礼仪使具官臣某言请皇帝行事奏讫俯伏兴还侍位【礼仪使奏礼宰准此】帘卷皇帝服衮冕以出侍卫如常仪礼仪使以下前导至中壝门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍卫不应入者止于门外】协律郎跪俯伏举麾【凡行事执事取物奠物皆跪俯伏兴】工皷柷宫架仪安之乐作【皇帝升降行止皆作仪安之乐】至午阶版位西向立偃麾戞敔乐止【凡乐皆协律郎跪俯伏举麾兴工皷柷而后作偃麾戞敔而后止】礼仪使于下分左右侍立【几行礼皆礼仪使枢密院官太常卿东上閤门官太常博士礼直官前导至位前分立于左右】礼仪使前奏有司谨具请行事宫架作景安之乐帝临降康之舞六成止太常升烟燔牲首礼仪使奏请再拜皇帝再拜赞者曰再拜在位官皆再拜内侍取玉币于篚立于尊所次引太宰吏部尚书侍郎升诣青帝神位前北向立内侍先设缫借于地礼仪使奏请跪奠镇圭于缫借执大圭俯伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以兴进奠于青帝神位前太宰吏部尚书侍郎俱诣帝伏牺氏神位前以俟【次诣帝高辛氏神位前准此】礼仪使奏请执大圭俯伏兴内侍取镇圭缫借诣帝伏牺氏神位前先设缫借于地【次诣帝高辛氏神位前准此】礼仪使奏请再拜皇帝再拜乐止礼仪使前导皇帝诣帝伏牺氏次诣帝高辛氏神位前东向奠币并如上仪太宰以下俱复位礼仪使前导皇帝还版位登歌乐作内侍举镇圭缫借以镇圭授殿中监以还有司皇帝降阶乐止宫架乐作至版位西向立乐止初皇帝将奠配位之币引分献官诣盥洗位搢笏盥手帨手执笏诣简狄氏神位前搢笏跪次引奉礼郎北向跪执事者以币授奉礼郎奉礼郎奉币授分献官执笏俯伏兴先诣简狄氏神位前北向立分献官授币奠讫俯伏兴再拜次诣姜嫄氏神位前奠币如上仪退复位祝史奉毛血槃立于壝门外由其陛升大祝迎于坛上俱进奠于神位前太祝兴执事者退立于尊所
　　政和五礼新仪卷五十二
　　钦定四库全书
　　政和五礼新仪卷五十三
　　吉礼
　　皇帝祀高禖仪下
　　进熟
　　祀日有司陈九鼎于神防各在镬右太官令帅进馔者诣厨以匕升牛于镬实于一鼎【肩臂臑肫胳正脊一直脊一横脊一长胁一短胁一代胁一背二骨以并】次升羊如牛实于一鼎次升豕如羊实于一鼎【正配毎位牛羊豕各一鼎】皆设扄幂祝史对举陈于馔幔内重行西向以南爲上光禄实笾豆簠簋于馔幔内【笾实以粉餈豆实以糁食簠实以粱簋实以稷】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入户部兵部工部尚书诣馔所奉爼以入太官令引入正门宫架丰安之乐作设于邜阶之下北向西上奉牲者在东祝史抽扄委于鼎右除幂初鼎序入有司执匕及爼以从至邜阶下各设于鼎西匕加于鼎太官令以匕升牛载于一爼【肩臂臑在上端肫胳在下端脊胁在中】次升羊及豕如牛各载于一爼【正配每位牛羊豖各一爼】鼎先退俟祝史进彻毛血槃以次出次引礼部尚书搢笏执笾豆簠簋户部兵部工部搢笏奉爼以升执事者各迎于坛上礼部尚书奉笾豆簠簋诣青帝神位前北向跪奠啓盖于下执笏俯伏兴有司设笾于糗饵前豆于醓醢前簠于稻前簋于黍前次引户部兵部工部尚书奉爼【户部奉牛兵部奉羊工部奉豖】诣青帝神位前北向跪奠先荐牛次荐羊又荐豕各执笏俯伏兴有司设于豆右肠胃肤之前【牛在左羊在中豕在右】次诣帝伏牺氏次诣帝高辛氏神位前东向跪奠并如上仪乐止次引执事者诣坛下从祀神位前俱奉爼跪奠讫退复位【爼皆牛羊豕各一其载与正配位爼并同皆先设于本位之南】太祝取菹擩于醢祭于豆间三又取黍稷肺祭如初皆借用茅各还尊所引太宰左丞诣青帝神位前西向立以北爲上吏部侍郎诣爵洗位东向立礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚兴以进皇帝拭爵内侍受巾跪奠于篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌歆安之乐作吏部侍郎奉爵诣正位酌尊所西向立执尊者举幂良醖令酌太尊之泛齐讫先诣帝伏牺氏酌尊所北向立礼仪使前导皇帝诣青帝神位前北向立礼仪使奏请搢大圭吏部侍郎以爵授左丞左丞授太宰太宰西向跪以进礼仪使奏请执爵祭酒三祭于茅苴奠爵执大圭俯伏兴又奏请少立乐止太宰左丞俱诣帝伏牺氏神位前北向立以俟举册官举祝册进于青帝神位之右读册官搢笏东向跪读册文读讫执笏兴先诣帝伏牺氏神位前南向立礼仪使请再拜皇帝再拜有司奠册于青帝神位前礼仪使前导皇帝诣帝伏牺氏次诣帝高辛氏神位前酌献并如上仪【惟登歌作承安之乐】太宰以下俱复位礼仪使前导皇帝还版位登歌乐作降阶乐止宫架乐作至版位西向立乐止礼仪使奏请还小次宫架乐作将至小次礼仪使奏请释大圭殿中监跪受大圭皇帝入小次降乐止文舞退武舞进宫架容安之乐作舞者立定乐止初皇帝将诣小次礼直官太常博士引亚献官诣盥洗位北向立搢笏盥手执笏诣爵洗位北向立搢笏洗爵拭爵以授执事者执笏升诣青帝酌尊所西向立宫架作隆安之乐神保锡羡之舞执事者以爵授亚献亚献搢笏执爵执尊者举幂太官令酌山尊之醴齐讫先诣帝伏牺氏酌尊所北向立亚献以爵授执事者执笏诣青帝神位前北向搢笏跪执事者以爵授亚献执爵祭酒三祭于茅苴奠爵执笏俯伏兴少退北向再拜次诣帝伏牺氏次诣帝高辛氏神位前酌献并如上仪乐止降复位初亚献行礼将毕次礼直官太常博士引终献诣洗及升坛酌献并如亚献之仪降复位初亚献将升赞者引分献官诣盥洗位搢笏盥手帨手执笏诣简狄氏神位前搢笏跪执爵三祭酒奠爵执笏俯伏兴少立次引太祝搢笏跪读祝文读讫执笏兴太祝复位分献官再拜诣姜嫄神位前酌献如上仪【不读祝文】退复位初皇帝既奠玉币光禄以牛左臂一骨及长胁短胁俱二骨以并载于胙爼设于坛下饮福位之西俟终献既升引户部尚书抟黍太祝太官令诣饮福位东向立奉爼豆爵酒者各位于其后礼仪使奉请诣饮福位帘卷出次宫架乐作殿中监跪进大圭礼仪使奏请执大圭前导皇帝诣饮福位将至位乐止宫架僖安之乐作皇帝至饮福位北向立尚醖典御执尊升诣酌所良醖令酌上尊福酒合置一尊典御奉尊降诣饮福位以授殿中奉御执爵殿中少监酌之奉御以爵酒授殿中监殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪受爵祭酒【三祭于地】啐酒奠爵殿中监跪受爵以兴诸太祝帅执事者持胙爼进减神位前正脊二骨横脊二骨加于爼上内侍受爼以授户部尚书户部尚书西向跪以进皇帝受爼奠之户部尚书受爼以兴退复位太官令取黍于簋抟以授太祝太祝受以豆东向跪进皇帝受讫奠之太祝受豆以兴退复位次殿中监再跪以爵酒进礼仪使奏请受爵饮福酒奠爵殿中监受虚爵兴以授典御奉御执事者俱退复位礼仪使奏请执大圭俯伏兴又奏请再拜皇帝再拜乐止礼仪使前导皇帝还版位宫架乐作至版位西向立乐止次引礼部尚书升坛彻笾豆户部工部尚书升坛彻爼【笾豆牛羊豕爼各一俱少移故处】登歌成安之乐作卒彻乐止礼部尚书以下降复位礼直官曰赐胙行事陪祠官再拜赞者承传曰赐胙再拜在位官再拜送神宫架景安之乐作一成止
　　望燎
　　景安之乐毕礼仪使奏请诣望燎位前导皇帝诣望燎位宫架乐作至位南向立乐止初赐胙再拜讫郊社令以黍稷肺祭借以白茅东之吏部侍郎帅太祝执篚进诣神位前取玉币祝册借以茅以爼载牲体黍稷饮爵酒各由其阶降坛南行诣柴坛自南阶升以玉币祝册馔物置于燎柴执事者又以从祀神位之币及祝册馔物从燎礼直官曰可燎举爟火东西各以炬燎半柴礼仪使奏礼毕前导皇帝还大次宫架乐作出中壝门外礼仪使奏请释大圭殿中监跪受大圭以还有司侍卫如常仪皇帝至大次乐止礼部郎中奏觧严引大礼使以下诣邜阶之东内壝外揖位立礼直官赞礼毕揖讫退通事舍人引陪祠文武官及宗室客使以次出将士不得輙离部伍【端诚殿受贺并如冬祀大礼仪】
　　车驾还内
　　前期殿中监帅其属尚舍设御幄于大庆殿门外之东南向大晟设宫架于宣徳门外稍南其日祀事礼毕所司转仗卫卤簿于还途如来仪文武百僚宗室客使先诣宣徳门外就次以俟立班奉迎乘黄令进金辂于行宫殿门外南向千牛将军一员执长刀立于辂右尚辇奉御进舆于斋殿导驾官俱诣斋殿门外奉迎礼部侍郎奏请中严少顷又奏外办帘卷皇帝服通天冠绛纱袍乘舆以出应导驾官等并迎驾奏圣躬万福【内祗应官赞谢皆再拜】太仆卿出诣金辂所摄衣而升正立执辔皇帝乘舆降自西阶至金辂所左辅奏请皇帝降舆升辂【有司仍具大辇若乘辇即奏云降舆乘辇】太仆卿授绥千牛将军驭驾如来仪门下侍郎奏请车驾进发车驾动称警跸侍卫如来仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传勅侍臣上马门下侍郎奏请车驾进发车驾动称警跸皷吹及诸军乐振作车驾将至宣徳门外文武百僚宗室客使立班再拜奉迎次大内留守见再拜讫退车驾至宣徳门外少驻文武侍臣皆下马歩导千牛将军立于辂右车驾动千牛将军夹辂而趋大乐正奏采茨之乐入门乐止车驾至御幄前左辅奏请皇帝降辂乘舆【若乘辇即云降辇乘舆】皇帝降辂乘舆以入礼部郎中奏觧严通事舍人承防勅羣官各还次将士各还其所【若肆赦并如冬祀大礼宣徳门肆赦之仪】










　　政和五礼新仪卷五十三
　　钦定四库全书
　　政和五礼新仪卷五十四
　　吉礼
　　祀高禖仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　时日
　　太常寺预于隔季以春分日祀高禖闗太史局太史局以其日报太常寺太常寺参酌讫具时日散告
　　斋戒
　　前祀十日受誓戒于尚书省其日五皷赞者设位版于公相防下吏部尚书在左刑部尚书在右并南向初献亚终献礼官位于其南稍东北向西上监察御史位于其西稍北东向光禄卿户部兵部工部郎中大乐令光禄丞位于其南稍西北向东上【大乐令光禄丞位稍却】奉礼郎太祝郊社令太官令位于其东西向北上质明礼直官赞者引行事执事官就位立定礼直官引吏部尚书由公相防降阶就位礼直官赞揖在位者对揖吏部尚书搢笏读誓文云某月某日春分祀髙禖各扬其职不共其事国有常刑读讫执笏礼直官赞奉礼郎太祝郊社太官令先退余官对拜乃退防斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞郊社太官令斋一日】二日于本司【无本司者于太常斋舍质明至斋所】唯祀事得行其余悉禁前祀一日质明俱赴祠所斋宫官给酒馔祀官已斋而阙者通摄行事
　　陈设
　　前祀三日仪鸾司设行事执事官次于坛壝门外随地之宜设馔幔于内壝西门外道南北向前二日光禄牵牲诣祠所前一日郊社令帅其属扫除坛之上下太常设正配神位席太史设正配神位版于坛上【凡设神位版皆郊社令监视】太常设祭器【凡设祭器皆借以席笾豆又加巾盖】以俟告洁【既毕权彻】光禄陈牲于邜阶之东南内壝外西向祝史各位于牲后太常设省牲位于牲西三献官礼官在南北向光禄卿户部兵部工部郎中大乐令光禄丞奉礼郎太祝郊社太官令在北南向俱西上【凡设大乐令光禄丞以下位皆稍却】监察御史于光禄卿之西少絶光禄陈礼馔于坛之东南内壝外南向太常设省馔位版于礼馔之南三献官礼官在南北向西上监察御史在西东向光禄卿户部兵部工部郎中大乐令光禄丞奉礼郎大祝郊社令在东西向北上大晟设登歌之乐于坛上稍南北向祀日丑前五刻礼直官赞者诸司职掌各服其服太常设神位席太史设神位版于坛之上下青帝位于坛上北方南向席以稾秸帝伏牺氏帝高辛氏位于坛上东方西向北上又设简狄姜嫄位于卯阶之南西向北上并席以莞太常陈玉于神位之左【玉以青珪盛以匣燔玉用珉】礼神之玉奠于神前燔玉加于币【配位及简狄姜嫄位不用玉】陈币篚各于神位之左【币以青】祝版各于神位之右置于坫次设祭器光禄实之正配位各左十有二笾爲三行以右爲上【第一行形盐在前鱼鱐糗饵粉餈次之第二行榛实在前干桃干防干枣次之第三行蔆在前芡防鹿脯次之】右十有二豆爲三行以左爲上【第一行芹菹在前葵菹菁菹笋菹次之第二行韭菹在前酏食鱼醢兔醢次之第三行豚拍在前鹿臡醯醢糁食次之】俎三二在笾前爲二重以北爲上【第一重实以牛腥七体两脾两肩两胁并脊两脾在两端两肩两胁次之脊在中第二重实以羊腥七体其载如牛若配位则以东爲上】一在豆前【实以豕腥七体其载如羊】又俎六在豆右爲二重以北爲上【第一重一实以牛腥肠胃肺离肺一在上端刌肺三次之肠三胃三又次之一实以羊腥肠胃肺其次如牛一实以豕腥肤九横载第二重一实以牛熟肠胃肺一实以羊熟肠胃肺一实以豕熟肤其次如腥皆牛在左羊在中豕在右若配位则以东爲上】登一在笾豆间【实以大羮】槃一在登前【实以毛血】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】设牺尊五象尊五爲二重在坛上东南隅北向西上【配位即设于正位酒尊之东】牺尊在前皆有坫加勺幂爲酌尊【犠尊一实明水爲上尊余皆实泛齐代以供内法酒初献酌之象尊实以明水爲上尊余皆实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二在坛下午阶之西【着尊一实盎齐犠尊一实醍齐各以一尊实明水若配位即于坛下西阶之北】象尊二壶尊六在坛下午阶之东【象尊以实明水一实沉齐壶尊三实酒三实三酒明水酒皆在上若正配位即设于酉阶之南】俱北向西上【若配位即东向北上】皆加幂五齐三酒设而不酌又设从祀神位每位左十笾爲三行以右为上【第一行干防在前形盐鱼鱐次之第二行榛实在前干桃干枣次之第三行蔆在前芡防鹿脯次之】右十豆爲三行以左爲上【第一行芹菹在前笋菹葵菹次之第二行菁菹在前韭菹鱼醢次之第三行兔醢在前豚拍醓醢鹿臡次之】俎三二在笾前一在豆前又俎六在豆右爲二重俱以东爲上簠二簋二在笾豆外簠在左簋在右【俎及簠簋之实与正配位并同】爵一在神位前加坫牺尊二并坫勺在神位之左【一实明水爲上尊一实供内法酒初献酌之】又设御弓矢韣致于禖神之前设烛于神位前设俎十有五于馔幔内设洗二于卯阶之东北向【盥洗在东爵洗在西】罍洗在东加勺篚在洗西南肆实以巾【若爵洗之篚则又实以爵加坫】又设礼官盥洗于从祀神位之前执罍篚者位其后又设揖位于卯阶之东内壝之外如省牲位【唯不设光禄丞郊社令位】积柴于燎坛设望燎位于卯阶东南内壝之外三献官礼官在北南向西上监察御史在西东向户部兵部工部郎中大乐令奉礼郎太祝在东西向北上又设三献官礼官席位于卯阶之东北西向南上户部兵部工部郎中席位于卯阶之东南西向北上设监察御史大乐令席位于午阶之南北向奉礼郎太祝太官令位于其后俱西上光禄卿席位于监察御史之东俱北向又设监察御史位于坛上乐虡之北在西东向奉礼郎太祝在东西向北上大乐令在乐虡北太官令在酌尊所俱北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官赞者分引行事执事官诣坛东省牲位【凡初献行事礼直官引余官皆赞者引】立定礼直官赞揖次引监察御史升自卯阶【凡行事执事官升降皆自卯阶】视涤濯执事者举幂曰洁降复位礼直官稍前曰告洁毕请省牲太祝出班廵牲一匝诣初献前西向躬曰充退复位光禄丞出班廵牲一匝诣初献前西向躬曰腯退复位礼直官赞省牲毕请诣省馔位揖讫引行事执事官各就位立定礼直官赞揖所司省馔具毕礼直官赞省馔毕揖讫俱还斋所光禄丞太祝以次牵牲诣厨授太官令次监察御史诣厨省鼎镬视祭器涤溉乃还斋所未后一刻太官令帅宰人以鸾刀割牲祝史以槃取毛血置于馔所遂烹牲晡后郊社令帅其属扫除坛之上下讫还斋所
　　奠玉币
　　祀日丑前五刻【行事用丑时七刻】初献以下并赴坛所就次郊社令先入视设神位版讫退次太官令帅其属实馔俱毕次引光禄卿入诣午阶南席位北向立赞者曰再拜光禄卿再拜升坛阅陈设纠察不如仪者【凡视防阅皆先诣正位】乐正帅登歌工人升自卯阶各就位光禄卿还斋所余官各服祭服次引行事执事官各就卯阶东内壝外揖位立定礼直官赞揖次引大乐令先入就午阶南席位北向立赞者曰再拜大乐令再拜升坛就位次引监察御史奉礼郎太祝太官令入就午阶南席位北向立次引三献官礼官户部兵部工部郎中入就卯阶东席位西向立礼直官稍前赞有司谨具请行事高安之乐作六成止大常升烟燔牲首赞者曰再拜在位皆再拜次引监察御史奉礼郎太祝太官令俱升坛各就位立定【太官令就正位酌尊所】次引初献诣盥洗位正安之乐作【初献升降行止皆作正安之乐】至洗位北向立搢笏盥手帨手执笏外坛诣青帝神位前北向立乐止嘉安之乐作搢笏跪次引奉礼郎搢笏西向立跪执事者以玉币授奉礼郎奉礼郎奉玉币授初献执笏兴先诣帝伏牺氏神位前北向立初献受玉币奠讫执笏俯伏兴再拜诣帝伏牺氏次诣帝高辛氏神位前东向立【酌献诣配位准此】奠币如上仪乐止奉礼郎先诣简狄神位前北向立初献将降坛乐作复位乐止初献既升献讫次引礼官诣洗及诣简狄氏次诣姜嫄氏神位前东向奠币并如上仪俱退复位
　　进熟
　　祀日有司陈九鼎于神防各在镬右光禄帅进馔者诣防以匕升牛于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并】次升羊豕如牛各实于一鼎【正配位牛羊豕各一鼎】皆设扄幂祝史对举入设于馔幔内俟初献既升奠玉币入陈于卯阶下西向南上祝史抽扄委于鼎右除幂初鼎序入有司执匕及俎以从至卯阶下俎各设于鼎西匕加于鼎光禄以匕升牛载于一俎【肩臂臑在上端肫胳在下端脊胁在中】次羊及豕如牛各载于一俎【正配位牛羊豕各一爼】鼎先退次引户部兵部工部郎中诣卯阶下搢笏奉俎【戸部奉牛兵部奉羊工部奉豕】升坛丰安之乐作诣青帝神位前北向跪奠先荐牛次荐羊又荐豕各执笏俯伏兴有司设于豆右肠肤胃之前【牛在左羊在中豕在右】次诣帝伏牺氏帝高辛氏神位前东向奉俎如上仪乐止户部兵部工部郎中降奉俎诣简狄氏姜嫄氏神位前东向奉奠并如上仪俱退复位次引初献再诣盥洗位乐作至位北向搢笏盥手帨手执笏次诣爵洗位北向立搢笏洗爵拭爵以授执事者执笏升诣正位酌奠所西向立乐止祐安之乐作执事者以爵授初献初献搢笏执爵执尊者举幂大官令酌牺尊之泛齐讫先诣帝伏牺氏位酌尊所北向立初献以爵授执事者执笏诣青帝神位前北向立搢笏跪执爵者以爵授初献初献执爵三祭酒奠爵执笏俯伏兴少立乐止次引太祝诣神位前东向搢笏跪读祝文读讫执笏兴先诣帝伏牺氏神位前南向立初献再拜次诣帝伏牺氏帝高辛氏神位前酌献并如上仪乐止太官令复诣正位酌尊所太祝复位初献将降坛乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升坛诣正位酌尊所西向立久安之乐作执事者以爵授亚献搢笏执爵执尊者举幂太官令酌象尊之醴齐讫先诣帝伏牺氏位酌尊所北向立亚献以爵授执事者执笏诣青帝神位前北向立搢笏讫执事者以爵授亚献亚献执爵三祭酒奠爵执笏俯伏兴再拜次诣帝伏牺氏帝高辛氏神位前酌献并如上仪乐止降复位次引终献诣洗及升坛行礼并如亚献之仪降复位初亚献将升献引礼官诣盥洗位搢笏盥手帨手执笏诣简狄神位前东向立搢笏跪执爵三祭酒奠爵执笏俯伏兴少立次引太祝搢笏跪读祝文读讫执笏兴太祝复位礼官再拜诣姜嫄神位前酌献如上仪【唯不读祝文】退复位次礼直官曰赐胙赞者承传曰赐胙再拜在位者皆再拜讫送神理安之乐作一成止
　　望燎
　　初理安之乐毕引三献官礼官户部兵部工部郎中诣望燎位有司各诣神位前取玉币祝版置于燎柴次引监察御史大乐令奉礼郎太祝降坛诣望燎位立定礼直官曰可燎火燎半柴次引初献以下诣东壝门外揖位立礼直官赞礼毕揖讫退太官令帅其属彻礼馔监察御史诣坛监视收彻讫退内侍奉酒馔及弓韣入内如仪











　　政和五礼新仪卷五十四
　　钦定四库全书
　　政和五礼新仪卷五十五
　　吉礼
　　皇帝朝日仪上
　　时日
　　斋戒
　　陈设
　　车驾自大庆殿诣青城
　　省牲器
　　奠玉币
　　进熟
　　望燎
　　车驾还内
　　时日
　　前期降御札以来年春分朝日太常寺具时日防告
　　斋戒
　　前祀十日质明有司设行事执事及陪祠文武官位于朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部户部礼部尚书吏部礼部侍郎大司乐光禄卿大乐令光禄丞在其南【凡设大乐令光禄丞位皆稍却如朝献朝享即功臣献官在光禄丞下】次执事官又在其南俱北向西上监察御史位二在西东向北上读册举册官奉礼协律郎太祝郊社太官令在东西向北上【奉礼郎以下位皆稍却】设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室在东西向北上东上閤门御史台太常寺以下分引羣官各就位【凡将引行事执事陪祠文武官立班即御史台引殿中侍御史一员先入就位】太宰读誓于朝堂刑部尚书涖之少宰读誓于太庙斋坊刑部侍郎涖之誓文曰今年某月某日春分皇帝朝日【如朝献朝享即云前二日朝献景灵宫前一日朝享太庙】各其职其或不恭国有常刑读讫【内朝堂职事官奉礼郎以下文官宣徳郎以下武官从义郎以下先退】余官并对拜讫退皇帝防斋七日于别殿致斋三日【二日于大庆殿一日于青城如朝献朝享即一日于大庆殿一日于太庙一日于青城】凡防斋不吊防问疾作乐有司不奏刑杀文书致斋日前后殿不视事唯行祀事前致斋一日殿中监帅其属尚舍铺御座于大庆殿当中南向设东西房于御座之左右稍北又设西阁及斋室于殿后之左右殿上前楹施帘致斋之日质明有司陈大驾卤簿于宣徳门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舍人等自下分引知枢密院事以下诣垂拱殿庭立班东上閤门附内侍进班齐牌垂拱殿帘降皇帝乘辇出至殿上少驻辇官迎驾自赞常起居宣辇官上殿帘卷鸣鞭行门禁卫诸班亲从迎驾自赞常起居次舍人先赞知内侍省官以下常起居次枢密以下通班常起居赞祗候引驾枢密知客省事以下至签书东上閤门官分左右立六尚局应奉官祗应通侍大夫以下武功大夫以下并先退次管军臣僚宣名常起居赞祗候引驾并分左右前导辇降东阶垂拱殿门外禁卫诸班亲从自赞常起居次行宫使御营廵检一班常起居【如通侍大夫以下知客省事以下武功大夫以下知内侍两省带御器械官充行宫使御营廵检各归本班】至大庆殿后閤降辇入西閤大庆殿帘降前导官并就次易朝服诣御榻前分左右侍立【知枢密院事签书枢密院事在东西向北上同知枢密院事在西东向左辅一员在知枢密院事之北赞拜东上閤门官一员又在其北并西向知客省事以下在签书枢密院事之南稍东西向北上签书客省事以下又在其南稍却】通事舍人等分引行事执事陪祠文武官各綪结佩入诣大庆殿庭立班引礼部侍郎奏请中严侍臣诣幄奉迎内外符寳郎奉寳先出陈于御榻之左右少顷引礼部侍郎奏外办皇帝服通天冠绛纱袍綪结佩出西閤乘舆称警跸侍卫如常仪由西房至御榻西降舆皇帝即御座南向侍臣夹侍赞拜东上閤门官于榻前赞枢密以下拜殿之上下应在官位皆再拜【东上閤门官赞拜讫转身候】次礼直官引左辅诣御座前俯伏跪奏称左辅具官臣某言请皇帝降座就斋室奏讫俯伏兴还侍位【凡左辅奏请准此】皇帝降座乘舆由东房入斋室侍臣各还所司直卫者如常仪通事舍人分引行事执事陪祠文武官以次出【三省亲王枢密宗室起居问圣体并如仪】应行事执事陪祠官及从升者并防斋七日宿于正寝致斋三日各宿于其次【三省枢密院官各宿于本防及都堂侍从官并尚书侍郎分宿于秘书省中书后省余官内庭有所司者各宿于其司诸方客使许赴陪位者各宿于其次】凡防官治事如故唯不吊防问疾作乐判书刑杀文书决罚罪人及与秽恶致斋之日官给酒馔唯祀事得行其余悉禁与祀之官已斋而阙者通摄行事
　　陈设
　　前祀三日殿中监帅其属尚舍设大次于外壝东门之内道北南向小次于午阶之东西向仪鸾司设文武侍臣次于大次之前随地之宜行事陪祠官宗室及有司次于外壝东门之外设东方南方客使次于文官之后西方北方客使次于武官之后设馔幔于内壝东门之外道北南向前祀二日郊社令帅其属扫除坛之上下积柴于燎坛光禄牵牲诣祠所大晟陈登歌之乐于坛上稍南北向设宫架于坛南内壝之外立舞表于酂缀之间前祀一日太常设神位席太史设神位版大明位于坛上北方南向席以稾秸【告洁毕权彻】奉礼郎礼直官设皇帝位版于坛下小次前西向饮福位于坛下午阶之西北向望燎位于柴坛之北南向设爟火于望燎位之东南向【东西各六人】赞者设亚终献位于小次之南稍东西向大礼使太宰左丞又于其南行事吏部户部礼部尚书吏部礼部侍郎光禄卿读册举册官光禄丞位于大礼使之东【光禄丞稍却】奉礼郎黍大祝郊社太官令位于小次之东北俱西向北上监察御史位二一于坛下午阶之西南一于子阶之西北俱东向协律郎位二一于坛上乐虡之西北一于宫架之西北俱东向大乐令位于登歌乐虡之北大司乐位于宫架之北良醖令位于酌尊所俱北向又设陪祠文武官位于执事者之南诸方客使在文武官之南随其方国光禄陈牲于东壝门外西向祝史各位于牲后太常设省牲位于牲西大礼使大宰左丞在南北向西上行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼协律郎搏黍太祝郊社太官令在北南向西上【凡设太乐令以下位皆稍却】监察御史在吏部尚书之西异位稍却光禄陈礼馔于东壝门外道北南向太常设省馔位版于礼馔之南大礼使太宰左丞在南北向西上监察御史位二俱在西东向北上行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼协律郎搏黍太祝郊社太官令在东西向北上礼部帅其属设祝册案于神位之右司尊彛帅其属设玉币篚于酌尊所次设笾豆簠簋之位左十有二笾右十有二豆俱爲三行爼三一在笾前二在豆右爲二重登一在笾豆间簠一簋一在笾豆外簠在左簋在右又设尊坫之位太尊五山尊五爲二重在坛上东南隅北向西上太尊在前皆有坫加勺幂爲酌尊又太尊二山尊二在神位前着尊二牺尊二在坛下午阶之西象尊二壶尊六在坛下午阶之东俱北向西上皆加幂设而不酌又设笾豆簠簋槃爼各一于馔幔内设御洗二于坛下午阶东南北向【盥洗在东爵洗在西】罍在洗东加勺篚在洗西南肆实以巾【若爵之篚则又实以爵加坫】设皇帝位于洗南北向内侍酌水位于洗东执巾位于酌水内侍之北俱西向吏部侍郎位于爵洗之西东向又设亚终献盥洗爵洗于本位之南罍篚各设于左右皆内向执罍篚者位其后祀日丑前五刻郊社令与太史官属各服其服升坛设神位版于坛上太府卿少府监帅其属陈玉币于篚【玉以圭璧盛于匣币以赤】礼神之玉置于神位前燔玉加于币光禄卿帅其属入实笾豆簠簋【笾三行以右爲上第一行形盐在前鱼鱐糗饵次之第二行榛实在前干桃干防干枣次之第三行蔆在前芡防鹿脯次之豆三行以左爲上第一行芹菹在前笋菹葵菹菁菹次之第二行韭菹在前酏食鱼醢兔醢次之第三行豚拍在前鹿臡醓醢次之簠实以稻簋实以黍登实以大羮】太官令帅其属入实爼【笾前之爼一实以牛腥七体两脾两肩两胁次之脊在中豆右之爼二爲二重以北爲上第一重实以牛腥肠胃肺离肺一在上端刌肺三次之肠三胃三又次之第二重实以牛熟肠胃肺其载如腥】良醖令帅其属入实尊【太尊实以泛齐山尊实以醴齐着尊实以盎齐牺尊实以醍齐象尊实以沉齐各以一尊实明水壶尊三实三酒三实酒明水酒皆在上】太常设烛于神位前又设大礼使以下行事执事官揖位于卯阶之东内壝外如省牲位所司陈异寳嘉瑞及伐国之寳于宫架之南东西相向










　　政和五礼新仪卷五十五
　　钦定四库全书
　　政和五礼新仪卷五十六
　　吉礼
　　皇帝朝日仪中
　　车驾自大庆殿诣青城
　　前祀一日陪祠文武官先诣朝日坛斋宫其日导驾官以下就次各服其服尚辇奉御进舆于大庆殿乘黄令进玉辂于宣徳门内南向设千牛将军一员位于辂前北向门下侍郎一员位于左辅之前赞者二人位又于其前少顷东上閤门御史台太常寺分引左辅门下侍郎太仆卿乘黄令诣大庆殿西阶下立北向东上乘黄令位其后次引导驾官在其后分东西相向立以俟奉迎前导次管军臣僚次行宫使御营廵检等又在其后礼直官通事舍人引礼部侍郎奏请中严【凡左辅门下侍郎礼部侍郎奏请皆礼直官通事舍人引】少顷又奏外办皇帝服通天冠绛纱袍乘舆以出降自西阶称警跸如常仪宣赞舍人赞左辅以下常起居次导驾官常起居【已起居者止奏圣躬万福】次管军臣僚次行宫使御营廵检等常起居【该宣名者即宣名】太仆卿出诣玉辂所摄衣而升正立执辔导驾官前导皇帝出大庆门外至玉辂所千牛将军前跪执辔左辅进当舆前俯伏跪奏左辅具官臣某言请皇帝降舆升辂奏讫俯伏兴退复位【凡左辅奏请准此】乘黄令稍前东向进玉辂皇帝降舆升辂太仆卿立授绥导驾官分左右歩导门下侍郎进当辂前俯伏跪奏门下侍郎具官臣某言请车驾进发奏讫俯伏兴退复位【凡门下侍郎奏请准此】车驾动称警跸左辅先诣宣徳门内以俟门下侍郎及赞者夹侍以出千牛将军夹辂而趋车驾将及宣徳门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传驾在黄麾内符寳郎奉八寳前导殿中监后部从导驾官夹侍于前赞者在左辅门下侍郎之前侍臣上马毕次大内留守于宣徳门外再拜奉辞门下侍郎奏请车驾进发车驾动称警跸不鸣鼓吹大驾卤簿前导诣青城车驾将至青城东上閤门御史台分引陪祠文武官宗室客使礼直官赞者引行事执事官俱诣行宫门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官歩导入门车驾动千牛将军夹辂而趋至行宫斋殿前廻辂南向千牛将军立于辂右左辅奏请皇帝降辂乘舆尚辇奉御进舆于辂后皇帝降辂乘舆入斋殿侍卫如常仪导驾官歩导至殿门皇帝降舆归殿后阁门帘降通事舍人承防勅羣官各还次学士院以祝册授通进司进御书讫付尚书礼部【如朝献朝享即并如冬祀大礼车驾自太庙诣青城仪】
　　省牲器
　　省牲之日午后十刻去坛三百歩禁行者未后二刻郊社令帅其属扫除坛之上下司尊彛帅府史及执事者以祭器入设于位【凡设祭器皆借以席笾豆又加巾盖】太府卿少府监陈玉币于篚【告洁毕权彻】未后三刻礼直官赞者分引大礼使以下俱常服诣东壝门外省牲位立定光禄卿丞与执事者牵牲就位礼直官赞揖讫赞者引大司乐入行乐架【凡亚终献行事皆礼直官太常博士引大礼使太宰左丞行事皆礼直官引余官皆赞者引】次引礼部尚书升自卯阶视涤濯【凡行事执事者升降皆自卯阶】次又引太常申眡涤濯执事皆举幂曰洁俱复位礼直官稍前曰告洁毕请省牲次引礼部尚书侍郎稍前省牲讫退复位次引光禄卿出班廵牲一匝西向躬曰充曰备次引光禄丞出班廵牲一匝西向躬曰腯俱复位礼直官稍前曰省牲毕请就省馔位赞揖讫引大礼使以下各就位立定礼直官赞揖所司省馔具毕礼直官赞省馔毕赞揖讫俱还斋所光禄卿丞及执事者以次牵牲诣厨授大官令次引礼部尚书诣厨省鼎镬视濯溉协律郎展视乐器乃还斋所晡后一刻太官令帅宰人以鸾刀割牲祝史各取毛血实于槃俱置馔所遂烹牲郊社令帅其属扫除坛之上下
　　奠玉币
　　祀日丑前五刻【行事用丑时七刻】诸祀官及陪祠官各服其服郊社令与太史官属入设神位版太府卿少府监入陈玉币光禄卿入实笾豆簠簋太官令入实俎良醖令入实尊乐正帅工人二舞以次入与执尊罍篚幂者各就位次通事舍人等分引陪祠文武官及宗室客使各入就位次礼直官赞者分引大礼使以下行事执事官就卯阶内壝门外揖位立定礼直官赞揖次引监察御史次引大礼使以下入就位次引监察御史按视坛之上下纠察不如仪者退复位尚辇奉御进舆于斋殿皇帝服通天冠绛纱袍乘舆以出近侍及扈从之官导从至大次门外皇帝降舆入次帘降礼仪使枢宻院官太常卿东上阁门官太常博士礼直官分立于大次外之左右次引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俛伏跪奉礼仪使具官臣某言请皇帝行事奏讫俛伏兴还侍位【礼仪使奏礼毕准此】卷皇帝服衮冕以出侍衞如常仪礼仪使以下前导至中壝门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍卫不应入者止于门外】协律郎跪俯伏举麾兴【凡行事执事者取物奠物皆跪俯伏兴】工鼓柷宫架仪安之乐作【皇帝升降行止皆作仪安之乐】至午阶版位西向立偃麾戞敔乐止【凡乐皆协律郎跪俯伏举麾兴工鼓柷而后作偃麾戞敔而后止】礼仪使以下分左右侍立【凡行礼皆礼仪使枢密院官太常卿东上閤门官太常博士礼直官前导至位则分立于左右】礼仪使前奏有司谨具请行事宫架作景安之乐帝临降康之舞六成止太常升烟燔牲首礼仪使奏请再拜皇帝再拜赞者曰再拜在位官皆再拜内侍取玉带于篚立于尊所次引太常吏部尚书侍郎升诣大明神位前立太宰吏部尚书俱西向北上侍郎东向礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝升坛大礼使从【皇帝升降大礼使皆从左右侍卫量人数升】宫架乐作至坛下乐止升自午阶登歌乐作至坛上乐止登歌嘉安之乐作殿中监跪进鎭圭礼仪使奏请搢大圭执鎭圭前导皇帝诣大明神位前北向立内侍先设缫籍于地礼仪使奏请跪奠鎭圭于缫籍执大圭俯伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以兴进奠于大明神位前礼仪使奏请执大圭俯伏兴又奏请再拜皇帝再拜讫乐止太常以下俱复位礼仪使前导皇帝还版位登歌乐作内侍举鎭圭缫借以鎭圭授殿中监以还有司皇帝降阶乐止宫架乐作至版位西向立乐止祝史奉毛血槃出立于壝门外由其陛升大祝迎于坛上进奠于神位前大祝与执事者退立于尊所


　　政和五礼新仪卷五十六
<史部,政书类,仪制之属,政和五礼新仪>
　　钦定四库全书
　　政和五礼新仪卷五十七
　　吉礼
　　皇帝朝日仪下
　　进熟
　　祀日有司陈鼎一于神厨在镬之右太官令帅进馔者诣厨以匕升牛于镬实于鼎【肩臂臑肫胳正脊一直脊一横脊一长胁一短胁一代胁一皆二骨以并】乃设扄幂祝史对举陈于馔幔内光禄实笾豆簠簋于馔幔【笾实以粉餈豆实以糁食簠实以粱簋实以稷】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入户部尚书诣馔所奉俎以入太官令引入正门宫架丰安之乐作设于卯阶之下北向奉牲者在东祝史抽扄委于鼎右除幂初鼎将入有司执匕及俎以从至卯阶下设于鼎西匕加于鼎太官令以匕升牛于俎【肩臂臑上端肫胳在下端脊胁在中】鼎先退俟祝史进彻毛血槃以次出次引礼部尚书搢笏执笾豆簠簋户部尚书搢笏奉俎以升执事者各迎于坛上礼部尚书奉笾豆簠簋诣大明神位前北向跪奠啓盖于下执笏俯伏兴有司设笾于糗饵前豆于醓醢前簠于稻前簋于黍前次引户部尚书奉俎诣大明神位前北向跪奠执笏俯伏兴有司设于豆前乐止俱降复位太祝取菹擩于醢祭于豆间三又取黍稷肺祭如初皆借用茅各还尊所引太宰左丞诣大明神位前西向立以北爲上吏部尚书诣爵洗位东向立礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚兴以进皇帝拭爵内侍受巾跪奠于篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌熈安之乐作吏部侍郎奉爵诣酌尊所西向立执尊者举幂良醖令酌太尊之泛齐讫礼仪使前导皇帝诣大明神位前北向立礼仪奏请搢大圭跪吏部侍郎以爵授左丞左丞授太宰太宰西向跪以进礼仪使奏请还小次宫架乐作将至小次礼仪使奏请释大圭殿中监跪受大圭皇帝入小次帘降乐止文舞退武舞进宫架容安之乐作舞者立定乐止初皇帝将诣小次礼直官太常博士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣酌尊所西向立宫架作隆安之乐神保锡羡之舞执事者以爵授亚献亚献搢笏执爵执尊者举幂大官令酌山尊之醴齐讫亚献以爵授执事者执笏诣大明神位前北向搢笏跪执事者以爵授亚献亚献执爵祭酒三祭于茅苴奠爵执笏俯伏兴少退北向再拜乐止降复位初亚献行礼将毕次礼直官太常博士引终献诣洗及升坛酌献并如亚献之仪降复位初皇帝既奠玉币光禄以牛左臂一骨及长胁短胁俱二骨以并载于胙俎设于坛下饮福位之西俟终献既升献引户部尚书搏黍太祝大官令诣饮福位东向立奉俎豆爵酒者各位于其后礼仪使奏请诣饮福位帘卷出次宫架乐作殿中监跪进大圭礼仪使奏请执大圭前导皇帝诣饮福位将至位乐止宫架僖安之乐作皇帝至饮福位北向立尚醖典御执尊升诣酌尊所良醖令酌上尊福酒合置一尊典御奉尊降诣饮福位以授殿中少监尚醖奉御执爵殿中少监酌之奉御以爵酒授殿中监殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪受爵祭酒【三祭于地】啐酒奠爵殿中监跪受爵以兴诸太祝帅执事者持胙俎进减神位前正脊二骨横脊二骨加于俎上内侍受俎以授户部尚书户部尚书西向跪以进皇帝受俎奠之户部尚书受俎以兴退复位太官令取黍于簋搏以授太祝太祝受以豆东向跪进皇帝受讫奠之太祝受豆以兴退复位次殿中监再跪以爵酒进礼仪使奏请受爵饮福酒奠爵殿中丞受虚爵兴以授典御奉御执事者俱进复位礼仪使奏请执大圭俯伏兴又奏请再拜皇帝再拜乐止礼仪使前导皇帝还版位宫架乐作至版位西向立乐止次引礼部尚书升坛彻笾豆户部尚书升坛彻俎【笾豆俱各一俱少移故处】登歌成安之乐作卒彻乐止礼部户部尚书降复位礼直官曰赐胙行事陪祠官拜赞者承传曰赐胙再拜在位官皆再拜送神宫架景安之乐作一成止
　　望燎
　　景安之乐毕礼仪使奏请诣望燎位前导皇帝诣望燎位宫架乐作至位南向立乐止初赐胙再拜讫郊社令以黍稷肺祭借以白茅束之吏部侍郎帅太祝执篚进诣神位前取玉币祝册籍以茅以俎载牲体黍稷饭爵酒降坛南行诣柴坛自南阶升以玉币祝册馔物置于燎柴礼直官曰可燎举爟火东西各以炬燎半柴礼仪使奏礼毕前导皇帝还大次宫架乐作出中壝门外礼仪使奏请释大圭殿中监跪受大圭以还有司侍卫如常仪皇帝至大次乐止礼部郎中奏觧严引大礼使以下诣卯阶之东内壝外揖位立礼直官赞礼毕揖讫退通事舍人引陪祠文武官及宗室客使以次出将士不得輙离部位【行宫斋殿受贺并如冬祀大礼御端诚殿受贺之仪】
　　车驾还内
　　前期殿中丞监帅其属尚舍设御幄于大庆殿门外之东南向大晟设宫架于宣徳门外稍南其日祀事礼毕所司转仗卫卤簿于还途如来仪文武百官宗室客使先诣宣徳门外就次以俟立班奉迎乗黄令进金辂于行宫殿门外南向千牛将军一员执长刀立于辂右尚辇奉御进舆于斋殿导驾官俱诣斋殿门外奉迎礼部侍郎奏请中严少顷又奏外办卷皇帝服通天冠绛纱袍乘舆以出应导驾官等并迎驾奏圣躬万福【内祗应官赞谢皆再拜】太仆卿出诣金辂所摄衣而升正立执辔皇帝乘舆降自西阶至金辂所左辅奏请皇帝降舆升辂【有司仍具大辇若乘辇即奏云降舆乘辇】大仆卿立授绥千牛将军驭驾如来仪门下侍郎奏请车驾进发车驾动称警跸侍衞如仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传勅侍臣上马门下侍郎奏请车驾进发车驾动称警跸鼓吹及诸军乐振作车驾将至宣徳门外文武百官宗室客使并立班再拜奉迎次大内留守见再拜讫退车驾至宣徳门外少驻文武侍臣皆下马歩导千牛将军降立于辂右车驾动千牛将军夹辂而趋大乐正令奏采茨之乐入门乐止车驾至御幄前左辅奏请皇帝降辂乘舆【若乗辇即奏云降辇乘舆】皇帝降辂乘舆以入礼部郎中奏觧严通事舍人承防勅羣官各还次将士各还其所【若肆赦并如冬祀大礼宣徳门肆赦仪】
　　政和五礼新仪卷五十七
　　钦定四库全书
　　政和五礼新仪卷五十八
　　吉礼
　　朝日仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　时日
　　太常寺预于隔季以春分朝日闗太史局太史局以其日报太常寺太常寺叅酌讫具时日散告
　　斋戒
　　前祀十日受誓戒于尚书省其日五鼓赞者设位版于公相防下吏部尚书在左刑部尚书在右并南向初献亚终献位于其南稍东北向西上监察御史位于其西稍北东向光禄卿兵部工部郎中大乐令光禄丞位于其南稍西北向东上【大乐令光禄丞位稍却】奉礼郎太祝郊社太官令位于其东西向北上质明礼直官赞者引行事执事官就位立定礼直官引吏部尚书由公相防降阶就位礼直官赞揖在位者对揖吏部尚书搢笏读誓文云某月某日春分朝日各其职不共其事国有常刑读讫执笏礼直官赞奉礼郎太祝郊社太官令先退余官对拜乃退散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄寺丞郊社太官令斋一日】二日于本司【无本司者于太常斋舍质明至斋所】唯祀事得行其余悉禁前祀一日质明俱赴祠所斋宫官给酒馔祀官已斋而阙者通摄行事
　　陈设
　　前祀三日仪鸾司设行事执事官次于坛壝门外随地之宜设馔幔于内壝西门外道南北向前二日光禄牵牲诣祠所前一日郊社令帅其属扫除坛之上下太常设神位席太史设神位版于坛上【凡设神位版皆郊社令监视】太常设祭器【凡设祭器皆借以席笾豆又加巾盖】以俟告洁【既毕权彻】光禄陈牲于卯阶之东南内壝外西向祝史各位于牲后太常设省牲位于牲西三献官在南北向光禄卿兵部工部郎中大乐令光禄丞奉礼郎太祝郊社太官令在北南向俱西上【凡设大乐令以下位皆稍却】监察御史位于光禄卿之西少絶光禄陈礼馔于坛之东南内壝外南向太常设省馔位版于礼馔南三献官在南北向西上监察御史在西东向光禄卿兵部工部郎中大乐令光禄丞奉礼郎太祝郊社太官令在东西向北上大晟设登歌之乐于坛上稍南北向祀日丑前五刻礼直官赞者诸司职掌各服其服太常设神位席【以稾秸】太史设神位版于坛上北方南向太常陈玉于神位之左【玉以圭璧盛以匣燔用□】礼神之玉奠于神前燔玉加于币陈币篚于神位之左【币以赤】祝版于神位之右置于坫次设祭器光禄实之左十有二笾爲四行以右爲上【第一行鱼鱐在前糗饵粉餈次之第二行干防在前干枣形盐次之第三行鹿脯在前榛实干桃次之第四行蔆在前芡防次之】右十有二豆爲四行以左爲上【第一行芹菹在前笋菹葵菹次之第二行菁菹在前韭菹酏食次之第三行鱼醢在前兔醢豚拍次之第四行鹿臡在前醓醢糁食次之】俎二一在笾前【实以羊腥七体两脾两肩两胁并脊两脾在两端两肩两胁次之脊在中】一在豆前【实以豕腥七体其载如羊】又俎四在豆右爲二重以北爲上【第一重一实以羊腥肠胃肺一离肺一在上端离肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥皆羊在左豕在右】登一在笾豆间【实以大羮】槃一在登前【实以毛血】簠二簋二在笾豆外二俎间簠在左簋在右【簠实以稻粱粱在稻前簋实以黍稷稷在黍前】设牺尊五象尊五爲二重在坛上东南隅北向西上牺尊在前皆有坫加勺幂爲酌尊【牺尊一实明水爲上尊余实泛齐代以供内法酒初献酌之象尊一实明水爲上尊余实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二在坛下午阶之西【着尊一实盎齐牺尊一实醴齐各以一尊实明水】象尊二壶尊六在坛下午阶之东【象尊一实明水一实沉齐壶尊三实酒三实三酒明水酒皆在上】俱北向西上皆加幂五齐三酒设而不酌太常设烛于神位前设俎二于馔幔内洗二于卯阶东北向【盥洗在东爵洗在西】罍在洗东加勺篚在洗西南肆实以巾【若爵洗之篚则实以爵加坫】执罍篚者位其后又设揖位于卯阶之东内壝之外如省牲位【唯不设光禄卿丞郊社令位】积柴于燎坛设望燎位于卯阶之东南内壝之内三献官在北南向西上监察御史在西东向兵部工部郎中大乐令奉礼郎太祝在东西向北上又设三献官席位于卯阶之东南西向北上兵部工部郎中席位于卯阶之东南西向北上设监察御史大乐令席位于午阶之南北向奉礼郎太官令位于其后俱西上光禄卿席位于监察御史之东北向又设监察御史位于坛上乐虡之北东向奉礼郎太祝在东西向北上大乐令在乐虡之北太官令于酌尊所俱北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官赞者分引行事执事官诣坛东省牲位【凡初献行事礼直官引余官皆赞者引】立定礼直官赞揖次引监察御史升自卯阶【凡行事执事官升降皆自卯阶】视涤濯执事者举幂曰洁降复位礼直官稍前曰告洁毕请省牲太祝出班廵牲一匝诣初献前西向躬曰充退复位光禄丞出班廵牲一匝诣初献前西向躬曰腯退复位礼直官赞省牲毕请诣省馔位揖讫引行事执事官各就位立定礼直官赞揖所司省馔具毕礼直官赞省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉乃还斋所未后一刻太官令帅宰人以鸾刀割牲祝史以槃取毛血置于馔所遂烹牲晡后郊社令帅其属扫除坛之上下讫还斋所
　　奠玉币
　　祀日丑前五刻【行事用丑时七刻】初献以下并赴坛所就次郊社令先入视设神位版讫退次太官令帅其属实馔具毕次引光禄卿入诣午阶南席位北向立赞者再拜光禄卿再拜升坛视礼馔毕次引监察御史升坛阅陈设纠察不如仪者乐正帅登歌工人引卯阶各就位光禄卿还斋所余官各服祭服次引行事执事官各就卯阶东向壝外揖位立定礼直官赞揖次引大乐令先入就午阶南席位北向立赞者曰再拜大乐令再拜升坛就位次引监察御史奉礼郎太祝太官令入就午阶向席位北向立次引三献官兵部工部郎中入就卯阶东席位西向立礼直官稍前赞有司谨具请行事高安之乐作六成止太常升烟燔牲首赞者曰再拜在位者皆再拜次引监察御史奉礼郎太祝太官令俱升坛各就位立定次引初献官诣盥洗位正安之乐作【凡初献升降行止皆作正安之乐】至洗位北向立搢笏盥手执笏升坛诣大明神位前北面立乐止嘉安之乐作搢笏跪次引奉礼郎搢笏西向跪执事者以玉币授奉礼郎奉礼郎受玉币授初献执笏兴退复位初献受玉币奠讫执笏俯伏兴再拜乐止初献将降坛乐作复位乐止
　　进熟
　　祀日有司设鼎二于神厨各在镬右光禄帅进馔者诣厨以匕升羊于镬实于一鼎【肩臂肺肫胳正脊一直脊一横脊一长胁一短胁一代胁一皆二骨以并】次升豕如羊实于一鼎皆设扃幂祝史对举入设于馔幔内俟初献既升奠玉币入陈于卯阶下西向南上祝史抽局委于鼎右除幂初鼎序入有司执匕及俎以从至卯阶下俎各设于鼎西匕加于鼎光禄以匕升羊载于一俎【肩臂臑在上端肫胳在下端脊胁在中】次升豕如羊载于一俎鼎先退次引兵部工部郎中诣卯阶下搢笏奉俎【兵部奉羊工部奉豕】升坛丰安之乐作诣大明神位前北向跪奠先荐羊次荐豕各执笏俯伏兴有司设于豆右肠胃肤之前【羊在左豕在右】乐止俱降复位次引初献再诣盥洗位乐作至洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升诣爵尊所西向立乐止嘉安之乐作执事者以爵授初献初献搢笏执爵执尊者举幂太官令酌牺尊之泛齐初献以爵授执事者执笏诣大明神位前北向立搢笏跪执事者以爵授初献初献执爵三祭酒奠爵执笏俯伏兴少立乐止次引大祝诣神位前东向搢笏跪读祝文读讫执笏兴退复位初献再拜讫将降坛乐作复位乐止次引亚献诣盥洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升诣酌尊所西向立文安之乐作执事者以爵授亚献亚献搢笏执爵执尊者举幂太官令酌象尊之醴齐亚献以爵授执事者执笏诣大明神位前北向立搢笏跪执事者以爵授亚献亚献执爵三祭酒奠爵执笏俯伏兴再拜乐止降复位次引终献诣洗及升坛行礼并如亚献之仪降复位礼直官曰赐胙赞者承传曰赐胙再拜在位者皆再拜讫送神理安之乐作一成止
　　望燎
　　初理安之乐毕引三献官兵部工部郎中诣望燎位有司诣神位前取玉币祝版置于燎柴次引监察御史大乐令奉礼郎太祝降坛诣望燎位立定礼直官曰可燎火燎半柴次引初献以下诣东壝门外揖位立礼直官赞礼毕揖讫还太官令帅其属彻礼馔监察御史诣坛监视收彻讫还斋所光禄以胙奉进监察御史就位展视讫光禄卿望阙再拜讫乃退










　　政和五礼新仪卷五十八
　　钦定四库全书
　　政和五礼新仪卷五十九
　　吉礼
　　皇帝夕月仪上
　　时日
　　斋戒
　　陈设
　　省牲器
　　车驾自大庆殿诣青城
　　奠玉币
　　进熟
　　望燎
　　车驾还内
　　时日
　　前期降御札以今年秋分夕月太常寺具时日散告
　　斋戒
　　前祀十日质明有司设行事执事及陪祠文武官位于朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部户部礼部尚书吏部礼部侍郎大司乐光禄卿大乐令光禄丞在其南【凡设大乐令光禄丞位皆稍却如朝献朝享即功臣献官在光禄丞下】次执事官又在其南俱北向西上监察御史位二在西东向北上读册举册官奉礼协律郎太祝郊社太官令在东西向北上【奉礼郎以下位皆稍却】设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室在东西向北上东上閤门御史台太常寺以下分引羣官各就位【凡将引行事执事陪祠文武官立班即御史台引殿中侍御史一员先入就位】太宰读誓于朝堂刑部尚书涖之少宰读誓于太庙斋坊刑部侍郎涖之誓文曰今年某月某日秋分皇帝夕月【如朝献朝享即云前二日朝献景灵宫前一日朝享太庙】各其职其或不恭国有常刑读讫【内朝堂职事官奉礼郎以下文官宣德郎以下武官从义郎以下先退】余官并对拜讫退皇帝散斋七日于别殿致斋三日【二日于大庆殿一日于青城如朝献朝享即一日于大庆殿一日于太庙一日于青城】凡防斋不吊防问疾作乐有司不奏刑杀文书致斋日前后殿不视事唯行祀事前致斋一日殿中监帅其属尚舍铺御座于大庆殿当中南向设东西房于御座之左右稍北又设西閤及斋室于殿后之左右殿上前楹施帘致斋之日质明有司陈大驾卤簿于宣德门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舍人等自下分引知枢密院事以下诣垂拱殿庭立班东上閤门附内侍进班齐牌垂拱殿帘降皇帝乘辇出至殿上少驻辇官迎驾自賛常起居宣辇官上殿帘卷鸣鞭行门禁卫诸班亲从迎驾自賛常起居次舍人先赞知内侍省官以下常起居次枢密以下通班常起居赞祗候引驾枢密知客省事以下至签书东上閤门官分左右立六尚局应奉官祗应通侍大夫以下武功大夫以下并先退次管军臣僚宣名常起居赞祗候引驾并分左右前导辇降东阶垂拱殿门外禁卫诸班亲从自赞常起居次行宫使御营廵检一班常起居【如通侍大夫以下知客省事以下武功大夫以下知内侍两省带御器械官充行宫使御营廵检各归本班】至大庆殿后閤降辇入西门大庆殿帘降前导官并就次易朝服诣御榻前分左右侍立【知枢密院事签书枢密院事在东西向北上同知枢密院事在西东向左辅一员在知枢密院事之北赞拜东上閤门官一员又在其北并西向知客省事以下在签书枢密院事之南稍东西向北上签书客省事以下又在其南稍却】通事舍人等分引行事执事陪祠文武官各綪结佩入诣大庆殿庭立班舍人引礼部侍郎奏请中严侍臣诣幄奉迎内外符寳郎奉寳先出陈于御榻之左右少顷引礼部侍郎奏外办皇帝服通天冠绛纱袍綪结佩出西门乘舆称警跸侍卫如常仪由西房至御榻西降舆皇帝即御座南向侍臣夹侍赞拜东上閤门官于榻前赞枢密以下应在位官皆再拜【东上閤门官赞拜讫转身北向随拜讫面西赞各祗候】次礼直官引左辅诣御座前俯伏跪奏称左辅具官臣某言请皇帝降座就斋室奏讫俯伏兴还侍位【凡左辅奏请准此】皇帝降座乘舆由东房入斋室侍臣各还所司直卫者如常仪通事舍人分引行事执事陪祠文武官以次出【三省亲王枢密宗室起居问圣体并如仪】应行事执事陪祠官及从升者并散斋七日宿于正寝致斋三日各宿于其次【三省枢密院官各宿于本防及都堂侍从官并尚书侍郎分宿于秘书省中书后省余官内庭有所司者各宿于其司诸方客使许赴陪位者各宿于其次】凡防斋治事如故唯不吊防问疾作乐判刑杀文书决罚罪人及与秽恶致斋之日官给酒馔唯祀事得行其余悉禁与祀之官已斋而阙者通摄行事
　　陈设
　　前祀三日殿中监帅其属尚舍设大次于外壝东门之内道北南向小次于午阶之东西向仪鸾司设文武侍臣次于大次之前随地之可行事陪祠官宗室及有司次于外壝东门之外设东方南方客使次于文官之后西方北方客使次于武官之后设馔幔于内壝东门之外道北南向前祀二日郊社令帅其属扫除坛之上下积柴于燎坛光禄牵牲诣祠所大晟陈登歌之乐于坛上稍南北向设宫架于坛南内壝之外立舞表于酂缀之间前祀一日太常设神位席太史设神位版夜明位于坛上北方南向席以稾秸【告洁毕权彻】奉礼郎礼直官设皇帝位版于坛下小次前西向饮福位于坛下午阶之西北向望燎位于柴坛之北南向设爟火于望燎位之东南向【东西各六人】赞者设亚终献位于小次之南稍东西向大礼使太宰左丞又于其南行事吏部户部礼部尚书吏部礼部侍郎光禄卿读册举册官光禄丞位于大礼使之东【光禄丞稍却】奉礼郎抟黍大祝郊社太官令位于小次之东北俱西向北上监察御史位二一于坛下午阶之西南一于子阶之西北俱东向协律郎位二一于坛上乐虡之西北一于宫架之西北俱东向大乐令位于登歌乐虡之北大司乐位于宫架之北良醖令位于酌尊所俱北向又设陪祠文武官位于执事者之南诸方客使在文官之南随其方国光禄陈牲于东壝门外西向祝史各位于牲后太常设省牲位于牲西大礼使太宰左丞在南北向西上行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼协律郎抟黍太祝郊社太官令在北南向西上【凡设大乐令以下位皆稍却】监察御史在吏部尚书之西异位稍却光禄陈礼馔于东壝门外道北南向太常设省馔位版于礼馔之南大礼使太宰左丞在南北向西上监察御史位二俱在西东向北上行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼协律郎抟黍太祝郊社太官令在东西向北上礼部帅其属设祝册案于神位之右司尊彛帅其属设玉币篚于酌尊所次设笾豆簠簋之位左十有二笾右十有二豆俱爲三行俎三一在笾前二在豆右爲二重登一在笾豆间簠一簋一在笾豆外簠在左簋在右又设尊坫之位太尊五山尊五爲二重在坛上东南隅北向西上太尊在前皆有坫加勺幂爲酌尊又太尊二山尊二在神位前着尊二牺尊二在坛下午阶之西象尊二壶尊六在坛下午阶之东俱北向西上皆加幂设而不酌又设笾豆簠簋槃俎各一于馔幔内设御洗二于坛下午阶东南北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】设皇帝位于洗南北向内侍酌水位于洗东执巾位于酌水内侍之北俱西向吏部侍郎位于爵洗之西东向又设亚终献盥洗爵洗于本位之南罍篚各设于左右皆内向执罍篚者位其后祀日酉前三刻郊社令与太史官属各服其服升坛设神位版于坛上太府卿少府监帅其属陈玉币于篚【玉以圭璧盛于匣币以白】礼神之玉置于神位前燔玉加于币光禄卿帅其属入实笾豆簠簋【笾三行以右为上第一行形盐在前鱼鱐糗饵次之第二行榛实在前干桃干防干枣次之第三行蔆在前芡防鹿脯次之豆三行以左为上第一行芹菹在前笋菹葵菹菁菹次之第二行韭菹在前酏食鱼醢免醢次之第三行豚拍在前鹿臡醓醢次之簠实以稻簋实以黍登实以太羮】太官令帅其属入实俎【笾前之俎一实以牛腥七体两脾两肩两胁次之脊在中豆右之俎二为二重以北为上第一重实以牛腥肠胃肺离肺一在上端刌肺三次之肠三胃三又次之第二重实以牛熟肠胃肺其载如腥】良醖令帅其属入实尊【太尊实以泛齐山尊实以醴齐着尊实以盎齐牺尊实以醍齐象尊实以沈齐各以一尊实明水壶尊三实酒三实三酒明水酒皆在上】太常设烛于神位前又设大礼使以下行事执事官揖位于卯阶之东内壝外如省牲位所司陈异宝嘉瑞及伐国之宝于宫架之南东西相向










　　政和五礼新仪卷五十九
　　钦定四库全书
　　政和五礼新仪卷六十
　　吉礼
　　皇帝夕月仪中
　　省牲器
　　省牲之日午后七刻去坛三百歩禁行者未后二刻郊社令帅其属扫除坛之上下司尊彛帅府史及执事者以祭器入设于位【凡设祭器皆借以席笾豆又加巾盖】太府卿少府监陈玉币于篚【告洁毕权彻】未后三刻礼直官赞者分引大礼使以下俱常服诣东壝门外省牲位立定光禄卿丞与执事者牵牲就位礼直官赞揖讫赞者引大司乐入行乐架【凡亚终献行事皆礼直官太常博士引大礼使太宰左丞行事皆礼直官引余官皆赞者引】次引礼部尚书升自卯阶视涤濯【凡行事执事者升降皆自卯阶】次又引太常申眂涤濯执事者皆举幂曰洁俱复位礼直官稍前曰告洁毕请省牲次引礼部尚书侍郎稍前省牲讫退复位次引光禄卿出班廵牲一匝西向躬曰充曰备次引光禄丞出班廵牲一匝西向躬曰腯俱复位礼直官稍前曰省牲毕请就省馔位赞揖讫引大礼使以下各就位立定礼直官赞揖所司省馔具毕礼直官赞省馔毕赞揖讫俱还斋所光禄卿丞及执事者以次牵牲诣厨授太官令次引礼部尚书诣厨省鼎镬视濯溉协律郎展视乐器乃还斋所郊社令帅其属扫除坛之上下祀日酉前十刻太官令帅宰人以鸾刀割牲祝史各取毛血实于槃俱置馔所遂烹牲郊社令帅其属扫除坛之上下
　　车驾自大庆殿诣青城
　　祀日陪祠文武官先诣夕月坛斋宫其日导驾官以下就位次各服其服尚辇奉御进舆于大庆殿乘黄令进玉辂于宣徳门内南向设千牛将军一员位于辂前北向门下侍郎一员位于左辅之前赞者二人位又于其前少顷东上閤门御史台太常寺分引左辅门下侍郎太仆卿乘黄令诣大庆殿西阶下立北向东上乘黄令位其后次引导驾官在其后分东西相向立以俟奉迎前导次管军臣僚次行宫使御营廵检等又在其后礼直官通事舍人引礼部侍郎奏请中严【凡左辅门下侍郎礼部侍郎奏请皆礼直官通事舍人引】少顷又奏外办皇帝服通天冠绛纱袍乘舆以出降自西阶称警跸如常仪宣赞舍人赞左辅以下常起居次导驾官常起居【已起居者止奏圣躬万福】次管军臣僚次行宫使御营廵检等常起居【该宣名者即宣名】太仆卿出诣玉辂所摄衣而升正立执辔导驾官前导皇帝出大庆门外至玉辂所千牛将军前跪执辔左辅进当舆前俯伏跪奏左辅具官臣某言请皇帝降舆升辂奏讫俯伏兴复位【凡左辅奏请准此】乘黄令稍前东向进玉辂皇帝降舆升辂太仆卿立授绥导驾官分左右歩导门下侍郎进当辂前俯伏跪奏门下侍郎具官臣某言请车驾进发奏讫俯伏兴退复位【凡门下侍郎奏请准此】车驾动称警跸左辅先诣宣徳门以俟门下侍郎及赞者夹侍以出千牛将军夹辂而趋车驾将及宣徳门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传勅侍臣上马诸侍卫之官各督其属左右翊驾在黄麾内符寳郎奉八寳前导殿中监后部从导驾官夹侍于前赞者在左辅门下侍郎之前侍臣上马毕次大内留守于宣徳门下再拜奏辞门下侍郎奏请车驾进发车驾动称警跸不鸣鼓吹大驾卤簿前导诣青城车驾将至青城东上閤门御史台分引陪祠文武官宗室客使礼直官赞者引行事执事官俱诣行宫门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官歩导入门车驾动千牛将军夹辂而趋至行宫斋殿前回辂南向千牛将军立于辂右左辅奏请皇帝降辂乘舆尚辇奉御进舆于辂后皇帝降辂乘舆入斋殿侍卫如常仪导驾官歩导至殿门皇帝降舆归殿后阁降通事舍人承防勅羣官各还次学士院以祝册授通进司进御书讫付尚书礼部【如朝献朝享即并如冬祀大礼车驾自太庙诣青城仪】
　　奠玉币
　　祀日酉前三刻【行事用酉后三刻】诸祀官及陪祠官各服其服郊社令与太史官属入设神位版太府卿少府监陈玉币光禄卿入实笾豆簠簋太官令入实俎豆良醖令入实尊乐正帅工人二舞以次入与执尊罍篚幂者各就位次通事舍人等分引陪祠文武官及宗室客使各入就位次礼直官赞者分引大礼使以下行事执事官就卯阶内壝门外揖位立定礼直官赞揖次引监察御史次引大礼使以下入就位次引监察御史按视坛之上下纠察不如仪者退复位尚辇奉御进舆于斋殿皇帝服通天冠绛纱袍乘舆以出近侍及扈从之官导从至大次门外皇帝降舆入次帘降礼仪使枢密院官太常卿东上閤门官太常博士礼直官分立于大次外之左右次引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俯伏跪奏礼仪使具官臣某言请皇帝行事奏讫俯伏兴还侍位【礼仪使奏礼毕准此】卷皇帝服衮冕以出侍卫如常仪礼仪使以下前导至中壝门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍卫不应入者止于门外】协律郎跪俯伏举麾兴【凡行事执事者取物奠物皆跪俯伏兴】工鼓祝宫架仪安之乐作【皇帝升降行止皆作仪安之乐】至午阶版位西向立偃麾戞敔乐止【五乐皆协律郎跪俯伏举麾兴工鼔柷而后作偃麾戞敔而后止】礼仪使以下分左右侍立【凡行礼皆礼仪使枢密院官太常卿东上閤门官太常博士礼直官前导至位则分立于左】礼仪使前奏有司谨具请行事宫架作景安之乐帝临降康之舞六成止太常升烟燔牲首礼仪使奏请再拜皇帝再拜赞者曰再拜在位官皆再拜内侍取玉币于篚立于尊所次引太宰吏部尚书侍郎升诣夜明神位前立太宰吏部尚书俱西向北上侍郎东向礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝升坛大礼使从【皇帝升降大礼使皆从左右侍卫量人数升】宫架乐作至坛下乐止升自午阶登歌乐作至坛上乐止登歌嘉安之乐作殿中监跪进鎭圭礼仪使奏请搢大圭执鎭圭前导皇帝诣夜明神位前北向立内侍先设缫借于地礼仪使奏请跪奠鎭圭于缫籍执大圭俯伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以兴进奠于夜明神位前礼仪使奏请执大圭俯伏兴又奏请再拜皇帝再拜乐止太宰以下俱复位礼仪使前导皇帝还版位登歌乐作内侍举鎭圭缫借以鎭圭授殿中监以还有司皇帝降阶乐止宫架乐作至版位西向立乐止祝史奉毛血槃出立于壝门外由其陛升太祝迎于坛上进奠于神位前太祝与执事者退立于尊所

　　政和五礼新仪卷六十
　　钦定四库全书
　　政和五礼新仪卷六十一
　　吉礼
　　皇帝夕月仪下
　　进熟
　　祀日有司陈鼎一于神厨在镬之右太官令帅进馔者诣厨以匕升牛于镬实于鼎【肩臂臑肫胳正脊一直脊一横脊一长胁一短胁一代胁一皆二骨以并】乃设扄幂祝史对举陈于馔幔内光禄实笾豆簠簋于馔幔【笾实以粉餈豆实以糁食簠实以粱簋实以稷】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入户部尚书诣馔所奉俎以入太官令引入正门宫架丰安之乐作设于卯阶之下北向奉牲者在东祝史抽扄委于鼎右除幂初鼎将入有司执匕及俎以从至卯阶下设于鼎西匕加于鼎太官令以匕升牛于俎【肩臂臑在上端肫胳在下端脊胁在中】鼎先退俟祝史进彻毛血槃以次出次引礼部尚书搢笏执笾豆簠簋户部尚书搢笏奉俎以升执事者各迎于坛上礼部尚书奉笾豆簠簋诣夜明神位前北向跪奠啓盖于下执笏俯伏兴有司设笾于糗饵前豆于醓醢前簠于稻前簋于黍前次引户部尚书奉俎诣夜明神位前北向跪奠执笏俯伏兴有司设于豆前乐止俱降复位太祝取菹擩于醢祭于豆间三又取黍稷肺祭如初皆借用茅各还尊所引太宰左丞诣夜明神位前西向立以北爲上吏部侍郎诣爵洗位东向立礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚兴以进皇帝拭爵内侍受巾跪奠于篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌凝安之乐作吏部侍郎奉爵诣酌尊所西向立执尊者举幂良醖令酌太尊之泛齐讫礼仪使前导皇帝诣夜明神位前北向立礼仪使奏请搢大圭跪吏部侍郎以爵授左丞左丞授太宰太宰西向跪以进礼仪使奏请执爵祭酒【三祭于茅苴】奠爵执大圭俯伏兴又奏请少立乐止太宰左丞俱复位举册官举册进于夜明神位之右读册官搢笏东向跪读册文读讫执笏兴退复位礼仪使奏请再拜皇帝再拜有司奠册于夜明神位前礼仪使前导皇帝还版位登歌乐作降阶乐止宫架乐作至版位西向立乐止礼仪使奏请还小次宫架乐作将至小次礼仪使奏请释大圭殿中监跪受大圭皇帝入小次帘降乐止文舞退武舞进宫架容安之乐作舞者立定乐止初皇帝将诣小次礼直官太常博士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣酌尊所西向立宫架作隆安之乐神保锡羡之舞执事者以爵授亚献搢笏执爵执尊者举幂太官令酌山尊之醴齐亚献以爵授职事者执笏诣夜明神位前北向搢笏跪执事者以爵授亚献亚献执爵祭酒三祭于茅苴奠爵执笏俯伏兴少退北向再拜乐止降复位初亚献行礼将毕次礼直官太常博士引终献诣洗及升坛酌献并如亚献之仪降复位初皇帝既奠玉币光禄以牛左臂一骨及长胁短胁俱二骨以并载于胙俎设于坛下饮福位之西俟终献既升献引户部尚书搏黍太祝官令诣饮福位东向立奉俎豆爵酒者各位于其后礼仪使奏请诣饮福位卷出次宫架乐作殿中监跪进大圭礼仪使奏请执大圭前导皇帝诣饮福位将至乐止宫架僖安之乐作皇帝至饮福位北向立尚醖典御执尊升诣酌尊所良醖令酌上尊福酒合置一尊典御奉尊降诣饮福位以授殿中少监尚醖奉御执爵殿中少监酌之奉御以爵酒授殿中监殿中监西向捧以礼仪使奏请再拜皇帝再拜殿中监跪以爵酒进礼仪使奏请搢大圭跪授爵祭酒【三祭于地】啐酒奠爵殿中监跪受以兴诸太祝帅执事者持胙俎进减神位前正脊二骨横脊二骨加于俎上内侍受俎以授户部尚书户部尚书西向跪以进皇帝受俎奠之户部尚书受俎以兴退复位太官令取黍于簋搏以授太祝太祝受以豆东向跪进皇帝受讫奠之太祝受豆以兴退复位礼仪使奏请执大圭俯伏兴又奏请再拜皇帝再拜乐止礼仪使前导皇帝还版位宫架乐作至版位西向立乐止次引礼部尚书升坛彻笾豆户部尚书升坛彻俎【笾豆俎各一俱少移故处】登歌成安之乐作卒彻乐止礼部户部尚书降复位礼直官曰赐胙行事陪祠官拜赞者承传曰赐胙再拜在位官皆再拜送神宫架景安之乐作一成止
　　望燎
　　景安之乐作礼仪使奏请诣望燎位前导皇帝诣望燎位宫架乐作至位南向立乐止初赐胙再拜讫郊社令以黍稷肺祭籍以白茅束之吏部侍郎帅太祝执篚进诣神位前取玉币祝册借以茅以俎载牲体黍稷饭爵酒降坛南行诣柴坛自南阶升以玉币祝册馔物置于燎柴礼直官曰可燎举爟火东西各以炬燎半柴礼仪使奏礼毕前导皇帝还大次宫架乐作出中壝门外礼仪使奏请释大圭殿中监跪受大圭以还有司侍卫如常仪皇帝至大次乐止礼部郎中奏觧严引大礼使以下诣卯阶之东内壝外揖位立礼直官赞礼毕揖讫退通事舍人引陪祠文武官及宗室客使以次出将士不得輙离部伍【行宫斋殿受贺并如冬祀大礼御端诚殿受贺之仪】
　　车驾还内
　　前期殿中监帅其属尚舍设御幄于大庆殿门外之东南向大晟设宫架于宣徳门外稍南其日祀事礼毕所司转仗卫卤簿于途如来仪文武百官宗室客使先诣宣徳门外就次以俟立班奉迎乘黄令进金辂于行宫殿门外南向千牛将军一员执长刀立于辂右尚辇奉御进舆于斋殿导驾官俱诣斋殿门外奉迎礼部侍郎奏请中严少顷又奏外办帘卷皇帝服通天冠绛纱袍乘舆以出应导驾官等并迎驾奏圣躬万福【内祗应官赞谢皆再拜】太仆卿出诣金辂所摄衣而升正立执辔皇帝乘舆降自西阶至金辂所左辅奏请皇帝降舆升辂【有司仍具大辇若乘辇即奏云降舆乘辇】太仆卿立授绥千牛将军驭驾如来仪门下侍郎奏请车驾进发车驾动称警跸侍卫如仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传勅侍臣上马门下侍郎奏请车驾进发车驾动称警跸鼔吹及诸军乐振作车驾将至宣徳门外文武百官宗室客使并立班再拜奉迎次大内留守见再拜讫退车驾至宣徳门外少驻文武侍臣皆下马歩导千牛将军降立于辂右车驾动千牛将军夹辂而趋大乐正令奏采茨之乐入门乐止车驾至御幄前左辅奏请皇帝降辂乘舆【若乘辇即奏云降辇乘舆】皇帝降辂乘舆以入礼部郎中奏觧严通事舍人承防勅羣臣各还次将士各还其所【若肆赦并如冬祀大礼宣徳门肆赦仪】













　　政和五礼新仪卷六十一
　　钦定四库全书
　　政和五礼新仪卷六十二
　　吉礼
　　夕月仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　时日
　　太常寺预于隔季以秋分夕月闗太史局太史局以其日报太常寺太常寺叅酌讫具时日散告
　　斋戒
　　前祀十日受誓戒于尚书省其日五鼔赞者设位版于公相防下吏部尚书在左刑部尚书在右并南向初献亚终献位于其南稍东北向西上监察御史位于其西稍北东向光禄卿兵部工部郎中大乐令光禄丞位于其南稍西北向东上【大乐令光禄丞位稍却】奉礼郎太祝郊社令太官令位于其东西向北上质明礼直官赞者引行事执事官就位立定礼直官引吏部尚书由公相防降阶就位礼直官赞揖在位者对揖吏部尚书搢笏读誓文云某月某日秋分夕月各扬其职不共其事国有常刑读讫执笏礼直官赞奉礼郎太祝郊社太官令先退余官对拜乃退散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞郊社太官令斋一日】二日于本司【无本司者于太常斋舍质明至斋所】唯祀事得行其余悉禁前祀一日质明俱赴祠所斋宫官给酒馔祀官已斋而阙者通摄行事
　　陈设
　　前祀三日仪鸾司设行事执事官次于坛壝门外随土之宜设馔幔于内壝东门外道西东向前二日光禄牵牲诣祠所前一日郊社令帅其属扫除坛之上下太常设神位席太史设神位版于坛上【凡设神位版皆郊社令监视】太常设祭器【凡设祭器皆借以席笾豆又加巾盖】以俟告洁【既毕权彻】光禄陈牲于夘阶之东南内壝外西向祝史各位于牲后太常设省牲位于牲西三献官在南北向光禄卿兵部工部郎中太乐令光禄丞奉礼郎太祝郊社太官令在北南向俱西上【凡设太乐令以下位皆稍却】监察御史位于光禄卿之西少絶光禄陈礼馔于坛之东南内壝外南向太常设省馔位版于礼馔南三献官在南北向西上监察御史在西东向光禄卿兵部工部郎中大乐令光禄丞奉礼郎太祝郊社太官令在东西向北上大晟设登歌之乐于坛上稍南北向祀日酉前五刻礼直官赞者诸司职掌各服其服太常设神位席【以藁秸】太史设神位版于坛上北方南向太常陈玉于神位之左【玉以圭璧盛以匣燔玉用珉】礼神之玉奠于神前燔玉加于币陈币篚于神位之左【币以白】祝版于神位之右置于坫次设祭器光禄实之左十有二笾爲四行以右爲上【第一行鱼鱐在前糗饵粉餈次之第二行干防在前干枣形盐次之第三行鹿脯在前榛实干桃次之第四行蔆在前芡防次之】右十有二豆爲四行以左爲上【第一行芹菹在前笋菹葵菹次之第二行菁菹在前韭菹酏食次之第三行鱼醢在前兔醢豚拍次之第四行鹿臡在前醓醢糁食次之】俎二在笾前【实以羊腥七体两脾两肩并脊两脾在两端两肩两胁次之脊在中】一在豆前【实以豕腥七体其载如羊】又俎四在豆右爲二重以北爲上【第一重一实以羊腥肠胃肺一离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥皆羊在左豕在右】豋一在笾豆间【实以大羮】槃一在豋前【实以毛血】簠二簋二在笾豆外二俎间簠在左簋在右【簠实以稻粱粱在稻前簋实以黍稷稷在黍前】设牺尊五象尊五爲二重在坛上东南隅北向西上牺尊在前皆有坫加勺幂爲酌尊【牺尊一实明水爲上尊余实泛齐代以供内法酒初献酌之象尊一实明水爲上尊余实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二在坛下午阶之西【着尊一实盎齐牺尊一实醍齐各以一尊实明水】象尊二壶尊六在坛下午阶之东【象尊一实明水一实沉齐壶尊三实酒三实三酒明水酒皆在上】俱北向西上皆加幂五齐三酒设而不酌太常设烛于神位前设俎二于馔幔内洗二于卯阶东北向【盥洗在东爵洗在西】罍在洗东加酌篚在洗西南肆实以巾【若爵之篚则实以爵加坫】执罍篚者位其后又设揖位于卯阶之东内壝之外如省牲位【唯不设光禄卿丞郊社令位】积柴于燎坛设望燎位于卯阶之东南内壝之内三献官在北南向西上监察御史在西东向兵部工部郎中大乐令奉礼郎太祝在东西向北上又设三献官席位于卯阶之东北西向南上兵部工部郎中席位于卯阶之东南西向北上设监察御史大乐令席位于午阶之南北向奉礼郎大官令位于其后俱西上光禄卿席位于监察御史之东北向又设监察御史位于坛上乐虡之北在西东向奉礼郎太祝在东西向北上大乐令在乐虡之北太官令于酌尊所俱北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官赞者分引行事执事官诣坛东省牲位【凡初献行事礼直官引余官皆赞者引】立定礼直官赞揖次引监察御史升自卯阶【凡行事执事官升降皆自卯阶】视涤濯执事者举幂曰洁降复位礼直官稍前曰告洁毕请省牲太祝出班廵牲一匝诣初献前西向躬曰腯退复位礼直官赞省牲毕请诣省馔位揖讫引行事执事官各就位立定礼直官赞揖所司省馔具毕礼直官赞省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉乃还斋所晡后郊社令帅其属扫除坛之上下祀日酉前十刻太官令帅宰人以鸾刀割牲祝史以槃取毛血置于馔所遂烹牲
　　奠玉币
　　祭日酉前三刻【行事用酉后三刻】初献以下并赴坛所就次郊社令先入视设神位版讫退次太官令帅其属实馔具毕次引光禄卿入诣午阶南席位北向立赞者曰再拜光禄卿再拜升坛视礼馔毕次引监察御史升坛阅陈设纠察不如仪者乐正帅登歌工人升卯阶各就位光禄卿还斋所余官各服祭服次引行事执事官各就卯阶东内壝外揖位立定礼直官赞揖次引大乐令先入就午阶南席位北向立赞者曰再拜大乐令再拜升坛就位次引监察御史奉礼郎太祝太官令入就午阶南席位北向立次引三献官兵部工部郎中入就卯阶东席位西向立礼直官稍前赞有司谨具请行事高安之乐作六成止大常升烟燔牲首赞者曰再拜在位者皆再拜次引监察御史奉礼郎太祝太官令俱升坛各就位立定次引初献官诣盥洗位正安之乐作【初献升降行止皆作正安之乐】至洗位北向立搢笏盥手执笏升坛诣夜明神位前北向立乐止嘉安之乐作搢笏跪次引奉礼郎搢笏西向跪执事者以玉币授奉礼郎奉礼郎受玉币授初献执笏兴退复位初献受玉币奠讫执笏俯伏兴再拜乐止初献将降坛乐作复位乐止
　　进熟
　　祀日有司设鼎二于神厨各在镬右光禄帅进馔者诣厨以升羊于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并】次升豕如羊实于一鼎皆设扄幂祝史对举入设于馔幔内俟初献既升奠玉币入陈于卯阶下西向南上祝史抽扄委于鼎右除幂初鼎序入有司执及俎以从至卯阶下俎各设鼎西加于鼎光禄以升羊载于一俎【肩臂臑在上端肫胳在下端脊胁在中】次升豕如羊载于一俎鼎先退次引兵部工部郎中诣卯阶下搢笏奉俎【兵部奉羊工部奉豕】升坛丰安之乐作诣夜明神位前北向跪奠先荐羊次荐豕各执笏俯伏兴有司设于豆右肠胃肤之前【羊在左豕在右】乐止俱降复位次引初献再诣盥洗位乐作至洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升诣酌尊所西向立乐止嘉安之乐作执事者以爵授初献初献搢笏执爵执尊者举幂太官令酌牺尊之泛齐初献以爵授执事者执笏诣夜明神位前北向立搢笏跪执事者以爵授初献初献执爵三祭酒奠爵执笏俯伏兴少立乐止次引太祝诣神位前东向搢笏跪读祝文读讫执笏兴退复位初献再拜讫将降坛乐作复位乐止次引亚献诣盥洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升诣酌尊所西向立文安之乐作执事以爵授亚献亚献搢笏执爵执尊者举幂太官令酌象尊之醴齐亚献以爵授执事者执笏诣夜明神位前北向立搢笏跪执事者以爵授亚献执爵三祭酒奠爵执笏跪俯伏兴再拜乐止降复位次引终献诣洗及升坛行礼并如亚献之仪降复位礼直官曰赐胙赞者承传曰赐胙再拜在位者皆再拜讫送神理安之乐作一成止
　　望燎
　　初理安之乐毕引三献官兵部工部郎中诣望燎位有司诣神位前取玉币祝版于燎柴次引监察御史大乐令奉礼郎太祝降坛诣望燎位立定礼直官曰可燎火燎半柴次引初献以下诣东壝门外揖位立礼直官赞礼毕揖讫退太官令帅其属彻礼馔监察御史诣坛监视收彻讫还斋所光禄以胙奉进监察御史就位展视讫光禄卿望阙再拜讫乃退











　　政和五礼新仪卷六十二
　　钦定四库全书
　　政和五礼新仪卷六十三
　　吉礼
　　皇帝蜡东方西方百神仪上
　　时日
　　斋戒
　　陈设
　　车驾自大庆殿诣青城
　　省牲器
　　奠玉币
　　进熟
　　望燎
　　车驾还内
　　时日
　　前期降御札以今年臈前一日蜡祭东方西方百神太常寺具时日散告
　　斋戒
　　前蜡十日质明有司设行事执事及陪祠文武官位于朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部戸部礼部尚书吏部礼部侍郎大司乐光禄卿大乐令光禄丞在其南【凡设大乐令以下位皆稍却如朝献朝享即功臣献官在光禄丞下】次分献官次执事官又于其南俱北向西上监察御史位二在西东向北上读册举册官奉礼恊律郎太祝郊社太官令在东俱西向北上【奉礼郎以下位皆稍却】设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室在东西向北上东上閤门御史台太常寺以下分引羣官各就位【凡将引行事执事陪祠文武官立班即御史台引殿中侍御史一员先入就位】太宰读誓于朝堂刑部尚书涖之少宰读誓于太庙斋坊刑部侍郎涖之誓文曰今年某月某日腊前一日皇帝蜡祭东方百神西方百神【如朝献朝享即于前二日朝献景灵宫前一日朝享太庙】各其职其或不恭国有常刑读讫【内朝堂职事官奉礼郎以下文官宣德郎以下武官从义郎以下皆先退】余官并各对拜讫退皇帝散斋七日于别殿致斋三日【二日于大庆殿一日于祠所斋殿如朝献朝享即一日于大庆殿一日于太庙一日于斋殿】凡散斋不吊防问疾作乐有司不奏刑杀文书致斋日前后殿不视事唯行蜡事前致斋一日殿中监帅其属尚舎铺御坐于大庆殿当中南向设东西房于御坐之左右稍北又设西阁及斋室于后殿之左右殿上前楹施帘致斋之日质明有司陈法驾卤簿于宣德门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舎人等自下分引知枢宻院事以下诣垂拱殿庭立班东上閤门附内侍进班齐牌垂拱殿帘降皇帝乗辇出至殿上少驻辇官迎驾自賛起居辇官上殿帘卷鸣鞭行门禁卫诸班亲从迎驾自賛起居次舎人先賛知内侍省官以下常起居次枢宻院以下通班常起居賛只候引驾枢宻知客省事以下至佥书东上閤门官分左右立六尚局应奉官祗应武功大夫以下并先退次营军臣僚宣名常起居賛祗候引驾并分左右前导辇降东阶垂拱殿门外禁卫诸班亲从自賛起居次行宫使御营巡检一班常起居【如通事大夫以下知客省使以下武功大夫以下知内侍两省帯御器械官充行宫使御营巡检各归本班】至大庆殿后閤降辇入西閤大庆殿帘降前导官就位易朝服诣御榻前分左右侍立【知枢密院事佥书枢密院事在东西向北上同知枢密院事在西东向左辅一员在知枢密院事之北賛拜东上閤门官一员又在其北并西向知客省事以下在佥书枢密院事之南稍东西向北上佥书客省事以下又在其南稍却】通事舎人等分引行事执事陪祠文武官各綪结佩入诣大庆殿庭立班次引礼部侍郎奏请中严侍臣诣幄奉迎内外符寳奉寳先出陈于御榻之左右少顷引礼部侍郎奏外办皇帝服通天冠绛纱袍綪结佩出西閤乗舆称警跸侍衞如常仪由西房至御榻西降舆皇帝即御座南侍臣夹侍賛拜东上閤门官于榻前賛枢密以下拜殿之上下应在位官皆再拜【东上閤门官賛拜讫转身北向随拜讫面西賛各祗候】次礼直官引左辅诣御座前俛伏跪奏称左辅具官臣某言请皇帝降座诣斋室奏讫俛伏兴还侍立【凡左辅奏诣准此】皇帝降座乗舆由东房入斋室侍臣各还所司直衞者如常仪通事舎人分引行事执事陪祠文武官以次出【三省亲王枢密宗室起居问圣体并通事舎人引】应行事执事陪祠官及从升者并散斋七日宿于正寝致斋三日各宿于其次【三省枢密院官各宿于本防及都堂侍从官及尚书侍郎分宿于秘书省中书后省余官内庭有所司省各宿于其次诸方客使许赴陪位者各宿于其次】凡散斋治事如故唯不吊防问疾作乐判书刑杀文书决罚罪人及与秽恶致斋之日官给酒馔唯蜡事得行其余悉禁与蜡之官已斋而阙者通摄行事
　　陈设
　　前蜡三日殿中监帅其属尚舎设大次于外壝门之内道南北向小次于午阶之东西向仪鸾司设文武臣次于大次之前随地之宜行事陪祠官宗室及有司次于外壝东门之外设东方南方客使次于文官之后西方北方客使次于武官之后又设馔幔于内壝东门西门之外道北南向【坛上及东方南方午阶之东馔陈于东门外西方南方午阶之西馔陈于西门外北方之馔陈于北】前蜡二日郊社令帅其属扫除坛之上下积柴于燎坛开瘗坎于子阶之北壬地方深取足容物南出阶【七星以上玉币皆从燎岳镇以下皆从】光禄牵牲诣祠所大晟陈登歌之乐于坛上稍南北向宫架于坛南内壝外立舞表于鄼缀之间前一日太常设神位席太史设神位版大明【西阶设夜明位后准此】位于坛上北方南向席以槀秸神农后稷位于坛上东方西向北上席以莞嵗星句芒田畯位于卯阶之南北上【西蜡设太白蓐收田畯】角亢氐房心尾箕七星夀星大火析木位于子阶之东东上【西蜡设奎娄胃昴毕觜参七宿实沉降娄大梁】东岳镇海渎山川林泽丘陵坟衍原隰井泉位于子阶之西东上【西蜡设西方岳镇海渎以下】青龙水墉坊虎鳞羽毛介邮表畷羸猫昆防位于其后东上【西蜡蜡白虎不设青龙余同东蜡】席皆以莞奉礼郎礼直官设皇帝版位于坛下小次前西饮福位于坛下午阶之西北向望燎位于燎坛之北南向设爟火于望燎位之东南向【东西各六人】设望燎位于其南如省馔之位賛者设亚终献位于小次之南稍东西向大礼使太宰左丞又于其南行事吏部戸部礼部尚书吏部礼部侍郎光禄卿读册举册官光禄丞位于大礼使之东【光禄丞稍却】分献官又于其东奉礼郎抟黍太祝郊社太官令位于小次之东北俱东向恊律郎位二一于坛上乐簴之西北一于宫架之西北俱东向太乐令位于登歌乐簴之北大司乐位于宫架之北良醖令位于酌尊所俱北向又设陪祠文武官位于执事官之南诸方客使在文武之南随其方国光禄陈牲于东壝门外西向祝史各位于牲后太常设牲位于牲西大礼使太宰左丞在南北向西上分献官位于其后行事吏部戸部礼部尚书吏部礼部侍郎大司乐光禄卿读册举册官太乐令光禄丞奉礼恊律郎抟黍太祝郊社太官令在北南向西上【凡设太乐令以下皆稍却】监察御史在吏部尚书之西异位稍却光禄陈礼馔于东壝门外道北南向太常设省馔位版于礼馔之南大礼使太宰左丞在南北向西上分献官位于其后监察御史位二俱在西东向北上行事吏部戸部礼部尚书吏部礼部侍郎大司乐光禄卿读册举册官太乐令光禄丞奉礼恊律郎抟黍太祝郊社太官令在东西向北上礼部帅其属设祝册案于神位之右司尊彛帅其属设玉币篚于酌尊所次设笾豆簠簋之位正配位皆左十有二笾右十有二豆俱为三行爼三一在笾前二在豆右为二重豋一在笾豆间簠一簋一在笾豆外簠在左簋在右又设尊坫之位正配位皆太尊五山尊五为二重在坫上东南隅北向西上【配位设于正位酒尊之东】太尊在前皆有坫蒙勺幂为酌尊又太尊二山尊二在神位前着尊二牺尊二在午阶之西第一成【配位设于酉阶之北第一成】象尊二壶尊六在坛下午阶之西俱北向西上【配位即设于酉阶之北俱东向北上】皆加幂设而不酌又设从祀位每位皆左二笾右二豆爼一在神位前爵一次之簠一簋一在爵之前簠在左簋在右坛下夘阶南三位设象尊一子阶西前十五位设蜃尊二山尊二后十二位设防尊二子阶东十位设壶尊二皆加勺幂又设正配位笾豆簠簋爼各二槃一于东壝门外馔幔内设御洗二于坛下午阶东南北向【盥洗在东爵洗在西】罍在洗东加勺幂篚在洗西南肆实以巾【若爵洗之篚则又实以爵加坫】设皇帝位于洗南北向内侍酌水位于洗东执巾位于酌水内侍之北俱西向吏部侍郎位于爵洗之西东向又设亚终献盥洗爵洗于本位之南分献官盥洗各于其方陛道之左罍篚各设于左右皆内向执罍篚者位其后蜡日丑前五刻郊社令与太史官属各服其服升坛设大明【夜明】神农后稷位版于坛上太府卿少府监帅其属陈玉币于篚【大明夜明玉以圭璧盛以匣大明币以赤夜明币以白大明配位及嵗星以下币以青夜明配位及太白以下币以白】礼神之玉各置于神位前燔玉加一于币光禄卿帅其属入实正配位笾豆簠簋【笾三行以右为上第一行形盐在前鱼鱐糗饵次之第二行榛实在前酏食鱼醢次之第三行豚拍在前鹿臡醓醢次之簠实以稲簋寔以黍豋寔以大羮】太官令帅其属入实爼【笾前之爼一寔以牛腥七体两髀两肩两胁并脊两髀在两端两肩两胁次之脊在中豆右之爼二为二重以北为上第一重实以牛腥肠胃肺离肺一在上刌肺三次之肠三胃三又次之第二重实以牛熟肠胃肺其载如腥若配位之爼以东为上】良醖令帅其属入实尊【太尊实以泛齐山尊实以醴齐着尊实以盎齐象尊实以沉齐各以一尊实明水壶尊三实酒三实三酒明水酒皆在上】又设从祀之馔【每位左二笾防在前鹿脯次之右二豆菁菹在前鹿臡次之爼实以羊豚腥肉簋实以稷簠实以黍爵一及坛下之尊皆实以祠祭法酒】太常设烛神位前又设大礼使以下行事执事官揖位于夘阶之东内壝之内如省牲位所司陈异寳嘉瑞及伐国之寳于宫架之南东西相向







　　政和五礼新仪卷六十三
　　钦定四库全书
　　政和五礼新仪卷六十四
　　吉礼
　　皇帝蜡东方西方百神仪中
　　车驾自大庆殿诣青城
　　前蜡一日陪祠文武官先诣祠所其日导驾官以下就位各服其服尚辇奉御进舆于大庆殿乗黄令进玉辂于宣德门内南向设千牛将军一员位于辂前北向门下侍郎一员位于左辅之前賛者二人位又于其前少顷东上閤门御史防太常寺分引左辅门下侍郎太仆卿乗黄令诣大庆殿西阶下立北向东上【乘黄令位宜后】次引导驾官在其后分东西相向立以俟奉迎前导次管军臣僚次行宫使御营巡检等又在其后礼直官通事舎人引礼部侍郎奏请中严【凡左辅门下侍郎礼部侍郎奏请皆礼直官通事舎人引】少顷又奏外办皇帝服通天冠绛纱袍乗舆以出降自西阶称警跸如常仪宣赞舍人赞左辅以下常起居次导驾官常起居【已起居者止奏圣躬万嵗】次管军臣僚次行宫使御营巡检等常起居【该宣名者即宣名】太仆卿诣玉辂所摄衣而升正立执辔导驾官前导皇帝出大庆殿门外至玉辂前千牛将军前跪执辔左辅进当舆前俛伏跪奏左辅具官臣某言请皇帝降舆升辂奏讫俛伏兴退复位【凡左辅奏请准此】乗黄令稍前东向进玉辂皇帝降舆升辂太仆卿正立授绥导驾官分左右出导门下侍郎进当辂前俛伏跪奏门下侍郎具官臣某言请车驾进发奏讫俛伏兴退复位【凡门下侍郎奏请准此】车驾动称警跸左辅先诣宣徳门内以俟门下侍郎及辇者夹侍以出千牛将军夹辂而趋车驾将及宣德门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传勅侍臣上马诸侍衞之官各督其属左右翊驾在黄麾内符寳郎奉八寳前导殿中监后部从导驾官夹侍于前賛者在左辅门下侍郎之前侍臣上马毕次大内留守于宣徳门外再拜奉辞门下侍郎奏请车驾进发车驾动称警跸不鸣鼓吹大驾卤簿前导诣青城车驾将至青城东上閤门御史台分引陪祠文武官宗室客使礼直官賛者引行事执事官俱诣斋殿门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官步导入门车驾动千牛将军夹辂而趋至行宫殿前回辂南向千牛将军立于辂右左辅奏请皇帝降辂乗舆尚辇奉御进舆于辂后皇帝降辂乗舆入斋殿侍衞如常仪导驾官步导至殿门皇帝降辂归殿后閤降通事舎人承防勅羣臣各还次学士院以祝册授通进司进御书讫付尚书礼部【如朝献朝享即并如冬祀大礼车驾自太庙诣青城仪】
　　省牲器
　　省牲之日午后十刻去坛三百步禁行者未后二刻郊社令帅其属扫除坛之上下司尊彛帅府史及执事者以祭器入设于位【凡设祭噐皆借以席笾豆又加巾盖】太府卿少府监陈玉币于篚【告洁毕权彻】未后三刻礼直官賛者分引大礼使以下诣东壝门外省牲位立定光禄丞执事者牵牲就位礼直官賛揖賛者引大司乐入行乐架【凡亚终献行事皆礼直官太常博士引大礼使太宰左丞行事皆礼直官引余官皆賛者引】次引礼部尚书升自卯阶【凡行事执事者升降皆自卯阶】视涤濯次又引太宰申眡涤濯执事者皆举幂曰洁俱复位礼直官稍前曰告洁毕请省牲次礼部尚书侍郎稍前省牲讫退复位次引光禄卿出班巡牲一匝西向躬曰腯俱复位礼直官稍前曰省牲毕请就省馔位賛揖讫引大礼使以下各就位立定礼直官賛揖所司省馔具毕礼直官賛省馔毕賛揖讫俱还斋所光禄卿丞及执事者以次牵牲诣厨授太官令次引礼部尚书诣厨省鼎镬视涤溉恊律郎展视乐器乃还斋所晡后一刻太官令帅宰人以鸾刀割牲祝史各取毛血实于槃俱诣馔所遂烹牲郊社令帅其属扫除坛之上下
　　奠玉币
　　蜡日丑前五刻【行事用丑时七刻】诸蜡官及陪祠之官各服其服郊社令与太史官属入设神位版太府卿少府监入陈玉币光禄卿入实笾豆簠簋太官令入实爼豆良醖令入实尊彛乐正帅工人二舞以次入与执尊罍篚幂者各就位次通事舎人等分引陪祠文武官及宗室客使各入就位次礼直官賛官分引大礼使以下行事执事官就卯阶内壝门外揖位立定礼直官賛揖次引监察御史次引大礼使入就位次引监察御史按视坛之上下纠察不如仪者退复位尚辇奉御进舆斋殿皇帝服通天冠绛纱袍乗舆以出近侍及扈从之官导从至大次门外皇帝降舆入次帘降礼仪使枢密院官太常卿东上閤门官太常博士礼直官分立于大次外之左右次引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俛伏跪奏礼仪使具官臣某言请皇帝行事奏讫俛伏兴还侍立【礼仪使奏礼毕准此】帘卷皇帝服衮冕以出侍衞如常仪礼仪使以下前导至中壝门外殿中监跪进大圭殿中少监副之【凢殿中监进圭受圭皆少监副之】礼仪使奏请执大圭前导皇帝入自正门【侍衞不应入者止于门外】恊律郎跪俛伏举麾兴【凡行礼执事者取物奠物皆跪俛伏兴】工鼓柷宫架仪安之乐作【皇帝升降行止皆作仪安之乐】至午阶位西向立麾戞敔乐止【凡乐皆恊律郎跪俛伏举麾工鼔柷而后作麾戞敔而后止】礼仪使以下分左右侍立【凡行礼皆礼仪使枢密院官太常卿东上閤门官太常博士礼直官前导至位即分立于左右】礼仪使前奏有司谨具请行事宫架作景安之乐帝临降康之舞六成止太常升烟燔牲首光禄瘗血礼仪使奏请再拜皇帝再拜賛者曰再拜内侍取玉币于篚立于尊所次引太宰吏部尚书侍郎升诣大明【夜明】神位前立太宰吏部尚书俱西向北上侍郎东向礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请皇帝搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝升坛大礼使从【皇帝升降大礼使皆从左右侍衞量人数升】宫架乐作至坛下乐止升自午阶登歌乐作至坛上乐止登歌嘉安之乐作殿中监跪进镇圭礼仪使奏请搢大圭执镇圭前导皇帝诣大明【夜明】神位前北向立内侍前设缫借于地礼仪使奏请跪奠镇圭于缫借执大圭俛伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受奠讫吏部侍郎东向跪受以兴进奠于大明【夜明】神位前太宰吏部尚书侍郎俱诣神农氏神位前以俟礼仪使奏请执大圭俛伏兴内侍取镇圭缫借诣神农氏神位前先设缫借于地礼仪使奏请再拜皇帝再拜讫乐止礼仪使前导皇帝诣神农氏次诣后稷氏神位前东向奠币并如上仪太宰以下俱降复位礼仪使前导皇帝还版位登歌乐作内侍举镇圭缫借以镇圭授殿中监以还有司皇帝降阶乐止宫架乐作至版位西向立乐止初皇帝将奠配帝之币賛者分引献官俱诣盥洗搢笏盥手帨手执笏诣从祀神位前搢笏跪奠币执笏俛伏兴再拜祝史执事官各助奠讫退复位祝史奉毛血槃立于壝门外各由其阶升太祝迎于壝上进奠于神位前太祝与执事者退立于奠所













　　政和五礼新仪卷六十四
　　钦定四库全书
　　政和五礼新仪卷六十五
　　吉礼
　　皇帝蜡东方西方百神仪下
　　进熟
　　蜡日有司陈鼎二于神厨各在镬右太官令帅其属皆诣厨以匕升牛于镬实于一鼎【肩臂臑肫胳正眷一直脊一横脊一长胁一短胁一代胁一皆二骨以并正配位各一鼎】皆设扃幂祝史对举于馔幔内重行西向以南为上光禄实笾豆簠簋于馔幔内【笾实以粉餈豆实以糗饵簠实以粱簋实以稷】次引礼部侍郎诣馔所眡腥熟之节俟皇帝升奠玉币讫退位乐止引礼部尚书诣馔所执笾豆簠簋以入户部尚书诣馔所奉爼以入太官令引入正门宫架丰安之乐作设馔于夘阶下北向西上奉牲者在东祝史抽扃委于鼎右除幂初鼎序入有司执匕及爼以从至卯阶下各设于鼎西匕加于鼎太官令以匕升牛载于一爼【肩臂臑在上端肫胳在下端脊胁在中正配位各一爼】鼎先退祝史进彻毛血架以次引礼部尚书搢笏执笾豆簠簋戸部尚书搢笏奉爼以升执事者各迎于坛上礼部尚书奉笾豆簠簋于大明【夜明】神位前北向跪奠盖于下执笏俛伏兴有司设笾于糗饵前豆于醓醢前簠于稻前簋于黍前次引戸部尚书奉爼诣大明【夜明】位前北向跪奠执笏俛伏兴有司设于豆前次诣神农氏次诣后稷氏神位前东向跪奠并如上仪乐止俱降复位太祝取菹擩于醢祭于豆间三又取黍稷肺祭如初皆借用茅各还奠所次引太宰左丞诣大明【夜明】神位前西向立以北为上次引吏部侍郎诣爵洗位东向立礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚兴以进皇帝拭爵内侍受巾跪奠于篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌熈安之乐作【夜明用凝安】吏部侍郎奉爵诣正位酌尊所西向立执尊者举幂良醖令酌太尊之泛齐讫先诣神农氏位酌尊所北向立礼仪使前导皇帝诣大明【夜明】神位前北向立礼仪使奏请搢大圭跪礼部侍郎以爵授左丞左丞授太宰西向跪以进礼仪使奏请执爵祭酒【三祭于茅苴】奠爵执大圭俛伏兴又奏请皇帝少立乐止太宰左丞具诣神农氏神位前北向立以俟举册官举祝册进于大明【夜明】神位之右读册官搢笏东向跪读册文读讫执笏兴先诣神农氏神位前南向立礼仪使奏请再拜皇帝再拜有司奠册于大明【夜明】神位前礼仪使前导皇帝诣神农氏次诣后稷氏神位前酌献并如上仪太宰以下俱复位礼仪使前导皇帝还版位登歌乐作降阶乐止宫架乐作至版位西向立乐止礼仪使奏请还小次宫架乐作至小次礼仪使奏请释大圭殿中监跪受大圭皇帝入小次帘降乐止文舞退武舞进宫架容安之乐作舞者立定乐止初皇帝将诣小次礼直官太常博士引亚献官诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立宫架作隆安之乐神保锡羡之舞执事者以爵授亚献亚献搢笏执爵执尊者举幂太官令酌山尊之醴齐讫先诣神农氏位酌尊所北向立亚献官以爵授执事者执笏诣大明【夜明】神位前北向搢笏跪执事者以爵授亚献亚献执爵祭酒【三祭于茅苴】奠爵执笏俛伏兴少退北向再拜次诣神农氏次诣后稷氏神位前酌献并如上仪乐止降复位初亚献行礼将毕次礼直官太宰博士引终献诣洗及升坛酌献并如亚献之仪降复位于亚献将升次分引诸位献官诣盥洗位搢笏盥手帨手执笏各由其阶升诣从祀神位前俱搢笏跪执爵三祭酒奠爵执笏俛伏兴再拜降复位次引太祝于神位之右跪读祝文读讫兴退复位初皇帝既奠玉币光禄以牛左臂一骨及长胁短胁俱二骨以并载于胙爼设于坛下饮福位之西俟终献既升献賛者引户部尚书搏黍太祝太官令诣饮福位东向立奉爼豆爵酒者各位其后礼仪使奏请诣饮福位帘卷出次宫架乐作殿中监跪搢大圭礼仪使奏请执大圭前导皇帝诣饮福位将至位乐止宫架禧安之乐作皇帝至饮福位北向立尚醖典御执尊升诣酌尊所良醖令酌上尊福酒合置一尊典御奉尊降诣饮福位以授殿中少监尚醖奉御执爵殿中少监酌之奉御以爵酒授殿中监殿中监西向捧以立礼仪使奏请再拜皇帝再拜殿中监跪以酌酒进礼仪使奏请榗大圭跪受爵祭酒【手祭于地】啐酒奠爵殿中监跪授爵以兴太祝帅执事者持爼进减神位前正脊二骨横脊二骨加于爼上内侍受爼以授户部尚书户部尚书西向跪以进皇帝受爼奠之户部尚书受爼以兴复位太官令取黍于簋以授太祝太祝受以豆东向跪以进皇帝授讫奠之太祝受豆以兴复位次殿中监再跪以爵酒进礼仪使奏请受爵饮福酒奠爵殿中监受虚爵以兴以授典御奉御北向立执事者俱退复位礼仪使奏请执大圭俛伏兴又奏请再拜皇帝再拜乐止礼仪使前导皇帝还版位宫架乐作至版位西向立乐止次引礼部尚书升坛彻笾豆户部尚书升坛彻爼【笾豆爼各一俱少移故处】登歌成安之乐作彻乐止礼部户部尚书降复位礼直官曰赐胙行事陪祠官再拜賛者承曰赐胙再拜在位者皆再拜送神宫架景安之乐作一成止
　　望燎
　　景安之乐毕礼仪使奏请诣望燎位前导皇帝诣望燎位宫架乐作至位南向立乐止初赐胙再拜讫郊社令以黍稷肺祭借以白茅束之吏部侍郎帅太祝执篚进诣神位前取玉币祝册借以茅爼载牲体黍稷飰爵酒各由其阶降坛南行诣柴坛自南陛升以玉币祝册馔物置于燎柴诸太祝各以星辰七宿以上币帛祝版从燎神农氏后稷氏岳镇以下币帛祝版从瘗礼直官曰可燎举爟火燎坛火半柴瘗坎寘土半坎【凡先背脊视讫乃瘗】礼仪使奏礼毕前导皇帝还大次宫架乐作出中壝门外礼仪使奏请释大圭殿中监跪受大圭以还有司侍衞如常仪皇帝至大次乐止礼部郎中奏解严引大礼使以下诣夘阶东内壝外揖位立礼直官賛礼毕揖讫通事舎人引陪祠文武官及宗室客使以次出将士不得輙离部伍【行宫斋殿受贺并如各祀端成殿受贺仪】
　　车驾还内
　　前期殿中监帅其属尚舎设御幄于大庆殿门外之东南大晟设宫架于宣德门外稍南其日礼毕所司转仗衞卤簿于还途如来仪文武官宗室客使先诣宣德门外就次以俟立班奉迎乘黄令进金辂于行宫殿外南向千牛将军一员执长刀立于辂右尚辇奉御进舆于斋殿导驾官俱诣斋殿门外奉迎礼部侍郎奏请中严少顷又奏外办帘卷皇帝服通天冠绛纱袍乗舆以出应导驾官并迎驾奏圣躬万福【内祗应官賛谢皆再拜】太仆卿出诣金辂所摄衣而升正立执辔皇帝乗舆降自西阶至金辂所左辅奏请降舆升辂太仆卿立授绥千牛将军驭驾如来仪门下侍郎奏请车驾进发【有司仍具大辇若乗辇即云降舆乗辇】车驾动称警跸侍衞如仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传勅侍臣上马门下侍郎奏请车驾进发车驾动称警跸鼓吹及诸军乐振作车驾将至宣德门外文武百官宗室客使立班再拜奏迎次大内留守见再拜讫退车驾至宣德门外少驻文武侍臣皆下马步导千牛将军降立于辂右车驾动千牛将军夹辂而趋大乐正奏采茨之乐入门乐止车驾至御幄前左辅奏请降辂乘舆【若乗辇即奏云降辇】皇帝降辂乗舆以入礼部郎中奏觧严通事舎人承防勅羣官各还次将士各还其所【若大赦并如冬祀大礼宣徳门肆赦仪】















　　政和五礼新仪巻六十五
　　钦定四库全书
　　政和五礼新仪卷六十六
　　吉礼
　　蜡东方西方百神仪【有司行事】
　　时日
　　斋戒
　　陈设
　　省牲器
　　奠玉币
　　进熟
　　望燎
　　时日
　　太常寺预于隔季以季冬腊前一日蜡祭东方西方百神闗太史局太史局以其日报太常寺太常寺参酌礼具时日散告
　　斋戒
　　前蜡十日受誓戒于尚书省其日五鼓賛者设位版于公相防下吏部尚书在左刑部尚书在右并南向初亚终献官位于其南稍东北向西上监察御史位于其西稍北东向光禄卿兵部工部郎中大乐令光禄丞位于其南稍西北向东上【大乐令光禄丞位稍却】奉礼郎太祝郊社太官令位于其东西向北上质明礼直官賛者引行事执事官就位立定礼直官引吏部尚书由公相防降阶就位礼直官賛揖在位者对揖吏部尚书搢笏读誓文云某月某日季冬腊前一日蜡祭于东方西方百神各其职不共其事国有常刑读讫执笏礼直官賛奉礼郎太祝郊社太官令先退余官对拜乃退散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞郊社太官令斋一日】二日于本司【无本司者于太常斋舎质明至斋所】唯蜡事得行其余悉禁前蜡一日质明俱赴祠所斋宫官给酒馔蜡官已斋而阙者通摄行事
　　陈设
　　前蜡三日仪鸾司设行事执事官次于坛壝门外随地之宜设馔幔于内壝东门外道北南向前二日光禄牵牲诣祠所前一日郊社令帅其属扫除坛之上下太常设正配神位席太史设正配神位版于坛上【凡设神位版皆郊社令监视】太常设祭器【凡设祭噐皆借以席笾豆又加巾盖】以俟告【既毕权彻】光禄陈牲于卯阶之东南内壝外西向祝史各位于牲后太常设省牲位于牲西三献官礼官在南北向光禄卿兵部工部郎中大乐令光禄丞奉礼郎太祝郊社太官令在北南向俱西上【凡设大乐令光禄丞以下位皆稍却】监察御史于光禄卿之西少絶光禄陈礼馔于坛之东南内壝外南向太常设省馔位版于礼馔南三献官礼官在南北向西上监察御史在西东向光禄卿兵部工部郎中大乐令光禄丞奉礼郎太祝郊社太官令在东西向北上大晟设登歌之乐于坛上稍南北向蜡日丑前五刻礼直官賛者诸司职掌各服其服太常设神位席太史设神位版于坛之上下大明位【西蜡设夜明位后准此】于坛上北方南向席以槀秸神农后稷位于坛上东方西向北上嵗星句芒田畯位于卯阶之南西向北上【西蜡设太白蓐收田畯】角亢氐房心尾箕七宿夀星大火析木位于子阶之东南向东上【西蜡设奎娄胃昴毕觜参七宿实沉降娄大梁】东岳镇海山林川泽丘陵坟衍原隰井泉位于子阶之西南向东上【西蜡设西方岳镇海渎以下】青龙水墉坊虎鳞介羽毛邮表畷羸猫昆蛊位于其后东上【西蜡设白虎不设青龙余同东蜡】席以莞太常陈玉于神位之左【玉以圭璧盛以匣燔玉用珉】礼神之玉币于神前燔玉加于币【配位不用玉】陈币篚于神位之左【大明以赤夜明以白配位及嵗星以青】祝版案于神位之右置于次次设祭噐光禄实之正配位各左十有二笾为三行以右为上【第一行形盐在前鱼鱐糗饵粉餈次之第二行枣实在前干桃干枣干防次之第三行菱在前芡防鹿脯次之】右十有二豆为三行以左为上【第一行芹菹在前笋菹葵菹菁菹次之第二行韭菹在前酏食鱼醢兔醢次之第三行豚拍在前鹿臡醓醢糁食次之】爼二一在笾前【实以羊腥七体两髀两肩并脊两髀在两端两肩两胁次之脊在中】一在豆前【实以豕腥七体其载如羊】又俎四在豆右为二重以北为上【第一重一实以羊腥肠胃肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟其载如腥皆羊在左豕在右若配位即以东为上】豋一在笾豆间【实以大羮】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】设牺尊五为二重在坛上东南隅北向西上【配位即设于正位酒尊之东】犠尊在前皆有坫勺幂为酌尊【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二在坛下午阶之西【着尊一实盎齐犠尊一实醴齐各以一尊实明水若配位即设于坛下西阶之北】象尊二壶尊六在坛下子阶之东【象尊一实明水一实沉齐壶尊三实酒三实明水酒皆在上若配位即设于坛下酉阶之南】俱北向西上【若配位即东向北上】皆加幂五齐三酒设而不酌又设从祀神位每位各左二笾【防在前鹿脯次之】右二豆【菁菹在前鹿臡次之】爼一在笾豆前【实以羊豕腥肉】爵一次之【实以祠祭法酒】簠一簋一在爵之前簠在左簋在右【簠实稷簋实黍】太常设酒于神位前又设爼六于馔幔内洗二于卯阶东北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】礼官盥洗各于陛道之左俱内向执罍篚者位于其后又设揖位于卯阶之东内壝之外如省牲位【唯不设光禄卿丞郊社令位】积柴于燎坛开坎于西北壬地方深取足容物南出陛又设望燎位于燎坛之北三献官礼官在北南向西上监察御史在西东向兵部工部郎中大乐令奉礼郎太祝在东西向北上设望瘗位于瘗坎之南如省馔位【唯不设光禄卿丞位】设三献官礼官席位于卯阶之东北西向南上兵部工部郎中席位于卯阶之东南西向北上设监察御史大乐令位于子阶之南北向奉礼郎太祝太官令位于其后俱西上设光禄卿席位于监察御史之东北向又设监察御史位于坛上乐簴之北在西东向奉礼郎太祝在东西向北上大乐令在乐簴之北太官令在酌尊所俱北向
　　省牲器
　　前蜡一日行事执事官集献官斋所肄仪太祝习读祝文视玉币及神位版讫并赴坛所各就次礼直官賛者分引行事执事官诣坛东省牲位【凢初献行事礼直官引余官皆賛者引】立定礼直官賛揖次引监察御史升自卯阶【凡行事执事官升降皆自卯阶】视涤濯执事者举幂曰洁降复位礼直官稍前曰告洁毕请省牲太祝出班巡牲一匝诣初献前西向躬曰充退复位光禄丞出班巡牲一匝诣初献前西向躬曰腯退复位礼直官賛省牲毕请诣省馔位揖讫引行事执事官各就位立定礼直官賛揖所司省馔具毕礼直官賛省馔讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉乃还斋所未后一刻太官令帅宰人以鸾刀割牲遂烹牲晡后郊社令帅其属扫除坛之上下讫还斋所
　　奠玉币
　　蜡日丑前五刻【行事用丑时七刻】初献以下并赴坛所就次郊社令先入视设神位版讫退次太官令帅其属实馔具毕次引光禄卿入诣午阶南席位北向立賛者曰再拜光禄卿再拜升坛防视礼馔毕次引监察御史升坛防阅陈设纠察不如仪者【凡防视及防阅皆先诣正位】次乐正帅工人升卯阶各就位光禄卿还斋所余官各祭服次引行事执事官各就卯阶东西壝外揖位立定礼直官賛揖次引大乐令先入就位卯阶南席位北向立賛者再拜大乐令再拜升壝就位次引监察御史奉礼郎太祝太官令入就午阶南次位北向立次引三献官礼直官兵部工部郎中入就卯阶东席位西向立礼直官稍前賛有司谨具请行事熈安之乐作六成止太常升烟燔牲首賛者曰再拜在位者皆再拜次引监察御史奉礼郎太祝太官令俱升坛各就位立定【太官令诣正位酌尊所】次引初献官诣盥洗位肃安之乐作【凡初献升降行止皆作肃安之乐】至洗位北向立搢笏盥手帨手执笏升坛诣大明【夜明】神位前北向立乐止钦安之乐作搢笏跪次引奉礼郎搢笏西向跪执事者以玉币授奉礼郎奉礼郎以玉币授初献执笏兴先诣帝神农氏位前北向立初献官受玉币奠讫执笏俛伏兴再拜次诣后稷氏位前东向立【酌献诣配位凖此】奠币如上仪乐止奉礼郎复位初献将降坛乐作复位乐止
　　进熟
　　蜡日有司设鼎六于神厨各在镬右光禄帅进馔者诣厨以匕升羊于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并正配位各一鼎】皆设扄幂祝史对举入设于馔幔内俟初献既升奠玉币入陈于卯阶下西向南上祝史抽扄委于鼎右除幂初鼎序入有司执匕及爼以从至卯阶下爼各设于鼎西匕加于鼎光禄以匕升羊载于一爼【肩胁肺在上端肫胳在下端肩胁在中】次升豕如羊载于一爼【正配位设羊豕各一爼】鼎先退次引兵部工部郎中诣卯阶下搢笏奉爼【兵部奉羊工部奉豕】升坛承安之乐作诣大明神位前北面跪奠先荐豕各执笏俛伏兴有司设于豆右肠胃之前【羊在左豕在右】次诣配位前东向奉爼如上仪乐止俱防复位次诣初献再诣盥洗位乐作至洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立乐止禔安之乐作执事者以爵授初献初献搢笏执爵执尊者举幂太官令酌牺尊之泛齐讫先诣帝神农氏酌尊所北向立【次诣后稷氏准此】执事者以爵授初献初献执爵三祭酒奠爵执笏俛伏兴少立乐止次引太祝诣神位前东向搢笏跪读祝文讫执笏俛伏兴先诣帝神农氏神位前西向立【次诣后稷氏准此】初献再拜诣帝神农氏次诣后稷氏神位前酌献并如上仪乐止太官令复诣正位酌尊所太祝复位初献将降坛乐作复位乐止次引亚献诣盥洗位北向立搢笏洗爵拭以授执事者执笏升诣正位酌尊所西向立庆安之乐作执事者以爵授亚献亚献搢笏执爵执尊者举幂太宫令酌象尊之醴齐讫先诣帝神农氏酌尊所北向立亚献以爵授执事者执笏诣大明神位前北向立搢笏跪执事者以爵授亚献执爵三祭酒奠爵执笏俛伏兴再拜次诣帝神农氏位次诣后稷氏神位前酌献并如上仪乐止降复位次引终献诣洗及升坛行礼并如亚献之仪降复位亚献将献引礼官各诣盥洗位搢笏盥手帨手执笏诣诸从祀神位前搢笏跪执爵三祭酒奠爵执笏俛伏兴少立次诣太祝各于神位之右搢笏跪读祝文读讫执笏兴复位礼官再拜复位礼直官曰赐胙賛者承传曰赐胙再拜在位者皆再拜讫送神宣安之乐作一成止
　　望燎
　　初宣安之乐毕引三献官礼官兵部工部郎中诣望燎位有司各诣神位前取玉帛祝版置于燎坛【神农岳镇以下币帛皆置于坎】次引监察御史大乐令奉礼郎太祝降坛诣望燎位立定礼直官曰可燎火燎半柴次引初献以下诣望瘗位礼直官曰可瘗寘土半坎引初献以下诣东坛门外揖位立定礼直官賛礼毕揖讫退太官令帅其属彻礼馔监察御史诣坛监视收彻讫退还斋所光禄卿以胙奉进监察御史就位展视讫光禄卿望阙再拜乃退政和五礼新仪卷六十六
<史部,政书类,仪制之属,政和五礼新仪>
　　钦定四库全书
　　政和五礼新仪卷六十七
　　吉礼
　　蜡南方北方百神仪
　　时日
　　斋戒
　　陈设
　　省馔
　　行事
　　时日
　　太常寺预于隔季以季冬腊前一日蜡南北方百神闗太史局太史局以其日报太常寺参酌讫具时日散告
　　斋戒
　　前蜡五日应行事执事官防斋三日治事如故宿于正寝不吊防问疾作乐判书刑杀文书决罚罪人及与秽恶致斋二日【光禄少卿太官令斋一日】一日于本司【无木司于太常斋舎质明至斋所】唯蜡事得行其余悉禁前蜡一日质明俱赴祠所官给酒馔蜡官已斋而阙者通摄行事
　　陈设
　　前蜡三日仪鸾司设行事执事官次于坛壝门外量地之宜前二日光禄牵牲诣祠所前一日陈礼馔于斋宫太常设省馔位版于礼馔之南三献官在南北向西上分献官在其后监察御史在西东向光禄少卿大乐令奉礼郎太祝太官令在东西向北上【凡设奉礼郎以下位皆稍却】大晟设登歌之乐于坛上稍南北向蜡日丑前五刻礼直官賛者诸司职事各服其服太常设神位席太史设神位版于坛之上下神位版于坛上北方南向后稷位于坛上东方西向席皆以莞荧惑祝融田畯位于卯阶之南北向【北蜡设辰星枵田畯】井鬼栁星张翼轸七星鹑火鹑尾鹑首位于子阶之西西上【北蜡设斗牛女虚危室璧七宿星纪枵娵訾】南岳镇海渎山林川泽丘陵坟衍原隰井泉位于子阶之西东上【北蜡设北方岳镇海渎以下】朱雀水墉坊虎鳞羽介毛邮表畷羸猫昆虫位于其后东上【北蜡设武不设朱雀余同南蜡】中岳镇山林川泽丘陵坟衍原隰井泉位于午阶之西骐驎水墉坊虎鳞羽介毛邮表畷羸猫昆虫位于其后西上【北蜡不设】席皆以莞太常陈币篚于神位之左【正配位币以青五星币以黝】祝版各于神位之右置于坫次设祭器皆借以席光禄寔之正配位各左十笾为三行以右为上【第一行干防在前干枣形盐鱼鱐次之第二行鹿脯在前榛实干桃次之第三行菱在前芡防次之】右十豆为三行以左为上【第一行芹菹在前笋菹葵菹菁菹次之第二行韭菹在前鱼醢醯次之第三行豚拍在前鹿臡醓醢次之】爼二一在笾前【实以羊腥七体两髀两肩两胁并脊两髀在两端两肩次之脊在中】一在豆前【实以豕腥七体其载如羊】又设爼六在豆右为三重以北为上【第一重一实以羊腥肠胃肺离肺一在上端刌肺三次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长胁一短胁一代胁一皆二骨以并肩臂臑在上端肫胳在下端脊胁平中一实以熟豕十一体其载如羊皆羊在左豕在右若配位即以东为上】簠二簋二在笾豆外二爼间簠在左簋在右【簠实以稲粱粱在稻前簋实以黍稷稷在黍前】铏三在笾豆间【实以羮加芼滑】登二一在铏前【实以大羮】一于笾豆之左【实以肝膋】槃一在铏后【实以毛血】设牺尊四象尊四为重在坛上东南隅北向西上【配位即设于正位酒尊之东】牺尊在前皆有坫加勺幂为酌尊【牺尊二寔明水为上尊余实泛齐代以供内法酒初献酌之象尊一实明水为上尊余寔醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二犠尊二象尊三壶尊六在坛下【着尊一实盎齐牺尊一实醴齐象尊一实沉齐各以一尊实明水壶尊三实酒三实三酒明水酒皆在上】俱北向西上【若配位即东向北上】皆加幂五齐三酒设而不酌又设配位诸神每位各左二笾【防在前鹿脯次之】右二豆【菁菹在前鹿臡次之】爼一在笾豆前【实以羊豕鹿肉】爵一次之【实以祠祭法酒】簠一簋一在爵之前簠在左簋在右【簠实稷簋实黍】各设酒二于神位之左卯阶酉阶各三位【北方位邜阶南三位】设象尊二子阶西前十五位设蜃尊二山尊二后十二位设散尊二午阶西前十三位设蜃尊二山尊二后十二位设散尊二【北方不设午阶前后位】子阶东十二位设壶尊二【并实以祠祭法酒】太常设烛于神位前洗二于卯阶之东【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位其后设揖位于卯阶东内壝之外三献官在南北向分献官位于其后监察御史大乐令奉礼郎太祝太官令在北南向俱西上开瘗坎于西北壬地方深取足容物南出陛积柴于燎坛设望瘗位于坛北如省馔之位【唯不设光禄少卿太官令位】设望燎位于坛南三献官在北南向西上分献官位于其后监察御史在西东向太乐令奉礼郎在东俱北上设三献官席位于卯阶之东南向北上分献官位于其后监察御史太乐令位于子阶之南北向奉礼郎太官令位于其后俱西上光禄少卿席位于监察御史之东北向又设监察御史位于坛上乐簴之北在西东向奉礼郎太祝在东西向北上大乐令于乐簴之北太官令于酌导所俱北向
　　省馔
　　前蜡一日行事执事官集初献斋所肄仪太祝习读祝文及祝币神位版次礼直官賛者分引行事执事官就省馔位立定【凡初献行事礼直官引余官皆賛者引】礼直官賛揖讫所司省馔具毕礼直官賛省馔毕揖讫俱还斋所次引监察御史未后一刻太官令帅宰人以鸾刀割牲祝史以槃取毛血置于馔所遂烹牲晡后有司帅其属扫除坛之上下讫还斋所
　　行事
　　蜡日丑时五刻【行事用丑时七刻】初献以下并赴坛就次太官令帅其属实馔具毕次引光禄少卿入诣午阶南席位北向立賛者曰再拜光禄少卿再拜升自卯阶【行事执事官升阶皆自卯阶】防视礼馔毕次引监察御史升坛防阅陈设纠察不如仪者【凡防视及防阅皆先诣正位】次乐正帅工人升卯阶各入就位光禄少卿还斋所余官各服祭服次引行事执事官诣卯阶东揖位立定礼直官賛揖次引大乐令先入就坛下席位北向立賛者曰再拜升坛就位次引监察御史奉礼郎太祝太官令就下席位北向立次引初献以下入就坛下席位西向立礼直官稍前賛有司谨具请行事简安之乐作三成止光禄瘗血讫賛者曰再拜在位者皆再拜次引监察御史奉礼郎太祝太官令俱升坛各就位【太官令就正位酌尊所】立定次引初献诣盥洗位穆安之乐作【凡初献行止皆作穆安之乐】至洗位北向立搢笏盥手执笏升诣神农氏位前北向立乐止吉安之乐作搢笏跪次引奉礼郎搢笏西向跪执事者以盥授奉礼郎奉礼郎奉币跪授初献执笏兴先诣后稷氏神位前北向立初献受币奠讫执笏俛伏兴少退再拜次诣后稷氏神位前东向立【酌献诣配位准此】奠币如上仪乐止奉礼郎复位初献将降坛乐作复位乐止少顷引初献再诣盥位乐作至洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立乐止禔安之乐作执事者以爵授初献初献搢笏执尊者举幂太官令酌牺尊之泛齐讫先诣配位酌尊所北向立初献以爵授执事者执笏诣神农氏位前北向立搢笏跪执事者以爵授初献初献执爵三祭酒奠爵执笏俛伏兴少立乐作次引太祝诣神位前东向搢笏跪读祝文读讫执笏兴先诣后稷氏神位前东面搢笏献再拜次诣后稷氏神位前南向立初献再拜次诣后稷氏神位前酌献并如上仪乐止太官令复位诣正位酌尊所太祝复位初献将降坛乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立曼安之乐作职事者以爵授亚献亚献搢笏执爵执尊者举幂大官令酌象尊之醴齐及先诣配位酌尊所北向立亚献以爵授执事者执笏诣神农氏位前北向立搢笏跪执事者以爵授亚献亚献执爵三祭酒奠爵执笏俛伏兴再拜次诣后稷氏神位前酌献并如上仪乐止降复位次引终献诣洗及升坛行礼并如亚献之仪降复位初亚献将升引分献官诣盥洗位搢笏盥手帨手执笏诣坛下诸神位前搢笏奉礼郎跪授币奉奠讫执爵三祭酒奠爵执笏俛伏兴太祝各于神坐之右跪读祝文读讫太祝复位分献官再拜俱复位礼直官曰赐胙賛者承曰赐胙再拜在位者皆再拜送神代安之乐作一成止次引三献官分献官诣望瘗位有司者诣神位前取币祝版置于瘗坎【荧惑辰星等币皆置于疗柴】次监察御史大乐令奉礼郎太祝诣望燎前位立定礼直官曰可瘗实土半坎引初献以下诣望燎位礼直官曰可燎火燎半柴引初献以下诣卯阶揖位立定礼直官賛礼毕揖讫退太官令帅其属彻礼馔监察御史诣坛监视收彻乃退







　　政和五礼新仪卷六十七
　　钦定四库全书
　　政和五礼新仪卷六十八
　　吉礼
　　祀帝鼐仪
　　时日
　　斋戒
　　陈设
　　省馔
　　奠币
　　荐馔
　　望燎
　　时日
　　太常寺预于隔季以夏土王日祀帝鼐闗太史局太史局以其日报太常寺太常寺参酌讫具时日散告
　　斋戒
　　前祀十日受誓戒于尚书省其日五鼓賛者设位版于公相防下初献官在左刑部尚书在右并南向亚终献位于其西稍北东向戸部尚书太司乐光禄卿太乐令光禄丞位于其南稍西北向东上【大乐令光禄丞位稍却】奉礼恊律郎太祝郊社太官令位于其东西向北上质明賛者引行事执事者就位立定礼直官引初献降阶就位礼直官賛揖在位者对揖初献搢笏读誓文云某月某日季夏土王日祀帝鼐各其职不共其事国有常刑读讫执笏礼直官賛奉礼恊律郎太祝郊社太官令先退余官对拜乃退散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞太官令斋一日】二日于本司【无本司者于太常斋舎质明至斋所】唯祀事得行其余悉禁前祀一日盾明俱赴祠所斋宫官给酒馔祀官已斋而阙者通摄行事
　　陈设
　　前祀三日仪鸾司设行事执事官次于斋宫之内随地之宜设馔幔于壝外前一日郊社令帅其属扫除殿之内外太常设祭器【凡设祭器皆借以席笾豆又加巾盖】以俟告洁【既毕权彻】设告洁位于殿东门外三献官在西东向戸部尚书大司乐光禄卿大乐令光禄丞奉礼恊律郎太祝郊社太官令在东西向北上【凡设大乐令以下皆稍却】监察御史位于戸部尚书之北少絶光禄陈礼馔于东门外南向太常设省馔位版于礼馔之南三献官在南北向西上监察御史在西东向戸部尚书大司乐光禄卿大乐令光禄丞奉礼恊律郎太祝郊社太官令在东西向北上大晟设登歌之乐于殿上稍南北向设宫架于庭中立舞表于鄼缀之间祀日丑前五刻礼直官賛者诸司职掌各服其服太常陈币篚于神位之左【币以黄】祝版于神位之右置于坫次设祭器光禄实之左十有二笾为三行以右为上【第一行形盐在前梨糗饵粉餈次之第二行榛实在前干桃干防干枣次之第三行蓤在前芡防干柿次之】右十有二豆为三行以左为上【第一行芹菹在前笋菹菁菹葵菹次之第二行薤在前莴苣松脯韲脯次之第三行酏食在前□酱糁食次之】豆一在笾前【实以乳饼】簠二簋二在笾豆外簠在左簋在右【簠实以稻粱粱在稻前簋实黍稷稷在黍前】设太尊五山尊五为二重在殿上东南隅北向西上太尊在前皆有坫加勺幂为酌尊【太尊一实明水为上尊余实以泛齐代以供内法酒初献酌之山尊一实明水为上尊余实以醴齐代以祠祭法酒亚终献酌之】又设太尊二山尊二于神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在下【着尊一实盎齐牺尊一实醴齐象尊一实沉齐各以一尊实明水壶尊三实酒三实三酒明水酒皆在上】俱北向西上皆加幂五齐三酒设而不酌太常设烛于神位前设爼于馔幔内设洗二于殿庭之东南直东霤【盥洗在东爵洗在西】执罍篚者位在其后又设揖位于殿东之外如告洁位【唯不设光禄卿丞位】积燎柴于殿之南门外设望燎位于其北三献官在北南向西上监察御史在西东向戸部尚书大司乐大乐令奉礼恊律郎太祝郊社令在东西向北上又设三献官席位于殿庭之东西向南上戸部尚书于其南西向监察御史席位于殿庭之南奉礼郎太祝郊社太官令位于其后大司乐大乐令席位于监察御史之东恊律郎位于其后光禄卿席位于太司乐之东俱北向西上又设监察御史于殿上前楹西东向奉礼郎太祝郊社令在东西向北上大乐令于乐虡之北太官令于酌尊所俱北向恊律郎位二一于殿上前楹间稍西一于宫架西北俱东向大司乐位于宫架北北向
　　省馔
　　前祀一日行事执事官集初献斋所肄仪太祝习读祝文及视币讫俱诣殿门外次礼直官賛者分引行事执事官诣殿东门外告洁位【凡初献行事礼直官引余官皆賛者引】立定礼直官賛揖次引大司乐入行乐架次引监察御史升殿视涤濯执事者举幂曰洁降复位礼直官稍前曰告洁毕请诣省馔位揖讫引行事执事官各就位立定礼直官賛揖所司省馔具毕礼直官賛省馔毕揖讫俱还斋所次监察御史诣厨视祭器涤溉恊律郎展视乐器乃还斋所晡后郊社令帅其属扫除殿之内外讫还斋所
　　奠币
　　祀日丑前五刻【行事用丑时七刻】初献以下并赴殿门外就次乐正帅工人二舞入就位【登歌工人候监察御史防阅讫升殿各就位】次太官令帅其属寔馔具毕次引光禄卿入诣殿下席位北向立賛者曰再拜光禄卿再拜升殿防视礼馔毕次引监察御史升殿防阅陈设纠察不如仪者光禄卿还斋所余官各服祭服次引行事执事官诣殿东门外揖位立定礼直官賛揖次引大司乐大乐令恊律郎先入就殿庭席位北向立賛者曰再拜大司乐以下皆再拜各就位次引监察御史奉礼郎太祝郊社太官令入就殿庭席位北向立次引初献戸部尚书亚终献俱入就殿庭席位西向立礼直官稍前賛曰有司谨具请行事恊律郎跪俛伏举麾兴工鼓柷宫架作景安之乐帝临嘉至之舞六成偃麾戞敔乐止【凡乐皆恊律郎跪伏举麾兴工鼓柷而后作麾戞敔而后止】賛者曰再拜在位者皆再拜次引监察御史奉礼郎太祝郊社太官令俱升殿各就位立定次引初献诣盥洗位宫架正安之乐作【初献升降行止皆作正安之乐】至洗位北向立搢笏盥手帨手执笏升殿乐止登歌乐作诣帝鼐神位前北向立乐止登歌嘉安之乐作搢笏跪次引奉礼郎搢笏西向跪执事者以币授奉礼郎奉礼郎以币授初献执笏兴复位初献受币奠讫执笏俛伏兴再拜乐止初献将降阶登歌乐作降阶乐止宫架乐作复位乐止
　　荐馔
　　祀日光禄帅其属以馔实于爼陈于馔幔内初献既升奠币祝史入陈于殿阶下北向次引戸部尚书诣阶下搢笏奉爼升殿宫架丰安之乐作诣席爵神位前北向跪奠执笏俛伏兴有司设于豆前乐止降复位次引初献再诣盥洗位宫架乐作至位北向立搢笏盥手帨手执笏次诣爵洗位北向立搢笏洗爵拭爵以授执事者执笏升殿乐止登歌乐作诣酌尊所西向立乐止登歌嘉安之乐作执事者以爵授初献初献搢笏执爵执尊者举幂太官令酌太尊之泛齐初献以爵授执事者执笏诣帝鼐神位前北向立搢笏跪执事者以爵授初献初献执爵祭酒三祭于茅苴奠爵执笏俛伏兴少立乐止次引诣神位前东向搢笏跪读祝文读讫执笏兴复位初献再拜将降阶登歌乐作降阶乐止宫架乐作复位乐止文舞退武舞进宫架正安之乐作舞者立定乐止次引亚献诣盥洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升殿诣酌尊所西向立宫架作大安之乐神娱锡羡之舞执事者以爵授亚献搢笏执爵执尊者举幂太官令酌山尊之醴齐亚献以爵授执事者执笏诣帝鼐神位前北向立搢笏跪执事者以爵授亚献亚献执爵祭酒三祭于茅苴奠爵执笏俛伏兴再拜乐止降复位次引终献诣洗及升殿行礼并如亚献之仪降复位次引太祝彻笾豆【笾豆各一少移故处】登歌肃安之乐作卒彻乐止次引郊社令束茅讫俱复位礼直官曰赐福酒賛者承曰赐福酒再拜在位者皆再拜送神宫架景安之乐作一成止
　　望燎
　　初景安之乐毕引三献官戸部尚书诣望燎位宫架乐作至位乐止有司诣神位前取币祝版置于燎柴次引监察御史大司乐大乐令奉礼恊律郎太祝郊社令诣望燎位立定礼直官曰可燎火燎半柴次引初献以下诣殿东门外揖位立礼直官賛礼毕揖讫退太官帅其属礼馔监察御史诣坛监视收彻讫退








　　政和五礼新仪卷六十八
　　钦定四库全书
　　政和五礼新仪卷六十九
　　吉礼
　　祀八鼎仪
　　时日
　　斋戒
　　陈设
　　省馔
　　行事
　　时日
　　太常寺预于隔季以立春日祀牡鼎于九成宫闗太史局【春分日祀苍鼎立夏日祀罡鼎夏至日祀鼎立秋日祀阜鼎秋分日祀皛鼎立冬日祀魁鼎冬至日祀寳鼎准此】太史局以其日报太常寺太常寺参酌讫具时日散告
　　斋戒
　　前祀五日应行事执事官散齐三日治事如故宿于正寝不吊丧问疾作乐判书刑杀文书决罚罪人及与秽恶致斋二日【光禄少卿太官令斋一日】一日于本司【无木司者于太常斋舎质明至斋所】唯祀事得行其余悉禁前祀一日质明俱赴祠所斋宫官给酒馔祀官已斋而阙者通摄行事
　　陈设
　　前祀一日有司扫除宫之内外光禄陈礼馔于斋宫太常设省馔位版于礼馔之南三献官在南北向西上监察御史在东西向光禄少卿大乐令奉礼郎太祝太官令在东西向北上【凡设奉礼郎以下位皆稍却】大晟设登歌之乐于殿前祀日丑前五刻礼直官賛者诸司职掌各服其服太常陈币篚于神位之左【币随方色】祝版于神位之右置于坫次设祭器皆借以席光禄实之左十笾为三行以右为上【第一行干防在前干枣形塩梨次之第二行干柿在前榛实干桃次之第三行蓤在前芡防次之】右十豆为三行以左为上【第一行芹菹在前笋菹葵菹菁菹次之第二行薤在前莴苣松脯次之第三行韲脯在前韲酱次之】爼二一在笾前一在豆前【实以乳饼】簠二簋二在笾豆外二爼间簠在左簋在右【簠实以稲粱粱在稲前簋实以黍稷稷在黍前】设牺尊四象尊四为二重在殿上之左稍前以右为上牺尊在前皆有坫加勺幂为酌尊【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在殿下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】俱随神位所向以右为上加幂五齐三酒皆设而不酌太常设烛于神位前洗二于殿下之左【盥洗在东爵洗在西】罍在洗东加勺篚在洗西实以巾【若爵洗之篚则又实以爵加坫】执罍篚者位尊后又设揖位于殿门外三献官在右监察御史大乐令奉礼郎太祝太官令在左积燎柴于殿门外之左稍前设望燎位于燎柴之后三献官当中监察御史在右大乐令奉礼郎太祝在左设三献官席位于殿下之左监察御史太乐令席位于殿下当中随神位所向奉礼郎太祝太官令在其后光禄少卿席位于监察御史之左又设监察御史位于殿上前楹之右奉礼郎太祝在左相向立大乐令于乐簴前太官令于酌尊所俱随神位所向
　　省馔
　　前祀一日行事执事官集初献斋所肄仪太祝习读祝文及视币讫次礼直官賛者引行事执事官就斋宫内省馔位【凡初献行事礼直官引余官賛者引】立定礼直官賛揖所司省馔具毕礼直官賛省馔毕揖讫俱还斋所次引监察御史诣厨视祭酒器涤溉乃还斋所晡后有司帅其属扫除宫之内外讫还斋所
　　行事
　　祀日丑前五刻【行事春冬用丒时七刻秋夏用丑时一刻】太官令帅其属实馔具毕次引光禄少卿入诣殿庭席位立賛者曰再拜光禄少卿再拜升殿防视礼馔毕次引监察御史升殿防阅陈设纠察不如仪者次乐正帅登歌工人升殿各入就位光禄少卿还斋所余官各服其服次引行事执事官诣殿门外揖位立定礼直官賛揖次引大乐令先入就殿下席位立賛者曰再拜大乐令再拜升殿就位次引监察御史奉礼郎太祝太官令次引三献官各入就殿下席位立礼直官稍前賛曰有司谨具请行事凝安之乐作三成止賛者曰再拜在位者皆再拜次引监察御史奉礼郎太祝太官令升殿各就位立定次引初献诣盥洗位同安之乐作【凡初献升降行止皆作同安之乐】至位立将笏盥手帨手执笏诣牡鼎神位前立乐止明安之乐作搢笏跪次引奉礼郎诣神位之左搢笏跪执事者以币授奉礼郎奉礼郎奉币授初献讫执笏兴复位初献受币奠讫执笏俛伏兴少退再拜乐止初献将降阶乐作复位乐止少顷引初献再诣盥洗乐作至位搢笏盥手帨手执笏诣爵位立搢笏洗爵拭爵以授执事者执笏升诣酌尊所立乐止成安之乐作执事者以爵授初献搢笏执爵执尊者举幂太官令酌牺尊之泛齐初献以爵授执事者执笏诣牡鼎神位前立搢笏跪执事者以爵授初献初献执爵三祭酒奠爵执笏俛伏兴少立乐止次引太祝诣神位之右搢笏跪读祝文读讫执笏兴复位初献再拜将降阶乐作复位乐止次引亚献诣盥洗位立搢笏盥手帨手执笏诣爵洗位立搢笏洗爵拭爵以授执事者执笏升诣酌尊所立成安之乐作执事者以爵授亚献亚献搢笏执爵执尊者举幂太官令酌象尊之醴齐亚献以爵授执事者执笏升诣牡鼎神位前立搢笏跪执事者以爵授亚献亚献执爵三祭酒奠爵执笏俛伏兴少退再拜乐止降复位次引终献诣洗升殿行礼并如亚献之仪复位礼直官曰赐福酒賛者承曰赐福酒再拜在位者皆再拜送神凝安之乐作一成止次引三献官诣望燎位有司诣神位前取币祝版置于燎柴次引监察御史太乐令奉礼郎太祝诣望燎位立定礼直官曰可燎火燎半柴引初献以下诣殿门外揖位立礼直官賛礼毕揖讫退太官令帅其属彻礼馔监察御史诣殿监视收彻讫退

　　政和五礼新仪卷六十九
　　钦定四库全书
　　政和五礼新仪卷七十
　　吉礼
　　祀九宫贵神仪
　　时日
　　斋戒
　　陈设
　　省馔器
　　奠玉币
　　进熟
　　望燎
　　时日
　　太常寺预于隔季以仲春仲秋祀九宫贵神闗太史局太史局择日报太常寺太常寺参酌讫具时日散告
　　斋戒
　　前祀十日受誓戒于尚书省其日五鼓賛者设位版于公相防下吏部尚书在左刑部尚书在右并南向初献亚献终献位于其南稍东北向西上监察御史位于其西稍北东向光禄卿兵部工部郎中大乐令光禄丞位于其南稍西北向东上【大乐令光禄丞位稍却】奉礼郎太祝郊社太官令位于其东西向北上质明礼直官賛者引行事执事官就位立定礼直官引吏部尚书由公相防降阶就位礼直官賛揖在位者对揖吏部尚书搢笏读誓文云某月某日祀九宫贵神各其职不共其事国有常刑读讫执笏礼直官赞者奉礼郎太祝郊社太官令先退余官对拜乃退【若冬祀大礼年遣官分祀则与祀官与亲祠行事执事官同受誓戒于祠堂】散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞郊社太官令斋一日】二日于本司【无本司者于太常齐舎质明至斋所】惟祀事得行其余悉禁前祀一日质明俱赴祠所斋宫官给酒馔祀官已斋而阙者通摄行事
　　陈设
　　前祀三日仪鸾司设行事执事官次于坛壝门外随地之宜设馔幔于内壝东门外道北南向前二日光禄牵牲诣祠所前一日郊社令帅其属扫除坛之上下太常设神位席太史设神位版于坛之上下【凡设神位版皆郊祀令监视】太常设祭器【凡设祭噐皆借以席笾豆又加巾盖】以俟告洁【祭毕俱】光禄陈牲于卯阶之东南内壝内西向祝史各位于牲后太常设省牲位于牲西三献官在南北向光禄卿兵部工部郎中大乐令光禄丞奉礼郎太祝郊社太官令在北南向俱西上【凡设大乐令光禄丞以下位皆稍却】监察御史于光禄卿之西少絶光禄陈礼馔于坛之东南北向西上监察御史在西东向光禄卿兵部工部郎中大乐令光禄丞奉礼郎太祝郊社太官令在东西向北上大晟设登歌之乐于坛上稍南北向祀日丑前五刻礼直官賛者诸司职掌各服其服太常设神位席太史设神位版于坛上席以槀桔【上元己亥戊申丁巳丙寅乙亥甲申癸巳中元壬寅辛巳庚寅己巳戊寅丁亥丙申下元乙巳甲申癸亥壬申辛巳戊寅太乙在正北轩辕在正东咸池在正西天一在正南青龙在西北大隂在东北摄提在西】【南招揺在东南天符在正中上元庚子己酉戊午丁卯丙子己酋甲午中元癸夘壬子辛酉庚午己卯戊子丁】【酉下元丙午己卯甲子癸酉壬午辛卯天一在正北摄提在正东青龙在正西太乙在正南天符在西北咸池】【在东北太隂在西南轩辕在东南招揺在正中上元辛丑庚戌己未戊辰丁巳丙戌乙未中元甲辰癸丑壬戌】【辛未庚辰己丑戊戌下元丁亥丙辰乙丑甲戌癸未壬辰太隂在正北太一在正东天符在正西咸池在正南】【招揺在西北青龙在东北天一在西南摄提在东南轩辕在正中上元壬寅辛亥庚申己巳丙寅丁亥丙申中】【元乙巳甲寅癸未壬申辛巳庚寅下元己亥戊申丁巳戊寅乙亥甲申癸巳咸池在正北天一在正东招揺在】【正西青龙在正南轩辕在西北天符在东北太隂在西南太一在东南摄提在正中上元癸卯壬子辛酉庚午】【乙卯戊子丁酉中元丙午乙卯甲子癸酉壬午辛卯下元庚子己酉戊午丁卯丙午乙酉甲午青龙在正北太】【阴在正东轩辕在正西天符在正南摄提在西北招揺在东北咸池在西南天一在东南太一在正中上元甲】【辰癸丑壬戌辛未庚辰己丑戊戌中元丁未丙辰乙丑甲戌癸未壬辰下元辛丑庚戌己未戊辰丁丑丙戌乙】【未天符在正北咸池在正东摄提在正南招揺在正西太一在西北轩辕在东北青龙在西南太隂在东南天】【一在正中上元乙巳甲寅癸亥壬申辛巳庚寅中元己亥戊甲丁巳丙寅乙亥甲申癸巳下元壬寅辛未庚申】【己巳戊寅丁亥丙申招揺在正北青龙在正东太一在正西轩辕在正南天一在西北摄提在东北天符在西】【南咸池在东南太隂在正中上元丙午乙卯甲子癸酉壬午辛卯中元庚子己酉戊午丁卯丙子乙酉甲午下】【元癸卯壬子辛酉庚午己卯戊子丁酉轩辕在正北天符在正东天一在正西摄提在正南太隂在西北天一在东北招揺在西南青龙在东南咸池在正中上元丁未丙辰乙丑甲戌癸未丙辰乙丑甲戌癸未壬辰中元辛丑庚戌己未戊辰丁丑丙戌乙未下元甲辰癸丑壬戌辛未庚辰己丑戊戌摄提在正北招揺在正东轩辕在西南天符在东南青龙在正中】太常陈玉于神位之左【玉以圭璧盛匣燔玉用珉】礼神之玉奠于神前燔玉加以币陈币篚各于神位之左【太一以黑摄提以黄轩辕以青招揺以练天符以纁青龙以紫咸池以白太隂以红天一以赤】祝版各于神位之右置于坫次设祭器光禄实之每位各左十有二笾为三行以右为上【第一行形盐在前鱼鱐糗饵粉餈次之第二行榛实干桃在前干橑干枣次之第三行蓤在前芡栗鹿脯次之】右十有二豆为三行以左为上【第一行芹菹在前笋菹葵菹菁菹次之第二行韭菹在前酏食鱼醢醢次之第三行豚拍在前鹿臡醯醢糁食次之】爼二一在笾前【实以羊腥七体两髀两肩两胁并脊两髀在两端两肩两胁次之脊在中】一在豆前【实以豕腥七体其载如羊】又爼四在右为二重【第一重一实以羊熟肠胃肺离肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥皆羊在左豕在右】登一在笾豆间【实以大羮】簠二簋二在笾豆外簠在左簋在右【簠实以稻粱粱在稲前簋实以黍稷稷在黍前】设牺尊五象尊五为三重在坛上东南隅北向西上犠尊在前皆有坫加勺幂为酌尊【犠尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二在坛第一成【着尊一实盎齐牺尊一实醴齐各以一尊实明水】象尊二壶尊六在坛下【象尊一实沉齐一实明水壶尊三实酒三实三酒明水酒皆在上】各随神位所向皆加幂五齐三酒设而不酌太常设烛于神位前设爼十有八于馔幔内设二洗于邜阶东北向【盥洗在东爵洗在西】罍在洗东加勺篚在洗西南肆寔以巾【若爵洗之篚则又实以爵加坫】执罍篚者位于其后又设揖位于卯阶之东内壝外如省牲位【惟不设光禄卿丞郊社令位】积柴于燎坛设望燎位于其北三献官在北南向西上监察御史在西东向兵部工部郎中大乐令奉礼郎太祝在东西向北上又设三献官席位于卯阶之东北西向南上兵部工部郎中席位于卯阶之东南西向北上监察御史大乐令席位于午阶之南北向奉礼郎太祝太官令位于其后俱西上光禄卿席位于监察御史之东北向又设监察御史位于坛上乐簴之北在西东向奉礼郎太祝在东西向北上大乐令在乐簴之北太官令在酌尊所俱北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官賛者分引行事执事官诣坛东省牲位【凡初献行事礼直官引余官皆賛者引】立定礼直官賛揖次引监察御史自卯阶【凡行事执事官升降皆自卯阶】视涤濯执事者举幂曰洁降复位礼直官稍前曰告洁毕请省馔太祝出班巡牲一匝诣初献前西向躬曰充退复位光禄丞出班巡牲一匝诣初献前南向躬曰腯退复位礼直官賛省牲毕请诣省馔位揖讫引行事执事官各就位立定礼直官賛揖所司省馔具毕礼直官賛省馔毕讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉乃还斋所未后一刻太官令帅宰人以鸾刀割牲遂烹牲晡后郊社令帅其属扫除坛之上下讫还斋所
　　奠玉币
　　祀日丑前五刻【行事春用丑前七刻秋用丑时一刻】初献以下并赴坛所就次郊社令先入视设神位版讫退次太官令帅其属实馔具毕次引光禄卿入诣午阶南席位北向立賛者曰再拜光禄卿再拜升坛防视礼馔毕次引监察御史升坛防阅陈设纠察不如仪者【凡防视防阅皆先诣太一位】乐正帅登歌二人升卯阶各就位光禄卿还斋所余官各服祭服次引行事执事官各就卯阶东内壝外揖位立定礼直官賛揖次引大乐令先入就午阶南席位北向立賛者曰再拜大乐令再拜升坛就位次引监察御史奉礼郎太祝太官令入就午阶南席位北向立次引三献官兵部工部郎中入就卯阶东席位西向立礼直官稍前賛有司谨具请行事景安之乐作六成止太常升烟燔牲首賛者曰再拜在位者皆再拜次监察御史奉礼郎太祝太官令俱升坛各就位立定【太官令就太一官酌尊所】次引初献诣盥洗位正安之乐作【凡初献升降行止皆作正安之乐】至洗位北向立搢笏盥手帨手讫执笏升坛诣太一神位前立乐止嘉安之乐作初献搢笏跪次奉礼郎诣前搢笏跪执事者以玉币授奉礼郎奉礼郎奉玉币授初献执笏兴先诣次位前立初献受玉币讫执笏俛伏兴再拜乐止次诣摄提轩辕招揺天符青龙咸池太阴天一神位前立奠玉币如上仪乐止奉礼郎复位初献将降坛乐作复位乐止
　　进熟
　　祀日有司设鼎十有八于神厨各在镬右光禄帅进馔者诣厨以匕升羊于镬寔于一鼎【肩臂臑肫胳正脊一直脊一横脊一长胁一短胁一代胁一皆二胁以并】次升豕如羊实于一鼎【逐坛羊豕各一鼎】皆设扃幂祝史对举入设于馔幔内俟初献既升奠玉币入陈于坤阶下西向南上祝史抽扄委于鼎右除幂初鼎序入有司执匕及俎以授至坤阶下俎各设于鼎西匕加于鼎光禄以匕升羊载于一俎【肩臂臑在上端肫胳在下端脊胁在中】次升豕如羊载于一俎【逐坛羊豕各一俎】鼎先退次引兵部工部郎中诣坤阶下搢笏奉俎【兵部奉羊工部奉豕】升坛丰安之乐作诣太一神位前跪奠先荐羊次荐豕各执笏俛伏兴有司设于豆右肠胄肤之前【羊在左豕在右】次诣次位前奉俎并如上仪乐止俱降复位次引初献再诣盥洗位乐作至洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升诣太一位酌尊所立乐止嘉安之乐作执事者以爵授初献初献搢笏执爵执尊者举幂太官令酌牺尊之泛齐先诣次位酌尊所立初献以爵授执事者执笏诣太一神位前搢笏跪执事者以爵授初献执爵祭酒奠爵执笏俛伏兴少立乐止次引太祝诣神位前搢笏跪读祝文读讫执笏兴先诣次位前立初献再拜次诣次位并如上仪乐止太官令复诣太一位酌尊所太祝复位初献将降坛乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事执笏升诣太一位酌尊所立乂安之乐作执事者以爵授亚献亚献搢笏执爵执尊举幂太官令酌象尊之醴齐讫先诣次位酌尊所立亚献以爵授执事者执笏诣太一神位前立搢笏跪执事者以爵授亚献亚献执爵三祭酒奠爵执笏俛伏兴再拜次诣次位酌献并如上仪乐止降复位次引终献诣洗及升坛行礼并如亚献之仪降复位礼直官曰赐福胙賛者承曰赐胙再拜在位者皆再拜讫送神景安之乐作一成止
　　望燎
　　初景安之乐毕引三献官兵部工部郎中诣望燎位有司各诣神位前取玉币祝版置于燎坛次引监察御史大乐令奉礼郎太祝降坛诣望燎位立定礼直官曰可燎火燎半柴次引初献以下诣东壝门外揖位立礼直官賛礼毕揖讫退太官令帅其属彻礼馔监察御史诣坛监视收彻讫还斋所光禄以胙奉进监察御史就位展视讫光禄卿望阙再拜讫乃退


　　政和五礼新仪卷七十
　　钦定四库全书
　　政和五礼新仪卷七十一
　　吉礼
　　祀荧惑仪
　　时日
　　斋戒
　　陈设
　　省牲器
　　奠玉币
　　进熟
　　望燎
　　时日
　　太常寺预于隔季以立夏祀荧惑闗太史局太史局以其日报太常寺太常寺参酌讫具时日散告
　　斋戒
　　前祀十日受誓戒于尚书省其日五鼓賛者设位版于公相防下吏部尚书在左刑部尚书在右并南向初献亚献终献位于其南稍东北向西上监察御史位于其西稍北东向光禄卿兵部工部郎中大乐令光禄丞位于其南稍西北向东上【大乐令光禄丞位稍却】奉礼郎太祝郊社太官令位于其东西向北上质明礼直官賛者引行事执事官就位立定礼直官引吏部尚书由公相防降阶就位礼直官賛揖在位者对揖吏部尚书搢笏读誓文云某月某日立夏祀荧惑各其职不共其事国有常刑读讫执笏礼直官賛奉礼郎太祝郊社太官令先退余官对拜乃退散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞郊社太官令斋一日】二日于本司【无本司者于太常斋舍质明至斋所】惟祀事得行其余悉禁前祀一日质明俱赴祠所斋宫官给酒馔祀官已斋而阙者通摄行事
　　陈设
　　前祀三日仪鸾司设行事执事官次于坛壝门外随地之宜设馔幔于内壝北门外道东西向前一日光禄牵牲诣祠所前一日郊社令帅其属扫除坛之上下太常设神位席太史设神位版于坛上【凡设神位版亦皆郊社令监视】太常设祭器【凡设祭器皆借以席笾豆又加巾盖】以俟告洁【既毕权彻】光禄陈牲于卯阶之东南内壝外西向祝史各位于牲后太常设省牲位于牲西三献官在南北向光禄卿兵部郎中太常令光禄丞奉礼郎太祝郊社太官令在北南向俱西上【凡设大乐令以下位皆稍却】监察御史于光禄卿之西少絶光禄陈礼馔于坛之东南内壝外南向太常设省馔位版于礼馔之南三献官在南北向西上监察御史在西东向光禄卿兵部工部郎中大乐令光禄丞奉礼郎太祝郊社太官令在东西向北上大晟设登歌之乐于坛上稍南北向祀日丑前五刻礼直官賛者诸司职掌各服其服太常设神位席太史设神位版荧惑位于坛上北方南向席以槀秸阏伯位于坛上东方西向席以莞太常陈玉于神位之左【玉以圭璧盛匣燔玉用珉】礼神之玉奠于神前燔玉加于币【配位不用玉】陈币篚各于神位之左【币以赤】祝版各于神位之左置于坫次设祭器光禄实之每位各左十有二笾为四行以右为上【第一行鱼鱐在前糗饵粉餈次之第二行干防在前干枣形盐次之第三行鹿脯在前榛实干桃次之第四行蓤在前芡栗次之】右十有二豆为四行以左为上【第一行芹菹在前笋菹葵菹次之第二行菁菹在前韭菹酏食次之第三行鱼醢在前醢豚拍次之第四行鹿臡在前醓醢糁食次之】爼二一在笾前【实以羊腥七体两髀両肩両胁并脊两髀在两端两肩两胁次之脊在中】一在豆前【实以豕腥七体其载如羊】又爼四在豆右为二重以北为上【第一重实以羊腥肠胃肺离肺一在上端刌肺三次之肠三胃三又次之一实以豕腥九肤横载第三重一实以羊熟肠肺一实以豕熟肤其载如腥皆羊在左豕在右若配位即以东为上】登一在笾豆间【实以大羮】槃一在登前【实以毛血】簠二簋二在笾豆外二爼间簠在左簋在右【簠实以稲粱粱在稲前簋实以黍稷稷在黍前】设牺尊五象尊五为二重在坛上东南隅北向西上【配位即设于正位酒尊之东】牺尊在前皆有坫加勺幂为酌尊【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚献终献酌之】又设太尊二山尊二在神位前【象尊一实泛齐山尊一实醴齐各以一尊实明水】着尊二牺尊二在坛下午阶之西【着尊一实盎齐牺尊一实醴齐各以一尊实明水若配位即在坛下西阶之北】象尊二壶尊六在坛下午阶之东【象尊一实明水一实沉齐壶尊三实酒三实三酒明水酒皆在上若配位即在坛下酉阶之南】俱北向西上【若配位即东向北上】加幂五齐三酒设而不酌太常设烛于位前设爼四于馔幔内洗二于卯阶东北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后又设揖位于卯阶之东内壝之外如省牲位【惟不设光禄卿丞郊社令位】积柴于燎坛设望燎位于卯阶之东南内壝之内三献官在北南向西上监察御史在西东向兵部工部郎中大乐令奉礼郎太祝在东西向北上又设三献官席位于卯阶之东北西向南上兵部工部郎中席位于卯阶之东南西向北上设监察御史大乐令席位于午阶之南北向奉礼郎太祝太官令位于其后俱西上光禄卿席位于监察御史之东北向又设监察御史位于坛上乐簴之北在西东向奉礼郎太祝在东西向北上大乐令位乐簴北太官令位酌尊所俱北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官賛者分引行事执事官诣坛东省牲位【凡初献行事礼直官引余官皆賛者引】立定礼直官賛揖次引监察御史升自卯阶【凡行事执事官升降皆自卯阶】视涤濯执事者举幂曰洁降复位礼直官稍前曰告洁毕请省牲太祝出班巡牲一匝诣初献前西向躬曰充退复位光禄丞出班巡牲一匝诣初献前西向躬曰腯退复位礼直官賛省牲毕请诣省馔位揖讫引行事执事官各就位立定礼直官賛揖所司省馔具毕礼直官賛省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉乃还斋所未后一刻太官令帅宰人以鸾刀割牲祝史以槃取毛血置于馔所遂烹牲晡后郊社令帅其属扫除坛之上下讫还斋所
　　奠玉币
　　祀日丑前五刻【行事用丑时一刻】初献以下并赴坛所就次郊社令先入视设神位版讫退次太官令帅其属实馔具毕次引光禄卿入诣午阶南席位北向立賛者曰再拜光禄卿再拜升坛防视礼馔毕次引监察御史升坛防视陈设纠察不如仪者【凡防视及防阅皆先诣正位】乐正帅登歌工人升卯阶各就位光禄卿还斋所余官各服祭服次引行事执事官各就卯阶东内壝外揖位立定礼直官賛揖次引大乐令先入就午阶南席北向立賛者曰再拜大乐令再拜升坛就位次引监察御史奉礼郎太祝太官令入就午阶南席位北向立次引三献官兵部工部郎中入就卯阶东席位西向立礼直官稍前賛有司谨具请行事景安之乐作六成止太常升烟燔牲首賛者曰再拜在位者皆再拜次引监察御史奉礼郎太祝太官令俱升坛各就位立定【太官令就正位酌尊所】次引初献诣盥洗位正安之乐作【凡初献升降行止皆作正安之乐】至洗位北向立搢笏盥手帨手讫执笏升坛诣荧惑神位前北向立乐止嘉安之乐作搢笏跪次引奉礼郎搢笏西向跪执事者以玉币授奉礼郎奉礼郎奉玉币授初献执事兴先诣阏伯神位前北向立初献受玉币奠讫执笏俛伏兴再拜次诣阏伯神位前东向立【初献诣配位准此】奠币如上仪乐止奉礼郎复位初献将降坛乐作复位乐止
　　进熟
　　祀日有司设鼎四于神厨各在镬右光禄帅进馔者诣厨以匕升羊于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并】次升豕如羊实于一鼎【正配位羊豕各一鼎】皆设扄幂祝史对举入设于馔幔内俟初献既升奠玉币入陈于卯阶下西向南上祝史抽扄委于鼎右除幂初鼎序入有司执匕及爼以从至夘阶下爼各设于鼎西匕加于鼎光禄以匕升羊载于一鼎【肩臂臑在上端肫胳在下端脊胁在中】次升豕如羊载于一爼【正配位羊豕各一爼】鼎先退次引兵部工部郎中诣卯阶下搢笏奉爼【兵部奉羊工部奉豕】升坛丰安之乐作诣荧惑神位前北向跪奠先荐羊次荐豕各执笏俛伏兴有司设于豆右肠胃肤之前【羊在左豕在右】次诣阏伯神位前东向奉爼如上仪乐止俱降复位次引初献再诣盥洗位乐作至洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升诣正位酌尊所西向立乐止祐安之乐作执事者以爵授初献初献搢笏执爵执事者举幂太官令酌牺尊之泛齐讫先诣配位酌尊所北向立初献以爵授执事者执笏诣荧惑神位前北向立搢笏执事者以爵授初献初献执爵三祭酒奠爵执笏俛伏兴少立乐止次引太祝诣神位前柬向搢笏跪读祝文读讫执笏兴先诣阏伯神位前南向立初献再拜次诣阏伯神位前酌献并如上仪乐止太官令复诣正位酌尊所太祝复位初献将降坛乐作复位乐止次引亚献诣盥洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升诣正位酌尊所西向立乂安之乐作执事者以爵授亚献亚献搢笏执爵执事者举幂太官令酌象尊之醴齐讫亦先诣配位酌尊所北向立亚献以爵授执事者执笏诣荧惑神位前北向立搢笏跪执事者以爵授亚献亚献执爵三祭酒奠爵执笏俛伏兴再拜次诣阏伯神位前行礼并如上仪乐止降复位次引终献诣洗及升坛行礼并如亚献之仪降复位礼直官曰赐胙賛者承曰赐胙再拜在位者皆再拜送神理安之乐作一成止
　　燎望
　　初理安之乐毕引三献官兵部工部郎中诣望燎位有司各诣神位前取玉币祝版置于燎柴次引监察御史大乐令奉礼郎太祝降坛诣望燎位立定礼直官曰可燎火燎半柴次引初献以下诣东壝门外揖位立礼直官賛礼毕揖讫退太官令帅其属彻礼馔监察御史诣坛监视收彻讫乃退

　　政和五礼新仪卷七十一
　　钦定四库全书
　　政和五礼新仪卷七十二
　　吉礼
　　祀太一宫仪
　　时日
　　斋戒
　　陈设
　　省馔
　　行事
　　时日
　　前期太常寺具立春日祀东太一宫散告【立夏立冬日祀中太一宫立秋日祀西太一宫准此】
　　斋戒
　　前祀十日应行事执事官散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿太官令斋一日】二日于本司【无本司于本宫质明至斋所】惟祀事得行其余悉禁前祀一日质明赴祠所斋宫官给酒馔祀官已斋而阙者通摄行事
　　陈设
　　前祀一日有司帅其属扫除宫之内外光禄设礼馔于殿之东南南向太常设省馔供版于礼馔之南献官在南北向分献官位其后西上监察御史在西东向光禄卿奉礼郎太祝太官令在东西向北上【凡奉礼以下位皆稍却】祀日丑前五刻礼直官賛者诸司职掌各服其服太常设币篚各于神位之左【立春日币以青立夏日币以赤立秋日币以白立冬日币以黒】祝版于五福太一神位之右置于坫次设祭器皆借以席光禄卿实之十神太一等位每位左十有二笾为三行以右为上【第一行形盐在前梨糗饵粉餈次之第二行榛实在前干桃干防干裘次之第三行蓤在前芡栗干柿次之】右十有二豆为三行以左为上【第一行芹菹在前笋菹葵菹菁菹次之第二行韭在前莴苣松脯荠脯次之第三行酏食在前瓜虀酱糁食次之】簠二簋二在笾豆外簠在左簋在右【簠实以稲粱粱在稲前簋实以黍稷稷在黍前】设牺尊五加坫在殿上东南隅北向西上加勺幂为酌尊【一实明水为上尊余实泛齐代以祠祭法酒献官酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在下【着尊一实盎齐牺尊一实醴齐象尊一实沉齐各以一尊实明水壶尊三实酒三实三酒明水酒皆在上】俱北向西上加幂五齐三酒皆设而不酌又设从祀神位三皇五帝每位左十笾为三行以右为上【第一行形盐在前梨榛实干桃次之第二行干防在前干枣干脯次之第三行蓤在前芡栗次之】右十豆为三行以左为上【第一行芹菹在前笋菹葵菹菁菹次之第二行薤在前莴苣松脯次之第三行虀脯在前瓜韲酱次之】簠二簋二在笾豆外簠在左簋在右【簠实以稻粱粱在稻前簋实以黍稷稷在泰前】爵一在神位前加坫天地水三官九曜每位左八笾为三行以右为上【第一行形盐在前梨次之第二行榛实在前干桃干防次之第三行干枣在前芡栗次之】右八豆为三行以左为上【第一行芹菹在前笋菹次之第二行葵菹在前菁菹松脯次之第三行荠脯在前瓜虀酱次之】五岳九真君位每位左四笾为二行以右为上【第一行形盐在前梨次之第二行干枣在前栗次之】右四豆为二行以左为上【第一行葵菹在前菁菹次之第二行荠脯在前医次之】余从祀神位每位左两笾【栗在前梨次之】右两豆【菁菹在前酱次之】天地水三官以下神位皆簠一簋一在笾豆外簠在左簋在右【簠实以黍簋实以稷】爵一在神位前加坫【实以祠祭法酒】每廊各设牺尊二加勺幂【一实明水一实祠祭法酒】太常设烛于神位前洗二于东阶下直东霤北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】设分献官洗于东西两廊之北【东西各一洗】执罍篚者各位于其后又设揖位于殿东偏门外献官在道南北向【中太一宫西太一宫即道西东向】分献官在于后监察御史奉礼郎太祝太官令在道北南向俱西上【中太一宫西太一宫即道东西向北上】设燎柴于殿东南设望燎位于其北献官在北南向分献官在其后西上监察御史在西东向奉礼郎太祝在东西向北上设献官席位于殿下东阶之东西向分献官在其后北上监察御史席位于殿庭之南北向奉礼郎太祝太官令在后西上光禄卿在其东北向又设监察御史位于殿上前楹西东向奉礼郎太祝在东西向北上太官令位于酌尊所北向
　　省馔
　　前祀一日行事执事官集献官斋所肄仪太祝习读祝文及视币次礼直官賛者分引行事执事官诣殿东南省馔位【凡献官行事礼直官引余官皆賛者引】立定礼直官賛揖所司省馔具毕礼直官賛省馔毕揖讫俱还斋所次引监察御史入诣厨视祭器涤溉乃还斋所晡后所司扫除宫之内外
　　行事
　　祀日丑前五刻【行事春冬用丑时七刻夏秋用丑时一刻】次太官令帅其属实馔具毕次引光禄卿入诣殿庭席位北向立賛者曰再拜光禄卿再拜升自东阶【凡行事执事官升降皆自东阶】防视礼馔毕次引监察御史升殿防阅陈设纠察不如仪者【凡防视及防阅皆先诣五福太一位】光禄卿还斋所余官各服祭服次引行事执事官诣殿东偏门外揖位立定礼直官賛揖次引监察御史奉礼郎太祝太官令入就殿下席位北向立次引献官分献官各入就殿下席位西向立礼直官稍前賛有司谨具请行事賛者曰再拜在位者皆再拜次引监察御史奉礼郎太祝太官令升殿各就位立定次引献官诣盥洗位北向立搢笏盥手帨手执笏升殿诣五福太一神位前北向立搢笏跪次引奉礼郎搢笏西向跪执事者以币授奉礼郎奉礼郎奉币授献官讫执笏兴先诣君基太一神位前西向立献官受币奠讫执笏俛伏兴再拜次诣君基太一次诣大游太一次诣小游太一次诣天一太一次诣地一太一次诣四神太一次诣臣基太一次诣民基太一次诣直符太一神位前奠币如上仪俱复位【中太一宫帅次诣嵗徳位后酌献准此】少顷引献官诣盥洗位北向立搢笏盥手帨手执笏诣爵后位北向立搢笏洗爵拭爵以授执事者执笏升殿诣五福太一神位酌尊所西向立执事者以爵授献官搢笏执爵执尊者举幂太官令酌牺尊之泛齐讫先诣君棊太一位酌尊所北向立献官以爵授执事者执笏诣五福太一神位前北向立搢笏跪执事者以爵授献官献官执爵三祭酒奠爵执笏俛伏兴少立次引太祝诣神位前东向搢笏跪读祝文读讫执笏兴复位献官再拜次诣每位酌献并如上仪【惟不读祝文】俱复位献官再诣洗位将升次引分献官诣盥洗位搢笏盥手帨手执笏诣从祀神位前搢笏跪执爵三祭酒奠爵执笏俛伏兴再拜诣次位并如上仪退复位次引献官分献官诣望燎位有司诣神位前取币祝版置于燎柴次引监察御史奉礼郎太祝诣望燎位立定礼直官曰可燎火燎半柴次引献官以下诣殿东偏门外揖位立定礼直官賛礼毕揖讫退太官令帅其属彻礼馔监察御史诣殿监视收彻讫退






　　政和五礼新仪卷七十二
　　钦定四库全书
　　政和五礼新仪卷七十三
　　吉礼
　　祀阳德观仪
　　时日
　　斋戒
　　陈设
　　省馔
　　行事
　　时日
　　前期太常寺具立夏日祀阳德观散告
　　斋戒
　　前祀十日应行事执事官散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿太官令斋一日】二日于本司【无本司者于本观质明至斋所】惟祀事得行其余悉禁前祀一日质明赴祠所斋宫官给酒馔祀官已斋而阙者通摄行事
　　陈设
　　前祀一日有司帅其属扫除观之内外光禄设礼馔于殿之东南南向太常设省馔位版于礼馔之南献官在南北向分献官位其后西上监察御史在西东向光禄卿奉礼郎太祝太官令在东西向北上【凡奉礼郎以下位皆稍却】祀日丑前五刻礼直官賛者诸司职掌各服其服太常设币篚于神位之左【币以赤】祝版各于神位之右置于坫次设祭器皆借以席光禄实之五配位各左十有二笾为三行以右为上【第一行形盐在前梨糗饵粉餈次之第二行榛寔在前干桃干防干枣次之第三行蓤在前芡栗干柿次之】右十有二豆为三行以右为上【第一行芹菹在前笋菹葵菹菁菹次之第二行薤在前莴苣松脯次之第三行酏食在前虀酱糁食次之】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】设牺尊五加坫在殿上前楹间北向西上加勺幂为酌尊【一实明水为上尊余实泛齐代以祠祭法酒献官酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】俱北向西上加幂五齐三酒皆设而不酌又设从祀神位每位左二笾【栗在前梨次之】右二豆【菁菹在前酱次之】簠一簋一在笾豆间簠在左簋在右【簠实以黍簋实以稷】爵一在神位前【实以祀祭法酒】东西两廊各设牺尊二加勺幂【一实明水一实祠祭法酒】太常设烛于神位前洗二于东阶下直东霤北向【盥洗在东爵洗在西】罍在洗东加勺篚在洗西南肆寔以巾【若洗爵之篚则又实以爵加坫】设分献官洗于东西两廊之北【东西各一洗】执罍篚者各位于其后设揖位于南神门外献官在西东向分献官在其后监察御史奉礼郎太祝太官令在东西向俱北上设燎柴于殿东南设望燎位于其北献官在北南向分献官在其后西上监察御史在西东向奉礼郎太祝在东西向北上设献官席位于殿下东阶之东西向分献官在其后北上监察御史席位于殿庭之南北向奉礼郎太祝太官令在其后西上光禄卿在其东北向又设监察御史位于殿上前楹西东向奉礼郎太祝在东西向北上太官令位于酌尊所北向
　　省馔
　　前祀一日行事执事官集献官斋所肄仪太祝习读祝文及视币讫次礼直官賛者分引行事执事官诣殿东南省馔位【凡献官行事礼直官引余官皆賛者引】立定礼直官賛揖所司省馔具毕礼直官賛省馔毕揖讫俱还斋所次引监察御史入诣厨视祭器涤溉乃还斋所晡后所司扫除观之内外
　　行事
　　祀日丑前五刻【行事用丑时一刻】太官令帅其属寔馔具毕次引光禄卿入诣殿庭席位北向立賛者曰再拜光禄卿再拜升自东阶【凡行事执事官升降皆自东阶】防视礼馔毕次引监察御史升殿防阅陈设纠察不如仪者【凡防视及防阅皆先诣正位】光禄卿还斋所余官各服祭服次引行事执事官诣南神门外揖位立定礼直官賛揖次引监察御史奉礼郎太祝太官令入就殿下席位北向立次引献官分献官各入就殿下席位西向立礼直官稍前賛有司谨具请行事賛者曰再拜在位者皆再拜次引监察御史以下升殿各就位立定次引献官诣盥洗位北向立搢笏盥手帨手执笏升殿诣火德星君神位前北向立【若诣配位前则东向立】搢笏跪次引奉礼郎搢笏西向跪执事者以币授奉礼郎奉礼郎奉币授献官讫执笏兴先诣阏伯神位前北向立献官受币奠讫执笏俛伏兴再拜次诣阏伯神位前奠币如上仪俱复位少顷引献官再诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升殿诣正位酌尊所西向立执事者以爵授献官献官搢笏执爵执尊者举幂太官令酌牺尊之泛齐讫先诣配位爵尊所北向立献官以爵授执事者执笏诣火德星君神位前北向立搢笏跪执事者以爵授献官献官执爵三祭酒奠爵执笏俛伏兴少立次引太祝诣神位前东向立搢笏跪读祝文读讫执笏兴先诣阏伯神位前南向立献官再拜次诣配位爵献并如上仪俱复位献官拜诣洗位将升次引分献官诣盥洗位搢笏盥手帨手执笏诣两廊从祀神位前搢笏跪执爵三祭酒奠爵执笏俛伏兴再拜诣次位并如上仪退复位次引献官分献官诣望燎位有司诣神位前取币祝版置于燎柴次引监察御史奉礼郎太祝诣望燎位立定礼直官曰可燎火燎半柴次引献官以下诣南神门外揖位立定礼直官賛礼毕揖讫退太官令帅其属彻礼馔监察御史诣殿监视收彻讫退







　　政和五礼新仪巻七十三
　　钦定四库全书
　　政和五礼新仪卷七十四
　　吉礼
　　应天府祀大火仪【阙】
　　时日【阙】
　　斋戒【阙】
　　陈设【阙】
　　省馔【阙】
　　行事【阙】






　　政和五礼新仪卷七十四
　　钦定四库全书
　　政和五礼新仪卷七十五
　　吉礼
　　祀风师两师雷神仪
　　时日【阙】
　　斋戒【阙】
　　陈设
　　省馔
　　行事
　　陈设
　　祀日丑前五刻礼直官賛者诸司职掌各服其服太常设神位席席以莞太史设神位版于坛上北方南向太常陈币篚于神位之左币以白祝版于神位之右置于坫次设祭器皆借以席光禄寔之左十笾为三行以右为上【第一行干防在前干枣形盐鱼鱐次之第三行鹿脯在前榛寔干桃次之第三行菱在前芡寔干栗次之】右十豆为三行以左为上【第一行芹菹在前笋菹葵菹菁菹次之第二行薤菹在前鱼鱐兔醢次之第三行豚拍在前鹿臡醓醢次之】爼二一在笾前【实以羊腥七体两髀两肩两胁并脊两髀在两端两肩两胁次之脊在中】一在豆前【实以豕腥七体其载如羊】又俎六在豆右为三重以北为上【第一重一实以羊腥肠胃肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长胁一短胁一代胁一皆二骨以并肩臂臑在上端肫胳在下端脊胁在中一实以豕熟十一体其载如羊皆羊在左豕在右】登一在笾豆间【实以大羮】盘一在登前【实以毛血】簠二簋二在笾豆外二俎间簠在左簋在右【簠实以稲粱粱在稲前簋实以黍稷稷在黍前】设牺尊四象尊四为二重在坛上东南隅北向西上牺尊在前皆有坫加勺幂为勺尊【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊壶尊六在坛下【着尊一实盎齐牺尊一实醍齐象尊一实沉齐各以一尊实明水壶尊三实元酒三实三酒明水元酒皆在上】俱北向西上加幂五齐三酒皆设而不酌太常设烛于神位前洗二于夘阶东北向【盥洗在东爵洗在西若立夏后申日祀雨师雷师即设洗于二雷神坛夘阶东】罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后又设揖位于夘阶东内壝之外【若立夏后申日祀雨师即设揖位于雷神坛夘阶东内壝外】三献官在南北向监察御史大乐令奉礼郎太祝太官令在北南向俱西上积柴于燎坛设望燎位于其北三献官在北南向西上监察御史在西东向大乐令奉礼郎太祝在东西向北上又设三献官席位于夘阶之东西向北上【若立夏后申日祀雨师雷神即设三献官位于雷神坛卯阶之东】监察御史太乐令席位于午阶之南北向奉礼郎太祝太官令位于其后俱西上【若立夏后申日祀雨师雷神即设监察御史大乐令奉礼郎太祝太官令位于两坛间午阶之南】光禄少卿席位于监察御史之东北向又设监察御史位于坛上乐虡之北在西东向奉礼郎太祝在东西向北上大乐令于乐虡北太官令于酌尊所俱向北【若立夏后申日祀雨师雷神即监察御史在雨师坛上东向奉礼郎太祝在雷神坛上西向北上大乐令在雨师坛上乐簴北】
　　省馔
　　前祀一日行事执事官集初献斋所肄仪太祝习读祝文视币及神位版讫次礼直官賛者分引行事执事官就斋宫内省馔位【凡初献行事礼直官引余官皆賛者引】立定礼直官賛揖所司省馔毕礼直官賛省馔毕揖讫俱还斋所次引监察御史诣厨省镬视祭器涤溉及视牲充腯乃还斋所未后一刻太官令帅宰人以鸾刀割牲祝史以槃取毛血置于馔所遂烹牲晡后有司帅其属扫除坛之上下讫还斋所
　　行事
　　祀日丑前五刻【行事春用丑时七刻夏用丑时一刻】初献以下并赴坛所就次太官令帅其属实馔具毕次引光禄少卿入诣午阶南席位北向立賛者曰再拜光禄少卿再拜升自夘阶【凡行事执事官升降皆自卯阶】防视礼馔毕次引监察御史升坛防阅陈设纠察不如仪者次乐正帅工人升自卯阶各入就位光禄少卿还斋所余官各服祭服次引行事执事官诣卯阶东揖位立定礼直官賛揖次引大乐令先入就午阶南席位北向立賛者曰再拜大乐令再拜升坛就位次引监察御史奉礼郎太祝太官令入就午阶南席位北向立次引三献官入就卯阶东席位西向立礼直官稍前賛有司行事欣安之乐作三成止太常升烟燔牲首賛者曰再拜在位者皆再拜次引监察御史奉礼郎太祝太官令升坛各就位【若立夏后申日祀雨师雷神即太官令就雨师坛酌尊所】立定次引初献诣盥洗位钦安之乐作【凡初献升降行止皆作钦安之乐】至位北向立搢笏盥手帨手执笏升诣风师神位前北向立【若立夏后申日祀雨师雷神即初献诣雨师神位前酌献准此】乐止容安之乐作搢笏跪次引奉礼郎搢笏西向跪执事者以币授奉礼郎奉礼郎奉币授初献讫执笏兴复位【若立夏后申日祀雨师雷神即奉礼郎先诣雨师神位前西向立】初献受币奠讫执笏俛伏兴少退再拜乐止初献时降坛乐作复位乐止【若立夏后申日祀雨师雷神即初献降坛升诣雨师神位前奠币如上仪讫俱复位酌献准此】少顷引初献再诣盥洗位乐作至位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣酌尊所西向立乐止【若立夏后申日祀雨师雷神即升诣雨师坛酌享所西向立亚终献酌献准此】雍安之乐作执事者以爵授初献初献搢笏执爵执尊者举幂太官令酌牺尊之泛齐【若立夏后申日祀雨师雷神即太官令酌泛齐讫先诣雷神坛酌尊所北向立亚终献酌献准此】初献以爵授执事者执笏诣风师神位前北向立搢笏跪执事者以爵授初献初献执爵三祭酒奠爵执笏俛伏兴少立乐止次引太祝诣神位前东向搢笏跪读祝文读讫执笏兴复位【若立夏后申日祀雨师雷神即太祝诣雷神神位前东向立】初献再拜降坛乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升坛诣酌尊所西向立雍安之乐作执事者以爵授亚献亚献搢笏执爵执尊者举幂太官令酌象尊之醴齐亚献以爵授执事者执笏诣风师神位前北向立搢笏跪执事者以爵授亚献亚献执爵三祭酒奠爵执笏俛伏兴少退再拜讫乐止降复位次引终献诣洗及升坛行礼并如亚献之仪降复位礼直官曰赐胙賛者承曰赐胙再拜在位者皆再拜送神欣安之乐作一成止次引三献官诣望燎位有司诣神位前取币祝版置于燎柴次引监察御史太乐令奉礼郎太祝诣望燎位立定礼直官曰可燎火燎半柴引初献以下诣卯阶东揖位立定礼直官賛礼毕揖讫退太官令帅其属彻礼馔监察御史诣坛监视收彻讫退










　　政和五礼新仪卷七十五
　　钦定四库全书
　　政和五礼新仪卷七十六
　　吉礼
　　州县祀风师雨师雷神仪
　　时日
　　斋戒
　　陈设
　　省牲
　　行事
　　时日
　　州县以立春后丑日祀风师前一日检举闗所属排办【立夏后申日祀雨师雷神准此】
　　斋戒
　　前祀三日应行事执事官散斋两日治事如故宿于正寝不吊防问疾作乐判书刑杀文书决罚罪人及与秽恶致斋一日其日质明赴祠所斋舎惟祭事得行余悉禁祀官已斋而阙者通摄行事
　　陈设
　　前祀三日有司设行事执事官次于坛壝门外量地之宜前二日有司牵牲诣祠所前一日扫除坛之上下设登歌之乐于坛上稍南北向【应颁乐州府则设】祀日丑前五刻执事者设神位席【以莞】神位版于坛上北方南向陈币篚于神位之左【币以白】祝版于神位之右置于坫次设祭器皆借以席掌馔者寔之左八笾为三行以右为上【第一行形塩在前鱼鱐次之第二行干桃在前干防干枣次之第三行芡在前鹿脯榛实次之】右八豆为三行以左为上【第一行芹菹在前笋菹次之第二行菁菹在前韮菹鱼醢次之第三行兔醢在前鹿臡醓醢次之】爼二一在笾前【实以羊熟十一体肩臂臑肫胳正脊一直脊一横脊一长胁一短胁一代胁一背二骨以并肩臑在上端肫胳在下端脊胁在中】一在豆前【实以豕熟十一体其载如羊】簠一簋一在笾豆外二俎间簠在左簋在右【簠实以稷簋寔以黍】牺尊三象尊三为二重在坛上东南隅北向西上牺尊在前皆有坫加勺幂为酌尊【牺尊一实明水为上尊余实泛齐初献酌之象尊一实眀水为上尊余实醴齐亚终献酌之】太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在坛下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上五齐三酒皆以本处酒充】皆北向西上加幂五齐三酒皆酌设而不酌有司设烛于神位前洗二于卯阶下北向【盥洗在东爵洗在西若立夏后申日祀雨师雷神则设洗于雷神坛卯阶下】罍在洗东加勺篚在洗西南肆寔以巾【若爵洗之篚则又寔以爵加坫】执罍篚者位于其后又设揖位于卯阶东内壝之外【若立夏后申日祀雨师雷神即设位于雷神坛卯阶东内壝外】初献在南北向亚终及祝在北南向西上【祝位稍却】积柴于燎坛设望燎位于其北三献官在北南向西上祝在东西向又设三献官席位于卯阶之东西向北上设祝席位于午阶之南北向设初献饮福席位于午阶之西北向又设祝位于坛上在东西向【若立夏后申日祀雨师雷神即设三献官位于雷神坛卯堦之东祝席位于西坛间午阶之南初献饮福席位于雨师坛南又设祝位于雨师坛上】
　　省馔
　　前祀一日祀官以下常服阅馔物视牲充腯诣厨省镬视涤溉讫各还斋所晡后有司扫除坛之上下
　　行事
　　祀日丑前五刻【行事春用丑时七刻夏用丑时一刻】行事执事官各就次掌馔者帅其属寔馔具毕賛者引初献【凡行事执事官行止皆賛礼者引】升自卯阶【凡行事执事官升降皆自卯阶】防视陈设讫次乐工升卯阶各入就位初献退就次各服其服次引初献以下诣卯阶东揖位风师神位前北向立搢笏跪执事者以爵授亚献执爵三祭酒奠爵执笏俛伏兴少退再拜讫乐止降复位次引终献诣及洗升坛行事并如亚献之仪降复位次引初献诣饮福位北向立执事者各以爵酌福酒合置一爵持爵诣初献之左西向立初献再拜搢笏跪受爵祭酒啐酒奠爵执馔者以胙爼进减神位前胙肉加于俎上又以豆取黍稷饭合置一豆先以饭授初献初献受以授执馔者又以爼授初献初献受以授执馔者执事再以爵授初献初献啐爵执事受虚爵复于坫初献执笏俛伏兴再拜退复位賛礼者曰赐胙再拜在位者皆再拜【已饮福受胙者不拜】送神欣安之乐作一成止次引初献以下就望燎位执事者诣神位前取币祝版置于燎柴賛礼者曰可燎火燎半柴引初献以下诣卯阶东揖位立賛礼者賛礼毕揖讫退有司监彻礼馔乃退











　　政和五礼新仪卷七十六
　　钦定四库全书
　　政和五礼新仪卷七十七
　　吉礼
　　祀防应庙仪
　　时日
　　斋戒
　　陈设
　　省馔
　　行事
　　时日
　　太常寺预于隔季以仲春择日祀防应庙闗太史局太史局择日报太常寺太常寺参酌讫具时日散告
　　斋戒
　　前祀五日应行事执事官散斋三日治事如故宿于正寝不吊防问疾作乐判书刑杀文书决罚罪人及与秽恶致斋二日【光禄少卿太官令斋一日】于本司【无本司者于本庙质明至斋所】惟祀事得行其余悉禁前祀一日质明俱赴祠所斋宫官给酒馔祀官已斋而阙者通摄行事
　　陈设
　　前祀二日光禄牵牲诣祠所前一日有司扫除庙之内外光禄陈礼馔于堂之东南南向太常设省馔位版于礼馔之南三献官在南北向西上监察御史在西东向光禄少卿大乐令奉礼郎太祝太官令在东西向北上【凡设奉礼郎以下位皆稍却】大晟设登歌之乐于堂上前楹间稍南北向祀日丑前五刻礼直官賛者诸司职掌各服其服太常陈币篚各于神位之左【币随方色】祝版各于神位之右置于坫次设祭器皆借以席光禄寔之每位左十笾为三行以右为上【第一行干桃在前干枣形盐鱼鱐次之第二行鹿脯在前榛实干桃次之第三行菱在前芡栗次之】右十豆为三行以左为上【第一行芹菹在前笋菹葵菹菁菹次之第二行韮菹在前鱼醢醢次之第三行豚拍在前鹿臡醓醢次之】俎二一在笾前【实以羊腥七体两髀两肩两胁并脊两髀在两端两肩两胁次之脊在中】一在豆前【实以豕腥七体其载如羊】又俎六在豆右为三重以北为上【第一重一实以羊腥肠胃肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正一横脊一直脊一长胁一短胁一代胁一皆二骨以并肩臂臑在上端肫胳在下端脊胁在中一实以豕熟十一体其载如羊皆羊在左豕在右】簠二簋二在笾豆外二俎间簠在左簋在右【簠实以稲粱粱在稲前簋实以黍稷稷在黍前】设牺尊四象尊四为三重在堂上东西隅北向西上牺尊在前皆有坫加勺幂为酌尊【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚终献酌之】设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在堂下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】俱北向西上加幂五齐三酒皆设而不酌太常设烛于神位前洗二于东阶下直东霤北向【盥洗在东爵洗在西】罍在洗东加勺篚在洗西南肆寔以巾【若爵洗之篚则又实以爵加坫】执罍篚者位于其后又设揖位于庙南门外三献官在西东向监察御史大乐令奉礼郎太祝太官令在东西向俱北上积燎柴于堂之东南设望燎位于其北三献官在北南向西上监察御史大乐令席南向奉礼郎太祝太官令位其后俱西上光禄少卿席位于监察御史之东北向又设监察御史位于堂上前楹西东向奉礼郎太祝在西东向北上大乐令于乐簴北太官令于酌尊所俱北向
　　省馔
　　前祀一日行事执事官集初献斋所肄仪太祝习读祝文及视币讫次礼直官賛者分引行事执事官就堂东南省馔位【凡初献行事礼直官引余官皆賛者引】立定礼直官賛揖所司省馔具毕礼直官賛省馔毕揖讫俱还斋所次引监察御史诣厨省镬视祭器涤溉及视牲充腯乃还斋所未后一刻太官令帅宰人以鸾刀割牲遂烹牲晡后有司帅其属扫除庙之内外讫还斋所
　　行事
　　祀日丑前五刻【行事用丑时七刻】太官令帅其属寔馔具毕次引光禄卿入诣殿庭席位北向立賛者曰再拜光禄少卿再拜升自东阶【凡行事执事官升降皆自东阶】防视礼馔毕次引监察御史升堂防阅陈设纠察不如仪者【凡防视及防阅皆先诣广仁王位以至次位】次乐正帅工人升东阶各入就位光禄少卿还斋所余官各服祭服次引行事执事官诣庙门南门外揖位立定礼直官賛揖次引大乐令先入就堂下席位北向立賛者曰再拜大乐令再拜升堂就位次引监察御史奉礼郎太祝太官令入就堂下席位北向立次引三献官入就堂下席位西向立礼直官稍前賛有司谨具请行事禧安之乐作三成止太常升烟燎燔牲首賛者曰再拜在位者皆再拜次引监察御史奉礼郎太祝太官令升堂各就位【太官令就广仁王位酌尊所】立定次引初献诣盥洗位雅安之乐作【凡初献升降行止皆作雅安之乐】至位北向立搢笏盥手帨手执笏诣广仁王神位前北向立乐止乂安之乐作搢笏跪次引奉礼郎搢笏西向跪执事者以币授奉礼郎奉礼郎以币授初献讫执笏兴先诣嘉泽王神位前西向立初献受币奠讫执笏俛伏兴少退再拜次诣嘉泽王位次诣孚惠王位次诣义济王位次诣灵泽王位奠币并如上仪乐止奉礼郎复位初献将升阶乐作复位乐止少顷引初献再诣盥洗位乐作至位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣广仁王位酌尊所西向立乐止恺安之乐作执事者以爵授初献初献搢笏执爵执尊者举幂太官令酌牺尊之泛齐讫先诣嘉泽王位酌尊所北向立初献以爵授执事者执笏诣广仁王神位前北向立搢笏跪执事以爵授初献初献执爵三祭酒奠爵执笏俛伏兴少立乐止次引太祝诣神位前东向搢笏跪读祝文读讫执笏兴先诣嘉泽王神位前东向立初献再拜诣每位行礼并如上仪太官令复诣广仁王位酌尊所太祝复位初献将降坛乐作复位乐止次引亚献诣爵洗位北向立搢笏洗爵拭爵以授执事者执笏升诣广仁王位酌尊所北向立嘉安之乐作执事者以爵授亚献亚献搢笏执爵执事者举幂太官令酌象尊之醴齐讫先诣嘉泽王位酌尊所北向立亚献以爵授执事者执笏升诣广仁王神位前北向立搢笏跪执事者以爵授亚献亚献执爵三祭酒奠爵执笏俛伏兴少退再拜次诣每位行礼并如上仪乐止降复位次引终献诣洗及升堂行礼并如亚献之仪降复位礼直官曰赐胙賛者承曰赐胙再拜在位者皆再拜送神登安之乐作一成止次引三献官诣望燎位有司各诣神位前取币祝版置于燎柴次引监察御史大乐令奉礼郎太祝诣望燎位立定礼直官曰可燎火燎半柴引初献以下诣庙南门外揖位立礼直官賛礼毕揖讫退太官令帅其属彻礼馔监察御史诣堂监视收彻讫退




　　政和五礼新仪卷七十七
　　钦定四库全书
　　政和五礼新仪卷七十八
　　吉礼
　　祀司中司命司民司禄仪
　　时日
　　斋戒
　　陈设
　　省馔
　　行事
　　时日
　　太常寺预于隔季以立冬后亥日祀司中司命司民司禄闗太史局太史局以其日报太常寺太常寺参酌讫具时日散告
　　斋戒
　　前祀三日应行事执事官散斋二日治事如故宿于正寝不吊防问疾作乐判书刑杀文书决罚罪人及与秽恶致斋一日其质明赴祠所斋宫惟祀事得行其余悉禁官给酒馔祀官已斋而阙者通摄行事
　　陈设
　　前祀二日仪鸾司设行事执事官次于坛壝门外量地之宜光禄牵牲诣祠所前一日陈礼馔于斋宫太常设省馔位版于礼馔之南献官在南北向监察御史在西东向大乐令光禄丞太祝太官令在东西向北上大晟设登歌之乐于司中坛上稍南北向祀日丑前五刻礼直官賛者诸司职掌各服其服太常设神位席【以莞】太史设神位版于每坛上北方南向太常设祝版各于神位之右置于坫次设祭器皆借以席光禄寔之每位各左八笾为三行以右为上【第一行形盐在前鱼鱐次之第二行干在前干枣次之第三行芡在前鹿脯榛实次之】右八豆为三行以左为上【第一行芹菹在前笋菹次之第二行菁菹在前韮菹鱼醢次之第三行醢在前鹿臡醓醢次之】俎二一在笾前【实以羊熟十一体肩臂臑肫胳正脊一直脊一横脊一长胁一短胁一代胁一皆二骨以并肩臂臑在上端肫胳在下端脇在中】一在豆前【实以豕熟十一体其载如羊】簠一簋一在笾豆外二俎间簠在左簋在右【簠实以稷簋实以黍】设牺尊三在坛上东南隅北向西上皆有坫加勺幂为酌尊【一实以明水为上尊余实泛齐代以供内法酒】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在坛下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】俱北向西上加幂五齐三酒皆设而不酌太常设烛于神位前洗二于卯阶东北向【盥洗在东爵洗在西】罍在洗东加勺篚在洗西南肆实以巾【若盥洗之篚则又实以爵加坫】执罍篚者位于其后又设位于司禄坛卯阶东献官在南北向监察御史大乐令太祝太官令在北南向西上积柴于燎坛设望燎位于其北献官在北南向监察御史在东西向大乐令太祝在东西向又设献官席位于司禄坛卯阶之东西向监察御史大乐令席位于四坛之南中间北向太祝太官令位其后西上光禄丞席位于监察御史之东北向又设监察御史位于司中坛上东向太祝于司禄坛上西向大乐令位于乐簴北太官令于酌尊所俱北向
　　省馔
　　前祀一日行事执事官集献官斋所肄仪太祝习读祝文及视神位版次賛者分引行事执事官诣斋宫内省馔位【凡行事执事官皆賛者引】立定賛者賛揖所司省馔具毕賛者曰省馔讫揖讫俱还斋所次引监察御史诣厨省镬眡祭器涤溉及视牲充腯乃还斋所未后一刻太官令率宰人以鸾刀割牲遂烹牲晡后有司帅其属扫除坛之上下讫还斋所
　　行事
　　祀日丑前五刻【行事用丑时七刻】献官以下并赴坛所就位次太官令帅其属实馔具毕次引光禄丞入诣四坛之间席位北向立賛者曰再拜光禄丞再拜升自卯阶【凡行事执事官升降皆自卯阶】防视礼馔毕次引监察御史陞坛防阅陈设纠察不如仪者【凡防视及防阅皆先诣司中坛以至次坛】次乐正帅工人升司中坛卯阶各入就位光禄丞还斋所余官各服祭服次引行事执事官就司禄坛夘阶东揖位立定賛者賛揖次引大乐令先入就四坛南席位北向立賛者曰再拜大乐令再拜升坛就位次引监察御史太祝太官令入就四坛南席位北向立次引献官入就司禄坛卯阶东席位西向立賛者稍前賛有司谨具请行事欣安之乐作三成止太常升烟燔牲首賛者曰再拜在位者皆再拜次引监察御史太祝太官令俱升坛各就位【太官令就司中酌尊所】立定次引献官诣盥洗位钦安之乐作【凡献官升降行止皆作钦安之乐】至位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣司中酌尊所西向立乐止雍安之乐作执事者以爵授献官献官搢笏执爵执尊者举幂太官令酌牺尊之泛齐讫先诣司命坛酌尊所北向立献官以爵授执事者执笏诣司中神位前北向立搢笏跪执事者以爵授献官献官执爵三祭酒奠爵执笏俛伏兴少立乐止次引太祝诣神位前东向搢笏跪读祝文读讫执笏兴先诣司命坛神位前东向立献官再拜次诣司命坛次诣司民坛次诣司禄坛行礼并如上仪讫太官令复诣司中酌尊所太祝复位献官将降坛乐作复位乐止送神欣安之乐作一成止次引献官诣望燎位有司各诣神位前取祝版置于燎柴次引监察御史大乐令太祝诣望燎位立定賛者曰可燎火燎半柴引献官以下诣司禄坛卯阶东揖位立賛者賛礼毕揖讫退太官令帅其属彻礼馔监察御史诣坛监视收彻讫退








　　政和五礼新仪卷七十八
　　钦定四库全书
　　政和五礼新仪卷七十九
　　吉礼
　　祀灵星夀星仪
　　时日
　　斋戒
　　陈设
　　省馔
　　行事
　　时日
　　太常寺预于隔季以立秋后辰日祀灵星秋分日祀夀星闗太史局太史局以其日报太常寺酌讫具时日散告
　　斋戒
　　前祀三日应行事执事官散斋二日治事如故宿于正寝不吊防问疾作乐判书刑杀文书决罚罪人及与秽恶致斋一日其日质明赴斋宫惟祀事得行其余悉禁官给酒馔祀官已斋而阙者通摄行事
　　陈设
　　前祀二日仪鸾司设行事执事官次于坛壝门外量地之宜光禄牵牲诣祠所及陈礼馔于献官斋所东南太常设省馔位版于礼馔之南北向监察御史在西东向光禄丞太祝太官令在东西向北上祀日丑前五刻礼直官賛者诸司职掌各服其服太常设神位席【以莞】太史设神位版于坛上北方南向祝版于神位之右置于坫次设祭器皆借以席光禄寔之左八笾为三行以右为上【第一行形盐在前鱼鱐次之第二行干桃在前干防干枣次之第三行芡在前鹿脯榛实次之】右八豆为三行以左为上【第一行芹菹在前笋菹次之第二行菁菹在前韮菹鱼醢次之第三行醢在前鹿臡醓醢次之】俎二一在笾前【实以羊熟十一体肩臂臑肫胳正脊一直脊一横脊一长胁一短胁一代胁一皆二骨以并肩臂臑在上端肫胳在其下端脊胁在中】一在豆前【实以豕熟十一体其载如羊】簠一簋一在笾豆二俎间簠在左簋在右【簠实以稷簋实以黍】设牺尊三在坛上东南隅北向皆有坫加勺幂为酌尊【一实明水为上尊余实泛齐代以供内法酒】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在坛下【着尊一实盎齐牺尊一实醍齐象尊一实沉齐余实明水为上尊壶尊三实酒三实三酒明水酒皆在上】俱北向西上加幂五齐三酒皆设而不酌太尊设烛于神位前洗二于卯阶东北向【盥洗在东爵洗在西】罍在洗东加勺篚在洗西南肆寔以巾【若爵洗之篚则又实以爵加坫】执罍篚者各位于其后又设揖位于卯阶东献官在南北向监察御史太祝太官令在北南向西上积柴于燎坛设望燎位于其北献官在北南向监察御史在西东向太祝在东南向【惟不设光禄丞大官令位】设献官席位于卯阶之东西向监察御史席位于午阶之南北向太祝太官令位其后西上光禄丞席位于监察御史之东北向又设监察御史位于坛上东向太祝位于坛上西向太官令位于酌尊所北向
　　省馔
　　前祀一日行事执事官集献官斋所肄仪太祝习读祝文及视神位版次賛者分引行事执事官诣省馔位【凡行事执事官皆賛者引】立定賛者賛揖所司省馔具毕賛者曰省馔讫揖讫俱还斋所次引监察御史诣厨省镬视祭器涤溉及视牲充腯乃还斋所未后一刻太官令帅宰人以鸾刀割牲遂烹牲晡后有司帅其属扫除坛之上下讫还斋所
　　行事
　　祀日丑前五刻【行事用丑时一刻】献官以下并赴坛所就次太官令帅其属实馔具毕次引光禄丞入诣午阶之南席位北向立賛者曰再拜光禄丞再拜升自卯阶【凡行事执事官升降皆自卯阶】防视礼馔毕次引监察御史升坛防阅陈设纠察不如仪者光禄丞还斋所余官各服祭服次引行事执事官诣卯阶东揖位立定賛者賛揖次引监察御史太祝太官令次引献官各入就位太常升烟燔牲首賛者曰再拜在位者皆再拜次引监察御史太祝太官令俱升坛各就位立定次引献官诣盥洗位北向立搢笏盥手帨手执笏诣爵洗位搢笏洗爵拭爵以授执事者执笏升诣酌尊所西向立执事者以爵授献官献官搢笏执爵执尊者举幂太官令酌牺尊之泛斋讫献官以爵授执事者执笏诣神位前北向立搢笏跪执事者以爵授献官献官执爵三祭酒奠爵执笏俛伏兴次引太祝诣神位前东向搢笏跪读祝文读讫执笏兴复位献官再拜讫降复位次引献官诣望燎位有司诣神位前取祝版置于燎柴次引监察御史太祝诣望燎位立定賛者曰可燎火燎半柴引献官以下诣卯阶东揖位立賛者賛礼毕揖讫退太官令帅其属彻礼馔监察御史诣坛监视収彻讫退




　　政和五礼新仪卷七十九
<史部,政书类,仪制之属,政和五礼新仪>
　　钦定四库全书
　　政和五礼新仪卷八十
　　吉礼
　　皇帝祭皇地祗仪一
　　时日
　　斋戒
　　奏告
　　陈设
　　车驾自太庙诣青城
　　省牲器
　　奠玉币
　　进熟
　　望燎
　　明禋殿受贺
　　车驾还内
　　宣德门肆赦
　　时日
　　前期降御札以来年夏日至祭地于方坛太常寺具时日散告
　　斋戒
　　前祀十日质明有司设行事执事及陪祠文武官位于朝堂太宰刑部尚书在北南向太宰在右刑部尚书在右【刑部尚书稍却】行事太宰左丞在南吏部礼部户部侍郎大司乐光禄卿大乐令光禄丞功臣献官在其南【凡设大乐令以下位皆稍却】次分献官次执事官又于其南俱北向西上监察御史位二在西东向北上读册举册官奉礼恊律郎太祝郊社太官令在东西向俱北上【奉礼以下位皆稍却】设陪祠文武百官位于行事官之南又设行事执事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室在东西向北上东上閤门御史台太常寺以下分引羣官各就位【凡将引行事埶事陪祠文武官立班即御史台引殿中侍御史一员先入就位】太宰读誓于朝堂刑部尚书涖之少宰读誓于太庙斋坊刑部侍郎涖之誓文曰今年五月某日夏日至皇帝祭地于方坛前二日朝献景灵宫前一日朝飨太庙各其职其或不恭国有常刑读讫【内朝堂埶事官奉礼郎以下文官宣德郎以下武官从义郎以下先退】余官并对拜讫退皇帝散斋七日于别殿致斋三日【一日于大庆殿一日于太庙一日于青城】凡散斋不吊丧问疾作乐有司不奏刑杀文书致斋日前后殿不视事惟行祭事前致斋一日殿中监帅其属尚舎铺御座于大庆殿当中南向设东西房于御座之左右稍北又设西閤及斋室于殿后之左右殿上前楹施致斋之日质明有司陈大驾卤簿于宣德门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舎人自下分引知枢宻院以下诣垂拱殿庭立班东上閤门附内侍进班齐牌垂拱殿降皇帝乗辇出至殿上少驻辇官迎驾自賛常起居宣辇官上殿卷鸣鞭行门禁卫诸班亲从迎驾自赞常起居次舎人先赞知内侍省官以下常起居次枢宻以下通班常起居赞祗候引驾枢宻知客省事以下至佥书东上閤门官分左右立六尚局应奉官只应武功大夫以下并先退次管军臣僚宣名常起居赞只候引驾并分左右前导辇降东阶垂拱殿门外禁卫诸班亲从自赞常起居次行宫使御营廵检一班常起居【如通侍大夫以下知客省事以下知内侍两省带御器械官充行宫使御营巡检各归本班】至大庆殿后阁降辇入西阁大庆降前导官并就次易朝服诣御榻前分左右侍立【知枢宻院事签书枢宻院事在东西向北上同知枢宻院事在西东向左辅一员在知枢宻院之北赞拜东上閤门官一员又在其北并西向知客省事以下在签书枢宻院事之南稍东西向北上签书知客省事以下又在其南稍却】通事舎人等分引行事执事陪祠文武官各綪结佩入诣大庆殿立班次引礼部郎奏请中严侍臣诣幄奉迎内外符寳郎奉宝先出陈于御榻之左右少顷引礼部侍郎奏外办皇帝服通天冠绛纱袍綪结佩出西閤乗舆称警跸侍卫如常仪由西房至御榻西降舆皇帝升御座南向侍臣夹侍赞拜东上閤门官于榻前赞枢宻以下拜殿之上下应在位官皆再拜【东上閤门官赞拜讫转身北向随拜讫面西赞各只候】次礼直官引左辅诣御座前俛伏跪奏称左辅具官臣某言请皇帝降座就斋室奏讫俛伏兴还侍位【凡左辅奏请准此】皇帝降座乗舆由东房入斋室侍臣各还所司直卫者如常仪通事舎人分引行事执事陪祠文武官以次出【三省亲王枢宻宗室起居问圣体并如仪】应行事执事陪祠官及升降者并散斋七日宿于正寝致斋二日各宿于次【三省枢宻院官各宿于本防都堂侍从官并尚书侍郎分宿于秘书省中书后省余官内庭有所司者各宿于其司诸方客使许赴陪位者各宿于其次】凡散斋治事如故惟不吊防问疾作乐判书刑杀文书决罚罪人及与秽恶致斋之日官给酒馔惟祭事得行其余悉禁与祭之官已斋而阙者通摄行事
　　奏告
　　前祭二日奏告太祖皇帝室如常告之仪
　　陈设
　　前祀三日殿中监帅其属尚舎设大次于外坛东门之内道北南向小次于午阶之东西向仪鸾司设文武侍臣次于大次之前随地之宜行事陪祠官宗室及有司次于外壝东门之外设东方南方客使次于文官之后西方北方客使次于武官之后又设馔幔于内壝东西门之外道南北向北门之外道东西向【坛上及东方南方午阶之东馔陈于东门外西方南方午阶之西馔陈于西门外北方之馔陈于门外北】前祭二日郊社令帅其属扫除坛之上下开瘗坎于坛上阶之北壬地方深取足容物南出陛光禄牵牲诣祠所大晟陈登歌之乐于坛上稍南北向设宫架于坛南壝之外立舞表于酂缀之间前祭一日太常设神位席太史设神位版皇地祗位于坛上北方南向席以藁秸太祖皇帝位于坛上东方西向席以蒲越木神勾芒东岳于坛第一龛东镇海渎第二龛东山林川泽于坛下东丘陵坟衍原隰于内壝之内皆在夘阶之北以南为上神州地祗火神祝融南岳于坛第一龛南镇海渎于第二龛南山林川泽于坛下南丘陵坟衍原隰于内壝之内皆在午阶之东以西为上土神后土中岳于坛第一龛中镇于第二龛中山林川泽于坛下中丘陵坟衍原隰于内壝之内皆在午阶之西以西为上金神蓐收西岳于坛第一龛西镇海渎于第二龛昆仑西山林川泽于坛下西丘陵坟衍原隰于内壝之内皆在酉阶之南以北为上水神防北岳于坛第一龛北镇海渎于第二龛北山林川泽于坛下北丘陵坟衍原隰于内壝之内皆在子阶之西以东为上神州地祗席以槀秸余以莞皆内向奉礼郎礼直官设皇帝位版于坛下小次前西向饮福位于坛下午阶之西北向望燎位于瘗坎之南北向设爟火于望瘗位之西北向【东西各六人】赞者设亚终献位小次之南稍东西向大礼使太宰左丞又于其南行事吏部户部礼部尚书吏部礼部侍郎光禄卿读册举册官光禄丞位于大礼之东【光禄丞稍却】奉礼郎搏黍太祝郊社太官令位于小次之东北俱西向北上监察御史位二一于坛下午阶西南一于子阶西北俱东向协律郎位二一于坛上乐簴之西北一于宫架之西北俱东向大乐令位于登歌乐簴之北大司乐位于宫架之北良醖令位于酌尊所俱北向又设陪祠文武百官位于执事官之南诸方客使在文官之南随其方国光禄陈牲于东壝门外西向祝史各位于牲后太常设省牲位于牲西大礼使太宰左丞在南北向东上分献官位于其后行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼协律郎搏黍太祝郊社太官令在北南向西上【凡设大乐令以下位皆稍却】监察御史在吏部尚书之西异位稍却光禄陈礼馔于东壝门外道南北向太常设馔位版于礼馔之南大礼使太宰左丞在北南向西上分献官位于其后监察御史位二俱在西东向北上行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼协律郎搏黍太祝郊社太官令在东西向北上礼部帅其属设册祝案于神位之右司尊彛帅其属设玉币篚于酌尊所次设笾豆簠簋正配位皆左十有一笾右十有一豆俱为三行爼三一在笾前二在豆右为二重登一在笾豆间簠一簋一在笾豆外簠在左簋在右又设尊坫之位正配位皆太尊五山尊五为二重在坛上东南隅北向西上【配位设于正位酒尊之东】太尊在前皆有坫加勺幂为酌尊又设太尊二山尊二在神位前着尊二牺尊二在午阶之西第一龛【配位设于酉阶之北第一龛】象尊二壶尊六在坛下午阶之西俱北向西上【配位设于酉阶　之北俱东向北上】皆加幂设而不酌又设从祀笾豆簠簋之位第一龛每位皆左十笾右十豆俱为三行爼二在笾豆前登一盘一在笾豆间簠一簋一在笾豆外簠在左簋在右爵一在俎前加坫其余神位每位皆左二笾右二豆爼一在神位前爵一次之簠一簋一在爵之前簠在左簋在右登一在笾豆间又设从祀神坫之位第一龛每方牺尊二象尊二第二龛每方山尊二山林川泽每方蜃尊二余每方散尊二皆加勺幂在神位之左又设正配位笾豆簠簋盘爼各一于馔幔内设御洗二于坛下午阶东南北向【盥洗在东爵洗在西】罍在洗东加勺篚在洗西南肆寔以巾【若爵洗之篚则又实以爵加坫】设皇帝位于洗南北向内侍酌水位于洗东执巾位于酌水内侍之北俱西向吏部侍郎位于洗爵之西东向又设亚献盥洗爵洗于本位之南分献官盥洗爵洗各于其方陛道之左罍篚各设于左右皆内向执罍篚者各于其后祭日丑前五刻郊社令与太史设皇地祗太祖皇帝神位版于坛上又设神州地祗五岳位于坛第一龛太府卿少府监帅其属陈玉币于篚【皇地祗玉以黄琮神州地祗王岳以两圭有邸皆盛以匣皇地祗配帝币以黄神州地祗以黒五行官五方岳镇海渎以下各从方色】礼神之玉各置于神位前玉加于币光禄卿帅其属入实正配位笾豆簠簋【笾三行以右为上第一行形盐在前鱼鱐糗饵次之第二行榛实在前干桃干防干枣次之第三行菱在前芡荔实鹿脯次之豆三行以左为上第一行芹菹在前笋菹葵菹菁菹次之苐二行韮菹在前酏食鱼醢兔醢次之第三行豚拍在前鹿臡醓醢次之簠实以稻簋实以黍登实以太羮】太官令帅其属入实爼【笾前之俎一实以牛腥七体两髀两肩两胁并脊两髀在两端两胁次之脊中豆右之俎二为二重以北为上第一重实以牛腥肠胃肺离肺一在上端刌肺三次之肠三胃三次之第二重实以羊牛熟肠胃其载如腥若配位即以东为上】良酝令帅其属入实尊【太尊寔以泛齐山尊寔以醴齐着尊实以盎齐牺尊实以醍齐象尊实以沉齐各以一尊实明水壶尊三实酒三实三酒明水酒皆在上】又实从祀之馔【第一龛笾三行以右为上第一行干防在前干桃形盐鱼鱐次之第二行鹿脯在前荔实干桃次之第三行菱在前芡榛实次之豆三行以右为上第一行芹菹在前笋菹葵菹次之第三行豚拍在前鹿臡醓醢次之】簠实以稻粱粱在稻前簋实以黍稷稷在黍前【笾前之俎实以羊腥髀一豆前之俎实以豕腥髀一登实以大羮槃实以血爵实以泛齐其余诸神位毎位左二笾荔实在前鹿脯次之右二豆菁菹在前鹿臡次之簠实以稷簋寔以黍俎实以羊豕腥肉登实以大羹爵实以齐酒】又寔从祀之尊【牺尊实以泛齐山尊实醴齐蜃尊实以沉齐散尊实以清酒各以一尊实明水象尊俱实明水】太常设烛于神位前又设大礼使以下行事执事官揖位于卯阶之东内壝外如省牲位所司陈异宝嘉瑞及伐国之寳于宫架之南东西相向



　　政和五礼新仪卷八十
　　钦定四库全书
　　政和五礼新仪卷八十一
　　吉礼
　　皇帝祭皇地祗仪二
　　车驾自太庙诣青城
　　前祀一日皇帝于太庙朝飨毕既还大次礼部郎中奏觧严皇帝常服乘舆还斋殿所司转仗卫卤簿陪祠文武官先赴方坛斋宫导驾官以下就次各服其服尚辇奉御进舆于斋殿乘黄令进辂于庙南门外少西南向千牛将军一员位于辂前北向门下侍郎一员位于左辅之前赞者二人位又于其前质明知客省事以下知内侍省以下带御器械官祗应武功大夫以下并六尚局应奉官于斋殿前鬬班立定东上閤门御史台太常寺分引管军臣僚及左辅门下侍郎太仆卿乘黄令诣斋殿门外立班并北向东上【乘黄令位其后】次引导驾官以下俱诣大次门外分东西相向立以俟奉迎前导次行宫使御营巡检各就位立定礼直官通事舎人引礼部侍郎奏请中严【凡左辅门下侍郎礼部侍郎奏请皆礼直官通事舎人引】少顷又奏外办皇帝服通天冠绛纱袍乘舆以出称警跸如常仪行门禁卫诸班亲从迎驾奏圣躬万福知客省事以下知内侍省以下带御器械官只应武功大夫以下六尚局应奉官鬬班迎驾奏圣躬万福次管军臣僚宣名奏圣躬万福次左辅以下常起居次导驾官北向常起居【内有已起居者止奏圣躬万福】分东西立次行宫使御营廵检常起居【该宣名者皆宣名】太仆卿出诣玉辂所摄衣而升正立执辔导驾官前导皇帝至庙南门内少东左辅进当舆前俛伏跪奏左辅具官臣某言请皇帝降舆奏讫俛伏兴少退【凡左辅奏请准此】皇帝降舆步出门外至玉辂所千牛将军前跪执辔左辅奏请升辂乘黄令稍前东向进玉辂皇帝升辂太仆卿立授绥导驾官分左右歩导门下侍郎进当辂前俛伏跪奏请称门下侍郎具官臣某言请车驾进发奏讫俛伏兴退复位【凡门下侍郎奏请准此】车驾动称警跸左辅先诣庙西门内以俟门下侍郎及赞者夹侍以出千牛将军夹辂而趋车驾将及庙西门至侍臣上马所门下侍郎前奏请车驾少驻勑侍臣上马左辅前承防退称曰制可门下侍郎退传制称侍臣上马赞者承勅侍臣上马诸侍卫之官各督其属左右翊驾在黄麾内符宝郎奉八宝前导殿中监后部从导驾官夹侍于前赞者在左辅门下侍郎之前侍臣上马毕门下侍郎奏请车驾进发车驾动称警跸不鸣鼔吹驾卤簿前导赴青城车驾将至青城东上閤门御史台分引陪祠文武官宗室客使礼直官賛者引行事执事官俱诣明禋门外立班再拜奉迎讫退【内有已起居者止奏圣躬万福】车驾及门少驻文武侍臣皆下马导驾官少导入门车驾动千牛将军夹辂而趋至明禋殿前廻辂南向千牛将军立于辂右左辅奏请皇帝降辂乘舆尚辇奉迎进舆于辂后皇帝乘舆入斋殿侍卫如常仪导驾官步导至殿前皇帝降辂归后阁帘降通事舎人承防勑羣官各还次学士院以祝册授通进司进御书讫付尚书礼部
　　省牲器
　　省牲之日午后十刻去坛三百步禁行者未后二刻郊社令帅其属扫除坛上下司尊彛帅府史及执事者以祭器入设于位【凡设祭器皆借以席笾豆又加巾葢】太府卿少府监陈玉币于篚【告洁毕权彻】未后三刻礼直官赞者分引大礼使以下诣东壝门外省牲位立定光禄卿丞与执事者牵牲就位礼直官赞揖讫大司乐入行乐架【凡亚终献行事皆礼直官太常博士引大礼使太宰左丞行事皆礼直官引余官皆赞者引】次引礼部尚书升自卯阶视涤濯【凡行事执事官升降皆自卯阶】次引太宰申视涤濯执事者皆举幂曰洁俱复位礼直官前曰告洁毕请省牲次引礼部尚书侍郎稍前省牲讫退复位次引光禄卿出班廵牲一匝西向躬曰充曰备次引光禄丞出班廵牲一匝西向躬曰腯俱复位礼直官赞揖稍前曰请就省馔位揖讫引大礼使以下各就位立礼直官赞揖所司省馔具毕礼直官赞省馔毕揖讫俱还斋所光禄卿丞及执事者以次牵牲诣厨授太官令次引礼部尚书诣防省鼎镬视涤溉协律郎展视乐器乃还斋所晡后一刻太官令帅宰人以鸾刀割牲祝史各取毛血寔于槃俱置馔所遂烹牲郊社令帅其属扫除坛之上下
　　奠玉币
　　祀日丑前五刻【行事用丑时一刻】诸祭官及陪祠之官各服其服郊社令与太史官属设神位版太府卿少府监陈玉币光禄卿入寔笾豆簠簋太官令入寔俎良酝令入寔尊乐正帅工人二舞次以入与执尊罍篚幂者各就位次引分献执事官各位于龛陛上下并内外次通事舎人等分引陪祠文武官宗室客使各入就位次礼直官赞者分引大礼使以下行事执事官就卯阶内壝门外揖位立定礼直官赞揖先引大司乐以下入就位次引监察御史以下入就位次引监察御史按视坛之上下纠察不如仪者退复位次引大礼使以下俱入就位尚辇奉迎进舆于斋殿皇帝服通天冠绛纱袍乗舆以出近侍及扈从之官导从至大次门外皇帝降舆入次降礼仪使枢宻院官太常卿东上閤门官太常博士礼直官分立于大次外之左右次引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俛伏兴跪奏礼仪使具官臣某言请皇帝行事奏讫俛伏兴还侍位【礼仪使奏礼毕准此】帘卷皇帝衮冕以出侍卫如常仪礼仪使以下前导至中壝门外殿中监跪进大圭殿中少监副之【凡殿中监进圭皆少监副之】礼仪使奏请执大圭前导皇帝入自正门【侍卫不应入者止于门外】协律郎跪俛伏举麾兴【凡行礼执者取物奠物皆跪俛伏兴】工鼔柷宫架仪安之乐作【皇帝升降行止皆作仪安之乐】至午阶版位西向立偃麾戞敔乐止【凡乐皆协律郎跪俛伏举麾兴工鼓柷而后作偃麾戞敔而后止】礼仪使以下分左右侍立【凡行礼皆礼仪使枢宻院官太常卿东上閤门官太常博士礼直官前导至位则分立于左右】礼仪使前奏有司谨具请行事宫架宁安之乐作广生储祐之舞八成止太常瘗血礼仪使奏请再拜皇帝再拜赞者曰再拜在位官皆再拜内侍取玉币于篚立于尊前【应龛陛上下诸位太祝取玉币亦各立于尊所】次引太宰吏部尚书侍郎升诣皇地祗神位前立太宰吏部尚书俱西向北上侍郎东向礼仪使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝升坛大礼使从【皇帝升降大礼使皆从左右侍卫量人数升】宫架乐作至坛下乐止升自午阶登歌乐作至坛上乐止登歌嘉安之乐作殿中监跪进镇圭礼仪使奏请搢大圭执镇圭前导皇帝诣皇地祗神位前北向立内侍先诣设缫借于地礼仪使奏请跪奠镇圭于缫借执大圭俛伏兴又奏请搢大圭跪内侍加玉于币以授吏部尚书吏部尚书授太宰太宰西向跪以进礼仪使奏请授玉币皇帝受奠讫吏部侍郎东向跪受以兴进奠于皇地祗神位前太宰吏部尚书侍郎俱诣太祖皇帝神位前以俟礼仪使奏请执大圭俛伏兴内侍取镇圭缫借诣太祖皇帝神位前先设缫借于地礼仪使奏请再拜皇帝再拜讫乐止礼仪使前导皇帝诣太祖皇帝神位前东向奠币并如上仪【惟登歌作恭安之乐】太宰以下俱复位礼仪使前导皇帝还版位登歌乐作内侍举镇圭缫借以镇圭授殿中监以还有司皇帝降阶乐止宫架乐作至版位西向立乐止初皇帝将奠配位之币赞者分引分献官俱诣盥洗位搢笏盥手帨手执笏各由其阶升诣诸从祀神位前各搢笏跪奠币执笏俛伏兴再拜祝史执事官各助奠讫退复位祝史奉毛血盘立于壝门外由其阶升太祝迎于坛上俱进奠于神位前太祝与执事者退立于尊所





　　政和五礼新仪卷八十一
　　钦定四库全书
　　政和五礼新仪卷八十二
　　吉礼
　　皇帝祭皇地祗仪三
　　进熟
　　祭日有司陈鼎二于神厨各在镬右太官令帅进馔者诣厨以匕升牛于镬寔于一鼎【肩臂臑肫胳正脊一直脊一横脊一长胁一短胁一代胁一皆二骨以并正配位各一鼎】皆设扄幂祝史对举陈于馔幔内重行西向以南为上光禄实笾豆簠簋于馔幔内【笾实以粉豆实以糁食簠实以粱簋实以稷】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入戸部尚书诣馔所奉俎以入太官令入正门宫架丰安之乐作设于卯阶下北向西上奉牲者在东祝史抽扄委于鼎右除幂初鼎序入有司执匕及俎以从至卯阶下各设于鼎西匕加于鼎太官令以匕升牛载于一俎【肩臂臑在上端肫胳在下端脊胁在中正配位各一俎】鼎先退祝史进彻毛血盘以次出次引礼部尚书搢笏执笾豆簠簋户部尚书搢笏奉俎以升执事者各迎于坛上礼部尚书奉笾豆簠簋于皇地祗神位前北向跪奠启葢于下执笏俛伏兴有司设笾于糗饵前豆于醓醢前簠于稻
　　前簋于黍前次引户部尚书奉俎诣皇地祗神位前北向跪奠执笏俛伏兴有司设于豆前次诣太祖皇帝神位前东向跪奠并如上仪乐止俱降复位太祝取菹擩于醢祭于豆间三又取黍稷肺祭如初皆籍用茅各还尊所次引太宰左丞诣皇地祗神位前西向豆以北为上次引吏部侍郎诣爵洗位东向立礼直使前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内使受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚兴以进皇帝拭爵内侍受巾跪奠于篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌光安之乐作吏部侍郎奉爵诣正位酌尊所西向立执尊者举幂良醖令酌大尊之泛齐讫先诣配位酌尊所北向立礼仪使前导皇帝诣皇地祗神位前北向立礼仪使奏请搢大圭跪吏部侍郎以爵授左丞左丞授太宰太宰西向跪以进礼仪使奏请执爵祭酒【三祭于茅苴】奠爵执大圭俛伏兴又奏请皇帝少立乐止太宰左丞俱诣太祖皇帝神位前北向立以俟举册官举祝册进于皇地祗神位之右读册官搢笏东向跪读册文读讫执笏兴先诣太祖皇帝神位前南向立礼仪使奏请再拜皇帝拜有司奠册于皇地祗神位前礼仪使前导皇帝诣太祖皇帝神位前酌献并如上仪【惟登歌作英安之乐】太宰以下俱复位礼仪使前导皇帝还版位登歌乐作降阶乐止宫架乐作至版位西向立乐止礼仪使奏请还小次宫架乐作将至小次礼仪使奏请释大圭殿中监跪受大圭皇帝入小次降乐止文舞退武舞进宫架文安之乐作舞者立定乐止初皇帝将诣小次礼直官太常博士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立宫架作隆安之乐厚载凝福之舞执事者以爵授亚献搢笏执爵执尊者举幂太官令酌山尊之醴齐讫先诣配位酌尊所北向立亚献以爵授执事者执笏诣皇地祗神位前北向搢笏跪执事者以爵授亚献亚献执爵祭酒【三祭于茅苴】奠爵执笏俛伏兴少退北向再拜次诣太祖皇帝神位前酌献并如上仪乐止降复位初亚献行礼将毕次礼直官太常博士引终献诣洗及升坛酌献并如亚献之仪降复位初亚献将升次分引分献官诣盥洗位搢笏盥手帨手执笏各由其阶升诣从祀诸神位前俱搢笏跪执爵三祭酒奠爵执笏俛伏兴再拜降复位皇帝既奠玉币光禄以牛左臂一骨及长胁短胁俱二骨以并载于胙爼设于坛下饮福之西候终献既升献赞官引户部尚书搏黍太祝太官令诣饮福位东向立奉爼豆酌酒者各位其后礼仪使奏请诣饮福位卷出次宫架乐作殿中监跪进大圭礼仪使奏请执大圭前导皇帝至饮福位将至位乐止宫架禧安之乐作皇帝至饮福位北向立尚醖典御执尊升诣酌尊所良醖令酌上尊福酒合置一尊典御奉尊降诣饮福位以授殿中少监尚醖奉御执爵殿中少监酌之奉御以爵授殿中监殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪受爵祭【三祭于地】啐酒奠爵殿中监跪受爵以兴太祝帅执事者将胙爼进减神前正脊一骨横脊二骨加于爼上内侍受爼以授户部尚书户部尚书西向跪以进皇帝受爼奠之户部尚书受爼以兴复位太官令取黍于簋搏以授太祝太祝受以豆东向跪以进皇帝授讫奠之太祝受豆以兴复位次殿中监再跪以爵酒进礼仪使奏请受爵饮福酒奠爵殿中监受虚爵以兴以授典御奉御北向立执事者俱退复位礼仪使奏请执大圭俛伏兴又奏请再拜皇帝再拜乐止礼仪使前导皇帝还版位宫架乐作至版位西向立乐止次引礼部尚书升坛彻笾豆户部尚书升坛彻爼【笾豆爼各一俱少移故处】登歌成安之乐作卒彻乐止礼部户部尚书降复位礼直官曰赐胙行事陪祠官拜赞者承传曰赐胙再拜在位官皆再拜送神宫架宁安之乐作一成止
　　望瘗
　　宁安之乐毕礼仪使奏请诣望瘗位前导皇帝诣望瘗位宫架乐作至位北向立乐止初赐胙再拜讫郊社令以黍稷肺祭借以白茅束之吏部侍郎帅太祝执篚进诣神位前取玉币祝册借以茅五官以上并以爼载牲体黍稷飰爵酒各由其阶降坛东行诣瘗以玉币祝册馔物置于坎诸太祝又以诸位币帛从礼直官曰可瘗举爟火寘土半坎礼仪使奏礼毕前导皇帝还大次宫架乐作出中壝门外礼仪使奏请释大圭殿中监跪受大圭以还有司侍卫如常仪皇帝至大次乐止礼部郎中奏觧严引大礼使以下诣邜阶东内壝外揖位立礼直官赞礼毕揖讫退通事舎人引陪祠文武官及宗室客使以次出将士不得輙离部位
　　明禋殿受贺
　　皇帝既还大次奏觧严讫皇帝常服乘舆还青城侍卫如常仪鼓吹振作至殿前降辇还斋殿东上閤门御史台分引文武百官宗室并常服诣殿前立班称贺东上閤门附内侍进班齐牌皇帝常服出升御坐鸣鞭禁卫奏圣躬万福次舎人赞管军臣僚等并行门躬赞再拜管军臣僚以下皆再拜班首奏圣躬万福舎人引班首出班俛伏跪致词讫俛伏兴退复位舎人揖躬赞再拜管军臣僚以下皆再拜三称万嵗内侍诣御坐前承防退降阶西向宣荅讫舎人赞再拜管军臣僚以下皆再拜三称万嵗舎人赞各只候管军臣僚诣殿下侍立行门分左右立次太史局官诣当殿北向立舎人揖躬赞再拜太史局官再拜赞只候太史局官东出次舎人揖枢宻以下躬舎人当殿通某官姓名以下起居称贺转身于班前西向立舎人赞再拜枢宻以下皆再拜搢笏舞蹈三称万嵗又再拜班首不离位奏圣躬万福又再拜舎人引班首出班俛伏跪致词讫俛伏兴退复位舎人揖躬赞再拜枢宻以下皆再拜搢笏舞蹈三称万嵗又再拜东上閤门官当殿北向承防退西向称有制枢宻以下皆再拜宣荅讫复位舎人曰再拜枢宻以下皆再拜搢笏舞蹈三称万嵗又再拜枢宻直学士升殿侍立【并升西阶】知客省事以下躬舎人当殿通文武百官宰臣姓名以下起居称贺【三公通某官】舎人揖班首以下横行北向立【学士待制两省官将军仍旧相向立】称贺如上仪【唯典仪赞拜枢宻诣御座前承防退诣折槛东称有制宣荅】贺讫宰臣执政官升殿东西相向立【宰臣执政官升东阶中书侍郎升西阶】枢宻直学士下殿余官以次退皇帝降坐鸣鞭殿上侍立官以次退














　　政和五礼新仪卷八十二
　　钦定四库全书
　　政和五礼新仪卷八十三
　　吉礼
　　皇帝祭皇地祗仪四
　　车驾还内
　　前期殿中监帅其属尚舎设御幄于大庆殿门外之东南向大晟设宫架于宣德门外稍南其日明禋殿受贺礼毕所司转仗卫卤簿于还途如来仪文武百官宗室客使先诣宣德门就次以俟立班奉迎乗黄令进金辂于行宫殿门外南向千牛将军一员执长刀立于辂右尚辇奉御进舆于斋殿导驾官俱诣斋殿奉迎礼部侍郎奏请中严少顷又奏外辨帘卷皇帝服通天冠绛纱袍乗舆以出应导驾官等并迎驾奏圣躬万福讫【内只应官赞谢皆再拜】太仆官出诣金辂所摄衣而升正立执辔皇帝乗舆降自西阶至金辂所左辅奏请降舆升辂太仆卿立授绥千牛将军驭驾如来仪门下侍郎奏请车驾进发【有司仍具大辇若是乗辇即云降舆乗辇】车驾动称警跸侍卫如来仪至侍臣上马所门下侍郎奏请车驾少驻勑侍臣上马左辅前承防退称曰制可门下侍郎传制称侍臣上马赞者承传勅侍臣上马门下侍郎奏请车驾进发车驾称警跸皷吹及诸军乐振作车驾将至宣德门文武百官宗室客使并立班再拜奉迎次大内留守见再拜讫退车驾至宣德门外少驻文武侍臣皆下马步导千牛将军降立于辂右车驾动千牛将军夹辂而趋大乐正奏采茨之乐入门乐止车驾至御幄前左辅奏请降辂乗舆【若乗辇即奏云乗辇】皇帝降辂乗舆以入礼部郎中奏觧严通事舎人承防勅羣官各还次将士各还其所
　　宣德门肆赦
　　前期殿中监帅其属尚舎张设宣德门之内外又设御座于前楹当中南向又设御幄于后东上閤门设捧赦书仪物于御座之东稍南鸾仪司设文武百僚次于楼下随地之宜八作司设鸡竿于御街之东稍北大晟府设钲鼓于宫架之西稍北东向其日刑部大理寺开封府以囚徒集于仗后东上閤门御史台太常寺设文武百官位于楼下皇帝既归幄次少顷乘辇升宣德门至御閤东降辇归御閤帘降内侍进呈赦书东上閤门于楼下侍立【二员于楼上只应】礼直官通事舎人分引三公亲王以下诣楼前分班立定左辅枢宻升诣御座之东翰林学士承防一员升诣御座之西俱南向立【翰林学士承防阙即翰林学士】引礼部侍郎奏请中严少顷又奏外办降复本班帘卷大乐正令撞黄钟之钟右五钟皆应干安之乐作内侍索扇扇合皇帝出御閤临轩即御座楼下鞭鸣帘卷内侍賛扇开扇退乐止侍卫如常仪礼直官通事舎人分引三公亲王以下横行北向立定【两省学士将军仍旧相向立】典仪曰再拜在位官皆再拜分班东西相向楼下舎人诣楼前北向立左辅诣御座前承防退稍前西向宣曰奉勅立金鸡退复位楼下舎人应喏趋诣文武班南北向揖讫东向宣曰奉勅立金鸡宣付两司退复位金鸡初立大晟府击鼓每击鼔投一杖囚集鼓声止【初宣立金鸡击鼔立金鸡讫即止更不投杖】楼上降赦书閤门受以置于案承受二人举案于东偏门之西南舎人二员对捧东上閤门摄引至班心北向揖称宣付门下省退诣案西东向立引门下侍郎诣案南北向搢笏跪閤门捧赦书以授门下省退诣案西执笏俛伏兴舎人捧案退置于楼下近北讫归本班东上閤门官随案退还侍立位次门下侍郎捧赦书诣班前北向俛伏跪奏制书请付外施行【制书权付礼直官】奏讫俛伏兴躬身北向次引左辅诣御座前承防退西向宣曰制可退复位门下侍郎称宣付班首稍西东向立引班首相向各俛伏跪门下侍郎搢笏捧制书以授班首受讫执笏俛伏兴捧归位以付舎人跪受付提防承受启封讫复以授舎人舎人捧制书折方行至班心近南西向又折方北向立东上閤门官一员并捧制书舎人于左省班复诣宣制书【起居郎舎人摘句】舎人宣曰有制典仪曰再拜在位官皆再拜舎人宣制至咸赦除之狱吏诣班南北向躬称脱枷讫奏圣躬万福三呼万嵗以罪人过宣制讫楼上舎人賛知枢宻院官左辅翰林学士承防曲贺再拜【楼上閤门官不拜】东上閤门官归侍立舎人捧制书诣班首前东向立搢笏跪以制书授班首班首受讫舎人执笏退复侍立位礼直官次引刑部尚书诣班首前东向搢笏跪班首搢笏以制书授刑部尚书刑部尚书受讫执笏以制书加于笏上以授所司归本班礼直官通事舍人引三公亲王以下应横行官就北向位立定典仪曰再拜在位官皆再拜礼直官通事舎人引班首少前跪致词讫俛伏兴典仪曰再拜在位官皆再拜搢笏舞蹈三称万嵗又再拜东上閤门官诣楼前北向承防退于班首前西向称有制典仪曰再拜在位者皆再拜东上閤门官宣荅讫归侍立位典仪曰再拜在位者皆再拜舞蹈三称万嵗又再拜礼直官通事舎人引三公亲王以下分东西班叙立礼直官引左辅诣御座前奏礼毕退复位内侍索扇扇合大乐正令撞蕤賔之钟左五钟皆应干安之乐作帘降皇帝降座还御幄乐止楼下鸣鞭舎人诣楼前北向躬承防四色官应喏舎人北向称奉勅放仗四色官趋至班南宣曰奉勅放仗百僚再拜退宣词令舎人于楼下宣劳将士【赐茶酒拽马队并如仪】










　　政和五礼新仪卷八十三
　　钦定四库全书
　　政和五礼新仪卷八十四
　　吉礼
　　祭皇地祗仪【有司行事】
　　时日
　　斋戒
　　奏告
　　陈设
　　省牲器
　　奠玉币
　　进熟
　　望瘗
　　时日
　　太常寺预于隔季以夏至日祭皇地祗于方坛闗大史局太史局以其日报太常寺太常寺叅酌讫具时日散告
　　斋戒
　　前祭十日受誓戒于尚书省其日五鼓赞者设位版于公相防下初献官在左刑部尚书在右并南向亚终献礼官位于其南稍东北向西上分献官位其后监察御史位于其西稍北东向戸部尚书大司乐光禄卿大乐令光禄丞位于其南稍西北向东上【凡设大乐令以下位皆稍却若冬祀大礼年上公摄事増读册举册官位在光禄卿下其揖位省牲省馔位并准此】奉礼协律太祝郊社太官令位于其东西向北上质明赞者引行事执事官就位立定礼直官引初献降阶就位礼直官赞揖在位者对揖初献搢笏读誓文云某月某日夏至祭皇地祗各其职不共其事国有常刑读讫执笏礼直官赞奉礼协律郎太祝郊社太官令先退余官对拜乃退散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞太官令斋一日】二日于本司【无本司者于太常斋舎质明至斋所】唯祭事得行其余悉禁前祭一日质明俱至祠所斋宫官给酒馔祭官已斋而阙者通摄行事【若冬祀大礼年上公摄事未受誓戒前赞者引亚献以下立于阶下亚献礼部尚书终献太常卿读册举册官大乐令分献官协律郎太官令西向北上户部尚书刑部尚书光禄卿监察御史礼直官光禄丞奉礼郎太祝郊社令东向北上立定礼直官引初献入就南向位赞揖讫归次以俟受誓】
　　奏告
　　前祭二日奏告太祖皇帝室如常告之仪
　　陈设
　　前祭三日仪鸾司设行事执事官次于坛东壝门之外及斋宫之内随地之宜设馔幔于内壝东门外道北南向前二日光禄牵牲诣祠所前一日郊社令帅其属扫除坛之上下太常设正配神位席太史设正配神位版于坛上【凡设神位版皆郊社令监视】太常设祭器【凡设祭器皆借以席笾豆又加巾盖】以俟告洁【既毕权彻】光禄陈牲于卯阶之东南内壝之外西向祝史各位于牲后太常设省牲位于牲西三献官礼官在南北向分献官在其后户部尚书大司乐光禄卿大乐令光禄丞奉礼协律郎太祝郊社太官令在北南向俱西上【凡设大乐令光禄丞以下位皆稍却】监察御史于户部尚书之西少絶光禄陈礼馔于坛之东南内壝之外南向太常设省馔位版于礼馔之南三献官礼官在南北向西上分献官在其后监察御史在西东向户部尚书大司乐光禄卿大乐令光禄丞奉礼协律郎太祝郊社太官令在东西向北上大晟设登歌之乐于坛上稍南北向西上设宫架于坛南内壝之外立舞表于酂缀之间祭日丑时五刻礼直官赞者诸司职掌各服其服太常设神位席太史设神位版于坛之上下皇地祗位于坛上北方南向席以槀秸太祖皇帝位于坛上东方西向席以蒲木神句芒东岳于坛第一龛东镇海渎于第二龛东山林川泽于坛下东丘陵坟衍原隰于内壝之内皆在夘阶之北以南为上神州地祗火神祝融南岳于坛第一龛南镇海渎于第二龛南山林川泽于坛下南丘陵坟衍原隰于内壝之内皆在午阶之东以西为上土神后土中岳于坛第一龛中镇于第二龛中山林川泽于坛下中丘陵坟衍原隰于内壝之内皆在午阶之西以西为上金神蓐收西岳于坛第一龛西镇海渎于第二龛昆仑西山林川泽于坛下西丘陵坟衍原隰于大壝之内皆在酉阶之南以北为上水神冥北岳于坛第一龛北镇海渎于第二龛北山林川泽于坛下北丘陵坟衍原隰于内壝之内皆在子堦之西以东为上神州地祗席以槀秸余以莞席皆内向太常陈玉于神位之左【玉以黄琮盛以匣瘗玉用珉】礼神之玉奠于神前瘗玉加于币【配位不用玉】陈币篚各于神位之左【币以黄】祝版各于神位之右置于坫【若冬祀大礼年上公摄事则用行册置于案】太常设祭器光禄实之正配位各左十有二笾为三行以右为上【第一行形塩在前鱼鱐糗饵粉餈次之第二行榛实在前干桃干防干枣次之第三行菱在前茨防鹿脯次之】右十有二豆为三行以左为上【第一行芹菹在前笋防葵菹菁菹次之第二行韮菹在前食鱼醢兔醢次之第三行豚拍在前鹿　臡醓醢糁食次之】俎三一在笾前【实以牛腥七体两髀两肩两胁次之在中】二在豆右为二重以北为上【第一重实以牛腥肠胃肺离肺一在上端刌肺三次之肠三胃三又次之第二行寔以牛熟肠胃肺其载如腥若配位即以东为上】豋一在笾豆间【寔以大羮】盘一在豋前【实以毛血】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】设泰尊五山尊五为二重在坛上东南隅北向西上【配位即设于正位酒尊之东】泰尊在前皆有坫加勺幂为酌尊【泰尊一实明水为上尊余皆实以泛齐代以供内法酒初献酌之山尊一实明水为上尊余实以醴齐代以祠祭法酒亚献酌之】又设泰尊二山尊二在神前【泰尊一实泛齐山尊一实醴齐各以一尊实明水】着尊二牺尊二在午阶之西第一龛【着尊一实盎齐牺尊一实醴齐各以一尊实明水若配位即设于酉阶之北第一龛】象尊二壶尊六在坛下午阶之西【象尊一实明水一实沈齐壶尊三实酒三实三酒明水酒皆在上若配位即设于坛下酉阶之北】俱北向西上【若配位即东向北上】皆加幂五齐三酒设而不酌第一龛神州地祗五行五官五岳中镇等每神位前左四笾为二行以右为上【第一行干枣在前形盐次之第二行栗在前鹿脯次之】右四豆为二行以右为上【第一行芹菹在前菁菹次之第二行兔醢在前鹿臡次之】爼一在笾豆外【实以羊豕腥肉】簠一簋一在爼前簠在左簋在右【簠实以稷簋实以黍】登一在笾豆外【实以大羮】盘一在登后【实以毛血惟神州地祗五官位用之】爵一在爼前加坫【实以祠祭法酒】第二龛及坛下内壝之内各左二笾【防在前鹿脯次之】右二豆【菁菹在前鹿臡次之】爼一在笾豆外【实以羊豕腥肉】爵一次之【实以祠祭法酒】簠一簋一在爵之前簠在左簋在右【簠实以稷簋实以黍】神州地祗五行五官五岳每方各设牺尊二象尊二五方镇及海渎每方各设山尊二山林川泽每方各设蜃尊二丘陵坟衍原隰每方各设散尊二皆加勺幂【皆一实明水一实祠祭法酒】太常设烛于神位前又设爼二于馔幔内洗二于卯阶之东北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】礼官分献官盥洗各于陛道之左俱内向执罍篚者位于其后又设揖位于卯阶之东内壝之外如省牲之位【惟不设光禄卿丞位】开瘗坎于坛下子阶之北壬地方深取足容物南出陛设望瘗位于卯阶之东南内壝之内如省馔之位【唯不设光禄卿丞太官令位】又设三献官礼官席位于卯阶之东北西向南上分献官位其后户部尚书席位于卯阶之东南西向设监察御史席位于午阶之南北向【若冬祀大礼年上公摄事増读册官位在监察御史之西】奉礼郎太祝郊社太官令位于其后大司乐大乐令席位于监察御史之东协律郎位于其后光禄卿席位于大司乐之东俱北向西上又设监察御史位于坛上乐簴之北在西东向奉礼郎太祝郊社令在东西向北上【若冬祀大礼年上公摄事増读册举册官位在奉礼郎之上】大乐令于乐簴之北大官令于酌尊所俱北向协律郎二一位于坛上乐簴之西一位于宫架之西北俱东向大司乐位于宫架之北北向
　　省牲器
　　前祀一日行事执事官集初献斋所肄仪太祝习读祝文视玉币及神位版讫并赴坛所各就次礼直官賛者分引行事执事官诣坛东省牲位【凡初献行事礼直官引余官皆賛者引】立定礼直官賛揖次引大司乐入行乐架次引监察御史升自夘阶【凡行事执事官升降皆自卯阶】视涤濯执事者举幂曰防降复位礼直官稍前曰告防毕请省牲太祝出班廵牲一匝诣初献前西向躬曰充退复位光禄丞出班廵牲一匝诣初献前西向躬曰循退复位礼直官賛省牲毕请就省馔位揖讫引行事执事官各就位立定礼直官賛揖所司省馔具毕礼直官賛省馔讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉协律郎展视乐器乃还斋所未后一刻太官令帅宰人以鸾刀割牲祝史以盘取毛血各置于馔所遂烹牲晡后郊社令帅其属扫除坛之上下讫还斋所
　　奠玉币
　　祭日丑时五刻【行事用丑时七刻】初献以下并赴坛所就次郊社令先入视设神位版讫退乐正帅工人二舞入就位【登歌工人候监察御史防阅讫升阶各就位】次太官令帅其属寔馔具毕次引光禄卿入诣午阶之南席位北向立賛者曰再拜光禄卿再拜升坛防视礼馔毕次因监察御史升坛防阅陈设纠察不如仪者【凡防视及防阅皆先诣正位】光禄卿还斋所余官各服祭服次引行事执事官皆诣卯阶东内壝外揖位立定礼直官賛揖次引大司乐大乐令协律郎先入就午阶南席位北向立賛者曰再拜大司乐以下皆再拜各就位次引监察御史奉礼郎太祝郊社令太官令入就午阶南席位北向立【若冬祀大礼年上公摄事则又引读册举册官】次引初献户部尚书亚终献礼直分献官各入就卯阶东席位西向立礼直官稍前赞有司谨具请行事协律郎跪俛伏举麾兴工鼓柷宫架作宁安之乐诸灵锡庆之舞八成偃麾戞敔乐止【凡乐皆协律跪俛伏举麾兴工鼔柷而后作麾戞敔而后止】光禄瘗血讫赞者曰再拜在位者皆再拜次引监察御史奉礼郎太祝郊社太官令升坛各就位立定【太官令就正位酌尊所】次引初献诣盥洗位宫架正安之乐作【凡初献升降行止皆作正安之乐】至洗位北向立搢笏盥手帨手执笏升坛乐止登歌乐作至皇地祗神位前北向立乐止登歌嘉安之乐作搢笏跪次引奉礼郎搢笏西向跪执事者以玉币授奉礼郎奉礼郎奉玉币授初献讫执笏兴先诣太祖皇帝神位前北向立初献受玉币奠讫执笏俛伏兴再拜乐止次引初献至太祖皇帝神位前东向立【酌献诣配位凖此】奠玉币如上仪【惟登歌作恭安之乐】乐止奉礼郎复位初献将降坛登歌乐作降阶乐止宫架乐作复位乐止
　　进熟
　　祭日有司设鼎二于神厨各在镬右光禄帅进馔者诣厨以匕升牛于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并正配位各设一鼎】皆设扄幂祝史对举入设于馔幔内俟初献既升奠玉币入陈于卯阶下西向南上祝史抽扄委于鼎右除幂初鼎序入有司执及爼以从至卯阶下各设于鼎西加于鼎光禄以升牛载于一爼【肩臂臑肫胳在下端脊胁在中正配位各设爼】鼎先退次引户部尚书诣卯阶下搢笏奉爼升坛宫架丰安之乐作诣皇地祗神位前北向跪奠执笏俛伏兴有司设于豆前次诣太祖皇帝神位前奉爼如上仪乐止俱降复位初奠爼讫引太祝取菹擩于醢祭于豆间三又取黍稷肺祭如初俱借以茅退复位次引初献再诣盥洗位宫架乐作至洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升坛乐止登歌乐作诣正位酌尊所西向立乐止登歌嘉安之乐作执事者以爵授初献初献搢笏执爵执尊者举幂太官令酌太尊之泛齐讫先诣配位酌尊所北向立初献以爵授执事者执笏诣皇地祗神位前北向立搢笏跪执事者以爵授初献初献执爵祭酒三祭于茅苴奠爵执笏俛伏兴少立乐止次引太祝于神位前东向立搢笏跪读祝文读讫执笏兴先诣太祖皇帝神位前南向立【若冬祀大礼年上公摄事则次引读册官诣神位之右举册官搢笏跪读册官东向搢笏跪读册文读讫各执笏兴先诣配帝神位前南向立】初献再拜次诣太祖皇帝神位前酌献并如上仪【惟登歌作英安之乐】太官令复诣正位酌尊所太祝复位初献将降坛登歌乐作降阶乐止宫架乐作复位乐止文舞退武舞进宫架威安之乐作舞者立定乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事执笏升坛诣正位酌尊所西向立宫架作乂安之乐严恭将事之舞执事者以爵授亚献亚献搢笏执爵执尊者举幂太官令酌山尊之醴齐讫先诣配位酌尊所北向立亚献以爵授执事执笏诣皇地祗神位前北向立搢笏跪执事者以爵授亚献亚献执爵祭酒三祭于茅苴奠爵执笏俛伏兴再拜次诣太祖皇帝神位前行礼并如上仪讫乐止降复位次引终献诣洗及升坛行礼并如亚献之仪降复位初亚献将献升分引礼官及分献官各诣盥洗位搢笏盥手帨手执笏诣诸从祀神位前搢笏跪奠币执爵三祭酒奠爵【神位无币者但祭酒】执笏俛伏兴再拜复位次引太祝诣正配神位前彻笾豆【笾豆各一少移故处】登歌和安之乐作卒彻乐止次引郊社令束茅讫俱复位礼直官曰赐胙赞者承传曰赐胙再拜送神宫架宁安之乐作一成止
　　望瘗
　　初宁安之乐毕引三献官户部尚书礼官分献官诣望位宫架乐作至位乐止有司各诣神位前取玉币祝版馔物及牲之左髀束茅寘于坎【若冬祀大礼年上公摄事则又取祝册置于坎】次引监察御史大司乐大乐令奉礼协律郎太祝郊社令诣望瘗位【若冬祀大礼年上公摄事则又引读册举册官】立定礼直官曰瘗寘土半坎【凡皆先省视讫乃】次引初献以下诣东壝门外揖位立礼直官赞礼毕揖讫退太官令帅其属彻礼馔次引监察御史诣坛监视收彻讫还斋所光禄以胙奉进监察御史就位展视讫光禄卿望阙再拜乃退












　　政和五礼新仪卷八十四
　　钦定四库全书
　　政和五礼新仪卷八十五
　　吉礼
　　皇帝祭神州地祗仪上
　　时日
　　斋戒
　　奏告
　　陈设
　　车驾自大庆殿诣青城
　　省牲器
　　奠玉币
　　进熟
　　望燎
　　车驾还内
　　时日
　　前期降御札以今年立冬后祭神州地祗太常寺帖太史局择日太史局得日报太常寺叅酌讫中奏具时日散告
　　斋戒
　　前祭十日貭明有司设行事及陪祠文武官位于朝堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部户部礼部尚书吏部礼部侍郎大司乐光禄卿大乐令光禄丞在其南【凡设大乐令以下位皆稍却如朝献朝享即初亚献官在光禄丞下】执事官又于其南俱北向西上监察御史位二在西东向北上读册举册官奉礼协律郎太祝郊社太官令在东西向俱北上【奉礼郎以下位皆稍却】设陪祠文武百官位于行事官之南又设行事及陪祠亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事陪祠宗室位在东稍北西向北上东上閤门御史台太常寺以下分引羣官各就位【凡将引行事执事陪祠文武官立班即御史台引殿中侍御史一员先入就位】太宰读誓于明堂刑部尚书涖之少宰读誓于太庙斋坊刑部侍郎涖之誓文曰今年某月某日皇帝祭神州地祗【如朝献朝享即云前二日朝献景灵宫前一日朝享太庙】各其职其或不恭国有常刑读讫【内朝堂执事官奉礼郎以下文官宣德郎以下武官从义郎以下先退】余官并对拜讫退皇帝散斋七日于别殿致斋三日【三日于大庆殿一日于初所斋殿若朝献朝享即一日于大庆殿一日于太庙一日于斋殿】凡散斋不吊防问疾作乐有司不奏刑杀文书致斋之日前后殿不视事惟行祭事前致斋一日殿中监帅其属尚舎铺御座于大庆殿当中南向设东西房于御座之左右稍北又设西阁及斋室于殿后之左右殿上前楹施帘致斋之日质明有司陈大驾卤簿于宣德门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舎人等自下分引知枢宻院事以下诣垂拱殿庭立班东上閤门附内侍进班齐牌垂拱殿帘降皇帝乘辇出至殿上少驻辇官迎驾自赞常起居次舎人上殿帘卷鸣鞭行门禁卫诸班亲从迎驾自赞常起居次舎人先赞知内侍省官以下常起居次枢宻以下通班常起居赞祗候引驾枢宻知客省以下至签书东上閤门官分左右立六尚局应奉官只应武功大夫以下并先退次管军臣僚宣名常起居赞只候引驾并分左右前导辇降东阶垂拱殿门外禁卫诸班亲从自赞常起居次行宫使御营廵检一班常起居【如通侍大夫以下知客省事以下武功大夫以下知内侍省帯御器械官充行宫使御营廵检各归本班】至大庆殿后阁降辇入西阁大庆殿帘降前导官并就次易朝服诣御榻前分左右侍立【知枢宻院事签书枢宻院事在东西向左辅一员在知枢宻院事之北赞拜东上閤门官一员又在其北并西向知客省事以下在签书枢宻院事之南稍东西向北上签书客省事以下又在其南稍却】通事舎人等分引行事执事陪祠文武官各綪结佩入诣大庆殿庭立班次引礼部侍郎奏请中严侍臣诣幄奉迎内外符寳郎奉宝先出陈于御榻之左右少顷引礼部侍郎奏外办皇帝服通天冠绛纱袍綪结佩出西阁乗舆称警跸侍卫如常仪由西房至御榻西降舆皇帝即御座南向侍臣夹侍赞拜东上閤门官于御榻前赞拜枢宻以下拜殿之上下应在位官皆再拜【东上閤门官赞拜讫转身北向随拜讫面西赞各只候】次礼直官引左辅诣御座前俛伏跪奏称左辅具官臣某言请皇帝降座诣斋室奏讫俛伏兴还侍立【凡左辅奏请准此】皇帝降座乗舆由东房入斋室侍臣各还所司直衞者如常仪通事舎人分引行事执事陪祠文武官以次出【三省亲王枢宻宗室起居问圣体并如仪】应行事执事陪祠官及从升者并散斋七日宿于正寝致斋三日各宿于其次【三省枢宻院官各宿于其本防及都堂待从官并尚书侍郎分宿于秘书省中书省后余官内室有所司者各宿于其司诸方客使许赴陪位者各宿于其次】凡散斋治事如故惟不吊防问疾作乐判书刑杀文书决罚罪人及与秽恶致斋之日官给酒馔唯祭事得行其余悉禁与祭之官已斋而阙者通摄行事
　　奏告
　　前祭二日奏告太宗皇帝室如常告之仪
　　陈设
　　前祭三日殿中监帅其属尚舎设大次于外壝东门之内道北南向小次于午阶之东西向仪鸾司设文武侍臣次于大次之前随地之宜行事陪祠官宗室及有司次于东壝东门之外设东方南方客使次于文官之后西方北方客使次于武官之后又设馔慢于内壝东门之外道北南向前祭二日郊社令帅其属扫除坛之上下开瘗坎于坛子阶之北壬地方深取足容物南出陛光禄牵牲诣祠所大晟陈豋歌之乐于坛上稍南北向设宫乐于坛南内壝之外立舞表于鄼缀之间前祭一日太常设神位席太史设神位版神州地祗位于坛上北方南向席以槀秸太宗皇帝位于坛上东方西向席以蒲越奉礼郎礼直官设皇帝位版于坛下小次前西向饮福位于坛下午阶之西北向望瘗位于瘗坎之南北向设爟火于望瘗位之西北向【东西各六人】赞者设亚终献位于小次之南稍东西向大礼使太宰左丞又于其南行事吏部户部礼部尚书吏部礼部侍郎光禄卿读册举册官光禄丞位于大礼使之后【光禄丞稍却】奉礼郎黍太祝郊社大官令位于小次之东北俱西向北上监察御史位二一于坛下午阶西南一于子阶西北俱东向协律郎位二一于坛上乐簴之西北一于宫架之西俱东向大乐令位于登歌乐簴之北大司乐位于宫架之北良醖令位于酌尊所俱北向又设陪祠文武官位于执事官之南诸方客使在文官之南随其方国光禄陈牲于东壝门外西向祝史各位于牲后太常设省牲位于牲西大礼使太宰左丞在南北向西上行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼协律郎抟黍太祝郊社太官令在北南向西上【凡设大乐令以下位皆稍却】监察御史在吏部尚书之西异位稍却光禄陈礼馔于东壝门外道南北向太常设省馔位版于礼馔之南大礼使太宰左丞在南北向西上监察御史位二俱在西东向行事吏部户部礼部尚书吏部礼部侍郎大司乐光禄卿读册举册官大乐令光禄丞奉礼协律郎搏黍太祝郊社太官令在东西向俱北上礼部帅其属设册祝案于神位之右司尊彛帅其属设玉币篚于酌尊所次设笾豆簠簋之位正配位皆左十有一笾右十有一豆俱为三行俎三一在笾前二在豆右为二重登一在笾豆间簠一簋一在笾豆之外簠在左簋在右又设尊坫之位正配位皆太尊五山尊五为二重在坛上东西隅北向西上【配位设于正位酒尊之东】太尊在前皆有坫架勺幂为酌尊又太尊二山尊二在神位前着尊二犠尊二在午阶之西【配位设于酉阶之北】象尊二壶尊六在坛下午阶之西俱北向西上【配位即设于酉阶之北东向】皆加幂设而不酌又设正配位笾豆簠簋盘俎各一于馔幔内设御洗二于坛下午阶之南北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】设皇帝洗位于洗南北向内侍酌水位于洗东执巾位于酌水内侍之北俱西向吏部侍郎位于爵洗之西东向又设亚终献盥洗于本位之南罍篚各设于左右皆西向执罍篚者位其后祭日丑前五刻郊社令与太史官属各服其服升坛设神州地祗太宗皇帝位版于坛上太府卿少府监帅其属陈玉币于篚【玉以两圭有邸盛以匣配位不用玉币皆以黒】礼神之玉各置于神位前瘗玉加于币光禄卿帅其属入实正配位笾豆簠簋【笾三行以右为上第一行形塩在前鱼鱐糗饵次之第二行榛实在前干桃干防干枣次之第三行菱在前芡防鹿脯次之豆三行以左为上第一行芹菹在前笋菹葵菹菁菹次之第二行韮菹在前酏食鱼醢兎醢次之第三行豚拍在前鹿臡醓醢次之簠实以稲簋实以黍登实以大羮盘实以毛血】太官令帅其属入实爼【笾前之爼一实以牛腥七体两髀两肩两胁并脊两髀在两端两肩两胁次之脊在中豆右之爼二为二皇以北为上第一重实以牛腥肠胃肺离肝一在上端刌肺三次之肠三胃三又次之第二重实以牛熟肠胃肺其载如腥】良醖令帅其属入实尊【大尊实以泛齐山尊实以醴齐着尊实以盎齐牺尊实以醍齐象尊实以沉齐各以一尊实明水壶尊三实酒三实三酒明水酒皆在上】太常设烛于神位前又设大礼使以下行事执事官摄位于夘阶之东内壝内如省牲位所司陈异寳嘉瑞及伐国之寳于宫架之南东西相向


　　政和五礼新仪卷八十五
　　钦定四库全书
　　政和五礼新仪卷八十六
　　吉礼
　　皇帝祭神州地祗仪中
　　车驾自大庆殿诣青城
　　前祭一日陪祠文武官先诣祠所其日导驾官以下就次各服其服尚辇奉御进舆于斋殿乗黄令进御辂于宣德门内南向设千牛将军一员位于辂前北向门下侍郎一员位于左辅之前赞者二人位又于其前少顷东上閤门御史台太常寺分引左辅门下侍郎太仆卿乘黄令诣大庆殿西阶下立北向东上【乗黄令位其后】次引导驾官在其后分东西相向立以俟奉迎前导次管军臣僚次行宫使御营廵检等又在其后礼直官通事舎人引礼部侍郎奏请中严【凡左辅门下侍郎礼部侍郎奏请皆礼直官通事舎人引】少顷又奏外办皇帝服通天冠绛纱袍乘舆以出降自西阶称警跸如常仪宣赞舎人赞左辅以下常起居次导驾官常起居【已起居者止奏圣躬万福】次管军臣僚次行宫使御营廵检等常起居【该宣者即宣名】太仆等出诣玉辂所摄衣而升正位执辔导驾官前导皇帝出大庆殿门外至玉辂所千牛将军前跪执辔左辅进当舆前俛伏跪奏左辅具官臣某言请皇帝降舆升辂奏讫俛伏兴退复位【凡左辅奏请准此】乗黄令稍前东向进玉辂皇帝降舆升辂太仆卿立设绥导驾官分左右步导门下侍郎进当辂前俛伏跪奏门下侍郎具官臣某言请车驾进发奏讫俛伏兴退复位【凡门下侍奏请准此】车驾动称警跸左辅先诣宣徳门内以俟门下侍郎及赞者夹侍以出千牛将军夹辂而趋车驾将及宣德门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传勅侍臣上马诸侍衞之官各督其属左右翊驾在黄麾内符寳郎奉八宝前导殿中监后部从导驾官夹侍于前赞者在左辅门下侍郎之前侍臣上马毕次大内留守于宣徳门外再拜奉辞门下侍郎奏请车驾进发车驾动称警跸不鸣鼓吹大驾卤簿前导赴青城车驾将至青城东上閤门御史台分引陪祠文武官宗室客使礼直官赞者引行事执事官俱诣斋殿门下立班再拜奉迎讫退【内有已起居者止奏圣躬万福】车驾及门少驻文武侍臣皆下马导驾官步导入门车驾动千牛将军夹辂而趋至斋殿前廻辂南向千牛将军立于辂右左辅奏请皇帝降辂乗舆尚辇奉御进舆于辂后皇帝降辂乗舆入斋殿侍卫如常仪导驾官步导至殿门皇帝降舆归殿后閤帘降通事舎人承防勅羣官各还次学士院以祝册授通政司进御书讫付尚书礼部【如朝献朝享即并如夏祭大礼车驾自太庙诣青城仪】
　　省牲器
　　省牲之日午后十刻去坛三百步禁行者未后二刻郊社令帅其属扫除坛之上下司尊彛帅其属府史及执事者以祭器入设于位【凡设祭器皆借以席笾豆又加巾盖】太府卿少府监入陈玉币于篚【告洁毕权彻】未后三刻礼直官赞者分引大礼使以下诣东壝门外省牲位立定光禄卿丞与执事者牵牲就位礼直官赞揖赞者引大司乐入行乐架【凡亚献终献行事皆礼直官太常博士引大礼使太宰左丞行事皆礼直官引余官皆赞者引】次引礼部尚书升自卯阶【凡行事执事官升降皆自卯阶】视涤濯次引太宰申眡濯溉执事者举幂曰洁俱复位礼直官稍前曰告洁毕请省牲次引礼部尚书侍郎稍前省牲讫退复位次引光禄卿出班廵牲一匝西向躬曰充曰备次引光禄丞出班廵牲一匝西向躬曰腯俱复位礼直官稍前曰省牲毕请就省馔位赞揖讫引大礼使以下各就位立定礼直官赞揖所司省馔具毕礼直官赞省馔毕揖讫俱还斋所光禄卿丞及执事者以次牵牲诣厨授太官令次引礼部尚书诣厨省鼎镬视濯溉协律郎展视乐噐乃还斋所晡后一刻太官令帅宰人以鸾刀割牲祝史各取毛血实于盘俱置馔所遂烹牲郊社令帅其属扫除坛之上下
　　奠玉币
　　祭日丑前五刻【行事用丑时七刻】诸与祭及陪祠之官各服其服郊社令与太史官属入设神位版太府卿少府监入陈玉币光禄卿入实笾豆簠簋太官令入实俎良醖令入实尊乐正帅工人二舞以次入与执尊罍篚幂者各就位次通事舎人等分引陪祠文武官及宗室客使各入就位次礼直官赞者分引大礼使以下行事执事官就卯阶内壝门外揖位立定礼直官赞揖次监察御史次引大礼使以下入就位次引监察御史按视坛之上下纠察不如仪者退复位尚辇奉御进舆于斋殿皇帝服通天冠绛纱袍乗舆以出近侍及扈从之官导从至大次门外皇帝降舆入次帘降礼仪使枢宻院官太常卿东上閤门官太常博士礼直官分立于大次外之左右次引礼部侍郎诣前奏请中严少顷又奏外办符寳郎奉宝陈于宫架之北礼仪使当次前俛伏跪奏礼仪使臣某言请皇帝行事奏讫俛伏兴还侍位【礼仪使奏请礼毕准此】帘卷皇帝服裘被衮以出侍衞如常仪礼仪使以下前导至中壝门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍衞不应入者止于门外】协律郎跪俛伏举麾兴【凡行礼执事者取物奠物皆跪俛伏兴】工鼓柷宫架仪安之乐作【皇帝升降行止皆作仪安之乐】至午阶版位西向立麾戞敔乐止【凡行礼皆礼仪使枢宻院官太常卿东上閤门官太常博士礼直官前导至位则分引分左右】礼仪使前奏有司谨具请行事宫架作宁安之乐广生储祐之舞八成止光禄瘗血礼仪使奏再拜皇帝再拜赞者曰再拜在位官皆再拜内侍取玉币于篚立于尊所次引太宰吏部尚书侍郎升诣神州地祗神位前立太宰吏部尚书俱西向北上侍郎东向礼仪使以下前导皇帝诣盥洗位宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝升坛大礼使从【皇帝升降大礼使皆从左右侍衞量人数升】宫架乐作至坛下乐止升自午阶登歌乐作至坛上乐止登歌禧安之乐作殿中监跪进镇圭礼仪使奏请搢大圭执镇圭前导至神州地祗神位前北向立内侍前设缫借于地礼仪使奏请奠镇圭于缫借执大圭俛伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请授玉币皇帝受奠讫吏部侍郎东向跪受以兴进奠于神州地祗神位前太宰吏部尚书侍郎俱诣太宗皇帝神位前以俟礼仪使奏请执大圭俛伏兴内侍取镇圭缫借诣太宗皇帝神位前先设缫借于地礼仪使奏请再拜皇帝再拜讫乐止礼仪使前导皇帝诣太宗皇帝神位前东向奠币并如上仪【惟登歌作化安之乐】太宰以下俱复位礼仪使前导皇帝还版位登歌乐作内侍举镇圭缫借以镇圭授殿中监以还有司皇帝降阶乐止宫架乐作至版位西向立乐止祝史奉毛血盘立于壝门外由其阶升太祝迎于坛上俱进奠于神位前祝史太祝退立于奠所
　　政和五礼新仪卷八十六
　　钦定四库全书
　　政和五礼新仪卷八十七
　　吉礼
　　皇帝祭神州地祗仪下
　　进熟
　　祭日有司陈鼎二于神厨各在镬右太官令帅进馔者诣厨以升牛于镬实于二鼎【肩臂臑肫胳正脊一直脊一横脊一长胁一短胁一代胁一皆二骨以并正配位各一鼎】皆设扄幂祝史对举陈于馔幔内重行西向以南为上光禄实笾豆簠簋于馔幔内【笾实以粉餈豆食以糁食簠实以粱簋实以稷】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入户部尚书诣馔所奉俎以入太官令引入门宫架丰安之乐作设于卯阶下北向西上奉牲者在南祝史抽扄委于鼎右除幂初鼎序入有司执匕及俎以从至卯阶下各设于鼎西匕加于鼎太官令以匕升牛载于一俎【肩臂肝在上端肫胳在下端脊胁在中正配位各一俎】鼎先退次祝史进彻毛血盘以次出次引礼部尚书搢笏执笾豆簠簋户部尚书搢笏奉俎以升执事者各迎于坛上礼部尚书奉笾豆簠簋诣神州地祗神位前北向跪奠启盖于下执笏俛伏兴有司设笾于糗饵前豆于醓醢前簠于稻前簋于黍前次引户部尚书奉俎诣神州地祗神位前北向跪奠讫执笏俛伏兴有司设于豆前次诣太宗皇帝神位前东向跪奠并如上仪乐止俱降复位太祝取菹擩于醢祭于豆间三又取黍稷肺祭如初皆借以茅各还尊所次引太宰左丞诣神州地祗神位前西向立以北为上次引吏部侍郎诣爵洗位东向立礼仪使前导皇帝诣盥洗位宫架乐作至洗位西向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚兴以进皇帝拭爵内侍受巾跪奠于篚吏部侍郎受爵升自午阶礼仪使奏请执大圭前导皇帝升坛宫架乐作至午阶乐止升自午阶登歌乐作至坛上乐止登歌充安之乐作吏部侍郎奉爵诣正位酌尊所西向立酌尊者举幂良酝令酌太尊之泛齐讫先诣配位酌尊所北向立礼仪使前导皇帝诣神州地祗神位前北向立礼仪使奏请搢大圭跪吏部侍郎以爵授左丞左丞授太宰太宰西向跪以进礼仪使奏请执爵祭酒【三祭于茅苴】奠爵执大圭俛伏兴又奏请皇帝少立乐止太宰左丞俱诣太宗皇帝神位前北向立以俟举册官举祝册进于神州地祗神位之右读册官搢笏东向跪读册文读讫执笏兴先诣太宗皇帝神位前南向立礼仪使奏请再拜皇帝再拜有司奠册于神州地祗神位前礼仪使前导皇帝诣太宗皇帝神位前酌献并如上仪【惟登歌作韶安之乐】太宰以下俱复位礼仪使前导皇帝还版位登歌乐作降阶乐正宫架乐作至版位西向立乐止礼仪使奏请还小次宫架乐作将至小次礼仪使奏请释大圭殿中监跪受大圭皇帝入小次帘降乐止文舞退武舞进宫架仪安之乐作舞者立定乐止初皇帝将诣小次礼直官太常博士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立宫架作隆安之乐厚载凝福之舞执事者以爵授亚献亚献搢笏执爵执尊者举幂大官令酌山尊之醴齐讫先诣配位酌尊所北向立亚献以爵授执事者执笏诣神州地祗神位前北向搢笏跪执事者以爵授亚献亚献执爵祭酒【三祭于茅苴】奠爵执笏俛伏兴少退北向再拜次诣太宗皇帝神位前酌献并如上仪乐止降复位初亚献行礼将毕次礼直官太常博士引终献诣洗及升坛酌献并如亚献之仪降复位初皇帝既奠玉币光禄以左臂一骨及长胁短胁俱二骨以并载于胙俎设于饮福位之西俟终献既升献赞者引户部尚书搏黍太祝太官令诣饮福位东向立奉俎豆爵酒者各位其后礼仪使奏请执大圭前导皇帝诣饮福位将至位乐止宫架禧安之乐作皇帝至饮福位北向立尚醖典御执事升诣酌尊所良酝令酌上尊福饮合置一尊典御奉尊降至饮福位以授殿中少监尚醖奉御执爵殿中少监酌之奉御以爵酒授殿中监西向捧以立礼仪使奏请再拜皇帝再拜殿中监跪以爵酒进礼仪使奏请搢大圭跪受爵祭酒【三祭于地】啐酒奠爵殿中监跪受爵以兴诸太祝帅执事者持胙俎进减神位前正脊二骨横脊二骨加于俎上内侍受俎以授戸部尚书戸部尚书西向跪以进皇帝受俎奠之戸部尚书受俎以兴复位太官令取黍于簠抟以授太祝太祝受以豆东向跪以进皇帝授讫奠之太祝受豆以兴复位次殿中监再跪以爵酒进礼仪使奏请受爵饮福酒奠爵殿中监受虚爵以兴以授典御奉御北向立执事者俱复位礼仪使奏请执大圭俛伏兴又奏请再拜皇帝再拜乐止礼仪使前导皇帝还版位宫架乐作至版位西向立乐止次引礼部尚书升坛彻笾豆户部尚书升坛彻俎【笾豆俎各一俱少移故处】登歌成安之乐作卒彻乐止礼部户部尚书降复位礼直官曰赐胙行事陪祠官拜赞者承传曰赐胙再拜在位官皆再拜送神宫架宁安之乐作一成止
　　望瘗
　　宁安之乐毕礼仪使奏请诣望瘗位前导皇帝诣望瘗位宫架乐作至位北向立乐止初赐胙再拜讫郊社令以黍稷肺祭借以白茅束之吏部侍郎帅太祝执篚进诣神位前取玉币祝册借以茅以爼载牲体黍稷飰爵酒各由其阶降坛东行诣瘗以玉币祝册馔物置于坎礼直官曰可瘗举爟火寘土平坎礼仪使奏礼毕前导皇帝还大次宫架乐作至中壝门外礼仪使奏请释大圭殿中监跪受大圭以还有司侍衞如常仪皇帝至大次乐止礼部郎中奏解严引大礼使以下诣卯阶东内壝门外揖位立礼直官赞礼毕揖讫退通事舎人引陪祠文武官及宗室客使以次出将士不得輙离部位【行宫斋殿受贺并如夏祭大礼明禋殿受贺仪】
　　车驾还内
　　前期殿中监率其属尚舎设御幄于大庆殿门之东南向大晟设宫架于宣徳门外稍南其日礼毕所司转仗卫卤簿于还涂如来仪文武百官宗室客使先诣宣德门外就次以俟立班奉迎乗黄令进金辂于行宫殿门外南向千牛将军一员执长刀立于辂右尚辇奉御进舆于斋殿导驾官俱诣斋殿门外奉迎礼部侍郎奏请中严少顷又奏外办卷皇帝服通天冠绛纱袍乗舆以出应导驾官等并迎驾奏圣躬万福讫【内只应官赞谢皆再拜】太仆卿出诣金辂所摄衣而升正立执辔皇帝乗舆降自西阶至金辂所左辅奏请降舆升辂太仆卿立授绥千牛将军御驾如来仪门下侍郎奏请车驾进发【有司并具大辇若乗辇即云降舆乗辇】车驾动称警跸侍衞如仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎制称侍臣上马赞者承传勑侍臣上马门下侍郎奏请车驾进发车驾动称警跸鼓吹及诸军乐振作车驾将至宣徳门外文武百官宗室客使并立班再拜奉迎退次大内畱守见再拜讫退车驾至宣德门外少驻文武侍臣皆下马步导千牛将军降立于辂右车驾动千牛将军夹辂而趋大乐正奏采茨之乐入门乐止车驾至幄前左辅奏请降辂乗舆【若乗辇即奏云降辇】皇帝降辂乗舆以入礼部郎中奏觧严通事舎人承防勅羣官各还次将士各还其所【若大赦并如夏祭大礼宣德门肆赦之仪】






　　政和五礼新仪卷八十七
　　钦定四库全书
　　政和五礼新仪卷八十八
　　吉礼
　　祭神州地祗仪【有司阙行事】











　　政和五礼新仪卷八十八
　　钦定四库全书
　　政和五礼新仪卷八十九
　　吉礼
　　皇帝祭太社太稷仪上【阙】











　　政和五礼新仪卷八十九
　　钦定四库全书
　　政和五礼新仪卷九十
　　吉礼
　　皇帝祭太社太稷仪中【阙】











　　政和五礼新仪卷九十
<史部,政书类,仪制之属,政和五礼新仪>
　　钦定四库全书
　　政和五礼新仪卷九十一
　　吉礼
　　皇帝祭太社太稷仪下
　　进熟
　　祭日有司陈鼎十【牛鼎二羊豕鼎八】于神厨各在镬右太官令帅进馔者诣厨以升牛于镬实于一鼎【肩臂腰肫胳正脊一直脊一横脊一长胁一短胁一代胁一皆二骨以并次升羊如牛升豕如羊正配位各一鼎】皆设扄幂祝史对举陈于馔幔内重行东向以北为上光禄实笾豆簠簋于馔幔内【笾实以粉餈豆实以糁食簠实以粱簋实以稷】次引礼部侍郎诣馔所视腥熟之节俟皇帝升奠玉币讫还位乐止引礼部尚书诣馔所执笾豆簠簋以入户部兵部工部尚书诣馔所奉俎以入太官令引太社太稷之馔入自正门配位之馔入自左闼宫架丰安之乐作设于西阶下南向东上奉牲者在北祝史抽扄委于鼎右除幂初鼎序入有司执匕及俎以从至酉阶下各设于鼎东匕加于鼎太官令以升牛载于一俎【肩臂臑在上端肫胳在下端脊胁在中正配位各一俎】鼎先退次祝史进彻毛血盘以次出次引礼部尚书搢笏执笾豆簠簋户部尚书搢笏奉俎以升执事者各迎于坛上礼部尚书奉笾豆簠簋于太社神位前南向跪奠启盖于下执笏俛伏兴有司设笾于糗饵前豆于醓醢前簠于稻前簋于黍前次引户部兵部工部尚书奉俎诣太社神位前【先荐牛次荐羊三荐豕】南向跪奠讫执笏俛伏兴有司设于豆前次诣后土勾龙氏神位前西向跪奠并如上仪次诣太稷坛正配位跪奠如太社坛之仪乐止俱降复位太祝取苴擩于醢祭于豆间三又取黍稷肺祭如初皆借用茅各还尊所次引太宰左丞诣太社神位前东向立以南为上次引吏部侍郎诣太社爵洗位西向立礼仪使前导皇帝诣太社盥洗位宫架乐作至洗位南向立乐止内侍跪取巾于篚以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位南向立乐止吏部侍郎跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚吏部侍郎受爵升自酉阶礼仪使奏请执大圭前导皇帝升坛宫架乐作至酉阶乐止自酉阶登歌乐作至坛上乐止登歌钦安之乐作吏部侍郎奉爵诣正位酌尊所东向立执尊举幂良醖令酌太尊之泛齐讫先诣配位酌尊所南向立礼仪使前导皇帝诣太社神位前南向立礼仪使奏请搢大笏跪吏部侍郎以爵授左丞左丞授太宰太宰东向跪以进礼仪使奏请执爵祭酒【三祭于茅苴】奠爵执大圭俛伏兴又奏请皇帝少立乐止太宰左丞俱诣后土勾龙氏神位前南向立以俟举册官举祝册进于太社神位之右读册官搢笏西向跪读祝册读讫执笏兴先诣后土勾龙氏神位前北向立礼仪使奏请再拜皇帝再拜有司奠册于太社神位前礼仪使前导皇帝诣后土勾龙氏神位前酌并如上仪【惟登歌作彻安之乐】次诣太稷坛正配位酌献并如太社坛之仪【正位作阜安之乐配位作明安之乐】太宰以下俱复位礼仪使前导皇帝还版位登歌乐作降阶乐止宫架乐作至版位东向立乐止礼仪使奏请还小次宫架乐作将至小次礼仪使奏请释大圭殿中监受大圭皇帝入小次降乐止文舞退武舞进宫架仪安之乐作舞者立定乐止初皇帝将诣小次礼直官太常博士引亚献诣盥洗位南向立搢笏盥手帨手执笏诣爵洗位南向立搢笏洗爵拭爵以授执事者执笏升诣正位酌尊所东向立宫架乐作处安之乐殖福报功之舞执事者以爵授亚献亚献搢笏执爵执尊者举幂太官令酌山尊之醴齐讫先诣配位酌尊所南向立亚献以爵授执事者执笏诣太社神位前南向搢笏跪执爵者以爵授亚献执爵祭酒【三祭于茅苴】奠爵执笏俛伏兴少退南向再拜次诣后土勾龙氏神位前酌献并如上仪乐止降复位次诣太稷洗位及升坛酌献如社稷之仪降复位初亚献行礼将毕次礼直官太常博士引终献诣洗及升坛酌献并如亚献之仪降复位初皇帝既奠玉币光禄以牛左臂一骨及长胁短胁俱二骨以并载于胙俎设于饮福位之东俟终献既升献赞者引户部尚书搏黍太祝太官令诣饮福位西向立奉俎豆爵酒者各位其后礼仪使奏请诣饮福位卷皇帝出次宫架乐作殿中监跪进大圭礼仪使奏请执大圭前导皇帝诣饮福位将至位乐止宫架赉安之乐作皇帝至饮福位南向立尚酝典御执尊升诣酌尊所良醖令酌上尊福酒合置一尊典御奉尊降诣饮福位以授殿中少监尚醖奉御执爵殿中少监酌之奉御以爵酒授殿中监殿中监东向捧以立礼仪使奏请再拜皇帝再拜殿中监以爵酒进礼仪使奏请搢大圭跪受爵祭酒【三祭于地】啐酒奠爵殿中监跪受爵以兴诸太祝帅执事者持胙俎进减神位前正脊二骨横脊二骨加于俎上内侍受俎以授户部尚书户部尚书东向跪以进皇帝受俎奠之户部尚书受俎以兴复位太官令取黍于簋抟以授太祝太祝受黍西向跪以进皇帝受讫奠之太祝受黍以兴复位次殿中监再跪以爵酒进礼仪使奏请受爵饮福酒奠爵殿中监受虚爵以兴以授典御奉御南向立执事者俱复位礼仪使奏请执大圭俛伏兴又奏请再拜皇帝再拜乐止礼仪使前导皇帝还版位宫架乐作至版位东向立乐止次引礼部尚书升坛彻笾豆户部兵部工部尚书升坛彻俎【笾豆俎各一俱少移故处】登歌咸安之乐作卒彻乐止礼部户部尚书降复位礼直官曰赐胙行事陪祠官拜赞者承曰赐胙再拜在位官皆再拜送神宫架宁安之乐作一成止
　　望瘗
　　宁安之乐毕礼仪使奏请诣望瘗位前导皇帝诣望瘗位宫架乐作至位北向立乐止初赐胙再拜讫郊社令以黍稷肺祭借以白茅束之吏部侍郎帅太祝执篚进诣神位前取玉币祝册借以茅以俎载牲体黍稷肺爵酒各由其阶降坛西行诣瘗以玉币祝册馔物置于坎礼直官曰可瘗举爟火瘗半坎礼仪使奏礼毕前导皇帝还大次宫架乐作至大次门外礼仪使奏请释大圭殿中监跪受大圭以还有司侍衞如常仪皇帝至大次乐止礼部郎中奏觧严引大礼使以下诣西神门外揖位立礼直官赞礼毕揖讫退通事舎人引陪祠文武官及宗室客使以次出将士不得輙离部伍【行宫斋殿受贺如夏祭大礼明禋殿受贺仪】
　　车驾还内
　　前期殿中监帅其属尚舎设御幄于大庆殿门外之东南向大晟设宫架于宣德门外稍南其日礼毕所司转仗衞卤簿于还途如来仪文武百官宗室客使先诣宣德门外就次以俟立班奉迎乘舆【阙】




　　政和五礼新仪卷九十一
　　钦定四库全书
　　政和五礼新仪卷九十二
　　吉礼
　　祭太社太稷仪【有司行事】
　　时日【阙】
　　斋戒【阙】
　　陈设
　　省牲器
　　奠玉帛
　　进熟
　　望
　　陈设
　　【原阙】



　　太官令位于其后大司乐大乐令席位于监察御史之西协律郎位于其后光禄卿席位于大司乐之西并南向东上又设监察御史位于社稷坛上乐簴之南在东西向南上奉礼郎太祝郊社令位于社稷坛上乐簴之南在西东向南上大乐令位于乐簴之间太官令位于酌尊所俱南向协律郎位三一于社坛上乐簴之东一于稷坛上乐簴之东一于宫架之东俱南向大司乐位于宫架之南南向
　　省牲器
　　前祭一日行事执事官集初献斋所肄仪太祝习读祝文视玉币及神位版讫礼直官赞者分引行事执事官诣西神门外省牲位【凡初献行事礼直官引余官皆赞者引】立定礼直官赞揖次引大司乐入行乐架次引监察御史诣社坛升自酉阶【凡行事执事官升降皆自酉阶】视濯涤执事者举幂曰防次诣稷坛如上仪降复位礼直官稍前曰告防毕诣省牲位太祝出班廵牲一匝诣初献前东向躬曰充退复位光禄丞出班廵牲一匝诣初献前东向躬曰腯退复位礼直官赞省牲毕请就省馔位揖讫引行事执事官各就位立定礼直官赞揖所司省馔具毕礼直官赞省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器溉涤协律郎展视乐器乃还斋所未后一刻太官令帅宰人以鸾刀割牲祝史以槃取毛血置于馔所遂烹牲晡后郊社令帅其属扫除坛之上下讫还斋所
　　奠玉帛
　　祭日丑前五刻【行事春冬用丑时七刻秋用丑时一刻】郊社令先入视设神位版讫退乐正帅工人二舞入就位【登歌工人俟监察御史防阅讫升酉阶各就位】次太官令帅其属实馔具毕次引光禄卿入诣子阶之北席位南向立赞者曰再拜光禄卿再拜升坛防视礼馔毕次引监察御史升坛防阅陈设纠察不如仪者【凡防视及防阅皆先诣正位】光禄卿还斋所余官各服祭服次引行事执事官各就西神门外揖位立定礼官赞揖次引大司乐大乐令协律郎先入就子阶北席位南向立赞者曰再拜大司乐令以下皆再拜各就位次引监察御史奉礼郎太祝郊社太官令就子阶北席位南面立次引三献官户部兵部工部侍郎郎中入就坛下席位南向立礼直官稍前赞有司谨具请行事协律郎跪俯伏举麾兴工鼓柷宫架作宁安之乐报本昭德之舞八成偃麾戞敔乐止【凡乐皆恊律郎跪俛伏兴工鼔柷而后作麾戞敔而后止】光禄血赞者曰再拜在位者皆再拜次引监察御史奉礼郎太祝郊社太官令升坛各就位立定【太官令就社坛正配位酌尊所】次引初献诣社坛盥洗位宫架正安之乐作【凡初献升降行止皆作正安之乐】至洗位南向立搢笏盥手帨手执笏升坛乐作登歌乐作诣太社神位前南向立乐止登歌嘉安之乐作搢笏跪次引奉礼郎搢笏东向跪执事者以玉币授奉礼郎奉礼郎奉玉币授初献执笏兴先诣后土勾龙氏神位前南向立初献受玉币奠讫执笏俯伏兴再拜乐止次诣后土勾龙氏神位前西向立【配献诣配位准此】奠帛如上仪奉礼郎先诣太稷神位前东向立初献将降坛登歌乐作降堦乐止宫架乐作复位乐止次诣稷坛洗位及升坛奉币并如社坛之仪奉礼郎复位初献将降坛登歌乐作降堦乐止宫架乐作复位乐止
　　进熟
　　祭日有司设鼎十于神厨各在镬右光禄帅进馔者诣厨以匕升牛于镬实于一鼎【肩臂臑肫胳正脊一直脊一横一长胁一短胁一代胁一皆二骨以并】次升羊豕如牛各实于一鼎【正位各实牛羊豕鼎一配位各实羊豕鼎一】皆设扄幂祝史对举入设于馔幔内俟初献既升奠玉币入陈于酉堦下东向北上祝史抽扄委于鼎右除幂初鼎序入有司执匕及俎以从至酉堦下俎各设于鼎右匕加于鼎光禄以匕升牛载于一俎【肩臂臑在上端肫胳在下端脊胁在中】次升羊豕如牛各载于一俎【正位各设牛羊豕爼一配位各设羊豕俎一】鼎先退次引户部兵部工部郎中诣社坛酉堦下搢笏奉俎【户部奉牛兵部奉羊工部奉豕】升坛宫架丰安之乐作诣太社神位前南向跪奠先荐牛次荐羊次荐豕各执笏俛伏兴有司入设于豆【牛在左羊在中豕在右】次诣后土勾龙氏神位西向奉俎如上仪乐止俱降复位次诣太稷坛奉俎并如社稷之仪降复位初奠俎讫引太祝取菹擩于醢祭于豆间三又取黍稷肺祭如初俱借以茅退复位次引初献再诣盥洗位宫架乐作至洗位南向立搢笏盥手帨手执笏诣爵洗位南向立搢笏洗爵拭爵授执事者执笏升坛乐止登歌乐作诣太社酌尊所东向立乐止登歌嘉安之乐作执事者以爵授初献初献搢笏执爵执尊者举幂太官令酌太尊之泛齐讫先诣后土勾龙氏神位酌尊所南向立初献执爵授执事者执笏诣太社神位前南向搢笏跪执事者以爵授初献初献执爵祭酒三祭于茅苴奠爵执笏俛伏兴少立乐止次引太祝诣神位前西向搢笏跪读祝文读讫执笏兴先诣后土勾龙氏神位前西向立初献再拜次诣后土勾龙氏神位酌献并如上仪太官令复诣稷坛正位酌尊所太祝诣稷坛正位前前立初献将降坛登歌乐作降阶乐止宫架乐作复位乐止次诣稷坛洗位及升坛酌献并如社坛之仪太官令太祝复位初献将降坛登歌乐作降阶乐止宫架乐作复位乐止文舞退武舞进宫架仪安之乐作舞者立定舞止次引亚献诣盥洗位南向立搢笏盥手帨手执笏诣爵洗位南向立搢笏洗爵拭爵以授执事者执笏升诣太社酌尊所东向立宫架作仪安之乐殖福报功之舞执事者以爵授亚献搢笏执爵执尊者举幂太官令酌山尊之醴齐讫先诣后土勾龙氏神位酌尊所南向立亚献以爵授执事者执笏诣太社神位前南向立搢笏跪执事者以爵授亚献亚献执爵祭酒三祭于茅苴奠爵执笏俛伏兴再拜次引诣后土勾龙氏神位酌尊所行礼并如上仪乐止降阶复位次引诣太稷坛行礼并如社坛之仪降复位次引终献诣洗及升坛行礼并如亚献之仪降复位次引太祝彻笾豆【笾豆各一少移故处】登歌娱安之乐作卒彻乐止次引郊社令束茅俱复位礼直官曰赐胙赞者承传曰赐胙再拜在位者皆再拜送神宫架宁安之乐作一成止
　　望
　　初宁安之乐毕引三献官户部兵部工部郎中诣社坛望瘗位宫架乐作至位乐止有司各诣神位前取玉币祝版馔物及牲之左髀束茅苴瘗于坎次引监察御史大司乐大乐令奉礼协律郎太祝郊社令诣望瘗位立定礼直官曰可瘗寘土半坎次诣稷坛望位并如上仪次引初献以下诣西神门外揖位立礼直官赞礼毕揖讫退太官令帅其属彻礼馔监察御史诣坛监视收彻讫还斋所光禄卿以胙奉进监察御史就位展视光禄卿望阙再拜乃退




　　政和五礼新仪卷九十二
　　钦定四库全书
　　政和五礼新仪卷九十三
　　吉礼
　　州县祭社稷仪
　　时日
　　斋戒
　　陈设
　　省馔
　　行事
　　时日
　　州县以春社日祭社稷前一月检举闗所属排办【秋社日准此】
　　斋戒
　　前祭三日应行事执事官散斋二日治事如故处于正寝不吊丧问疾作乐判书刑杀文书决罸罪人及与秽恶致斋一日其日质明赴祠所斋舍唯祭事得行其余悉禁祭官已斋而阙者通摄行事
　　陈设
　　前祭二日有司设行事执事官次于坛壝门外量地之宜前一日有司牵牲诣祠所次扫除坛之上下设登歌之乐于社稷坛上稍北南向【应颁乐州府则设】祭日丑前五刻执事者设神位席神位版于坛上设神位南方北向【稷坛设稷神位准此】席以槀秸后土勾龙氏位于其西东向【稷坛设后稷位准此】席以莞陈币篚各于神位之左【币以黑】祝版各于神位之右置于坫次设祭器皆借以席掌馔者实之正配位各左八笾为三行以右为上【第一行形盐在前鱼鱐次之第二行干桃在前干防干枣次之第三行芡在前鹿脯榛实次之】右八豆为三行以左为上【第一行芹菹在前笋菹次之第二行菁菹在前韭菹鱼醢次之第三行兔醢在前鹿臡醓醢次之】爼二一在笾前【实以羊熟十一体肩臂腰肫胳正脊一直脊一横脊一长胁一短胁一代胁一皆二胁以并肩背臑在上端肫胳在下端脊胁在中】一在豆前【实以豚熟十一体其载如羊】簠一簋一在笾豆外二爼间簠在左簋在右【簠实以稷簋实以黍】设牺尊三象尊三在坛上西北隅南向东上【配位即设于正位酒尊之西】皆有坫加勺幂为酌尊【牺尊一实明水为上尊余实泛齐初献酌之象尊一实明水为上尊余实醴齐亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在坛下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上五齐三酒皆以本处酒充】俱南向东上皆加幂五齐三酒设而不酌有司设烛于神位前洗二于每坛北阶之西南向【盥洗在西爵洗在东】罍在洗东加勺篚在洗西北肆实以巾【若爵洗之篚则又实以爵加坫】执罍篚者位其后设揖位于坛壝门外初献在南北向亚终献及祝在北南向俱西上【祝位稍却】又设三献官席位于北阶之地南向西上祝席位于其后又设祝位于社坛上在西东向设初献饮福席位于社坛神位之东北南向开瘗坎各于逐坛之北壬地方深取足容物南出陛设望瘗位于其南三献官在南北向西上在东西向
　　省馔
　　前祭一日晡后祭官帅其属常服阅馔物视牲充腯诣厨视涤溉讫各还斋所晡后有司扫除坛之上下
　　行事
　　祭日丑前五刻【行事春月丑时七刻秋月丑时一刻】行事执事官各就次掌馔者帅其属实馔具毕赞礼者引初献【凡行事执事官皆赞礼者引】升自北阶【凡行事执事者升防皆自北阶】防视陈设讫次乐工升东阶各入就位初献退就次各服祭服次引三献官以下诣揖位立定赞礼者赞礼次引祝入就坛下席位立次引三献官入就北阶北席位立并南向西上赞礼者诣初献之右赞请行事宁安之乐作八成止次有司瘗血赞礼者赞再拜在位者皆再拜次引祝升坛就位立定次引初献诣社坛盥洗位正安之乐作【凡初献升降行止皆作正安之乐】至洗位南向立搢笏盥手手执笏升诣社神位前南向立乐止嘉安之乐作次引祝诣神位前东向搢笏跪执事者以币授祝祝奉币授初献讫执笏兴先诣后土勾龙氏神位前南向立初献受币奠讫执笏俛伏兴再拜次诣后土勾龙氏神位前奠币并如上仪祝先诣稷神位前东向立初献将防坛乐作复位乐止次至稷坛盥洗及升坛奠币并如社坛之仪祝复位初献将防坛乐作复位乐止少顷引初献再诣社坛洗位乐作至洗位南向立搢笏盥手帨手执笏诣爵洗位南向立搢笏洗爵拭爵以授执事者执笏升诣社神酌尊所东向立乐止嘉安之乐作执事者以爵授初献搢笏执爵执尊者举幂执爵者酌牺尊之泛齐初献以爵授执事者执笏诣社神位前南向立搢笏跪执事者以爵授初献初献执爵三祭酒奠爵执笏俛伏兴少立乐止次引祝诣神位前西向搢笏跪读祝文读讫执笏兴先诣后土勾龙氏神位前南向立初献再拜次诣后土勾龙氏神位前献并如上仪祝先诣稷神位前东向立初献再拜将降坛乐作复位乐止次诣稷坛洗位及升坛行礼并如社坛之仪祝复位初献再拜将降坛乐作复位乐止次引亚献诣盥洗位南向立搢笏盥手帨手执笏诣爵洗位南向立搢笏洗爵拭爵以授执事者执事升诣社神酌尊所东向立文安之乐作执事者以爵授亚献亚献搢笏执爵执尊者举幂执事者酌象尊之醴齐亚献以爵授执事者执笏诣社神位前搢笏跪执事者以爵授亚献亚献执爵三祭酒奠爵执笏俛伏兴再拜次诣后土勾龙氏位酌献并如上仪乐止复位次至稷坛行礼并如社坛之仪降复位次引终献诣洗及升坛酌献并如亚献之仪防复位次引初献诣饮福位南向立执事者各以爵酌福酒合置一爵持爵诣初献之左西向立初献再拜搢笏跪执爵祭酒啐酒奠爵执馔者以胙爼进减社稷神位前胙肉各置一爼上又以俎取黍稷饭合置一豆先以饭授初献初献受讫以授执馔者又以爼授初献初献受讫以授执馔者执事者再以爵授初献初献卒爵执事者受虚爵复于坫初献执笏俛伏兴再拜退复位赞礼者曰赐胙再拜在位者皆再拜【已饮福受胙者不拜】送神宁安之乐作一成止次引初献以下诣望瘗位立执事者诣神位前取币祝版置于坎赞礼者曰可瘗窴土半坎次诣稷坛望瘗如上仪初献以下诣门外揖位立定赞礼者赞礼毕揖讫退有司监彻礼馔乃退













　　政和五礼新仪卷九十三
　　钦定四库全书
　　政和五礼新仪卷九十四
　　吉礼
　　庆成军祭后土仪
　　时日
　　斋戒
　　陈设
　　省馔
　　行事
　　时日
　　太常寺前期以仲春择日祭后土【仲秋准此】闗太史局太史局择日报太常寺太常寺叅酌讫具时日下本军
　　斋戒
　　前祭五日应行事执事官散斋三日治事如故宿于正寝不吊丧问疾作乐判书刑杀文书决罚罪人及与秽恶致斋二日一日于防事唯祭事得行其余悉禁前祭一日质明俱赴祠所斋舍祭官已斋而阙者通摄行事
　　陈设
　　前祭三日有司设行事执事官次于庙门外随地之宜前二日有司牵牲诣祠所前一日掌庙者扫除庙之内外祭日丑前五刻执事者陈币篚于神位之左【币以白】祝版于神位之右置于坫次设祭器皆借以席掌馔者实之左十笾为三行以右为上【第一行干防在前干枣形盐鱼鱐次之第二行鹿脯在前榛实干桃次之第三行菱在前芡栗次之】右十豆为三行以左为上【第一行芹葅在前笋菹菁葅次之第三行豚拍在前鹿脯醓醢次之】爼二一在笾前【实以羊腥七体两髀两肩两脇并脊两脾在两端两脇次之脊在中】一在豆前【实以豕腥七体其载如羊】又爼六在豆右为三重以北为上【第一重一实以羊脾肠胃肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长脇一短脇一代脇一皆二骨以并肩臂臑在上端肫胳在下端脊脇在中一实以豕熟十一体其载如羊皆羊在左豕在右】簠二簋二在笾豆外二爼间簠在左簋在右【簠实以稻粱粱在稻前簋实以黍稷稷在黍前】设牺尊四象尊四为二重在堂上东南隅北向西上牺尊在前皆有坫加勺幂为酌尊【牺尊一实明水为上尊余实泛齐初献酌之象尊一实明水为上尊余实醴齐亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在堂下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上五齐三酒皆以夲处酒代】俱北向西上加幂五齐三酒皆设而不酌有司设烛于神位前洗二于东阶下直东霤北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后又设揖位于庙南门外初献在西东向亚终献及祝在东西向北上【祝位稍却】开瘗坎于庙内堂之壬地方深取足容物南出陛设望瘗位于其南三献官在南北向西上祝在东西向又设三献官席位于堂下东阶东南西向北上设祝席位于庭中北向设祝位于堂上前楹东西向
　　省馔
　　前祭一日祭官以下常服阅馔物视牲充腯诣厨省镬视涤溉讫还斋所晡后掌庙者扫除庙之内外
　　行事
　　祭日丑前五刻【行事春用丑时七刻秋用丑时一刻】行事执事官各就次掌馔者帅其属实馔具毕赞礼引初献【凡行事执事官行止皆赞礼者引】升自东阶【凡行事执事官升降皆自东阶】防视陈设讫退就次各服祭服初献以下诣庙南门外揖位立定赞礼者赞揖次引祝入就堂下席位北向立次引三献官入就堂下席位西向立赞礼者诣初献之右赞请行事讫赞再拜在位者皆再拜次引祝升堂就位立定有司瘗血次引初献诣盥洗位北向立搢笏盥手帨手执笏陞诣后土神位前北向立搢笏跪次引祝诣神位前西向搢笏跪执事者以币授祝祝奉币授初献执笏兴退复位初献受币奠讫执笏俛伏兴少退再拜防复位少顷引初献再诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏陞诣酌尊所西向立执事者以爵授初献初献搢笏执爵执尊者举幂执事者酌牺尊之泛齐初献以爵授执事者执笏诣后土神位前北向立搢笏跪执事者以爵授初献初献执爵三祭酒奠爵执笏俛伏兴少立次引祝诣神位前东向搢笏跪读祝文读讫执笏兴复位初献再拜降复位次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣酌尊所西向立执事以爵授亚献亚献搢笏执爵执尊者举幂执事者酌象尊之醴齐亚献以爵授执事者执笏诣后土神位前北向立搢笏跪执事者以爵授亚献亚献执爵三祭酒奠爵执笏俛伏兴少退再拜降复位次引终献诣洗及升堂行礼并如亚献之仪防复位赞礼者曰赐胙再拜在位者皆再拜次引初献以下就望瘗位执事者诣神位前取币祝版置于坎赞礼者曰可瘗寘土半坎引初献以下诣南门外揖位赞礼者赞礼毕揖讫退有司监彻礼馔阖戸以降乃退

　　政和五礼新仪卷九十四
　　钦定四库全书
　　政和五礼新仪卷九十五
　　吉礼
　　祭五方岳镇海渎仪
　　时日
　　斋戒
　　陈设
　　省馔
　　行事
　　时日
　　太常寺预于隔季以四立土王日祭五方岳镇海渎闗太史局【立春东方立夏南方立秋西方立冬北方土王日四方】太史局以其日报太常寺参酌讫具时日散告
　　斋戒
　　前祭五日应行事执事官散斋三日治事如故宿于正寝不吊丧问疾作乐判书刑杀文书决罚罪人及与秽恶致斋一日【光禄少卿太官令斋一日】一日于本司【无本司者于太常斋质明至斋所】唯祭事得行其余悉禁前祭一日质明俱赴祠所斋宫官给酒馔祭官已斋而阙者通摄行事
　　陈设
　　前祭三日仪銮司设行事执事官次于坛壝门外量地之宜前二日光禄牵牲诣祠所前一日光禄陈礼馔位版于礼献之南三献官在南北向西上分献官在其后监察御史在西东向光禄少卿大乐令丞奉礼郎太祝太官令在东西向北上【凡设奉礼郎以下位皆稍却】大晟设登歌之乐于坛上稍南北向祭日丑前五刻礼直官赞者诸司职掌各服其服太常设神位席太史设神位版于坛之上下岳镇海渎位于坛上北方南向西上【唯中央设岳镇位】席皆以莞太常陈玉于神位之右【玉以两圭有邸盛以匣瘗玉用珉】礼神之玉奠于神前瘗玉加于币陈币篚各于神位之左【币各随方色】祝版于神位之右置于坫次设祭器皆借以席光禄实之各左十笾为三行以右为上【第一行干防在前干枣形盐鱼鱐次之第二行鹿脯在前榛实干桃次之第三行菱在前芡防次之】右十豆为三行以左为上【第一行芹菹在前笋菹葵菹菁菹次之第二行韭菹在前鱼醢兔醢次之第三行豚拍在前鹿臡醓醢次之】爼二一在笾前【实以羊腥七体两髀两肩两脇并脊两髀在两端两肩两脇次之脊在中】一在豆前【实以豕腥七体其载如羊】又爼六在豆右为三重以北为上【第一重一实以羊腥肠胃肺离肺一在上端肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长脇一短脇一代脇一皆二骨以并肩臂腰在上端肫胳在下端脊脇在中一实以豕熟十一体其载如羊皆羊在左豕在右】簠二簋二在笾豆外二爼间簠在左簋在右【簠实以稻粱粱在稻前簋实以黍稷稷在黍前】铏三在笾豆间【一在前二在后实以羮加芼酒】豋二一在铏前【实以太羮】一于笾之左【实以肝膋】盘一在铏后【实以毛血】设牺尊四象尊四为二重在坛上东南隅北向西上牺尊在前皆有坫加勺幂为酌尊【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在坛下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】俱北向西上加幂五齐三酒皆设而不酌设山川位于坛下夘阶南西向北上【五方山川依五方岳镇海渎位】各左四笾为二行以右为上【第一行干枣在前形盐次之第二行防在前鹿脯次之】右四豆为二行以左为上【第一行芹菹在前葵菹次之第二行兔醢在前鹿脯次之】豋一在笾豆间【实以太羮】爼一在笾豆南【实以羊豕腥肉】爵一次之左簠一右簋一在爵南【左实以稷右实以黍】蜃尊一在笾南【实以祠祭法酒】太常设烛于神位前洗二于夘阶东北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后又设揖位于夘阶东内壝之外三献官在南北向分献官位其后监察御史大乐令奉礼郎太祝太官令在北南向俱西上开瘗坎于西北壬地方深取足容物南出陛设望瘗位于坎之南三献官在南北向西上分献官位其后监察御史东向大乐令奉礼郎太祝西向北上又设三献官席位于夘阶之东西向北上分献官位其后监察御史大乐令席位于午阶之南北向奉礼郎太祝太官令位于其后俱西上光禄少卿席位于监察御史东北向又设监察御史位于坛上乐虡之北在西东向奉礼郎太祝在东西向北上大乐令于乐虡西北太官令于酌尊所俱北向
　　省馔
　　前祭一日行事执事官集初献斋所肄仪太祝习读祝文视玉币及神位版讫次礼直官赞者分引行事执事官就省馔位立定【凡初献行事礼直官引余官皆赞者引】礼直官赞揖所司省馔具毕礼直官赞省馔毕揖讫俱还斋所次引监察御史诣厨省馔视祭器涤溉及视牲充腯乃还斋所未后一刻太官令帅宰人以鸾刀割牲祝史以盘取毛血置于馔所遂烹牲晡后有司帅其属扫除坛之上下讫还斋所
　　行事
　　祭日丑前五刻【行事春冬用丑时七刻夏秋用丑时一刻】初献以下并赴坛所就次太官令帅其属实馔毕次引光禄少卿入诣午阶南西位北向立赞者曰再拜光禄少卿再拜升自夘阶【凡行事执事官升降皆自夘阶】防视礼馔毕次引监察御史升坛防阅陈设纠刻不如仪者次乐正帅工人升夘阶各入就位光禄少卿还斋所余官各服祭服次引行事执事官诣夘阶东揖位立定礼直官赞揖次引太乐令先入就坛下席位北向立赞者曰再拜大乐令再拜升坛就位次引监察御史奉礼郎太祝太官令就坛下席位北向立次引三献以下入就坛下席位西向立礼直官稍前赞有司谨具请行事凝安之乐作三成止光禄瘗血讫赞者曰再拜在位者皆再拜次引监察御史奉礼郎太祝太官令升坛各就位立定次引初献诣盥洗位同安之乐作【凡初献升降行止皆作同安之乐】至洗位北向立搢笏盥手帨手执笏升诣岳神位前北向立乐止明安之乐作搢笏跪次引奉礼郎搢笏西向跪执事者以玉币授奉礼郎奉礼郎奉玉币跪授初献讫执笏兴先诣镇神位前立初献受玉币奠讫执笏俛伏兴少退再拜次诣镇海渎神位前奠玉币并如上仪乐止奉礼郎复位初献将防坛乐作复位乐止少顷引初献再诣盥洗位乐作至洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣岳神酌尊所西向立乐止成安之乐作执事者以爵授初献初献搢笏执爵执尊者举幂太官令酌牺尊之泛齐初献以爵授执事者执笏诣岳神位前北向立搢笏跪执事者以爵授初献初献执爵三祭酒奠爵执笏俛伏兴少立乐止次引太祝诣神位前东向搢笏跪读祝文读讫执笏兴诣以次神位前东向立初献再拜成安之乐作次诣镇海渎酌尊所酌献并如上仪乐止太祝复位初献将防坛乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏陞诣岳神酌尊所西向立成安之乐作执事者以爵授亚献亚献搢笏执爵执尊者举幂太官令酌象尊之醴齐亚献以爵授执事者执笏诣岳神位前搢笏跪执事者以爵授亚献亚献执爵三祭酒奠爵执笏俛伏兴再拜次诣镇海渎神位前酌献并如上仪乐止防复位次引终献诣洗升坛酌献并如亚献之仪防复位初亚献将陞引分献官诣洗位盥手帨手诣坛下山神位前搢笏跪奉礼郎跪授币奉币奠讫执爵三祭酒奠爵执笏俛伏兴太祝各于神座之右跪读祝文读讫太祝复位分献官再拜次诣川神位前搢笏跪执爵三祭酒奠爵执笏俛伏兴再拜讫复位【五方山川神同】礼直官曰赐胙赞者承传曰赐胙再拜在位者皆再拜送神凝安之乐作一成止次引三献官诣望瘗位有司各诣神位前取玉币祝版置于瘗坎次引监察御史大乐令奉礼郎太祝诣望瘗位立定礼直官曰可瘗寘土半坎【凡瘗皆先省视讫乃】引初献以下诣夘阶揖位立定礼直官赞礼毕揖讫退太官令帅其属撤礼馔引监察御史诣坛监视収撤讫退



　　政和五礼新仪卷九十五
　　钦定四库全书
　　政和五礼新仪卷九十六
　　吉礼
　　诸州祭岳镇海渎仪
　　时日
　　斋戒
　　陈设
　　省馔
　　行事
　　时日
　　太常寺前期以立春日祭岳镇海渎【立夏立秋立冬土王日并准此】关太史局太史局以其日报太常寺太常寺叅酌讫具时日下本州【立春日祭东岳泰山于兖州界东镇沂山于青州界东海于莱州界东渎大淮于唐州界立夏日祭南岳衡山于潭州界南镇会稽山扵越州界南海于广州界南渎大江于益州界土王日祭中岳嵩山于河南府界中镇霍山于晋州界立秋日祭西岳华山于华州界西镇呉山于灜州界西海西凟大河于河中府界立冬日祭北岳恒山及遥祭北镇医巫闾山于定州界北海北渎大济于孟州界】
　　斋戒
　　前享五日应行事执事官散斋三日治事如故宿于正寝不吊丧问疾作乐判书刑杀文书决罚罪人及与秽恶致斋二日一日于防事唯享事得行其余悉禁前事一日质明俱赴祠所斋舍享官已斋而阙者通摄行事
　　陈设
　　前享三日有司设行事执事官次于庙门外随地之宜前二日有司牵牲诣祠所前一日掌庙者扫除庙之内外享日丑前五刻执事者陈币篚于神位之左祝版于神位之右置于坫次设祭器皆借以席掌馔者实之左十笾为三行以右为上【第一行干防在前干枣形盐鱼鱐次之第二行鹿脯在前榛实干桃次之第三行菱在前芡防次之】右十豆为三行以左为上【第一行箈菹芹菹在前笋菹葵菹芹菹次之第二行韭葅在前鱼醢次之第三行豚拍在前鹿臡醓醢次之】爼二一在笾前【实以羊腥七体两髀两肩两脇并脊两脾在两端两肩两脇次之脊在中】一在豆前【实以豕腥七体其载如羊】爼六在豆右为三重以北为上【第一重一实以羊腥肠胃肺一在上端肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长脇一短脇一代脇一皆二骨以并肩臂臑在上端肫胳在下端脊脇在中一实以豕熟十二体其载如羊皆羊在左豕在右】簠二簋二在笾豆外二爼间簠在左簋在右【簠实以稻粱粱在稻前簋实以黍稷稷在黍前】设牺尊四象尊四为二重在堂上东南隅北向西上牺尊在前皆有坫加勺幂为酌尊【牺尊一实明水为上尊余实泛齐初献酌之象尊一实明水为上尊余实醴齐亚终献酌之】又设太尊二山尊二在神位前【太尊一实沉齐山尊一实醴齐各以一尊实明水】着尊二牺尊二象尊二壶尊六在堂下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上五齐三酒皆以本处酒代】皆北向西上加幂五齐三酒皆设而不酌有司设烛于神位前洗二于东阶下直东霤北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后又设揖位于庙南门外初献在东西向亚终献及祝在西东向北上【祝位稍却】开坎于庙内堂下之壬地方深取足容物南出陛设望瘗位于其南三献官在南北向西上祝在东西向又设三献官席位于堂下东阶东南西向北上设祝席位于庭中北向又设祝位于堂上前楹东西向
　　省馔
　　前享一日享官以下常服阅馔物视牲充腯诣厨省镬视涤溉讫还斋所晡后掌庙者扫除庙之内外
　　行事
　　享日丑前五刻【行事春冬用丑时七刻夏秋用丑时一刻】行事执事官各就次掌馔者帅其属实馔具毕赞礼者引初献【凡行事执事官行止皆赞礼者引】升自东阶【凡行事执事官升防皆自东阶】防视陈设讫退就次各服祭服次引初献以下诣庙南门外揖位立定赞礼者赞揖次引祝入就堂下席位北向立次引三献官入就堂下席位西向立赞礼者诣初献之右赞请行事讫赞再拜在位者皆再拜次引祝升堂就位立定执事者瘗血次引初献诣盥洗位北向立搢笏盥手帨手执笏升诣神位前北向立搢笏跪次引祝诣神位前北向立搢笏跪次引祝诣神位前西向搢笏跪执事者以币授祝祝奉币授初献执笏兴退复位初献受币奠讫执笏俛伏兴少退再拜防复位少顷引初献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升堂诣酌尊所西向立执事者以爵授初献初献搢笏执爵执尊者举幂执事者酌牺尊之泛齐初献以爵授执事者执笏诣神位前北向立搢笏跪执事者以爵授初献初献执爵三祭酒奠爵执笏俛伏兴少立次引祝诣神位前东向搢笏跪读祝文读讫执笏兴退复位初献再拜防复位次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣酌尊所西向立执事者以爵授亚献亚献搢笏执爵执尊者举幂执事者酌象尊之醴齐亚献授执事者执笏诣神位前北向立搢笏跪执事者以爵授亚献亚献执爵三祭酒奠爵执笏俛伏兴少退拜防复位次引终献诣洗及升堂行礼并如亚献之仪防复位赞礼者曰赐胙拜在位者皆再拜次引初献以下就望瘗位执事者诣神位前取币祝版置于坎赞礼者曰可瘗窴土半坎引初献以下诣南门外揖位立赞礼者赞礼毕揖讫退有司监彻礼馔阖戸以降乃退












　　政和五礼新仪卷九十六
　　钦定四库全书
　　政和五礼新仪卷九十七
　　吉礼
　　皇帝祫享太庙仪一
　　时日
　　斋戒
　　陈设
　　车驾自景灵宫诣太庙
　　省牲器
　　别庙神主过太庙
　　晨祼
　　朝践
　　馈食
　　车驾还内
　　紫宸殿受贺
　　宣德门肆赦
　　时日
　　前期降御札以今年孟冬祫享太庙太常寺帖太史局于时享前择日太史局择日报太常寺叅酌讫申奏具时日散告
　　斋戒
　　前享十日质明有司设行事及助祭文武官位于庙堂太宰刑部尚书在北南向太宰在左刑部尚书在右【刑部尚书稍却】行事太宰左丞在南吏部戸部礼部兵部工部尚书吏部礼部侍郎大司乐光禄卿大乐令光禄丞功臣献官在其南【凡设大乐令以下位皆稍却】执事官又在其南俱北向西上监察御史位二在西东向读册举册官奉礼协律郎太祝郊社太官令在东西向俱北上【奉礼郎以下位皆稍却】设助祭文武百官位于行事官之南又设行事执事及助祭亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事助祭宗室在东西向北上东上閤门御史台太常寺以下分引羣官各就位【凡将引行事执事助祭文武官立班即御史台引殿中侍御史一员先入就位】太宰读誓于庙堂刑部尚书涖之少宰读誓于太庙斋坊刑部侍郎涖之誓文曰今年某月某日孟冬皇帝祫祀享太庙前一日朝献景灵宫各其职其或不恭国有常刑读讫【内朝堂职事官奉礼郎以下文官宣德郎以下武官从义郎以下先退】余官并对拜讫退皇帝散斋七日于别殿致斋三日【二日于大庆殿一日于太庙】凡散斋不吊丧问疾作乐有司不奏刑杀文书致斋日前后殿不视事唯行享事前致斋一日殿中监帅其属尚舍铺御座于大庆殿当中南向设东西房于御座之左右稍北又设西閤及斋室于殿后之左右殿上前楹施帘致斋之日质明有司陈法驾卤簿于宣德门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舍人等自下分引知枢宻院事以下诣垂拱殿庭立班东上閤门附内侍进班齐牌垂拱殿降皇帝乗辇出至殿上少驻辇官迎驾自赞常起居宣辇官上殿卷鸣鞭行门禁卫诸班亲从迎驾自賛常起居次舍人先赞知内侍省官以下常起居次枢宻以下通班常起居赞祗候引驾枢宻知客省事以下至签书东上閤门官分左右立尚局应奉官祗应通事大夫以下武功大夫以下并先退次管军臣僚宣名常起居赞祗候引驾并分左右前导辇降东阶垂拱殿门外禁卫诸班亲从自赞常起居次行宫使御营廵检一班常起居【如通侍大夫以下知客省事以下武功大夫以下知内侍两省带御器械官充行官使御营廵检各归本班】至大庆殿后阁降辇入西阁大庆殿降前导官并就次易朝服诣御榻前分左右侍立【知枢宻院事签书枢宻院事在东西向北上同知枢宻院事在西东向左辅一员在知枢宻院事之北赞拜东上閤门官一员又在其北并西向知客省事以下签书枢宻院事之南稍东西向北上签书客省事以下又在其南稍却】通事舍人等分引行事执事文武助祭官各綪结佩入诣大庆殿庭立班次引礼部侍郎奏请中严侍臣诣幄奉迎内外符寳郎奉寳先出陈于御榻之左右少顷引礼部侍郎奏外办皇帝服通天冠绛纱袍綪结佩出西阁乘舆称警跸侍卫如常仪由西房至御榻西降舆皇帝即御座南向侍臣夹侍赞拜东上閤门官于榻前赞枢宻以下拜殿之上下应在位官皆再拜【东上閤门官赞礼讫转身北向随拜讫靣西赞各祗候】次礼直官引左辅诣御座前俛伏跪奏左辅具官臣某言请皇帝降座就斋室奏讫俛伏兴还侍位【凡左辅奏请准此】皇帝降座乘舆由东房入斋室侍臣各还所司直卫者如常仪通事舍人分引行事执事文武助祭官以次出【三省亲王枢宻宗室起居问圣体并如仪】应行事执事助祭官及从陞者并散斋七日宿于正寝致斋三日各宿于其次【三省枢宻院官各宿于本防及都堂侍卫官并尚书侍郎分宿于秘书省中书后省余官内庭有所司者各宿于其司诸方客使许赴倍位者各宿于其次】凡散斋治事如故唯不吊丧问疾作乐判书刑杀文书决罚罪人及与秽恶致斋之日官给酒馔唯享事得行其余悉禁与享之官已斋而阙者通摄行事
　　陈设
　　前享三日殿中监帅其属尚舍设大次于太庙东门外道北南向小次于阼阶东稍南西向鸾仪司设文武侍臣次于大次之前随地之宜行事助祭官宗室及有司次于庙之内外设东方南方客使次于文官之后西方北方客使次于武官之后设馔幔于庙南门之外东西相向【每室馔幔各一】设权奉安别庙神主幄次于南神门外东向又设七祀次一于殿下横街之北道西东向配享功臣次于殿下横街之南道之东西相向【每室配享功臣各为一次】前享二日宫闱令帅其属扫除庙之内外开瘗坎于殿西阶之东南方深足容物南出陛太常设七祀燎柴于斋宫内光禄牵牲诣祠所太常帅其属设堂上位每位并设幄帐铺筵设几大晟陈登歌之乐于殿上前楹间稍南北向设宫架于庭中立舞表于酂缀之间户部陈诸州歳贡于宫架南为前列金次之玉帛又次之余为后东西相向前享一日奉礼郎礼直官设皇帝位版于阼阶上饮福位于东序皇子受爵位于饮福位之北稍东俱西向赞者设亚终献位于小次南稍东助祭亲王宗室使相在其南进币爵酒官受爵酒官奉币官荐牛爼官荐笾豆官荐羊爼豕爼鱼爼官受币官罍洗奉爵官奉瓒槃官进搏黍官举册官七祀献官在助祭宗室使相之南并西向北上大礼使位于西阶之西稍南【与亚终献相对】行事光禄卿读册官光禄丞功臣献官在其西助祭宰相使相位在大礼使之南执政官在其西又设监察御史位二于西阶下俱东向北上奉礼郎太祝太官令于东阶下俱西向北上协律郎位二一于殿上前楹间一于宫架西北俱东向大乐令于登歌乐虡之北大司乐于宫架北良醖令于酌尊所俱北向又设助祭文武羣官宗室位于横街之南诸方客使位于庙门之外随其方国光禄陈牲于东神门外当门西向以南为上祝史各位于牲后太常设省牲位于西大礼使进币爵酒官受爵酒官奉币官受币官罍洗奉爵官奉瓒盘官位于道南北向西上七祀配享功臣献官在其后荐牛爼官荐笾豆官大司乐光禄卿进搏黍官读册举册官大乐令光禄丞奉礼协律郎太祝太官宫闱令位于道北南向西上【大乐令以下位皆稍却】监察御史在荐爼官之右异位稍却光禄设礼馔于东神门外道北南向太常设省馔位版于礼馔之南大礼使进币爵酒官受爵酒官奉币官受币官罍洗奉爵官奉瓒槃官位在南北向西上七祀配享功臣献官在其后监察御史位西东向荐牛爼官荐笾豆官大司乐光禄卿进搏黍官读册举册官大乐令光禄丞奉礼协律郎太祝太官宫闱令位在西东向北上礼部帅其属设祝册案于幄次外之右司尊彛帅其属设币篚于酌尊所次设笾豆簠簋之位每位左十有一笾右十有一豆俱有四行加豆二于豆前豋一在笾豆间铏三在豋前簠一簋一在笾豆外簠在左簋在右设炉炭于幄外稍前设尊彛之位每位太尊五为二重太尊在前皆有坫在神位之左虎彛一在太尊之右蜼彛一在山尊之右皆有舟俱加勺幂为酌尊又设太尊二山尊二在神位前着尊二牺尊二在殿上象尊二壶尊六在下俱北向西上加幂皆设而不酌太常设七祀位于殿下横街之北次内【司命戸灶中霤门厉行】又设配享功臣位于横街之南次内【韩王赵普周王曹彬位于横街之南道西东向太师薛居正太师石熈载郑王潘美位在其西太师李沆太师王旦太师李继隆位又在其西又设太师王曾太师吕夷简侍中曹玮位于横街之南道东西向司徒韩琦太师曾公亮位在其东次舒王王安石位次太师蔡确又在其东俱北上】皆设神位席太庙位版于座首司尊彛设祭器每位左二笾右二豆爼一在神位前爵一次之簠一簋一在爵之前簠在左簋在右象尊一在笾前加勺幂又设爼四豆二笾一簠一簋一盘一篚一于南神门外每室馔幔内设御洗二于阼阶下直东霤北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以瓒及爵加坫】设皇帝位于洗南北向内侍酌水位于洗东执巾位于酌水内侍之北俱西向奉瓒爵官位于爵洗西东向又设亚终献盥洗于本位之南太官令盥洗于西阶下七祀配享功臣献官盥洗于从享神位之前【七祀及配享功臣位前盥洗各一】罍篚各设于左右执罍篚者位其后享日丑前五刻宫闱令开室帅其属扫除太府卿帅其属入陈币于篚【篚以白】光禄卿帅其属入实笾豆簠簋【笾四行以右为上第一行鱼鱐在前糗饵次之第二行干防在前干枣形盐次之第三行鹿脯在前榛实干桃次之第四行菱在前芡栗次之豆四行以左为上第一行芹菹在前笋菹葵菹次之第二行菁菹在前韭菹酏食次之第三行鱼醢在前兔醢豚拍次之第四行鹿臡在前醓醢次之加豆二实以稻雁稻左雁右簠实以稻簋实以黍登实以太羮铏实以羮加芼滑】良醖令帅其属入实尊彛【蜼彛实以明水虎彛实以欝鬯太尊实以泛齐山尊实以醴齐着尊实以盎齐牺尊实以醴齐象尊实沉齐各以一尊实明水壶尊三实酒三实三酒明水酒皆在上】又实七祀配享功臣位礼馔【每位左二笾防在前鹿脯次之右二豆菁菹在前鹿臡次之菹实以羊豕腥肉簠实以稷簋实以黍爵一象尊一实以祠祭法酒】太常设烛于神位前又设大礼使以下行事执事官揖位于东神门外如省牲之位设望燎位于瘗坎之南如省馔之位所司陈异寳嘉瑞及伐国之寳于宫架之南东西相向


　　政和五礼新仪卷九十七
<史部,政书类,仪制之属,政和五礼新仪>
　　钦定四库全书
　　政和五礼新仪卷九十八
　　吉礼
　　皇帝祫享太庙仪二
　　车驾自景灵宫诣太庙
　　前享一日皇帝于景灵宫朝献毕既还大次礼部郎中奏解严所司转仗卫卤簿文武助祭官先诣太庙祠所导驾官以下就次各服其服乘黄令进玉辂于昌福门内南向设千牛将军一员位于辂前北向门下侍郎一员位于左辅之前赞者二人位又于其前少顷知客省事以下知内侍省事以下带御器械官祗应通侍大夫以下武功大夫以下六尚局应奉官于斋殿前鬭班立定东上閤门御史台太常寺分引管军臣僚及左辅门下侍郎太仆卿乘黄令诣御幄幕殿门外立班北向东上【乘黄令位其后】次引导驾官以下在其后分东西相向立以候奉迎前导次引行宫使御营廵检等又在其后礼直官通事舍人引礼部侍郎奏请中严【凡左辅门下侍郎礼部侍郎皆礼直官通亊舍人引】少顷又奏外办皇帝服通天冠绛纱袍乘舆以出称警跸如常仪行门禁卫诸班亲从迎驾奏圣躬万福次知客省事以下知内侍省事以下带御器械官祗应通侍大夫以下武功大夫以下六尚局应奉官鬭班迎驾奏圣躬万福皇帝乘舆降自两阶称警跸如常仪管军臣僚奏圣躬万福次左辅以下次导驾官次行宫使御营廵检等逐班奏圣躬万福【该宣名者即宣名】太仆卿诣玉辂所摄衣而陞正立执辔导驾官前导皇帝至昌福门内玉辂所千牛将军前跪执辔左辅进当御前俛伏跪奏左辅具官臣某言请皇帝降舆升辂奏讫俛伏兴退复位【凡左辅奏请准此】乘黄令稍前东向进玉辂皇帝降舆升辂太仆立授绥导驾官分左右步导门下侍郎进当门前俛伏奏门下侍郎具官臣某请车驾进发奏讫俛伏兴退复位【凡门下侍郎奏请准此】车驾动称警跸左辅先诣昌福门以俟门下侍郎及赞者夹侍以出千牛将军夹辂而趋车驾将及昌福门至侍臣上马所门下侍郎奏请车驾少驻勑侍臣上马左辅前承防退称曰制可门下侍郎退传制称侍臣上马赞者承传勑侍臣上马诸侍卫之官各督其属左右翊驾在黄麾内符寳郎奉八寳前导殿中监后部从导驾官夹侍于前赞者在左辅门下侍郎之前侍臣上马毕门下侍郎奏请车驾进发车驾动称警跸不鸣鼓吹法驾卤簿前导诣太庙车驾将近太庙东上閤门御史台分引文武助祭官宗室客使礼直官赞者引行事执事俱诣庙西门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官步导入庙西门车驾动千牛将军夹辂而趋近庙南门廻辂南向千牛将军立于辂左左辅奏请皇帝降辂步入庙稍东左辅奏请皇帝乘舆尚辇奉御进舆皇帝乘舆以入斋殿侍卫如常仪导驾官步导至殿门皇帝防舆归殿后阁防通事舍人承防勑羣臣各还次学士院以祝册授通政司进御书讫付尚书礼部
　　省牲器
　　省牲之日未后二刻宫闱令帅其属扫除庙之内外司尊彛帅府史及执事者以祭器入设于位【凡祭器皆借以席笾豆又加巾盖】大府卿入陈币于篚【告洁毕权彻】未后三刻礼直官赞者分引大礼使以下诣东门外省牲位立定光禄卿丞与执事者牵牲就位礼直官赞揖赞者引大司乐入行乐架【凡亚终献行事皆太常博士引大礼使执事官及申眡涤濯官授爵酒官进爵酒官行事礼直官引余官皆赞者引】次引眡涤濯官入升自西阶凡行事执事官升防皆自西阶眡涤濯次引申眡涤濯官执事者皆举幂曰洁俱复位礼直官稍前曰告洁毕请省牲次引省牲官稍前省牲讫退复位次引光禄卿出班廵牲一匝西向躬曰充曰备次引光禄丞出班廵牲一匝西向躬曰腯俱复位礼直官赞揖稍前曰请就省馔位揖讫引大礼使以下各就位立定礼直官赞揖讫所司省牲具毕礼直官赞省馔毕揖讫俱还斋所光禄卿丞及执事者以次牵牲诣厨授太官令次引省镬官诣厨省鼎镬视涤溉协律郎展视乐器乃还斋所晡后一刻太官令帅宰人以鸾刀割牲祝史各取毛血实于槃又取膟膋实于豋俱至馔所遂烹牲宫闱令帅其属扫除庙之内外
　　别庙神主过太庙
　　前享一日所司陈仪仗于别庙门之外【中道清道二人分左右执黒漆杖服武弁绯衫革带次弩一箭靫全执人并服平巾帻绯衫勒帛次扇二分左右服绯画衫次曲盖一次方繖一服黄画衫次导盖一服黄衫并抹额勒帛次部辖员察二人分左右服黒平巾帻仪刀紫文袍勒帛次排列执掌四人分左右重行服紫罗寛衫次团扇十四为七重次方扇四次曲盖四重行次方繖二次花盖二以上并分左右服武升冠绯衫白袴锦螣蛇次排列执掌二分左右服绯衣又于团扇方扇内设行障一在前次行障二次坐障二并分左右坐次障一在后腰舆一在行障坐障内已上服同执花盖部辖节级一名在排列执掌内服同执花盖又加金铜腰带次左右街司衙官十二人分左右为六重外仗分左右厢青衣四人为二重执竿并袋服黒平巾帻青衫袴勒帛次车幡捧四重行服赤平巾帻绯衫袴勒帛次鸾头竿六信幡六为六重皆竿一在前幡一次之服同执扇次防二十为十重服同执曲盖次刀盾二十各盾左刀右为十重服皂衫防勒帛次矟十为五重服青衫抹额勒帛次弓箭十四每弓一箭二箭靫全为七重服银褐衫抹额勒帛次仪刀十为五重服平巾帻银褐衫勒帛次仪锽斧四为二重服同执曲盖】享日丑前五刻所司陈方扇团扇行障坐障于别庙南神门外设腰舆殿阶之下南向少顷礼直官赞者分引内常侍以下于殿庭北向西上重行立【别庙内常侍行事礼直官引余官皆赞者引】赞者曰再拜内常侍以下皆再拜本庙宫闱令升殿开室捧惠恭皇后神主至室门次引内常侍北向俛伏跪稍前内常侍奏臣某言恭请惠恭皇后神主祫享于太庙降殿乘舆奏讫俛伏兴【凡内常侍奏请准此】又宫闱令捧接神主内常侍前引置于舆内常侍以下分左右前导诣太庙南神门外幄次东向权奉安仪仗至太庙门外止方扇团扇行障坐障至太庙南神门外止内常侍以下导引诣殿上神幄如别仪
　　晨祼
　　享日丑前五刻【行事用丑时七刻】诸享官及助祭之官各服其服宫闱令开室帅其属扫除太府卿入陈币光禄卿入实笾豆簠簋良醖令入实尊彛乐正帅工人二舞以次入与执尊罍篚羃者各就位次执事官各入就位次通事舍人分引文武助祭官及宗室客使赞者引荐羊爼官以下各入就位礼直官赞者分引大礼使以下行事执事者诣庙东门外揖位立定礼直官赞揖次引监察御史次引大礼使以下入次就位次引监察御史按视殿之上下紏察不如仪者退复位尚辇奉御进舆于斋殿皇帝服通天冠绛纱袍乘舆以出近侍及扈从之官导从至大次门外皇帝降舆入次降礼仪使枢宻院官太常卿东上閤门官太常博士礼直官分立于大次外左右次引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俛伏跪奏礼仪使具官臣某言请皇帝行事奏讫俛伏兴还侍立【礼仪使奏礼毕准此】卷皇帝服衮冕以出侍卫如常仪礼仪使以下前导至东神门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍卫不应入者止于门外】协律郎跪俛伏举麾兴【凡行礼执事者取物奠物皆跪俛伏兴】工皷柷宫架干安之乐作【皇帝升防行止皆奏干安之乐】至阼阶下偃麾戞乐止【凡乐作皆协律郎跪俛伏举麾兴工皷柷而后作偃麾戞而后止】升自阼阶登歌乐作【左右侍卫之官量人数从升】至版位西向立乐止礼仪使以下分左右侍立【凡行事皆礼仪使枢宻院官太常卿东上閤门太常博士前导至位即分立分左右】祀祭官于殿上赞奉神主次引荐香灯官入室搢笏于室内奉皇主设于座【奉神主诣神幄内于几后启匮设于座以白罗巾覆之】执笏退复执事位次引宫闱令奉皇主如上仪【以青罗巾覆之】退复执事位于殿上赞奉神主内常侍以下于太庙南门外神幄奉别庙神主腰舆入南神西偏门至殿下南向内常侍以下北向立内常侍稍前奏惠恭皇后神主祫享于太庙奏讫退诣惠恭皇后神主前奏请降舆升殿奏讫宫闱令捧神主升自泰阶至殿上本庙宫闱令捧接祔于宣仁圣烈皇后神主之左设于座【奉神主设于座并如上仪】内常侍以下退于东神门内道南以俟祠祭官于殿上赞奉神主讫礼仪使前奏有司谨具请行事又奏请再拜皇帝再拜赞者曰再拜在位官皆再拜次引奉瓒官升诣僖祖神位前西向立【诣西向神位则北向立诣东则南向立】奉瓒槃官诣爵洗西东向立礼仪使前导皇帝诣阶盥洗位登歌乐作降自阼阶乐止宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐作奉瓒槃官跪取瓒于篚兴以进礼仪使奏请搢大圭受瓒内侍酌水以进礼仪使奏请洗瓒内侍跪取巾于篚兴以进皇帝拭瓒内侍受巾跪奠于篚奉瓒槃官捧槃升自东阶礼仪使奏请执大圭前导皇帝升殿大礼使从【皇帝升降大礼使皆从】宫架乐作至阼阶下乐止升自阼阶登歌乐作礼仪使前导皇帝诣禧祖位乐止奉瓒槃官诣禧祖位尊彛所西向立【若诣东西向神位即皆向北立】以瓒涖鬯执彛者举幂宗室酌欝鬯讫先诣次位尊彛所东向立【若诣东向神位尊彛所即西向立】礼仪使前导皇帝诣禧祖神位前北向立【若诣西向神位即东向立东向神位即西向立】礼仪使奏请搢大圭跪奉瓒槃官西向立以瓒授奉瓒官西向跪以进礼仪使奏请执圭瓒皇帝执瓒以鬯祼地奠之奉瓒官受瓒以授奉瓒槃官奉瓒槃官以槃受瓒讫俱诣次位以候礼仪使奏请执大圭俛伏兴前导皇帝少退北向立礼仪使奏请再拜皇帝再拜礼仪使前导诣顺祖位次诣翼祖位次诣宣祖位次诣太祖位次诣太宗位次诣真宗位次诣仁宗位次诣英宗位次诣惠恭皇帝位次诣神宗位次诣哲宗位祼鬯并如上仪【别庙神位止裸于座前不拜】奉瓒官奉瓒槃官酌欝鬯宗室俱防复位礼仪使前导皇帝还版位登歌乐作至位西向立乐止次太官令升诣僖祖位酌尊所北向立次太祝诣盥洗位搢笏盥手帨手执笏诣爵洗位搢笏洗以授执事者执笏诣僖祖位酌尊所西向立执事者以授太祝太祝执太官令酌牺尊之泛齐讫先诣次位酌尊所东向立太祝以授执事者执笏诣僖祖神位前执事者以授太祝太祝搢笏执跪奠于铏南执笏兴次诣每位奠并如上仪退复位宫架作兴安之乐文德之舞九成止
　　朝践
　　享日太官令帅进馔者诣每室馔幔内设腥体于爼【以牛两髀两肩两胁并实于一爼两髀在两端两肩两胁次之脊在中次升羊豕如牛各实于一爼次升牛羊豕牲首各一实于一俎次升牛腥肠胃肺实于一爼离肺一在上端刌肺三次之肠三胃三又次之次升羊腥肠胃肺实于一爼其载如牛次升豕腥肤九实于一爼横载次升鱼十有五实于一俎缩载】俱设于馔幔内东西相向皇帝晨祼既毕执事宗室奉毛血槃及肝膋豆立于南门外奉炉炭萧蒿稷黍者各立于其后以次由正门入陞殿其执事宗室各迎取于阶上入奠于神位前奉毛血肝膋者各退立于奠所次执事宗室奉炉炭设于神位之左其萧蒿稷黍各置于炉炭以次出太官令取肝以鸾刀割之洗于欝鬯贯之以膋燎于炉炭荐香灯官【别庙神主以太祝】以肝膋诏于神座又以堕祭三祭于茅苴降诣盥洗位盥手帨手升复执事位次执事宗室升牲首入设于豆右【牛在左羊在中豕在右】俱退复位次荐腥于筵前荐爼宗室以馔所奉爼以入太官令引入自正门搢笏奉爼升殿执事宗室各迎取于阶上荐爼官诣神位前跪奠先荐牛次荐羊次荐豕及鱼各执笏俛伏兴有司设牛爼在形盐前羊次之豕爼在酏食前鱼次之肠胃肤爼在牲首前【皆牛在左羊在中豕在右】每位奉奠并如上仪俱退复位









　　政和五礼新仪卷九十八
　　钦定四库全书
　　政和五礼新仪卷九十九
　　吉礼
　　皇帝祫享太庙仪三
　　馈食
　　享日有司陈鼎四十有八于神厨各在镬右太官令帅进馔者诣厨以升牛于镬实于一鼎【肩臂臑肫胳正脊一直脊一横脊一长胁一短胁一代胁一二　骨以并离肺一刌肺三肠三胃三】次升羊如牛实于一鼎次升豕于镬实于一鼎【羊熟十一体其次如牛又豕肤九】次升鱼十有五实于一鼎【每室牛羊豕鱼各一鼎】皆设扄幂执事宗室对举入设于每室馔幔内东西相向以北为上光禄实笾豆簠簋于每室馔幔内【笾实以粉餈豆实以糁食簠实以粱簋实以稷】次引视腥熟节官诣馔所视腥熟之节初皇帝晨祼毕还位乐止宫闱令入诣僖祖室内设神位每位铺筵设几昭位在北南向穆位在南北向祠祭官于殿上赞奉神主次荐香灯官宫闱令诣神内搢笏奉帝后神主于僖宗室内设于座讫【其奉神主设于座并上仪】退复位执事位祠祭官于殿上赞奉神主讫礼仪使前导皇帝还小次登歌乐作降自阼阶乐止宫架乐作将至小次礼仪使奏请释大圭殿中监跪受大圭皇帝入小次降乐止有司各帅其属徙堂上馔于室中讫礼仪使前导皇帝入版位卷出次宫架乐作殿中监跪进大圭礼仪使奏请执大圭前导皇帝升殿乐止登歌乐作至版位西向立乐止次引荐笾豆簠簋官诣馔所执笾豆簠簋以次荐爼官诣馔所奏爼入太官令引入正门宫架丰安之乐作设于西阶下北靣北上奉牲者在南执事宗室抽扄委于鼎北除幂初鼎序入执事宗室执及爼以从至西阶下设于鼎右加于鼎太官令以匕升牛载于一爼【肩臂臑肫胳正脊一直脊一横脊一长胁一短胁一代胁一载于一爼肩臂臑在上端肫胳在下端脊胁在中以离肺一刌肺三肠三胃三载于一爼其次如腥】次升羊如牛各载于一爼次升豕各载于一爼【并熟十二体其次如牛豕肤九体于一爼其次如腥】次升鱼载于一爼【鱼十有五其次如腥】鼎先退宗室进彻毛血槃以次出次荐笾豆簠簋官搢笏执笾豆簠簋荐爼官搢笏奉爼以升执事宗室各迎取于阶上荐笾豆簠簋官奉笾豆簠簋于神位前北向跪奠启盖以下执笏俛伏兴有司设笾豆于糗饵前豆于醓醢前簠于稻前簋于黍前次荐爼官奉爼诣神位前北向跪奠先荐牛次荐羊次荐豕及鱼各执笏俛伏兴有司设牛羊豕爼于肠胃肤之前【牛在左羊在中豕在右】鱼爼于牲首之右诸次位奉奠并如上仪乐止俱降复位次奉肝膋宗室取萧合稷黍擩于脂燎于炉炭各还尊所当馔熟之时取菹于醢祭于豆间三又取黍稷肺祭如初皆借用茅各还尊所次引奉币官受币官进币官受爵酒官进爵酒官陞诣僖祖位奉币官进币官受爵酒官进爵酒官在东西向立北上受币官在西东向立次引奉爵酒官诣爵洗西东向立礼仪使前导皇帝诣盥洗位登歌乐作降自阼阶乐止宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐止次奉爵洗官跪取爵于篚兴以进礼仪使奏请进大圭受爵内侍酌水以进礼仪使奏请洗爵内侍跪奠于篚兴以进皇帝拭爵内侍受巾跪奠于篚奉爵酒官受爵升自东阶礼仪使奏请执大圭前导皇帝升殿宫架乐作至阼阶下乐止升自阼阶登歌乐作殿中监跪进镇圭礼仪使奏请搢大圭执镇圭前导皇帝诣僖祖位乐止宫架作基命之乐【顺祖位大寜之乐翼祖位大顺之乐宣祖位天元之乐太祖位皇武之乐太宗位大定之乐真宗位熈文之乐仁宗位美成之乐神宗位大明之乐誓宗位重光之乐惠恭皇后位慈安之乐】文舞作奉爵酒官奉爵诣僖祖位酌尊所南向立执尊者举幂良醖令酌牺尊之泛齐讫先诣顺祖位酌尊所北向立礼仪使前导皇帝诣僖祖神位前西向立【若诣南向神位前则北向立若诣北向神位前则南向立】内侍先设缫借于地礼仪使奏请跪奠镇圭于缫借执大圭俛伏兴又奏请搢大圭跪次内侍跪取币于篚以币授奉币官授进币官进币官南向立跪以进礼仪使奏请受币皇帝受奠讫受币官北向跪受以兴【若南向神位则东向跪受若北向神位则南向跪受】进奠于僖祖神位前次奉爵酒官以爵授受爵酒官受爵酒官以授进爵酒官进爵酒官南向跪以进【若南向神位则西向跪进若北向神位则东向跪进】礼仪使奏请执爵祭酒【三祭于茅苴】奠爵执大圭俛伏兴次奉币官进币官受币官奉爵酒官受爵酒官进爵酒官俱诣次位以俟礼仪使前导皇帝少退西向又奏请少立乐止内侍取镇圭缫借诣次位先设缫借于地次举册官举祝册进于僖祖座右读册官搢笏跪读册文读讫执笏兴先诣次位神座之右礼仪使奏请再拜皇帝再拜有司入奠册于神位之右兴还尊所礼仪使前导皇帝诣次位奠币酌献并如上仪次奉币官进币官受爵酒官进爵酒官俱降复位内侍举镇圭缫借以镇圭授殿中监以还有司读册官以下俱降复位礼仪使前导皇帝还版位登歌乐作至位西向立乐止礼仪使奏请还小次礼仪使奏请释大圭殿中监跪受大圭皇帝入小次帘降乐止文舞退武舞进宫架正安之乐作舞者立定乐止初皇帝将诣小次礼直官太常博士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏盥诣僖祖位酌尊所西向立宫架作正安之乐武功之舞执事者以爵授亚献亚献进笏执爵执尊者举幂太官令酌象尊之醴齐讫先诣顺祖位酌尊所西向立亚献以爵授执事者执笏入诣僖祖神位前搢笏跪执事者以爵授亚献亚献执爵祭酒三祭于茅苴奠爵执笏俛伏兴少退再拜次诣每位酌献并如上仪乐止降复位和亚献行礼将毕次礼直官太常博士引终献诣洗及升殿酌献并如亚献之仪降复位初终献既升次引七祝及配享功臣献官诣盥洗位搢笏盥手帨手执笏进诣神位前搢笏跪执爵三祭酒奠爵执笏俛伏兴再拜诣次位并如上仪退复位【唯七祀先诣司命位奠爵讫兴少立次引太祝进诣神位前北向跪读祝文读讫退复位献官再拜】初皇帝既晨祼光禄以牛左臂一骨及长胁短胁俱二骨以并载于胙爼升设于僖祖室户外候终献既升次引进爼官进搏黍官太官令诣饮福位次向立奉爼豆爵官者各位于其后礼仪使奏请诣饮福位卷出次宫架乐作殿中监跪进大圭礼仪使奏请执大圭前导皇帝至降阶下乐止升自阼阶登歌乐作将至饮福位乐止登歌僖安之乐作皇帝诣饮福位西向立尚醴典御执尊诣酌尊所良醖令酌上尊饮福酒合簋一尊典御奉尊诣饮福位以授殿中少监尚醴奉御执爵殿中少监酌之奉御以爵酒授殿中监奉爵北向捧以立礼仪使奏请皇帝再拜皇帝再拜殿中监跪以爵酒进礼仪使奏请执大圭跪受爵祭酒【三祭于地】啐酒奠爵殿中监跪受爵兴请太祝帅执事者持胙爼进减神位前正脊二骨横脊二骨加于爼上内侍受爼以授进爼官进爼官南向跪以进皇帝受爼奠之进爼官受爼以兴降复位太官令取黍二簋搏以授搏黍官进搏黍官受以豆北向跪以进皇帝受讫奠之进搏黍官受豆以兴降复位次殿中监再跪以爵酒进礼仪使奏请受爵饮福奠爵殿中监收虚爵兴以授兴降奉执事者俱降复位礼仪使奏请执大圭俛伏兴又奏请再拜皇帝再拜乐止礼仪使前导皇帝还版位登歌乐作至版位西向立乐止次礼直官太常博士引皇子诣受爵位西向立太祝诣每位铏南举合置一内侍受爵皇子再拜内侍奉以授皇子皇子跪搢笏受而饮讫奠兴再拜以降次彻笾豆官升殿彻笾豆彻牛爼官升殿彻爼【笾豆爼各一俱少移故处】登歌丰安之乐作卒彻乐止彻笾豆官彻牛爼官降复位礼直官曰赐胙行事助祭官拜赞者承传曰赐胙再拜在位官皆再拜送神宫架兴安之乐作一成止祠祭官于殿上赞纳神主次引荐香灯官搢笏奉帝主入祏室讫【荐香灯官先捧匮置于神座纳神主于匮讫捧匮入祏室】执笏退复位次引宫闱令奉后主如上仪退复位【若别庙神主还本庙则俟祠祭官赞纳神主次引内常侍以下先入诣殿庭北向候纳神主讫次引内常侍升殿诣惠恭皇后神主前奉请惠恭皇后神主降殿乘舆赴本庙奏讫宫闱令捧神主降自防阶内常侍前导置于舆内常侍以下分左右前导腰舆出太庙南门西偏门主庙门外所司转仪仗还别庙如还太庙之仪腰舆本庙殿下北向内常侍启腰舆前奏请惠恭皇后神主降舆陞殿奏讫复位本庙宫闾令捧接神主入祏室并如太庙之仪阖戸以降内常侍以下北向西上立赞者曰拜内常侍以下再拜皆退】礼仪使奏礼毕前导皇帝降阼阶登歌乐作降自阼阶乐止宫架乐作出门乐止礼仪使奏请释大圭殿中监跪受大圭皇帝还大次礼部郎中奏请解严皇帝常服乘舆还斋殿宫闱令以黍稷肺祭借用白茅束而埋之于西阶东有司各取币置于坎大礼使以下就望瘗位礼直官曰可瘗窴土半坎本庙宫闱令监视次引大礼使以下诣东门外揖位立礼直官赞礼毕揖讫退文武助祭官及宗室以次出引七祀献官诣斋宫内七祀望燎位南向立有司置祝版于燎柴焚讫退太官令帅其属彻礼馔次监察御史诣殿监视收彻讫退宫闱令阖户以降乃退太常藏祝版于匮


　　政和五礼新仪卷九十九
　　钦定四库全书
　　政和五礼新仪卷一百
　　吉礼
　　皇帝祫享太庙仪四
　　车驾还内
　　前期殿中监帅其属尚舍设御幄于大庆殿门外之东南向大晟设宫架于宣德门外稍南其日礼毕所司转仗卫卤簿于还途如来仪文武百官宗室客使先诣宣德门外就次以俟立班奉迎乘黄令进金辂于御幄前南向千牛将军一员执长刀立于辂前尚辇奉御进舆于斋殿导驾官俱诣斋殿门外奉迎礼部侍郎奏请中严少顷又奏外办卷皇帝服通天冠綘纱袍乘舆以出应导驾官等并迎驾奏圣躬万福讫【内祗应官赞谢皆再拜】步导出殿门外太仆卿出诣金辂所摄衣而陞正立执辔皇帝乘舆降自西阶至金辂所左辅奏请皇帝降舆升辂【有司仍具大辇若乘辇即云降舆乘辇】太仆卿立授绥千牛将军驭驾如来仪门下侍郎奏请车驾进发车驾动称警跸侍卫如仪至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马赞者承传勅侍臣上马门下侍郎奏请车驾进发车驾动称警跸皷吹及诸军乐振作车驾将至宣德门外文武百官宗室客使立班再拜奉迎大内留守见再拜讫退车驾至宣德门外少驻文武侍臣皆下马步导千牛将军降立于辂右车驾动千牛将军夹辂而趋大乐正令奏采茨之乐入门乐止车驾至御幄前左辅奏请皇帝降辂乘舆【若乘辇即奏云降辇乘舆】皇帝降辂乘舆以入礼部郎中奏解严通事舍人承防勅羣官各还次将士各还其所
　　紫宸殿受贺
　　前期殿中监帅其属尚舍设御座于紫宸殿当中南向又于殿后设御閤如仪仪鸾司设文武百僚次于殿门之外随地之宜其日礼毕车驾还内管军臣僚东上閤门官引驾诣紫宸殿后閤文武百僚并常服入就次少顷东上閤门御史台分引诣殿下立班东上閤门附内侍进班齐牌皇帝常服出升御座鸣鞭禁卫奏圣躬万福次舍人揖管军官臣僚等并行门躬赞再拜管军臣僚以下皆再拜班首奏圣躬万福舍人引班首出班俛伏跪致词讫俛伏兴退复位舍人揖躬赞再拜管军臣僚以下皆再拜三称万歳内侍诣御座前承防退降阶西向宣荅讫舍人赞再拜管军臣僚以下皆再拜三称万歳舍人赞各祗候管军臣僚诣殿下侍立行门外左右立次太史局官再拜奏圣躬万福出班躬身奏祥瑞气退复位舍人揖躬赞再拜太史局官再拜赞祗候太史局官东出次舍人揖枢宻以下躬舍人当殿通某官姓名以下起居称贺转身于班前西向立舍人赞再拜枢宻以下皆再拜搢笏舞蹈三称万歳又再拜班首不离位奏圣躬万福又再拜舍人引班首出班俛伏跪致词讫俛伏兴退复位舍人揖躬赞再拜枢宻以下皆再拜搢笏舞蹈三称万歳又再拜东上閤门官当殿北向承防退西向称有制枢宻院以下再拜宣荅讫复位舍人赞再拜枢宻以下皆再拜搢笏舞蹈三称万歳又再拜枢宻直学士升殿侍【并升西阶】知客省事以下殿廷东侍立分班出舍人礼直官揖宰臣以下躬舍人当殿通文武百官宰臣姓名以下起居称贺【三公通某官】舍人揖班首以下横行北向【学士待制两省官将军仍旧相向立】称贺如上仪【唯典仪赞拜枢宻诣御座前丞槛东称有制宣荅】贺讫宰臣执政官升殿东西相向立【宰臣执政官陞东阶中书侍郎升西阶】枢宻直学士下殿余官以次退皇帝降坐鸣鞭殿上侍立官以次退
　　宣德门肆赦
　　前期殿中监帅其属尚舍张设宣德门之内外又设御座于前楹当中南向又设御幄于后东上閤门设捧赦书仪物于御座之东稍南仪鸾司设文武百僚次于楼前随地之宜八作司设鸡竿于御街之东稍北大晟府设钲鼓一于宫架之西稍北东向其日刑部大理寺开封府以囚徒集于仗后东上閤门御史台太常寺设文武百官位于楼下皇帝御紫宸殿受贺毕少顷乘辇升宣德门至御閤东降辇归御閤降内侍进呈赦书东上閤门官于楼下【二员于楼上祗应】礼直官通事舍人分司三公亲王以下诣楼前分班立定左辅枢宻升诣御座之东翰林学士承防一人升诣御座之西俱南向立【翰林学士承防阙即翰林学士】次引礼部侍郎奏请中严少顷又奏外办降复本班卷大乐正令撞黄钟之钟右五钟皆应干安之乐作内侍索扇扇合皇帝出御閤临轩即御座楼下鸣鼔卷内侍赞扇开乐止侍御如常仪礼直官通事舍人分引三公亲王以下横行北向立定【学士待制两省官将军仍旧相向立】典仪曰再拜在位官皆再拜分班东西相向楼下舍人诣楼前北向立左辅诣御座前承防退稍前西向宣曰奉勅立金鸡退复位楼下舍人应喏趋诣文武班南北向揖讫东向宣曰奉勅立金鸡宣付所司退复位金鸡初立大晟府撃鼓每击鼔投一杖囚集鼓声止初宣立金鸡即击鼓立金鸡讫即止更不投杖楼上降赦书閤门受以置于案承受二人举案于东偏门之西南舍人二员对捧东上閤门官揖引至班心北向揖称宣付门下省退诣案西东向立引门下侍郎诣案南北向搢笏跪閤门捧赦书以授门下侍郎门下侍郎受讫执笏俛伏兴舍人捧案退置于楼下近北讫归本班东上閤门官还侍立位次引门下侍郎捧赦书诣班前北向俛伏跪奏制书请付外施行【制书权付礼直官】奏讫俛伏兴躬身北向次引左辅御座前承防退西向宣曰制可退复位门下侍郎称宣付班首稍西东向立次引班首相向各俛伏跪门下侍郎搢笏捧制书以授班首班首受讫执笏俛伏兴捧归位以付舍人舍人跪受付提防承受启付讫复授舍人舍人捧制书折方行至班心近南西向又折方北向立东上閤门官一员并捧制书舍人于左省班后请宣制立【起居郎舍人一员】舍人宣曰有制典仪曰再拜在位官皆再拜舍人宣制至咸赦除之狱吏诣班南北向躬称脱枷讫奏圣躬万福三称万歳以罪人过宣制讫楼上舍人赞枢宻院官左辅翰林学士承防曲贺再拜【楼上閤门官不拜】东上閤门官归侍立位舍人捧制书诣班首前东向立搢笏跪以制书授班首班首授讫舍人执笏退复侍立位礼直官次引刑部尚书诣班首前东向搢笏跪班首搢笏以制书授刑部尚书刑部尚书受讫执笏以制书加于笏上以授所司归本班礼直官通事舍人引三公亲王以下及应横行官就北向位立定典仪曰再拜在位官皆再拜礼直官通事舍人引班首稍前俛伏跪致祠讫俛伏兴典仪曰再拜在位官皆再拜搢笏舞蹈三称万歳又再拜东上閤门官诣楼前承防退于班首前西向称有制典仪曰再拜在位者皆再拜东上閤门官宣荅讫归侍立位典仪曰再拜在位官皆再拜舞蹈三称万歳又再拜礼直官通事舍人引三公亲王以下分东西班叙位礼直官引左辅诣御座前奏礼毕退复位内侍索扇扇合大乐正令撞防賔之钟左五钟皆应干安之乐作降皇帝降座还御幄乐止楼上鸣鞭舍人诣楼前北向承防四色官喏舍人北向称奉勅放仗四色官趋至班南宣曰奉勅放仗百僚再拜退宣词令舍人楼下宣劳将士讫退【赐茶酒拽马队并如仪】











　　政和五礼新仪卷一百
　　钦定四库全书
　　政和五礼新仪卷一百一
　　吉礼
　　祫享太庙仪【有司行事】
　　时日
　　斋戒
　　陈设
　　省牲器
　　别庙神主过太庙
　　晨祼
　　馈食
　　时日
　　太庙三年一袷以孟冬之月其年太常寺预以隔季以孟冬时享前择日祫享太庙关太史局太史局择日报太常寺参酌讫具时日散告
　　斋戒
　　前享十日受誓戒于尚书省其日五鼔赞者设位版于公相防下初献官在左刑部尚书在右并南向亚献终献礼官位于其南稍东北向西上监察御史位于西稍北东向戸部兵部工部尚书大司乐光禄丞位于其南稍西北向东上【凡设大乐令光禄丞位皆稍却】奉礼协律郎太祝太官令内常侍内给事内谒者监内仆丞宫闱令夹侍内臣舁神主内臣位于其东西向北上捧爼斋郎位其后质明赞者引行事执事官就位立定礼直官引初献降阶就位礼直官赞揖在位者对揖初献搢笏读誓文云某月某日孟冬祫享太庙各扬其职不共其事国有常刑读讫执笏礼直官赞奉礼协律郎太祝太官令内常侍以下先退余官对拜乃退散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞太官令斋一日】二日于本司【亲王于本府翊善防宗室于睦亲广亲宅都防相妨即于学舍余官无本司并于太庙斋宫别庙行事官内常侍以下即于别庙斋宫质明至斋所】唯享事得行其余悉禁前享一日质明俱赴祠所斋宫官给酒馔享官已斋而阙者通摄行事
　　陈设
　　前享三日仪鸾司设馔幔于东门外【每室馔幔各一】设权奉安别庙神主幄次于南神门外东向又设七祀次一于殿下横街之北道西东向配享功臣次于横街之南道之东西相向【每室配享功臣各为一次】前二日光禄牵牲诣祠所前一日宫闱令帅其属扫除庙之内外太常设堂上位自西序以东每位并设幄帐铺筵设几于筵上太常设祭器【凡设祭器皆借以席笾豆又加巾盖】以俟告洁【既毕权彻】设揖位于斋宫内三献官礼官在道南北向西上戸部兵部工部尚书大司乐光禄卿大乐令光禄丞奉礼协律郎太祝太官令内常侍内给事内谒者监内仆丞宫闱令夹侍内臣舁神主内臣在道北南向西上【凡设大乐令以下位皆稍却若享日即不设光禄卿丞常侍以下位】监察御史于戸部尚书之西少絶光禄丞陈牲于东神门外当门西向祝史各位于牲后太常设省牲位于牲西三献官礼官在道南北向戸部兵部工部尚书大司乐光禄卿大乐令光禄丞奉礼协律郎太祝太官令内常侍内给事内谒者监内仆丞宫闱令夹侍内臣舁神主内臣在道北南向俱西上捧爼斋郎在后监察御史于戸部尚书之西少絶光禄陈牲馔于东神门外道北南向太常设省馔位版于礼馔之南三献官礼官在南北向西上监察御史在西东向戸部兵部工部尚书大司乐光禄卿大乐令光禄丞奉礼协律郎太祝太官令内常侍内给事内谒者监内仆丞宫闱令夹内侍臣舁神主内臣在东西向北上捧爼斋郎在其后大晟设登歌之乐于殿上前楹间稍南北向设宫架于庭中立舞表于酂缀之间享日丑前五刻礼直官赞者诸司职掌各服其服宫闱令入殿开室帅其属扫除太常陈币篚各于神位之左【币以白】祝版各于神位之右置于坫次设祭器光禄实之每位左十有二笾为四行以右为上【第一行鱼鱐在前糗饵粉餈次之第二行干防在前干枣形盐次之第三行鹿脯在前榛实干桃次之第四行菱在前芡防次之】右十有二豆为四行以左为上【第一行芹菹在前笋菹葵菹次之第二行菁菹在前韭菹酏食次之第三行鱼醢在前兔醢豚拍次之第四行鹿臡在前醓醢糁食次之】加豆二在豆前【左实以雁右实以稻】爼三二在笾前为二重【第一重实以牛腥七体两髀两肩两胁脊两髀在两端両肩两胁次之脊在中第二重实以羊腥七体其载如牛】一在豆前【实以豕腥七体其载如羊】又爼九在豆右为三重【第一重实以牛羊豕首各一第二重一实以牛腥肠胃肺离肺一在上端刌肺三次之肠三胃三又次之一实以羊腥肠胃肺其载如牛一实以豕腥肤九横载第三重一实以牛熟肠胃肺一实以羊熟肠胃肺一实以豕熟肤其载如腥皆牛在左羊在中豕在右】豋一在笾豆间【实以大羮】铏三在豋前【实以羮加芼滑】簠二簋二在笾豆外簠在左簋在右【簠实以稻粱粱在稻前簋实以黍稷稷在黍前】豋一在笾之左【实以肝膋】槃一在神位之左【实以毛血】炉炭在神位前置萧蒿于炉上设太尊五山尊五为二重太尊在前皆有坫在神位之左【太尊一实明水为上尊余实以泛齐代以供内法酒初献酌之山尊一实明水为上尊余实以醴齐代以祠祭法酒亚终献酌之】虎彛一在太尊之右【实以欝鬯】蜼彛一在山尊之右【实以明水】皆有舟俱加勺幂为酌尊又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】皆加幂五齐三酒设而不酌太常设七祀位于殿下横街之北次内又设配享功臣位于横街之南次内【韩王赵普周王曹彬位于横街之南道西东向太师薛居正太师石熈载郑王潘美位在其西太师李沆太师王旦太师李继隆位又在其西又设太师王曾太师吕夷简侍中曹玮位于横街之南道东西向司徒韩琦太师曾公亮位在其东次舒王王安石位次太师蔡确位又在其西俱北向】皆设神位太庙设神位版太常设祭器光禄实之每位左二笾【栗在前鹿脯次之】右二豆【菁菹在前鹿臡在后】爼一在神位前【实以羊豕腥肉】爵一次之【实以祠祭法酒】簠一簋一在爵之前簠在左簋在右【簠实以稷簋实以黍】象尊一在笾前加勺幂【实以祠祭法酒】神位前又设爼三于东神门外每室馔幔内洗二于东阶下直东霤北向【盥设在东爵设在西】罍在洗东加勺篚在洗西南肆实以巾【若爵洗之篚即又实以瓒及爵加坫】设礼官盥洗于从祀神位之前执罍篚者位于其后【七祀及配享功臣各一洗】又设揖位于东神门外如省牲位【唯不设光禄卿丞捧爼斋郎内常侍以下位】开瘗坎于殿内阶之东方深取足容物南出陛设望瘗位于其南如省馔位【唯不设光禄卿斋郎内常侍以下位】设七祀燎柴于斋宫内设三献官礼官席位于殿下东阶之东南西向南上戸部兵部工部尚书于其南西向北上监察御史大司乐大乐令席位于殿庭之南北向奉礼协律郎太祝太官令位其后俱西上光禄卿席位于监察御史之东北向又设监察御史位于殿上前楹西东向奉礼郎太祝在东西向北上大乐令于乐簴之北北向太官令于酌尊所协律郎位二一于殿上前楹间稍西一于宫架西北向
　　省牲器
　　前享一日行事执事官集初献斋所肄仪太祝习读祝文及视币讫次礼直官赞者分引行事执事官就斋宫内揖位【凡初献行事礼直官引余官皆赞者引】立定礼直官赞揖讫分引诣东神门外省牲位立定礼直官赞揖讫次引大司乐入行乐架次引监察御史入升自西阶【凡行事执事官升降皆自西阶】视涤濯执事者举幂曰洁降复位礼直官稍前曰告洁毕请省牲太祝出班廵牲一匝诣初献前西向躬曰充退复位光禄丞出班廵牲一匝诣初献前西向躬曰腯退复位礼直官赞省牲毕请诣省馔位揖讫引行事执事官各就位立定礼直官赞揖所司省馔具毕礼直官赞省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤濯讫协律郎展视祭器乃还斋所未后一刻太官令帅宰人以鸾刀割牲祝史以槃取毛血各置于馔所遂烹牲晡后宫闱令帅其属扫除庙之内外讫还斋所
　　别庙神主过太庙
　　前享一日所司陈仪仗于别庙门之外【清道二人分左右中道执黑漆仗服武弁罗衫革带次幰弩一箭靫全执人并服平巾帻绯衫勒帛次扇二分左右服绯画衫次曲盖一次方繖一服黄画衫次导盖一服黄衫并抹额勒帛次部辖员僚二人分左右服黑平巾帻仪刀紫文袍勒帛次排列职掌四人分左右重行服紫罗寛衫次团扇十四为七重次方扇四次曲盖四重行次方繖二次花盖二已上并分左右服武弁冠绯衫白袴锦螣蛇次排列执掌二分左右服绯衣又于团扇方扇内设行障一在前次行障二次坐障二并分左右次坐障一在后腰舆一在行障坐障内已上服同执花盖部辖节级一名在排列执掌内服同执花盖又加铜带次左右街司衙官十二人分左右为六重外仗分左右厢青衣二人为二重执竿并袋服黑平巾帻青衫袴勒帛次车幡捧四重行服黑平巾帻绯衣袴勒帛水鸾头竿六信幡六为六重皆竿一在前幡一次之服同执扇次防二十为十重服同执曲盖次刀盾二十各盾左刀右为十重服皂衫防勒帛次稍十为五重服青衫抹额勒帛次弓箭十四每弓一箭二箭靫全为七重服银褐衫抹额勒帛次仪刀十为五重服平巾帻银褐衫勒帛次仪锽斧四为二重服同执曲盖】享日丑前五刻所司陈方扇团扇行障坐障于别庙南神门外设腰舆于殿阶之下南向少顷礼直官赞者分引内常侍以下于殿庭北向西上重行立【别庙内常侍行事执事礼直官皆赞者引】赞者曰再拜内常侍以下皆再拜本庙宫闱令升殿开室奏惠恭皇后神主祫享于太庙降殿乘舆奏讫俛伏兴【凡内常侍奏请准此】又宫闱令捧接神主内常侍前置于舆内常侍以下分左右前导诣太庙南神门外幄次东向权奉安仪仗于太庙门外止方扇团扇行障坐障至太庙南神门外止内常侍以下俟导引诣殿上神幄如别仪
　　晨祼
　　享日丑前五刻【行事用丑时七刻】祠祭官引宫闱令入诣殿庭北向立祠祭官曰再拜宫闱令再拜升殿开室整拂神幄帅其属扫除退就执事位次引荐香灯官入诣殿庭北向【凡宫闻令荐香灯官行事皆祠祭官引】祠祭官曰再拜荐香灯官再拜升殿各就执事位次乐正帅工人二舞入就位【登歌工人俟监察御史防阅讫升西阶各就位】次太官令帅其属实馔具毕次引光禄卿入诣殿庭席位北向立赞者曰再拜光禄卿再拜升殿防视礼馔毕次引监察御史陞殿防阅陈设纠察不如仪者【凡防视防阅皆先诣僖祖位以至次位】光禄卿还斋所余官各服其服次引行事执事官诣斋宫内揖位立定礼直官赞揖引诣东神门外揖立定礼直官赞揖次引大司乐大乐令协律郎次引监察御史奉礼郎太祝太官令入就殿下席位北向立次引初献戸部兵部工部尚书亚终献礼直官入就殿下席位西向立祠祭官于殿上赞奉神主次引荐香灯官入室搢笏于祏室内奉帝主出诣殿上神幄设于座【奉神主诣神幄内于几后启匮设于座以白罗巾覆之】执笏退复执事位次引宫闱令奉后主如上仪【以青罗巾覆之】退复执事位于殿上赞奉神主内常侍以下于太庙南门外神幄承别庙神主腰舆入南神西偏门至殿下南向内常侍以下北向立赞者曰再拜内常侍以下再拜候殿上奉神主讫内常侍稍前奏惠恭皇后神主祫享于太庙奏讫退诣惠恭皇后神主前奏请降舆升殿奏讫宫闱令捧神主升自泰阶至殿上本庙宫闱令捧接祔于宣仁圣烈皇后神主之左设于座【奉神主设于座如上仪】内常侍以下退诣东神门内道南以俟祠祭官于殿上赞奉神主讫礼直官稍前赞有司谨具请行事赞者曰再拜在位者皆再拜次引监察御史大司乐大乐令奉礼协律郎太祝太官令各就位立定【太官令就僖祖位尊彛所】次引初献诣盥洗位北向立搢笏盥手帨手执笏诣爵洗位北向立搢笏洗瓒拭瓒以授执事者执笏陞殿诣僖祖位尊彛所东向立【若南北向神位尊彛所即东西向立酌献准此】执事者以瓒授初献初献搢笏执瓒执彛者举幂太官令酌欝鬯讫先诣顺祖位尊彛所北向立【若北为神位尊彛所即南向立酌献准此】初献以瓒授执事者执笏诣僖祖神位前西向【若南向神位即北向立若北向神位即南向立酌献准此】搢笏跪次引奉礼郎搢笏南向跪执事者以瓒授奉礼郎奉礼郎奉瓒授初献初献执瓒以鬯祼地奠讫以瓒授执事者次执事者以币授奉礼郎奉礼郎奉币授初献讫执笏兴先诣顺祖神位前西向立【若北向神位即东向立】初献受币奠讫执笏俛伏兴少退再拜次诣顺祖位次诣翼祖位次诣宣祖位次诣太祖位次诣太宗位次诣真宗位次诣仁宗位次诣英宗位【不诣惠恭皇后位】次诣神宗位次诣哲宗位祼鬯奠币并如上仪俱复位协律郎跪俛伏兴举麾工鼔柷宫架作兴安之乐孝熈昭徳之舞九成偃麾戞敔乐止【凡乐皆协律郎跪俛伏举麾兴工鼔柷而后作偃麾戞敔而后止】既晨祼荐香灯官入取毛血奠于神位前太官令取肝以鸾刀割之洗于欝贯之以膋燎于炉炭荐香灯官以肝膋诏于神位又以堕祭三祭于茅苴退复位
　　馈食
　　享日有司设鼎三十有六于神厨各在镬右光禄帅进馔者诣厨以升牛于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并】次升羊豕如牛各实于一鼎【每位牛羊豕各一鼎】皆设扄幂祝史对举入设于馔幔内候初献升祼入陈于西阶下北向北上祝史抽扄委于鼎右除幂初鼎序入有司执七斋郎捧爼以从至西阶下爼各设于鼎北加于鼎光禄以升牛载于一爼【肩臂臑在上端肫胳在下端脊胁在中】次升羊豕如牛各载于一爼【每位牛羊豕各一爼】鼎先退次引戸部兵部工部尚书诣西阶下搢笏奉爼【戸部奉牛兵部奉羊工部奉豕】升殿宫架丰安之乐作诣僖祖神位前西向跪奠【若南向神位即北向跪奠北向神位即南向跪奠】先荐牛次荐羊次荐豕各执笏俛伏兴有司入设于豆右肠胃肤之前【牛在左羊在中豕在右】次诣每位奉爼并如上仪乐止俱降复位初奠爼讫次引荐香灯官取萧合黍稷擩于脂燎于炉炭当馈熟之时荐香灯官取菹擩于醢祭于豆间三又取黍稷肺祭如初俱借以茅退复位次初献再诣盥洗位宫架正安之乐作【初献升降行止皆作正安之乐】至位北向立搢笏盥手帨手执笏诣爵洗位北向立搢笏洗爵拭爵以授执事者执笏升殿乐止登歌乐作诣僖祖位酌尊所东向立乐止登歌基命之乐【顺祖位大宁之乐翼祖位大顺之乐宣祖位天元之乐太祖位皇武之乐太宗位大定之乐真宗位熈文之乐仁宗位美成之乐英宗位治隆之乐神宗位大明之乐哲宗位重光之乐惠恭皇后位慈安之乐】执事者以爵授初献初献搢笏执爵执尊者举幂太官令酌太尊之泛齐讫先诣顺祖位酌尊所北向立初献以爵授执事者执笏诣僖祖神位前西向立搢笏跪执事者以爵授初献初献执爵祭酒三祭于茅苴奠爵执笏俛伏少立乐止次引太祝诣神位前北向搢笏跪读祝文读讫执笏兴先诣顺祖神位前东向立【若南向神位即西向立】初献拜次诣每位行礼并如上仪太官令复位诣僖祖位酌尊所太祝复位初献将降阶登歌乐作防阶乐止宫架乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升殿诣僖祖位酌尊所东向立宫架作文安之乐孝熈昭德之舞执事者以爵授亚献亚献搢笏执爵执事者举幂太官令酌山尊之醴齐讫先诣顺祖位酌尊所北向立亚献以爵授执事者执笏诣僖祖神位前西向立搢笏跪执事者以爵授亚献亚献执爵祭酒三祭于茅苴奠爵执笏俛伏兴少退再拜诣次位并如上仪退复位【唯七祀先诣司命位奠爵讫兴少立次太祝北向跪读祝文读讫退复位礼官拜】次引太祝彻笾豆【笾豆各一少移故处】登歌恭安之乐作卒彻乐止次引宫闱令束茅讫俱复位礼直官曰赐胙赞者承传曰赐胙再拜在位者皆再拜送神宫架兴安之乐作一成止祠祭官于殿上赞奉神主入祏室次引荐香灯官搢笏奉帝主入祏室【荐香灯官先捧匵置于神座纳神主于匵讫捧入祏室】执笏退复位次引宫闱令奉后主入祏室并如上仪退复位【若别庙神还本庙则俟祠祭官赞纳神主次引内常侍以下先入诣殿庭北向立俟纳神主讫次引内常侍升殿诣英宗神幄内于惠恭皇后神主前奏请惠恭皇后神主降殿乘舆赴本庙奏讫宫闱令捧神主降自泰阶内常侍前导置于舆内常侍以下分左右前导腰舆出太庙南神西偏门至庙门外所司转仪仗导别庙如过太庙之仪腰舆至本庙殿下北向内常侍诣腰舆前奏请惠恭皇后神主降舆升殿奏讫复位本庙宫闱令捧接神主入祏室并如太庙之仪阖戸以降内常侍以下北向西上立赞者曰拜内常侍以下再拜讫退】次引初献戸部兵部工部尚书亚终献礼官就望瘗位有司诣神位前取币束茅苴于坎次引监察御史大司乐大乐令奉礼协律郎太祝就望瘗位立定礼直官曰可瘗寘土半坎本庙宫闱令监视次引初献以下












　　政和五礼新仪卷一百一
<史部,政书类,仪制之属,政和五礼新仪>
　　钦定四库全书
　　政和五礼新仪卷一百二
　　吉礼
　　皇帝时享太庙仪上
　　时日
　　斋戒
　　陈设
　　车驾自大庆殿诣太庙
　　省牲器
　　晨祼
　　馈食
　　车驾还内
　　时日
　　前期降御札以来年孟春时享太庙【夏享准此若秋享冬享时即云以今年某月时享太庙】太常寺帖太史局择日太史局择日报太常寺太常寺叅酌讫申奏具时日散告【若臈享即不帖太史局择日但具时日散告】
　　斋戒
　　前享十日质明有司设行事及助祭文武百官位于朝堂太宰刑部尚书在北南向太宰在左刑部尚书在右【刑部尚书稍却】行事大司乐光禄卿大乐令光禄丞功臣献官在南【如庙献即设行事太宰左丞在南吏部户部礼部兵部工部尚书吏部礼部侍郎及司乐以下位在其南凡设大乐令以下位皆稍却】执事官又在其南俱北向西上监察御史位二在西东向读册举册官奉礼协律太祝郊社太官令在东西向俱北上【奉礼以下位皆稍却】设助祭文武百官位于行事官之南又设行事及助祭亲王宗室位于太庙斋坊少宰刑部侍郎在北南向少宰在左刑部侍郎在右【刑部侍郎稍却】亚终献在南北向西上亲王及行事执事助祭宗室在东西向北上东上閤门御史台太常寺以下分引羣官各就位【凡将引行事助祭文武百官立班即御史台引殿中侍御史一员先入就位】太宰读誓于朝堂刑部尚书涖之少宰读誓于太庙斋坊刑部侍郎涖之誓文曰今年某月某日孟春【夏云孟夏秋云孟秋冬云孟冬腊云季冬臈日】皇帝时享太庙【如庙献即云前一日朝献景灵宫】各其职其或不恭国有常刑读讫【内朝堂执事官奉礼郎以下文官宣徳郎以下武官从义郎以下皆退】余官并对拜讫退皇帝散斋七日于别殿致斋三日【三日于大庆殿一日于太庙】凡散斋不吊丧问疾作乐有司不奏刑杀文书致斋日前后殿不视事唯行享事前致斋一日殿中监帅其尚舍铺御座于大庆殿当中南向设东西房于御座之左右稍北又设西阁及斋室于殿后之左殿上前楹施帘致斋之日质明有司陈法驾卤簿于宣徳门外尚辇陈平辇于垂拱殿庭文武百官俱就次各服其服东上閤门奏请皇帝未后诣斋室通事舍人等自下分引知枢密院事以下诣垂拱殿庭立班东上閤门附内侍进班齐牌垂拱殿帘降皇帝乗辇出至殿上少驻辇官迎驾自賛常起居宣辇官上殿帘卷鸣鞭行门禁卫诸班亲从迎驾自賛常起居次舍人先賛知内侍省官以下常起居次枢密以下通班常起居賛只候引驾枢密知客省事以下至签书东上閤门官分左右立六尚局应奉官只应通侍大夫以下武功大夫以下并先退次管军臣僚宣名常起居賛只引驾并分左右前辇降东阶垂拱殿门外禁卫诸班亲从自賛常起居次行宫使御营廵检一班常起居【如通侍大夫以下知客省事以下武功大夫以下知内侍两省带御器械官充行宫使御营廵检各归本班】至大庆殿后阁降辇入西阁大庆帘降前导官并就次易朝服诣御榻前分左右侍立【知枢密院事签书枢宻院事在东西向左辅一员在知枢密院事之北賛拜东上閤门官一员又在其北并西向知客省事以下在签书枢密院事之南稍东西向北上签书客省事以下又在其南稍却】通事舍人等分引行事执事文武助祭官各綪结佩入诣大庆殿庭立班次引礼部侍郎奏请中严侍臣诣幄奉迎内外符宝郎奉宝先出陈于御榻之左右少顷引礼部侍郎奏外办皇帝服通天冠绛纱袍綪结佩出西阁乗舆称警跸侍卫如常仪由西房至御榻西降舆皇帝即御座南向侍臣夹侍賛拜东上閤门官于榻前賛枢密以下拜殿之上下应在位官皆再拜【东上閤门官賛拜讫转身北向随拜毕西向賛各只候】次礼直官引左辅诣御座前俛伏跪奏左辅具官臣某言请皇帝降座就斋室奏讫俛伏兴还侍位【凡左辅奏请准此】皇帝降座乗舆由东房入斋室侍臣各还所司直卫者如常仪通事舍人分引行事执事文武助祭官以次出【三省亲王枢密宗室起居问圣体并如上仪】应行事执事助祭官及从升者并散斋七日宿于正寝致斋三日各宿于其次【三省枢密院官各宿于本防及都堂侍从官并尚书侍郎分宿于秘书省中书后省余官内庭有所司者各宿于其司诸方客使许赴陪位者各宿于其次】凡散斋治事如故唯不吊丧问疾作乐判书刑杀文书决罸罪人及与秽恶致斋之日官给酒馔唯享事得行其余悉禁与享之官已斋而阙者通摄行事
　　陈设
　　前享三日殿中监帅其属尚舍设大次于太庙东门外道北南向小次于阼阶东稍南西向仪鸾司设文武侍臣次于大次之前随地之宜行事助祭官宗室及有司次于庙之内外设东方南方客使次于文官之后西方北方客使次于武官之后设馔幔于庙南门之外东西相向【每室设馔幔各一】又设七祀次一于殿下横街之北道西东向又设配享功臣次于殿下横街之南道之东西相向【每室配享功臣各为一次】前享二日宫闱令帅其属扫除庙之内外开瘗坎于殿西阶之东南方深取足容物南出陛太常设七祀燎柴于斋宫内光禄牵牲诣祠所大晟陈登歌之乐于殿前楹间稍南北向设宫架于庭中立舞表于鄼缀之间户部陈诸州嵗贡于宫架南龟为前列金次之玉帛又次之余为后东西向前享一日奉礼郎礼直官设皇帝位版于阼阶上饮福位于东序俱西向賛者设亚终献位于小次南稍东助祭亲王宗室使相在其南进币爵酒官受爵酒官奉币官荐牛俎官荐笾豆官荐牛俎豕鱼俎官受币罍奉爵官奉瓉槃官进抟黍官举册官七祀献官在助祭宗室使相之南并西向北上大礼使位于西阶之西稍南【与亚终献班相对】行事光禄卿读册官光禄丞功臣献官在其西助祭宰相使相位大礼使之南执政在其西又设监察御史位二于西阶下俱东向北上奉礼郎太祝太官令于东阶下俱西向北上协律二一于殿上前楹间一于宫架西北俱东向大乐令于登歌乐虡北大司乐于宫架北良醖令于酌尊所俱北向又设助祭文武羣官宗室于横街之南诸方客使位于庙门之外随其方国光禄陈牲于东神门外当门西向以南为上祝史各位于牲后太常设省牲位于牲西大礼使进币爵酒官受爵酒官奉币官受币官罍洗奉爵官奉瓉槃官位于道南北向西上七祀配享功臣献官在后荐牛爼官荐笾豆官大司乐光禄卿进抟黍官读册举册官大乐令光禄丞奉礼协律郎太祝太官令宫闱令位道北南向北上【大乐令以下位皆稍却】监察御史在荐爼官之右异上位稍却光禄设礼馔于东神门外道北南向太常设省馔位版于礼馔之南大礼使进币爵酒官受爵酒官奉币官罍洗奉爵官奉瓉槃官位在南北向西上七祀配享功臣献官在其后监察御史位二在西南向荐牛爼官荐笾豆官大司乐光禄卿进搏黍官读册举册官大乐令光禄丞奉礼协律郎太祝太官令宫闱令位在东西向北上礼部帅其属祝册案于室户外之右司尊彛帅其属设币篚于酌尊所次设笾豆簠簋之位于室户外每室左十有二笾右十有二豆俱为四行加豆二于豆前爼四二在笾前二在豆前各为二重又设爼九在豆右为三重豋一在笾豆间铏三在登前簠一簋一在笾豆外四爼间簠在右簋在右【若夏享秋享则设鉴一在笾之左】设炉炭于室户外稍前设尊彛之位每室牺尊五【秋冬腊享即设着尊】象尊五【秋冬臈享即设壶尊】为二重牺尊在前皆有坫在室户外之左鸡彛一【秋冬臈享即设斚彛】在牺尊之右鸟彛一【秋冬臈享即设黄彛】在象尊之右皆有舟俱加勺幂为酌尊又设太尊二山尊二在室着尊二在殿上象尊二壶尊六在下俱北向西上加幂皆设而不酌太常设七祀位于殿下横街之北次内【司命户灶中霤门厉行】又设配享功臣位于横街之南次内【设韩王赵普周王曺彬位于横街之南道西东向太师薛居正太师石熙载郑王潘美位在其西太师李沆太师王旦太师李继隆位又在西又设太师王曾太师吕夷简侍中曹玮位于横街之南道东西向司徒韩太师曾公亮位在其东次舒王王安石位次太师蔡确又在其东俱北上】皆设神位席太庙设神位版于座首司尊彛设祭器每位左二笾右二豆俎一在神位前爵一次之簠一簋一在爵之前簠在左簋在右象尊一在笾前加勺幂又设俎四豆二笾一簠一簋一槃一篚一于南神门外每室馔幔内设御洗二于阼阶下直东霤北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以瓉及爵加坫】设皇帝位于洗南北向内侍酌水位于洗东执巾位于酌水内侍之北俱西向奉瓉官爵洗西东向又设亚终献盥洗爵位于本位之南太官令盥洗于西阶下七祀配享功臣献官盥洗于从享神位之前【七祀及配享功臣位前盥洗各一】罍篚各设于左右执罍篚者位其后享日丑前五刻宫闱令开室帅其属扫除铺筵在室内北墉下几在筵上如常仪司尊彛入设祭器大府卿帅其属入陈币于篚【币以白】光禄卿帅其属入实笾豆簠簋【笾四行以右为上第一行鱼鱐在前糗饵次之第二行干防在前干枣形塩次之第三行鹿脯在前榛实干桃次之第四行菱在前茨防次之豆四行以左为上第一行芹菹在前笋菹葵菹次之第二行菁菹在前韭苴酏食次之加豆二春实以韭卵夏实以黍鱼秋实以黍豚冬实以稲雁簠实以稲簋实以黍登实以大羮铏实以羮加芼若夏享秋享则笾左之鉴实以氷为之】太官令帅其属入实爼【笾前之爼为二重以北为上第一重以牛腥七体两髀两肩両胁并脊两脾在两端两肩両胁次之脊在中第二重实以羊腥七体其载如牛豆前之爼为二重以北为上第一重实豕腥七体其载如羊第二重实以鱼腥十有五缩载豆右之爼九为三重以北为上第一重以牛羊豕牲首各一第二重一实以牛腥肠胃肺离肺一在上端刌肺三次之肠三胄三又次之一实以羊腥肠胃其载如牛一实以豕腥肤九横载第三重一实以牛熟肠胃一实以羊肠胃一实以豕熟肤其载如腥皆牛在左羊在中豕在右】良醖令帅其属入实尊彛【酌尊之齐鸟彛实以明水鸡彛实以鬰鬯犠尊实以泛齐象尊实以醴齐太尊实以泛齐山尊实以醴齐着尊实以盎齐犠尊实以醍齐象尊实以沉齐各以一尊实明水壶尊三实三酒三实酒明水酒皆在上】又实七祀及配享功臣位礼馔【毎位左二笾一在前鹿脯次之右二豆菁菹在前鹿臡次之爼实以羊豕腥肉簠实以稷簋实以黍爵一象尊一实以祠祭法酒】太常设烛于神位前设大礼使以及行事执事官揖位于东神门外如省牲之位设望瘗位于瘗坎之南如省馔之位所司陈异寳嘉瑞及伐国之寳于宫架之南东西相向















　　政和五礼新仪卷一百二
　　钦定四库全书卷
　　政和五礼新仪卷一百三
　　吉礼
　　皇帝时享太庙仪中
　　车驾自大庆殿诣太庙
　　前享一日文武助祭官先诣太庙祠所其日导驾官以下就次各服其服尚辇奉御进舆于大庆殿乗黄令进玉辂于宣德门内南向设千牛军一员位于左辅之前北向门下侍郎一员位于左辅之前賛者二人位又于其前少顷东上閤门御史台太常寺分引左辅门下侍郎太仆卿乗黄令诣大庆殿西阶下立班北向东上【乗黄令位其后】次引导驾官以下在其后分东西相向立以俟奉迎前导次管军臣僚次行宫使御营廵检等又在其后礼直官通事舍人引礼部侍郎奏请中严【凡左辅门下侍郎礼部侍郎奏请皆礼直官通事舍人引】少顷奏外办皇帝服通天冠绛纱袍乗舆以出降自阶称警跸如常仪宣賛舍人賛左辅以下常起居次导驾官常起居【已起居者止奏圣躬万福】次管军臣僚次行宫使御营廵检等常起居【该宣名者即宣名】太仆卿出诣玉辂所摄衣而升正立执辔导驾官前导皇帝出大庆殿门外至玉辂所千牛将军前跪执辔左辅进当舆前俛伏跪奏左辅具官臣某言请皇帝降舆升辂奏讫俛伏兴退复位【凡左辅奏请准此】乗黄令稍前东向进玉辂皇帝降舆升辂太仆卿立授绥导驾官分左右步导门下侍郎进当辂前俛伏跪奏门下侍郎具官臣某言请车驾进发奏讫俛伏兴退复位【凡门下侍郎奏请准此】车驾动称警跸左辅先诣宣德门内以俟门下侍郎及賛者夹侍以出千牛将军夹辂而趋车驾将及宣德门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传勅侍臣上马诸侍卫之官各督其属左右翊驾在黄麾内符寳郎奉八寳前导殿中监复部从导驾官夹侍于前賛者在左辅门下侍郎之前侍臣上马毕次大内留守于宣徳门外再拜奉辞门下侍郎奏请车驾进发车驾动称警跸不鸣鼔吹大驾卤簿前导诣太庙车驾将至太庙东上閤门御史防分引文武助祭官宗室客使礼直官賛者引行事执事官俱诣庙西门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官歩导入庙门西车驾动千牛将军夹辂而趋迎庙南门廽辂南向千牛将军立于辂右左辅奏请皇帝降辂皇帝降辂歩入庙稍东左辅奏请皇帝乗舆尚辇奉御进舆皇帝乗舆以入斋殿侍卫如常仪导驾官歩导至殿门皇帝降舆归殿后閤帘降通事舍人承防勅羣臣各还次学士院以祝册授通进司进御书讫付尚书礼部【若朝献即并如袷享大礼车驾自景灵宫诣太庙仪】
　　省牲器
　　省牲之日未后二刻宫闱令帅其属扫除庙之内外司尊彛帅府史及执事者以祭器入设于位【凡祭器皆借以席笾豆又加巾盖】太府卿入陈币于篚【告洁毕权撤】未后三刻礼直官賛者分引大礼使以下诣东门外省牲位立定光禄卿丞执事者牵牲就位礼直官賛者引大司乐入行乐架【凡亚终献行事皆礼直官太常博士引大礼使执事官及申眡涤濯官受爵酒官进爵酒官行事皆礼直官引余官皆賛者引】次引眡涤濯官入升自西阶【凡行事执事官升降皆自西阶】眡涤濯次引申眡涤濯官申眡涤濯执事者皆举幂曰洁俱复位礼直官稍前曰告洁毕请省牲次引省牲官稍前省牲讫退复位次引光禄卿出班廵牲一匝西向躬曰充曰傋次引光禄丞出班廵牲一匝西向躬曰腯俱复位礼直官稍前曰省牲毕请就省馔位揖讫引大礼使以下各就位立定礼直官賛揖所司省馔毕具礼直官賛省馔毕揖讫俱还斋所光禄卿丞及执事者以次牵牲诣厨授大官令次引省鼎镬官诣厨省鼎镬视濯溉协律郎展视乐器乃还斋所戍后一刻太官令帅宰人以鸾刀割牲祝史各取毛血实于槃又取膟膋实于登俱置馔所遂烹牲宫闱令帅其属扫除庙之内外
　　晨祼
　　享日丑前五刻【行事春冬用丑时七刻夏秋用丑时一刻】诸享官及助祭之官各服其服宫闱令开室帅其属扫除太府卿入陈币光禄卿入实笾豆簠簋太官令入实爼良醖令入实尊彛乐正帅工人二舞以次入与执事者尊罍篚幂者各就位次执事官各入就位次通事舍人分引文武助祭官及宗室客使賛者引荐羊爼官以下宗室各入就位礼直官賛者分引大礼使以下行事执事官诣庙东门外揖位立定礼直官賛揖次引监察御史次引大礼使以下入就位次引监察御史按视殿之上下纠察不如仪者退复位尚辇奉御进舆于斋殿皇帝服通天冠绛纱袍乗舆以出近侍及扈从之官导从至大次门外皇帝降舆入次降礼仪使枢宻院官太常卿东上閤门官太常博士礼直官分立于大次左右次引礼部侍郎诣前奏请中严少顷又奏外办符寳郎奉寳陈于宫架之北礼仪使当次前俛伏跪奏礼仪使具官臣某言请皇帝行事奏讫俛伏兴还侍位【礼仪使奏礼仪毕准此】帘卷皇帝服衮冕以出侍卫如常仪礼仪使以下前导至东神门外殿中监跪进大圭殿中少监副之【凡殿中监进圭受圭皆少监副之】礼仪奏请执大圭前导皇帝入自正门【侍卫不应入者止】协律郎跪俛伏举麾兴【凡行事执事者取物奠物皆跪俛伏兴】工鼓柷宫架干安之乐作【皇帝升降行止皆奏干安之乐】至阼阶下偃麾戞乐止【凡乐作皆协律郎跪俛伏举麾兴工鼓柷而后作偃麾戞而止】升自阼阶登歌乐作【左右侍卫之官量人数升】至版位西向立乐止礼仪使以下分左右侍立【凡行礼皆礼仪使枢宻院官太常卿东上閤门官太常博士礼直官前导至位即分立于左右】祠祭官于殿上賛奉神主次引荐香灯官入室搢笏于祏室内奉帝主出诣殿上神幄设于坐【奉神主诣神幄内于几后启匮设于坐以白罗巾盖之】执笏退复执事位次引宫闱令奉后主如上仪【以青罗巾盖之】退复执事位祠祭官于殿上賛奉神主讫礼仪使前奏有司谨具请行事又奏请再拜皇帝再拜賛者曰再拜在位官皆再拜次引奉瓉官诣僖祖室神位前西向立奉瓉槃官诣爵洗西东向立礼仪使前导皇帝诣盥洗位登歌乐作降自阼阶乐止宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍授巾跪奠于篚礼仪使奏请执大圭前导皇帝诣爵洗宫架乐作至洗位北向立乐止奉瓉槃官跪取瓉于篚兴以进礼仪使奏请搢大圭受瓉内侍酌水以进礼仪使奏请洗瓉内侍跪取巾于篚兴以进皇帝拭瓉内侍受巾跪奠于篚奉瓉槃官捧槃升自东阶礼仪使奏请执大圭前导皇帝升殿大礼使从【皇帝升降大礼使从】宫架乐作至阼阶下乐止升自阼阶登歌乐作礼仪使前导皇帝诣僖祖室乐止奉瓉槃官诣僖祖室尊彛所西向立以瓉涖鬯执彛者举幂宗室酌鬰鬯讫先诣次室尊彛所北向立礼仪使前导皇帝入诣僖祖室神位前北向立礼仪使奏请搢大圭跪奉瓉槃官西向立以瓉授奉瓉官西向跪以进礼仪使奏请执圭瓉皇帝执瓉以鬯祼地奠之奉瓉官受瓉以授奉瓉槃官奉瓉槃官以槃受瓉讫俱诣次室以俟礼仪使奏请执大圭俛伏兴前导皇帝出户外北向立礼仪使奏请再拜皇帝再拜礼仪使前导皇帝诣翼祖室次诣宣祖室次诣太祖室次诣太宗室次诣真宗室次诣仁宗室次诣英宗室次诣神宗室次诣哲宗室祼鬯并如上仪奉瓉官奉瓉槃官酌鬰鬯宗室俱复位礼仪使前导皇帝还版位登歌乐作至位西向立乐止宫架作兴安之乐文德之舞九成止执事宗室奉毛血槃及肝膋豆立于南门外奉炉炭萧蒿稷黍者各立于其后以次由正门入升殿其执事宗室各取于阶下上入实于室奉毛血肝膋者各退立于尊所次执事宗室奉炉炭设于室户外之左其萧蒿稷黍各置于炉炭以次出太官令取肝以鸾刀割之洗于鬰鬯贯之以膋燎于炉炭荐香灯官以肝膋入诏神于室又出以堕祭于室户之外左三祭于茅苴降诣盥洗位盥手升复执事位

　　政和五礼新仪卷一百三
　　钦定四库全书
　　政和五礼新仪卷一百四
　　吉礼
　　皇帝时享太庙仪下
　　馈食
　　享日有司陈鼎四十于神厨各位镬右太官令帅进馔者诣厨以匕升牛于镬实于一鼎【肩臂臑肫胳正脊一直脊一横脊一长胁一短胁一代胁一皆二骨以并】次升羊豕如牛各实于一鼎次升鱼十有五实于一鼎【毎室牛羊豕鱼各一鼎】皆设扄幂执事宗室对举入设于每室馔幔内东西相向以北为上光禄实笾豆簠簋于毎室馔幔内【笾实以粉餈豆实以糁食簠实以粱簋实以稷】次引视腥熟之节候皇帝晨祼讫还位乐止次引荐笾豆簠簋官诣馔所奉爼以入太官令引入正门宫架丰安之乐作设于西阶下北面北上奉牲者在南执事宗室抽扄委于鼎右除幂初鼎序入执事宗室执及爼以从至西阶下各设于鼎右匕加于鼎太官令以升牛载于一爼【肩臂臑在上端肫胳在下端脊胁在中】次升羊及豕各载于一爼其载如牛次升鱼载于一爼其载如豕【毎室升羊豕鱼各一爼】鼎先退宗室进彻毛血槃以次出次荐笾豆簠簋荐爼官搢笏奉爼以升执事宗室各迎取于阶上荐笾豆簠簋官奉笾豆簠簋于神位前北向跪奠启奏于下执笏俛伏兴有司设笾于糗饵前豆于醓醢前簠于稲前簋于黍前次荐爼官奉爼诣神位前北向跪奠先荐牛次荐羊次荐豕及鱼各执笏俛伏兴有司设牛羊豕爼于肠胃肤之前【牛在左羊在中豕在右】鱼爼于牲首之右诣次室奉奠并如上仪乐止俱降复位次奉肝膋宗室取萧合黍稷擩于脂燎于炉炭各还尊所当馈熟之时取菹擩于醢祭于豆间三又取黍稷肺祭如初皆借用茅各还尊所次引奉币官进币官受爵酒官进爵酒官升诣僖祖室奉币官进币官受爵酒官进爵酒官在东西向立北上受币官在东西向立次引奉爵酒官诣爵洗西东礼仪使前导皇帝诣盥洗位登歌乐作降自阼阶乐止宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚兴以进皇帝帨手内侍跪受巾奠于篚礼仪使奏请执大圭前导皇帝诣爵洗位北向立乐止次奉爵酒官跪取爵于篚兴以进礼仪使奏请搢大圭受爵内侍酌水以进礼仪使奏请洗爵内侍跪取巾于篚兴以进皇帝拭爵内侍受巾跪奠于篚奉爵酒官受爵升自东阶礼仪使奏请执大圭前导皇帝升殿宫架乐作至阼阶下乐止升自阼阶登歌乐作殿中监跪进镇圭礼仪使奏请搢大圭执镇圭前导皇帝诣僖祖室乐止宫架作基命之乐【翼祖室大顺之乐宣祖室天元之乐太祖室皇武之乐太宗室大定之乐真宗室熈文之乐仁宗室美成之乐英宗室治隆之乐神宗室大明之乐哲宗室重光之乐】文乐作奉爵酒官奉爵诣僖祖室酌尊所西向执尊者举幂良醖令酌牺尊之泛齐讫先诣次室酌尊所北向立礼仪使前导皇帝入诣僖祖室神位前北向立内侍先设缫籍于地礼仪使奏请跪奠镇圭于缫籍执大圭俛伏兴又奏请搢大圭跪次内侍跪取币于篚以授奉币官奉币官授进币官进币官西向立跪以进礼仪使奏请受币皇帝受奠讫受币官东向跪受以兴进奠于僖祖神位前次奉爵酒官以爵授进爵酒官进爵酒官西向跪以进礼仪使奏请执爵祭酒【三祭于茅苴】奠爵执大圭俛伏兴次奉币官进币官受币官奉爵酒官受爵酒官俱诣次室以候礼仪使前导皇帝出户外北向又奏请少立乐止内侍取镇圭缫借诣次室先设缫借于地次举祝册至户外之右读册官搢笏东向跪读册文读讫执笏兴先诣次室户外东向立礼仪使奏请再拜皇帝再拜讫有司入奠于神位之右兴还尊所礼仪使前导皇帝诣次室奠币酌献并如上仪次奉币官进币官受币官奉爵官受爵酒官进爵酒官俱降复位内侍举镇圭缫借以镇圭授殿中监以还有司读册官以下俱降复位礼仪使前导皇帝还版位登歌乐作至位西向立乐止礼仪使奏请还小次登歌乐作前导皇帝降自阼阶乐止宫架乐作将至小次礼仪使奏请释大圭殿中监跪受大圭皇帝入小次帘降乐止文舞退武舞进宫架正安之乐作舞者立定乐止初皇帝将诣小次礼直官太常博士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣僖祖室酌尊所西向立宫架作正安之乐武功之舞执事者以爵授亚献亚献搢笏执爵执尊者举幂大官令酌象尊之醴齐讫先诣次室酌尊所北向立亚献以爵授执事者执笏入诣僖祖室神位前北向立搢笏跪执事者以爵授亚献亚献执爵祭酒三祭于茅苴奠爵执笏俛伏兴出户外北向再拜次诣每室酌献并如上仪乐止降复位初亚献行礼将毕次礼直官太常博士引终献诣洗及升殿酌献并如亚献之仪降复位初终献既升次引七祀及配享功臣献官诣盥洗位搢笏盥手帨手执笏进诣神位前搢笏跪执爵三祭酒奠爵执笏俛伏兴再拜诣次位并如上仪退复位【唯七祀先诣司命位奠爵讫兴少立次引太祝进诣神位前北向跪读讫退复位献官再拜】皇帝既晨祼光禄以牛左臂一骨及长胁短胁俱二骨以并载于胙爼升设于僖祖室户外候终献既升献次引进爼官进搏黍官太官令诣饮福位北向立奉爼豆爵酒者各位于其后礼仪使奏请诣饮福位帘卷出次宫架乐作殿中监跪进大圭礼仪使奏请执大圭前导皇帝至阼阶下乐止升自阼阶登歌乐作至饮福位乐止登歌禧安之乐作皇帝诣饮福位西向立尚醖典御执尊诣酌尊所良醖令酌上尊福酒合置一尊典御奉尊诣饮福以授殿中少监尚醖奉御执爵殿中少监酌之奉御以爵酒授殿中监殿中监北向捧以立礼仪使奉请再拜皇帝再拜殿中监跪以爵酒进礼仪使奏请搢大圭跪受爵祭酒【三祭于地】啐酒奠爵殿中监跪受爵兴设太祝帅执事者持胙爼进减神位前正脊二骨横脊加于爼上内侍受爼以授进爼官进爼官南向跪以进皇帝受爼奠之进爼官受爼以兴降复位太官令取黍于簋抟以授进抟黍官抟黍官受以豆北向跪以进皇帝受跪奠之进抟黍官受豆以兴降复位次殿中监再跪爵酒进礼仪使奏请受爵饮福酒奠爵殿中监受虚爵兴以授典御奉御执事者俱降复位礼仪使奏请执大圭俛伏兴又奏请再拜皇帝再拜乐止礼仪前导皇帝还版位登歌乐作至版位西向立乐止次引彻笾豆官升殿彻笾豆彻牛爼官升殿彻爼【笾豆爼各一俱少移故处】登歌丰安之乐作卒彻乐止彻笾豆官彻牛爼官降复位礼直官曰赐胙行事助祭官拜賛者承传曰赐胙再拜在位官皆再拜送神宫架兴安之乐作一成止祠祭官于殿上賛纳神主次引荐香灯官搢笏帝主入祏室讫【荐香灯官先捧匮置于神座纳神主于匮讫捧入祏室】执笏退复位次引宫闱令奉后主如上仪退复位礼仪使奏礼毕前导皇帝降阼阶登歌乐作降自阼阶乐止宫架乐作出门乐止礼仪使奏请释大圭殿中监跪受大圭皇帝还大次礼部郎中奏请解严皇帝常服乘舆还斋殿宫闱令以稷黍肺祭借用白茅束而埋之于西阶东有司各取币置于次次大礼使以下就望瘗位礼直官曰可瘗窴土半坎本庙宫闱令监视次引大礼以下诣东门外揖位立礼直官賛礼毕揖讫退文武助祭官及宗室以次引七祀望燎位南向立有司置祝版于燎柴焚讫退大官令帅其属彻礼馔次监察御使诣殿监视収彻方退宫闱令阖户以降乃退太常藏祝版于匮
　　车驾还内
　　前期殿中监帅其属尚舍设御幄于大庆殿门外之东南向大晟设宫架于宣德门外稍南其日礼毕所司转仗卫卤簿于还途如来仪文武百官宗室客使先诣宣德门外就次以俟立班奉迎乗黄令进金辂于御幄前南向千牛将军一员执长刀立于辂前尚辇奉御进于斋殿导驾官俱诣斋殿门外奉迎礼部侍郎奏请中严少顷又奏外办帘卷皇帝服通天冠绛纱袍乗舆以出应道驾官等并迎驾奏圣躬万福【内只应官賛谢皆再拜】歩导出殿门外太仆卿出诣金辂所摄衣而升正立执辔皇帝乗舆降自西阶至金辂所左辅奏请皇帝降舆升辂【有司仍具大辇若乗辇即奏云降舆升辇】太仆卿立授绥千牛将军驭驾如来仪门下侍郎奏请车驾进发车驾动称警跸侍卫如仪至侍臣上马所门下侍郎奏请车驾少驻勅侍臣上马左辅前导承防退称曰制可门下侍郎传制侍臣上马賛者承传勅侍臣上马门下侍郎奏请车驾进发车驾动称警跸鼓吹及诸军乐振作车驾将至宣德门外文武百官宗室客使立班再拜奉迎次大内留守见再拜讫退车驾至宣德门外驻文武侍臣皆下马歩导千牛将军降立于辂右车驾动千牛将军夹道而趋大乐正令奏采茨之乐入门乐止【圜】




　　政和五礼新仪卷一百四
　　钦定四库全书
　　政和五礼新仪卷一百五
　　吉礼
　　时享太庙仪【有司行事】
　　时日
　　斋戒
　　陈设
　　省牲器
　　晨祼
　　馈食
　　时日
　　太常寺预于隔季以孟春择日享太庙关太史局【孟夏孟秋孟冬并准此若腊享则预以隔季以季冬臈日享太庙关太史局】太史局择日报太常寺【臈享则以其日报太常寺】太常寺叅酌讫具时日散告
　　斋戒
　　前享十日受誓戒于尚书省其日五鼓賛者设位版于公相防下初献官在左刑部尚书在右并北向亚终献位于其南稍东北向西上【若冬享臈享则又设礼官位于终献之东其揖位省牲位省馔位准此】监察御史位于其西稍北东向兵部工部尚书大司乐光禄卿大乐令光禄丞位于其南稍西北向东上【凡设大乐令光禄丞位稍却】奉礼协律郎太祝太官宫闱令位于其东西向北上捧爼斋郎位其后质明賛者引行事执事官就位立定礼直官引初献降阶就位礼直官賛揖在位者对揖初献搢笏读誓文云某月某日孟春荐享太庙【夏云孟夏秋云孟秋冬云孟冬腊享云季冬腊享】各其职不共其事国有常刑读讫执笏礼直官賛奉礼协律郎太祝太官宫闱令以下先退余官对拜乃退散斋七日治事如故宿于正寝不吊丧问疾作乐判书刑杀文书决罚罪人及与秽恶致斋三日【光禄卿丞太官令斋一日】二日于本司【亲王于本府翊善防宗室于睦亲广亲宅都防相妨即于学舍余官无本司者并于太庙斋宫质明至斋所】唯享事得行其余悉禁前享一日质明俱赴祠所斋宫官给酒馔享官已斋而阙者通摄行事
　　陈设
　　前享三日仪鸾司设馔幔于东神门外【毎室馔幔各一若冬享则设配享功臣次于殿下横街之南道之东西相向每室配享功臣各为一次若臈则设七祀次一于横街之北西东向】前二日光禄牵牲诣祠所前一日宫闱令帅其属扫除庙之内外太常设祭器【凡设祭器皆借以席笾豆又加巾盖】以俟告防【既毕权彻】设揖位于斋宫内三献官在道南北向西上兵部工部尚书大司乐光禄卿大乐令光禄丞奉礼协律郎太祝太官令宫闱令在道北南向西上【凡设太乐令以下位皆稍却若享日则不设光禄卿丞太官令位】监察御史于兵部尚书之西少絶光禄陈牲于东神门外当门西向祝史各位于牲后太常设省牲位于牲西三献官在道南北向兵部工部尚书大司乐光禄卿大乐令光禄丞奉礼协律郎太祝太官宫闱令在道南北向俱西上捧爼斋郎在其后监察御史于兵部尚书之西少絶光禄陈礼馔于东神门外道北南向太常设省馔位版于礼馔之南三献官在南北向西上监察御史在西东向兵部工部尚书大司乐光禄卿奉礼协律郎太祝太官宫闱令在东西向北上捧爼斋郎在其后大晟设登歌之乐于殿上前楹间稍南北向设宫架于庭中立舞表于鄼缀之间享日前五刻礼直官賛者诸司职掌各服其服宫闱令入殿开室整拂神幄帅其属扫除铺筵在室内北墉下南向几在筵上如常仪太常陈币篚各于神位之左【币以白】祝版各于神位之右置于坫次设祭器光禄实之每室左十有二笾为四行以右为上【第一行鱼鱐在前糗饵粉餈次之第二行干防在前蕡枣次之第三行鹿脯在前榛实干桃次之第四行菱在前芡防次之】右十有二豆为四行以左为上【第一行芹菹在前笋菹葵菹次之第二行菁菹在前韭菹酏食次之第三行鱼醢在前免醢豚拍次之第四行鹿臡在前醓醢糁食次之】加豆二在豆前【春实以韮夏实以麦鱼秋实以黍豚冬实以稲雁】爼二一在笾前【实以羊腥七体両脾両肩両胁脊两髀在両端両肩両胁次之脊在中】一在豆前【实以豕腥七体其载如羊】又爼六在豆右为三重以北为上【第一重实以羊豕首各一第二重一实以羊腥肠胃肺离肺一在上端刌肺三次之肠三胃三又次之一实以豕腥肤九横载第三重一实以羊肠胃肺次一实以豕熟肤其载如腥皆羊在左豕在右】登一在笾豆间【实以大羮】铏三在登前【实以羮加芼滑】簠二簋二笾豆外二爼间簠在左簋在右【簠实以稻粱粱在稻前簋实以黍稷稷在黍前】豋一在笾之左【实以肝膋若夏享秋享则设鉴一于豋南实以氷】槃一在室户内稍东【实以毛血】炉炭于室户外之左稍前置萧蒿于炉上设牺尊五【秋冬腊享则设着尊】象尊五【秋冬腊享则设壶尊】爲二重牺尊在前皆有坫在室户外之左【牺尊一实明水为上尊余实泛齐代以供内法酒初献酌之象尊一实明水为上尊余入醴齐代以祠祭法酒亚献终献酌之】鸡彛一【秋冬腊享则设斚彛】在牺尊之右【实以郁鬯】鸟彛一【秋冬腊享则设黄彛】在象尊之右【实以明水】皆有舟俱加勺幂为酌尊又设太尊二山尊二在室【太尊一实泛齐山尊一实醴齐各以一尊实明水】着尊二牺尊二在殿上【着尊一实盎齐牺尊一实醍齐各以一尊实明水】象尊二壶尊六在下【象尊一实明水一实沈齐壶尊三实酒三实三酒明水酒皆在上】俱北向西上皆加幂五齐三酒设而不酌太常设烛于神位前【若冬享则设配享功臣位于殿下横街之南次内韩王赵普周王曹彬位于横街之南道西东向太师薛君正太师石熙载郑王潘美位在其西太师李沆太师王旦太师李继隆位又在其西又设太师王曾太师防夷简侍中曹玮位于横街之南道东西向司徒韩太师曾公亮位其东次舒王王安石位次太师蔡确位又在其东俱北上若腊享则设七祠司命户灶中门厉行以横街之北次内皆太常设神位席本庙设神位版太常设祭器光禄实之位每左二邉防在前鹿臡次之爼一在神位前实以羊豕腥肉爵一次之实以祠祭法酒簠一实以粱簋一实以稷簋一实以黍在爵之前簠在左簋在右象尊设在笾前实祠祭法酒加勺设烛于神位前】又爼二于东神门外每室馔幔内洗二于东阶下直东霤北向【盥洗在东爵洗在西】罍在洗东加勺篚在洗西南肆实以巾【若洗爵之篚则又实以珪瓉及爵加坫】执罍篚者位其后【若冬享臈享则必设礼官盥洗位于从祠神位前】又设揖位于东神门外如省牲位【唯不设光禄卿丞捧爼斋郎宫闱令位】开坎于殿西阶之东方深取足容物南出陛设望位于其南如省馔之位【唯不设光禄卿丞太官令捧爼斋郎宫闱令位若臈享则积七祀燎柴于斋宫内】又设三献官席位于殿下东阶之东南西向南上【若冬享臈享则又设私官位于终献之北】兵部工部尚书于其南西向北上监察御史大司乐大乐令席位于殿庭之南北向奉礼协律郎太祝太官令位其后俱西上光禄卿席位于监察御史之东北向又设监察御史位于殿上前楹西东向奉礼郎太祝在东西向北上大乐令位于乐虡之北太官令于酌尊所俱北向协律郎位二一于殿上前楹间稍西一于宫架西北俱东向大司乐位于宫架北北向
　　省牲器
　　前享一日行事执事官集初献斋所肄仪太祝习读祝文及视币讫次礼直官賛者分引行事执事官就斋宫内摄位【凡初献行事礼直官引余官皆賛者引】立定礼直官賛揖讫分引诣东神门外省牲位立定礼直官賛揖讫次引大司乐入行乐架次引监察御史入升自西阶【凡行事执事官升降皆自西阶】视涤濯执事举幂曰防降复位礼直官稍前曰告防毕请省牲太祝出班廵牲一匝诣初献前西向躬曰充退复位光禄丞出班廵一匝诣初献前西向躬曰腯退复位礼直官賛省牲毕请诣省馔位揖讫引行事执事官各就位立定礼直官賛揖所司省馔具毕礼直官賛省馔毕揖讫俱还斋所光禄丞太祝以次牵牲诣厨授太官令次引监察御史诣厨省鼎镬视祭器涤溉协律郎展视乐器乃还斋所未后一刻太官令帅宰人以鸾刀割牲祝史以槃取毛血各置于馔所遂烹牲脯后宫闱令帅其属扫除庙之内外讫还斋所
　　晨祼
　　享日丑前五刻【行事春冬用丑七刻夏秋用丑一刻】祠祭官引宫闱令入诣殿庭北向立祠祭官曰再拜宫闱令再拜升殿开室整拂神幄帅其属扫除毕退就执事位引荐香灯官入诣殿庭北向立【凡宫闱令荐香灯官行事皆祠祭官引】祠祭官曰再拜荐香灯官再拜升殿各就执事位次乐正帅工人二舞入就位【登歌工人俟监察御史防阅讫升西阶各就位】次太官令帅其属实馔具毕次引光禄卿入诣殿庭席位北向立賛者曰再拜光禄卿再拜升殿防视礼馔毕次引监察御史升殿防阅陈设纠察不如仪者【凡防视及防阅皆先僖倍祖室以至次室】光禄卿还斋所余官各服祭服次引行事执事官诣斋宫内揖位立定礼直官賛揖引诣东神门外揖位立定礼直官賛揖次引大司乐大乐令协律郎次引监察御史奉礼郎太官令入就殿下席位北向立次引初献兵部工部尚书亚终献入席就殿下席位西向立【若冬享臈享则引礼官】祠祭官于殿上賛奉神主次引荐香灯官入室搢笏于祏室内奉帝主设于座【奉神主诣神幄内于几后启匮设于座以白罗巾覆之】执笏退复执事位候宫闱令奉后主如上仪【以青罗巾覆之】退复执事位祠祭官于殿上賛奉神主讫礼直官稍前賛有司谨具请行事賛者曰再拜在位者皆再拜次引监察御史大司乐大乐令奉礼协律郎太祝太官令各就位立定【太官令就僖祖位尊彛所】次引初献诣盥洗位北向立搢笏盥手帨手执笏诣爵洗位北向立搢笏洗瓉拭瓉以瓉授执事者执笏升殿诣僖祖室执事者以瓉授初献初献搢笏执瓉执彛者举幂太官令酌鬯讫先诣翼祖室尊彛所北向立初献以瓉授执事者执笏诣僖祖室神位前北向立搢笏跪次引奉礼郎搢笏西向跪执事者以瓉授奉礼郎奉礼郎以瓉授初献初献执瓉以鬯祼地奠讫以瓉授执事者次执事者以币授奉礼郎奉礼郎奉币授初献执笏兴先诣翼祖室神位前西向立初献受币奠讫执笏俛伏兴出户外北向再拜次诣翼祖室次诣宣祖室次诣太祖室次诣太宗室次诣真宗室次诣仁宗室次诣英宗室次诣神宗室次诣哲宗室祼鬯奠币并如上仪复位协律跪俛伏举麾兴工鼓柷宫架作兴安之乐孝熈昭徳之舞九成偃麾戞敔乐止【凡乐皆协律郎跪俛伏举麾兴工鼓柷而后作偃麾戞敔而后止】既晨祼荐香灯官入取毛血奠于神座前太官令取肝以鸾刀割之洗于爵贯之以膋燎于炉炭荐香灯官以肝膋入诏神于室又出于堕祭于户外之左三祭于茅苴退复位
　　馈食
　　享日有司设鼎二十于神厨各在镬右光禄帅进馔者诣厨以升羊于镬实于一鼎【肩臂臑肫胳正脊一直脊一横脊一长肩一短肩一代胁一皆二胁以并】次升豕如羊实于一鼎【毎室羊豕各一鼎】皆设扄幂祝史对举入设于馔幔内俟初献既升祼入陈于西阶下北向北上祝史抽扄委于鼎右除幂初鼎序入有司斋郎捧爼以从至西阶下爼各设于鼎北匕加于鼎光禄以升羊载于一爼【肩臂臑在上端肫胳在下端脊胁在中】次升豕如羊载于一爼【每室羊豕各一爼】鼎先退次引兵部工部尚书诣西阶下搢笏奉爼【兵部奉羊工部奉豕】升殿官架丰安之乐作诣僖祖神位前北向跪奠先荐羊次荐豕各执笏俛伏兴有司入设于豆右膓胃肤之前【羊在左豕在右】次诣每室奉爼并如上仪乐止俱降复位初奠爼讫次引荐香灯官取萧合黍稷擩于脂燎于炉炭当馈熟之时荐香灯官取爼于醢祭于豆间三又取黍稷肺祭如初俱借以茅退复位次引初献再诣盥洗位宫架正安之乐作【初献行止升降皆作正安之乐】至位北向立搢笏盥手帨手执笏诣爵洗位北向立搢笏洗爵拭爵以授执事者执笏升殿乐止登歌乐作诣僖祖室酌尊所西向立乐止登歌基命之乐作【翼祖室大顺之乐宣祖室天元之乐太祖室皇武之乐大宗室大定之乐真宗室熈文之乐仁宗室羙成之乐英宗室治隆之乐神宗室大明之乐哲宗室重光之乐】执事者以爵授初献初献搢笏执爵执尊者举幂太官令酌牺尊之泛齐先诣翼祖酌尊所北向立初献以爵授执事者执笏入诣僖祖室神位前北向立搢笏跪执事者以爵授初献初献执爵祭酒三祭于茅苴奠爵执笏俛伏兴出户外北向立乐止次引太祝诣室户外东向搢笏跪读祝文读讫执笏兴先诣翼祖位户外东向立初献再拜次诣每室行礼并如上仪太官令复位诣僖祖室酌尊所太祝复位初献将降阶登歌乐作降阶乐止宫架乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升殿诣僖祖室酌尊所西向立宫架作文安之乐孝熈昭德之舞执事者以爵授亚献亚献搢笏执爵执尊者举幂太官令酌象尊之醴齐讫先诣翼祖室酌尊所北向立亚献以爵授执事者执笏诣僖祖室神位前北向立搢笏跪执事者以爵授亚献亚献执爵祭酒三祭于茅苴奠爵执笏俛伏兴出户外北向再拜次诣每室行礼并如上仪乐止降复位次文舞退武舞进宫架正安之乐作舞者立定乐止次引终献诣盥洗及升殿行礼并如亚献之仪【唯宫架作武安之乐礼洽储祥之舞】降复位【若冬享则俟终献升次引礼官诣盥洗位搢笏盥手帨手执笏诣神位前执笏跪执爵三祭酒奠爵执笏俛伏兴再拜诣次位行礼并如上仪退复位若臈享则俟终献将升次引礼官诣盥洗位搢笏俛伏兴少立次引太祝进诣神位前北向跪读祝文读讫具退复位礼官再拜诣每位前行礼并如上分献配享功臣之仪退复位】次引太祝彻笾豆【笾豆各一少移故防】登歌恭安之乐作卒彻乐止次引宫闱令束第讫俱复位礼直官曰赐胙賛者承传曰赐胙再拜在位者皆再拜送神宫架兴安之乐作一成止祠祭官于殿上賛奉神主入祏室次引荐香灯官搢笏奉帝主入祏室【荐香灯官先捧置于神厨纳神主于匮讫捧入祏室】复位次引宫闱令奉后主入祏室并如上仪退复位次引初献兵部工部尚书亚终献就望位【若冬享臈享则又引礼官就望位】有司诣室取币束第置于坎次引监察御史大司乐大乐令奉礼协律郎大祝就望瘗位立定礼直官曰可瘗寘土半坎本庙宫闱令监视次引初献以下诣东神门外揖位立礼直官賛礼毕揖讫退【若臈享则次引礼官诣斋宫内七祀望燎位南向立有司置祝版于坛焚讫退】太官令帅其属彻礼馔次引监察御史诣殿庭収彻讫还斋所宫闱令阖户以降太常藏祝版于匮光禄以胙奉进监察御史就位展视光禄卿望阙再拜















　　政和五礼新仪卷一百五
　　钦定四库全书
　　政和五礼新仪卷一百六
　　吉礼
　　时享别庙仪
　　时日
　　斋戒
　　陈设
　　省牲器
　　晨祼
　　馈食
　　时日
　　太常寺预于隔季以孟春择日享别庙闗太史局【孟夏孟秋孟冬并准此若腊享预于隔季以季冬腊月享别庙闗太史局】太史局择日报太常寺【腊享即以其日报太常寺】太常寺酌讫【若大礼年遣官行事即于享太庙日】具时日散告
　　斋戒
　　前享十日受誓戒于尚书省其日五鼓赞者设位版于公相防下初献官在左刑部尚书在右并南向亚终献位于其南稍东北向西上监察御史位于其西稍北东向兵部工部尚书大司乐光禄卿大乐令光禄丞位于其南稍西北向东上【大乐令光禄丞位稍却】奉祀恊律郎太祝太官令宫闱令位于其东西向北上捧爼斋郎位其后质明賛者行事执事官就位立定礼直官引初献降阶就位礼直官賛揖在位者对揖初献搢笏读誓文云某月某日孟春荐享别庙【夏云孟夏秋云孟秋冬云孟冬腊享云季冬腊享】各其职不共其事国有常刑读讫执笏礼直官賛奉礼恊律郎太祝太官宫闱令以下先退余官对拜乃退【若大礼年遣官行事即与享官与亲祠行事助祭官同受誓戒于庙堂若宗室即同受誓戒于太庙斋坊】散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日【光禄卿丞大官令斋一日】二日于本司【亲王于本司翊善所宗室于睦亲广就宅都所相妨即于学舍余官无本司者并于别庙斋宫质明至斋所】唯享事得行其余悉禁前享一日质明俱赴祠所斋宫官给酒馔享官已斋而阙者通摄行事
　　陈设
　　前享三日仪鸾司设馔幔于东神门外前二日光禄牵牲诣祠所前一日宫闱令帅其属扫除庙之内外太常设祭器【凡设祭器皆借以席笾豆又加巾盖】以俟告洁【既毕权彻】设揖位于斋宫内三献官在道北南向东上兵部工部尚书大司乐光禄卿大乐令光禄丞奉礼恊律郎太祝太官令宫闱令在道南北向东上【凡设大乐令以下位皆稍却若享日即不设光禄卿丞宫闱令位】监察御史于兵部尚书之西少絶光禄陈牲于东神门外当门西向祝史各位于牲后太常设省牲位于牲西三献官在道南北向兵部工部尚书大司乐光禄卿大乐令光禄丞奉礼恊律郎太祝太官宫闱令在道北南向俱西上捧爼斋郎在其后监察御史于兵部尚书之西少絶光禄陈牲于东神门外道北南向太常设馔省位版于礼馔之南三献官在南北向西上监察御史在西东向兵部工部尚书大司乐光禄卿大乐令光禄丞奉礼恊律郎太祝太官宫闱令在东西向北上捧爼斋官在其后大晟设登歌之乐于殿上前楹间稍南北向设宫架于庭中立舞表于鄼缀之间享日丑前五刻礼直官賛者诸司职掌各服其服宫闱令入开室整室神幄帅其属扫除铺筵在室内北墉下南向几在筵上如常仪太常陈币篚于神位之前【币以白】祝版于神位之右置于坫次设祭器光禄实之左十有二笾为四行以右为上【第一行鱼鱐在前糗饵粉餈次之第二行干防在前干枣形防次之第三行鹿脯在前榛实干桃次之第四行菱在前芡栗次之】右十有二豆为四行以左为上【第一行芹菹在前笋菹葵菹次之第二行菁茨在前韭菹酏食次之第三行鱼醢在前兎醢豚拍次之第四行鹿臡在前醓醢糁食次之】加豆二在豆前【春实以韭卵夏实以鱼麦秋实以黍豚冬实以稻鴈】爼二一在笾前【实以羊腥七体两髀两肩两胁并脊两髀在前两肩两胁次之脊在中】一在豆前【实以豕腥七体其载如羊】又爼六在豆右为三重以北为上【第一重实以羊豕首各一第二重一实以羊腥肠胃肺离肺一在上端刌肺三次之肠三冐三又次之一实以豕腥肤九横载第三重一实以羊肠胃肺熟一实以豕熟肤其载如腥皆羊在左豕在右】登一在笾豆间【实以大羮】铏三在登前【实以羮加芼滑】簠二簋二在笾豆外二爼间簠在左簋在右【簠实以稻粱粱在稻前簋实以黍稷稷在黍前】登一在笾之左【实以肝膋若夏享秋享则设鉴一于登南实以氷】槃一在室户外稍东【实以毛血】炉炭于室户外之左稍前置萧蒿于炉上设牺尊五【秋冬腊享即设壶尊】为二重牺尊在前皆有坫在室户之左【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚终献酌之】鸡彜一【秋冬腊享即设斚彜】在牺尊之右【实以鬱鬯】鸟彜一【秋冬腊享即设黄彜】在象尊之右【实以明水】皆有舟俱加勺幂为酌尊又设太尊二山尊二在室【太尊一实泛齐山尊一实醴齐各以一尊实明水】着尊二牺尊二在殿上【着尊一实盎齐牺尊一实醍齐各以一尊实明水】象尊二壶尊六在下【象尊一实明水一实沉齐壶尊三实酒三实三酒明水酒在上】俱北向西上皆加幂五齐三酒设而不酌太常设烛于神位前又设爼二于东神门外馔幔内洗二于东阶下直东霤北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以璋瓉及爵加坫】执罍篚者位其后又设揖位于东神门外如省牲位【唯不设光禄卿丞捧俎齐郎宫闱令位】开瘗坎于殿西阶之东方深取足容物南出陛设望瘗位于其南如省馔位【唯不设光禄卿丞太常令捧爼斋郎宫闱令位】设三献官席位于殿下东阶之东南西向南上兵部工部尚书于其南西向北上监察御史大司乐大乐令席位于殿庭之南北向奉礼恊律郎太祝太官令位其后俱西上光禄卿席位于监察御史之东北向又设监察御史位于殿上前楹西东向奉礼郎太祝在东西向北上太乐令于乐虡之北太官令于酌尊所俱北向协律郎位二一于殿上前楹间稍西一于宫架西北俱东向大司乐位于宫架北北向
　　省牲器
　　前享一日行事执事官集初献斋所肄仪太祝习读祝文及视币讫次礼直官赞者分引行事执事官就斋宫内揖位【凡初献行事礼直官引余官皆赞者引】立定礼直官赞揖讫分引诣东神门外省牲位立定礼直官赞揖讫次引大司乐入行乐架次引监察御史入升自西阶【凡行事执事官升降皆自西阶】视涤濯执事者举幂曰洁降复位礼直官稍前曰告洁毕请省牲太祝出班廵牲一匝诣初献前西阶躬曰充退复位光禄丞出班廵牲一匝诣初献前西向躬曰腯退复位礼直官赞省牲毕请诣省馔位揖讫引行事执事官各就位立定礼直官赞揖讫所司省馔毕礼直官赞省馔毕揖讫俱还斋所光禄寺丞太祝以次牵牲诣厨授太官令次引监察御史诣厨省鼎镬视祭器涤溉恊律郎展视乐器乃还斋所未后一刻太官令帅宰人以鸾刀割牲祝史以槃取毛血置扵馔所遂烹牲晡后宫闱令帅其属扫除庙之内外讫还斋所
　　晨祼
　　享日丑前五刻【行事春冬用丑时七刻夏秋用丑时一刻】祠祭官引宫闱令入诣殿庭北向立【凡宫闱令行事皆祠祭官引】祠祭官曰拜宫闱令再拜升殿开室整拂神幄帅其属扫除讫退就执事位次乐正帅工人二舞入就位【登歌工人俟监察御史防阅讫升西阶各就位】次太官令帅其属实馔具毕次引光禄卿入诣殿庭席位北向立赞者曰拜光禄卿再拜升殿防视礼馔毕次引监察御史升殿防阅陈设纠察不如仪者光禄卿还斋所余官各服祭服次引行事执事官诣斋宫内揖位立定礼直官賛揖引诣东神门外揖位立定礼直官賛揖次引大司乐大乐令恊律郎次引监察御史奉礼郎太祝太官令入就殿下席位北向立次引初献兵部工部尚书亚终献入就殿下席位西向立祠祭官扵殿上賛奉神主次引宫闱令入室搢笏扵祏室内奉恵恭皇后神主设扵座【奉神立扵神幄内扵几后厰匮设扵座以青罗巾覆之】执笏退复执事位祠祭官扵殿上賛奉神主讫礼直官稍前賛有司谨具请行事賛者曰再拜在位者皆再拜次引监察御史大司乐大乐令奉礼恊律郎太祝太官令各就位立定次引初献诣盥洗位北向立搢笏盥手帨手执笏诣爵洗位北向立搢笏洗瓉拭瓉以授执事者执笏升诣爵所西向立执事者以瓉授初献初献搢笏执瓉执彜者举幂太官令酌鬰鬯初献以瓉授执事执笏入诣恵恭皇后室神位前北向立搢笏跪次引奉礼郎搢笏西向跪执事者以瓉授奉礼郎奉礼郎奉瓉授初献初献执瓉以鬯祼地奠讫以瓉授执事者次执事者以币授奉礼郎奉礼郎奉币授初献讫执笏兴退复位初献授币奠讫执笏俛伏兴出户外北向再拜讫降复位恊律郎跪俛伏举麾兴工皷祝宫架作兴安之乐孝熈昭徳之舞九成偃麾戞敔乐止【凡乐皆恊律郎跪俛伏举麾兴工鼓祝而后作偃麾戞敔而后止】既晨祼太祝入取毛血奠扵神位前太官令取肝以鸾刀割之洗扵鬰鬯贯之以膋燎于炉炭太祝以肝膋入诏神扵室又出以堕祭扵室户外之左三祭扵茅菹退复位
　　馈食
　　享日有司设鼎二扵神厨各在镬右光禄帅进馔者诣厨以匕升羊于鑚于乙鼎【肩臂臑肫胳正脊一直脊一横脊一长脇一短脇一代脇一皆二骨以并】次升豕如羊实扵一鼎皆设扄幂祝史对举入设于馔幔内俟初献既升祼入陈于西阶下北向北上祝史抽扃举于鼎右除幂初鼎序入有司执斋郎捧爼以从至西阶下爼各设于鼎北加于鼎光禄以匕升羊载于一爼【肩臂臑在上端肫胳在下端脊胁在中】次升豕如羊载于一爼鼎先退次引兵部工部尚书诣西阶下搢笏奉爼【兵部奉羊工部奉豕】升殿宫架徽安之乐作诣神位前北向跪奠先荐羊次荐豕各执笏俛伏兴有司入设于豆右肠胃肤之前【羊在左豕在右】乐止俱降复位初献官奠俎次引太祝取萧合黍稷擩于脂燎于炉炭当馈熟之时祝取菹擩于醢祭于豆闲三又取黍稷肺祭如初俱籍扵第退复位次引初献再诣盥洗位宫架嘉安之乐作【初献升降行止皆作嘉安之乐】至位北向立搢笏盥手帨手执笏诣爵洗位北向立搢笏执爵拭爵以授执事者执笏升殿升殿乐止登歌乐作至殿上酌尊所西向立乐止登歌慈安之乐作执事者以爵授初献初献搢笏执爵执尊者举幂太官令酌牺尊之泛齐讫初献以爵授执事者执笏入诣恵恭皇后室神位前北向立搢笏跪执事者以爵授初献初献执爵祭酒三祭于茅苴奠爵执笏俛伏兴出户外北向立乐止次引太祝诣室戸外东向搢笏跪读祭文讫执笏兴退复位初献再拜讫将降阶乐止宫架乐作复位乐止次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏诣酌尊所西向立宫架作神安之乐孝熈昭徳之舞执事者以爵授亚献亚献搢笏执爵执尊者举幂太官令酌象尊之醴齐亚献以爵授执事者执笏入诣恵恭皇后室神位前北向立搢笏执事者以爵授亚献亚献执爵祭酒三祭干茅苴奠爵执笏俛伏兴出户外北向再拜讫乐止降退位文舞退武舞进宫架昭安之乐作舞者立定乐止次引终献诣洗及升殿行礼并如亚献之仪【唯宫架作仪安之乐礼洽储祥之舞】降复位次引太祝彻笾豆【笾豆各一少移故处】登歌成安之乐作卒彻乐止次引宫帏令束茅讫俱复位礼直官曰赐胙賛者承传曰赐胙再拜在位者皆再拜送神宫架兴安之乐作一成止祠祭官于殿上賛奉神主入祏室次引宫帏令搢笏奉入祏室讫【宫帏令先捧匮于置神座纳神主于匮讫捧入祏室】执笏退复位次引初献兵部工部尚书亚终献就望瘗位有司诣室取币束茅置扵坎次引监察御史大司乐奉礼恊律郎太祝就望位立定礼直官曰可寘土半坎本庙宫帏令监视次引初献以下诣东神门外揖位立定礼直官賛礼毕揖讫退太官令帅其属彻礼馔次引监察御史诣殿监视收彻讫还斋所宫闱令阖戸以降太常藏祝版扵匮









　　政和五礼新仪卷一百六
　　钦定四库全书
　　政和五礼新仪卷一百七
　　吉礼
　　皇帝亲祠前期朝享太庙仪上
　　陈设
　　车驾自景灵宫诣太庙
　　省牲器
　　晨祼【阙】
　　馔食【阙】
　　陈设
　　前享三日殿中监帅其属尚舎设大次于太庙东门外道北南向小次于阼阶东稍南西向仪鸾司设文武侍臣次于大次之前随地之宜设行事助祭官宗室及有司次于庙之内外设东方南方客使次于文官之后西方北方客使次于武官之后设馔幔于庙南门之外东西相向【毎室馔幔各一】又设七祀次一于殿下横街之北道东西向又设配享功臣次于殿下横街之南道之东西相向【毎室配享功臣各为一次】前享二日宫闱令帅其属扫除庙之内外开坎于殿西阶之东南方深取足容物南出陛太常设七祀燎柴于斋宫内光禄牵牲诣祠所大晟陈登歌之乐于殿上前楹间稍南北向设宫架于庭中立舞表于鄼缀之闲户部陈诸州嵗贡于宫架南龟为前列金次之玉帛又次之余为后东西相向前享一日奉礼郎礼直官设皇帝位版于阼阶上饮福位于东序俱西向赞者设亚终献位于外次南稍东助祭亲王宗室使相在其南进币爵酒官受爵酒官奉币官荐牛爼官荐笾豆官荐羊爼豕爼鱼爼官受币官罍洗奉爵官賛乐官进抟黍官举册官七祀献官在助祭宗室使相之南并西向北上大礼使位于西阶之西稍南【与亚终献班相对】行事光禄卿设册官光禄丞功臣献官在其西助祭宰相使相位在大礼使之南执政官在其西又设监察御史位二于西阶俱东向北上奉礼郎太祝太官令于东阶下俱西向北上恊律郎位二一于殿上前楹间一于宫架西北俱东向大乐令登歌乐虡北大司乐于宫架北良醖令于酌尊所俱北向又设助祭文武羣官宗室位于横阶之南诸方客使位于庙门之外随其方国光禄陈牲于东神门外当门西向以南为上祝史各位于牲后太常设省牲位于牲西大礼使进币爵酒官受爵酒奉币官受币官罍洗奉爵官奉瓉槃官位于道南北向西上七祀配享功臣献官在其后荐牛爼官荐笾豆官大司乐光禄卿进抟黍官读册举册官大乐令光禄丞奉礼协律郎太祝太官宫帖令于道北南向西上【大乐令以下位皆稍却】监察御史在荐官爼之右异位稍却光禄设礼馔于东神门外道南北向太常设省牲位版于礼馔之南大礼使进币爵酒官受爵酒官奉币官罍洗奉爵官奉瓉槃官位在南北向西上七祀配享功臣献官在其后监察御史位二在西东向荐牛爼官荐笾豆官大司乐光禄卿进抟黍官读册举册官大乐令光禄丞奉礼恊律郎太祝太官宫闱令位在东西向北上礼部设其属设祝册于室户外之右司尊彜帅其属设币篚于酌尊所次设笾豆簠簋之位于室户外每室左十有一笾右十有一豆俱为四行加豆前各为二重又设爼九于豆右为三重登一在笾豆闲铏三在登前簠一簋一在笾外四爼闲簠在左簋在右【若夏享秋享则设鉴一在笾豆之左】设炉炭于室户外稍前设尊彜之位每室牺尊五【秋冬朝享即设着尊】象尊五【秋享朝享即设壶尊】为二重牺尊在前皆有坫在室户外之左鸡彜一【秋享朝享即设斚彜】在牺尊之右鸟彜一【秋冬朝享即设黄彜】在象尊右皆有舟俱加勺幂为酌尊又设太尊二山奠二在室着尊二牺尊二在殿上象尊二壶尊六在下俱北向西上加幂皆设而不酌太常设七祀位于殿下横街之北次内【司命户灶中霤门厉行】又设配享功臣位于横街之南次内【韩王赵普周王曹彬位于横街之南道西东向太师薛居正太师石熈载郑王潘羙位于其西太师李沆太师王旦太师李继隆位又在其西又设太师王曽太师吕夷简侍中曹玮位于横街之南道东西向司徒韩太师曽公亮位在其东次舒王王安石位次太师蔡确位又在其东俱北向】皆设神席太庙设神位版于座首司尊彜设祭器每位左二笾右二豆爼一在神位前爵一次之簠一簋一在爵之前簠在左簋在右象尊一在笾前加勺幂又设爼四豆二笾二簠一簋一槃一篚一于南神门外每室馔幔内设御洗二于阼阶下直东霤北向【盥洗在东爵洗在西】罍在洗东加勺篚在洗西南肆实以巾【若爵洗之篚即又实以爵加坫】设皇帝位于洗南北向内侍酌水位于洗东执巾位于酌水内侍之北俱西向奉瓒爵官位于爵东西向又设亚终献盥洗爵位于本位之南太官令盥洗于西阶下七祀配享功臣献官盥洗于从享神位之前【七祀及配享功臣位前盥洗各一】罍篚各设于左右执罍篚者位其后享日丑时五刻宫闱令开室帅其属扫除铺筵在室内北墉下几在筵上如常仪司尊彜入设祭器太府卿帅其属入陈币于篚【币以白】光禄卿帅其属入实笾豆簠簋【笾四行以右为上第一行鱼鱐在前糗饵次之第二行干防在前干枣形塩次之第三行鹿脯在前榛实干桃次之第四行菱在前芡栗次之豆四行以左为上第一行芹菹在前笋菹葵菹次之第二行菁菹在前韭菹酏食次之第三行鱼醢在前兎醢豚拍次之第四行鹿臡在前醓醢次之加豆二春实以韭卵夏实以麦鱼秋实以豕豚冬实以稻鴈簠实以稻簋实以黍登实以大羮铏实以羮加芼滑若夏享秋享则笾左之鉴实以氷】太官令设其属入实爼【笾左之爼为二重以北为上第一重实以牛腥七体两肩两脇两髀并脊以两髀在两端两肩两脇次之脊在中第二重实以羊腥七体其载如牛豆前之爼为二重以北为上第一重实以豕腥七体其载如羊第二重实以鱼腥十有五缩载豆右之爼九为三重以北为上第一重实以牛豕牲首各一第二重一实以牛腥肠胃肺离肺一在上端刌肺三次之肠三胃三又次之一实羊腥肠胃肺其载如牛一实以豕腥肤七横载第三重一实以牛熟肠胃肺一实以羊熟肠胃肺一实以豕熟肤其载如腥皆牛在左羊在中豕在右】良醖令帅其属入实尊彜【酌尊之齐鸟彜实以明水鸡彜实以欝鬯牺尊实以泛齐象尊实以醴齐又太尊实以泛齐山尊实以醴齐着尊实以盎齐牺尊实以醴齐象舞实以泛齐各以一尊实明水壶尊三实酒三实三酒明水酒皆在上】又实七祀及配享功臣位礼馔【毎位左二笾栗在前鹿脯次之右二豆菁菹在前鹿臡次之爼实以羊豕腥肉簠实以稷簋实以黍爵一象尊一实以祠祭法酒】太常设烛于神位前设大礼使以下行事执事官揖位于东神门外如省牲之位设望位于瘗坎之南如省馔之位所司陈异寳嘉瑞及伐国之寳于宫架之南东西相向
　　车驾自景灵宫诣太庙
　　前享一日皇帝于景灵宫朝献毕既还大次礼部郎中奏觧严所司转仗卫卤簿文武助祭官先诣太庙祠所导驾官以下就次各服其服乘黄令进玉辂于昌福门内南向设千牛将军一员位于辂前北向门下侍郎一员位于左辅之前赞者二人位又于其前少顷知客省事以下知内侍省事以下带御器械官祗应通事大夫以下武功大夫以下并六尚局应奉官于斋殿前鬭班立定东上閤门御史台太常寺分引管军臣僚及左辅门下侍郎太仆卿乘黄令诣御幄幕称警跸不鸣鼔吹卤簿前导诣太庙【冬祀夏祭大礼则用大驾卤簿宗祀袷享则用法驾卤簿】车驾将至太庙东上閤门御史台分引助祭文武官宗室客使礼直官赞者引行事执事官俱诣庙西门外立班再拜奉迎退【内已起居者止奏圣躬万福】车驾及门少驻文武侍臣皆下马导驾官歩导入庙西门车驾动千牛将军夹辂而趋近庙南门逥辂南向千牛将军立于辂左左辅奏请皇帝降辂皇帝歩入庙稍东左辅奏请皇帝乘辇奉御进与皇帝乘舆以入斋殿侍御如常仪导驾官歩导至殿门皇帝降舆升阁降通事舍人承防勑羣官各还次学士院以祝册授通进司进御书讫付尚书礼部
　　省牲器
　　省牲之日未后二刻宫闱令帅其属扫除庙之内外司尊彜帅府史及执事者以祭器入设于位【凡祭器皆借以席笾豆又加巾盖】太府卿入币于篚【告洁毕权彻】未后三刻礼直官赞者分引太礼使以下诣东门外省牲位光禄卿丞与执事者牵牲就位礼直官赞揖赞者引大司乐入行乐架【凡亚终献行事皆礼直官太常博士引大礼使执事官及申视涤濯官受爵酒官进爵酒官行事皆礼直官引余官皆赞者引】次引视涤濯官入升自西阶【凡行事执事官升降皆自西阶】视涤濯次引申视涤濯执事者举幂曰洁俱复位礼直官稍前曰告洁毕诣省牲次引省牲官稍前省牲讫退复位次引光禄卿出班廵牲一匝西向躬曰充曰偹次引光禄丞廵牲一匝西向躬曰腯俱复位礼直官稍前曰省牲毕请就省馔位揖讫引大礼使以下各就位立定礼直官賛揖所司省馔具毕礼直官賛省馔毕揖讫俱还斋所光禄卿丞及执事者以次牵牲诣厨授太官令次引省镬官诣厨省鼎镬视濯溉协律郎展视乐器乃还斋所晡后一刻太官令帅宰人以鸾刀割牲祝史各取毛血实于槃又取膟膋实于登俱置馔所遂烹牲宫闱令帅其属扫除庙之内外










　　政和五礼新仪卷一百七
　　钦定四库全书
　　政和五礼新仪卷一百八
　　吉礼
　　皇帝亲祠前期朝享太庙仪下【阙】











　　政和五礼新仪巻一百八
　　钦定四库全书
　　政和五礼新仪卷一百九
　　吉礼
　　朔祭太庙仪【阙】
　　斋戒【阙】
　　陈设【阙】
　　省馔【阙】
　　行事【阙】







　　政和五礼新仪卷一百九
　　钦定四库全书
　　政和五礼新仪卷一百十
　　吉礼
　　朔祭别庙仪【阙】
　　斋戒【阙】
　　陈设【阙】
　　省馔【阙】
　　行事【阙】







　　政和五礼新仪巻一百十
　　钦定四库全书
　　政和五礼新仪卷一百十一
　　吉礼
　　荐新太庙仪【阙】
　　时日【阙】
　　斋戒【阙】
　　陈设【阙】
　　省馔【阙】
　　行事【阙】






　　政和五礼新仪卷一百十一
　　钦定四库全书
　　政和五礼新仪卷一百十二
　　吉礼
　　荐新别庙仪【阙】











　　政和五礼新仪卷一百十二
　　钦定四库全书
　　政和五礼新仪卷一百十三
　　吉礼
　　皇帝亲祠前期朝献景灵宫仪
　　陈设
　　省馔
　　车驾自大庆殿诣景灵宫
　　奉玊币
　　荐馔
　　望燎
　　陈设
　　前朝献三日殿中监帅其属尚舎设大次于明福殿仪鸾司设文武侍臣次于大次之前随地之宜行事助祭官宗室及有司次于宫之内外设东方南方客使次于文官之后西方北方客使次于武官之后又设馔幔于天兴殿东阶之南前一日郊社令帅其属扫除宫之内外太常设燎炉于庭之东南大晟陈登歌之乐于殿上前楹间稍南北向设宫架于庭中立舞表于酂缀之间前朝献一日奉礼直官设皇帝位版于阼阶上西向饮福位于圣像之西南北向望燎位于殿之东南向赞者设亚终献位于阼阶之东稍南西向大礼使太宰少宰左丞于西阶之西稍南东向【与亚终献班相对】行事吏部户部尚书侍郎光禄卿读册官举册官光禄丞位于其西【光禄丞稍却】奉礼郎抟黍太祝郊社太官令位于亚献之北西向俱北上监察御史位二于大礼使之北东向俱稍却又设协律郎位二一于殿上前楹之间稍西一于宫架西北俱东向大乐令于登歌乐虡北大司乐位于宫架北良醖令于酌尊所俱北向设文武助祭官宗室位于行事执事官之南诸方客使位于殿门之外随其方国又设告洁位于天兴殿东偏门外设大礼太宰少宰左丞于道西东向行事吏部户部尚书吏部侍郎大司乐光禄卿读册官举册官大乐令光禄丞奉礼恊律郎抟黍太祝郊社太官令位于道东西向【大乐令以下位稍却】俱以北为上监察御史之位于尚书之位右异位少退光禄设礼馔于殿门内外在北南向太常说省馔位版于礼馔之南大礼使太宰少宰左丞在南北向西上监察御史位二在西东向行事吏部户部礼部尚书吏部侍郎大司乐光禄卿读册官举册官大乐令光禄丞奉礼恊律郎黍太祝郊社太官令位在东西向北上礼部帅其属设祝册案于殿上之西司尊彛帅其属设玊币篚于酌尊所次设笾豆簠簋之位设牙盘一于圣像前左十有一笾右十有一豆俱为三行爼一在笾前簠一簋一在笾豆外簠在左簋在右又设尊坫之属于室户外之左太尊五山尊五为二重在殿上东南隅北向西上太尊在前皆有坫加勺幂为酌尊又太尊二山尊二在圣像前着尊二牺尊二在殿上象尊二壶尊六在下俱北向西上加幂皆设而不酌又设里域眞官位祭器左八笾右八豆俱为二行簠一簋一在笾豆外簠在左簋在右牺尊一在户外加勺幂有坫又设笾豆簠簋爼各一于馔幔内设御洗二于阼阶下直东霤俱北向【洗在东爵洗在西】罍在洗东加勺篚在内洗西南肆实以巾【若爵洗之篚则又实以爵加坫】设皇帝位于洗南北向内侍酌水位于洗东执巾位于酌水内侍之北俱西向吏部侍郎位于爵洗西东向又设亚终献爵洗盥洗于本位之南里域眞官献官盥洗爵洗于本位东阶下罍篚各设于左右执罍篚者位其后前朝献五刻太府卿少府监帅其属入陈玊币于篚【玊以四圭有邸盛以匣币以苍】礼神之玊置于圣像前燔玊加于币光禄卿帅其属入实笾豆簠簋【笾三行以右为上第一行形防在前黍糗饵次之第二行榛实在前鱼鱐干防次之第三行菱在前芡栗干桃次之豆三行以左为上第一行芹菹在前笋菹菁菹葵菹次之第二行薤在前韮菹深蒲次之第三行酏食在前虀醤次之簠实以黍簋实以稻】太官令帅其属入实爼【笾豆之爼实以乳饼】良醖令帅其属入实尊【太尊实以泛齐山尊实以醴齐着尊实以盎齐牺尊实以醍齐象尊实以沉齐各以一尊实明水壶尊三实酒三实三酒明水酒皆在上】有司设神御殿礼馔及供奉之物如常仪太常光禄又设里域眞官位礼馔【笾三行以右为上第一行蔆在前干柿次之第二行干防在前干枣形盐次之第三行芡在前榛实干桃次之豆三行以左为上第一行笋菹在前菁菹次之第二行薤在前芹菹醤次之第三行荠脯在前虀鱼醢次之簠实以稷簋实以稻牺尊实以祠祭法酒】太常设烛扵圣像前设大礼使以下行事执事官揖位于殿东偏门外如告洁之位
　　省馔
　　前朝献一日质明郊社令帅其属扫除宫之内外司尊彜帅府史及执事者以祭器入设扵位【凡祭器皆借以帛笾豆又加巾盖】太府卿少府监入陈玉币扵篚【告洁毕权彻】少顷礼直官賛者分引大礼使以下诣殿东偏门外告洁位立定礼直官賛揖讫次賛者引大司乐入行乐架【亚终献行事皆礼直官太常博士引大礼使执政官行事皆礼直官引余官皆賛者引】次引礼部尚书入升自西阶【凡行事执事官升降皆自西阶】视涤濯次引太宰申视涤濯执事者皆举幂曰洁俱退复位礼直官稍前曰告洁毕请就省馔位揖讫引大礼使以下各就位立定礼直官賛揖所司省馔具毕礼直官賛省馔毕揖讫俱还斋所次引礼部尚书诣厨视濯溉恊律郎展视乐器乃还斋所晡后郊社令帅其属扫除宫之内外
　　车驾自大庆殿诣景灵宫
　　前朝献一日学士院以祝册授通进司进御书讫降付尚书礼部其日文武助祭官先诣景灵宫祠所导驾官以下就次各服其服尚辇奉御进舆扵大庆殿乘黄令进玊辂扵宣徳门外南向设千牛将军一员位扵辂前北向门下侍郎一员位在左辅之前賛者二人位又在其前少顷东上閤门御史台太常寺分引左辅门下侍郎太仆寺卿乘黄令诣大庆殿西阶下立北向东上【乘黄令位其后】次引导驾官在其后分东西相向立以俟奉迎前导次管军臣僚次行宫使御营廵检等又在其后礼直官通事舎人引礼部侍郎奏请中严【凡左辅礼部侍郎门下侍郎奏请皆礼仪官通事舍人引】少顷又奏外办皇帝通天冠绛纱袍乘舆以出降自西阶称警跸如常仪宣賛舎人賛左辅以下常起居次导驾官常起居【已起居者止奏圣躬万福】次引管军臣僚次行宫使御营巡检等常起居【该宣名者即宣名】次太仆卿出诣玉舆所摄衣而升正立执辔导驾官前导皇帝出大庆殿门外至玊辂所千牛将军前跪执辔左辅进当舆前俛伏跪奏左辅具官臣某言请皇帝降舆乘辂奏讫俛伏兴退复位【凡左辅奏请准此】乘黄令稍东向进玉辂皇帝降舆乘辂太仆卿立授绥导驾官分左右歩导门下侍郎进当辂前俛伏跪奏门下侍郎具官臣某言请车驾进发奏讫俛伏兴退位【凡门下侍郎奏请准此】车驾动称警跸左辅先诣宣徳门内以俟门下侍郎及賛者夹侍以出千牛军夹辂而趋车驾将及宣徳门至侍臣上马所门下侍郎奏请车驾少驻勑侍臣上马左辅前承防退称曰制可门下侍郎制称侍臣上马賛者承传勑侍臣上马诸侍卫之官各督其属左右翊驾在黄麾内符寳郎奉八寳前导殿前监后部从导驾官夹侍于前賛者在左辅门下侍郎之前侍臣上马毕次大内留守于宣徳门外再拜奉辞门下侍郎奏请车驾进发车驾动称警跸不鸣鼔吹卤簿前导诣景灵宫【冬祀夏祀大礼则用大驾卤簿宗祀祫享大礼则用法驾卤簿】车驾将至景灵宫东上閤门御史台分引文武助祭官宗室客使礼直官賛者引行事执事官俱诣门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官歩导入昌福门【导驾官系行事者先退服祭服】车驾动千牛将军立于辂右左辅奏请皇帝降辂乘舆尚辇奉御进舆于辂后皇帝乘舆入斋殿侍卫如常仪导驾官至斋殿前皇帝降舆归殿后阁帘降通事舎人承防勑羣官各还次以俟行礼
　　奉玊币
　　朝献日未行事前诸行事及助祭之官各服其服太府卿少府监入陈玊币光禄卿入实笾豆簠簋太官令入实爼良醖令入实尊乐正帅工人二舞以次入位执尊罍篚幂者各就位次通事舎人分引文武助祭及宗室客使入就位次礼直官賛者分引大礼使以下行事执事官诣天兴殿东门外揖位立定礼直官賛揖次引监察御史次引大礼使以下入就位礼直官引宫内外行扫除讫降复位次引监察御史按视殿之上下纠察不如仪者退复位次礼仪使枢宻院官太常卿东上閤门官太常博士礼直官分立于大次外之右次引礼部侍郎前奏请中严少顷又奏外办符寳郎奉寳陈于宫架之北礼仪使当次前俛伏跪奏礼仪使具官臣某言请皇帝行事奏讫俛伏兴还侍位【礼仪使奏礼毕准此】帘卷皇帝服衮冕以出侍卫如常仪礼仪使以下前导至东神门外殿中监跪进大圭殿中少监副之【凡殿中监进圭受圭皆少监副之】礼仪使奏请执大圭前导皇帝入自正门【侍卫不应入者止于门外】恊律郎跪俛伏举麾兴【凡行事执事者取物奠物皆跪俛伏兴】工鼓祝宫架干安之乐作【皇帝升降行止皆奏干安之乐】至阼阶登歌乐作【左右侍卫之官量人数从升】至版位西向立乐止礼仪使以下分左右侍立【凡行礼皆礼仪使枢宻院官太常卿东上閤门官太常博士礼直官前导至位分左右立】礼仪使前奏有司谨具请行事宫架作太安之乐发祥流庆之舞六成止礼仪使奏请拜皇帝拜賛者曰再拜在位官皆再拜内侍取玉币于篚立于尊所次引太宰少宰吏部尚书侍郎升诣圣祖座前立太宰吏部尚书西向少宰吏部侍郎东向俱北上礼仪使前导皇帝诣盥洗位登歌乐作降自阼阶乐止宫架乐作至洗位北向立乐止内侍酌水以进礼仪使奏请皇帝搢大圭盥手内侍跪取巾于篚兴以进皇帝帨手内侍受巾跪奠于篚礼仪使奏请执圭前导皇帝升殿大礼使从【皇帝升降大礼使皆从】宫架乐作至阼阶下乐止升阶登歌乐作至殿上乐止登歌灵安之乐作殿中监跪进鎭圭礼仪使奏请搢大圭执鎭圭前导皇帝诣圣祖座前北向立内侍先设缫借于北礼仪使奏请跪奠鎭圭于缫借执大圭俛伏兴又奏请搢大圭跪内侍加玉于币以授吏部尚书吏部尚书以授太宰太宰西向跪以进礼仪使奏请受玉币皇帝受币讫少宰东向跪俛伏以授吏部侍郎进奠置于圣像前太宰少宰吏部尚书侍郎俱降复位礼仪使奏请执大圭俛伏兴又奏请再拜皇帝再拜讫乐止礼仪使前导皇帝还版位登歌乐作至位西向立乐止内侍举镇圭缫借以镇圭授殿中监以还有司
　　荐馔
　　朝献日太官令以馔实爼及笾豆簠簋陈于馔幔内东西相向【爼实以乳饼笾实以餈豆实以糁食簠实以黍簋实以稷】俟皇帝升奉玉币讫退位乐止次引礼部尚书诣馔所执笾豆簠簋以入户部尚书诣馔所奉爼以入太官令引入正门宫架吉安之乐作设于西阶下北上奉爼者在南次引礼部尚书搢笏执笾豆簠簋户部尚书搢笏奉爼以升太祝迎取于阶上礼部尚书奉笾豆簠簋于圣像前北向跪奠启盖于下执笏俛伏兴有司设笾于糗饵前豆于醤前簠于稻前簋于黍前次户部尚书奉爼于圣像前北向跪奠讫执笏俛伏兴有司设于豆前乐止俱降复位太祝还奠所次引太宰少宰左丞诣圣祖座前太宰左丞西向北上少宰东向次引吏部侍郎诣爵洗位东向立礼仪使前导皇帝诣盥洗位登歌乐作降自阼阶乐止宫架乐作至洗位北向立乐止内侍酌水以进礼仪使奏请搢大圭盥手内侍跪取巾于篚以进皇帝帨手内侍受巾跪奠于篚礼仪使奏请执大圭前导皇帝诣爵洗位宫架乐作至洗位北向立乐止吏部侍郎跪取爵于篚兴以进礼仪使礼仪使奏请搢大圭受爵内侍酌水以进礼仪使奏请洗爵内侍跪取巾于篚兴以进皇帝拭爵内侍受巾跪奠于篚吏部侍郎受爵升自东阶礼仪使奏请执大圭导皇帝升殿宫架乐作至阼阶下乐止升自阼阶登歌乐作至殿上乐止登歌禧安之乐作吏部侍郎奉爵诣酌尊所东向立执尊者举幂良醖令酌太尊之泛齐礼仪使前导至圣祖座前北向立礼仪使奏请搢大圭跪吏部侍郎以爵授左丞左丞授太宰太宰西向跪以进礼仪使奏请奠爵进酒再进酒三进酒以爵授少宰置于圣像前礼仪使奏请执大圭俛伏兴又奏请少立乐止太宰以下俱复位举册官举祝册进于圣像之右读册官搢笏东向跪读祝文读讫执笏兴礼仪使奏请拜皇帝再拜有司奠册立于圣像右礼仪使前导皇帝还版位登歌乐作至版位西向立乐止文舞退武舞进宫架正安之乐作舞者立定乐止次礼直官太常愽士引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣酌尊所东向立宫架作冲安之乐降真观徳之舞执事者以爵授亚献亚献搢笏执爵执尊者举幂太官令酌山尊之醴齐亚献以爵授执事者执笏诣圣祖座前北向搢笏跪执事者以爵授亚献官亚献执爵酒三进俛伏兴少退北向拜乐止降复位初亚献行礼将毕礼直官太常士引终献诣洗及升殿酌献一如亚献之仪讫降复位初终献既升次引殿中监少监抟黍太祝太官令诣饮福位东向立奉豆及爵酒者各位于其后礼仪使奏请诣饮福位前导皇帝登歌乐作将至位乐止又登歌报安之乐作皇帝至饮福位北向立典御尚醖于酌尊所良醖令酌上尊福酒合置一尊典御奉尊诣饮福位以授殿中监少监尚醖奉御执爵殿中少监酌之奉御以爵授殿中监殿中监西向捧以立礼仪使奏请再拜皇帝拜殿中监跪以爵酒进礼仪使奏请搢大圭跪受爵祭酒【三祭于地】啐酒奠爵殿中监跪受爵以兴太官令取黍于簋抟以受太祝太祝取以豆东向跪以进皇帝受讫奠之太祝受豆以兴降复位次殿中监跪以爵酒进礼仪使奏请受爵饮福酒奠爵殿中监受虚爵以兴以授典御奉执事者俱降复位礼仪使奏请执大圭俛伏兴又奏请拜皇帝再拜乐止礼仪使前导皇帝还版位登歌乐作至版位乐止西向立乐止次引礼部尚书升殿彻笾豆户部尚书升殿彻爼【笾豆及爼各一俱少移故处】登歌吉安之乐作卒彻乐止礼部户部尚书降复位礼直官曰赐福酒行事助祭官拜賛者承传曰赐福酒拜在位官皆再拜送神宫架太安之乐作一成止
　　望燎
　　太安之乐毕礼仪使奏请诣望燎位前导皇帝诣望燎位登歌乐作降自阼阶乐止宫架乐作至位南向立乐止初赐福酒拜讫吏部侍郎帅太祝执篚进诣圣祖座前取玊币祝册执事官以馔按载稷黍饭及爵酒降殿置于柴上礼直官曰可燎东西各以炬燎半柴礼仪使奏礼毕前导皇帝还大次宫架乐作出门外礼仪使奏请释大圭殿中监跪受大圭以还有司侍卫如常仪皇帝至大次乐止礼部郎中奏觧严次引大礼使以下诣南门外揖位立礼直官賛礼毕揖讫退通事舎人等分引文武助祭官及宗室客使以下将士不得輙离部伍次引诸神御殿及里域眞官分献官及太祝各入就位太祝在南北向分献官在东西向分献官【神御殿献官太祝具常服里域真官献官太祝具祭服】賛曰拜在位者皆拜太祝升诣香案之西东向立次分献官升诣香案前北向立搢笏三上香跪执事者以琖奠茶奠酒执笏俛伏兴少立太祝跪读祝文读讫执笏兴举版置于案降复位【分献里域真官则分献官诣里域眞官座拜讫诣盥洗位搢笏盥手帨手执笏次诣爵洗位搢笏洗爵拭爵以授执事者执笏升尊所授笏执尊者举幂酌酒分献官以爵授执事者执笏诣里域眞官神位前搢笏北向立跪执爵三祭酒奠爵执笏俛伏兴少立太祝搢笏跪读祝文讫兴举版置于案降复位】分献官拜讫降复位有司取祝版置于燎柴献官以下各诣殿门外南向立太祝重行焚讫俱退











　　政和五礼新仪卷一百十三
<史部,政书类,仪制之属,政和五礼新仪>
　　钦定四库全书
　　政和五礼新仪卷一百十四
　　吉礼
　　皇帝朝献景灵宫仪
　　时日
　　斋戒
　　陈设
　　朝献景灵东宫
　　朝献景灵西宫
　　时日
　　前期太常寺具孟春之月九日十日朝献景灵宫【孟秋孟冬之日以十五十六十七日若孟夏之月则太常寺预于春季闗太史局择日太史局择日报太常寺申奏】具时日散告
　　斋戒
　　前期朝献一日皇帝斋福寜殿御勤政殿视事如常惟不吊防问疾作乐有司不奏刑杀文书其行事执事前导官斋于本司视事如故宿于本司惟不判书刑杀文书及行刑罚
　　陈设
　　前期殿中监帅其属尚舎张设于斋殿之内外张御幄于天兴殿东南向【神御殿即于殿东南向】陈香案及供奉之物于圣像前【神御殿即于神御前】又设皇帝褥位于香案之前南北向朝献日未行事前东上閤门御史台设祭文武官位于殿庭北向
　　朝献景灵东宫
　　朝献日质明内东门开鸣鞭行门禁卫诸班亲从等诸司祗应人员以下各自賛常起居次知客省事次枢宻都承防【待制正征以充枢宻都副承防即随宰相以下班】知内侍省以下带御器械官六尚局舎应奉官祗应通侍大夫以下武功大夫以下及当库务文臣一班常起居皇帝常服出内东门即御座宰相亲王以下应从驾臣僚一班次管军臣僚贮廊下并常起居皇帝乘车鸣鞭车行执毬仗使臣分东西相向常起居皇帝车出宣徳门将至宫烧香官执事官前导及助祭之官奉迎于宫门外再拜皇帝由昌福门入【西宫则由昭徳门入】至斋殿降巩东上閤门官前导至天兴殿御幄帘降初乘舆将入昌福门礼直官太常愽士太常卿于御幄前东向立东上閤门官相向立礼直官引执事升殿于香案前东西对立【神御殿执事官于香案前西向】东上閤门御史台太常寺分引文武助祭官入诣天兴殿庭北向位立定皇帝至御幄东上閤门报班齐礼直官太常博士次引大常卿诣御幄前【凡太常卿奏诣皆太常博士礼直官引】俛伏跪奏太常卿臣某言请皇帝行朝献之礼奏讫俛伏兴【太常卿奏礼毕准此】卷太常卿东上閤门官太常博士礼直官前导皇帝诣殿上褥位北向立【凡行礼皆太常卿东上閤门太常博士礼直官前导至位即分立于左右】太常卿奏请再拜皇帝再拜【内三位神御者即毎位拜】賛者曰再拜在位官皆再拜内侍奉香太常卿奏请上香再上香三上香内侍以茶授执事官太常卿奏请跪进茶【神御殿即奠茶】执事官奉进皇帝献讫【神御殿即奠讫】以授执事官置于圣像前【神御即以授执事官】皇帝进酒进酒三进酒如进茶之仪【神御殿即三奠酒】执事退先诣保寜阁香案前以俟太常奏请俛伏兴又奏请再拜皇帝再拜賛者曰再拜在位官皆再拜太常卿前导皇帝还御幄帘降太常卿奏请礼毕退复位助祭者先诣保寜阁北向立皇帝诣保寜阁次诣天兴殿次诣太始殿次诣皇武殿次诣俪极殿次诣大定殿次诣辉徳殿次诣熈文殿次诣衍庆殿次诣羙成殿次诣继仁殿次诣治隆殿次诣徽音殿朝献并如上仪皇帝还斋殿少顷乘舆还内如来仪
　　朝献景灵西宫
　　前朝献质明皇帝常服自内东门乘舆诣西宫朝献大明殿次诣神元殿次诣重光殿朝献讫还内并如东宫之仪【孟夏孟秋孟冬一日朝献至天兴殿至辉徳殿至熈文殿至徽音殿又次日朝献内宫】

　　政和五礼新仪卷一百十四
　　钦定四库全书
　　政和五礼新仪卷一百十五
　　吉礼
　　坊州朝献圣祖仪
　　时日
　　斋戒
　　陈设
　　省馔
　　行事
　　时日
　　太常寺前期以仲春择日朝献圣祖天尊大帝【仲秋准此】闗太史局太史局择日报太常寺太常寺叅酌讫具时日下本州
　　斋戒
　　前朝献十日应行事执事官散斋七日治事如故宿于正寝不吊防问疾作乐判书刑杀文书决罚罪人及与秽恶致斋三日二日于防事惟朝献事得行其余悉禁前朝献一日质明俱赴祠所斋舍朝献官已斋而阙者通摄行事
　　陈设
　　前朝献三日有司设行事执事官次于庙门外随地之宜朝献日丑前五刻执事者陈币篚各于神位之左【币以苍】青词于神位之右【配位即陈祝版】置于坫次设祭器皆借以席常馔者实之正配位各左十有二笾为三行以右为上【第一行形盐在前梨糗饵粉餈次之第二行榛实在前干桃干防干枣次之第三行菱在前芡栗干桃次之】右十有二豆为三行以左为上【第一行芹菹在前笋菹菁菹葵菹次之第二行虀在前麫筋梠脯荠脯次之第三行配食在前韭醤粉食次之】爼二一在笾前一在豆前【实以乳饼】簠二簋二在笾豆外二爼间簠在左簋在右【簠实以稻粱粱在稻前簋实以黍稷稷在黍前】设太尊五山尊五为二重在堂上东南隅北向上【配位即于位酒尊之东】太尊在前皆有坫加勺幂为酌尊【太尊一实明水为上尊余实泛齐初献酌之山尊一实明水为上尊余实醴齐亚终献酌之】又设太尊二山尊二在神位前【太尊一实盎齐山尊一实醴齐各以一尊实明水】着尊二牺尊二象尊二壶尊六在殿下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】俱北向西上加幂五齐三酒皆设而不酌有司设烛于神位前洗二于东阶下直东霤北向【盥洗在东爵洗在西】罍洗在东加勺篚在洗西南肆实以巾【若爵洗之篚则又实以爵加坫】执罍篚者位于其后设揖位于庙南门外初献在西东向亚终献及祝在东西向北上【祝位稍却】积燎柴于庙之东南设望燎位于燎柴之北三献官在北南向东上祝位在西东向又设三献官席位于殿下东阶东南西向北上设祝席位于庭中北向又设祝位于殿上前楹东西向
　　省馔
　　前朝献一日朝献官以下常服阅馔物诣厨视涤器涤溉讫还斋所晡后所司扫除殿之上下
　　行事
　　朝献日丑前五刻【行事春用丑时七刻秋用丑时一刻】行事执事官入就次馔者帅其属设馔具毕賛礼者引初献【凡行事执事官皆賛礼者引】升自东阶【凡行事执事官升降皆自东阶】防视陈设退就次各服祭服次引献官以下诣南门外揖位立定賛礼者賛揖次引太祝入就殿下席位北向立次引三献官入就殿下席位西向立賛礼者诣初献之右賛请行事賛再拜在位者皆再拜次引太祝升殿就位立定次引初献诣盥洗位北向立搢笏盥手帨手执笏升殿诣圣祖座前北向立搢笏跪次引太祝搢笏西向跪执事者以币授太祝太祝奉币授初献讫执笏兴先诣配位前立初献受币奠讫执笏俛伏兴少退再拜诣配位前奠币并如上仪讫俱退复位少顷引初献再诣盥洗位北向立搢笏盥手帨手讫执笏次诣爵洗位北向立搢笏洗爵拭爵讫以爵授执事者执笏升诣正位酌尊所执事者以爵授初献初献搢笏执爵执尊者举幂执事者酌太尊之泛齐初献以爵授执事者执笏诣圣祖座前北向立搢笏执事以爵授初献初献执爵三进酒执笏俛伏兴少退北向立次引太祝诣圣祖座前东向搢笏跪读青词读讫执笏兴先诣配位前立初献再拜次诣配位酌献并如上仪【惟三祭酒】俱复位次引亚献诣盥洗位北向立搢笏盥手帨手执笏诣爵洗位北向立搢笏洗爵拭爵以爵授执事执笏升诣正位酌尊所西向立执事者以爵授亚献亚献搢笏执爵执尊者举幂执事者酌山尊之醴齐亚献以爵授执事者执笏诣圣祖座前北向立搢笏跪执事者以爵授亚献亚献执爵三进酒执笏俛伏兴少退再拜次诣配位并如上仪【惟三祭酒】降复位次引终献诣洗及升殿行礼并如亚献之仪降复位賛礼者曰赐福酒再拜在位者皆再拜次引初献以下就望燎位执事者诣圣祖座前取币及青词祝版置于燎柴賛礼者曰可燎火燎半柴次引初献以下诣南门外揖位立賛礼者賛礼毕揖讫退有司监彻礼馔阖户以降乃退


　　政和五礼新仪卷一百十五
　　钦定四库全书
　　政和五礼新仪卷一百十六
　　吉礼
　　春秋二仲荐献诸陵仪
　　时日
　　斋戒
　　受香表
　　陈设
　　省馔
　　行事
　　时日
　　太常寺前期以仲春择日荐献诸陵【仲秋准此】闗太史局太史局择日报太常寺叅酌讫具时日散告
　　斋戒
　　献官以下防路宿于驿舎【或沿途官或观寺】不吊防问疾作乐决罚罪人及与秽恶至陵宿于斋所惟荐献事得行其余悉禁前一日质明应行事执事陪位官并斋于陵所陵给酒馔献官已斋而却者通摄行事
　　受香表
　　前期太常寺卿奉香表至巩县驿以香表置于腰舆诸陵献官以次从行至孝禅院礼直官引香表腰舆置于堂上賛者引诸陵献官于堂上东向立礼直官引太常卿升堂西向立礼直官賛揖次賛者引永安陵献官稍前东向对立賛者以表授太常卿太常卿搢笏接表执笏以表加于笏上礼直官賛者各俛伏跪太常卿受笏以表授永安陵献官献官搢笏接表讫各执笏献官加表于笏上礼直官賛各俛伏兴賛者引献官退省视香表讫复置于腰舆从行至陵所次引诸陵献官授香表如上仪
　　陈设
　　前一日都监常服帅其属诣陵辟宫殿门升殿行扫除于上降行扫除于下设神御座于殿上当中南面向【惟永安陵则设宣祖皇帝座稍西又设昭宪皇帝座于宣祖皇帝之东俱南向】陈香案及供奉之物于座前讫阖宫殿门【永昌陵则先诣太祖皇帝陵陈设毕次诣孝惠皇后孝明皇后孝章皇后陵永熈陵则先诣太宗皇帝陈设毕次诣淑徳皇后懿徳皇后明徳皇后元徳皇后陵永定陵则先诣眞宗皇帝陵陈设毕次诣章懐皇后章穆皇后章宪明肃皇后章懿皇后陵永昭陵则先诣仁宗皇帝陵陈设毕次诣慈圣光献皇后陵永厚陵则先诣英宗皇帝陵陈设毕次诣宣仁圣烈皇后陵永裕陵则先诣神宗皇帝陵陈设毕次诣钦圣宪肃皇后钦成皇后钦慈皇后惠恭皇后陵陈设并如上仪】又设献官以下次于门外荐献日行事前陈表于案上在右【惠恭皇后陈祝文】设揖位于殿门外献官陪位官在西东向监视礼事官太祝在东西向俱北上【凡设陪位官太祝位皆稍却】置燎柴于炉内设望燎位于其北献官陪位官在北南向西上监视礼事官在西东向太祝在东西向又设献官席位于阶东陪位官席位又于其南俱西向北上设监视礼事席位于庭南北向太祝在其后又设献官位于香案之北前向监视礼事官位于香案之西东向太祝位于香案之西东向
　　省馔
　　前一日献官以下常服并集献官斋所肄仪太祝习读表文讫献官诣厨阅馔物省镬视涤溉晡后都监帅其属临造神馔
　　行事
　　荐献日质明献官以下常服并诣陵南门外就次奉馔者各陈于外都监帅其属辟宫殿门进馔者设馔具毕都监还监视礼事官先入升殿防阅陈设纠察不如仪者次礼直官賛者礼生分引献官以下诣殿门外揖位立定【凡太常卿行事礼直官引诣陵献官行事賛者引余皆礼生引】礼直官賛揖讫【诸陵并同賛者准此】次引监视礼事官太祝入就殿庭席位北向立次引献官陪位官入就殿庭席位西向立礼直官诣献官之右賛请行事賛再拜在位者皆再拜次引监视礼事官太祝升就位次引献官诣神御香案前执事者奉香献官搢笏三上香执事者奉茶酒献官跪执醆酹茶三祭酒皆以虚醆授执事者执笏俛伏兴少退立太祝搢笏取表进诣神座右东向跪读讫执笏兴置表于案【惠恭皇后陵即读祝文】献官再拜俱降复位【惟永安陵诣宣祖皇帝神御香案前行礼毕次诣昭宪皇后神御香案前行礼毕并如上仪】礼直官曰再拜在位者皆再拜次引献官以下就望燎位执事者取表置于燎柴【惠恭皇后陵即取祝文置】次引监视礼事官太祝就望燎位礼直官曰可燎火燎半柴献官以下诣殿门外揖位立定礼直官賛礼毕揖讫退有司彻礼馔监视礼事官监视收彻讫退【永昌陵先诣太祖皇帝陵行事毕次诣孝惠皇后孝明皇后孝章皇后陵永熈陵先诣太宗皇帝陵行礼毕次诣淑徳皇后懿徳皇后明徳皇后元徳皇后陵永安陵先诣眞宗皇帝行礼毕次诣章懐皇后章穆皇后章宪明肃皇后章懿皇后陵永昭陵先诣仁宗皇帝陵行礼毕次诣慈圣光宪皇后陵永原陵先诣英宗皇帝陵行礼毕次诣宣仁圣烈皇后陵永裕陵先诣神宗皇帝陵行礼毕次诣钦圣宪肃皇后钦成皇后钦慈皇后惠恭皇后陵行礼并如上仪】太常卿徧诣诸陵及下宫朝拜讫周视陵城【应合扫除芟薙修治随事处分】乃退



　　政和五礼新仪卷一百十六
　　钦定四库全书
　　政和五礼新仪卷一百十七
　　吉礼
　　进献诸陵上宫仪
　　时日
　　陈设
　　省馔
　　行事
　　时日
　　诸陵有司以元日中元冬至日节进献上宫
　　陈设
　　前一日都监常服帅其属诣陵辟宫殿门升殿行扫于上降行扫除于下降设神御座于殿上当中南面向【惟永安陵则设宣祖皇帝座于殿上稍西又设昭宪皇后座于宣祖皇帝之东俱南向】陈香案及供奉之物于座前讫阖宫殿门【永昌陵则先诣太祖皇帝陵陈设毕次诣孝惠皇后孝明皇后孝章皇后陵永熈陵则先诣太宗皇帝陵陈设毕次诣淑徳皇后懿徳皇后明徳皇后元徳皇后陵永定陵则先诣眞宗皇帝陵陈设毕次诣章懐皇后章穆皇后章献明肃皇后章懿皇后章惠皇后陵永昭陵则先诣仁宗皇帝陵陈设毕次诣慈圣光献皇后陵永原陵则先诣英宗皇帝陵陈设毕次诣宣仁圣烈皇后陵永裕陵则先诣神宗皇帝陵陈设毕次诣钦圣宪肃皇后钦成皇后钦慈皇后惠恭皇后陵并如上仪】进献日行事前设都监位于庭北向又设望燎位于门外都监南向香火内侍位其后
　　省馔
　　前进献一日都监常服阅馔物诣厨省镬视涤溉晡后帅其属临造神馔
　　行事
　　进献日质明都监以下常服帅其属诣陵辟宫殿门以俟陈设毕奉馔者各陈于外进馔者序入都监香火内侍入就位再拜升殿都监诣香案前搢笏三上香执笏少退再拜搢笏进汤次进酒馔恭奠于座前执笏侍于侧【俟进酒馔毕彻酒再酌酒进次味至少移故处并香火内侍供应惟永安陵则先诣宣祖皇帝神御香案前搢笏三上香执笏少退再拜讫次诣昭献皇后神御香案前上香拜讫次逐位进汤进酒馔】俟酌献毕进表【无即不进】少顷进茶讫彻馔洒熄香火俱降复位再拜出诣望燎位视燎毕阖宫殿门乃退【永昌陵则先诣太祖皇帝陵行礼毕次诣孝惠皇后孝明皇后孝章皇后陵永熈陵则先诣太宗皇帝陵行礼毕次诣淑徳皇后懿徳皇后明徳皇后元徳皇后陵永定陵则先诣眞宗皇帝陵行礼毕次诣章懐皇后章穆皇后章献明肃皇后章懿皇后陵永昭陵则先诣仁宗皇帝陵行礼毕次诣慈圣光献皇后陵永原陵则先诣英宗皇帝陵行礼毕次诣宣仁圣烈皇后陵永裕陵则先诣神宗皇帝陵行礼毕次诣钦圣宪肃皇后钦成皇后钦慈皇后惠恭皇后陵行礼毕并如上仪】









　　政和五礼新仪卷一百十七
　　钦定四库全书
　　政和五礼新仪卷一百十八
　　吉礼
　　进献诸陵下宫仪
　　时日
　　陈设
　　省馔
　　行事
　　时日
　　诸陵有司以元日冬至寒食节第二第三日上元节等前后各一日中元节前一日立春二月二日春社上已重午初伏七夕秋社中秋望日重阳下元节腊朔望各一日进献下宫
　　陈设
　　前一日都监常服帅其属辟宫寝门设神御座南向【永安陵设宣祖皇帝座当寝殿又设昭宪皇后座于其西永昌陵设太祖皇帝座当寝殿又设孝惠皇后座于其西孝明皇后座于其东孝章皇后座于孝惠皇后之西永熈陵设太宗皇帝座当寝殿又设淑徳皇后座于其西懿徳皇后座于其东明徳皇后座于淑徳皇后之西元徳皇后座于懿徳皇后之东永定陵设眞宗皇帝座当寝殿又设章懐皇后座于其西章穆皇后座于其东章献明肃皇后座于章懐皇后之西章懿皇后座于章穆皇后之东永昭陵设仁宗皇帝座当寝殿又设慈圣光献皇后座于其西永原陵设英宗皇帝座当寝殿又设宣仁圣烈皇后座于其西永裕陵设神宗皇帝座当寝殿又设钦圣宪肃皇后座于其西钦成皇后座于其东钦慈皇后座于钦圣宪肃皇后之西永防陵设哲宗皇帝座当寝殿俱南向】陈供奉之物于座前讫阖寝宫门进献日行事首设都监位于庭北向香火内侍位其后【焚献者仍设望燎位于门外都监南向香火内侍位其后惟永定陵都监先诣眞宗皇帝下宫陈设毕帅其属诣章惠皇后陵辟宫殿门升殿行扫于上降行扫除于下讫设神御座于殿上当中南面陈香案及供奉之物于座前讫辟宫殿门设行事望燎位同上仪永裕陵下宫惠恭皇后位陈设并如诸陵下宫之仪】
　　省馔
　　前进献一日都监常服阅馔物诣厨省镬视涤濯晡后帅其属临造神馔【若七夕中元节冬至日前一日造馔】
　　行事
　　进献日质明【若七夕中元节前一日即未后】都监以下常服帅其属辟寝宫门以俟陈设毕奉馔者各陈于外进馔者序入都监香火内侍入就位再拜升自东阶由殿后诣神御室卷帘褰帐都监诣香案前搢笏三上香执笏少退再拜【逐位再拜】诣每位神御前【永安陵诣宣祖皇帝次诣昭宪皇后永昌陵诣太祖皇帝次诣孝惠皇后孝明皇后孝章皇后永熈陵诣太宗皇帝次诣淑徳皇后懿徳皇后明徳皇后元徳皇后永定陵诣眞宗皇帝次诣章懐皇后章穆皇后章献明肃皇后章懿皇后永昭陵诣仁宗皇帝次诣慈圣光献皇后永原陵诣英宗皇帝次诣宣仁圣烈皇后永裕陵诣神宗皇帝次诣钦圣宪肃皇后钦成皇后钦慈皇后永防陵诣哲宗皇帝】搢笏进汤次进酒馔恭奠于座前执笏侍于侧【候进酒馔毕彻酒再酌酒进次味至少移故处并香火内侍供应】俟酌献毕进表【无即不进】少顷进茶讫彻馔洒熄香火下帏帘阖牖户俱降复位再拜以出【焚献香诣望燎位执燎】阖宫门乃退【若永定陵则都监先诣眞宗皇帝下宫行礼毕帅其属诣章惠皇后陵辟宫殿门以俟降设讫行礼并如上仪阖宫殿门讫退永裕陵则都监先诣神宗皇帝下宫行礼毕帅其属诣惠恭皇后位行礼并如上仪】


　　政和五礼新仪卷一百十八
　　钦定四库全书
　　政和五礼新仪卷一百十九
　　吉礼
　　荐新诸陵仪
　　时日
　　陈设
　　省馔
　　行事
　　时日
　　每月陵所遇有新物荐献下宫【孟春以韭菹茵陈卵仲春以水鳬茈季春以笋蒲白酪煮酒藕鲔鱼如鲔鱼阙代以鮹脯孟夏以含桃李茶麦仁豕仲夏以黍鶵鸡杏林禽季夏以菱芡道蓬孟秋以黍稷枣梨蒲萄仲秋以麻稻醴酒鹑季秋以白小豆兎栗榴梠桲孟冬以马山药仲冬以麞橘橙柑季冬以鱼酢仲春荐】
　　陈设
　　前荐新一日有司具新物诣陵所都监常服帅其属辟寝宫门设神御座如仪及陈供奉之物于座前讫阖宫门荐新日未行事前设都监位于庭北向香火内侍位其后【惟永定陵都监先诣真宗皇帝下宫陈设毕帅其属诣章懿皇后陵辟宫殿门升殿行扫除于上降行扫除于下讫设神御座于殿上当中南向陈香案及供奉之物于座前讫阖宫殿门设行事位如上仪】
　　省馔
　　前荐新一日都监常服阅荐物视涤溉应馔者诣厨省馔以时帅其属临造
　　行事
　　荐新日质明都监常服帅其属辟寝宫门以俟陈设毕奉荐物各陈于外序入都监香火内侍入就位拜升自东阶由殿后诣神御室卷帘褰帐都监诣香案前搢笏三上香执笏少退搢笏奉荐物恭置于神御前讫执笏诣香案前拜【逐位拜并香火内侍供应】侍于侧如食顷彻毕洒熄香火下帷帘阖牖户俱降复位拜阖寝宫门讫退【若永定陵则都监先诣眞宗皇帝下宫行礼毕帅其属诣章懿皇后陵辟宫殿门俟陈讫行礼并如上仪讫阖宫殿门乃退】
　　政和五礼新仪卷一百十九
　　钦定四库全书
　　政和五礼新仪卷一百二十
　　吉礼
　　皇帝视学酌献文宣王仪
　　陈设
　　酌献文宣王
　　视学
　　陈设
　　殿中监前期一日帅其属尚舎设皇帝御幄于庙殿之东南向仪鸾司设三公以下幕次于国子监门外稍东量地之宜至日御史防太常寺閤门设陪祠官班于殿下如月朔视庙之仪太常设祭器于文宣王神位前光禄实之左笾一【实以鹿脯】右豆一【实以鹿臡】爵一在笾豆前牺尊一在殿上前楹间【实以供内法酒】设香炉于神位前又设配享及从祀位每位各左笾一【实以鹿脯】右豆一【实以鹿臡】爵一在笾豆前共设象尊四【实以祠祭法酒】一设于殿上前楹东一设于前楹西其二分设于两庑阶北并加坫设太官令位于文宣王酌尊所北向
　　酌献文宣王
　　其日皇帝服鞾袍乗辇至国子监礼部祠部郎官太常寺本监并太学官学生奉迎于路左车驾由监门入降辇归幄礼直官太常博士太常卿立于幄前东向礼直官通事舎人引三公亲王使相执政官御史台閤门引尚书侍郎以下文武官各入诣殿下位阖门报班齐太常卿诣御幄前俛伏跪奏太常卿臣某言请皇帝行酌献之礼奏讫俯伏兴帘卷礼直官太常博士太常卿前导皇帝出幄升自东阶诣至圣文宣王神位前太常卿奏请皇帝跪又奏上香上香三上香侍臣执爵诣酒尊所太官令酌酒以授侍臣侍臣跪以爵进皇帝拜赞者曰拜在位官皆拜太常卿前导皇帝降自东阶归御幄降太常卿诣御幄前俛伏跪奏太常卿臣某言礼毕奏讫俛伏兴帘卷皇帝出幄乘辇赴太学如别仪礼部祠部郎官太常丞愽士及国子监太学官诣配享及从祀分奠如常仪
　　视学
　　尚舎局预设次于敦化堂后又设次于敦化堂上稍北当中南向内铺御座閤门设臣僚班于堂下如月朔视朝之仪及设宰臣以下从官次于中门之外皇帝于文宣王庙酌献礼毕乘辇幸太学入至敦化堂上降辇入次帘降更衣礼直官通事舎人引与讲官入就堂下北向位讲书执经官学士各立于堂下东西相向俟閤门报班齐皇帝出次升御座班首奏圣躬万福知东上閤门官诣御座前承防临阶西向宣曰升堂通事舍人赞再拜三公以下皆拜分左右升堂各就位后少立起居郎舎人左右侍立礼直官通事舎人引讲书及执经官就北向位班首奏圣躬万福知东上閤门官宣曰升堂舎人赞拜讲书及执经官拜由东西阶升堂立于御座左右讲书官在西东向执经官在东西向学生就北向位舎人赞拜在位者皆拜分立于东西两廊皆北上内侍进书案牙籖以经授执经官稍前进于案上舎人赞曰就坐宰臣以下并坐讲书官讲毕通事舎人曰可起羣臣皆起降阶东西相向立执经官降阶讲书官于御座前致辞讫降阶北向通事舎人赞拜讲书官再拜【如有宣答即再賛拜】次起居郎舎人归本班知东上閤门官宣坐赐茶通事舎人礼直官引三公以下各就位北向通事舎人賛拜三公以下拜讫升堂各立于后学生各就北向位通事舎人赞拜应在位者皆拜分立东西廊以北为上立定舎人賛曰各就坐上下皆就坐赐茶毕礼直官通事舎人引堂上官降阶就位通事舎人赞拜在位官皆拜礼直官通事舎人分引以出次学生就北向位通事舎人赞拜学生皆拜退讫【若有特防临时谢恩皇帝降座还次乘舆还内如来仪】

　　政和五礼新仪卷一百二十
　　钦定四库全书
　　政和五礼新仪卷一百二十一
　　吉礼
　　释奠文宣王仪
　　时日
　　斋戒
　　陈设
　　省馔
　　行事
　　时日
　　太常寺预于隔季以仲春上丁【仲秋上丁】释奠至圣文宣王闗太史局以其日报太常寺参酌讫具时日散告
　　斋戒
　　前释奠五日应行事执事官散斋三日治事如故宿于正寝不吊丧问疾作乐判书刑杀文书决罚罪人及与秽恶致斋二日【光禄少卿太官令斋一日】一日于本司【无本司者于太常斋舍质明至斋所】惟释奠事听行其余悉禁前一日质明并赴祠所官给酒馔释奠已斋而阙者通摄行事
　　陈设
　　前释奠三日仪鸾司设行事执事官次于祠所前一日光禄陈礼馔于殿之东南南向牵牲诣祠所太常设省馔位于礼馔之南三献官在南北向西上分奠官位于其后监察御史在西南向光禄少卿太乐令奉礼郎太祝太官令在东西向北上【凡奉礼郎以下位皆稍却】大晟设登歌之乐于殿上前楹间稍南北向释奠日丑前五刻礼直官赞者诸司职掌各服其服太常设币篚各于神位之左【币以白】祝版各于神位之右置于坫次设祭器皆借以席光禄实之【正位至圣文宣王配位兖国公顔回邹国公孟轲舒王王安石】每位各左十笾为三行以右为上【第一行干防在前干枣形盐鱼鱐次之第二行鹿脯在前榛实干桃次之第三行菱在前芡棃次之】右十豆为三行以左为上【第一行芹菹在前笋菹葵菹菁菹次之第二行韭菹在前鱼醢兎醢次之第三行豚拍在前鹿臡醓醢次之】爼二一在笾前【实以豕腥七体其载如羊】又爼六在豆右为三重以北为上【第一重一实以羊腥肠胃肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长脇一短脇一代脇一皆二骨以并肩臂臑在上端肫胳在下端脊脇在中一实以豕熟十一体其载如羊皆羊在左豕在右】簠二簋二在笾豆外二爼闲簠在左簋在右【簠实以稻粱粱在稻前簋实以黍稷稷在黍前】铏三在笾豆间【一在前二在后实以羮加芼滑】登二一在铏前【实以大羮】一在笾左【实以肝膋】槃一在铏后【实以毛血】设牺尊四象尊四为二重在殿前楹间北向西上牺尊在前皆有坫加勺幂为酌尊【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚终献酌之】又设太尊二在神位前【着尊一寔泛齐山尊一实醴齐各以一尊实明水】着尊二牺尊二象尊二壶尊六在殿下【太尊一实盎齐牺尊一实醴齐象尊一实沉齐各以一尊实明水壶尊三实酒三实三酒明水酒皆在上】俱北向西上加幂五齐三酒皆设而不酌借以席又设诸从祀位祭器每位各左二笾【栗在前鹿脯次之】右二豆【菁菹在前鹿臡次之】爼一在笾豆间【实以羊豕腥肉】簠一在笾南【实以稷】簋一在豆南【实以黍】爵一在笾豆之南两庑各设象尊二【实以祠祭法酒】太常设烛于神位前洗二于东阶之东【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后设揖位于南神门外三献官在西东向分奠官位于其后监察御史太乐令奉礼郎太柷太官令在东西向俱北上开瘗坎于殿西北壬地方深取足容物南出陛设望瘗位于坎之南如省馔之位【惟不设太官令位】又设三献官席位于殿下东阶之东西向北上分奠官位于其后监察御史太乐令位于殿下之南北向奉礼郎太祝太官令位其后俱西向光禄少卿席位于监察御史之东陪位生贠位其后俱北向西上又设监察御史位于殿上乐虡之北在西东向奉礼郎太祝在东西向北上大乐令于乐虡北太官令于酌尊所俱北向
　　省馔
　　前释奠一日行事执事官集初献斋所肄仪太祝习读祝文及视币次礼直官賛者分引行事执事官就省馔位【凡初献行事礼直官引馔官皆賛者引】立定礼直官賛揖所司省馔具毕礼直官賛省馔毕揖讫俱还斋所未后一刻太官令帅宰人以鸾刀割牲祝史以槃取毛血置于馔所遂烹牲晡后有司帅其属扫除殿之内外讫还斋所
　　行事
　　释奠日丑前五刻【行事春用丑时七刻秋用丑时一刻】初献以下并赴祠所就次太官令帅其属实馔具毕次引光禄少卿入就殿下席位北向立賛者曰再拜光禄少卿再拜升自东阶【凡行事执事官升降皆自东阶】防视礼馔毕次引监察御史升殿防阅陈设纠察不如仪者【凡防视及防阅皆先诣正位】次乐正帅工人升东阶各入就位光禄少卿还斋所余官各服祭服次引行事执事官诣南神门外揖位立定礼直官稍前賛有司谨具请賛揖次引大乐令先入就殿下席位北向立賛者曰再拜大乐令再拜升殿就位次引监察御史奉礼郎太祝太官令入就殿下席位北向立次引三献官入就殿下席位北向立礼直官稍前賛有司谨具请行事凝安之乐作三成止賛者曰再拜在位者皆再拜次引监察御史奉礼郎太祝太官令俱升殿各就位立定次引初献诣盥洗位同安之乐作【凡初献升降行止皆作同安之乐】至洗位北向立搢笏盥手帨手讫执笏升诣文宣王神位前北向立乐止明安之乐作搢笏跪次引奉礼郎进笏西向跪执事者以币授奉礼郎奉礼郎奉币授初献执笏兴先诣兖国公神位前北向立初献授币奠讫执笏俛伏兴少退再拜次诣邹国公神位次诣舒王位前奠币并如上仪乐止奉礼郎复位初献将降阶乐作复位乐止少顷引初献再诣盥洗位乐作至洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣正位酌尊所西向立乐止成安之乐作执事者以爵授初献搢笏执爵执尊者举幂太官令酌牺尊之泛齐讫先诣兖国公酌尊所北向立初献以爵授执事者执笏诣文宣王神位前北向立搢笏跪执事者以爵授初献初献执爵三祭酒奠爵执笏俛伏兴少立乐止次引太祝诣神位前东向搢笏跪读祝文读讫执笏先诣兖国公神位前南向立初献再拜次诣配位每位行礼并如上仪太官令复诣正位酌尊所太祝复位初献将降阶乐作复位乐止次引亚献诣盥洗位北向立搢笏盥手执笏诣爵洗位北向立搢笏洗爵拭爵以授执事者执笏升诣文宣王位酌尊所西向立成安之乐作执事者以爵授亚献亚献搢笏执爵执事者举幂太官令酌象尊之醴齐讫先诣兖国公位酌尊所北向立亚献以爵授执事者执笏升诣文宣王神位前北向立搢笏跪执事者以爵授亚献亚献执爵三祭酒奠爵执笏俛伏兴少退再拜次诣毎位行礼并如上仪乐止降复位次引终献诣洗升殿行礼并如亚献之仪降复位初亚献将升引分奠官诣洗盥手帨手讫分奠殿内及两庑诸神位搢笏跪执爵三祭酒奠爵执笏俛伏兴再拜分奠讫俱降复位礼直官曰赐胙賛者承传曰赐胙再拜在位者皆再拜送神凝安之乐作一成止次引三献官诣望位有司各诣神位前取币祝版置于坎次引监察御史太乐令奉礼郎太祝诣望瘗位立定礼直官曰可瘗寘土半坎【凡皆先省视讫乃】初献以下诣南神门外揖位立定礼直官賛礼毕揖讫退太官令帅其属彻礼馔监察御史诣殿上监视收彻乃退











　　政和五礼新仪卷一百二十一
　　钦定四库全书
　　政和五礼新仪卷一百二十二
　　吉礼
　　释奠武成王仪
　　时日
　　斋戒
　　陈设
　　省馔
　　行事
　　时日
　　太常寺预于隔季以仲春上戊【仲秋上戊】释奠昭烈武成王闗太史局太史局以其日报太常寺太常寺参酌讫具时日散告
　　斋戒
　　前释奠五日应行事执事官致斋三日治事如故宿于正寝不吊防问疾作乐判书刑杀文书决罚罪人及与秽恶致斋二日【光禄少卿太官令斋一日】一日于本司【无本司者于太常斋舍质明诣斋所】惟释奠事得行其余悉禁前一日质明并赴祠所官给酒馔释奠官已斋而阙者通摄行事
　　陈设
　　前释奠一日仪鸾司设行事执事官次于祠所前一日光禄牵牲诣祠所次陈礼馔于殿之东南南向太常设斋馔于位版礼馔之南三献官在南北向西上分奠官位于其后监察御史在西东向光禄卿大乐令奉礼郎太祝太官在东西向北上【凡奉礼郎以下位皆稍却】大晟设登歌之乐于殿上前楹间稍南北向释奠日丑前五刻礼直官赞者诸司职掌各服其服太常设币篚各于神位之左【币以白】祝版各于神位之右置于坫次设祭器皆借以席光禄实之正配位各左十笾为三行以左为上【第一行干防在前干枣形防鱼鱐次之第二行鹿脯在前榛实干桃次之第三行菱在前芡栗次之】右十豆为三行以左为上【第一行芹菹在前笋菹葵菹菁菹次之第二行韮在前鱼醢兎醢次之第三行防拍在前鹿臡醓醢次之】爼二一在笾前【实以羊腥七体两髀两肩两脇并脊两髀在两端两肩两胁次之脊在中】一在豆前【实以豕腥七体其载如羊】又设爼六在豆右为三重以北为上【第一重一实以羊腥肠胃肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长胁一短胁一代胁一皆二骨以并肩臂臑在上端肫胳在下端脊在中一实以豕熟十一体其载如羊皆羊在左豕在右】簠二簋二在笾豆外二爼间簠在左簋在右【簠实以稻粱粱在稻前簋实以黍稷稷在黍前】铏三在笾豆间【一在前二在后实以羮加芼滑】登二一在铏前【实以大羮】一在笾左【实以肝膋】槃一在铏后【实以毛血】设牺尊四象尊四为二重在殿上前楹闲北向西上牺尊在前皆有坫加勺幂为酌尊【牺尊一实明水为上尊余实泛齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在殿下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】俱北向西上加幂五齐三酒皆设而不酌借以席又设诸从祀位祭器每位各左二笾【栗在前鹿脯次之】右二豆【菁菹在前鹿臡次之】爼一在笾豆间【实以羊豕腥肉】簠一在笾南【实以稷】簋一在豆南【实以黍】爵一在笾豆之南两庑各设象尊二【实以祠祭法酒】太常设祝于神位前洗二于东阶之东【盥洗在东爵洗在西】罍在洗东加勺篚在西南肆实以巾【若爵洗之篚则又实以爵加坫】执罍篚者位于其后设揖位于南神门外三献官在西东向奉礼郎太祝太官令位其后俱西向光禄少卿席位于监察御史位之东本学陪位生员位其后俱北向西上又设监察御史位于殿上乐虡之北在西东向奉礼郎太祝在东西向北大乐令于乐虡北太官令于酌尊所俱北向
　　省馔
　　前释奠一日行事执事官集初献斋所肄仪太祝习读祝文及视币次礼直官賛者分引行事执事官就省馔位【凡初献行事礼直官引余官皆賛者引】立定礼直官賛揖所司省馔具毕礼直官賛省馔毕讫俱还斋所次引监察御史诣厨省镬视祭器濯涤及视牲充腯乃还斋所未后一刻太官令帅宰人以鸾刀割牲祝史以槃取毛血置于馔所遂烹牲晡后有司帅其属扫除殿之内外讫还斋所
　　行事
　　释奠日丑前五刻【行事春用丑时七刻秋用丑时一刻】初献以下并赴祠所就次太官令帅其属实馔具毕次引光禄少卿入就殿下席位北向立賛者曰再拜光禄少卿再拜升自东阶【凡行事执事官升降皆自东阶】防视馔礼毕次引监察御史升殿防阅陈设纠察不如仪者【凡防视及防阅皆先诣正位】光禄少卿还齐所余官各服祭服引行事执事官诣南神门外揖位立定礼直官賛揖次引大乐令先入就殿下席位北向賛者曰再拜大乐令再拜升殿就位次引监察御史奉礼郎太祝太官令入就殿下位北向立次引三献官入就殿下席位西向立礼直官稍前賛有司谨具请行事凝安之乐作三成止賛者曰再拜在位者皆再拜次引监察御史奉礼郎太祝太官令俱升殿各就位立定次引初献诣盥洗位同安之乐作【凡初献升降行止皆作同安之乐】至洗位北向立搢笏盥手帨手讫执笏升诣武成王位前北向立乐止明安之乐作搢笏跪次引奉礼郎进笏西向跪执事者以币授奉礼郎奉礼郎奉币授初献执笏兴先诣少傅留侯位前北向立初献受币奠讫执笏伏俛兴少退再拜次诣配位前行礼搢笏如上仪乐止奉礼郎复位初献将降阶乐作复位乐止少顷引初献再诣盥洗位乐作至洗位北向搢笏盥手帨手执笏诣爵洗位北向立搢笏洗爵以授执事者执笏升诣正位酌尊所西向立乐止成安之乐作执事者以爵授初献初献搢笏执爵执尊者举幂太官令酌牺尊之泛齐讫先诣少傅留侯酌尊所北向立初献以爵授执事者执笏诣武成王神位前北向立搢笏跪执事者以爵授初献初献执爵三祭酒奠爵执笏俛伏兴少立乐止次引太祝诣神位前东向搢笏跪读祝文读讫执笏兴先诣少傅留侯神位前南向立初献再拜次诣配位行礼并如上仪太官令复诣正位酌尊所太祝复位初献将降阶乐作复位乐止次引亚献诣盥洗位北向立搢笏盥手帨手执笏诣洗位北向搢笏洗爵拭爵以授执事者执笏升诣正位酌尊所西向立成安之乐作执事者以爵授亚献搢笏执爵执尊者举幂太官令酌象尊之醴齐讫先诣少傅留侯位酌尊所北向立亚献以爵授执事者执笏升诣武成王位前北向立搢笏跪执事者以爵授亚献亚献执爵三祭酒奠爵执笏俛伏兴少退再拜次诣少傅留侯神位前行礼并如上仪乐止降复位次引终献诣洗升殿行礼并如亚献之仪降复位初献将升引分奠官诣盥洗盥手帨手讫引诣殿内及两庑诸神位搢笏跪执爵三祭酒奠爵执笏俛伏兴再拜在位者皆再拜送神疑安之乐作一成止次引三献官分奠官诣望瘗位有司各诣神位前取币祝版置于坎次引监察御史大乐令奉礼郎太祝诣望瘗位立定礼直官曰可瘗寘土半坎【凡瘗皆先省视讫乃瘗】初献以下诣南神门外揖位立定礼直官賛礼毕揖讫退太官令帅其属彻礼馔监察御史诣殿上监视收彻讫乃退

　　政和五礼新仪卷一百二十二
　　钦定四库全书
　　政和五礼新仪卷一百二十三
　　吉礼
　　辟廱释菜仪
　　时日
　　斋戒
　　陈设
　　行事
　　时日
　　前期太常寺具元日释菜至圣文宣王散告
　　斋戒
　　释菜前一日质明应行事执事官赴祠所致斋惟释菜事得行其余悉禁官给酒馔释菜官已斋而阙者通摄行事
　　陈设
　　前释菜一日仪鸾司设行事执事次于本学大晟设登歌之乐于殿上前楹闲稍南北向释菜日丑前五刻礼直官赞者诸司职掌各服其服太常设祝版于正配神位之右置于坫次设祭器皆借以席光禄实之每位各左一笾【实以鹿脯】右一豆【实以芹菹笋菹葵菹韭菹】设牺尊一于殿上东南隅北向有坫加勺幂【实以泛齐代以祠祭法酒】太常设烛于神位前洗二于东阶之东北向【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后北上又设献官席位于殿下东阶之东西向分奠官位于其后北上太乐令太祝太官令席位于殿庭之南应贡士位于其后俱北向西上又设太祝位于殿上西向大乐令于乐虡北太官令干酌尊所俱北向
　　行事
　　释菜日丑前五刻【行事用丑时七刻】献官以下常服就次太官令帅其属实馔具毕次引献官升殿防阅陈设次贡士等先入就位次引大乐令先入就殿下席位立赞者曰再拜升殿就位次引献官分献官太祝太官令各入殿下席位立定凝安之乐作三成止赞者曰再拜在位者皆再拜次引太祝太官令俱升殿各就位立定次引献官诣盥洗位同安之乐作【献官升降行止皆作同安之乐】至洗位北向立搢笏盥手帨手执笏诣爵洗位北向立搢笏洗爵拭爵以授执事者执笏升诣酌尊所西向立乐止成安之乐作执事者以爵授献官献官搢笏执爵执尊者举幂太官令酌牺尊之泛齐献官以爵授执事者执笏诣文宣王神位前北向立搢笏跪执事者以爵授献官献官三祭酒奠爵执笏俛伏兴少立乐止次引太祝诣神位前东向搢笏跪读祝文读讫执笏兴先诣兖国公神位前东向立献官再拜次诣配位行礼并如上仪太祝复位献官将降阶乐作复位乐止初献官既酌献配位次引分奠官诣盥洗搢笏盥手帨手执笏诣从祀神位前搢笏跪执爵三祭酒奠爵执笏俛伏兴拜分奠讫俱退复位送神凝安之乐作一成止次引献官以下诣望瘗位有司各诣神位前取祝版置于坎礼直官曰可置土半坎献官以下以次出














　　政和五礼新仪卷一百二十三
　　钦定四库全书
　　政和五礼新仪卷一百二十四
　　吉礼
　　皇太子释奠文宣王仪上
　　斋戒
　　陈设
　　皇太子诣祠所
　　省馔
　　行事
　　讲经
　　皇太子还东宫
　　斋戒
　　皇太子散斋五日于别殿致斋二日于正殿凡散斋不吊防问疾作乐判书刑杀文书不视事惟行释奠事致斋前一日典设郎设皇太子幄坐于正殿东序及室内俱西向又张幄楹下致斋之日质明有司各勒所部屯门下列仗如常仪左庶子跪请内严太子舎人引宫官文武七品以上陪位诸侍卫之官各服其服诸近侍之官并綪结佩俱诣阁奉迎左庶子启请外备皇太子服逺逰冠朱明衣綪结佩以出侍卫如常仪皇太子即西向坐侍官夹侍如常左庶子前跪称左庶子具官姓某言请降座就斋室俛伏兴还侍位皇太子降座入室文武侍官各还本司直卫者如常典谒引陪位者以次出凡与释奠官散斋五日宿于正寝致斋二日于本司近侍官应从升者及从释奠官国子监官各于本司致斋一日散斋治事如故惟不吊防问疾作乐判书刑杀文书决罚罪人及与秽恶致斋之日惟释奠事得行其余悉禁释奠官已斋而阙者通摄行事
　　陈设
　　前释奠三日典设郎帅其属设皇太子便次于庙东西向又设便次于国子监随地之宜守宫设文武侍官次于便次之后文在左武在右又设诸释奠官从释奠官次于国子监随地之宜前释奠三日所司帅其属扫除庙之内外光禄牵牲诣祠所前一日设省馔位于礼馔之南亚终献北向西上分奠官位于其后监察御史东向大乐令奉礼协律郎太祝太官令西向北上大晟设登歌之乐于殿上前楹闲北向设轩架之乐于庙释奠日丑前五刻诸司职掌各服其服陈币篚于正配神位之左【币以白】祝版于神位之右置于坫设祭器于正配位之前借以席光禄实之【正位至圣文宣王配位兖国公顔子邹国公孟轲舒王王安石】每位各十笾为三行以右为上【第一行干防在前干枣形盐鱼鱐次之第二行鹿脯在前榛实干桃次之第三行菱在前芡栗次之】右十豆为三行以左为上【第一行芹菹在前笋菹葵菹菁菹次之第二行韭菹在前鱼醢兎醢次之第三行豚拍在前鹿臡醓醢次之】爼二一在笾前【实以羊腥七体两髀两肩两脇并脊两髀在两端两肩两脇次之脊在中】一在豆前【实以豕腥七体其载如羊】又设爼六于豆右为三重【第一重一实以羊腥肠胃肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长胁一短胁一代胁一皆二骨以并肩臂臑在上端肫胳在下端脊脇在中一实以豕熟十一体其载如羊皆羊在左豕在右】簠二簋二在笾豆外二爼间簠在左簋在右【簠实以稻粱粱在稻前簋实以黍稷稷在黍前】铏三在笾豆间【一在前二在后实以羮加芼滑】豋二一在铏前【实以太羮】一在笾左【实以肝膋】槃一在铏后【实以毛血】设牺尊四象尊四皆有坫加勺幕为酌尊于殿上前楹间【牺尊一实明水为上尊余实泛齐代以供内法酒初献酌之象尊一实明水为上尊余实醴齐代以祠祭法酒亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六在殿下【着尊一实盎齐牺尊一实醍齐象尊一实沉齐各以一尊实明水壶尊三实酒三实三酒明水酒皆在上】加幂五齐三酒皆设而不酌借以席又设诸从祀位器祭每位各左二笾【在前鹿脯次之】右二豆【菁菹在前鹿臡次之】爼一在笾豆间【实以羊豕腥肉】簠一在笾豆闲【实以黍】爵一次之两庑各设象尊二【实以祠祭法酒】太常设烛于神位前洗二于东阶之东【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者各位于其后又设揖位于南神门外亚终献东向北上分献官位其后监察御史大乐令奉礼郎太祝太官令西向北上开瘗坎于殿下西北壬地方深取足容物南出陛设望瘗位于瘗坎之南如省馔之位奉礼郎设皇太子位于东阶之东西向饮酌位于殿上西南北向亚终献位于皇太子位东南分献官位于其后俱重行西向北上设监察御史位于殿庭南北向奉礼郎太祝位于其后太乐令位于其东协律郎位于其后又设从释奠官七品以上位于乐架之西当宫官东向学生位于宫官监学官之后俱重行北上又设监察御史位于殿上乐虡之北在西东向奉礼郎太祝在西东向北上大乐令位于乐虡之北东向协律郎位于乐虡之西北东向太官令位于酌尊所俱北向典设郎设皇太子座于学堂之东壁下西向有司设讲榻于北壁下南向又设执经者座于前楹间当讲榻北向守宫设三师三少座于皇太子西北南向东上【若有家令詹事以下座即设座于皇太子之南北面东上】侍讲者坐于执经西北若有上台三品已上观讲者设座于侍讲之北南向东上掌仪设祝版宫官七品以上于东阶东南西向北上执经侍读等于西阶西南监官及学官非侍读者于侍读之后若有上台三品以上视读者位于执经之北稍退重行皆东向北上学生分位于宫官学官之后皆重行北上又设掌仪位于宫官之北赞者二人在南皆西向晡后所司帅其属以罇坫罍洗篚幂入设于位【升堂者自东阶】
　　皇太子诣祠所
　　前出宫二日守宫设从释奠宫官次于东宫朝堂如常仪其日质明东宫应从官各服其服所司陈卤簿于东宫门外奉礼郎设从释奠宫官位于东宫朝堂如常仪文武宫官七品已上依时刻俱集于次诸衞率各勒所部陈设如式礼直官引左庶子启请内严右庻子负寳如式俱诣阁奉迎仆进金辂于閤外南向左内率执刀立于辂前北向中允一员在近侍官之前赞者二人又在中允之前礼直官引左庶子宫外俟仆摄衣而升正立执辔皇太子服逺逰冠朱明衣升舆以出左右侍卫如常仪左庶子进诣舆前俛伏跪称左庶子姓某言请皇太子降舆升辂言讫俛伏兴【凡左庶子启请并准此】皇太子降舆升辂仆立授绥左庶子已下夹侍赞善进当辂前俛伏跪称赞善姓某言请进辂言讫俛伏兴退复位【凡赞善启请并准此】辂动赞者夹引以至侍官上马所赞善请辂权驻令侍官上马左庶子前承令退称曰令若赞善退称侍官上马赞者承传曰文武侍官上马毕赞善请进辂辂动东宫官以下皆乘马以从出皇城门不鸣鼓吹至庙南门外回辂南向左庶子进当辂前请降辂皇太子降辂入幄次






　　政和五礼新仪卷一百二十四
　　钦定四库全书
　　政和五礼新仪卷一百二十五
　　吉礼
　　皇太子释奠文宣王仪下
　　省馔
　　前释奠一日行事执事官集亚献斋所肄仪太祝习读祝文及视币次礼直官谒者分引行事执事者就省馔位立定谒者赞揖所司陈馔具毕谒者赞省馔具毕揖讫俱还斋所次引监察御史诣厨省镬申视祭器涤濯及视牲充腯及还斋所未后一刻太官令帅宰人以鸾刀割牲祝史以槃取毛血置于馔所遂烹牲晡后有司帅其属扫除庙之内外讫还斋所
　　行事
　　释奠日丑前五刻有司陈设祭器祭馔如常仪少顷诸释奠官及陪位官学生各服其服初皇太子就次讫从释奠官学生监生各入就位立定礼直官谒者各分引释奠官就揖位礼直官赞揖讫以次入就位如常仪皇太子驻便次半刻顷率更令立便次门外当门东向左庻子启请内严又请外偹皇太子出便次侍卫如常仪率更令引皇太子至庙东门中允进圭皇太子执圭近侍者从入如常仪皇太子至版位西向立【毎立定率更令退立于左】率更令启请再拜退复位皇太子再拜谒者曰众官再拜在位者及学生皆再拜率更令前启有司谨具请行事退复位协律郎跪俛伏举麾兴工鼓柷轩乐作崇安之乐天纵将圣之舞三成偃麾戞敔乐止【凡乐皆协律郎跪俛伏举麾兴工鼓柷而后作偃麾戞敔而后止】率更令启请再拜退复位皇太子再拜谒者曰再拜在位者皆再拜率更令引皇太子诣盥洗位轩架翼安之乐作至洗位北向立乐止执事者酌水率更令启读皇太子搢笏执事者跪取巾于篚兴以授皇太子皇太子帨手执事者受巾跪奠于篚率更令引皇太子执圭升殿登歌乐作至文宣王神位前北向立乐止【凡皇太子降阶行止皆轩架乐作殿上行止则登歌乐作皆奏翼安之乐】登歌成安之乐作奉礼郎跪奉币授左庶子左庶子奉币北向以授皇太子执笏兴先诣兖国公币并如上仪乐止率更令引皇太子将降阶乐作至殿下位西向立乐止少顷率更令引皇太子再诣盥洗位乐作至洗位北向立搢圭盥手并如上仪次诣爵洗位奉爵者跪取爵兴以授皇太子皇太子拭爵奉爵者受爵以升执巾者跪受巾奠于篚率更令启请执圭升殿轩架乐作升阶乐止登歌乐作至文宣王位酌尊所西向立乐止恭安之乐作奉爵者以爵诣酌尊所执事者举幂太官令酌牺尊之泛齐讫先诣兖国公酌尊所北向立皇太子搢圭跪执爵三祭酒奠爵执圭俛伏兴率更令引皇太子少退北向立乐止次引太祝诣神位前东向搢笏跪读祝文读讫执笏兴先诣兖国公神位前北向立皇太子并拜次诣配位每位行礼并如上仪【惟登歌作宪安之乐】太官令复请正位酌尊所太祝复位率更令引皇太子将降阶乐作至版位西向立乐止文舞退武舞进轩架宣安之乐作舞者立定乐止初皇太子将复位次引亚献诣盥洗位北向立搢笏洗爵拭爵以授执事者执笏升诣文宣王位酌尊所西向立轩架作肃安之乐无思不服之舞执事者以爵授亚献亚献执爵执尊者举幂太官令酌象尊之醴齐讫先诣兖国公位酌尊所北向立亚献以爵授执事者执笏升诣文宣王位前北向立搢笏跪执事者以爵授亚献亚献执爵三祭酒奠爵执笏俛伏兴少退再拜次诣每位行礼并如上仪乐止降复位次引终献诣洗升殿行礼并如亚献之仪降复位初亚献将升分奠官诣洗位盥手帨手讫分奠殿内及两庑诸神位搢笏跪执爵三祭酒奠爵执笏俛伏兴再拜分奠讫俱降复位初皇太子既奠币光禄寺以牲左臂一骨及长胁短脇俱二骨以并载于胙爼升设于殿上俟终献既升赞饮福执事者升诣东席饮福位北向立率更令启请皇太子诣饮福位乐作率更令启请执圭皇太子执圭升殿将至位乐止登歌作介安之乐皇太子至位北向立执事者各以爵酌上尊福酒合置一爵又赞礼者受爵北向立率更令启请再拜皇太子再拜执事者跪以进率更令跪启请搢圭皇太子搢圭跪执爵祭酒三祭于地啐酒奠爵俛伏兴执事者跪受爵以兴太祝帅执事持胙爼进减神位前正脊二骨横脊二骨加于爼上执事南向跪以进皇太子受爼奠之执事者受以兴太官令取黍于簋抟以授太祝太祝受以豆北向跪以授皇太子受讫奠之太祝受以兴执事者又取爵以授皇太子饮福酒奠之执事者受虚爵兴俱降复位率更令启请皇太子执圭俛伏兴又启请再拜皇太子再拜乐止率更令引皇太子还版位乐作至位乐止礼直官曰赐胙赞者承传曰赐胙再拜在位者皆再拜送神轩架崇安之乐作一成止率更令前曰拜毕引皇太子出门乐作至门外乐止率更令启请去圭执事者跪受圭皇太子还入次左庻子启请觧严次引行事官以下诣望位有司各诣神位前承币祝版置于次礼直官曰可瘗置土半坎【凡瘗置先省视讫乃】行事官以下诣南神门外揖位立定礼直官赞礼毕俱揖讫俱还斋所陪祠官以次出太官令帅其属彻礼馔监察御史监视收彻讫乃退
　　讲经
　　皇太子既入便次服常服执经侍讲侍读等官并常服舎人分引羣官及学生等以次就位次左庶子启请内严又启请外备皇太子乘舆出便次侍卫如常仪至学降舆诣堂下南向立【左右侍卫量人数从三师三少并从】舎人曰揖羣官及学生皆躬揖皇太子报揖皆升就位左庶子跪啓请令执经等升俛伏兴又左庶子称曰令若左庶子退降诣西阶下立于执经等前北面宣令讫执经以书并升就座【不应升堂者升两庑】讲经如常仪左庻子跪讲礼毕羣官皆起舎人各降复堂下位揖皇太子降揖还便次羣官以次出
　　皇太子还东宫
　　皇太子既入便次左庶子启请觧严【将士不得辄离部位】皇太子更朝服驻便次一刻顷左庶子启请内严仆进金辂于学门外南向礼直官引左庶子言外备皇太子乘舆出便次至门外降舆升辂侍官上马如来仪辂动鼓吹振作至皇城门鼔吹止至东宫外门宫官文武官俱下马皇太子乘辂入三师三少退皇太子至殿前回辂南向左庻子启请降辂皇太子降辂升舆入侍官从至閤左庶子诸将士各还本所







　　政和五礼新仪卷一百二十五
　　钦定四库全书
　　政和五礼新仪卷一百二十六
　　吉礼
　　州县释奠文宣王仪
　　时日
　　斋戒
　　陈设
　　省馔
　　行事
　　时日
　　州县以春秋【仲春上丁仲秋上丁】释奠文宣王前一日检举阅所属排办
　　斋戒
　　前释奠五日应行事执事官散斋三日治事如故宿于正寝不吊防问疾作乐判书刑杀文书决罚罪人及与秽恶致斋二日一日于防事其日质明赴祠所惟释奠事得行其余悉禁奠官已斋而阙者通摄行事
　　陈设
　　前释奠三日有司设行事执事官次于庙门外随地之宜前二日有司牵牲诣祠所前一日扫除庙之内外设登歌之乐于殿上稍南北向【应颁乐州县则设】释奠日丑前五刻执事者陈币篚各于神位之左【币以白】祝版各于神位之右置于坫次设祭器掌馔者实之每位各左十笾为三行以右为上【第一行干防在前干枣形盐鱼鱐次之第二行鹿脯在前榛实干桃次之第三行菱在前芡栗次之】右十豆为三行以左为上【第一行芹菹在前笋菹葵菹菁菹次之第二行韭菹在前鱼醢兎醢次之第三行豚拍在前鹿臡醓醢次之】爼二一在笾前【实以羊腥七体两髀两肩两胁并脊两髀在两端两胁次之脊在中】一在豆前【实以豕腥七体其载如羊】又爼六在豆右为三重以北为上【第一重一实以羊腥肠胃肺离肺一在上端刌肺三次之肠三胃三又次之一实以豕腥肤九横载第二重一实以羊熟肠胃肺一实以豕熟肤其载如腥第三重一实以羊熟十一体肩臂臑肫胳正脊一直脊一横脊一长胁一短胁一代胁一皆二骨以并肩臂臑在上端肫胳在下端脊胁在中一实以豕熟十一体其载如羊皆羊在左豕在右】簠一簋一在笾豆外二爼间簠在左簋在右【簠实以稻粱粱在稻前簋实以黍稷稷在黍前】设着尊四牺尊四为二重在殿上东南隅北向西上【配位即于正位酌尊之东】着尊在前皆有坫加勺幂为酌尊【着尊一实明水为上尊余实泛齐初献酌之牺尊一实明水为上尊余实醴齐亚终献酌之】又设太尊二山尊二在神位前【太尊一实泛齐山尊一实醴齐各以一尊实明水】着尊二牺尊二象尊二壶尊六【着尊一实盎齐牺尊一实醍齐象尊一实沈齐各以一尊实明水壶尊三实酒三实三酒明水酒皆在上五齐三酒皆以本处酒充】在殿下皆北向西上加幂五齐三酒皆设而不酌又设诸从祀位祭器每位各左二笾【防在前鹿脯次之】右二豆【菁菹在前鹿臡次之】爼一在笾豆闲【实以羊豕腥肉】簠一在笾前【实以稷】簋一在豆前【实以黍】爵一在笾豆之前两庑各设象尊二【实以法酒】有司设烛于神位前洗二于东阶之东【盥洗在东爵洗在西】罍在洗东加坫篚在洗西南肆实以巾【若爵洗之篚则又实以爵加坫】执罍篚者位于其后设揖位于庙南门外初献官在西东向亚终献及祝在东西向北上【祝位稍却】又设三献官席位于殿下东阶下东南西向北上分献位其后祝位二于庭中稍北学生位于庭中北向西上设初献饮福位于东序西开瘗坎于殿下西北方深取足容物南出陛设望瘗位于坎之南三献官在南北向西上祝在东西向
　　省馔
　　前释奠一日释奠官帅其属常服阅馔及视牲充腯诣厨视涤溉讫各还斋所晡后掌庙者扫除庙之内外
　　行事
　　释奠日丑前五刻【行事仲春用丑时七刻仲秋用丑时一刻】行事执事官各入就次掌馔者帅其属实馔具毕賛礼者引初献【凡行事执事官皆賛礼者引】升自东阶【凡行事执事官升降皆自东阶】防视陈设讫退就次各服其服学生先入就位次引三献官诣庙南门外揖位立定賛礼者賛揖次引祝入就殿下席位西向立次引三献官入就殿下席位西向立賛礼者少前于初献之右賛请行事凝安之乐作三成止賛礼者曰再拜初献以下皆再拜次引祝升堂就位立定次引初献诣盥洗位同安之乐作【初献官升降行止皆作同安之乐】至位北向立搢笏盥手帨手执笏升诣文宣王神位前北向立乐止明安之乐作搢笏次引祝诣神位前西向搢笏跪执事者以币授祝祝奉币授初献执笏兴先诣兖国公神位前立初献受币奠讫执笏俛伏兴再拜次诣兖国公邹国公舒王神位前奠讫并如上仪乐止祝复位初献降阶乐作复位乐止少顷引初献再诣盥洗位乐作至位北向立搢笏盥手帨手执笏次诣爵洗位北向立搢笏洗爵拭爵以授执事者执笏升殿诣文宣王酌尊所南向立乐止成安之乐作执事者以爵授初献搢笏执爵执尊者举幂执事者酌牺尊之泛齐初献以爵授执事者执笏诣文宣王位前北向立搢笏跪执事者以爵授初献初献执爵三祭酒奠爵执笏俛伏兴乐止次引祝诣神位前东向搢笏跪读祝文读讫执笏兴先诣配位前东向立初献再拜成安之乐作次诣兖国公邹国公舒王神位前酌献并如上仪俱复位初献降阶乐作复位乐止次引亚献官诣盥洗位北向立搢笏盥手帨手执笏次诣爵洗位北向立搢笏洗爵拭爵以授执事者执笏升诣文宣王酌尊所南向立成安之乐作执事者以爵授亚献亚献搢笏执爵执尊者举幂执事者酌象尊之醴齐亚献以爵授执事者执笏诣文宣王神位前搢笏跪执事者以爵授亚献亚献执爵三祭酒奠爵执笏俛伏兴再拜次诣兖国公邹国公舒王神位前并如上仪降复位乐止次引终献诣洗升殿酌献并如亚献之仪降复位次引初献升殿诣东序西向立执事者各以爵酌福酒合置于一爵持爵诣初献之左北向立初献再拜搢笏跪受爵祭酒啐酒奠爵执馔者以爼进减正配位胙肉合置一爼又以豆取黍稷饭合置一豆先以饭授初献初献受讫以授执馔者又以爼授初献初献受讫以授执馔者执事者再以爵授初献初献受爵饮卒爵执事者受虚爵复于坫初献执笏俛伏兴再拜降复位初终献将升次引分献官诣洗盥手帨手讫分献殿内及两庑诸神位搢笏跪执爵三祭酒奠爵讫执笏俛伏兴再拜分献讫俱复位賛礼者曰赐胙再拜在位者皆再拜【已饮福受胙者不拜】次引初献以下就望位执事者取币祝版置于瘗坎賛礼者曰可置土半坎初献以下诣南门外揖位立定賛礼毕揖讫退有司监彻礼馔阖户以降乃退











　　政和五礼新仪卷一百二十六
　　钦定四库全书
　　政和五礼新仪卷一百二十七
　　吉礼
　　皇帝耕籍仪
　　时日
　　陈设
　　享先农
　　车驾诣籍田
　　耕籍
　　车驾还内
　　时日
　　孟春之月太史择日皇帝亲耕籍田命有司享帝神农氏
　　陈设
　　殿中监前期帅其属尚舎设御座于籍田思文殿当中南向设东西閤于殿后之左右殿上前楹施帘仪鸾司设文武羣官次于思文殿门外左右量地之宜其日奉礼郎设御耕褥位于耕籍所南向尚舎又设皇帝观耕御座于坛上南向【若御思文殿观耕则不设坛上之位】典仪设侍耕羣臣位于御耕位之东西又设从耕三公诸王羣臣官位于御耕位之东南与侍耕羣臣班少却重行异位西向北上奉礼郎设御耒席于三公之北稍西南向太仆设御耕牛于御耕位之西稍北太仆卿位于御耕牛之东稍前南向太常设左辅位于御耕位之东稍南西向设司农卿位二一位于左辅之后一位于其南并西向北上籍田令位三皆于司农卿之南少退北上奉青箱官位于籍田令之后【青箱制如常箱不施盖两头设擡施以青色内有九隔设九谷覆青把】诸执耒耜者位于公卿耕者之后从耕者之前西面【三公诸王每员各三人从耕羣官各一名耕并服绛衣介帻三公诸王及从耕官耒耜各一员每耒耜一具牛二余充副每牛随一名以明闲农耕者充】又设庶人耕位于从耕官位之南少东十歩外【庶人四十人并青衣耕牛八十每两牛随一人耒耜四十具畚二十具锸四十具以木为两】耆老陪耕位于庶人耕位之南【耆老五十人并常服陪位】司农少卿位二于庶人耕位之前郊社令位于司农少卿之西少退俱北向畿内诸县令位于庶人耕位之东视侍耕羣臣班齐西向【诸县令并常服陪位】兵部帅其属陈法驾卤簿仪仗自宣徳门外以次排列如式
　　享先农
　　亲耕日有司享帝神农氏后稷氏如常享之仪
　　车驾诣籍田
　　前期殿中监帅其属尚舎设御幄于大庆殿后殿上前楹施帘仪鸾司设导驾等官次于殿门之外大成设宫架于宣徳门外稍南北向如式其日未明二刻诸侍卫之官各服其服乘黄令进耕根车于宣徳门内南向设千牛将军一员位于车前北向门下侍郎一员位于左辅之前賛者二人位又于其前通事舎人等分引知枢宻院事以下诣垂拱殿庭立班如常仪东上閤门附内侍进班齐牌垂拱殿帘降皇帝乘舆出至殿上少驻辇官迎驾自賛常起居宣賛官上殿帘卷鸣鞭行门禁衞诸班亲从迎驾自賛常起居次舎人先賛知内侍省官以下常起居次枢宻以下通班常起居賛祗候引驾枢宻知客省事以下签书东上閤门官分方又立六尚局应奉官祗应通侍大夫以下武功大夫以下并先退次管军臣僚宣名常起居賛祗候引驾分左右前导乘舆降阶垂拱殿门外禁卫诸班亲从自賛常起居皇帝至大庆殿后阁降舆入西阁导驾官以下就次各易其服少顷东上閤门御史台太常寺分引左辅门下侍郎太仆卿乘黄令诣大庆殿西阶下立北向东上乘黄令位其后次引导驾官在其后分东西相向立以俟奉迎前导礼直官通事舍人引左辅奏请中严【凡左辅门下侍郎奏谒皆礼直官通事舍人引】少顷又奏外办皇帝服通天冠绛纱袍乘舆以出降自西阶称警跸如常仪宣賛舍人賛左辅以下常起居次导驾官常起居【已起居者止奏圣躬万福】太仆卿出诣耕根车所摄衣而升正立执辔导驾官前驾导皇帝出大庆殿从门外至耕根车所千牛将军将前跪执辔左辅进当舆前俛伏跪奏左辅具官臣某言请皇帝降舆乘辇奏讫俛伏兴退复位【凡左辅奏请准此】乘黄令稍前东向进耕根车皇帝降舆升车太仆卿立授绥导驾官分左右前导乘黄令进耒耜左辅奉耒耜载以象辂列于仗内御前门下侍郎进当车前俛伏跪奏门下侍郎具官臣某言请车驾进发奏讫俛伏兴退复位【凡门下侍郎奏请准此】协律郎跪俛伏举麾兴工鼔柷奏采茨之乐【凡乐皆恊律郎举麾兴工鼔柷而后作偃麾戞敔而后止】车驾动称警跸左辅先诣宣徳门内以俟门下侍郎及賛者夹侍以出千牛将军夹车而趋车驾及宣徳门至侍臣上马所门下侍郎奏请车驾少驻勑侍臣上马左辅前承防退称曰制可门下侍郎传制称侍臣上马賛者承传勑侍臣上马诸侍卫之官各督其属左右翊驾在黄麾内符寳郎奉八寳前导殿中监后部从导驾官夹侍于前賛者在左辅门下侍郎之前侍臣上马毕门下侍郎奏请车驾进发车驾动称警跸乐止鼓吹振作法驾卤簿导诣籍田车驾将至籍田东上閤门御史台分引文武官侍耕官诸方客使礼直官賛者升从耕执事官俱诣籍田西门外立班再拜奉迎讫退【内已起居者止奏圣躬万福】车驾及门少驻文武侍臣皆下马导驾官歩导入门车驾动千牛将军夹车而趋至思文殿前回车南向导驾官分左右立千牛将军一于车右左辅奏请皇帝降车乘舆尚辇奉御进舆于车后皇帝降车乘舆入思文殿侍卫如常仪左辅以御耒耜授乘黄令乘黄令受以授籍田令籍田令授耒耜横执之诣耕籍所置于席遂守之【凡执耒耜者横执之受则先其耒后其耜】皇帝降舆归殿后閤降通事舍人承防勑羣臣官各还次以俟耕籍
　　耕籍
　　皇帝将诣耕籍位御史台先引殿中侍御史入就位次礼直官通事舎人等分引侍耕及从耕羣官各就位司农卿籍田令奉青箱官诸执耒耜者各就位尚辇奉御进舆于思文殿礼直官太常博士太常卿立于西阁之右西上左辅奏请中严少顷又奏外办皇帝服通天冠绛纱袍乘舆以出礼直官太常博士太常卿前导【凡行礼皆礼直官太常博士太常卿前导】皇帝乘舆降自西阶至御耕位礼直官博士太常卿诣舆前俛伏跪奏太常卿具官臣某言请皇帝降舆就耕籍位奏讫俛伏兴退【凡太常卿奏请准此】皇帝降舆诣褥位南向立礼直官博士引太常卿诣皇帝褥位前北向奏请皇帝行耕籍之礼奏讫退复位礼直官引籍田令进诣御耒席南北向又引司农卿诣籍田令之东西向籍田令俛伏跪搢笏执事者以縚授籍田令觧縚出耒耜执耒起东向立以耒授司农卿司农卿搢笏受耒讫籍田令少退司农卿以耒授执事者执笏东向立礼直官引左辅诣司农卿前西向执事者以耒授司农卿司农卿搢笏受耒以授左辅左辅搢笏受讫礼直官引左辅诣御耕位前少东北向太常卿奏请皇帝受耒耜左辅执耒耜以进皇帝受之三推讫左辅前受耒耜左辅以耒耜复授司农卿司农卿以授籍田令还本位籍田令复耒于縚执耒起以授执事者复位皇帝初耕诸执耒耜者以耒耜各授从耕者礼直官博士引太常卿诣御耕位前北向奏请皇帝升坛【若御思文殿观耕则奏请乘舆升殿观耕】奏讫退复位太常卿前导皇帝诣亲耕坛即御座南向【若御思文殿观耕则尚御进舆皇帝乘舆礼直官博士太常卿前导皇帝升殿西阶至殿上降舆即御座南向】礼直官博士太常卿近东西向立北上礼直官引耕籍三公诸王各五推余从耕官各九推讫执耒耜者前受耒耜退复位礼直官引左辅诣御座前跪奏礼毕奏讫退复位皇帝降坛乘舆归殿后阁帘降左辅奏觧严侍耕从耕羣官皆退礼直官引司农少卿帅庶人以次耕于千亩次籍田令以青箱授司农卿奉青箱穜稑之种诣耕所洒之讫次司农少卿帅郊社令检校终千亩次司农卿省功讫诣思文殿下北向俛伏跪奏司农卿具官臣某言省功毕奏讫俛伏兴退
　　车驾还内
　　前期殿中监帅其属尚舎设御幄于大庆殿门外之东南向其日皇帝耕籍毕还思文殿所司转仗卫卤簿于还途如来仪文武百官客使等并先诣宣徳门外就次以俟立班奉迎乘黄令进耕根车于思文殿门外南向千牛将军一员执长刀立于车前尚辇奉御进舆于思文殿导驾官俱诣思文殿西阶奉迎左辅奏请中严少顷又奏外办帘卷皇帝服通天冠绛纱袍乘舆以出应导驾官等并迎驾奏圣躬万福讫歩导出殿门外太仆卿出诣耕根车所摄衣而升正立执辔皇帝升舆降自西阶至耕根车所左辅奏请皇帝降舆升车【有司仍具大辇若乘辇即曰降舆乘辇】太仆卿立授绥千牛将军驭驾如来仪门下侍郎奏请车驾进发车驾动称警跸侍衞如仪将至侍臣上马所门下侍郎奏请车驾少驻勑侍臣上马左辅前承防退称曰制可门下侍郎传制称侍臣上马賛者承传勑侍臣上马门下侍郎奏请车驾进发车驾动称警跸鼔吹诸军乐振作车驾将至宣徳门外文武百官立班再拜奉迎车驾至宣徳门外少驻文武侍臣皆下马歩导千牛将军降立于车右车驾动千牛将军夹车而趋大乐令奏采茨之乐入门乐止车驾至御幄前左辅奏请皇帝降车乘舆【若乘辇即奏云降辇】皇帝降车乘舆以入至大庆殿后阁左辅奏觧严通事舍人承防勑羣官各还次将士各还其所










　　政和五礼新仪卷一百二十七
　　钦定四库全书
　　政和五礼新仪卷一百二十八
　　吉礼【阙】












　　政和五礼新仪卷一百二十八
　　钦定四库全书
　　政和五礼新仪卷一百二十九
　　吉礼【阙】












　　政和五礼新仪卷一百二十九
　　钦定四库全书
　　政和五礼新仪卷一百三十
　　吉礼【阙】












　　政和五礼新仪卷一百三十
　　钦定四库全书
　　政和五礼新仪卷一百三十一
　　吉礼【阙】












　　政和五礼新仪卷一百三十一
　　钦定四库全书
　　政和五礼新仪卷一百三十二
　　吉礼【阙】












　　政和五礼新仪卷一百三十二
　　钦定四库全书
　　政和五礼新仪卷一百三十三
　　吉礼【阙】












　　政和五礼新仪卷一百三十三
　　钦定四库全书
　　政和五礼新仪卷一百三十四
　　吉礼【阙】












　　政和五礼新仪卷一百三十四
　　钦定四库全书
　　政和五礼新仪卷一百三十五
　　吉礼【阙】












　　政和五礼新仪卷一百三十五
<史部,政书类,仪制之属,政和五礼新仪>
　　钦定四库全书
　　政和五礼新仪卷一百三十六
　　賔礼
　　大庆殿元正冬至大朝防仪上【阙】











　　政和五礼新仪卷一百三十六
　　钦定四库全书
　　政和五礼新仪卷一百三十七
　　賔礼
　　大庆殿元正冬至大朝会仪中【阙】











　　政和五礼新仪卷一百三十七
　　钦定四库全书
　　政和五礼新仪卷一百三十八
　　賔礼
　　大庆殿元正冬至大朝会仪下
　　上寿
　　有司排设备大晟府设登歌于殿上立舞表于鄼缀之间尚醖设夀尊于御座之东稍北设坫于尊南加爵一【尊坫爵皆以御前金玉器充】尚食设御牀于御座之西稍北有司设羣官酒尊酒器于殿下又设羣官座三公三少左辅右弼太宰少宰在御榻之东稍南门下中书侍郎尚书左右丞在其东次特进观文殿大学士太子三少观文殿学士资政殿大学士六曹尚书金紫银青光禄大夫翰林学士承防翰林学士资政端明殿学士龙图阁学士左右散骑常侍【太子三少以下稍却尚书以下又稍却】次开封尹六曹侍郎直学士次宣奉正奉正议通议通奉大夫大司成太子賔客詹事给事中中书舍人通议大夫左右谏议大夫侍制太中大夫太常宗正卿次厢都指挥使军都指挥使又在其东并西向北上太子三师在右丞之南御史大夫在常侍之南中丞在直学士之南【各少空】并西向北上亲王使相在御榻之西稍南【使相稍却】枢宻在其西次节度使次留后观察使次厢都指挥使军都指挥使又在其西太尉在枢宻之南左右金吾卫左右卫诸卫上将军在节度使之南【诸卫上将军稍却】大辽使副使在将军之南【比节度使稍却副使又稍却】防御使团练使刺史在军都指挥使之南【各少空】并东向北上秘书监至朝奉大夫并夏国使副在东朶殿【量地布座少卿以次升至朝奉郎如尚书有余席以次升官多郎迁益损于廊上夏国使副在南楹间】诸军都虞侯在其东并西向北上【如东朶殿百官员多郎并在西朶殿】宗室遥郡团练使以上外官大将军至副率并髙丽交州使副在西朶殿【髙丽交州使副在南楹间】诸军都虞侯在其西并东向北上文臣通直郎以上在东廊诸军正副指挥使在其南次诸方及海外蕃客【如止一国即在西廊】次夏国人从又在其南并西向北上诸军正副指挥使在西廊大辽人从在其南次诸方海外蕃客次髙丽上中节次交州职员又在其南并东向北上东閤门客省四方馆承受御史台知班太常寺礼直官舍人引三公宰相亲王使相宗室文武百僚诸方及海外蕃客并人从等各就位【三公亲王以下分东西相向序立诸方及海外蕃客在大辽人从之西髙丽上中节人从在蕃客之西交州职员又在其西并北向东上夏国人从在宫架东南蕃客之东并北向西上】礼直官舍人先引左辅版奏中严少顷又版奏外办皇帝服通天冠绛纱袍帘卷大乐正令撞黄钟之钟右五钟皆应内侍承防索扇扇合殿上鸣鞭皇帝御舆出东阁协律郎跪俯伏举麾兴工鼓柷宫架奏干安之乐皇帝出自东房降舆即御座南向帘卷内侍又賛扇开殿下鸣鞭戛敔乐止炉烟升礼直官通事舍人引班首以下横行北向【西省官学士侍制上将军以下依旧东西相向立】典仪曰拜賛者承传在位官皆再拜随拜三称万嵗引班首以下分班东西序立礼直官引殿中监少监升殿诣酒尊所次礼直官舍人引光禄卿诣横街南承制位北向俯伏跪奏称光禄卿具官臣某言请允羣臣上夀俯伏兴躬礼直官舍人引左辅诣东阶东上閤门官接引升进御榻前躬承防退临折槛稍东西向曰制可左辅少退舍人曰拜光禄卿再拜讫賛只候复本班内侍进御茶牀次殿侍于横街南酹酒讫礼直官舍人引三公亲王以下横行北向典仪曰拜贺者承在位官皆再拜随拜三称万嵗礼直官通事舍人太常博士引上公自东阶升诣酒尊所北向殿中监以爵授上公上公搢笏受爵诣御榻前少东西向立尚醖典御开爵殿中少监注酒于爵讫【凡进酒皆典御开爵殿中少监注酒】礼直官太常博士东上閤门官引上公升榻诣御座前躬进皇帝执爵上公执盘虚跪兴降榻以盘授殿中监上公执笏诣御榻前俯伏跪【百僚皆躬】奏称文武百僚上公具官臣某等稽首言元正首祚【冬至云天正长至】臣等不胜大庆谨上万嵗夀俛防兴【百僚直身立】引退降阶复位典仪曰拜賛者承在位官皆再拜三称万嵗躬礼直官引左辅诣御榻前承防退西向宣曰举公等觞典仪曰拜賛者承传在位官皆再拜随拜三称万嵗引班首以下分班东西序立礼直官通事舍人太常博士引上公自东阶升至殿中监前北向搢笏受盘升榻诣御座前西向立皇帝举第一爵宫架作和安之乐饮讫乐止上公受虚爵讫虚跪兴降榻以爵授殿中监讫执笏引降阶班首以下复北向位立定典仪曰拜賛者承传在位官皆再拜搢笏舞蹈又拜【宗室遥郡刺史及武功大夫以下并伎术官并退门外赐酒】礼直官舍人引左辅自东阶升进御榻前俯伏跪奏称左辅具官臣某言请延公王等升殿俯伏兴降阶复位次引左辅诣御榻前躬取防西向称有制典仪曰拜賛者承传在位官皆再拜宣曰延公王等升殿左辅退典仪曰拜賛者承传在位官皆再拜搢笏舞蹈又拜礼直官舍人引公王以下升殿两廊羣臣并立于席后殿中监升榻诣御座东西向进皇帝第二爵酒【第三第四爵进酒并如上仪上进酒舍人臣僚起立席后进酒讫賛就座】登歌奏某曲【元正冬至上夀登歌曲名乐章并每年命词臣取嵗中所有祥瑞撰第二第三第四爵并同】饮讫乐止殿中监受虚爵殿上羣臣就横行位不升殿者于席后立舍人曰各赐酒舍人曰拜賛者承传上下羣臣皆再拜随拜三称万嵗舍人曰就座羣臣皆坐太官令行羣官酒羣臣搢笏受酒宫架作正安之乐文舞入立宫架北觞行一周【凡酒巡周并太官令奏】宫架奏天下化成之舞三成止出殿中监进皇帝第三爵酒羣臣立于席后登歌奏某曲饮讫乐止殿中监受爵舍人曰就座羣臣皆坐太官令行羣臣酒宫架作正安之乐武舞入觞行一周乐止尚食典御奉御进食置御座前太官设羣臣食宫架奏四夷来王之舞三成止出殿中监进皇帝第四爵酒登歌奏某曲太官令行羣臣酒并如第二爵之仪觞行一周乐止舎人曰可起羣臣皆立于席后礼直官舎人引左辅诣御榻前俯伏跪奏称左辅具官臣某言礼毕俯伏兴羣臣俱降复位立定典仪曰拜賛者承传在位官皆再拜搢笏舞蹈又再拜讫分东西序立内侍承防索扇扇合帘降鸣鞭大乐正令撞賔之钟左五钟皆应协律郎俯伏跪举麾兴工鼓柷奏干安之乐皇帝降座御舆入自东房还东閤侍卫如来仪内侍又賛扇开戞敔乐止礼直官通事舎人引左辅版奏解严所司承防放仗在位官皆再拜退宣词令于横街南慰劳将士【随词逐句应喏】再拜退次大晟府乐工退










　　政和五礼新仪卷一百三十八
　　钦定四库全书
　　政和五礼新仪卷一百三十九
　　賔礼
　　文德殿月朔视朝仪
　　陈设
　　起居
　　陈设
　　前期殿中监帅其属尚舎张设垂拱文德殿设御座于文德殿当中南向设后閤于殿后施帘于前楹设香案于螭陛间仪鸾司设文武百官客使等次于朝堂之内外其日尚辇陈腰舆小舆于东西朶殿繖扇于殿下列马于殿庭东西上閤门外金吾列张旗帜尚书兵部帅其属列黄麾半仗于殿门之内外
　　起居
　　质明辟文德殿门文武百官各服其服客使等入就次先诸军将校入殿庭立次四方舘引诸蕃国首领閤门引髙丽交州使副次御史台知班先引殿中侍御史就位【起居注在殿庭之南】次引起居郎舎人夹香案对立【起居郎西向舎人东向】次閤门引伎术及武功大夫以下次知班引百官至开封尹次两省官次节度使至刺史上将军至率府副率次御史台官次学士侍制次太尉次一品二品文官俟垂拱殿起居将毕引賛官閤门舎人引三公以下至执政官入三公三少左辅右弼在横街之南稍东太宰少宰在其南尚书左右丞又在其南俱北向西上门下侍郎在右弼之北稍东西向左散骑常侍在其东次给事中右谏议大夫次左司谏外符寳郎左正言又在其东每等重行异位观文殿大学士学士资政殿大学士翰林学士承防翰林学士资政端明殿学士在左散骑常侍之南【观文殿学士资政殿大学士稍前观文殿大学士又稍前】并西向北上亲王在横街之南稍西使相在其南俱北向东上中书侍郎在亲王之稍西北东向右散骑常侍在其西次中书舎人右司谏右正言又在其西龙图阁学士以下在右散骑常侍之南直学士在其西侍制又在其西每等重行异位并东向北上左金吾卫左卫左诸卫上将军在横街南黄道之东诸大将军在其东率府副率又在其东俱西向北上右金吾卫右卫右诸卫上将军在横街南黄道之西诸将军在其西率府副率又在其西俱东向北上特进在左右丞之南稍东六曹尚书至光禄大夫在其南次六曹侍郎开封尹至大司成【开封尹以下在六曹侍郎之东少絶别为一班】次太常卿至中大夫次殿中丞少监次中散大夫次七寺少卿至奉直大夫次左右司员外郎至朝奉大夫次六曹员外郎朝奉郎次太常丞至承议郎次开封知县至奉议郎次大史局至通直郎又在其南御史大夫在光禄大夫之东中丞在其南次侍御史监察御史又在其南太子三师在御史大夫之东【与特进班齐】三少在其南次賔客詹事次左右庶子以下又在其南每等重行异位并北面西上太尉在特进之西【与特进班齐当班心】节度使在其南次节度观察留后观察使次防御使次团练使次刺史次武功大夫以下至武翼大夫次武功郎以下至武翼郎次敦武郎次修武郎又在其南每等重行异位并北向东上通侍大夫至右武大夫在防御使之西少絶中亮郎以下至右武郎在其南和安大夫以下至翰林良医在武翼大夫之西少絶和安郎以下至翰林医正在其南并北向东上【初至位先东西相向立】翰林医官医学在东班百官之后翰林待诏艺学在西班百官之后军员分位于黄道之东西俱北向【在东者以西为上在西者以东为上】髙丽交州使副分东西在百官之内【初至位先东西相向立】诸蕃国在正副指挥使之后员僚之前【夏国不赴如止一国即在西】垂拱殿皇帝将出宫读奏目官在殿阶之南六尚局应奉典御奉御在其东少絶宣賛引班对立并引三公宰相亲王舎人在读奏目官之南簿书官在其西少絶觉察失仪提防使臣在其南并北向【舎人以西为上簿书官以下以东为上】宣賛舎人立班前西向东上閤门附内侍进班齐牌皇帝出宫守踏道行门禁卫诸班亲从迎驾自賛常起居皇帝服鞾袍坐鸣鞭读奏目宣賛引班对立并引三公宰相亲王舎人簿书官六尚局应奉典御奉御大起居【读奏目官升降自东阶】次知内侍省事以下四拜起居【如殿上传防常起居即读奏目官以下至行门并常起居】带御器械官易窄衣带器械知内侍省事以下升东朶殿侍立次管军臣僚大起居讫退易窄衣执杖子以俟引驾至文德殿后次行门指挥使四拜起居次引枢宻以下大班入就位知枢宻院事同知签书枢宻院事在仪石之南北向东上知入内内侍省事同知入内内侍省事在知枢宻院事之东南知客省引进司四方馆东司西上閤门事次閤门通事舎人次閤门只候次看班只候又在其南六尚局勾管官在同知入内内侍省事之东典御在其南奉御又在其南外监临武功大夫在签书客省事之西武功郎在其南次敦武郎次从义忠训成忠郎又在其南每等重行异位内符寳郎在武功大夫之东并北向西上枢宻都承防在签书枢宻事院之西南承防在其南次副都承防副诸房副承防又在其南内监临武徳大夫以下至武翼大夫在武功大夫之西武德郎以下至武翼郎在其南次修武郎次秉义忠翊保义郎又在其南每等重行异位并北向东上立定舍人揖躬通班賛大起居讫皇帝乗辇枢宻枢宻都承防至诸房副承防知客省事至签书东上閤门官分左右前导余并先退【文德殿两朶殿侍立舎人赴侍立位】辇降东阶垂拱殿门外禁卫诸班亲从迎驾自賛常起居至文德殿后閤皇帝降辇入后閤枢宻以下前导官并带御器械官分东西就殿上侍立位宣賛东上閤门官以下并就殿下位立【宣賛东上閤门官在大班之北稍东西向賛拜于侍立舎人前立宣賛舎人在宣舞閤门官之北对立舎人在其西并横街之南北自对立余舎人在横街之北稍东西向北上引班舎人在东西班首之北相向立賛殿中侍御史舎人在其班北向西上】舎人传警四色官二人趋就殿下称警东上閤门附内侍进班齐牌皇帝出自后閤殿上鸣鞭禁卫诸班亲从及舆辇下应奉人钟鼓楼节级以下迎驾自賛常起居【舆辇下人起居讫升朶殿立】内侍承防索扇扇合皇帝即御座卷内侍又賛扇开殿下鸣鞭鑪烟升舎人就位賛殿内外执仪人四拜起居次钟鼓楼上鸡唱次舎人揖殿中侍御史大起居讫揖分东西由文武班后趋就对立位【对立位在两省分南与北班齐】次舎人引左右金吾将军由东西黄道赴起居位大起居引班首出班【右金吾身躬】躬奏云军国内外平安归位又賛再拜賛各只候直身立揖分东西由黄道趋就押仗位对立【押仗位在繖扇南稍前东西相向】宣賛舎人退近南当庭中北向立对立舎人退于西阶下东向立引班舎人各揖三公亲王以下躬宣賛舎人通文武百僚宰臣姓名【三公亲王等为班首通其官姓名亲王不通姓】以下起居引班舎人引班首以下横行北向【两省官学士侍制上将军以下依旧东西相向立】舎人揖躬东上閤门官賛大起居引班首出班至仪石北俯伏跪奏云文武百僚宰臣某官臣姓名等孟春之吉【仲冬月同夏秋冬各随月言】伏惟皇帝陛下膺受时祉与天无穷臣等无任欢呼抃蹈之至俯伏兴引归位揖躬东上閤门官賛再拜搢笏舞蹈再拜賛各只候直身立揖宰相执政官升殿【并升自东阶中书郎升自西阶】宣賛东上閤门官随升东阶各归侍立位余官卷班分东西由黄道出转对门吏部左右选刑部侍郎大理卿押仗殿中监各就位【押仗殿中监在繖扇前近北西向转对官在左谏议大夫之南吏部左选刑部侍郎大理卿又在其南为一列吏部左选侍郎在右谏议大夫之南与左选侍郎对立】立定左右选侍郎搢笏出班借出笏置借笏上次两省官【奏殿内无事给事中未退】次侍从官次金吾卫上将军以下分东西由黄道出舎人引转对官于奏事位立揖躬賛拜门下侍郎进当御座前躬承防退临折槛稍东西向立转对官再拜引班首出班躬奏云臣等次当转对所有管见已诣东上閤门上进干犯宸严无任战惧屏营之至门下侍郎称所奏知退还侍郎位引转对官舞位揖躬賛再拜随拜三称万嵗賛各只候直身立卷班由西道出【如已投文字后内员以故不赴即一员奏事如班首之仪若俱有故即不出班】次吏部左右选刑部侍郎大理卿次殿中侍御史并对揖分东西由黄道出【如班内有失仪官右班则左弹之左班则右弹之若左右俱有俟左弹讫复位次右弹之如执政官以上有即左右合班班首出班奏弹若左右班及执政官以上同时俱有即皆合班奏弹如失弹及自失仪者左右班互弹之即被弹者不得复弹元纠之人其奏弹准奏云班内有官失仪见别具奏陈余并如转对官奏事及门下侍郎宣答之仪】次舎人引给事中于奏事位立揖躬奏云殿内无事賛只候由西黄道出次引起居郎舎人于奏事位立皆揖躬賛只候分东西由黄道出内侍承防索扇扇合降皇帝降座殿上鸣鞭内侍又賛扇开殿下鸣鞭至殿后升辇侍卫如来仪舎人当殿承防传四色官趋赴宣制石南称奉敕放仗押殿中监金吾将军皆再拜讫退各就次引文武百僚于殿门外阶下谢茶酒【奏事及侍立官免谢】皇帝垂拱殿坐三省枢宻院及百僚奏事如仪【称三省者谓宰相门下中书侍郎尚书左右丞称枢宻者谓知同知签书枢宻院事自九月一日至二月终过殿不引上殿班】




　　政和五礼新仪卷一百三十九
　　钦定四库全书
　　政和五礼新仪卷一百四十
　　賔礼
　　紫宸殿望叅仪
　　垂拱殿皇帝将出宫读奏目官在殿庭之南宣奏引班对立舎人在其南簿书官在舎人之西少絶觉察失仪提防使臣在其南并北向【舎人以西为上簿书官以东为上通事舎人以下兼簿书官者归本班余凖此】宣賛舎人立班前西向东上閤门附内侍进班齐牌皇帝出宫守踏道行门禁卫诸班亲从迎驾自賛常起居皇帝服鞾袍坐鸣鞭舎人先賛读奏目官以下大起居【如殿上传防常起居读奏目官以下至行门并常起居读奏目官升降自东阶】次知内侍省事【带御器械官公服鞾笏缀内侍班】次御前忠佑马歩军都军器头以下次殿前都指挥使至诸军副指挥使次驸马都尉【系正位即归本班】次选前司诸军员僚次宗室将军以下逐班先面西立俟班到横行起居次行门指挥使起居【行事退大起居止四拜】俟舎人南阶下直身奏班絶皇帝降座鸣鞭诣紫宸殿后幄排立诸班亲从迎驾自賛常起居初垂拱殿起居班将军紫宸殿枢宻以下大班入就位知同知签书枢宻院事在仪石之南北向东上知同知入内内侍省事在知枢宻事院之东南知客省事至知西上閤门事在其南次签书客省事至签书西上閤门事次閤门通事舎人次閤门只候次看班只候又在其南内符寳郎在签书客省事之西六尚局勾管官在同知入内内侍省事之东典御在其南奉御又在其南通侍中侍中卫左武大夫在知枢宻院事之南稍东中亮拱卫左武郎在左武大夫之东稍却每等重行异位并北向西上观文殿大学士学士资政殿大学士翰林学士承防翰林学士资政端明殿学士龙图阁学士在签书枢宻院事之西南【观文殿学士以下稍却翰林学士承防以下又稍却】直学士在其南【与知入内内侍省事班齐】侍制又在其南枢宻都承防在直学士之西承防在其南次副都承防次副承防诸房逐房副承防又在其南正侍中亮拱卫左武大夫在签书枢宻院事之南稍西中卫右武郎在右武大夫之西稍却每等重行异位并北向东上武功大夫在六尚局勾管官之东武功郎在其东次敦武郎次从义忠训成忠郎又在其东和安大夫至翰林良医在武功大夫之南少絶和安郎至翰林医正在其东每等重行异位并西向北上武徳大夫至武翼大夫在枢宻都承防之西武德郎至武翼郎在其西次修武郎次秉义忠翊保义郎又在其西每等重行异位并东向北上翰林医学官在殿庭南稍东西上翰林待诏艺学士在殿庭南稍西东上皆北向【各视本班只候稍却】宣賛舎人在班前西向对立舎人在班前东向立定东上閤门附内侍进班齐牌皇帝御紫宸殿坐鸣鞭宣賛舎人揖枢宻以下躬与对立舎人皆北向通班大起居讫再鸣鞭枢宻直学士自西阶升殿侍立知引进司东上閤门官以下殿庭东西向侍立【若无进奉引进司官先出】宣賛舎人各归位余官分班出次东上閤门官引亲王就位揖躬进【如大起居揖而出余凖此若殿上传旨常起居即亲王以下至马歩军员僚并常起居】次马歩军都指挥使至诸军副指挥使次开府仪同三司【宗室在班前别班入】次马歩军员僚起居讫三公以下文武百僚门外序班立定先殿中侍御史入侧宣大起居讫分班归觉察位【殿中侍御史二员在两省班之南各少却东西相向】舎人二员各立其后【左同殿中侍御史觉察讫复位右自外入觉察讫同出】知引进司东上閤门官以下退立东阶下对立舎人对立西阶下宣賛舎人退近南当庭中立舎人分引两省官入次舎人二员一员门外引三公以下及左班东入一员引三少以下及右班西入殿庭东西相向立【以上至亲王邉班并侧宣大辽国及髙丽使副凖此余蕃国不侧宣】揖躬宣賛舎人当殿通宰臣姓名以下起居【三公通某官】舎人分引班首以下横行北向【两省官依旧立】三公左辅在仪石之西北稍东太宰在其南次尚书左丞次特进次六曹尚书左丞次特进次六曹尚书至光禄大夫次六曹侍郎开封尹至大司成【开封尹以下稍空】次太常卿至中大夫次殿中少监至中散大夫次七等少卿至奉直大夫次尚书左右司员外郎至朝奉大夫次六曹诸司员外郎至朝奉郎次太常丞至承议郎次开封知县至奉议郎次太史局正至通直郎又在其南御史大夫在光禄大夫之东中丞在其南次侍御史监察御史又在其南太子三师在御史大夫之东【与执政官班齐】太子三少在其南次賔客詹事次左右庶子以下又在其南每等重行异位并北向西上三少右弼在仪石之北稍西少宰在其南次尚书右丞次大尉节度使次节度观察留后观察使次防御使次团练使次刺史又在其南每等重行异位并北向东上门下侍郎在尚书左丞之东左散骑常侍在其东次给事中左谏议大夫次起居郎左司谏符寳郎左正言又在其东每等重行异位并西向北上在中书左丞之西右散骑常侍在其西次中书舎人右谏议大夫次起居舎人右司谏正言又在其西每等重行异位并东向北上宣賛舎人揖左班近前自班后诣东阶下立【门下中书侍郎押班并立左丞西余官押班止依并垂拱殿四参凖此】引班舎人班前对立揖躬东上閤门官賛拜班首以下大起居讫揖宰相执政官分东西升殿【枢宻直学士下殿出】賛拜东上閤门官还立位引班舎人退余官分出次两省官出次殿中侍御史对揖出【有失仪弹奏】知引进司东上閤门官以下还侍立位次引见谢辞班宣奏賛对舎人稍南相向立进奉自西入陈于殿庭列定賛文武常起居讫【牵马者不拜】门下侍郎于折槛东西向立对立舎人当殿躬奏某官姓名进奉讫复对立位【诸蕃国云某国进奉】门下侍郎曰进奉出还侍立位文武应诺员僚引进奉从东侧门出宣对立舎人复位合班躬奏无事卷班西出皇帝降座鸣鞭知引进司东上閤门官以下并奏班出皇帝复御垂拱殿三省枢宻及百僚奏事如仪舎人一员立殿门屏东俟班退南陛阶下直身奏閤门无公事皇帝降座还内


　　政和五礼新仪卷一百四十
　　钦定四库全书
　　政和五礼新仪卷一百四十一
　　賔礼
　　垂拱殿四参仪
　　垂拱殿皇帝将出宫读奏目官以下横行序立如望参仪东上閤门附内侍进班齐牌皇帝出宫守踏道行门禁卫诸班亲从迎驾自賛常起居皇帝御垂拱殿坐鸣鞭读奏目官宣賛引班对立舎人簿书官觉察失仪提防使臣常起居【读奏目官升降自东阶】次知内侍省事以下【知内侍省事以下起居讫于东朶殿侍立至宰臣执政官升殿退】次御前忠佐马歩军都军头以下次殿前都指挥使至诸军副指挥使次驸马都尉【系正任即归本班】次在内王府官【该级宰相班者即出赴外班】次殿前诸司军员僚次宗室将军以下并逐班面西立俟班到横行起居行门指挥使起居讫引枢宻以下大班就位知同知签书枢宻院事在仪石之南北向东上知同知入内内侍省事在枢宻之东南知客省事至知西上閤门事在其南次签书客省事至签书西上閤门事次閤门通事舎人次閤门只候次看班只候又在其南六尚局勾管官在同知入内内侍省事之东典御在其南奉御又在其南殿中省主簿在奉御之南稍西【与通事舎人班齐】内符寳郎在签书客省事之西在内监临及殿庭只应通侍中侍中卫左武大夫在知枢宻院事之南稍东武功大夫在其南次武功郎次敦武郎次从义忠训成忠郎又在其南中亮拱卫左武郎在左武大夫之东稍却每等重行异位并北向西上观文殿大学士学士资政殿大学士翰林学士承防翰林学士资政端明殿学士龙图阁学士在签书枢宻院事之西南【观文殿学士以下稍却翰林学士承防以下又稍却】直学士在其南【与知入内内侍省事班齐】侍制又在其南枢宻都承防在直学士之西承防在其南次副都承防次副承防诸房逐房副承防又在其南在内监临及殿庭只应正侍中亮拱卫左武大夫在签书枢宻院事之南稍西武德大夫至武翼大夫在其南次武德郎至武翼郎次修武郎次秉义忠翊保义郎又在其南中卫右武郎在右武大夫之西稍却翰林天文保义郎又在其南中卫右武郎在右武大夫之西稍却翰林天文在保义郎之西每等重行异位并北向东上宣賛舎人立班前西向揖枢宻以下躬通班常起居讫【如连假三日以上即大起居】枢宻自西阶升殿侍立知东上閤门官以下殿庭东西向侍立宣賛舎人各归位余官分班出次东上閤门官引亲王就位退【如大起居揖而出若殿上传防起居即亲王以下至马歩军员僚并常起居】次马歩军都指挥使至诸军副指挥使次开府仪同三司【宗室在班前别班入】次马歩军员僚起居讫三公以下文武百僚门外序班立定先殿中侍御史入侧宣大起居讫分班归觉察位【殿中侍御史二员在两省班之南少却东西相向】舎人二员各立其后【左同殿中侍御史觉察讫复位右自外入觉察讫同出复其位向】知东上閤门官以下退立东阶下对立舎人退立西阶下宣賛舎人退近南当庭中立舎人分引两省官入次舎人二员一员门外引三公以下及左班东入一员引三少以下及右班西入殿庭东西相向立揖躬宣賛舎人当殿通宰相姓名以下起居【三公通某官】舎人分引班首以下横行北向【两省官依旧立】三公左辅在仪石之北稍东太宰在其南尚书左丞又在其南特进在仪石之南六尚书在其南次六曹侍郎开封尹殿中监大司成【开封尹以下稍空】次太常卿至秘书监次殿中少监至秘书少监次七等少卿至都水使者次尚书左右司员外郎至开封府左右司录次六曹诸司员外郎至殿中丞又在其南御史大夫在光禄大夫之东中丞在其南侍御史监察御史又在其南太子三师在御史大夫之东【与执政官班齐】太子三少在其南【与尚书班齐】次賔客詹事次左右庶子以下又在其南每等重行异位并北向西上三少右弼在仪石之北稍西少宰在其南尚书右丞又在其南太尉在仪石之南稍西节度使在其南次节度观察留后观察使次防御使次团练使次刺史又在其南每等重行异位并北向东上门下侍郎在左丞之东左散骑常侍在其东次给事中左谏议大夫次起居郎左司谏符寳郎左正言又在其东每等重行异位并西向北上中书侍郎在右丞之西右散骑常侍在其西次中书舎人右谏议大夫次起居舎人右司谏右正言又在其西每等重行异位并东向北上宣賛舎人引左班近前自班后诣东阶下立引班舎人班前对立揖躬东上閤门官賛拜班首以下大起居讫揖宰相执政官令东西升殿賛拜东上閤门官还立位引班舎人退余官分出次两省官出次殿中侍御史对揖出【有失仪弹奏】次三省枢宻院奏事次知东上閤门官以下还侍立位次引见谢辞班絶知东上閤门官以下并退如有进奉宣賛舎人少退近南舎人引进奉西入对立定揖文武躬员僚奏圣躬万福賛各只候员僚引进奉当殿过东出宣賛对立舎人分东西出三省枢宻及臣僚奏事毕舎人一员立殿门屏东俟班退南阶下直身奏閤门无公事皇帝降座鸣鞭
　　政和五礼新仪卷一百四十一
　　钦定四库全书
　　政和五礼新仪卷一百四十二
　　賔礼
　　紫宸殿日参仪
　　垂拱殿皇帝将出宫读奏目官以下横行序立如望参仪东上閤门附内侍进班齐牌皇帝出宫守踏道行门禁卫诸班亲从迎驾自賛常起居皇帝垂拱殿坐鸣鞭读奏目官宣賛引班对立舎人簿书官觉察失仪提防使臣常起居【读奏目官升降自东阶】次知内侍省事以下次御前忠佐马歩军都军头以下次殿前都指挥使至诸军副指挥使次驸马都尉【系正任即归本班】次在内王府官次殿前司诸军员僚次宗室将军以下各逐班先面西立俟班到横行起居次行门指挥使起居次舎人南阶下直身奏班絶皇帝降座鸣鞭诣紫宸殿后幄排立诸班亲从迎驾自賛常起居初垂拱殿起居班将毕紫宸殿枢宻以下大班入就位知同知签书枢宻院事在仪石之南北向东上吏部戸部礼部尚书在知枢宻院事之南稍东侍郎在其南在内监临通侍中侍中卫左武大夫又在其南中亮拱卫左武郎在左武大夫之东稍却左散骑常侍在礼部尚书之东给事中左谏议大夫在其南起居郎在其南开封尹大司成在左谏议大夫之东知同知入内内侍省事在大司成之东知客省事至知西上閤门事在其南次签书客省事至签书西上閤门事次閤门通事舎人次閤门只候次看班只候又在其南殿中监在同知入内内侍省事之东殿中少监在其南次殿中丞次殿中省主簿又在其南六尚局勾管官在殿中监之东典御在其南奉御又在其南太子三师在六尚局勾管官之东【与执政官班齐】太子三少在其南次賔客詹事以下又在其南每等重行异位并北向西上兵部刑部工部尚书在签书枢宻院之南稍西侍郎在其南内监临正侍中亮拱卫在右武大夫之西稍却右散骑常侍在工部尚书之西中书舎人右谏议大夫在其南起居舎人又在其南御史大夫在右散骑常侍之西中丞在其南侍御史又在其南观文殿大学士学士资政殿大学士翰林学士承防翰林学士资政端明殿学士龙图阁学士在御史大夫之西【观文殿学士资政殿大学士稍前观文殿大学士又稍前】直学士在其南侍制又在其南枢宻都承防在直学士之西承防在其南次副都承防次副承防诸房逐房副承防又在其南每等重行异位并北向东上在内监临并殿庭只应武功大夫在殿庭之内武功郎在其东次敦武郎次从义忠训成忠郎又在其东每等重行异位并西向北上在内监临并殿庭只应武德大夫至武翼大夫在殿庭之西武德郎至武翼郎在其西次修武郎次秉义忠翊保义郎又在其西每等重行异位并东向北上翰林天文在殿庭南稍西北面宣賛舎人在班前西向对立舎人在班前东向东上閤门附内侍进班齐牌皇帝御紫宸殿坐鸣鞭宣賛对立舎人揖枢宻以下躬皆北向通班常起居讫【如连三日假以上及朔望直假次日即大起居】再鸣鞭枢宻并枢宻直学士自西阶升殿侍立知引进司东上閤门官以下殿庭东西向侍立宣賛对立舎人各复位余官分班出次东上閤门官引亲王就位揖躬退【如大起居揖而出若殿上传防起居即亲王以下马歩军员僚并常起居】次马歩军都指挥使至诸军副指挥使次开府仪同三司次太尉次节度使【上将军特恩内殿起居次节度使后入】次节度观察留后观察使【特恩缀节度使班者稍却】次防御团练使刺史【宗室本班前别班入特恩缀别班者稍却】次马歩军员僚次引见谢辞班次三公三少左辅右弼太宰少宰门下中书侍郎尚书左右丞【以上逐班并侧宣】起居讫【賛上殿并升东阶枢宻直学士下殿出】宣賛对立舎人稍南相向立进奉自西入当殿庭列定賛文武常起居讫【牵马者不拜】门下侍郎于折槛东西向立对立舎人当殿躬奏某官姓名进奉讫复对立位【诸蕃国云某国进奉】门下侍郎曰进奉从东侧门位文武应诺员僚引进奉从东侧门出宣賛对立舎人复位合班躬奏閤门无事卷班而出皇帝复御垂拱殿三省枢宻及臣僚奏事如仪舎人一员立殿门屏东俟班退南阶下直身奏閤门无公事皇帝降座还内














　　政和五礼新仪卷一百四十二
　　钦定四库全书
　　政和五礼新仪卷一百四十三
　　賔礼
　　垂拱殿日参仪
　　垂拱殿皇帝将出宫读奏目官以下横行序立如望参仪东上閤门附内侍进班齐牌皇帝出宫守踏道行门禁卫诸班亲从迎驾自賛常起居皇帝御垂拱殿坐鸣鞭读奏目官宣賛引班对立舎人簿书官觉察失仪提防使臣常起居【读奏目官升降自东阶】次知内侍省事以下【知内侍省事以下起居讫于东朶殿侍立至三省枢宻院升殿退】次御前忠佐马歩军都军头以下次行门指挥使起居如宣前殿不坐俟行门指挥使起居讫引班对立舎人二员引三公以下文武官分东西以次入三公左辅在仪石之北稍东太宰在其南门下中书侍郎尚书左右丞又在其南吏部户部礼部尚书在仪石之南稍东侍郎在其南左散骑常侍在礼部尚书之东给事中左谏议大夫在其南起居郎又在其南【与起居舎人轮入】开封尹大司成在左谏议大夫之东知同知入内内侍省事在大司成之东知客省事至知西上閤门事在其南次签书客省事至签书西上閤门事次閤门通事舎人次閤门只候次看班只候又在其南殿中监在同知入内内侍省事之东殿中省少监在其南次殿中丞次殿中省主簿又在其南六尚局管勾官在殿中监之东典御在其南奉御又在其南太子三师在六尚局管勾官之东【与执政官班齐】太子三少在其南賔客詹事以下又在其南在内监临并殿庭只候应通事中侍中卫左武大夫在吏部郎中南次武功大夫次武功郎次敦武郎次从义忠训成忠郎又在其南中亮拱卫左武郎在左武大夫之东稍却每等重行异位并北向西上三少右弼在仪石之北稍西少宰在其南知同知签书枢宻院事又在其南兵部刑部工部尚书在仪石之南稍西侍郎在其南右散骑常侍在工部尚书之西中书舎人右谏议大夫在其南起居散舎人又在其南御史大夫在右散骑常侍之西中丞在其南侍御史又在其南观文殿大学士学士资政殿大学士翰林学士承防翰林学士资政端明殿学士龙图阁学士在御史大夫之西【观文殿学士资政殿大学士稍前观文殿大学士又稍前】直学士在其南侍制又在其南枢宻都承防在直学士之西承防又在其南在内监临并殿庭只应正侍中亮拱卫右武大夫在兵部侍郎之南次武德大夫至武翼大夫次武德郎至武翼郎次修武郎次秉义郎忠翊保义郎又在其南翰林学士天文在保义郎之西中卫右武郎在右武大夫之西稍却每等重行异位并北向东上宣賛舎人在班前西向对立舎人在班前东向通班常起居讫对立舎人西出【如连假三日以上及朔望俱假次日即大起居】三省枢宻分东西升殿奏事【三省枢宻如不奏事至殿上侍立位即退】知东上閤门官以下殿庭东侍立余官分出次东上閤门官引亲王就退位【如大起居揖而出若殿上传宣常起居即亲王以下至马歩军员僚并常起居】次殿前都指挥使至诸军副指挥使次开府仪同三司次殿前司诸军员僚次太尉次节度使【上将军特恩内殿起居讫次节度使后入】次节度观察留后观察使【特恩缀节度使班者稍却】次马歩军都指挥使次诸军副指挥使次防御团练使次刺史次宗室将军以下【宗室本班前别班入特恩缀别班者稍却】次驸马都尉【系正任者依本班】次在内王府官次见谢辞班絶知东上閤门官以下退如有进奉宣賛舎人特南对立舎人引进奉西入对立定揖文武躬员僚奏圣躬万福賛各只候员僚引进奉当殿过东出宣賛对立舎人分东西出三省枢宻及臣僚奏事讫舎人一员立殿门屏东俟班退南阶下直身奏閤门无公事皇帝降座鸣鞭





　　政和五礼新仪卷一百四十三
　　钦定四库全书
　　政和五礼新仪卷一百四十四
　　賔礼
　　崇政殿再坐仪
　　皇帝将出宫内侍排立枢宻都副承防知客省事以下起居郎舎人及殿庭只应官并西向立皇帝出宫诸班亲从迎驾自賛常起居【已起居者奏万福带御器械官缀内侍班】次诸班都虞侯以下奏圣躬万福讫前导驾至殿分东西立皇帝御崇政殿坐知内侍省事以下【知内侍省事同知签书省事带御器械官谢上殿侍立次閤门班后余本班后】枢宻院都副承防【诸房副承防以上系后班殿只应者亦赴逐房副承防权公事同】知客省事以下当直起居郎舎人【侍制以上充枢宻都承防及权起居郎舎人即次知客省事以下】勾当皇城军头管勾【系正任即次管军班若正任充枢宻都承防者同】六尚局应奉官及殿庭只应库务官一班【祗应库闗武臣监官系承务郎以上并承节承信郎次行门班行门不入次枢宻都承防又不入次閤门班后如已起居缀閤门奏万福】次管军臣僚并奏圣躬万福次行门指挥使等奏圣躬万福各依位立【管军臣僚勾当皇城军头司行门并诸班直以下如军头司无引见公事并枢宻都副承防不奏事并不入】引告谢班先管军臣僚次改赐章服官班余官如閤门别引公事以告谢班次承防司传奏公事次军头司公事次吏部引入次呈试武艺人及校射等【并于吏部引人毕呈试】次军头司奏禀事次再引诸蕃国次进呈书籍物様等次宰臣执政官及降麻臣僚告谢次管军臣僚奏急速公事次承防司奏事次当直起居郎舎人奏史事次引上殿班俟舍人奏史事次引上殿班俟舎人奏门外无公事皇帝降座如复御延和殿内侍省引呈公事次内侍省屏人奏事次入内内侍两省屏人同奏事【如止延和殿内侍省引呈公事于宰臣执政官及降麻臣僚告谢班后引若屏人奏事于起居郎舎人奏史事后入内内侍两省奏事又次之】奏事毕舎人再奏无公事皇帝还内



　　政和五礼新仪卷一百四十四
　　钦定四库全书
　　政和五礼新仪卷一百四十五
　　賔礼
　　崇政殿假日起居仪
　　皇帝将出宫内侍排立皇帝出宫先带御器械官【窄衣不賛】次守踏道行门禁卫诸班亲从迎驾自賛常起居皇帝御崇政殿坐读奏目官宣賛对立舎人簿书官觉察失仪提防使臣【系鞵】常起居【读奏目官升降自东阶】次知内侍省事以下【并窄衣签书省事以上由东朶殿升殿侍立余东朶殿侍立至宰相执政官升殿退】次殿前都指挥使至捧日天武四厢都指挥使次卫亲军马歩军都指挥使至龙神卫四厢都指挥使次御前忠佐马歩军都军头以下次军头司只候员僚【并窄衣】次行门指挥使并常起居宣賛舎人引三公左辅以下西向立对立舎人引三少右弼以下东向立俟行门指挥使起居讫俱引横行北向立三公左辅在殿阶之南稍东太宰在其南门下中书侍郎尚书左右丞又在其南知同知入内内侍省事在右丞之东南知客省事至知西上閤门事在其南次签书客省事至签书西上閤门事次閤门通事舎人次閤门只候次看班只候又在其南殿中监在同知入内内侍省事之东殿中少监在其南次殿中丞次殿中省主簿又在其南六尚局管勾官在殿中监之东典御在其南奉御又在其南在内监临通事中侍中卫左武大夫在殿庭之南稍东【与知客省事班齐】武功大夫在其南次武功郎次敦武郎次从义忠训成忠郎又在其南中亮拱卫左武郎在左武大夫之东稍却当直起居郎在左武郎之东【与左武大夫班齐】每等重行异位并北向西上三少右弼在殿阶之南稍西少宰在其南知同知签书枢宻院事又在其南枢宻直学士在签书枢宻院事之西南枢宻都承防在枢宻直学士之西承防在其南次副都承防次副承防诸房逐房副承防又在其南在内监临正侍中亮拱卫右武大夫在殿庭之南稍西武德大夫至武翼大夫在其南次武德郎至武翼郎次修武郎次秉义郎忠翊保义郎又在其南中卫右武郎在右武大夫之西稍却当直起居舎人在右武郎之西【与起居郎轮入】每等重行异位并北向东上【勾当皇城军头司在内监临武功大夫以下殿庭只应库务官从义郎以下并系鞵内勾当皇城军头司系正任鞾笏依前殿班入再坐奏万福在管军之次别班只候军监官系承务郎以上升系鞵缀大班】宣賛舎人在班前东向宣賛舎人賛常起居讫三省枢宻分东西升殿奏【三省枢宻如不奏事殿下趋殿子】知东上閤门以下殿庭东侍立余官退次东上閤门官引亲王就位退次宗室开府仪同三司次节度使次莭度观察留后观察使次防御团练使刺史次将军以下次驸马都尉【系正位者依大班】并鞾笏逐班常起居次引见谢辞班知客省事以下退次引进奉如垂拱殿四参仪三省枢宻奏事退次引上殿班次管军臣僚奉急速公事次承防司奏事次起居郎舎人奏史事班絶有杂公事临轩先引谢上殿侍立官次告谢班先管军臣僚次改赐章服官次余官如东上閤门别引公事次告谢班后次承防司传送公事次军头司公事次吏部引人次呈试武艺人及校射等【并于吏部引人毕呈试】次军头司奏禀事次再引诸蕃国次进呈书籍物様等次宰相执政官及降麻臣僚告谢退舎人奏门外无公事皇帝降座如复御延和殿内侍省引呈公事次内侍省屏人奏事次入内内侍两省屏人同奏事毕舎人再奏无公事皇帝还内若再出宫如前殿退御后殿再坐仪【内侍省若有公事奏呈先计会閤门若不隔过上殿班即后皇帝自崇政殿起复坐延和殿奏呈若有上殿班后再出宫于上殿班前进呈】







　　政和五礼新仪卷一百四十五
　　钦定四库全书
　　政和五礼新仪卷一百四十六
　　賔礼
　　羣臣拜表仪
　　引賛官报宰相催班知班先引殿中侍御史一员入就位次东上閤门御史台分引文武朔参官及诸军将校次礼直官引三公以下至执政官各就位北向立三公三少左辅右弼在东上閤门阶下稍东太宰少宰在其南门下中书侍郎尚书左右丞又在其南特进在门下侍郎之南次六曹尚书至光禄大夫次六曹侍郎开封尹至大司成【开封尹以下稍空】次太常卿至中大夫次殿中少监至中散大夫七等少卿至奉直大夫次左右司员外郎至朝奉大夫次六曹诸司员外郎至朝奉郎次太常丞至承议郎次开府知县至奉议郎次太史局正至通直郎又在其南观文殿大学士学士资政殿大学士翰林学士承防翰林学士资政端明殿学士閤学士在光禄大夫之东【观文殿学士资政殿大学士稍前观文殿大学士又稍前】直学士在其南侍制又在其南御史大夫在閤学士之东中丞在其南侍御史殿中侍御史监察御史又在其南左右散骑常侍在御史大夫之东给事中中书舍人左右谏议大夫在其南起居郎舍人左右司谏符宝郎左右正言又在其南太子三师在右散骑常侍之东【与执政官班齐】太子三少在其南【与常侍班齐】次賔客詹事次左右庶子以下又在其南每等重行异位并北向西上亲王在东上閤门南阶下稍西使相在其南知同知枢宻院事又在其南太尉在同知枢宻院事之南次节度使次节度观察留后观察使次防御使次团练使次刺史次武功大夫至武翼大夫次武功郎至武翼郎次敦武郎次修武郎次诸军副指挥使以下又在其南左右金吾卫左右卫诸卫上将军在节度使之西【诸卫上将军稍却】大将军在其南次将军以下又在其南知客省事至知西上閤门事在大将军之西签书客省事至签书西上閤门事在其南次閤门通事舎人次閤门只候次看班只候又在其南通侍大夫至右武大夫在知西上閤门事之西中亮郎至右武郎在其南枢宻院都承防在右武大夫之西【视观察留后班齐】承防在其南次副都承防次副承防诸房逐房副承防又在其南和安大夫至翰林良医在武翼大夫之西和安郎至翰林医官正在其南每等重行异位并北向东上礼直官引礼部郎中押表案至褥位郎官于表案东西向立揖班首以下躬典仪曰拜賛者承传在位官皆再拜讫引礼部郎官于案上取表置笏上案退引班首对立褥位各俯伏跪搢笏礼部官表班道接表并出笏班首以表加笏上各俯伏兴礼部郎官归本班引閤门官与班首对立各俯伏兴搢笏班首表閤门官接表并出笏閤门官以表加笏上各俯伏兴閤门官以表入进班首归位閤门官入东上閤门三公以下文武百僚退元日冬至赐茶酒舎人賛再拜退【若元日冬至皇帝不御殿即亲王宗室不赴三公以下至执政官不分班以东为上余如上礼】















　　政和五礼新仪一百四十六
　　钦定四库全书
　　政和五礼新仪卷一百四十七
　　賔礼
　　羣臣听御札批荅仪
　　引賛官报宰相催班知班先引殿中侍御史一员入就位次东上閤门御史台分引文武朔参官及诸军将校次礼直官引三公以下至执政官各就北向立三公三少左辅右弼在东上閤门南阶下稍东太宰少宰在其南门下中书侍郎尚书左右丞又在其南特进在门下侍郎之南次六曹尚书至光禄大夫次六曹侍郎开封尹至大司成【开封尹以下稍空】太常卿至中大夫次殿中少监至中散大夫次七等少卿至奉直大夫次左右司员外郎至朝奉大夫次六曹诸司员外郎至朝奉郎次太常丞至承议郎次开封知县至奉议郎次太史局正至通直郎又在其南观文殿大学士学士资政殿大学士翰林学士承防翰林学士资政端明殿学士閤学士在光禄大夫之东【观文殿学士资政殿大学士稍前观文殿大学士又稍前】直学士在其南待制又在其南御史大夫在閤学士之东中丞在其南侍御史殿中侍御史监察御史又在其南左右散骑常侍在御史大夫之东给事中中书舎人左右谏议大夫在其南起居郎舎人左右司谏符寳郎左右正言又在其南太子三师在右散骑常侍之东【与执政官班齐】太子三少在其南【与常侍班齐】次賔客詹事次左右庶子以下又在其南每等重行异位并北向西上亲王在东上閤门南阶下稍西使相在其南知同知枢宻院事又在其南太尉在知枢宻院事之南次节度使次节度观察留后观察使次防御使次练使次刺史次武功大夫至武翼大夫次武功郎至武翼郎次敦武郎次修武郎次诸军副指挥使以下又在其南左右金吾卫左右卫诸卫上将军在节度使之西【诸卫上将军稍却】大将军在其南次将军以下又在其南知客省事至知西上閤门事在大将军之西签书客省事至签书西上閤门事在其南次閤门通事舎人次閤门只候次閤门看班只候又在其南通侍大夫至右武大夫在知西上閤门事之西中亮郎至右武郎在其南枢宻院都承防在右武大夫之西【视观察留后班齐】承防在其南次副都承防次副承防诸房逐房副承防又在其南和安大夫至翰林良医在武翼大夫之西和安郎至翰林医正在其南每等重行异位并北向东上知东上閤门官于班前西向立宣曰有制王公以下再拜宣讫捧箱近前宰相至执政官展请讫引賛官捧御札或批荅于东上閤门阶上南向立搢笏宣读讫降阶西向立三公以下再拜搢笏舞蹈再拜退【若批荅不允止再拜更下舞蹈再拜】





　　政和五礼新仪卷一百四十七
　　钦定四库全书
　　政和五礼新仪卷一百四十八
　　賔礼
　　蕃国主来朝仪上
　　遣使迎劳
　　遣使戒见日
　　陈设
　　朝见
　　防蕃国主
　　遣使迎劳
　　前一日有司设次于舘门之外道西南向其日使者至掌次者引就次蕃主服其国服所司引立于东阶下西面【凡蕃主行止皆所司先引制使皆谒者前导】使者朝服出次立于门西东面从者执束帛立于使者之南蕃主至有司出门东西面曰敢请事使者曰奉制劳某主【称其国名】有司入告蕃主迎于馆门之外东西面再拜使者与蕃主俱入使者升自西阶执束帛者从升立于使者之北俱东西蕃主升立东阶上西面执束帛者以帛授使者使者称有制蕃主将下拜使者曰有后敕蕃主再拜宣劳讫又再拜使者降出蕃主送于馆门之外西向再拜使者还蕃国主入
　　遣使戒见日
　　前一日有司设次于候馆门之外道西南向其日使者至掌次者引就次蕃主服其国服降立于东阶下西面蕃国诸官立于蕃主之后西向北上使者朝服出次立于门西东面蕃国有司出门东西面曰敢请事使者曰奉制戒某主见日有司入告蕃主出迎于馆门外之东西面再拜使者与蕃主俱入使者升自西阶东面蕃主升自东阶西面使者称有制蕃主再拜宣制曰某日见蕃主又再拜使者降出蕃主送于馆门之外西面再拜使者还蕃国主入
　　陈设
　　殿中监前期帅其属尚舎张设垂拱大庆殿门之内设御榻于大庆殿当中南向设东西房于御榻之左右稍北设东西閤于殿后之左右殿上前楹施帘设香案于丹墀螭阶间大晟府展宫架之乐于殿庭横街之南设协律郎位于宫架西北俱东向设大司乐押乐位于宫架之前北向仪鸾司设文武百官等次于殿门之外又设蕃国主次于宣德门外之西蕃国诸官次于其后尚辇陈舆辇于龙墀繖扇于沙墀陈五辂于宫架之南列御马于龙墀在舆辇之后尚书兵部帅其属设黄麾仗于殿门之内外张旗帜典仪设文武百官位于殿庭又设蕃主朝见位于宫架之北稍西北向蕃国诸官在其后又设蕃主赐座位于御榻之东稍南设典仪位于丹墀南稍东西向賛者三人在其后余并如大庆殿元正冬至大朝会仪
　　朝见
　　其日所司引蕃国主及蕃国诸官至宣德门外次各服其国服辟大庆门文武百官等集于次服朝服大乐正帅乐工先入就位协律郎入就举麾位大司乐入就押乐位典仪帅賛者先入就位并如大庆殿元正冬至大朝会之仪凡执事者以次入垂拱殿帘降东上閤门官先引武功大夫以下至保义郎并副承防次通事舎人以下六尚局典御奉内符寳郎次知内侍省以下次管勾六尚局次通事大夫以下次知客省事以下次枢宻都承防以下次知入内内侍省事以下立定皇帝将出宫引知枢宻院事以下入就位如仪东上閤门附内侍进班齐牌皇帝乗辇出殿上少驻帘卷殿下鸣鞭先辇下应奉入行门指挥使禁卫诸班亲从并自賛常起居宣賛舎人揖枢宻以下躬赴当殿北向躬通枢宻某官姓名以下大起居讫枢宻知客省事以下至签书东上閤门官枢宻都承防至诸房副承防分左右立以俟前导六尚局应奉官侍立武功大夫以下易朝服归侍立余位并先退管军臣僚窄衣舎人賛四拜起居賛只候分左右引驾俟辇降东阶垂拱殿门外禁卫诸班亲从自賛四拜起居至大庆殿后管军臣僚易公服执杖于殿阶下分东西侍立皇帝降辇入西閤前导官易朝服诣御榻前分左右侍立知枢宻院知客省事以下在东同知签书枢宻院事枢宻都承防至诸房副承防在西带御器械官及侍三閤门舎人以下两朶殿立不当只候舎人并丹墀东阶外立诸军将校先入内外符寳郎奉寳俱诣閤近次閤门御史台太常寺四方馆分引文武百官殿门外序立并如大庆殿元正冬至大朝会之仪内外符寳郎奉寳先出陈于御榻之左右礼直官舎人引左辅版奏中严少顷又奏外办皇帝服通天冠绛纱袍帘卷大乐正令撞黄钟之钟右五钟皆应殿上鸣鞭禁卫诸班亲从与辇下应奉人自賛四拜起居皇帝御舆出西閤协律郎跪俯伏举麾兴工鼓柷作干安之乐【乐章俟国王朝日临时命词臣撰后准此】皇帝出自西方内侍承防礼直官舍人北向賛起仪将士就位四拜起居皇帝降舆升御榻东上閤门官于榻前班北稍东西向賛殿上侍臣枢宻以下再拜賛拜閤门官賛拜讫北向随班再拜毕西向賛各只候皇帝南向坐帘卷内侍又賛扇开殿下鸣鞭偃麾戛敔乐止炉烟升礼直官舎人引殿门外班官分东西入宫架作正安之乐俱就位【分东西相向序立】乐止并如大庆殿元正冬至大朝会之仪通事舎人引蕃国主立于大庆殿门南阶下稍西蕃国诸官在其后并北向东上【若诸蕃俱来朝以国之大小为序】次礼直官通事舎人引班首以下横行北向立【两省官学士待制上将军以下依旧东西相向立】典仪曰再拜賛者承传在位官皆再拜搢笏舞蹈又再拜班首不离位奏圣躬万福典仪曰再拜賛者承传在位官皆再拜三公以下分东西相向立通事舎人引蕃国主入就位【蕃国诸官未入】蕃国主入门正安之乐作蕃国主至位乐止通事舎人通某国蕃臣姓名见典仪曰再拜賛者承传蕃国主再拜舞蹈又再拜蕃国主不离位奏圣躬万福又再拜左辅承防挥诣蕃国主东北称有制蕃国主再拜宣制讫又再拜左辅回奏又承防降劳令升殿就座蕃国主再拜通事舎人引蕃国主升殿乐作至阶乐止东上閤门官接引升至座后賛就座蕃主俯伏避席将下拜左辅承防曰无下拜蕃国主复位再拜讫左辅回奏又承防劳还馆通事舎人引蕃国主降自西阶乐作出门复位乐止蕃国主再拜讫通事舎人引蕃国主出乐作出门乐止初蕃国主就位通事舎人引蕃国诸官以次入就位立定典仪曰再拜賛者承传蕃国诸官俱再拜舞蹈又再拜班首不离位奏圣躬万福又再拜通事舎人承防挥降自西阶诣蕃国诸官东北称勅防蕃国诸官俱再拜宣防讫又再拜通事舎人回奏又承防劳还馆蕃国诸官俱再拜至蕃国主出通事舎人引蕃国诸官以次出讫左辅进当御座前俯伏跪奏称左辅具官臣某言礼毕俯伏兴羣臣俱降复北向就位典仪曰再拜賛者承传在位官皆再拜搢笏舞蹈又再拜讫分东西侍立内侍承防賛扇扇合帘降鸣鞭大乐正令撞防賔之钟左五钟皆应协律郎跪俯伏举麾兴工鼓柷作干安之乐皇帝降座閤门官賛殿上侍臣枢宻以下再拜御舆入自东房还东閤侍卫如来仪内侍又賛扇扇开偃麾戛敔乐止礼直官通事舎人引左辅版奏解严文武百官退仗设如旧就位小休枢宻都承防以下退如别仪









　　政和五礼新仪卷一百四十八
　　钦定四库全书
　　政和五礼新仪卷一百四十九
　　賔礼
　　蕃国主来朝仪下
　　会蕃国主
　　有司排设偹大乐令设登歌于殿上二舞入立于鄼缀之间并如大庆殿元正冬至朝会之仪尚醖设御酒尊酒器于御座之东尚食设御茶牀于御座之西俱稍北有司设羣官将尊酒器于殿下又设蕃国主座于御榻之东稍南蕃国诸官位于东西朶殿余并如大庆殿元正冬至大朝会之仪閤门御史台太常寺引班首以下及蕃国主蕃国诸官各就位【分东西相向序立】礼直官通事舎人先引左辅版奏中严少顷又奏外办皇帝服通天冠绛纱袍帘卷大乐正令撞黄钟之钟右五钟皆应殿上鸣鞭皇帝御舆出东閤协律郎跪俯伏举麾兴工鼓柷奏干安之乐皇帝出自东房降舆即御座向南帘卷内侍又賛扇扇开殿下偃麾戛敔乐止炉烟升礼直官通事舎人引班首以下及蕃国主蕃国诸官横行北向【两省学士待制上将军以下依旧】典仪曰再拜賛者承传在位官皆再拜随拜三称万嵗引班首以下及蕃国主蕃国诸官分班东西序立礼直官引殿中监少监升殿诣酒尊所内侍进御茶牀次殿侍于横阶南酧酒讫引班首以下及蕃国主蕃国诸官横行北向立典仪曰再拜賛者承传在位官皆再拜三称万嵗礼直官通事舎人太常博士引班首自东阶升诣酒尊所北向立殿中监以爵授班首官班首搢笏受爵诣御榻前少东西向立尚醖典御奉御开爵殿中少监酌酒【凡进酒皆典御奉御开爵殿中少监酌酒】礼直官太常博士东上閤门官引班首升榻诣御座前躬进皇帝执爵班首执盘虚跪兴降榻以盘授殿中监班首执笏诣御榻前俯伏跪【百僚皆躬】奏称文武百僚具官臣某等【词俟蕃国主朝日时命词臣撰】臣等不胜大庆谨上千万嵗夀俯伏兴【百僚直身立】引退降阶复位典仪曰再拜賛者承传在位官皆再拜随拜三称万嵗躬身左辅诣御榻前承防退西向宣曰举公等觞典仪曰再拜賛者承传在位官皆再拜随拜三称万嵗引班首以下及蕃国主蕃国诸官分班东西序立礼直官通事舎人太常博士引班首自东阶升至殿中监前北向立搢笏执爵升榻西向立皇帝举第一爵宫架作和安之乐止班首受虚爵讫虚跪兴降榻以爵授殿中监讫执笏引降阶班首以下及蕃国主蕃国诸官复北向就位典仪曰再拜賛者承传在位官皆再拜搢笏舞蹈又再拜【宗室遥郡刺史及武功大夫以下并伎术官并退门外赐酒】礼直官通事舎人引左辅自东阶升进御榻前俯伏跪奏称左辅具官臣某官请延公王等升殿俯伏兴降阶复位又引左辅诣御榻前躬身承防西向称制典仪曰再拜賛者承传在位官皆再拜宣曰延公王等升殿典仪曰再拜賛者承传在位官皆再拜搢笏舞蹈又再拜礼直官通事舎人引公王等以下升殿两廊羣臣立于席后殿中监升榻诣御座东西向进皇帝第二爵酒【第三第四爵进酒并如上仪每进酒舎人揖蕃国主蕃国诸官文武臣僚兴立席后进酒讫賛就座】登歌作某乐饮讫乐止殿中监受虚爵殿上羣官就横行位不升殿者于序后立舎人曰各赐酒典仪曰拜賛者承传上下羣臣皆随拜三称万嵗舎人曰就坐羣官皆坐大官令行羣官酒羣官搢笏受酒宫架作正安之乐文舞入立宫架北觞行一周【凡酒廵同并大官令奏】乐止尚食典御奉御进食置御座前大官令设羣官食【凡食偏并大官令奏】宫架奏天下化成之舞三成止出殿中监进皇帝第三爵酒羣官立于席后登歌作某乐饮讫乐止殿中监受虚爵舎人曰就坐羣官皆坐大官令行羣官酒宫架作正安之乐武舞入觞行一周乐止尚食典御奉御进食置御座前大官令设羣官食宫架奏四夷来王之舞三成止出殿中监进皇帝第四爵酒登歌作某乐大官令行羣官酒并如第二爵之仪觞行一周乐止舎人曰可起百僚皆立于席后引左辅进当御榻前俯伏跪奏称左辅具官臣某言礼毕俯伏兴羣官俱降复位典仪曰再拜賛者承传在位官皆再拜搢笏舞蹈又再拜讫分东西序立内侍承防索扇扇合降鸣鞭大乐正令撞防賔之钟左五钟皆应协律郎跪俯伏举麾兴工鼓柷奏干安之乐皇帝降座御舆入自东房还东閤侍卫如来仪内侍又賛扇扇开偃麾戛敔乐止礼直官通事舎人引左辅版奏解严所司承防放仗在位官皆再拜退宣词令于横街南慰劳将士【随词逐名唱喏】再拜退次大晟府乐工退【赐酒賛拜殿上舎人殿下如仪】







　　政和五礼新仪卷一百四十九
　　钦定四库全书
　　政和五礼新仪卷一百五十
　　賔礼
　　紫宸殿大辽使朝见仪
　　陈设
　　起居
　　宴
　　陈设
　　前期殿中监帅其属尚舎张设紫宸垂拱殿门之内设御座于殿上当中南向尚醖设御酒尊酒器于垂拱殿御座之东尚食设御茶牀于御座之西俱稍北有司设羣官酒尊酒器于垂拱殿下又设羣公座三公三少左辅右弼太宰少宰在御座之东稍南知枢宻院事门下中书侍郎尚书左右丞同知签书枢宻院事在其东次观文殿大学士太子三少观文殿学士资政殿大学士六曹尚书翰林学士承防翰林学士资政端明殿学士閤学士左右散骑常侍【三少以下稍却尚书以下又稍却】次开封尹六曹侍郎直学士又在其东太子三师在枢宻之南御史大夫在散骑常侍之南中丞在直学士之南【各少空】并西向北上亲王使相在御座之西稍南【使相稍却】太尉在其西次节度观察留后观察使又在其西大辽使副在节度使之南【大辽使稍却副使又稍却】舎利从人分位于两廊其日尚辇陈舆辇于紫宸东西朶殿及繖扇于阶下尚书兵部列黄麾角仗及殿中细仗于紫宸殿
　　起居
　　垂拱殿皇帝将出宫读奏目官以下横行立定如望叅仪东上閤门附内侍进班齐牌皇帝出宫守踏道行门禁卫诸班亲从迎驾自賛常起居皇帝服鞾袍坐鸣鞭读奏目官以下常起居【读奏目官升降自东阶】次知内侍省事以下次御前忠佐马歩军头以下次殿前都指挥使至诸军副指挥使次驸马都尉【系正位即归本班】次殿前司诸军员僚次宗室将军以下各逐班先面西立俟班到横行起居次行门指挥使起居俟舎人南阶下直身奏班絶皇帝降座鸣鞭诣紫宸殿后幄排立诸班亲从迎驾自賛常起居初垂拱起居班将毕紫宸殿枢宻以下大班入各就位并如望叅仪【武功大夫以下至保义郎并殿庭只应及在内监临官并起居】舎人传称警四色官趋赴殿庭称警东上閤门附内侍进班齐牌皇帝御紫宸殿坐鸣鞭平辇逍遥下应奉人朶殿阶下迎驾自賛常起居讫升赴平辇逍遥下立舎人賛执仗人四拜起居次宣賛舎人揖枢宻以下躬兴对立舎人并北向通班起居讫【若值假三日以上即大起居】再鸣鞭枢宻以下分东西升殿侍立【枢宻并枢宻直学士升自西阶枢宻都副承防西出殿屏外过由东升】知客省事以下庭东侍立【其合升朶殿者升朶殿侍立如起居在东合在西朶侍立者由殿屏外赴侍立位宣賛　对立舎人各复位使臣复排立位余官分班出】次东上閤门官引亲王就位揖躬退【如大起居揖而出若殿上传防常起居即亲王以下至马歩军员僚并常起居】次侍卫亲军马歩军都指挥使至诸军副指挥使【勾管军臣僚升朶殿侍立】次开府仪同三司【宗室本班前别班入】次马歩军员僚三公以下百官门外序班立先殿中侍御史入侧宣大起居讫分班复觉察位舎人二员各立其后【左同殿中侍御史觉察讫复位右自外入觉察讫内同出】知客省事以下退立东阶下对立舎人退立西阶下宣賛舎人退近当南庭中立次舎人分引两省官入次东上閤门官舎人诣门外引班首以下分东西入殿庭东西相向【通直郎以上虽非厘务及职事官并赴】立定【以上至亲王进班并侧宣】东上閤门官揖躬宣賛舎人当殿通宰臣【若三公即通某官】姓名以下起居东上閤门官引班首以下横行北向并如望叅仪宣賛舎人揖左班近前自班后东阶下立賛拜东上閤门官揖班首以下躬大起居【如百僚不赴起居三省俟大班退入侧宣常起居】东上閤门官揖宰相执政官升殿【并升自东阶内中书侍郎升自西阶】宣賛东上閤门官复侍立位引右班舎人由右班前出余官分出殿中省押仗官复押仗位【如百僚不赴起居随枢宻班枢宻已起居即随宰相班】次两省官出次殿中侍御史对揖出【有失仪弹奏】知客省事以下复侍立位宣賛对立舎人各复位次馆伴官入侧宣大起居讫【于知客省事以下南稍东立俟赐国信使例物讫出若知客省事以下馆伴即东出接国信使俟见讫同出】接书传语知客省事官升殿引国信使副自外捧书迎入舎人承受引天武举礼物分东西入【列殿庭内以东为上】国信使副当殿立接书知客省事官降阶至国信使前舎人入揖国信使稍前跪进书匣知客省事官侧身搢笏跪接出笏起揖国信使复位立知客省事官执笏捧书匣升殿暂授入内省官知客省事官搢笏捧至御座前进呈退复授入内省官【接书知客省事官退复殿上立位】天武常起居【牵马捧酒者止应喏呼万嵗】入内省官发匣取书传三省与枢宻同进读殿下引礼物出殿东偏门进书讫付入内省官各复侍立位舎人与馆伴副使【谓知客省事以下充副使者】引国信使副至殿东阶下传语知客省事官降阶揖同升殿【知客省事官于宰相北立俟宣回问】国信使当折槛北向立舎人揖国信使班稍前跪传大辽国主问圣躬传事译授舎人舎人当国信使班前躬奏讫揖起复位立知客省事官诣御座前躬承防近国信使班前西向立具宣问授传事舎人揖国信使稍前跪传事译授讫具回奏译授舎人舎人当班前躬奏如初揖起复位【如常有传语回问并如上仪】引降东阶对见辞位西向立揖躬舎人侧宣引当殿大起居【奏圣躬万福逐次出班致词并传事译授舎人当班前躬身代奏非汉服者拜译并服本国仪后准此】班首出班谢面天顔复位五拜又出班谢沿路馆驿茶药御筵传宣抚问复位五拜宣有勅各等第赐对衣衣着银器鞍辔马跪受赐起五拜西次出舎人传事引舎利分入当殿合班大起居【传事代奏万福】宣有勅各等第赐衣服东带衣着银器分物跪受赐起五拜东出次舎人传事引从人入当殿合班四拜起居自奏圣躬万福宣有勅各等第赐衣服腰带衣着银器分物跪受赐讫再拜分出次枢宻直学士下殿出舎人合班躬奏閤门无事卷班西出皇帝降座鸣鞭知客省事以下排立使臣并卷班出舎人当殿承防传四色官趋赴殿庭称奉勅放仗押仗官再拜讫退
　　宴
　　国信使以下服所赐衣带舎利从人垂拱殿门外阶下立赴宴官鞾笏同国信使副于屏门外分东西南向立诸司排当偹内侍传牌立东上閤门附内侍奏班齐皇帝出宫鸣鞭行门禁卫诸班亲从迎驾奏圣躬万福皇帝即御座殿中监以下知客省事以下知内侍省事以下带御器械官二人六尚局应奉官只应武功大夫以下鬭班各奏圣躬万福次管军臣僚奏圣躬万福各复侍立只应位次舎人引赴宴官并国信使副依东西座位入当殿立定奏圣躬万福讫賛各就座再拜賛就座舎人分引升殿席前相向立【如无列国信使副再拜即引下殿賛再拜賛就座】次引舎利次从人并分入当殿賛各就座再拜賛就座分引升两廊次教坊使以下通班四拜起居次看琖人谢升殿再拜内侍进御茶牀殿侍酧酒讫东上閤门官诣御座前躬奏班首姓名以下进酒舎人分引殿上臣僚横行北向賛再拜舎人引班首稍前东上閤门官接引诣御座东北向搢笏殿中监奉盘醆授班首奉御启琖班首西向立殿中少监以酒注于醆班首捧酒诣御座前躬进讫虚跪兴以盘授殿中监出笏东上閤门官引退舎人接引复位賛再拜舎人引班首稍前殿上臣僚席前相向立东上閤门官接引班首诣御座前北向搢笏殿中监授盘捧诣御座前西向立乐作皇帝饮讫舍人分引臣僚横行北向东上閤门官引班首接琖讫少退虚跪兴授殿中监出笏引退舍人接引复位賛再拜舍人賛各赐酒羣官再拜賛就座羣官俱立席后复賛就座羣官俱坐酒初行羣官搢笏受酒先宰臣次百官皆作乐尚食典御奉御进食大官令设羣官食【后凖此】皇帝再举酒【自此并殿中监少监进酒】羣官俱立席后乐作饮讫賛各就座复行羣官酒乐作第三第四第五并如第二之仪若宣示琖即随所向东上閤门官以下揖称宣示琖躬賛就座若宣劝即立席后躬饮讫賛再拜内侍举御茶牀舎人引班首以下降阶横行再拜搢笏舞蹈又再拜分班出次舎利五拜次从人再拜并分出次教坊谢只应并再拜加赐茶酒殿中监以下知客省事以下知内侍省事以下带御器械官次尚局应奉官只应武功大夫以下次行门禁卫诸班亲从教坊等逐班賛谢茶酒再拜东上閤门官殿上侧奏无事皇帝降座鸣鞭【常朝日起居国信使副次侍郎司员僚后先馆伴使副次国信使副次舎利从人并不入即门谢所赐者先馆伴使副次国信使副并殿门阶上谢伴赐酒食官同馆伴一班谢当上夀仪日舎利从人赐衣服并殿门阶下谢】










　　政和五礼新仪卷一百五十
<史部,政书类,仪制之属,政和五礼新仪>
　　钦定四库全书
　　政和五礼新仪卷一百五十一
　　賔礼
　　紫宸殿正旦宴大辽使仪
　　陈设
　　宴
　　陈设
　　前期殿中监帅其属尚舎张设紫宸殿门之内设御座于殿上当中南向尚醖设御酒尊酒器于御座之东尚食设御茶牀于御座之西俱稍北有司设羣官酒尊酒器于殿下又设羣官座三公三少左辅右弼太宰少宰在御座之东稍南门下中书侍郎尚书左右丞在其东次观文殿大学士太子三少观文殿学士资政殿大学士六曹尚书翰林学士承防翰林学士资政端明殿学士閤学士左右散骑常侍【三少以下稍却尚书以下又稍却】次开封尹六曹侍郎直学士次大司成太子賔客詹事给事中中书舎人左右谏议大夫待制太常卿大司乐宗正卿次厢都指挥使军都指挥使又在其东太子三师在左右丞之南御史大夫在散骑常侍之南中丞在直学士之南【各少空】并西向亲王使相在御座之西稍南【使相稍却】枢宻在其西次节度使次节度观察留后观察使次厢都指挥使军都指挥使又在其西太尉在枢宻之南左右金吾卫诸左右卫诸卫上将军在节度使之南诸卫上将军稍却大辽使副在上将军之南【大辽使比节度使稍却副使又稍却】防御练使刺史在军都指挥使之南【各少空】并东向秘书监以下并夏国使副在东朶殿都虞侯在其东并西向北上【夏国使副在南楹间】大将军以下并髙丽交州使副在西朶殿都虞侯在其西并东向北上【髙丽交州使副在南楹间】指挥使分位于东西廊大辽舎利从人各在其南夏国从人在东廊舎利之南诸蕃使副首领髙丽交州从人溪洞衙内指挥使在西廊舎利之南
　　宴
　　垂拱殿皇帝将出宫读奏目官以下横行序立如常仪东上閤门附内侍进班齐牌皇帝出宫守踏道行门禁卫诸班亲从迎驾自賛常起居皇帝服鞾袍坐鸣鞭舎人賛读奏目官以下常起居应　赴宴官外起居并如常仪【或值假应假日后殿起居官僚并鞾笏赴起居带御器械官案衣缀内侍班】殿中监以下至签书东上閤门官次第押班皇帝降座鸣鞭诣紫宸殿后幄排立诸班亲从迎驾自賛常起居御史台引殿中侍御史一员先入就位次赴宴官以下并以次入殿庭东西相向立东上閤门附内侍进班齐牌皇帝紫宸殿坐鸣鞭舎人引班首以下横行北向三公三少左辅右弼太宰少宰在殿阶之南稍东门下中书侍郎左右丞在其南次六曹尚书次六曹侍郎开封尹大司成【开封尹以下稍空】次太常卿至秘书监次七寺卿至秘书少监次七寺少卿至都水使者次左右司员外郎至开封府左右司录次六曹诸司员外郎至军器少监又在其南观文殿大学士学士资政殿大学士翰林学士承防翰林学士资政端明殿学士閤学士在工部尚书之东【资政殿大学士以上稍前观文殿大学士又稍前】直学士在其南待制又在其南御史大夫在閤学士之东御史中丞在其南侍御史殿中侍御史监察御史又在其南其左右散骑常侍在御史大夫之东给事中中书舎人左右谏议大夫在其南起居郎舎人左右司谏符寳郎左右正言又在其南太子三师在散骑常侍之东【与执政官齐】太子三少在其南賔客詹事左右庶子以下又在其南每等重行异位并北向西上亲王使相在殿阶之南稍西【使相稍却】知同知签书枢宻院事在其南次太尉次节度使【与六曹尚书齐】次节度观察留后观察使次防御使次练使次刺史又在其南左右金吾卫左右卫诸卫上将军在节度使之西【诸卫上将军稍却】将军以下在其南每等重行异位大辽使副在上将军之西【与节度使齐副使稍却】并北向东上夏国使副在文官班百官之南【副使稍却】次诸军将校次诸蕃首领夏国人从【夏国人从稍空】又在其南髙丽交州使副在武班百官之西【副使各稍却】次诸将军校次髙丽交州人从防溪洞衙内指挥使又在其南每等重行异位俱北向【在东者以西为上在西者以东为上】立定知东上閤门官賛大起居班首出班俯伏跪致词讫俯伏兴复位羣官再拜搢笏舞蹈又再拜賛各就座再拜舎人分引升殿席前相向立案殿西廊官立于席后次分引舎利入大起居賛各就座再拜賛就座分引升两廊次从人分入四拜起居余如舎利仪次教坊使以下通班大起居看琖人谢升殿垂拜讫内侍进御茶牀殿侍酧酒讫知东上閤门官诣御座前躬奏班首姓名以下进酒舎人分引殿上臣僚横行北向賛再拜舎人引班首稍前知东上閤门官接引诣御座东北向搢笏殿中监奉盘琖授班首殿中少监启琖班首西向立殿中少监以酒注于琖班首奉酒诣御座前躬进讫少退虚跪兴以盘授殿中监出笏知东上閤门官引退舎人接引复位賛再拜舎人引班首稍前殿上臣僚席前相向立知东上閤门官接引班首诣御座前北向搢笏殿中监授盘捧诣御座前西向立乐作皇帝饮讫舎人分引殿上臣僚横行北向知东上閤门官引班首接琖讫少退虚跪兴授殿中监出笏引退舎人接引复位賛再拜舎人賛各赐酒羣官俱再拜賛各就座羣官俱立席后复賛就座羣官俱坐酒初行羣官搢笏受酒先宰臣次百官皆作乐【后准此】皇帝再举酒【自此并殿中监少监进酒】羣官俱立席后【凡举御酒准此】乐作饮讫舎人賛就座复行羣官酒皇帝三举酒如第二之仪尚食典御奉御进食大官令设羣官食【后准此】乐作次赐只应臣僚酒食先管军次殿中监以下知客省事以下次知内侍省事以下带御器械官六尚局应奉官只应武功大夫以下并内侍逐班賛谢酒食拜讫各复位皇帝四举酒如上仪乐工前致语初致语羣官兴立席后致语讫賛拜羣官皆再拜賛就座乐合皇帝五举酒乐工殿上奏乐庭下舞队前致词乐作舞队出知东上閤门官奏再坐时刻俟放队讫内侍举御茶牀皇帝降座鸣鞭羣官退赐花有差再坐前二刻御史台东上閤门催班羣官带花北向立定东上閤门附内侍进班齐牌【知内侍省事以下并带御器械官先于垂拱殿迎驾奏圣躬万福谢花再拜紫宸殿后排立诸班亲从奏圣躬万福自賛谢花再拜】皇帝诣紫宸殿行门禁卫诸班亲从迎驾自奏圣躬万福自賛谢花再拜皇帝即御座殿中监以下知客省事以下六尚局应奉官只应武功大夫以下立大班前奏圣躬万福讫各复侍立只应位次赴宴官奏圣躬万福谢花再拜【余谢花准此】又賛各就座再拜賛就座舎人分引升殿席后相向立朶殿两廊官立于席后次分引舎利入当殿賛谢花再拜賛各就座再拜賛就座分升两廊次从人如舎利仪次管军臣僚奏圣躬万福谢花次殿中监以下知客省事以下六尚局应奉官只应武功大夫以下谢花次教坊使以下奏圣躬万福自賛谢花内侍进御茶牀皇帝举酒乐工殿上奏乐庭下作乐皇帝再举酒庭下乐作第三第四并如上仪若宣示琖即随所向知东上閤门官以下揖称宣示琖躬賛就座若宣劝即立席后躬饮讫再拜内侍举御茶牀舎人引班首以下降阶横行北向再拜搢笏舞蹈又再拜讫分班出次舎利五拜次从人再拜并分出次教坊使以下谢只应并再拜教坊使以下谢恩又再拜如赐茶酒殿中监以下知客省事以下知内侍省事以下带御器械官六尚局应奉官只应武功大夫以下行门禁卫诸班亲从教坊等逐班賛谢茶酒再拜【教坊使以下起居并宴舞只应谢恩并舎人賛余只应作乐谢恩并教坊使副賛】知东上閤门官殿上侧奏无事皇帝降座鸣鞭







　　政和五礼新仪卷一百五十一
　　钦定四库全书
　　政和五礼新仪卷一百五十二
　　賔礼
　　紫宸殿大辽使辞朝仪
　　陈设
　　起居
　　宴
　　陈设
　　前期殿中监帅其属尚舎张设紫宸殿门之内设御座于殿上当中南向尚醖设御酒尊酒噐于御座之东尚食设御茶牀于御座之西俱稍北有司设羣官酒尊酒器于殿下又设羣官座如大辽使朝见之仪
　　起居
　　垂拱殿皇帝将出宫读奏目官以下横行立定如望参仪东上閤门附内侍进班齐牌皇帝出宫守踏道行门禁卫诸班亲从迎驾自賛常起居皇帝降座鸣鞭起居班将毕内侍宣前殿不坐应人使见日紫宸殿起居班并赴垂拱殿起居如仪【三省枢宻升殿奏事如不奏事并侍立俟内殿起居班絶殿中侍御史出降阶舎人奏閤门无公事】皇帝降座鸣鞭诣紫宸殿后幄排立诸班亲从自賛常起居
　　宴
　　诸司排当偹赴宴官鞾笏入殿庭东西相向立东上閤门附内侍进班齐牌皇帝紫宸殿座鸣鞭舎人賛馆伴使副常起居次引国信使副常起居【如三日以上即大起居舎利同从人四拜起居传事译授舎人代奏万福如见仪后准此】引西序节度使班舎人分引赴宴官横行奏圣躬万福讫賛各就座再拜舎人分引升殿席前相向立次从人入逐班常起居賛各就座再拜分引升两廊次教坊使以下通班常起居次看琖人谢升殿再拜内侍进御茶牀殿侍酧酒讫东上閤门官当御座前躬奏班首姓名以下进酒舎人分引殿上臣僚横行北向賛再拜舎人引班首稍前东上閤门官接引诣御座东北向搢笏殿中监奉盘琖授班首奉御启琖班首西向立殿中少监以酒注于琖班首奉酒诣御座前躬进讫虚跪兴以盘授殿中监出笏东上閤门官引退舎人接引复位賛再拜舎人引班首官稍前殿上臣僚席前相向立东上閤门官接引班首诣御座东北向搢笏殿中监授盘捧诣御座前西向立乐作皇帝饮讫舎人分引臣僚横行东上閤门官引班首接琖讫少退虚跪兴授殿中监出笏引退舎人接引复位賛再拜賛各赐酒羣官就位賛再拜羣官俱立席后复賛就位羣官俱坐酒初行羣官搢笏受酒先宰相次羣官皆作乐尚食典御奉御进食大官令设羣官食【后准此】皇帝再举酒【自此并殿中监少监进酒】羣官俱立席后乐作賛各就座行羣官酒乐作第三第四第五并如第二之仪若宣示琖即随所向东上閤门官以下揖称宣示琖躬賛就座若宣劝即立席后躬饮讫賛再拜内侍举御茶牀舎人揖班首以下降阶横行再拜搢笏舞蹈又再拜三省枢宻直学士复升殿分东西侍立枢宻都副承防从东入亦升殿侍立余官并国信使副分出次舎利五拜次从人再拜并分出次教坊谢只应并再拜出如赐茶酒殿中监以下知客省事以下知内侍省事以下带御器械官六尚局合应奉官只应武功大夫以下次行门禁卫诸班亲从教坊等逐班賛谢茶酒再拜出知客省事以下宣賛对立舎人复位引国信使副东入西向立舎人侧宣引当殿再拜班首出班致词复位再拜宣有勅各等第赐窄衣金束带衣着银器跪受讫五拜西出次舎利分入閤各合班再拜宣有勅各等第赐衣服衣着银器分物跪受讫再拜分出国信使副自外服所赐衣带再引东入当殿再拜由东阶升殿于折槛北向立【知客省事官先于宰相后近北立俟宣防】传语知客省事官诣御座前躬承防退近国信使前西向立具宣传语受传事舎人揖国信使稍前跪传事译授讫揖起复位传语知客省事官还殿上侍立位次捧书知客省事官搢笏知入内省官捧书匣授知客省事官诣御座前躬进呈讫近国信使前西向立揖国信使稍前跪知客省事官以书匣跪付国信使知客省事官出笏起复位揖国信使起复位引降东阶西出国信使副将至殿南阶宣賛对立舎人合班躬奏閤门无事卷班西出知客省事以下出皇帝降座鸣鞭宰相以下退










　　政和五礼新仪卷一百五十二
　　钦定四库全书
　　政和五礼新仪卷一百五十三
　　賔礼
　　崇政殿假日大辽使朝见仪
　　陈设
　　起居
　　宴
　　陈设
　　前期殿中监帅其属尚舎张设崇政殿设御座于殿上当中南向尚醖设御酒尊酒器于御座之东尚食设御茶牀于御座之西俱稍北有司设羣官酒尊酒器于殿下又设羣官座如紫宸殿大辽使朝见之仪
　　起居
　　皇帝将出宫内侍传排立皇帝服鞾袍出宫先带御器械官【窄衣】尚辇局官【公服系鞾】迎驾常起居【不賛】平辇逍遥下应奉人守踏道行门禁卫诸班亲从迎驾自賛常起居皇帝延和殿升辇鸣鞭至崇政殿降辇坐鸣鞭读奏目官宣賛舎人簿书官觉察失仪提使臣【鞾笏】常起居【读奏目官升降自东阶】次知内侍省事以下【公服系鞵签书省事以上由东朶殿升殿侍立余东朶殿侍立至宰相执政官升殿退】次殿前都指挥使至捧日天武四厢都指挥使次侍御亲军马歩都指挥使至龙神卫四厢都指挥使【并窄衣执仗子】次御前忠佐马歩军都以下次军头司只候员僚【并窄衣】次行门指挥使起居次舎人引三公以下东西相向立俟行门指挥使起居讫引横行三公左辅在殿阶之南稍东次太宰在其南次门下中书侍郎尚书左右丞次吏部礼部尚书次侍郎又在其南左散骑常侍在礼部尚书之东当直起居郎在其南开封尹在左散骑常侍之东【与侍郎班齐】知同知入内内侍省事在开封尹之东知客省事至知西上閤门事在其南次签书客省事至签书西上閤门事次閤门通事舎人次閤门只候次看班只候又在其南殿中监在同知入内内侍省事之东殿中少监在其南次殿中丞次殿中省主簿又在其南六尚局管勾官在殿中监之东典御在其南奉御又在其南太子三师在六尚局官之东【与执政官班齐】太子三少在其南在内监临并殿庭只应通事中侍中卫左武大夫在吏部侍郎之南次武功大夫次武功郎次敦武郎次从义忠训成忠郎又在其南中亮拱卫左武郎在左武大夫之东稍却每等重行异位并北向西上三少右弼在殿阶之南稍西少宰在其南次知同知签书枢宻院事次兵部工部尚书次侍郎在其南右散骑常侍在工部尚书之西当直起居舎人在其南御史大夫在右散骑常侍之西中丞在其南观文殿大学士资政殿大学士翰林学士承防翰林学士资政端明殿学士閤学士在御史大夫之西【观文殿学士以下稍却翰林学士承防以下又稍却】直学士在其南枢宻都承防在学士之西承防在其南次都承防次副承防诸房逐房副承防又在其南在内监临及殿庭只候应正侍中亮拱卫右武大夫在兵部侍郎之南次武徳大夫至武翼大夫次武徳郎至武翼郎次修武郎次秉义忠翊保义郎又在其南中卫右武郎在右武大夫之西稍却每等重行异位并北向东上宣賛对立舎人在班前东西相向【勾当皇城军头司在内监临武功大夫以下殿庭只应库务官从义郎以下并系鞵勾当皇城军头司系正任依前殿班入只应库关使臣并官系承务郎以上亦系鞵缀大班】常起居讫三省枢宻分东西升殿奏事【三省枢宻如不奏事下殿趋閤子】知客省事以下殿庭东侍立余官退次东上閤门官引亲王就位退次宗室开府仪同三司次节度使次节度观察留后观察使次防御练使刺史次宗室将军以下次驸马都尉【系正任者依本班】赴宴观察事以上【依前殿班次】并鞾笏逐班常起居俟起居班絶知客省事以下退次三省枢宻奏事毕知客省事以下复侍立位宣賛对立舎人各复位三省枢宻升殿侍立次馆伴官入大起居【于知客省事以下南稍东立俟赐国信使例物讫出若知客省事以下馆伴即东出接国信使俟见讫同出】接书传语知客省事官升殿【于执政官南阶东立】引国信使副自外捧书匣入舎人承受引天武举礼物入【到殿庭内以东为首】国信使副当殿立接书知客省事官降阶至国信使前舎人揖国信使稍前跪进书匣知客省事官侧身搢笏跪接出笏起揖国信使复位立知客省事官执笏捧书匣升殿暂授入内省官搢笏捧至御座前进呈毕复授入内省官【接书知客省事官退复殿上立位】天武常起居【牵马捧酒者止应喏呼万嵗】入内省官发匣取书传三省与枢宻同进读殿下引礼物东出进书讫付入内省官各复侍立位舎人与馆伴副使【谓知客省事以下充副使者】引国信使副至殿东阶下传语知客省事官降阶揖同升殿【知客省事官于宰相北立俟宣回问】国信使当折槛北向立舎人揖国信使稍前跪传大辽国主问圣体传事译授舎人舎人当国信使班前躬奏讫揖起复位立知客省事官诣御座前躬承防近国信使班前西向立具宣问授传事舎人揖国信使稍前跪传事译授讫具回奏译授舎人舎人当班前躬奏如初揖起复位【若尚有传语回问并如上仪】引向东阶赴当殿大起居【奏圣躬万福逐次出班致词并传事译授舎人当班前躬身代奏非汉服者拜舞并依本国仪后准此】班首出班谢面天顔复位五拜又出班谢防路馆驿茶药御筵传宣抚问复位五拜宣有勅各等第赐对衣衣着银器鞍辔马跪受赐讫五拜东出次舎人传事引舎利入殿大起居【传事代奏万福】宣有勅各等第赐衣服束带衣着银器分物跪受讫五拜东出次舎人传事引从人入当殿四拜起居【自奏圣躬万福】宣有勅各等第赐衣服腰带衣着银器分物跪受赐讫再拜东出舎人奏门外无公事皇帝降座鸣鞭归后幄
　　宴
　　国信使以下服所赐衣带舎利从人于崇德殿门外阶下立赴宴官鞾笏同国信使副于屏门外分立诸司排当偹内侍传排立东上閤门附内侍奏班齐皇帝坐鸣鞭行门禁卫诸班亲从迎驾奏圣躬万福次殿中监以下知客省事以下知内侍省事以下带御器械官六尚局应奉官只应武功大夫以下鬬班各奏圣躬万福次管军臣僚奏圣躬万福各复侍立只应位次舎人引赴宴官并国信使副依东西座位入当殿立定奏圣躬万福讫賛各就座再拜賛就座舎人分引升殿席前相向立【如无宣问国信使副即引下殿賛再拜賛就座】次引舎利次从人入当殿賛各就位再拜賛就座引东廊次内侍进御茶牀殿侍酧酒讫东上閤门官当御座前躬奏班首姓名以下进酒舎人分引殿上臣僚横行北向賛再拜舎人引班首官稍前东上閤门官接引诣御座东北向搢笏殿中监奉盘琖授班首奉御启琖班首西向立殿中少监以酒注于琖班首奉酒诣御座前躬进讫虚跪兴以盘授殿中监出笏东上閤门官引退舎人接引复位賛再拜舎人引班首稍前东上閤门官接引诣御座东北向搢笏殿中监授盘捧诣御座前西向立皇帝饮讫东上閤门官引班首接琖讫少退虚跪兴授殿中监出笏引退舎人接引复位賛再拜舎人賛各赐酒羣官再拜賛就座羣官俱立席后复賛就座羣官俱坐酒初行羣官搢笏受酒尚食典御奉御进食大官令设羣官食【后准此】皇帝再举酒【自此并殿中监少监进酒】羣官俱立席后饮讫賛各就座复行羣官酒皇帝再举酒并如第二之仪若宣示琖即随所向东上閤门官以下揖称宣示琖躬賛就座若宣劝即立席后躬饮讫賛再拜内侍举御茶牀舎人引班首以下降阶横行再拜搢笏舞蹈又再拜分班出次舎利五拜次从人再拜并东出如赐茶酒殿中监以下知客省事以下知内侍省事以下带御器械官六尚局应奉官只应武功大夫以下次行门禁卫诸班亲从等逐班賛谢茶酒再拜讫舎人奏门外无公事皇帝降座升辇鸣鞭至延和殿降辇鸣鞭舎人再奏无公事皇帝还内






　　政和五礼新仪卷一百五十三
　　钦定四库全书
　　政和五礼新仪卷一百五十四
　　賔礼
　　崇政殿假日大辽使朝辞仪
　　陈设
　　起居
　　宴
　　陈设
　　前期殿中监帅其属尚舎张设崇政殿设御座于殿上当中南向尚醖设御酒尊酒器于御座之东尚食设御茶牀于御座之西俱稍北有司设羣官酒尊酒器于殿下又设羣官座如紫宸殿大辽使朝见之仪
　　起居
　　皇帝将出宫内侍传排立皇帝服鞾袍出宫先带御器械官【窄衣】尚辇局官【公服系鞵】迎驾常起居【不賛】平辇逍遥下应奉人守踏道行门禁卫诸班亲从迎驾自賛常起居皇帝延和殿升辇鸣鞭至崇政殿降辇坐鸣鞭读奏目官宣賛舎人簿书官觉察失仪提使臣【鞾笏】常起居【读奏目官升殿自东阶】次知内侍省事以下【公服系鞵签书省事以上由东朶殿升殿侍立余朶殿侍立至宰相执政官升殿退】次殿前都指挥使至捧日天武四厢都都指挥使【并窄衣执杖子】次御前忠佐马歩军都军头以下次军头司只候员僚【并窄衣】次行门指挥使逐班常起居次舎人引三公以下东西相向立俟行门指挥使起居讫横行常起居如假日大辽使朝见之仪三省枢宻分东西升殿奏事【三省枢宻如不奏事升殿趋閤子】知客省事以下殿庭东侍立余官退东上閤门官引亲王就位退次宗室开府仪同三司次节度使次节度观察留后观察使次防御团练使刺史次宗室将军以下次驸马都尉【系正任者依本班】次赴宴观察使以上【依前殿班次】并鞾笏逐班常起居俟起居班絶知客省事以下退三省枢宻奏事退舎人奏门外无公事皇帝降座鸣鞭归后幄
　　宴
　　诸司排当偹内侍传排立引赴宴官入殿庭东西相向立东上閤门官附内侍奏班齐皇帝坐鸣鞭行门禁卫诸班亲从迎驾奏圣躬万福次殿中监以下知客省事以下枢宻都副承防当直起居郎舎人【待制以上充枢宻都副承防并催起居郎舎人即相次别为一班枢宻都副承防节正任者管军复别班】知内侍省事以下带御器械官六尚局应奉官只应武功大夫以下鬬班各奏圣躬万福讫【枢宻都副承防退俟赐酒毕归侍立位】次管军臣僚奏圣躬万福各复侍立只应位次舎人賛馆伴使常起居【依坐次立如馆伴使副系知客省事以下即东出接人使同入】次国信使副常起居【如三日以上即大起居舎利同从人四拜起居传使译授舎人代奏万福如见仪后准此】引西序节度使班舎人分引赴宴官横行奏圣躬万福讫賛各就座再拜賛就位舎人分引殿前席相向立次引舎利次从人入逐班常起居賛各就位再拜賛就位引升东廊次内侍进御茶牀殿侍酧酒讫东上閤门官当御座前躬奏班首姓名以下进酒舎人分引殿上臣僚横行北向賛再拜舎人引班首官稍前东上閤门官接引诣御座东北向搢笏殿中监奉盘琖授班首奉御啓琖班首西向立殿中少监以酒注于琖班首奉酒诣御座前躬进讫虚跪兴以盘授殿中监出笏东上閤门官引退舎人接引复位賛再拜舎人引班首官稍前东上閤门官接引诣御座东北向搢笏殿中监授盘捧诣御座前西向立皇帝饮讫东上閤门官引班首接琖讫少退虚跪兴授殿中监出笏引退舎人接引复位賛再拜舎人賛各赐酒羣官再拜就座羣官俱立席后复賛就位羣官俱坐酒初行羣官搢笏受酒尚食典御奉御进食大官令设羣官食【后准此】皇帝再举酒【自此并殿中监少监进酒】羣官俱立席后饮讫賛各就座复行羣官酒皇帝三举酒并如第二之仪若宣示琖即随所向东上閤门官以下揖称宣示琖躬賛就座若宣劝即立席后躬饮讫賛再拜内侍举御茶牀舎人揖班首以下降阶横行再拜搢笏舞蹈又再拜三省枢宻院复升殿分东西侍立余官退国信使东出【馆伴使副并国信使副于屏门外立】次舎利五拜次从人再拜并东出如赐茶酒殿中监以下知客省事以下知内侍省事以下带御器械官六尚局合应奉官只应武功大夫以下次行门禁卫诸班亲从等逐班賛谢茶酒再拜各复侍立只应位宣賛对立舎人复位立枢宻都副承防升殿侍立馆伴使副于知客省事以下南稍东立【俟赐国信使副物出如知客省事以下馆伴随人使出入】次国信使副入引当殿再拜班首出班致词复位再拜宣有勅各等第赐衣服衣着银器分物跪受讫五拜东出次从人入再拜宣有勅各等第赐衣服衣着银器分物跪受讫再拜东出国信使副自外服所赐衣带再引入当殿再拜由东阶升殿于折槛北向立【知客省事先于宰相后近北立俟宣防】传语知客省事官诣御座前躬承防退近国信使副西向立具宣传语授传事舎人揖国信使稍前跪传事译授讫揖起复位传语知客省事官还殿上侍立位次捧书知客省事官搢笏知入内省官捧书匣授知客省事官诣御座前躬进呈讫近国信使前西向立揖国信使稍前跪知客省事官跪以书匣传付国信使起复位引降东阶出【传语捧书知客省事官下殿】舍人奏门外无公事【大辽使副于侍立舎人后过】宰相以下退皇帝降座升辇鸣鞭至延和殿降辇鸣鞭舎人再奏无公事皇帝还内











　　政和五礼新仪卷一百五十四
　　钦定四库全书
　　政和五礼新仪卷一百五十五
　　賔礼
　　夏国进奉使见辞仪
　　髙丽国进奉使见辞仪
　　交州进奉使见辞仪
　　冝州西南蕃黎州等处进奉使人见辞仪海外进奉蕃客见辞仪
　　夏国进奉使见辞仪
　　见日【俟见班絶谢班前引髙丽交州同辞日并辞班引】使捧表函引入殿庭副使随入西向立舍人揖躬舍人当殿躬通夏国进奉使姓名以下祗候见引当殿引使稍前跪进表函【舍人一员搢笏躬接表函出笏捧诣东朶殿付入内侍省官接进】起归位四拜起居舍人宣有勅赐某物兼赐酒食跪受箱马过俯伏兴再拜舍人曰各祗候揖西出【常日不起居】次从人入不通即引当殿四拜起居舍人宣有勅赐分物兼赐酒食跪受箱过俯伏兴再拜舎人曰各只候揖西出辞日引使副入殿庭西向立舎人揖躬舎人当殿躬通夏国进奉使姓名以下只候辞引当殿四拜起居舎人宣有勅赐某物兼赐酒食跪授箱过俯伏兴再拜舎人曰好去揖西出次从人入辞如见仪【凡蕃客见辞同日者先夏国次髙丽次交州次海外蕃客次山后诸蛮】
　　髙丽国进奉使见辞仪【僧见辞附】
　　见日使捧表函引入殿庭副使随入西向立舎人揖躬舎人当殿躬通髙丽国进奉使姓名以下只候见引当殿引使稍前跪进表函【舎人一员搢笏躬接表函出笏捧诣客省接进】俯伏兴起归位大起居班首出班躬附起居归位再拜又出班前面天顔防路馆劵都城门外茶酒归位再拜搢笏舞蹈俯伏兴再拜【假日不舞蹈交州同】舎人宣有勅赐某物兼赐酒食搢笏跪授箱马过俯伏兴再拜舎人曰各只候揖西出【每过立班起居在侍御同员僚后入】次押物以下入不通即引当殿四拜起居宣有勅赐某物兼赐酒食跪授箱过俯伏兴再拜起居舎人曰各只候揖西出辞日引使副入殿庭西向立舎人揖躬舎人当殿躬通髙丽进奉使姓名以下只候辞引当殿四拜起居班首出班致词归位再拜舎人宣有勅赐某物兼赐酒食搢笏跪授箱过俯伏兴再拜舎人曰好去揖西出次从人入辞如见仪【使副疾谒告叅日俟见班絶入通某姓名叅假大起居使副知加恩告谢俟谢班絶入管勾所前一日申閤门若使副以下授恩命谢恩各依常叅官谢恩之仪若中谢例物不拜勅止唱赐者唱再拜舞蹈俯伏兴再拜】僧见辞不通当殿奏圣躬万福三呼万嵗宣有勅赐僧衣兼赐斋食三呼万嵗賛曰只候【辞賛曰好去】三呼万嵗西出【次本国使入后入者同】
　　交州进奉使见辞仪
　　见日使捧表函引入殿庭副使随入【或押衙则押衙捧表函】西向立舎人揖躬舎人当殿躬通交州进奉使姓名以下只候见【或押衙即不过班辞日同】引当殿引使稍前跪进表函【舎人一员搢笏躬接表函出笏接诣客省接进】俯伏兴起归位大起居班首躬附起居归位再拜舎人宣有勅赐某物兼赐酒食跪授箱马过俯伏兴再拜舞蹈俯伏兴再拜舎人曰各只候揖西出【每过垂拱殿起居在殿前司员僚后入】将军从人等并门见赐例物酒食辞日引使副或押衙入殿庭西向立舍人揖躬舎人当殿躬通交州进奉使姓名只候辞引当殿四拜起居班首出班致词归位再拜舎人宣有勅赐某物兼赐酒食搢笏跪授箱过俯伏兴再拜舞蹈俯伏兴再拜舎人曰好去揖西出军将从人等并门辞如见仪【使副疾谒告叅日于垂拱殿大班复入不通之起居若使副加恩告谢及使副以下授恩命谢恩及有中谢例物不拜勅止唱赐者并如髙丽使之仪】
　　宜州西南蕃黎州等处进奉使人见辞仪
　　见日首领捧表函引当殿班首出班跪进表函【舎人一员接表函捧诣客省投进】俯伏兴归位揖躬四拜起居舎人宣有勅赐某物兼赐酒食跪授箱过俯伏兴再拜舎人曰各只候揖东出辞日引当殿四拜起居舎人宣有勅赐某物兼赐酒食跪授箱过俯伏兴再拜舎人曰好去揖东出从人并门见辞赐例物酒食
　　海外进奉番客见辞仪【僧见辞附】
　　见日首领捧表函入不通引当殿通班首出班跪进表函【舎人一员搢笏躬接表函出笏捧诣客省投进】俯伏兴归位揖躬四拜起居班首出班躬附起居归位再拜舎人宣有勅赐某物兼赐酒食跪授箱过俯伏兴再拜舎人曰各只候揖西出【既出服所赐衣服崇政殿再引过朔望前殿后入常日不起居】辞日不通升殿四拜起居舎人宣有勅赐某物兼赐酒食跪授箱过俯伏兴再拜舎人曰好去揖西出从人并门见辞赐例物酒食僧见辞如髙丽僧见辞仪【凡复殿再拜引蕃国进奉使副首领以下各服所赐客者闗本俗衣服者依例候军头引公事毕当殿賛曰赐酒食再拜舎人賛曰就座酒食毕再拜出】






　　政和五礼新仪卷一百五十五
　　钦定四库全书
　　政和五礼新仪卷一百五十六
　　賔礼
　　皇太子与师傅保相见仪
　　皇太子元正冬至受羣官贺仪
　　皇太子与师傅保相见仪
　　前一日所司设师傅保以下次于宫门外道西南向设轩架之乐于殿庭近南北向其日质明诸卫率各勒所部屯门列仗兴谒设皇太子位于殿东阶下西向设师傅保位于殿西阶之西三少位于傅保之南稍却俱东向北上师傅保以下俱朝服至宫门通事舎人引就次左庶子请内严通事舎人引师傅保立于正殿门之西三少在其南稍却俱东向北上左庶子言外偹诸侍奉之官各服其器服俱诣閤奉迎皇太子朝服以出左右侍卫如常仪轩架作翼安之乐至东阶下西向立乐止通事舎人引师傅保及三少入就位轩架作正安之乐至位乐止皇太子再拜师傅保以下答拜【若三少特见则三少先拜】通事舎人引师傅保出轩架正安之乐作出门乐止左庶子前跪称左庶子某言礼毕皇太子入左右侍卫及乐作如来仪
　　皇太子元正冬至受羣官贺仪
　　前一日有司于东宫门外量地之宜设三公以下文武羣官等次如常仪典仪设皇太子答拜褥位于阶下南向又设文武羣官版位于门之外其日礼直官舎人先引三公以下文武羣官以次入就位立定礼直官舎人引左庶子诣皇太子前跪请内严少顷又言外偹内侍褰帘皇太子常服出次左右侍卫如常仪皇太子降阶诣南向褥位典仪曰再拜賛者承传曰再拜三公以下皆再拜皇太子答拜班首少前称贺云元正首祚【冬至云天正长至】景福惟新伏惟皇太子殿下与时同休贺讫少退复位左庶子前承令诣羣官前答云元正首祚【冬至云天正长至】与公等均庆典仪曰再拜班首以下皆再拜皇太子答拜讫礼直官通事舎人引三公以下文武百官以次出内侍引皇太子升阶还次帘降侍卫如常仪少顷礼直官舎人引知枢宻院官以下入就位立定内侍引皇太子降阶诣南向褥位枢宻以下参贺并如上仪讫退次引师傅保賔客以下入就位参贺如上仪师傅保以下次出内侍引皇太子升座礼直官引文武宫官入就位重行北向立定典仪曰再拜在位官皆再拜左庶子少前跪言具官某言元正首祚【冬至云天正长至】伏惟皇太子殿下与时同休俯伏兴复位典仪曰再拜在位者皆再拜分东西序立左庶子少跪前言礼毕左右近侍降帘皇太子降座宫官退左右侍卫以次出




　　政和五礼新仪卷一百五十六
　　钦定四库全书
　　政和五礼新仪卷一百五十七
　　军礼
　　皇帝御楼受蕃王降仪
　　陈设
　　御楼引见
　　陈设
　　前期殿中监帅其属尚舎设御座于宣德门楼上前楹当中南向又设御幄于御座之北仪鸾司分设文武百僚等及蕃国降王以下次于楼之左右其日未明尚书兵部帅其属陈列黄麾大仗于宣徳门外分左右中道外仗排立至朱雀门如大礼肆赦之仪【唯不设辇辂舆马等】所司偹蕃国降王以下所赐衣带等于楼侧以俟宣取
　　御楼引见
　　其日宰相亲王使相执政官文武百僚宗室诸方客使等各赴楼前就次皇帝常服出内东门先知客省事以下六尚局应奉官只应武功大夫至保义郎知内侍省事以下带御器械官鬬班立定屏门开先禁卫诸班亲从等迎驾自賛常起居知客省事以下知内侍省事以下常起居次楼上立知枢宻院官翰林学士承防宣名常起居贮廊南管军臣僚宣名常起居讫【管军臣僚导驾至宣徳门赴楼下侍立】皇帝乗舆升宣德门楼降舆归御幄礼直官舎人分引文武百僚立班于楼下如大礼肆赦之仪管勾降王使臣并随行旧蕃官北向立定楼下东上閤门进班齐牌以红条袋引升楼上东上閤门附内侍进讫内侍承防索扇扇合皇帝即御座帘卷内侍又賛扇扇开内侍卫如常仪诸班亲从并里围降王人等迎驾自賛常起居次舎人賛执仪将士常起居次管勾使臣等并随行旧蕃官常起居次礼直官舎人分引文武百僚重行北向賛者曰拜在位官皆再拜搢笏舞蹈三称万嵗又再拜班首奏圣躬万福又再拜讫礼直官舎人分引各就东西序立舎人引蕃国降王各服本蕃衣冠诣楼前北向立定【妇人少西僧又少西俱立其后】入内省官诣御座前承防传楼上东上閤门承防录讫以红条袋降制【凡有防宣问等并准此】楼下东上閤门官承防退蕃国降王以下俯伏于地东上閤门官至令通事舎人扶蕃国降王等起首领以下亦起并躬东上閤门官宣曰有勅蕃国降王以下再拜【僧尼止躬呼万嵗余准此】东上閤门官录勅防付管勾官讫蕃国降王等躬听诘问【如有回奏东上閤门录讫以红条袋引升殿】入内省官诣御座前承防传楼上东上閤门官承防称有勅赦罪宣讫舎人賛谢恩拜蕃国降王以下再拜随拜三称万嵗序立舎人入内省官再诣御座前承防传楼上东上閤门官东上閤门官承防称有勅各赐幞头衣带等楼下东上閤门官承防引所赐服檐牀陈列稍西舎人宣曰有勅蕃国降王等再拜讫躬舎人称各赐某物蕃国降王以下跪【僧尼人躬】妇赐物过又再拜三称万嵗【如赐官即賛谢再拜】并归次易所赐服舎人先引蕃国降王以下至授遥郡以上当楼前北向东上重行异位立定賛再拜舞蹈三称万嵗又再拜讫次賛服冠帔妇女再拜谢【或有授遥郡以上职名僧别班谢】引还次賛楼上侍立官称贺再拜礼直官舎人引方引文武百僚横行北向立定賛者再曰再拜在位官皆再拜班首少前俯伏跪称贺【其词中书省随行事撰述】贺讫俯伏兴退复位賛者曰拜在位官皆再拜搢笏舞蹈三称万嵗又再拜东上閤门官进诣楼前承防就班首宣曰有制賛者曰拜在位官皆再拜宣答讫【其词学士院随事撰述】賛者曰拜在位者皆再拜搢笏舞蹈三称万嵗又再拜分班楼上枢宻院官少前俯伏跪奏称具官臣某言礼毕俯伏兴退复位内侍承防索扇扇合皇帝降座帘降内侍又賛扇扇开所司承防放仗楼下鸣鞭賛文武百僚再拜讫退【如宣臣僚观六军骑士拽队赐茶酒临时取防】皇帝乗舆还内如常仪


　　政和五礼新仪卷一百五十七
　　钦定四库全书
　　政和五礼新仪卷一百五十八
　　军礼
　　命将出征仪上
　　受旌节
　　引见
　　造庙
　　冝社
　　告武成王庙
　　祃祭
　　师旋奏凯
　　御楼献俘宣露布
　　受旌节
　　前一日仪鸾司设大将次于朝堂其日大将常服入就次执事者设褥位于东上閤门外阶下设制诰箱于褥位之前少西持旌节者少南谒者引大将至就褥位北向立揖东上閤门官宣有勅大将再拜躬聼口宣讫搢笏谒者二人持箱进于大将之前大将受讫次少府监执事者交旌节大将俯伏兴再拜搢笏舞蹈又再拜讫出文德殿门次端礼门入右升龙门出宣德西偏门大将勒所部兵卫并偏将禆将各建旗以正行列【大将建旗饰以熊虎偏将建旟饰以乌隼裨将建旐饰以蛇】执擎旌节并押节人骑士枪牌歩兵乐工等分左右前导至第
　　引见
　　其日早大将常服入就殿门外次舎人引诣殿庭进当殿陛北向立揖躬大将再拜兴奏圣躬万福又再拜引大将少前躬致词归位再拜西出少顷舎人再拜再引大将诣殿庭进当殿陛北向再拜讫引至东阶揖升殿近御前之左大将奏事禀方略讫降东阶下殿再拜西出
　　造庙
　　前期太史择日太常寺具时日散告诸司前告二日仪鸾司设告官以下次于常所设大将次于南门之外道东西向前一日质明告官以下赴祠所清斋行事执事官并集告官斋所肄仪太祝习读祝文眡礼馔香币次賛者引监察御史阅礼馔视牲充腯【凡告官大将行事礼直官引余官賛者引】乃还斋所未后一刻大官令帅宰人以鸾刀割牲遂烹牲脯后有司帅其属清扫庙之内外告日前三刻礼直官賛者诸司职掌各服其服賛者先引宫闱令入诣殿庭北向再拜升殿开室讫太常陈币篚于神位之左【币以帛】祝版于神位之右置于殿香炉并合置于案上【御封香】次设祭器借以席光禄实之每位左十有二笾为四行以右为上【第一行鱼鱐在前糗饵粉餐次之第二行干在前干枣彩塩次之第三行鹿脯在前榛实干桃次之第四行薐在前芡栗次之】右十有二豆为四行以左为上【第一行芹菹在前笋菹葵菹次之第二行菁菹在前韭菹配食次之第三行鱼醢在前兎醢豚拍次之第四行鹿臡在前醓醢糁食次之】爼二一在笾前【实以羊腥七体两髀两肩两胁并脊两髀在两端两肩两胁次之脊在中】一在豆前【实以豕腥七体其载如羊】又爼六在豆右为三重以北为上【第一重一实以羊腥肠胃肺离肺二在上端离肺三次之肠三胃三又次之一实以豕腥肤九横载三重一实以羊熟肠胃肺一实以豕熟肤如载其腥第三重一实以羊熟十一体肩臂臑肫胳正脊一直脊一横脊一长胁一短胁一代胁一背二骨以并肩臂臑在上端肫胳在下端脊胁在中一实以豕熟十一体其载如羊皆羊在左豕在右】又爼二在胙爼之北【实以羊豕牲首】槃一在室户外之左【实以毛血】防二一在铏之前【实以大羮】一在笾之左【实以肝膋】铏三在防之后笾豆之间【实以羮加芼滑】簠簋各二在笾豆外二爼间簠在左簋在右【簠实以稻粱粱在稻南簋实以黍稷稷在黍南】设牺鐏一置于坫加勺幕置诸户前楹间北向【实以供内法酒】太常设烛于神位前洗二于东阶之东【盥洗在东爵洗在西】罍在洗东加勺篚在洗西南肆实以巾【若爵洗之篚则又寔以爵加坫】执罍篚者在于其后又设虚揖位于斋宫内道南及东神门外告官大将在南北向监察御史奉礼郎太祝太官令在北南向西上开瘗坎于西阶之东北向方深取足容物设望瘗位于瘗坎之南告官大将北向监察御史东向奉礼郎太祝西向北上又设告官位于东阶之东西向又设大将位于告官之南西向监察御史位于殿庭之南北向奉礼郎太祝太官令位于其后西上光禄卿位于监察御史之东北向又设监察御史位于殿上之西东向奉礼太祝在东西向北上太官令于酒尊所北向告日未明太官令帅其属实馔具毕引光禄卿入定位賛者曰再拜光禄卿再拜升自西阶【凡行事执官升降阶准此】眡礼馔毕次引监察御史升殿阅陈设纠察不如仪者光禄卿还斋所余官各服祭服引告官大将以下诣东神门外虚揖位礼直官賛揖讫賛者引监察御史奉礼郎太祝太官令先入就位次引告官并大将各入就位立受祠祭官于殿上賛奉神主次引宫闱令入室搢笏于祐室内奉神主设于座【奉神主诣神幄内于后启设于座以白罗巾覆之】执笏退复执事位祠祭官于殿上賛奉神主讫礼直官稍前賛有司谨具请行事賛者曰再拜在位者皆再拜引监察御史奉礼郎太祝太官令升就位立定次引告官诣盥洗位北向立搢笏盥手帨手执笏升诣僖祖室神位前搢笏跪三上香引奉礼郎搢笏西向跪执事者以币授奉礼郎奉礼郎以币授告官讫执笏兴诣次室以俟告官受币奉奠讫执笏俯伏兴再拜讫引告官以次诣翼祖宣祖太祖太宗真宗仁宗英宗神宗哲宗室奉奠并如上仪降复位少顷引告官再诣盥洗位北向立搢笏盥手帨手执笏诣爵洗位北向立搢笏洗爵拭爵以爵授执事者执笏升诣僖祖酒尊所西向立执事者以爵授执事者执笏诣僖祖神位前搢笏跪执事者以爵授告官告官执爵跪三祭酒奠爵执笏俯伏兴出室户外北向少立太祝搢笏于室户外之右东向跪读祝文讫【祝文随时事撰述】执笏兴复位告官再拜讫引告官以次诣翼祖宣祖太祖太宗真宗仁宗英宗神宗哲宗室酌献并如上仪降复位礼直官曰赐胙賛者曰再拜告官大将以下皆再拜祠祭官于殿上賛奉神主入祐室引宫闱令搢笏奉神主入祐室讫【宫闱令先捧匮置于神位纳神主于匮讫捧匮入祐室】次引告官大将诣望瘗位有司诣神位前取祝币置于瘗坎次引监察御史奉礼郎太祝降望瘗位立定礼直官曰可瘗置土半坎引告官以下复诣东神门外虚揖位对立礼直官賛礼毕揖讫退太官令帅其属彻礼馔监察御史升殿监眡収彻讫退宫闱令阖户以降太常藏祝板于匮若凯旋祭告惟陈俘馘及军实于南门之外北面东上其告礼并如上仪
　　宜社
　　前期太史择日太常寺以时日散告诸司前告二日仪鸾司设告官以下次于常设所设大将次于设宫北门之外道西东向前一日质明告官以下赴祠所清斋行事执事官并集告官斋所肄仪太祝习读祝文眡礼馔香玉币次賛者引监察御史视礼馔视牲充腯【凡告将行事礼直官引余官賛者引】斋所未后一刻太常令帅宰人以鸾刀割牲遂烹牲脯后有司帅其属扫除坛之上下告日前三刻礼直官賛者诸司职掌各服其服太常设神位席太史设神位版于坛上南方北向太常陈币篚于神位之左【礼神之玉奠于神前玉加于币玉以两圭有邸币以黑】祝版于神位之右置于坫香炉并合置于案上【以御封香】次设祭器借以席光禄实之每位各左十有二笾为三行以右为上【第一行彩塩在前鱼鱐糗饵粉餐次之第二行榛实在前干桃干干枣次之第三行菱在前芡栗鹿脯次之】右十有二豆为三行以左为上【第一行芹菹在前笋菹菁菹次之第二行韭菹在前配食鱼醢兎醢次之第三行豚拍在前鹿臡醓醢糁食次之】爼二一在笾前【实以羊腥七体两脾两肩两胁并脊两脾在两端两肩两胁次之脊在中】一在豆前【实以豕腥七体其载如羊】又爼六在豆右为三重以北为上【第一重一实以羊腥膓胃肺离肺二在其上端离肺三次之膓三胃三又次之一实以豕腥肤九横载第二重一实以羊熟膓胃肺一实以豕熟肤其载如腥第三重一实以羊熟十一体肩臂臑肫胳正一直一横一长胁一短胁一代胁一皆二骨以并肩臂臑在上端肫胳在下端胁在中一寔以豕熟十一体其载如羊皆羊在左豕在右】槃一在神前【实以血】铏三在槃之前笾豆之间【实以羮加芼滑】簠簋各二在笾豆外二爼间簠在左簋在右【簠实以稻粱粱在稻南簋实以黍稷稷在黍南】设牺尊一置于坫加勺幂在坛上西北隅南向【实以供内法酒】太常设烛于神位前洗二于印阶之东【盥洗在东爵洗在西】罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后又设虚揖位于坛东告官大将在南北向监察御史奉礼郎太祝太官令在北南向西上开瘗坎于子阶之西北南向方深取足容物设望瘗位于瘗坎之南告官大将在南北向监察御史在东西向奉礼郎太祝在西东向南上又设告官位于墉下南向监察御史位于两坛之间南向奉礼郎太祝太官令在其后东上光禄卿在其西南向又设监察御史位于社坛上之东西向奉礼郎太祝位于稷坛上之西东向南上太官令于酒尊所南向告日未明太官令帅其属实馔具毕引光禄卿入就位賛者曰再拜光禄卿再拜升自印阶【凡行事执事官升降凖此】眡礼馔毕次引监察御史升坛阅陈设纠察不如仪者光禄卿还斋所余官各服祭服次引监察御史奉礼郎太祝大官令先入就位次引告官并大将就位立定礼直官稍前賛有司谨具请行事賛者曰再拜在位者皆再拜次引监察御史奉礼郎太祝大官令升坛各就位【大官令就酌尊所】立定次引告官诣盥洗位南向立搢笏盥手帨手执笏升诣太社神位前搢笏跪三上香次引奉礼郎搢笏东向跪执事者以玉币授奉礼郎奉礼郎以玉币授告官讫执笏兴诣太稷坛以俟告官受玉币奉奠讫执笏俯伏兴再拜次引告官诣太稷坛奉奠如上仪降复位少顷引告官再诣盥洗位南向立搢笏盥手帨手执笏诣爵洗位南向立搢笏洗爵拭爵以爵授执事者执笏升诣太社酒尊所东向立执事者以爵授告官告官搢笏执爵执尊者举幂大官令酌酒告官以爵授执事者执笏诣太社神位前搢笏跪执事者以爵授告官告官执爵三祭酒奠爵执笏俯伏兴少立引太祝诣神位前西向搢笏跪读祝文讫【祝文随事撰述】执笏兴诣太稷坛以俟告官再拜讫引告官以次诣太稷酒尊所酌献如上仪降复位礼直官曰赐胙賛者曰再拜告官大将以下皆再拜受赐引告官诣望瘗位有司各诣神位前取玉币祝版置于瘗坎次引监察御史奉礼郎太祝降诣望瘗位立定礼直官曰可瘗寘土半坎引告官以下复诣虚揖位对立礼直官賛礼毕揖讫退太官令帅其属彻礼馔引监察御史升坛监视收彻讫退若凯旋祭告唯陈俘馘及军实于北门之外南面西上其告礼并如上仪













　　政和五礼新仪卷一百五十八
　　钦定四库全书
　　政和五礼新仪卷一百五十九
　　军礼
　　命将出征仪下
　　告武成王庙
　　前期太史择日太常寺具时日散告诸司前告二日仪鸾司设告官以下次于祠所又设大将次于庙南门之外道东西向前一日质明告官以下赴祠所清斋执事官并集告官斋所肄仪太祝习读祝文眡礼馔香币退告曰前三刻礼直官賛者诸司职掌各服其服太常陈币篚于神位之左【币用白】祝版于神位之右置于坫香炉并合置于案上【以御封香】次设祭器借以席光禄实之每位各左一笾【实以鹿脯】右一豆【实以鹿臡】牺尊一置于坫加勺幕在于殿堂上前楹间北向实以供内法酒太常设烛于神位前置二洗于东阶之东盥洗在东爵洗在西罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后开瘗坎于殿后之西北壬地方深取足容物设望瘗位于瘗坎之南告官北向大将位于西东向奉礼郎太祝太官令位于东西向南上设告官位于东阶之东西向又设大将位于告官之南西向奉礼郎太祝太官令位于殿庭之南北向西上又设奉礼郎太祝位于殿上之东西向北上太官令于酒尊所北向告日未明大官令帅其属实馔具毕告官以下各服祭服賛者引奉礼郎太祝太官令先入就位【告官大将礼直官引余官賛者引】次礼直官引告官并大将入就位立定礼直官稍前賛有司谨具请行事賛者曰再拜在位者皆再拜次引奉礼郎太祝太官令升自东阶【凡行事执事官升降皆准此】就位次引告官诣盥洗位北向立搢笏盥手帨手执笏升诣神位前搢笏跪三上香次引奉礼郎搢笏西向跪执事者以币授奉礼郎奉礼郎奉币授告官讫执笏兴复位告官受币奉奠讫执笏俯伏兴再拜降复位少顷引告官再诣盥洗位北向立搢笏盥手帨手执笏诣爵洗位北向立搢笏洗爵拭爵以爵授执事者执笏升诣尊所西向立执事者以爵授告官告官搢笏执爵执尊者举幂太官令酌酒告官以爵授执事者执笏诣神位前北向立搢笏跪执事者以酒授告官告官执爵三祭酒奠爵执笏俯伏兴少立次引太祝诣神位前东搢笏跪读祝文讫【祝文随时事撰述】执笏兴复位告官再拜讫降复位次引告官诣望瘗位有司诣神位前取祝币置于瘗次引奉礼郎太祝降诣望瘗位立定礼直告曰可瘗窴土半坎礼直官曰礼毕引告官以下退
　　祃祭
　　前祭一日所司预于祭所设壝量地之宜建二旗于四门之外各以地色又设黄帝神位于壝内近北南向【奉以熊席】置甲胄弓矢于神位之右建矟于其后祭日前三刻礼直官賛者各服其服所司陈币于神位之左【币以白】祝版于神位之右置于坫香炉并合置于案上又设祭器借以席笾一在左【实以鹿脯】豆一在右【实以鹿臡】牺尊一置于坫加勺幂在壝内之东南【实以法酒】设烛于神位前洗二位于东阶之东【盥洗在东爵洗在西】罍在洗东加勺篚在洗西南肆实以巾【若爵洗之篚则实以爵加坫】执罍篚者位于其后开瘗坎于神位之北壬地方深取足容物设望瘗位于瘗坎之南设献官位于壝之东门内西向奉礼郎太祝太官令位于壝门内北向西上【献官将充奉礼郎太祝大官令以上以本处曹官充摄】又设奉礼郎太祝位于神位前之东西向北上太官令位于酒尊所北向质明太官令帅其属实馔具毕献官具戎服余官常服賛者引奉礼郎太祝太官令先入就位【献官礼直官引余官賛者引】礼直官引献官就位礼直官稍前賛有司谨具请行事賛者曰再拜引奉礼郎太祝太官令各就位次引献官诣盥洗位北向立盥手帨手诣神位前跪三上香次引奉礼郎搢笏西向跪执事者以币授奉礼郎奉礼郎奉币授献官讫执笏兴复位献官受币奉奠讫俯伏兴再拜退复位少顷引献官再诣盥洗位北向立盥手帨手诣爵洗位北向立洗爵拭爵以爵授执事者诣酒尊所西向立以爵授献官献官执爵执尊者举羃太官令酌酒献官以爵授执事者诣神位前北向立执事者以爵授献官献官跪执爵三祭酒奠酒俯伏兴少立次引太祝诣神位前东向搢笏跪读祝文讫【祝文随时事撰述】执笏兴复位献官再拜讫退复位次引献官以下诣望瘗位有司诣神位前取祝币置于瘗坎次引奉礼郎太祝诣望瘗位立定礼直官曰可瘗窴土半坎礼直官賛礼毕引献官以下退
　　师旋奏凯
　　某日大将勒所部兵卫执俘陈于都门外鼓吹令丞押凯乐分前后二部并其次第陈列将入都门鼓吹振作迭奏乐歌【其词随时事撰述】行至太庙及太社门工人下马陈列于门外奏歌曲俟告献礼毕复导引奏曲至宣德门楼前兵仗外二十歩乐工皆下马徐行前进兵部尚书于中路前导至楼下次协律郎二人公服执麾分导鼓吹令引乐工等至献俘位之南面重行立定大司乐于乐工之前俯伏跪奏具官臣某言请奏凯乐协律郎举麾鼓吹大作徧奏乐曲协律郎偃麾乐止大司乐又跪奏臣某言奏凯乐毕兵部尚书大司乐进协律郎导鼓吹令引乐工等并于兵仗外序立次引复入献如别仪
　　御楼献俘宣露布
　　前期殿中监帅其属尚舎设御座于宣德门楼上前楹当中南向又设御幄于御座之右北仪鸾司分设文武百僚及献俘将校次于楼下之左右随地之宜其日未明尚书兵部率其属陈列黄麾大仗于楼前东上閤门御史台太常寺设文武百僚等班位并如受降之仪又设献俘位于楼前少南又设献俘将校位于献俘位之北刑部尚书奏请献俘位又于其北并北向门下侍郎受露布于楼下之东兵部尚书位于其南并西向文武百僚诸方客使各赴楼前就位次皇帝常服出内东门先知客省事以下六尚局应奉官只应武功大夫至保义郎知内侍省事以下带御器械官鬪班立定屏门开先禁卫诸班亲从等迎驾自賛常起居次知客省事以下知内侍省事以下常起居次楼上侍立知枢宻院官翰林学士承防宣名常起居贮廊南管军臣僚宣名常起居讫【管军臣僚导从驾至僚门导赴楼下侍立】皇帝乗舆升宣德门楼降舆归御幄礼直官舎人分引文武百僚就位立定楼下东上閤门进班齐牌以红绦袋引升楼上东上閤门附内侍进讫内侍承防索扇扇合皇帝即御座帘卷内侍又賛扇扇开侍卫如常仪诸班亲从并里围人等迎驾自賛常起居次舎人賛执仪将士常起居次礼直官舎人分引文武百僚横行北向賛曰拜在位官皆再拜搢笏舞蹈三称万嵗又再拜班首奏圣躬万福又再拜讫礼直官舎人分引各就东西序立次楼上侍臣承防进诣楼前宣引献俘宣讫将校执俘就北面位立定东上閤门官引露布案于楼前北向称宣附讫附门下省东上閤门官案西东向立引门下侍郎于案南北向搢笏跪提承受【阙即行首承受】于案上捧露布躬授门下侍郎俯伏兴置案于近北东上閤门官随案退门下侍郎以露布传授通事舎人折方南行诰文武班南宣宣讫通事舎人捧露布跪授门下侍郎转授兵部尚书次礼直官引刑部尚书进当楼前俯伏跪进奏具官臣某言某使某官某以某处所俘执献请付所司奏讫复位以俟防合就刑者立于西厢东向礼直官引大理卿受之诣法塲准式若上命释罪者通事舎人诣楼前南向宣有勅释缚释缚讫俟命又东上閤门官宣制释放【其词学士院随事撰述】宣讫通事舎人賛谢恩拜再拜随拜三称万嵗讫于东厢西向序立【如有赐物即临时承防宣赐賛谢恩如受降之仪】賛楼上侍立官称贺再拜礼直官舎人分引文武百僚横行北向立定賛者曰拜在位官皆再拜班首少前俯伏跪称贺讫【其词中书省随事撰述】俯伏兴退复位賛曰拜在位官皆拜搢笏舞蹈三称万嵗又再拜东上閤门官进诣楼前承防就班者宣曰有制賛者曰拜在位官皆再拜宣答讫【其词学士院随事撰述】賛者曰拜在位官皆再拜搢笏舞蹈三称万嵗又再拜分班楼上枢宻院少进前俯伏跪奏称具官臣某言礼毕俯伏兴退复位内侍承防索扇扇合皇帝降座降内侍省賛扇扇开所司承防放仗楼下鸣鞭賛文武百僚再拜讫退皇帝乗舆还内如常仪











　　政和五礼新仪卷一百五十九
　　钦定四库全书
　　政和五礼新仪卷一百六十
　　军礼
　　皇帝田猎仪上
　　时日
　　祭告
　　陈设
　　车驾诣田猎所
　　田猎
　　赐射余获
　　车驾还内
　　时日
　　仲冬之月太史择日皇帝田猎于近郊【猎以刚日】
　　祭告
　　皇帝将猎遣官告于宗庙社稷如常告之仪有司祃祭于田所设黄帝神位南向建矟于神位之后置甲胄弓矢于神位之侧设制币笾豆尊坫篚羃并如命将出征祃祭之仪
　　陈设
　　前期户部尚书治徒庶侍郎会卒伍虞部莱所田之野量地之广狭以旌为和门殿中监帅其属尚舎设御幄殿于近北南向设东西閤于殿后之左右殿上前楹施帘仪鸾司文武羣官次于幄殿门外之左右量地之宜典仪设侍猎羣臣位于和门内之左右又设王公以下从猎位于和门内之东南与侍猎羣臣班稍却重行异位西向北上又设百姓位于王公从猎位之南少东随地之宜前猎一日未明兵部尚书建旗于所田之后诸将以鼓铎镯铙帅士徒集于旗下毋得諠哗质明币旗罚后至者兵部侍郎分申田令禁麛卵者与毒驾卤簿仗自宣德门外以次排列如式
　　车驾诣田猎所
　　前期殿中监帅其属尚舎设御幄于大庆殿后殿上前楹施帘仪鸾司设导驾等官次于殿门之外大晟设宫架于宣德门外稍南北向如式其日未明二刻诸侍卫之官各服其器服乗黄令进木辂于宣德门内南向设千牛将军一员位于辂前北向门下侍郎一员位于左辅之前賛者二人位又在其前通事舎人分引枢宻院事以下诣垂拱殿立班如常仪东上閤门附内侍进班齐牌垂拱殿帘降皇帝乗辇出殿上少驻辇官迎驾自殿常起居宣賛官上殿帘鸣鞭行门禁卫诸班亲从迎驾自賛常起居次舎人先賛知内侍省官以下常起居次枢宻以下通班常起居賛只候引驾枢宻知客省事以下至签书东上閤门官分左右立六部尚书局应奉官只应通事大夫以下武功大夫以上并先退次管军臣僚宣名常起居賛只候引驾分左右前导辇降东阶垂拱殿门外禁卫诸班亲从自賛常起居皇帝至大庆殿后閤降舆入西閤导驾官以下就次各易其服少顷东上閤门御史台太常寺分引左辅门下侍郎太仆卿乗黄令诣大庆殿西阶下立东向乗黄令位其后次引导驾官在其后分东西相向立定以俟命奉迎前导礼直官通事舎人引左辅奏请中严【凡左辅门下侍郎奏请皆礼直官通事舎人引】少顷又奏外办皇帝服武弁之服乗舆以出降自西阶称警跸如常仪宣賛舎人賛左辅以下常起居次导驾官常起居【已起居者止奏圣躬万福】太仆卿出诣木辂所摄衣而升正立执辔导驾官前导帝出大庆殿门外至木辂所千牛将军前跪执辔左辅进诣舆前俯伏兴跪奏左辅具官臣某言请皇帝降舆升辂奏讫俯伏兴退复位【凡左辅奏请准此】乗黄令稍前东向进木辂皇帝降舆升辂太仆卿立授绥导驾官分左右前导门下侍郎进当辂前俯伏跪奏门下侍郎具官臣某言请车驾进发奏讫俯伏兴退复位【凡门下侍郎奏请准此】协律郎跪俯伏举麾兴工鼓柷奏采茨之乐【凡乐皆协律郎举麾兴工鼓柷而后作偃麾戞敔而后止】车驾动称警跸左辅先诣宣德门内以俟门下侍郎及賛者夹以出千牛将军夹辂而趋车驾将及宣德门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传勅侍臣上马诸侍卫之官各督其属左右翊驾在黄麾内行寳郎奉八寳前导殿中监后部从导驾官夹侍侍臣上马率门下侍郎奏请车驾进发车驾动称警跸乐止鼓吹振作小驾卤簿前导诣田所车驾将至田所北和门兵部尚书戎服乗马奉引东上閤门御史台分引文武侍猎官诸方客使礼直官賛者引从猎官俱诣门外立班再拜奉迎讫退【内已起居者止奏圣躬万福】车驾入门少驻文武侍臣皆下马导驾官歩导入门车驾动千牛将军夹辂而趋至幄殿西阶回辂南向导驾官分左右立千牛将军立于辂左左辅奏请皇帝降辂乗舆尚辇奉御进舆于舆后皇帝降辂乗舆入幄殿侍卫如常仪皇帝降舆归后西閤帘降通事舎人承防勅羣臣各还次以俟田猎
　　政和五礼新仪卷一百六十
　　钦定四库全书
　　政和五礼新仪卷一百六十一
　　军礼
　　皇帝田猎仪下
　　田猎
　　皇帝将猎御史台先引殿中侍御史入就位次礼直官通事舎人等分引侍猎羣官就位内侍传宣王公以下从猎官并赐旋襴鞾子次引王公以下服所赐俱入幄殿门内分班立定太仆进田马于御幄之西阶尚辇奉舆于殿后西阁近东南向左辅奏中严少顷又奏外办帘卷皇帝乗舆以出警跸侍卫如常仪至殿上少驻通事舎人賛随驾从猎官奏圣躬万福讫又賛谢恩拜王公以下再拜讫左辅诣舆前俯伏跪奏请皇帝降舆乗马太仆卿授绥兵部尚书戎服歩导将至幄殿门门下侍郎诣驾前俯伏跪奏请皇帝少驻勅从猎官上马左辅前承防退称曰制可门下侍郎传制从猎官上马賛者承传勅从猎官上马王公以下从猎官俱乗马从后兵部尚书乗马奉引至围前皇帝鼓行赴围鼓吹令以鼓六十陈于驾前东南西向六十于西南东向皆乗马各备箫角次将士皆驰入围乃设驱逐之百有二十分左右相向皇帝乗马南向太仆卿敛大绥以从王公以下皆带弓矢陈于驾左右所司之属又敛小绥以从遂驱兽出于驾前近侍整饬弓矢以进皇帝受弓矢从禽左而射之【每射中狐兎王公以下并下马再拜贺】门下侍郎诣驾前俯伏跪奏请皇帝观猎奏讫皇帝乗马南向王公以下各以序射【若射中狐兎即下马再拜谢】射讫乃止驱逐之骑驱逐之骑止然后百姓猎田虞部建旗于围内从驾之鼓及诸军之鼓俱振卒徒噪呼得禽者献于旗下以备宗庙賔客庖厨之实其余还以馈田家
　　赐射余获
　　前期殿中监帅其属尚舎设御幄殿于射所南面又设东西阁于殿后有司设王公以下射席位于幄殿前之东又设释弓矢席位于殿门外之左右俱北上田将毕张兽皮于御幄殿之南【量地逺近】陈所获之禽于幄殿下已南少东田既毕门下侍郎奏请皇帝观射奏讫皇帝至自田所王公以下并持弓矢分左右前导皇帝升幄侍卫警跸如常仪王公以下至幄殿门皆跪释弓矢于位礼直官舎人入以序列于庭门下侍郎奏请王公以下射左辅前承防退称曰制可賛王公以下再拜讫出诣门外位跪取弓矢入就射而中者立于东阶西面依踈宻为序不中者立于西阶其序依品并北上立定賛者曰拜在位者皆再拜讫所司以次授于中者授讫俱复位賛者曰拜在位者皆再拜左辅诣御座前跪奏礼毕退皇帝乗舆归殿后东阁帘降左辅奏解严礼直官舎人引王公以下次出
　　车驾还内
　　前期殿中监帅其属尚舎设御幄于大庆殿门外之东南向其日皇帝观射讫还幄殿后东阁所司转仗卫卤簿于还涂如来仪文武百官客使等并先诣宣德门外就次以俟立班奉迎乗黄令进木辂于幄殿门外南向千牛将军一员执长刀立于辂前尚辇奉御进舆于殿后阁导驾官俱诣幄殿下奉迎左辅奏请中严少顷又奏外办帘卷皇帝服武弁服乗舆以出应导驾官等并迎驾奏圣躬万福讫歩导出门外太仆卿先诣木辂所摄衣而升正立执辔皇帝乗舆降自西阶至木辂所左辅奏请皇帝降舆升辂【有司仍具文辇若乗辇即奏云降舆乗辇】太仆卿正立授绥千牛将军驭驾如来仪门下侍郎奏请车驾进发车驾动警跸侍卫如常仪将至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传勅侍臣上马门下侍郎奏请车驾进发车驾动警跸鼓吹诸军乐振作车驾将至宣德门外文武百官立班再拜奉迎车驾至宣德门外少驻文武侍臣皆下马歩导千牛将军降立于辂右车驾动千牛将军夹辂而趋大乐正令奏采茨之曲入门乐止车驾至御幄前左辅奏请皇帝降辂乗舆【若乗辇即奏云降辇】皇帝降辂乗舆以入至大庆殿后阁左辅奏解严通事舎人承防勅羣官还次将士各还其所












　　政和五礼新仪卷一百六十一
　　钦定四库全书
　　政和五礼新仪卷一百六十二
　　军礼
　　册命诸王大臣仪
　　陈设
　　临轩册命
　　陈设
　　前期殿中监帅其属尚舎张设垂拱大庆殿门之内设御座于大庆殿当中南向设东西房于御座之左右稍北设东西阁于殿后之左右殿上前楹施帘设香案于丹墀螭壁间大晟展宫架之乐于殿庭横街之南设协律郎举麾位于宫架西北东南大司乐押乐位于宫架之北北向仪鸾司设受册者次于右升龙门里近地东向文武百僚应行事官次于大庆殿门外及朝堂之内外又设册案位次于殿后东厢南向【前一日尚书工部奉册进入】其日尚辇陈舆辇于龙池繖扇于沙墀太仆陈五辂于庭玉辂在其中金辂在其东象辂次之革辂在其西木辂次之玉辂稍前俱北向尚辇列御马于龙墀在御辇之后东西相向金吾列仗陈旂帜兵部帅其属设黄麾半伏于殿外之内外典仪设左辅承制位于御座之东西向又设受册者位于殿庭横街之南北向设权置册褥位于近东稍北向又于受册位前东北西向设褥位一以俟右弼奉册又于奉册位之北设褥位一以俟左辅宣制右弼读册应行事官位又于近北西向北为上典仪于宫架东北賛者二人在南少退俱西南
　　临轩册命
　　其日未明前受册者服朝服自第备本品南簿入右掖门至端礼门降车礼直官通事舎人賛引入右升龙门就次质明辟大庆殿门文武百僚及应行事官入就次服朝服大乐正帅乐工先入就位协律郎入就举麾位大司乐入就押乐位典仪帅賛者先入就位掌管内臣承防降册出垂拱殿门礼部职掌以次捧举至大庆殿后幄次以俟皇帝将出宫东上閤门引知枢宻院事以下诣垂拱殿立班如常仪东上閤门附内侍进班齐牌垂拱殿帘降皇帝乗辇出至殿上少驻辇官迎驾自賛常起居宣賛官上殿帘卷鸣鞭行门禁卫诸班亲从迎驾自賛常起居次舎人先賛知内侍省以下常起居次枢宻以下通班常起居賛只候引驾枢宻知客省事以下至签书东上閤门官分左右立六尚局应奉官只应通事大夫以下武功大夫以下并先退管军臣僚窄衣执仗宣名常起居賛只候引驾分左右前导辇降东阶垂拱殿门外禁卫亲从自賛常起居讫至大庆殿后管军臣僚易公服执仗于殿阶下分东西立侍武功大夫至武翼郎分立于龙墀上敦武郎至保义郎分立于沙墀上并重行东西相向皇帝降辇入西阁前导官易朝服诣御座前分左右侍立枢宻院签书枢宻院知客省事以下签书东上閤门官在东同知枢宻院在西閤门以下各诣两朶殿上不当只应舎人并殿下西向立诸将军校先入分立殿门左右内外符寳郎俱诣阁奉迎御史台先引殿中侍御史一员先入就位次东上閤门御史台太常寺四方馆分列三公以下文武百僚等入诣大庆殿庭立班东西相向如正至朝会之仪礼直官引右弼中书侍郎及捧册官并诣大庆后幄次前立少顷捧册出幄次捧册官帅执事人等捧举以行礼直官通事舎人前引中书侍郎押册右弼从后援卫如仪由大庆东过至大庆殿庭权制讫礼直官通事舎人賛引受册者立于殿门外之东西向礼直官通事舎人引左辅版奏中严内外符寳郎奉寳先出陈于御榻之左右少顷又引左辅版奏外办皇帝服通天冠绛纱袍帘卷大乐正令撞黄钟之钟右五钟皆应殿上鸣鞭禁卫诸班亲从自賛常起居皇帝出西閤乗辇协律郎俯伏跪举麾兴工鼓柷宫架奏干安之乐【凡乐皆协律郎举麾工鼓柷而后作麾戛敔而后止】皇帝出自西房内侍承防索扇扇合皇帝降辇即御座帘卷内侍又賛扇扇开殿下鸣鞭戛敔乐止炉烟升礼直官通事舎人引受册者入乐作至位乐止典仪曰再拜受册者再拜搢笏舞蹈又再拜奏圣躬万福又再拜讫引受册者进东西向立礼直官通事舍人引文武百僚俱横行北向【两省官学士待制以上将军以下依旧东西相向立】典仪曰再拜賛者承传在位官皆再拜搢笏舞蹈又再拜班首奏圣躬万福又再拜分班礼直官通事舎人引受册者复受册引左辅诣御座前承防退降阶宣制位称有制典仪曰再拜受册者以下应在位官皆再拜左辅宣制讫受册者以下再拜左辅升复位礼直官通事舎人引右弼诣读册位中书侍郎引册案立于右弼之右右弼搢笏捧册跪读讫兴置于案典仪曰再拜受册者再拜次引右弼诣奉册位中书侍郎引册案立于右弼之右右弼捧册受册者搢笏跪受讫兴置于案【举案者退立于其后】右弼中书侍郎俱退位奉班典仪曰再拜受册者再拜礼直官通事舎人引受册者退乐作出门乐止左辅进当御座前俯伏跪奏称左辅臣某言礼毕俯伏兴复位内侍承防索扇扇合帘降鸣鞭大乐正令撞蕤賔之钟左右五钟皆应协律郎俯伏跪举麾兴工鼓柷奏干安之乐皇帝降座入自东房还东阁侍卫如常仪内侍又賛扇扇开戛敔乐止礼直官通事舎人引左辅版解严所司承防放仗应在位官俱再拜讫以次出










　　政和五礼新仪卷一百六十二
　　钦定四库全书
　　政和五礼新仪卷一百六十三
　　军礼
　　紫宸殿贺胜防仪
　　大傩仪
　　州县傩仪
　　诸州岁贡仪
　　紫宸殿贺胜防仪
　　垂拱殿皇帝将出宫读奏目官以下横行序立如望参仪东上閤门附内侍进班齐牌皇帝出宫守踏道行门禁卫诸班亲从迎驾自賛常起居讫又自賛贺再拜讫皇帝服鞾袍坐鸣鞭读奏目官以下起居讫【读奏目官升降自东阶】班首出班致词称贺归位再拜【如宣答又再拜】次知内侍省事以下【帯御器械官公服鞾笏缀内侍近班】次管军臣僚各逐班先面西立俟班到横行賛起居称贺并如上仪次行门起居称贺再拜讫俟舍人南阶下直身奏班絶皇帝降座鸣鞭诣紫宸殿后幄排立诸班亲从迎驾自賛常起居初垂拱殿起居称贺班将毕紫宸殿枢宻以下大班入就位并如贺祥瑞立班之仪东上閤门附内侍进班齐牌皇帝御紫宸殿坐鸣鞭舎人揖枢宻以下躬起当殿通某官姓名以下起居称贺复位賛枢宻以下再拜搢笏舞蹈又再拜班首奏圣躬万福又再拜班首出班致词称贺复位又再拜搢笏舞蹈又再拜知东上閤门官当殿北向承防讫西向称有制枢宻以下再拜宣答讫又再拜舞蹈又再拜讫再鸣鞭枢宻直学士自西阶升殿侍立知引进司东上閤门官以下殿庭东西向侍立余官分班出【宣賛舎人退近南当庭中对立舎人西出】文武百僚诸军将校殿门外序班立定知引进司官东上閤门官以下退立东阶下殿中侍御史一员先入就位次两省次上将军以下分班入次舎人分引三公以下文武百僚入殿庭东西相向立【将校排列不尽者止殿门外立班】舎人揖班首以下躬宣賛舎人当殿通文武百僚宰臣【三公通某官】姓名以下起居称贺舎人引班首以下横行北向【两省上将军以下依旧立】并如贺祥瑞立班之仪宣賛舎人揖左班近前舎人自班后诣东阶下立东上閤门官至通唱位舎人揖班首以下躬东上閤门官賛再拜班首出班致词称贺复位枢宻诣御座前承防退诣折槛东西向宣答班首以下再拜并如上仪讫次东上閤门官揖宰相执政官升殿【并升自东阶中书侍郎升自西阶枢宻直学士出殿】賛拜东上閤门官还位引右班舎人由右班前余官分出次两省次上将军以下知引进司东上閤门官以下还侍立位宣賛舎人复位次引进奉如仪舎人合班躬奏无事皇帝降位鸣鞭知引进司官以下并卷班出皇帝御垂拱殿三省枢宻院臣僚奏事毕舎人一员立殿门屏东候班退南阶下直身奏閤门外无公事皇帝降座还内
　　大傩仪
　　前一日所司奏闻侲子选年十二以上十五以下充着假面衣赤布袴褶二十四人为一队六人作一行凡四队执事者十二人着赤帻褠衣执鞭上人二人其一着假面黄金目防熊皮元衣朱裳右执戈左扬楯其一为唱帅着假面皮衣执捧鼓角各十合为一队队内有鼓吹令一员太卜令一员各监所部坐巫帅二人【令以下皆服手巾帻袷褶】太祝一员有司预偹每门雄鸡及酒陈于宫城正门皇城诸门磔禳设祭执事者开瘗坎各于皇城中门外之右方深取足容物先一日之夕傩者各赴集所具器服依次陈布以俟其日未明诸卫依时刻勒所部屯门列仗入陈于阶如常仪鼓吹令帅傩者案于宫门外内侍诣皇帝所御殿前奏侲子偹请逐疫奏讫出命内侍伯六人分引傩者于宫门以次入鼓噪以进执戈扬楯唱帅侲子和日甲作食胇胃食虎雄伯食魅腾简食不祥览诸食咎伯竒食夣强梁祖明共食磔死寄生委随食观错断食巨穷竒腾根共食蛊凡使一十二神追恶鬼曰赫汝躯拉汝干节解汝肉抽汝肺肠汝不急去后者为粮周呼讫前后鼓噪而出诸队各取门出郭而上初傩者将出太祝布神席当中门南向出讫宰人帅执事者副牲旁磔之神席之西借以席地北首执事酌酒太祝受而奠之祝史持版于座右跪读祝文读讫兴奠版于席乃举牲并酒瘗坎讫退【其内侍伯导引出门外止】
　　州县傩仪
　　方相氏州四人县二人俱执戈楯【戈今用小防】唱帅州四人县二人【方相唱帅并杖直充】侲子选年十三以上十五以下充【帅府及上州六十人中下州四十人县二十人】杖直八人四人执鼓四人执鞭前夕前所司帅领傩者宿于州府门外【县亦如之】未辨色所司白长吏请引傩者入质明执事者二人出门各执青麾引傩者鼓噪呼以进方相氏执戈扬楯唱帅侲子和日甲作食胇胃食虎雄伯食魅腾简食不祥览诸食咎伯竒食夣强梁祖明共食磔死寄生委随食观错断食巨穷竒腾根共食蛊凡使一十二神追恶鬼曰赫汝躯拉汝干节解汝肉抽汝肺肠汝不急去后者为粮周呼讫执事者引之遍索诸室及门巷讫执事者引出所司接引鼓噪出大门外为分四部各趋四城门出郭外而止初傩者入祝史五人各帅执事者以酒脯各诣州府门及城四门以俟酒以爵脯以笾【县亦如之】及开瘗坎于诸门之右方深取足容物傩者将出执事者酌酒脯于门右祝史跪读祝文读讫兴奠版于席乃举酒脯瘗于坎退
　　诸州嵗贡仪
　　前期所司具贡物包匦长吏缄印书名如式所司设次于长吏治所中门内之东西其日质明扫除防事之前望阙设香案布长吏以下席位于其后重行异位设贡物案及幄次于香案之左讫长吏帅僚佐以下就次执事者先引贡物入置于案又置进表案于贡物之前【表置案上】次引长吏并僚佐以下就席位立定长吏搢笏上香讫执笏賛礼曰再拜在位者皆再拜执事者以授长吏【表借以箱】长吏少前搢笏跪受表置于案执笏俯伏兴退复位賛礼者曰再拜在位者皆再拜引长吏以下退















　　政和五礼新仪卷一百六十三
　　钦定四库全书
　　政和五礼新仪卷一百六十四
　　军礼
　　合朔伐鼓仪
　　斋戒
　　陈设
　　祭器
　　伐鼓
　　斋戒
　　前一日质明行事执事官赴祠所请齐集告官斋所肄仪太祝习读祝文眡礼馔玉币讫退
　　陈设
　　前二日仪鸾司设行事执事官次于祠所告日前三刻礼直官賛者诸司职掌各服其服太常设神位席太史设神位版于坛上南方北向太常陈币篚于神位之左礼神之玉奠于神前瘗玉加于辇【玉以两圭有邸币以黑】设祝版于神位之右置于坫香炉并合置于案上【以御封香】次设祭器借以席光禄实之每位各左一笾【实以鹿脯】右一豆【实以鹿臡】牺尊一置于坫加勺幂在坛上西北隅南向【实以供内法酒】太常设烛于神位前洗二于夘阶之东北向罍在洗东加勺篚在洗西南肆实以巾【若爵洗之篚则又实以爵加坫】执罍篚者位于其后开瘗坎于子阶之西北设望瘗位于瘗坎之南告官在南北向监察御史在东西向奉礼郎太祝太官令在西东向南上设告官席位于北墉下光禄卿位于坛之北监察御史位于告官之西奉礼郎太祝太官令位于其后俱南向东上又设监察御史位于坛上之东西向奉礼郎太祝位在西东向南上太官令于尊所南向社之四门并坛下近北各置鼓一并植以麾旒四门各依方色坛下以黄【麾杠长一丈旒长八尺】
　　祭告
　　其日时前太官令帅其属实馔具毕賛者引光禄卿入诣坛下位南向【凡告官行事礼直官引余官賛者引】賛者曰再拜光禄卿再拜升自夘阶【凡行事执事官升降凖此】眂礼馔毕退余官各服祭服次引监察御史奉礼郎太祝太官令先入就位次引告官入就位礼直官稍前賛有司谨具请行事賛者曰再拜在位者皆再拜次引监察御史奉礼郎太祝太官令升就位【太官令就酌尊所】立定次引告官诣盥洗位南向立搢笏盥手帨手执笏升诣太社神位前搢笏跪三上香次引奉礼郎搢笏西向跪执事者以玉币授奉礼郎奉礼郎以玉币授告官讫执笏兴复位告官受玉币奠讫执笏俯伏兴再拜降复位少顷引告官再诣盥洗位南向立搢笏盥手帨手诣爵洗位南向立搢笏洗爵拭爵以爵授执事者执笏升诣酒尊所东向立执事者以爵授告官搢笏执爵执事者举幂太官令酌酒告官以爵授执事者执笏诣太社神位前搢笏跪执事者以爵授告官告官执爵三祭酒奠爵执笏俯伏兴少立引太祝诣神位前西向搢笏跪读祝文讫执笏兴复位告官再拜降复位次引告官诣望瘗位有司诣神位前取玉币祝版置于瘗坎次引监察御史奉礼郎太祝诣望瘗位立定礼直官曰可瘗窴土半坎礼直官賛礼毕引告官以下退
　　伐鼓
　　其日时前太史局官一员立于坛下眂日鼓吹令帅工人二十人依色服分置于鼓之左右以俟日有变太史曰祥有变工人齐伐鼓明复太史称北工人即罢其日废物百司守职







　　政和五礼新仪卷一百六十四
<史部,政书类,仪制之属,政和五礼新仪>
　　钦定四库全书
　　政和五礼新仪卷一百六十五
　　嘉礼
　　天宁节上寿仪
　　陈设
　　垂拱殿上寿
　　紫宸殿上寿
　　陈设
　　前期殿中监帅其属尚舍陈设紫宸殿门之内设御座于殿上当中南向尚醖设御酒尊酒器于御座之东尚食设御茶牀于御座之西俱稍北有司设羣官酒尊酒器于殿下又设羣官座三公三少左辅右弼太宰少宰在御座之东稍南门下中书侍郎尚书左右丞在其东次特进观文殿大学士三少观文殿学士资政殿大学士六曹尚书金紫银青光禄大夫翰林学士承防翰林学士资政端明殿学士阁学士左右散骑常侍【三少以下稍却尚书以下又稍却】次开封尹六曹侍郎直学士次宣奉正奉正议通奉大夫大司成太子宾客詹事给事中中书舍人通议大夫左右谏议大夫待制太中大夫太常卿大司乐宗正卿次厢都指挥使又在其东太子三师在左右丞之南御史大夫在常侍之南中丞在直学士之南【各少空】并西向北上亲王使相在御座之西稍南【使相稍却】枢密在其西次节度使次节度观察留后观察使次厢都指挥使又在其西太尉在枢密之南左右金吾衞左右衞诸衞上将军之南【视节度使稍却副使又稍却】防御团练使刺史在厢都指挥使之南【各少空】并东向北上秘书监以下在东朶殿都虞候在其东夏国进奉使副在其南【少空】并西向北上外官大将军以下在西朶殿都虞候在其西高丽交州进奉使副在其南并东向北上余并在西廊下隔门之南
　　垂拱殿上寿
　　前期殿中监帅其属尚舍陈设垂拱殿设御座当中南向尚醖设御酒尊酒器于御座之东尚食设御茶牀于御座之西俱稍北其日读奏目官知引进司官知东上閤门官赞喝引班对立舍人簿书官并觉察失仪提防使臣于殿庭稍南北向鬬班立六尚局应奉官于东上閤门官东立【公服系鞵捧尊捧醆尚醖典奉御鞾笏】知内侍省事以下【鞾笏】带御器械官窄衣并西向立东上閤门附内侍进班齐牌皇帝出守踏道禁衞诸班亲从迎驾自赞常起居皇帝御垂拱殿坐鸣鞭读奏目知引进司官知东上閤门官以下一班常起居讫复位知东上閤门官升诣御座前读奏目【内药局官一员对展上寿图】次知内侍省事以下一班常起居次舍人赞行门常起居班首奏圣躬万福复位立次舍人引枢密以下入就位知同知签书枢密院事在仪石之南北向东上知客省事至知西上閤门事在知枢密院事之东南次签书客省事至签书西上閤门事在其南次閤门通事舍人次閤门只候次看班只候又在其南管勾六尚书官在知西上閤门事之东稍前典御在其南奉御又在其南通侍中侍中衞左武大夫在知枢密院事之南稍东武功大夫在其南次武功郎次敦武郎次从义郎次翰林医官医学又在其南中亮拱衞左武郎在武功大夫之东稍却和安大夫至翰林良医在左武大夫之东和安郎至翰林医正在其南每等重行异位并北向西上正侍中亮拱衞右武大夫在签书枢密院事之南稍西武德大夫在其南次武德郎以下至武翼郎次修武郎次秉义忠翊保义郎次翰林待诏艺学又在其南中衞右武郎在右武大夫之西稍却枢密都承防在枢密之西南承防在其南次副承防诸房逐房副承防又在其南每等重行异位并北向东上立定通班起居讫分班枢密以下西向立武功大夫以下管勾六尚局以下分东西相向立从义郎以下医官待诏等先退知引进司官一员读奏目知东上閤门官一员奏进寿酒并由东阶升殿舍人通敎坊使以下赞再拜奏圣躬万福又再拜各复只应位立次看醆人稍前舍人赞仪拜赞上殿只候【各分东西诣西阶立候进酒升殿】次舍人引亲王入殿庭北向立赞再拜班首奏圣躬万福舍人引进奉西入列于亲王后酒器担牀置马前揖天武躬奏圣躬万福进奉马先出内侍进御茶牀殿侍酹酒讫知东上閤门官殿上北向躬奏亲王某以下进寿酒舍人揖亲王以下躬奏再拜舍人引亲王二员由东阶升殿知东上閤门官殿上接引【舍人东阶下西向立后准此】诣御座东北向立尚醖典御奉盘醆讫出笏少立首搢笏授西向立奉御启醆亲王一员搢笏以酒注于醆讫出笏少立班首捧诣御座东躬进讫少退虚跪兴以盘授典御退知东上閤门官引降诣舍人接引当殿北向立东上赞再拜兴搢笏跪执进奉表舍人接表【一员在东余诣亲王西各搢笏接表讫出笏置表笏上以表授引进】知引进司官殿上读奏目讫退亲王以下俛伏兴躬舍人赞再拜舍人引班首升东阶余殿下分立知东上閤门官接引诣御座东北向搢笏尚醖典御授盘醆班首搢笏捧诣御座东西向立奏乐皇帝饮讫班首躬接醆少退虚跪兴以盘醆授典御出笏阶下亲王北向立知东上閤门官引亲王降阶舍人接引复位北向立赞再拜躬知引进司官诣折槛东西向宣曰进奉收赞再拜舞蹈又再拜讫西出【亲王以下赴紫宸殿立班】知引进司官宣进奉出天武进奉以出【知东上閤门官退复殿上侍立位后准此】敎坊使赞送御酒又再拜敎坊致语讫赞再拜退次舍人引知枢密院以下横行引进奉西入列于班后酒后担牀置马前舍人揖天武躬奏圣躬万福进奉马先出东上閤门官殿上北向躬奏知枢密院姓名以下进寿酒舍人揖枢密以下躬赞再拜舍人引班首由东阶升殿知东上閤门官殿上接引诣御座东北向立尚醖典御授盘醆班首搢笏捧受西向立奉御啓醆奉御以酒注于醆班首捧诣御座东躬进讫少退虚跪兴以盘授典御退知东上閤门官引降阶舍人接引复位赞再拜余官分东西序立枢院官搢笏跪执进奉表舍人接表如上仪知引进司官殿上读奏目讫退知枢密院以下俛伏兴躬舍人赞再拜舍人引班首升东阶余官殿下分立知东上閤门官引诣御座东北向搢笏尚醖典御授盘捧诣御座东西向立奏乐皇帝饮讫班首躬接醆少退虚跪兴以盘醆授典御出笏殿下立班官横行北向立知东上閤门官引班首降阶舍人接引复位北向立赞再拜舞蹈再拜【非进奉官先退】知引进司官以下复侍立位舍人揖枢密躬知引进司官诣折槛东西向宣曰进奉收赞再拜舞蹈又再拜知枢密院官升东阶北上西向侍立知引进司官宣进奉出天武举进奉以出教坊使赞送御酒人再拜教坊致语讫赞再拜退次舍人引管军观察使以上常起居引进奉西入列于后酒器担牀置马前舍人揖天武躬奏圣躬万福进奉马先出知东上閤门殿上北向躬奏班首姓名以下进寿酒舍人揖管军臣僚躬赞再拜舍人引班首由东阶升殿知东上阁门官殿上接引诣御座东北向立尚醖典御授盘醆班首搢笏捧受西向立奉御启醆奉御以酒注于醆班首捧诣御座东躬进讫少退虚跪兴以盘授典御退知东上閤门官引降阶舍人接引复位赞再拜兴各搢笏跪执表舍人接受表如上仪知引进司官殿上读奏目讫退班首以下俛伏兴躬舍人赞再拜舍人引班首升东阶殿下分立【枢密降阶东出赴紫宸殿侍立】知东上閤门官接引诣御座东北向搢笏尚醖典御接授盘醆捧诣御座东西向立奏乐皇帝饮讫班首躬接醆少退虚跪兴以盘醆受典御出笏殿下官合班知东上閤官引班首降阶舍人接引复位北面立赞再拜躬知引进司官诣折槛东西向宣曰进奉收赞再拜舞蹈又再拜揖西出知引进司官又宣进奉出天武举进奉以出教坊使赞送御酒人再拜内侍举御茶牀舍人赞教坊使以下谢只应再拜讫知东上阁门官侧奏无事皇帝降座鸣鞭赴紫宸殿后阁以俟受羣臣上寿如别仪
　　紫宸殿上寿
　　其日质明三公以下文武百僚并赴紫宸殿门外就次御史台引殿中侍御史一员先入就位东上阁门御史台太常寺分引三公以下文武百僚入诣殿庭东西相向立东上閤门附内侍进班齐牌皇帝出閤禁衞诸班亲从迎驾自赞常起居皇帝升御座鸣鞭礼直官通事舎人引三公至执政官御史台东上閤门分引文武百僚并横行北向立定三公三少左辅右弼太宰少宰在殿阶之南稍东次门下中书侍郎尚书左右丞在其南次特进次六曹尚书至光禄大夫次六曹侍郎开封尹至大司成【开封尹以下稍空】次太常卿至中大夫次七寺卿至中散大夫次七寺少卿至奉直大夫次左右司员外郎至朝奉大夫次六曹诸司员外郎至朝奉郎次太常丞至承议郎次开封知县至奉仪郎次太史局正至通直郎又在其南观文殿大学士资政殿大学士翰林学士承防翰林学士资政端明殿学士閤学士在光禄大夫之东【资政殿大学士以上稍前观文殿大学士又稍前】直学士在其南待制又在其南御史大夫在閤学士之东御史中丞在其南侍御史殿中侍御史监察御史又在其南左右散骑常侍在御史大夫之东给事中中书舍人右谏议大夫在其南次起居郎舍人右司谏符宝郎左右正言又在其南太子三师在散骑常侍之东【与执政官班齐】太子三少在其南次宾客詹事次左右庶子已下在其左每等各重行异位并北向西上亲王使相在殿阶之南稍西【使相稍却】次太尉在其南【与特进班斋】次节度使次节度观察使留后观察使次防御使次团练使次刺史次宗室遥郡以下又在其南左右金吾衞左右衞诸衞上将军在节度使之西【诸衞上将军稍却】大将军在其南次将军次率府率次率府副率又在其南每等各重行异位并北向东上大辽使副在上将军之西【视节度使班副使稍却】夏国使副在百官之南诸军将校又在其南立定典仪曰再拜赞者承传在位官皆再拜搢笏舞蹈又再拜班首奏圣躬万福又再拜讫分东西序立礼直官引殿中监少监升东阶诣酒尊所稍西南向西上立舍人揖教坊使以下通班大起居次看醆人谢升殿赞再拜内侍御进茶牀殿侍酹酒讫礼直官通事舍人分引三公至执政官御史台东上閤门分引文武百僚并行北向立定典仪曰再拜赞者承传在位官皆再拜礼直官通事舎人引上公升东阶东上閤门官接引升殿诣酒尊所北向搢笏殿中监奉盘醆授上公殿中少监启醆上公西向立殿中监以酒注于醆上公奉酒诣御座前躬进讫少退虚跪兴以盘授殿中监出笏礼直官东上閤门官引上公诣御座前俛伏跪奏文武百僚上公具官臣某等稽首言天宁令节臣等不胜大庆谨上千万嵗寿奏讫俛伏兴退降阶舍人接引复位典仪曰再拜赞者承传在位官皆再拜礼直官引知枢密院官诣御座前北向躬承防退诣折槛稍东西向宣曰得公等寿酒与公等同庆知枢密院官退复位典仪曰再拜赞者承传在位官皆再拜礼直官通事舍人等分引三公以下文武百僚分东西序立礼直官通事舍人引上公升东阶东上閤门官殿中监引诣御座东北向搢笏殿中监授盘上公捧诣御座东西向立乐作皇帝饮讫东上閤门官引上公接醆少退虚跪兴以醆授殿中监出笏引退降阶舎人接引复位礼直官通事舎人等分引三公以下文武百僚横行北向立定典仪曰再拜赞者承传在位官皆再拜搢笏舞蹈又再拜【宗室遥郡以下先退】礼直官引知枢密官诣御前北向躬承防退诣折槛稍东西向宣曰宣羣官升殿宣讫退东向立典仪曰再拜赞者承传在位官皆再拜礼直官通事舎人分引三公以下升东阶亲王使相以下升东阶亲王以下升西阶御史防东上閤门分引秘书监以下升西朶殿并东西厢席后立尚醖典御以醆授殿中监奉御启醆殿中监西向立殿中少监以酒注于醆【第二第三准此】殿中监奉酒诣御座前躬进讫少退捧盘西向立乐作皇帝饮讫殿中监接醆少退以授奉御讫执笏复位通事舍人分引殿上官横行北向舎人赞再拜典仪曰再拜赞者承传羣官皆再拜舍人赞就座羣官皆坐酒初行先宰臣次百官皆作乐尚食典御奉御进食太官设羣官食【后准此】皇帝再举酒羣官兴立席后乐作饮讫通事舍人赞就座再拜行羣官酒皇帝三举酒并如第二之仪酒三行讫通事舎人曰可起羣官兴立席后若宣示醆即随向东上閤门官以下揖称宣示醆躬赞就座若宣劝即立席躬饮讫赞再拜内侍举御茶牀礼直官引左辅诣御座前北向俛伏跪奏左辅具官某言礼毕俛伏兴退复位礼直官通事舎人引三公以下文武百僚降阶横行北向立【枢密院官在亲王后】典仪曰再拜赞者承传羣官皆再拜搢笏舞蹈再拜讫退皇帝降座还内如来仪





　　政和五礼新仪卷一百六十五
　　钦定四库全书
　　政和五礼新仪卷一百六十六
　　嘉礼
　　纳皇后仪一
　　奏吿天地社稷宫观
　　陈设
　　临轩命使发制书
　　采择
　　问名
　　吿吉
　　吿成
　　吿期
　　奏吿太庙景灵宫诸陵
　　临轩命使册后及奉迎
　　册后
　　奉迎
　　同牢
　　皇后表谢
　　皇后朝谒景灵宫
　　奏吿天地社稷宫观
　　前期太史局择日差官奏吿昊天上帝皇地祗太社太稷中太一宫祐神观醴泉观上清储祥宫太清储庆宫九成宫并如常吿之仪
　　陈设
　　前期殿中监帅其属尚舎张设垂拱文徳殿门之内又设御座于文德殿当中南向东西房于御座之左右稍北东西閤于殿之左右殿上前楹施帘设香案于殿下螭陛间大晟展宫架之乐于殿庭横街之南协律郎举麾位于宫架西北东向大司乐押乐位于宫架之北北向仪鸾司设文武百僚及应行事官次于朝堂之内外又设使副次于右升龙门之内设制书幄次于殿后东厢南向【前一日学士院奉制书入进】太仆奉防络网犊车入宣德东偏门陈于右升龙门内东西面其日尚辇陈大辇于殿西阶下东向陈御马于殿门外东厢西向尚书兵部帅其属列黄麾细仗于殿庭典仪设使副受制位于横街南北向东上又设左辅承制位于御座之东又设左辅宣制位及门下侍郎奉节位右弼奉制书位在使副东北并西向又设权置制书位于近东稍北西向又于使副受制书位稍北设褥位二以俟使副受制书应行事官位又于近北西向以北为上设典仪位于宫架东北赞者二人位少退西向
　　临轩命使发制书
　　其日质明辟文德殿门文武百僚等及应行事官入就次服朝服大乐正帅乐工先入就位协律郎入就举麾位大司乐入就押乐位乐备而不作典仪帅赞者先入就位管勾内臣承防降制书出垂拱殿门礼部职掌以次奉举至文德殿后幄次以待礼直官引使副入立于文德殿门外道东西向门下侍郎帅掌节者奉节立左嘉福门内道北皇帝将出宫东上閤门引知枢密院事以下诣垂拱殿立班如常仪东上閤门附内侍进班齐牌垂拱殿帘降皇帝乘辇出至殿上少驻辇官迎驾自赞常起居讫宣辇官上殿帘卷鸣鞭行门禁衞诸班亲从迎驾自赞常起居次舍人先赞知内侍省事以下常起居次枢密以下通班常起居赞只候引驾枢密知省事以下至签书东上閤门官分左右立六尚局应奉官只应武功大夫以下并先退管军臣僚窄衣执杖子宣名常起居赞只候引驾并分左右前导辇降东阶垂拱殿门外禁衞诸班亲从自赞常起居讫至文德殿后管军臣僚易公服执杖于殿阶下分东西侍立皇帝降辇入西閤前导官易朝服诣御座前分左右侍立知枢密院签书枢密院知各省事以下至签书东上閤门官在东同知枢密院在西閤门舎人以下各诣两朶殿上不当只应舍人并殿下西向立诸军将校先入分立殿门内左右内外符宝郎俱诣阁奉迎御史台引殿中侍御史一员先入就位次东上閤门御史台太常寺四方馆分引三公以下文武百僚入诣文德殿庭立班东西相向如月朔视朝之仪【未升朝官应立班者文臣承务郎以上位于通直之东西向武臣承信郎以上位于修武郎之东西向每等重行异位并北上】礼直官引左辅右弼中书侍郎及捧制书官等并诣文德殿后幄次前位立少顷奉制书出幄次捧制书官帅执事人捧举以行礼直官通事舍人太常博士前引中书侍郎押制书右弼后从援衞如仪由东上閤门出至文德殿庭权置讫礼直官通事舎人引左辅版奏中严内外符宝郎奉宝先出少顷又引左辅版奏外办皇帝服通天冠绛纱袍帘卷殿上鸣鞭禁衞诸班亲从自赞常起居皇帝出西閤乘辇礼直官太常博士礼仪使前导皇帝出自西房内侍承防索扇扇合皇帝降辇即御座帘卷内侍又赞扇开殿下鸣鞭炉烟升直官太常博士礼仪使立于御座前稍东西向符宝郎奉八宝陈于御座之左右分立如仪礼直官通事舎人太常博士引使副入就受制位立定典仪曰再拜赞者承传在位官皆再拜左辅诣御座前承制降自东阶诣使副前稍东西向称有制典仪曰再拜赞者承传使副以下及在位官皆再拜左辅宣制曰纳某官女某氏为皇后命公持节行礼宣制讫使副又再拜左辅升复位门下侍郎率掌节者脱节衣诣使者前东北西向立掌节者以节授门下侍郎掌节者退门下侍郎西向以节授使者使者跪受以授掌节者掌节者立于使者之左门下侍郎退次引使副俱诣受制书位立定又引右弼使者前东北西向立中书侍郎引置书案立于右弼之右右弼跪取采择制书授使者讫受讫兴置于案【举案者退立于后】次右弼取问名制书授使者并如上仪讫右弼中书舍人侍郎俱退复位本班典仪曰再拜赞者承传使副以下应在位官皆再拜讫礼直官通事舎人太常博士引使副从制书案出持节者前导奉案者次之出文德殿门掌节加节衣由端礼门入右升龙门案制书于防络网犊车内使副步从出宣德门初制书案出礼直官太常博士引礼仪使进当御座前俛伏跪奏礼仪使具官臣某言礼毕俛伏兴复位内侍承防索扇扇合降鸣鞭皇帝降座乘辇入自东房内侍又赞扇扇开礼直官通事舎人引左辅版奏解严所司承防放仗应在位官皆再拜讫出【以后告吉告成告期命使并如采择之仪】










　　政和五礼新仪卷一百六十六
　　钦定四库全书
　　政和五礼新仪卷一百六十七
　　嘉礼
　　纳皇后仪二
　　采择
　　前一日有司设使副次于皇后第大门外道右南向东上又设使副次于中门外之西东面北上其日使副乘车持节备仪仗鼔吹备而不作至皇后第大门外降车掌次者延入次主朝服受于庙【无庙者于防事中门外设神位】执事者皆公服礼直官引使副出次执事者取制书降车置于案礼直官引使副立于大门外之西东向北上持幡节者立于使副之北少退令使二人对举置案立于使副之南执鴈者又在其南俱东面主人立于大门内之东西面傧者立于主人之左北面进受命出曰敢请事使者曰某奉制采择傧者入吿主人曰臣某之女未知壸仪方饬姆训既防制访臣某不敢辞傧者出吿讫入引主人出迎使副立于大门外之南北面再拜使副不答拜主人揖使副先入室于阶西面立使副入幡节前导其持案及执鴈者从入幡节立于西阶之西东面持节者脱节衣使者自西阶升立于两楹间南向副使在使者西南持案及执鴈者又在副使南少退俱东面主人升东阶诣使者前北面立持案者以案进副使取制书持案者退复位副使奉制书进授使者还复位使者曰有制执鴈者以鴈陈于庭三分庭一在南北向主人降诣阶间北面再拜使者宣制毕主人又再拜稽首讫升进复诣使者前使者以制书授主人各俛伏跪主人受制书讫各俛伏兴主人少退以授掌事者仍北面立傧者引二人对举答表案进立于主人后少西傧者取表以授主人主人受表进授使者如上仪讫退复位主人再拜持节者加节衣礼直官引使副降自西阶以出制文【凡大礼制书皆以版长一尺二寸博四寸厚八分后家答表亦如之】
　　皇帝曰咨某官姓名肇经天人爰始夫妇正位基化敦叙天伦敷求贤明是推令族率由盛典式举徽章今遣使持节上公封某宗正卿封某以礼采择
　　答文
　　皇帝嘉命举大婚之礼下逮微陋备数采择臣之女方只保傅式严谆诲恭承令典肃荷徽章某官臣姓名稽首再拜承制诏
　　问名
　　使副既出中门外就次主人降立于中门内西向礼直官引使副出次立于中门外之西东面北上持节者立于使副之北少退令史二人对举制案立于使副之南执鴈者又在其南俱东向傧者进受命出曰敢请事使者曰将加卜筮奉制问名傧者入吿主人曰臣某之女被预询择闻命只惧既防制问臣某不敢辞傧者出吿讫入引主人迎使副立于中门外之南北面再拜使副不答拜主人揖使副先入至于阶西面立使副入幡节前导其持案及执鴈者从入幡节立于西阶西东面持节者脱节衣使者自西阶升立于两楹间南面副使在西南持案及执鴈者又在副使南少退俱东面主人升东阶诣使者前北面立持案者以案进副使前副使取制书持案者退复位副使奉制书进授使者退复位使者曰有制执鴈者以鴈陈于庭三分庭一在南北向主人降诣阶间北面再拜使者宣制毕主人又再拜稽首讫升进复诣使者前使者以制书授主人各俛伏跪主人受制书讫各俛伏兴主人少退以授掌事者仍北向立傧者引二人对举答表案进立于主人后少西傧者取表以授主人主人受表进授使者如上仪讫退复位主人再拜持节者加节衣礼直官引使副降自西阶出立于中门外之西副使在南少退俱东面主人降立于中门内西面傧者进受命出曰敢请事使者曰礼毕傧者入吿主人曰某公奉制命至于某之室某有先人之礼请礼从者傧者出吿使者曰某既得将事敢辞傧者入吿主人曰先人之礼敢固以请傧者出吿使者曰某辞既不获敢不从傧者入吿遂引主人升立于序端掌事者彻神位设礼宾席傧者引主人降迎使副报揖主人入使副从入阶即座行饮食之礼会毕宾主俱兴掌事者奉币以授主人主人以授使副使副降自西阶从者受币使副退主人反于寝使副奉答表升车仪仗导从至左掖门外降车仪仗退使副乘马至合下马门外诣内东门以表附内侍进入讫退
　　制文
　　皇帝曰咨某官姓名自昔受命之君必择建厥配以奉天地以承宗庙以御于家邦德至茂也肆朕稽古永惟大猷谋于公卿咸以只若率由旧典式举徽章今遣使持节上公封某宗正卿封某以礼问名
　　答文
　　皇帝嘉命使者某重宣中制问臣名族臣女先臣某官之遗元孙先臣某官之遗曽孙先臣某官之遗孙先臣某姓某之外孙女年若干恭承令典肃荷徽章某官臣姓名稽首顿首再拜承制【若女祖以上在直云某官臣之孙女】
　　吿吉
　　前一日有司设使副次如常仪其日使副至皇后第大门外降车掌次者延入次主人受礼并如采择之仪执事者皆公服礼直引使副出次执事者取制书降车置于案礼直官引使副立于大门外之西东面北上持幡节者立于使副之北少退东面令史二人对举制案立于使副之南执鴈者又在其南俱东面主人立于大门内之东西面傧立于主人之左北面进受命出曰敢请事使者曰加诸卜筮占曰从制使某吿吉傧者入吿主人曰臣某之女只严女功未烛妇道卜筮协吉臣与有荣臣某谨奉典制傧者出吿讫入引主人出迎使副立于大门外之南北面再拜使副不答拜主人揖使副先入至于阶西面立使副入幡节前导其持案及执鴈者从入幡节立于西阶之西东面持节者脱节衣使者由西阶升立于两楹间南面副使在使者西南其持案及执鴈者又在副使南少退俱东面主人升东阶诣使者前北面立持案者以案进副使取制书持案者退复位副使奉制书进授使者退复位使者曰有制执鴈者以鴈陈于庭三分庭一在南北向主人降诣阶间北面再拜使者宣制毕主人又再拜稽首讫升进复诣使者前使者以制授主人各俛伏跪主人受制书讫各俛伏兴主人少退以授掌事者仍北面立傧者引二人对举答表案进立于主人后少西傧者取表以授主人主人受表进授使者如上仪讫退复位主人再拜持节者加节衣礼直官引使副降自西阶出立于中门外之西副使在南少退俱东面主人降立于中门内西面傧者进受命出曰敢请事使者曰礼毕其礼使副使副复命并如问名之仪
　　制文
　　皇帝曰咨某官姓名稽谋所自燕及神民濬发祥占从以元吉六合之庆是为大同今遣使持节上公封某宗正卿封某以礼吿吉
　　答文
　　皇帝嘉命使者某重宣中制太卜元吉微陋之族惧不克堪恭承徽章肃奉典制某官臣姓名稽首顿首再拜承制诏
　　吿成
　　前一日有司设使副次如常仪其日使副至皇后第大门外降车掌次者延入次主人受礼并如吿吉之仪执事者入设幂于中门之外元纁束帛陈于幂上北向奉谷珪以匮俟于幂东西向礼直官引使副出次执事者取制书降车置于案礼直官引使副立于大门外之西东面北上持幡节者立于使副之北少退令史二人对举制案立于使副之南俱东面主人立于大门内之东西面傧者立于主人之左北面进受命出曰敢请事使者曰某奉制吿成傧者入吿主人曰奉制使赐臣以重礼臣某只奉典制傧者出吿讫入引主人出迎使副立于大门外之南北面再拜使副不答拜主人揖使副先入至于阶西面立使副入幡节前导持案及奉谷珪者从入举束帛者次之执事者坐啓匮取圭加于元纁上三分庭一在南北面西上幡节立于西阶之西东面持节者脱节衣使者由西阶升立于两楹间南向副使在使者西南持案者又在副使之南少退俱东面主人升东阶诣使者前北面立持案者以案进副使前副使取制书持案者退复位副使奉制书进授使者退复位使者曰有制主人降诣阶间北面再拜使者宣制毕主人再拜稽首讫升进复诣使者前使者以制书授主人各俛伏跪主人受制书讫各俛伏兴主人少退以授掌事者仍北面立掌事者授玉币于庭自左受之以东奉玉币者自西南出傧者引二人对举答表案进立于主人后少西傧者取表以授主人主人受进表以授使者如上仪讫退复位主人再拜持节者加节衣礼直官引使副降自西阶出立于中门外之西副使在南少退俱东面主人降立于中门内西面傧者进受命出曰敢请事使者曰礼毕其礼使副使副复命如吿吉之仪
　　制文
　　皇帝曰咨某官姓名之女毓秀中闺膺华高胄咏葛覃之本尊严师傅崇卷耳之志夙念恭勤将延登于太微永迓承于介福以元纁谷珪式章典礼今遣使持节上公封某宗正卿封某以礼告成
　　答文
　　皇帝嘉命使者某重宣中制降婚卑陋崇以上公宠以盛礼备物典册恭承天奬肃荷徽章某官臣姓名稽首顿首再拜承制诏
　　吿期
　　前一日有司设使副次如常仪其日使副至皇后第大门外降车掌次者延入次主人受礼并如吿成之仪执事者皆公服礼直官引使副出次执事者取制书降车置于案礼直官引使副【阙】立于大门外之西东面北上持幡节者立于使副之北少退令史二人对举制案立于使副之南执鴈者又在其南俱东面主人立于大门内之东西面傧者立于主人之左北面进受命出曰敢请事使者曰制使某告期傧者入吿主人曰臣谨奉制诏傧者出吿讫入引主人出迎使副立于大门之南北面再拜使副不答拜主人揖使副先入至于西阶东面立使副入幡节前导其持案及执鴈者从入幡节立于西阶之西东面持节者脱节衣使者由西阶升立于两楹间南面副使在使者西南持案及执鴈者又在使副南少退俱东面主人升东阶诣使者前北面立持节者以案进副使前副使取制书持案者退复位副使奉制书进授使者退复位使者曰有制执鴈者以鴈陈于庭三分庭一在南北向主人降诣阶间北面再拜使者宣制毕主人又再拜稽首讫升进复诣使者前使者以制书授主人各俛伏跪主人受制书讫各俛伏兴主人少退以授掌事者仍北面立傧者引二人对举答表案进立于主人后少西傧者取表以授主人主人受表进授使者如上仪讫退复位主人再拜持节者加节衣礼直官引使副降自西阶出立于中门外之西副使在南少退俱东面主人降立于中门内西面傧者进受命出曰敢请事使者曰礼毕其礼使副使副复命并如吿成之仪
　　制文
　　皇帝曰咨某官姓名今月吉日备序来傧爰定厥祥率遵典礼今遣使持节上公封某宗正卿封某以礼吿期
　　答文
　　皇帝嘉命使者某重宣中制吿曰某月某日可迎臣恭承令典肃荷徽章某官姓名稽首顿首再拜承制诏



　　政和五礼新仪卷一百六十七
　　钦定四库全书
　　政和五礼新仪卷一百六十八
　　嘉礼
　　纳皇后仪三
　　奏告太庙景灵宫诸陵
　　前期太史局择日差官奏告太庙景灵东宫景灵西宫永安陵永昌陵永熙陵永定陵永昭陵永厚陵永裕陵永泰陵并如常吿之仪
　　临轩命使册后及奉迎
　　前期诸司各帅其属陈设垂拱文德殿门之内如命使采择之仪仪鸾司设皇后册宝及奉迎制书幄次三于殿后东厢俱南向【前一日尚书工部奉册宝学士院奉制书进入】典仪设使副受制位于横街南北向东上【受册宝讫其受奉迎制书使副亦在位】又设左辅承制位于御座之东又设左辅宣制位及门下侍郎奉节位左辅右弼奉册宝制书位在使副东北益西向又设权置册宝褥位二于近东稍北向册在北宝在南【发册宝毕彻一以俟权置奉迎制书】又于册使受制书稍北设褥位一以俟册使受册副使受宝【受册宝毕添设褥位一以俟受奉制书使副并立】其日质明辟文德殿门文武百僚及应行事官入就次服朝服应执事者先入就位管勾内臣承防降册宝及制书出垂拱殿门礼部取掌以次捧举至文德殿后幄次以俟礼直官引使副入立于文德殿门外道东西面门下侍郎帅持节者奉节立于左嘉福门内道北皇帝将出宫东上閤门引知枢密院事以下诣垂拱殿立班如常仪东上閤门附内侍进班齐牌垂拱殿降皇帝乘辇出至殿上少驻辇官迎驾自赞常起居宣赞官上殿帘卷鸣鞭行门禁衞诸班亲从迎驾自赞常起居次舎人先赞知内侍省事以下常起居次枢密院以下通班常起居赞只候引驾枢密知客省事以下至签书东上閤门官分左右立六尚局应奉官只候武功大夫以下并先退管军臣僚窄衣执杖子宣名常起居赞只候引驾并分左右前导辇降东阶垂拱殿门外禁衞诸班亲从自赞常起居讫至文德殿后管军臣僚易公服执杖子殿阶下分东西侍立皇帝降辇入西閤前导官易朝服诣御座前分左右侍立知枢密院签书枢密院知客省事以下至签书东上閤门官在东同知枢密院在西閤门舎人以下各诣两朶殿上不当只应舎人并殿下西向立诸军将校先入分立殿门内左右内外符宝郎俱诣閤奉迎御史台引殿中侍御史一员先入就位东上閤门御史台太常寺四方馆分引三公以下文武百僚入诣文德殿庭立班东西相向并如命使采择之仪礼直官引左辅右弼门下侍郎中书侍郎及捧册宝官等并诣文德殿后幄次前立少顷奉册宝出幄次捧册宝官帅执事人捧举以行礼直官通事舎人太常博士前引中书侍郎押册右弼后从门下侍郎押宝右辅后从援衞如仪由东上閤门出至文德殿庭褥位权置讫礼直官通事舎人引左辅版奏中严内外符宝郎奉宝先出少顷又引左辅版奏外办皇帝服通天冠绛纱袍帘卷殿上鸣鞭禁衞诸班亲从自赞常起居皇帝出向西閤乗辇礼直官太常博士礼仪使前导皇帝出自西房内侍承防索扇扇合皇帝降辇即御座卷内侍又赞扇开殿上鸣鞭炉烟升礼直官太常博士礼仪使立于御座前稍东西向符宝郎奉八宝陈于御座之左右分立如仪礼直官通事舍人太常博士引册使副使入就受制位立定典仪曰再拜赞者承传在位者皆再拜左辅诣御座前承防降自东阶诣使副前稍东西向称有制典仪曰再拜赞者承传使副以下应在位官皆再拜左辅宣制曰册某氏为皇后命公等持节展礼宣制讫册使副使再拜左辅升复位门下侍郎帅掌节者脱节衣诣册使所东北西向立掌节者以节授门下侍郎掌节者退门下侍郎西向以节授册使册使跪受以授掌节者立于册使之左门下侍郎退次引册使诣受册褥位立定又引右弼诣册使前东北西向立中书侍郎引册案立于右弼之左右弼跪取册授册使册使跪受讫兴置于案【举案者少退以册置于案】册使右弼中书侍郎俱退复本班次引副使诣受宝褥位立定又引左辅诣副使前东北西向立门下侍郎引宝案立于左辅之右左辅跪取宝以授副使副使跪受讫兴置于案【举案者少退以宝置于案】副使左辅门下侍郎俱退复本班典仪曰再拜赞者承传使副以下应在位官皆再拜讫礼直官通事舍人太常博士引册使押册副使押宝持节者前导举册宝舆者次之出殿门加节衣物使副将受册宝毕礼直官又引右弼中书侍郎及捧制书官等并诣文德殿后幄次前立以使奉制书出幄次奉制书官帅执事人捧举以行礼直官通事舎人太常博士前引中书侍郎押制书右弼后从援衞如仪出东上閤门至殿庭权置讫【援衞人少退】次引奉迎使副就受制书左辅诣御座前承防降自东阶诣使副前东北西向称有制典仪曰再拜赞者承传使副及在位官皆再拜左辅宣制曰皇帝制令公等持节奉迎皇后宣制讫使副又再拜左辅升复位门下侍郎帅掌节者脱节衣诣使者前掌节者以节授门下侍郎掌节者退门下侍郎西向以节授使者使者跪受以授掌节者立于使者之左门下侍郎退次引使副俱就受制书褥位又引右弼诣使者东北西向立中书侍郎引制书案立于右弼之右右弼跪取制书授使者使者跪受讫兴置于案【举案者退立于后】右弼中书侍郎俱退复本班典仪曰再拜赞者承传使副以下在位官皆再拜礼直官通事舍人太常博士引使副从制书案出持节者前导举案者次之出殿门加节衣捧举官等分左右夹侍册宝舆制书案由端礼门入右升龙门安制书于防络网犊车内奉迎使副就次以俟晡后诣皇后第奉迎册使副步从册宝舆出宣德门初制书案出礼直官太常博士引礼仪使进当御座前俛伏跪奏礼仪使具官臣某言礼毕俛伏兴复位内侍承防索扇扇合帘降鸣鞭皇帝降座乘辇入自东房内侍又赞扇扇开礼直官通事舎人引左辅版奏解严所司承防放仗应在位官俱再拜讫以次出














　　政和五礼新仪卷一百六十八
　　钦定四库全书
　　政和五礼新仪卷一百六十九
　　嘉礼
　　纳皇后仪四
　　册后
　　前一日有司设使副次如常仪设尚宫以下次于皇后閤外道西东向设香案于中庭中庭随阙所向又设权置册宝二案于香案之右典仪设使者位于大门外副使及内侍位于使者之南举册宝案者又在其南持节者在使者之北俱少退东向设主人位于中门外之南北向设使副以下及主人位于中门外亦如之设内谒者监位于中门外主人之南西向其日使副乘车持节备仪仗鼔吹备而不作至皇后第大门外降车掌次者延入次尚宫以下至各就次内仆进重翟等车尚书兵部帅其属布卤簿仪仗并于大门之外执事者取册宝降舆置于案上礼直官引使副出次持幡节及举册宝案者从之俱在门外位捧举册官夹侍主人朝服立于大门内之东西面傧者立于主人之左北面进受命出曰敢请事使者曰某奉制授皇后备物典册傧者入吿遂引主人出迎使副于大门外之东南北面再拜使副不答拜主人引揖使副先入立于中门外之东西面使副入幡节前导持案者次之至中门外各就位立定持节者脱节衣内侍及举册者皆进诣使者前使者取册以授内侍各俛伏跪内侍受册讫各俛伏兴以授内谒者监使者退复位副使以宝授内侍如上仪讫内谒者监持册宝入立于阁外之东西面跪置册宝于案俛伏兴尚宫以下入阁奉皇后首饰袆衣讫傅姆赞出尚宫引皇后降自东阶诣香案前向阙立内侍跪取宝进立于皇后之右少前司言司宝二员进立于皇后之左少前又内侍称有制内侍赞再拜皇后再拜内侍宣册讫内侍又赞再拜皇后再拜内侍捧册进授皇后皇后受讫以授司言又内侍奉宝进授皇后皇后受讫以授司宝内侍赞再拜皇后再拜讫内侍赞升座尚宫引皇后升座内命妇以下皆序立于庭皇后北面东上立定司赞曰再拜典赞承传在位者皆再拜讫应侍卫者各升立于侍卫尚仪前跪奏礼毕皇后降座尚宫引皇后入于阁内侍出告礼毕捧册宝官退主人礼使副使副复命并如告期之仪
　　奉迎
　　前一日有司设使副次如常仪又设尚宫以下次于皇后阁外道西东向又设香案于庭中随阙所向典仪设使者位于大门外副使及内侍位于使者之前持案及执鴈者又在其南持节者在使者之北俱少退东向司赞设尚仪以下位于堂前其日使副乘车持节备仪仗鼔吹备而不作至皇后大门外降车掌次者延入次宫人等至各就次文武百官奉迎皆陪立于大门之外东西相向并如文德殿命使立班之仪立定尚仪诣皇后前奏请中严执事者取制书降车置于案礼直官引使副出次立于大门外之西东面内侍及执事者各就门外位主人朝服立于大门内东西面傧者立于主人之左北面进受命出曰敢请事使者曰再奉制以合吉辰以礼奉迎傧者入吿主人曰臣某谨奉典制傧者出吿入引主人出迎于大门外之南北面再拜使副不答拜主人揖使副先入立于东阶西面使副入幡节前导其持案及执鴈者从入幡节立于西阶之东西面持节者脱节衣使者由西阶升立于西槛间南面副使在使者西南持案及执鴈者入在副使后少退俱东面主人升东阶诣使者前北面立持案者以案进副使前副使取制书持案者退授位副使奉制书进授使者进复位使者曰有制执鴈者以鴈陈于庭三分庭一在南北向主人降诣阶间北面再拜使者宣制毕主人又北面再拜稽首讫升进复诣使者前使者以制书授主人各俛伏跪主人受制书讫各俛伏兴主人少退以授掌事者仍北面立傧者引二人对举答表案进立于主人后少西傧者取表以授主人主人受表进授使者如上仪讫退复位主人再拜持节者加节衣礼直官引使副降自西阶以出立于中门之外北面东上傅姆导皇后尚宫前引升堂宫人侍衞如常仪主妇出立于门外之西南面内侍出中门外西面典仪曰再拜赞者承传使副俱再拜使者曰今月吉日某等率职奉迎内使受以入传于司言受以奏闻讫主人奉币以授使副使副退皇后降自东阶向阙立于庭尚仪赞诣皇后再拜皇后再拜讫升堂主人升自东阶进西面诫之曰诫之慎之夙夜无违命主人退毋立于西阶上施衿结帨诫之曰勉之诫之夙夜无违命重翟车进中门外肩舆进堂上【肩与为担子下准此】尚宫前导皇后升舆六尚以下侍衞如仪至中门外降舆升车内侍导引应乘车引从者如卤簿常仪皇后车出大门外文武百官北向班迎再拜讫分班东西主使副以下羣官当引从者以次引从至宣德门鸣钟鼔【鸣钟鼔者所以声吿内使】卤簿止于门外使副复命并如册后之仪
　　制文
　　皇帝曰咨某官姓名嘉月惠时吉日惟某率由典礼今遣使持节上公封某宗正卿封某备礼以迎
　　答文
　　皇帝嘉命使者某重宣中诏吉日维某备礼以迎臣卑陋之族叨膺大恩以荣为惧臣恭承令典肃荷徽章某官臣姓名稽首顿首再拜承制诏
　　同牢
　　前一日所司预设皇后大次二一于大庆殿门外之西南向一于内殿庭之南北向尚寝设皇后栉幄于所御殿之室中设御榻于室中之西又设皇后对榻于御榻之东司设设巾洗各二一于东阶南一于室之北水在洗东司醖设御酒尊于室中实四爵两卺于篚【爵卺以阙酒器代之】至日晡后皇后入宣德门至大庆殿门外次前回车南向施步障繖扇等毕内侍进当车前跪奏请皇后降车舆退复位皇后降车入次肩舆进皇后升舆至内东门降舆执扇烛者布列前后尚宫导皇后诣内殿庭之大次以俟内侍以版奏请中严皇帝服通天冠绛纱袍以出即御座南向左右侍衞如常仪皇后入次少顷尚宫前引皇后出诣殿庭之东西向内侍版奏外办又奏皇帝降座礼迎皇帝降座内侍前引诣殿庭西东向揖皇后以入皇后从入升自西阶皇帝盥于南洗皇后盥于北洗入室各就榻前立尚食跪奏请皇帝皇后皆坐尚食以馔进皇帝皇后皆食司醖以酒进皇帝皇后俱受醆以饮尚食以馔从再饮三饮如初仪尚仪跪奏礼毕皇帝皇后俱兴尚宫奏请皇帝更礼服尚寝请皇后服常服次日以礼朝见并如宫中之仪
　　皇后表谢
　　皇后至宫之明日质明具服以出司言引尚宫尚宫引皇后降自西阶立于庭北向左右侍从如常仪内侍赞再拜皇后再拜内侍以谢表授皇后又内侍以案少前皇后以表置于案上内侍赞再拜皇后再拜内侍奉表以闻内侍诣皇后前跪奏礼毕俛伏兴皇后还閤














　　政和五礼新仪卷一百六十九
　　钦定四库全书
　　政和五礼新仪卷一百七十
　　嘉礼
　　纳皇后仪五
　　皇后朝谒景灵宫
　　前一日有司于景灵宫东张次于明福殿上【西宫即于洁成殿】又于天兴殿之东廊设幄次稍南西向又于殿东阶之东稍南设皇后褥位西向又于殿上设皇后褥位西向又于殿上设皇后褥位于香案之南北向及供奉之物如常仪又设内命妇妃嫔以下陪列位于殿庭之东外命妇陪列位于殿庭之西皆重行北向保宁閤天元太始皇武俪极太定煇德熙文衍庆美成继仁治隆徽音景灵西宫大明坤元重光殿并如上仪讫又设内命妇妃嫔以下及外命妇并应奉官次于斋殿门内外量殿之宜太仆寺陈重翟车于宣德门偏东南向其日未明前二刻有司设小驾卤簿仪仗于重翟车左右以次排列外命妇先自景灵殿后门入就次皇后未出宫前一刻内侍引内命妇妃嫔以下俱诣殿庭起居讫内侍奏请中严少顷又奏外办皇后首饰袆衣乘龙饰肩舆如常仪障以行帏出内东门【由宣祐门左银台门左嘉肃门左长庆门入左升龙门】内侍诣皇后肩舆前俛伏跪奏具官臣某言请皇后降肩舆升重翟车奏讫俛伏兴少退【凡内侍奏请之仪准此】皇后升重翟车内侍诣车前奏请重翟车进发车进行出宣德东偏门内命妇妃嫔以下自内东门各升所乘车由左掖门至宣德门外从皇后车至景灵东宫昌福门【西宫即于昭德门】小驾卤簿止于门外车入门回车南向内侍诣车前奏请皇后降车升肩舆皇后降车升肩舆入大次内命妇妃嫔以下并降车以入内侍引外命妇诣皇后大次前起居讫并先赴殿庭陪位少顷内侍前导皇后至天兴殿幄次降帘又内侍诣幄次前奏请皇后行朝谒之礼帘卷内侍前导皇后诣殿阶下西面褥位立内侍奏请再拜皇后再拜内命妇妃嫔以下及外命妇皆再拜内侍前导皇后升殿东阶诣圣祖天尊大帝香案前褥位北向立内侍奏请皇后上香再上香三上香又奏请再拜皇后再拜内命妇妃嫔以下及外命妇皆再拜内侍前导皇后还幄次帘降内侍诣幄次前奏言礼毕次诣保宁閤天元太始皇武俪极太定辉德殿朝谒如天兴殿仪讫归大次内侍诣大次前奏解严内外命妇皆还次少顷小驾卤簿转仗衞于还途如来仪外命妇先退太仆进重翟车于昌福门内南向内侍奏请中严少顷又奏外办皇后乘肩舆以出至车前内侍诣肩舆前奏诣皇后降肩舆升重翟车皇后升车驭者执绥内侍诣车前奏请重翟车进发内命妇妃嫔以下皆升所乘车重翟车进行鼔吹振作前导车至宣德东偏门内回车南向内侍诣车前奏皇后降升肩舆皇后乘肩舆障以行幄由内东门还内内命妇妃嫔以下从人内侍奏请解严将士等各还其所次日又朝谒熙文衍庆美成继仁治隆徽音殿并如天元殿之仪又次日诣西宫朝谒大明坤元重光殿并如熙文殿之仪














　　政和五礼新仪卷一百七十
<史部,政书类,仪制之属,政和五礼新仪>
　　钦定四库全书
　　政和五礼新仪卷一百七十一
　　嘉礼
　　皇太子纳妃仪上
　　陈设
　　临轩命使
　　采择
　　问名
　　吿吉
　　吿成
　　吿期
　　奏告
　　册妃
　　醮戒
　　亲迎
　　同牢
　　妃朝见
　　盥馈
　　陈设
　　前期殿中监帅其属尚舎张设垂拱文德殿门之内设御座于文德殿门当中南向东西房于御座之左右稍北东西閤于殿后之左右殿上前槛施设香案于殿下螭陛间大晟展宫架之乐于殿庭横街之南协律郎举麾位于宫架西南北东向大司乐押乐位于宫架之北北向仪鸾司设文武朔参官应行事官东宫官次于朝堂之内外又设使副次于右升龙门内东南其日尚辇陈大辇于殿西阶下东向陈御马于殿门外东厢西向尚书兵部帅其属列黄麾细仗于殿庭典仪设使副受制位于横街南北向东上设在朝承制位于御座之东又设左辅宣制位于使副之东北并西向又设应行事官位于近北西向以北为上设典仪位于宫架东北赞者二人在南少退俱西向
　　临轩命使
　　其日质明辟文德殿门文武朔参官及应行事官入就次各服其服大乐正帅乐工先入就位协律郎入就举麾位大司乐入就押乐位备而不作典赞者先入就位礼直官引使副入立于文德殿门外道东西向皇帝将出宫东上閤门引知枢密事以下诣垂拱殿立班如常仪东上閤门附内侍进班齐牌垂拱殿降皇帝乘辇出至殿上少驻辇官迎驾自赞常起居讫宣辇官上殿卷鸣鞭行门禁衞诸班亲从迎驾自赞常起居次舎人先赞知内侍省事以下常起居次枢密以下通班常起居赞只候引驾枢密知客省事以下至签书东上閤门官分左右六尚局应奉官只应武功大夫以下并先退管军臣僚窄衣执杖子宣名常起居赞只候引驾并分左右前导辇降东阶垂拱殿门外禁衞诸班亲从自赞常起居讫至文德殿后管军臣僚易公服执杖子殿阶下分东西侍立皇帝降辇入西閤前导官易朝服诣御座前分左右侍立知枢密院签书枢密院知密省事以下至签书东上閤门官在东同知枢密院在西閤门舎人以下各诣两朶殿上不当只应舎人并殿下西向立诸军将校先入分立殿门内左右内外符宝郎俱诣閤奉迎御史台引殿中侍御史一员先入就位次东上閤门御史台太常寺分引三公以下文武百僚入诣文德殿庭立班东西相向如月朔视朝之仪礼直官通事舎人引左辅版奏中严内外符宝郎奉宝先出少顷又引左辅版奏外办皇帝服通天冠绛纱卷殿上鸣鞭禁衞诸班亲从自赞常起居皇帝出西閤乘辇礼直官太常博士引礼仪使前导皇帝出自西房内侍承防索扇扇合皇帝降辇即御座卷内侍又赞扇扇开殿下鸣鞭炉烟升礼直官太常博士礼仪使立于御座前稍东西向符宝郎奉八宝陈于御座之左右分立如仪礼直官通事舎人太常博士引使副入就位立定典仪曰再拜赞者承传使副以下在位官皆再拜左辅诣御座前承防降自东阶诣使副前稍东西向称有制典仪曰再拜赞者承传使副以下应在位官皆再拜左辅宣制讫使副又再拜左辅升复位礼直官通事舍人太常博士引使副出由文德殿门出右掖门乘车备仪仗而行初使副出礼直官太常博士引礼仪使进当御座前俛伏跪奏礼仪使具官臣某言礼毕俛伏兴复位内侍承防索扇扇合降鸣鞭皇帝降座乘辇入自东房内侍又赞扇扇开礼直官通事舎人引左辅版奏解严所司承防放仗应在位官俱再拜讫以次出






　　政和五礼新仪卷一百七十一
　　钦定四库全书
　　政和五礼新仪卷一百七十二
　　嘉礼
　　皇太子纳妃仪
　　采择
　　前一日主人设使副次于大门之外道右南向其日大昕使副至妃氏大门外掌次者延入次【主人及行事者皆公服】主人受于庙【无庙者于防事中间设神位】使副出次谒者引立于大门外之西东面主人立于东阶下西面傧者立于主人之左北面受命出立于东门西面曰敢请事使者曰奉制储宫纳配属于令德邦有典常使某行采择之礼傧入吿主人曰臣某之子昧于阃仪未足以备采择之礼傧者恭承制命臣某不敢辞傧者入吿讫入引主人迎于大门外之南北面再拜使副不答拜谒者引使副入门而左主人入门而右执鴈者从而入以鴈陈于庭三分庭一在南北向使副升自西阶立于两槛间南面主人升自东阶进使副前北向使者曰某奉制采择主人降阶间北面再拜退立于东阶上谒者引使副降自西阶以出
　　问名
　　使副既出立于中门之西东向主人降诣阶间立于东阶下西面傧者进受命出请事使者曰储宫之配采择既谐将谋卜筮承制命问名傧者入吿主人曰制以臣某之子可以奉侍储宫臣某不敢辞傧者出吿入引主人迎于中门外之南北面再拜使副不答拜谒者引使副入门而左主人入门而右执鴈者从入以鴈陈于庭三分庭一在南北向使副升自西阶立于两楹间俱南面主人升自东阶进使副前北面使者曰某奉制问名将谋卜筮主人降自阶间北面再拜升阶仍北面曰臣某第几女某氏出使副降自西阶出立于中门之外东面主人降立于中门之内面西傧者进受命出请事使者曰礼毕傧者入吿主人曰某公奉制命至于某之室请礼从者傧者出吿使者曰某既得将吿事敢辞傧者入吿主人曰敢固以请傧者出吿使者曰某辞不获命敢不从傧者入告遂引主人升立于序端掌事者彻神位设礼宾席傧者引入主人降迎使副报揖主人入使副从入升阶即座行饮食之礼防毕宾主俱兴掌事者奉币以授主人主人以授使副使副降自西阶从者受币使副退主人送于门外
　　吿吉
　　前一日主人设使副次如常仪其日大昕使副至妃氏大门外掌次者延入次主人受礼如采择之仪使副出次谒者引立于大门外之西东面主人立于东阶下西面傧者进受命出请事使者曰某谋诸卜筮其吉协从制使某吿吉傧者入吿主人曰臣某之子惷愚惧弗克堪卜筮之吉惟臣之幸臣某谨奉制典傧者出吿讫入引主人迎于大门外之南北面再拜使副不答拜谒者引使副入门而左主人入门而右执鴈者从入以鴈陈于庭三分庭一在南北向使副升自西阶立于两楹间俱南面主人升自东阶进使副前北面使者曰奉制吿吉主人降诣阶间北面再拜使副降自西阶出立于中门外之西东面主人退之南北面再拜使副不答拜谒者引使副入门而左主人入门而右执鴈者以鴈入陈于庭三分庭一在南北向使副升自西阶立于两楹间俱南面主人升自东阶进使副前北面使者曰某奉制吿期主人降诣阶间北面再拜使副降自西阶出立于中门外之西东向主人退立于中门内西面傧者进受命出请事使者曰礼毕其礼使副如问名之仪
　　告成
　　前一日主人设使副次如常仪其日大昕使副至妃氏大门外掌次者延入次执事者设幕于中门之外元纁束帛陈于幕上北向【元三匹纁三匹合之其他礼物自如常仪】奉谷珪以匮俟于幕东西向主人受礼如吿吉之仪使副出次谒者引立于大门外之西东面主人立于东阶下西面傧者进受命出请事使者曰卜筮不违嘉耦既定制使某以仪物吿成傧者入告主人曰奉制赐臣以重礼臣某谨奉典制傧者出吿入引主人迎于大门外之南北面再拜使副不答拜谒者引使副入门而左主人入门而右奉谷珪者从入奉束帛者次之诸奉礼物者皆从其后三分庭一在南北向西上使副升自西阶立于两楹间俱南面主人升自东阶进使副前北面使者曰某奉制告成主人降诣阶间北面再拜使副降自西阶出立于中门外之西东面主人退立于中门内西面傧者进受命出请事使者曰礼毕其礼使副如吿吉之仪
　　吿期
　　前一日主人设使副次如常仪其日大昕使副至妃氏大门外掌次者延入次主人受礼如吿成之仪使副出次谒者引立于大门外之西东面主人立于东阶下西面傧者进受命出请事使曰涓辰之良某月某日吉制使某吿期傧者入吿主人曰臣某谨奉制傧者出吿讫入引主人迎于大门外置于案礼直官引使副出次持节及举册印案者从之俱就门外位捧举册印官夹侍主人立于门外由东阶下西面傧者进受命出请事使者曰某奉制授皇太子妃册印傧者入吿主人曰臣谨奉制傧者出吿讫入引主人迎于大门外之南北面再拜使副不答拜主人揖使副先入持节者前导举案者次之至中门外各就位立定捧册印官奉册印就褥位持节者脱节衣内侍及举册者皆进诣使者取册以授内侍各俛伏跪内侍受册讫各俛伏兴以授内谒者使者退复位副使以印授内侍如仪讫内谒者持册印立于庭中跪置印册于案俛伏兴宫人等入閤奉妃首饰防翟衣服讫傅姆赞出内侍引妃降自东阶诣香案前向阙立内侍称有制内侍赞再拜妃再拜讫内侍捧册授妃妃受讫以授执事者内侍捧印授妃妃受讫以授执事者内侍又赞再拜妃再拜讫内侍引妃升座东宫侍衞人等皆序立于庭重行北向东上立定赞曰再拜诸宫人皆再拜应侍衞者各升立于侍衞内侍诣妃前启礼毕妃降座傅姆引妃还于堂内侍出吿礼毕主人礼使副如吿期之仪使副乘车而还
　　奏吿
　　前期大司局择日差官奏吿太庙别庙景灵东宫景灵西宫永安陵永昌陵永熙陵永定陵永昭陵永厚陵永裕陵永泰陵并如常吿之仪
　　册妃
　　前一日主人设使副次如常仪又设宫人以下次于妃氏閤外道西东向设香案于寝庭随阙所向又设权置册印二案于香案之右典仪设使者位于大门外副使及内侍位于使者之南北向设使副以下及主人位于中门外亦如之设内谒者位在于中门外主人之南西向其日使副朝服乘车持节备仪仗鼓吹备而不作至妃氏大门外降车掌次者延入次宫人等至各就次兵部尚书帅其属陈妃仪仗于大门之外掌事者取册印降舆立于中门内西面傧者进受命出请车使者曰礼毕其礼使副如问名之仪













　　政和五礼新仪卷一百七十二
　　钦定四库全书
　　政和五礼新仪卷一百七十三
　　嘉礼
　　皇太子纳妃仪
　　醮戒
　　前期诸司各帅其属陈设垂拱文德殿门之内如临轩命使之仪仪鸾司设皇太子次于朝堂又设文武朔参官及应行事官东宫官次于朝堂之内外典仪设皇太子褥位于殿西阶上东向设皇太子朝见位于横街南北向其日质明辟文德殿门文武朝参官及应行事官入于次服朝服应执事者俱入就位东宫官导引皇太子入就次皇帝将出宫东上阁门引知枢密院事以下诣垂拱殿立班如常仪东上阁门附内侍进班齐牌垂拱殿帘降皇帝乘辇出至殿上少驻辇官迎驾自赞常起居讫宣辇官上殿帘卷鸣鞭行门禁衞诸班亲从迎驾自赞常起居次舍人先赞知内侍省事以下常起居次枢密以下通班常起居赞只候引驾枢密知客省事以下至签书东上阁门官分左右立六尚局应奉官只应武功大夫以下并先退管军臣僚窄衣执杖子宣名常起居赞伺候引驾并分左右前导辇降东阶垂拱殿门外禁衞诸班亲从自赞常起居讫至文德殿后管军臣僚易公服执杖于殿阶下分东西侍立皇帝降辇入西阁前导官易朝服诣御座前分左右侍立知枢密院签书枢密院知客省事以下签书东上閤门官在东同知枢密院在西閤门舎人以下各诣两朶殿上不当只应舎人并殿下西向立诸军将校先入分立殿门内左右内外符宝郎俱诣閤奉迎御史台引殿中侍御史一员先入就位次东上阁门御史台太常寺分引文武百僚入立班如临轩命使之仪皇太子服衮冕之服以出中允少前进圭皇太子执圭礼直官太子舎人赞引至殿门外之东西向立礼直官通事舎人引左辅版奏中严内外符宝郎奉宝先出少顷又引左辅版奏外办皇帝服通天冠绛纱卷殿上鸣鞭禁衞诸班亲从自赞常起居皇帝出西阁乘辇礼直官太常博士引礼使前导皇帝出自西房内侍承防索扇扇合皇帝降辇即御座卷内侍又赞扇扇开殿下鸣鞭炉烟升礼直官太常博士礼仪使立于御座前稍东西向符宝郎奉八宝陈于御座之左右分立如仪礼直官通事舍人太常博士引皇太子入就位太常博士请再拜皇太子再拜赞者承传在位官皆再拜搢圭舞蹈再拜【百官搢笏】奏圣躬万福又再拜讫引皇太子升自西阶进立于位西东向内侍取醆又内侍以酒注于醆授诣皇太子位前皇太子跪搢圭受醆太官令奉馔设于位前皇太子即座饮食讫降阶北向又再拜礼直官通事舎人太常博士引皇太子升自东阶诣御座前西向立皇帝命之曰亲迎惟古趋辰之良往帅以恭皇太子曰臣谨奉制引皇太子降阶北向再拜讫出礼直官通事舎人太常博士引礼仪使进当御座前俛伏跪奏礼仪使具官臣某言礼毕俛伏兴复位内侍承防索扇扇合降鸣鞭皇帝降自座乗辇入自东房内侍又赞扇扇开礼直官通事舎人引左辅版奏解严所司承防放仗应在位官俱再拜讫以次出
　　亲迎
　　前一日有司设皇太子次于妃氏大门外道右南向又设东宫官次于皇太子次之西南东面其日大昕妃父服其服吿于祢庙【无庙者设神位于防事中间】亲迎前三刻东宫门外礼直官引左庶子跪请内严右庶子负宝如式俱诣阁奉迎初昏仆进金辂于阁外南向左内率执刀立于辂前北向中允一人在侍官之前赞者二人又在中允之前礼直官引左庶子跪言外备仆摄衣而升正立执辔皇太子服衮冕之服升舆以出左右侍衞如常仪左庶子进诣舆前俛伏跪称左庶子姓某言请皇太子降舆升辂言讫俛伏兴【凡庶子有请并准此】皇太子降舆升辂仆正立授绥左庶子以下夹侍赞善进当辂前俛伏跪称赞善姓某言请进辂言讫俛伏兴【凡赞善有请并准此】辂动赞善与赞者夹引以出至侍官上马所赞善请辂权驻令侍官上马左庶子前承令退称曰令诺赞善退称侍官上马赞者承传文武羣官皆上马左庶子以下夹侍于辂前侍官上马毕赞善请进辂辂动东宫官以下皆乘马以从皇太子将至主人设神位于寝户之西又设醴女位于户内南向皇大子至妃氏大门外次前回辂南向礼直官引左庶子进当辂前请皇太子降辂皇太子降辂入次妃服防翟花钗就位南向立姆立于其右女从者陪其后主人升自东阶立于寝户外之西面内赞者设酒馔妃就位坐饮食讫降再拜内赞者彻酒馔主人降立于东阶东南西面礼直官引左庶子请皇太子出次立于门西东面左右侍衞如常仪傧者进受命出立于门东西面曰敢请事左庶子承传跪言讫皇太子曰某奉制亲迎敢不恭承左庶子承传于傧者入吿主人曰某固恭具以须傧者出传于左庶子跪言如初傧者入引主人出迎于大门外之东西面再拜皇太子答拜讫主人揖皇太子报揖皇太子入门而左主人入门而右三揖至于阶三逊执鴈者从入以鴈陈于庭三分庭一在南北向主人升立于东阶上西面皇太子升西阶进当寝户前北面再拜降出主人不降送初皇太子入门母出立于寝户外之西南面皇太子入门拜讫傅姆导妃出立于母左父少进命之曰戒之戒之夙亱恪勤毋或违命母命之曰勉之勉之尔父有训往承惟钦庶母申之曰恭聼父母之言妃出乘厌翟车陈卤簿如式皇太子先出大门外至次有司转仗衞于还途妃仪仗次于后仆进金辂于次前礼直官引左庶子跪请皇太子升辂侍官上马皆如来仪辂动至东宫门外俱下马入至阁前回辂南向礼直官引左庶子请皇太子降辂皇太子降辂升舆入侍官从至阁将士各还本所
　　同牢
　　初昏掌事者设巾洗各二一于东阶东南一于室之北水在洗东尊于室中实四爵两卺于篚【爵卺以常用酒器代之】皇太子至降辂以俟妃至降车赞者引就北面立引皇太子揖妃以入及寝门又揖赞者引妃升阶入于室执扇烛者陈列于前后赞者引妃入于室皇太子盥于南洗妃从者沃之妃盥于北洗皇太子从者沃之赞者设酒馔箸从设掌事者
　　设对位
　　皇太子揖妃皆即座司馔北面告馔具赞者二人各以酒注于醆授皇太子及妃皇太子及妃受醆饮讫赞者受虚醆遂荐馔再饮三饮如初仪皇太子及妃俱兴再拜司馔跪言礼毕帅其属彻酒馔讫退
　　妃朝见
　　其日妃夙兴沭浴服防翟乘厌翟车以出有司依式陈卤簿于东宫门外入至降车所妃降车司宾引妃障扇侍从以入立于阁外近侍入奏皇帝即御座南向侍衞如常司宾引妃入诣庭前北向再拜讫奉枣栗升自西阶北面置于御座前尚食进彻以东司宾引妃降复位又再拜次又引妃诣皇后所御之殿立于阁外尚仪入奏皇后即南向座侍衞如常司宾引妃入立于庭北面再拜请奉腶修升自西阶北面置于皇后前尚食进彻以东司宾引妃降复位又再拜司宾引妃出皇帝皇后醴妃如宫中之仪
　　盥馈
　　其日妃夙兴沐浴服防翟乘厌翟车以出有司依式陈卤簿于东宫门外入至降车所妃下车司宾引妃立于阁外俟皇帝进膳司宾引妃入立于庭北面再拜讫尚食以膳授妃司宾引妃升自西阶北面置于皇帝前司宾引降复位又再拜司宾引妃出诣皇后所御之殿立于阁外俟皇后进膳司宾引妃入立于庭北面再拜讫尚食以膳授妃司宾引妃升自西阶北面置于皇后前司宾引妃降复位又再拜司宾引妃出皇帝皇后飨妃如宫中之仪















　　政和五礼新仪卷一百七十三
　　钦定四库全书
　　政和五礼新仪卷一百七十四
　　嘉礼
　　皇子纳夫人仪
　　采择
　　问名
　　吿吉
　　吿成
　　吿期
　　奏吿
　　赐吿
　　醮戒
　　亲迎
　　同牢
　　夫人朝见
　　盥馈
　　采择
　　前一日主人设使者次于大门之外道右南向其日大昕使者公服至于女氏大门外掌次者延入次【主人及行事者皆公服】主人受于庙【无庙者设神位于防事中间】使者出次谒者引立于大门外之西东面主人立于东阶下西面傧者立于主人之左北面受命出立于门东西面曰敢请事使者曰奉制某王之俪属于懿淑慎之重之使某行采择之礼傧者入吿主人曰臣某之子颛愚不足以备采择恭承制命臣某不敢辞傧者出吿讫入引主人迎于大门外之南北面再拜使者不答拜谒者引使者入门而左主人入门而右执鴈者从入以鴈陈于庭三分庭一在南北向使者升自西阶立于两楹间南面主人升自东阶进使者前北面使者曰某奉制采择主人降诣阶间北面再拜退立于东阶上西面使者降自西阶以出
　　问名
　　使者既出立于中门外之西东面主人降立于东阶下西面傧者进受命出请事使者曰某王之俪采择既谐将加官占奉制问名傧者入吿主人曰制以臣某之子可以奉侍某王臣某不敢辞傧者出吿讫引主人迎于中门外之南北面再拜使者不答拜谒者引使者入门而左主人入门而右执鴈者从入以鴈陈于庭三分庭一在南北向使者升自西阶立于两楹间南面主人升自东阶进使者前北面使者曰某奉制问名主人降诣阶间北面再拜升阶仍北面曰臣某第几女某氏出使者降自西阶出立于中门外之西东面主人降立于中门内西面傧者进受命出请事使者曰礼毕傧者入吿主人曰某公奉制命之于某之室请礼从者傧者出告使者曰某既得将事敢辞傧者入吿主人曰敢固以请傧者出吿使者曰某辞不获闻命敢不从傧者入吿遂引主人升立于序端掌事者彻神位设礼宾席傧者引主人降迎使者报揖主人入使者从入升阶即座行饮食之礼防毕宾主俱兴掌事者奉币以授主人主人以授使者降自西阶从者受币使者退主人送于门外
　　吿吉
　　前一日主人设使者次如常仪其日大昕使者至女氏大门外掌次者延入次主人受礼如采择之仪使者出次谒者引立于大门外之西东面主人立于东阶下西面傧者进受命出请事使者曰官占既吉奉制以吿傧者入吿主人曰臣某之子愚弗克堪占贶之吉臣与有幸臣某谨奉典制傧者出吿讫入引主人迎于大门外之南北面再拜使者不答拜谒者引使者入门而左主人入门而右执鴈者从入以鴈陈于庭三分庭一在南北向使者升自西阶立于两楹间南面主人升自东阶进使者前北面使者曰奉制吿吉主人降诣阶间北面再拜使者降自西阶出立于中门外之西东面主人退立于中门西面傧者进受命出请事使者曰礼毕其礼使者如问名之仪
　　吿成
　　前一日主人设使者次如常仪其日大昕使者至女氏大门外掌次者延入次执事者入设幕于中门之外元纁束帛陈于幕之北面【元三疋纁三疋合束之其他礼物自如常仪】执事者奉璋以俟于幕西东面主人受礼如吿吉之仪使者出次谒者引立于大门外之东西面主人立于东阶下西面傧者进受命出请事使者曰官占云吉嘉耦既定制使某以仪物吿成傧者入吿主人曰奉制赐臣以重礼臣谨奉典制傧者出吿入引主人迎于大门外之南北面再拜使者不答拜谒者引使者入门而左主人入门而右奉璋者从入奉束帛者次之诸持礼物者皆从其后三分庭一在南北向西上使者升自西阶立于两楹间南面主人升自东阶进使者前北面使者曰某奉制吿成主人降诣阶间北面再拜使者降自西阶出立于中门外之西东面主人退立于中门内西面傧者进受命出请事使者曰礼毕其礼使者如吿吉之仪
　　吿期
　　前一日主人设使者次如常仪其日大昕使者至女氏大门外掌次者延入次主人受礼如吿成之仪使者出次谒者引立于大门外之西东面主人立于东阶下西面傧者进受命出请事使者曰涓辰之良某月某日吉制使某吿期傧者入吿主人曰臣某谨奉制傧者出吿讫入引主人迎于大门之外之南北面再拜使者不答拜谒者引使者入门而左主人入门而右执鴈者从入以鴈陈于庭三分庭一在南北向使者升自西阶立于两楹间南面主人升自东阶进使者前北面使者曰某奉制吿期主人降诣阶间北面再拜使者降自西阶出于中门外之西东面主人退立于中门外西向傧者进受命出请事使者曰礼毕其礼使者如吿成之仪
　　奏吿
　　前期太史局择日差官奏吿景灵东西宫如常告之仪
　　赐吿
　　前一日主人设使者次如常仪【使者以内侍充】又设权置吿箱次于中门之外北面设香案于寝庭随阙所向其日大昕使者公服至夫人门外掌次者延入次史二人对举箱置于次夫人花钗翟衣俟于閤姆立于其右女赞者二人夹侍使者出次谒者引立于大门外之西东面主人立东阶下西面傧者进受命出请事使者曰奉制赐某国夫人吿傧者入吿主人曰臣某谨奉制傧者出吿讫入引主人出迎立于大门外之南北面再拜使者不答拜谒者引使者入门而左主人入门而右举吿箱者从入【至寝门以内侍代】主人立于香案之左使者立于香案之右吿箱者以吿置于香案女相者引夫人出面阙立使者称有制女相者赞拜夫人拜使者曰赐某国夫人吿又再拜讫夫人退使者出立于中门外之西东面主人立于中门内西面傧者进受命出请事使者曰礼毕其礼使者如吿期之仪
　　醮戒
　　皇子将行亲迎皇帝醮戒于所御之殿内赞者设御座南向又设皇子位于西阶上东向设酒馔如常仪皇帝即御座赞礼者引皇子北面再拜皇子升自东阶进立于位西东向次内赞者取醆内侍以酒注于醆进皇子位前皇子跪受醆又内赞者奉馔设于皇子位前皇子就位座饮食讫赞礼者引皇子降阶北面再拜又引皇子进当御座前西向立皇帝命之曰亲迎惟古往帅以恭皇子曰臣谨奉制次赞礼者引皇子降阶北面再拜讫出
　　亲迎
　　前一日主人设皇子次于夫人大门之外道右南向又设王府官次于皇子次之西南东向其日大昕夫人父服其服吿于祖庙【无庙者设神位于防事中间】亲迎前三刻应执事者俱服其服所司依式陈卤簿于本閤门外初昏所司进象辂于皇子閤外南向赞者二人在前驭者奋衣西升正立执辔皇子服九旒冕以出左右侍衞如常仪礼直官请皇子升辂皇子升辂讫驭者立授绥王府官夹侍礼直官请进辂辂动赞者夹引以出至王府官上马所礼直官请辂驻令王府官上马王府官上马毕礼直官请进辂辂动王府官以下皆乘马以从皇子将至主人设神位于寝户外之西又设醴女位于户内南向具酒馔如常仪皇子至夫人大门外次前回辂南向礼直官请皇子降辂皇子降辂入次夫人着花钗服翟衣就位南向立姆立于其右女从者陪其后主人升自东阶立于寝户外之东西面内赞者设酒馔夫人就位坐饮食讫降再拜内赞者彻酒馔主人降立于东阶东南西面礼直官引皇子出次立于门西东面傧者进受命出门东西面曰敢请事皇子曰某奉制亲迎敢不恭承傧者入吿主人曰某固恭具以须傧者出吿入引主人迎于大门外之东西面拜揖皇子答拜主人揖皇子报揖皇子入门而左主人入门而右一揖至于阶三逊执鴈者从入以鴈陈于庭三分庭一在南北向主人升立于东阶上西面皇子升西阶进当寝户前北面再拜降出主人不降送初皇子入门母出立于寝户外之西南面于皇子拜讫姆导夫人出于母左父少进命之曰戒之戒之夙夜恪勤母或违命母命之曰勉之勉之尔父有训往承惟钦庶母申之曰恭聴父母之言夫人出乘厌翟车陈卤簿如式皇子先出大门至次有司转仗衞于还途如来仪所司进象辂于次前礼直官请皇子升辂王府官上马皆如来仪辂动至本宫门外俱下马入至閤前回辂南向礼直官请皇子降辂皇子降辂入王府官从至閤将士各还本所
　　同牢
　　初昏掌使者设巾洗二一于东阶东南一于室之北水在洗东尊于室中实四爵两卺于篚【爵卺以常用酒器代之】皇子至降辂以俟夫人至降车北面立皇子揖夫人以入及寝门又揖夫人升阶入于室皇子盥于南洗夫人从者沃之夫人盥于北洗皇子从者沃之赞者设酒馔箸从设掌事者布对位皇子揖夫人即对位皆坐赞礼者二人以酒注于醆皇子及夫人受醆饮讫赞者受醆遂荐馔再饭三饭如初仪皇子及夫人皆兴再拜掌事者彻酒馔讫退
　　夫人朝见
　　其日夫人夙兴沐浴着花钗服翟衣乘厌翟车以出有司依式陈卤簿于閤外入至降车所夫人降车司宾引夫人止阁外内侍入奏皇帝即御座南向坐侍衞如常夫人奉枣栗司宾引夫人入立于庭中北面再拜司宾引夫人升自西阶进北面置于御座前尚食进彻以东司宾引夫人降复位又再拜司宾引夫人出诣皇后所御之殿立于閤外尚仪入奏皇后即南向座侍衞如常司宾引夫人入立于庭北面再拜讫夫人奉服脩司宾引夫人升自西阶进北面置于皇后前尚食进彻以东司宾引夫人降复位司宾引夫人出皇帝皇后醴夫人如宫中之仪
　　盥馈
　　其日夫人夙兴沐浴着花钗服翟衣乘厌翟车以出有司依式陈卤簿入至降车所夫人下车司宾引夫人立于閤外俟皇帝进膳司宾引夫人入立于庭北面再拜讫尚食以膳授夫人司宾引夫人升自西阶北面置于皇帝前司宾引夫人降复位又再拜司宾引夫人出诣皇后所御之殿立于閤外俟皇后进膳司宾引夫人立于庭北面再拜讫尚食以膳授夫人司宾引夫人升自西阶北面置于皇后前司宾引夫人降复位又再拜司宾引夫人出皇帝皇后飨夫人如宫中之仪






　　政和五礼新仪卷一百七十四
　　钦定四库全书
　　政和五礼新仪卷一百七十五
　　嘉礼
　　帝姬降嫁仪
　　纳采问名
　　纳吉
　　纳成
　　请期
　　奏吿
　　亲迎
　　同牢
　　见舅姑
　　醴妇
　　盥馈
　　飨妇
　　纳采问名
　　前一日壻家具礼物【用鴈】修表如仪陈于防事掌昏者公服省视讫各置于防舆其日大昕掌事者设香案于庭中掌昏者率壻向阙再拜讫捧举以行表在前礼物次之掌昏者乘马于后入东华门下马至内东门外权置少顷礼直官引掌昏者门外西向立掌事者以纳采表授掌昏者掌昏者跪搢笏受以授内谒者进入讫【礼物从入准此】掌昏者退就次内谒者出诣内东门礼直官引掌昏者出次西向立掌事者又以问名表授掌昏者掌昏者跪搢笏受以授内谒者进入讫退诸捧举者以次出
　　纳吉
　　前一日壻家具礼物【用鴈】修表如仪陈于防事掌昏者公服省事讫置于防舆其日大昕掌事者设香案于庭中掌昏者率壻向阙再拜讫捧举以行表在前礼物次之掌昏者乘马于后入东华门下马至内东门外权置少顷礼直官引掌昏者诣门外西向立掌事者以纳吉表授掌昏者掌昏者跪搢笏受以授内谒者进入讫退捧举者以次出
　　纳成
　　前一日壻家具礼物【用玉币等】修表如仪陈于防事掌昏者公服省视讫各置于防舆其日大昕掌事者设香案于庭中掌昏者率壻向阙再拜讫捧举以行表在前玉币次之诸礼物又次之掌昏者乘马于后入东华门下马至内东门外权置少顷礼直官引掌昏者诣门外西向立掌事者以纳成表授掌昏者掌昏者跪搢笏受以授内谒者进入讫退诸捧举者以次出
　　请期
　　前一日壻家具礼物【用鴈】修表如仪陈于防事掌昏者公服省视讫置于防舆其日大昕掌事者设香案于庭中掌昏者率壻向阙再拜讫捧举以行表在前礼物次之掌昏者乘马于后入东华门下马至内东门外权置少顷礼直官引掌昏者诣门外西向立掌事者以请期表授掌昏者掌昏者跪搢笏受以授内谒者进入讫退捧举者以次出
　　奏吿
　　前期太史局择日差官奏吿景灵东西宫如常吿之仪
　　亲迎
　　前一日所司于内东门外量地之宜西向设壻次其日大昕壻之父服其服告于祢庙曰【无庙者于防事中间设神位】国恩贶室于某【壻名】以某日亲迎敢吿再拜于将行父醮子于防事赞者设父位于中间南向设子位于父位之西近南东向父即座子公服升自西阶进立于位前赞者注酒于醆西向授子子再拜受讫赞者又奉馔设于位前子举酒兴即饮食讫降再拜赞礼者引立于父位前父命之曰往迎肃雍以昭惠宗庙子再拜曰只率严命又再降出乘马至东华门内下马礼直官引就次有司陈帝姬卤簿仪仗于内东门外俟帝姬将升厌翟车礼直官引壻出次入于内东门外躬身西向掌事者以鴈陈于前内谒者奉鴈以进俟帝姬升车讫壻再拜先还第
　　同牢
　　其日初昏掌事者设巾洗各二一于东阶东南一于室之北水在洗东尊于室中实四爵两卺于篚【爵卺以常用酒器代之】壻至本第下马以俟帝姬至降车赞者引壻揖帝姬以入寝门又揖壻导帝姬升阶执扇烛者陈列于前后赞者引帝姬入于室壻盥于南洗帝姬从者沃之帝姬盥于北洗壻从者沃之赞者设酒馔箸从设掌事者布对位壻揖帝姬皆即座赞礼者二人俱注酒于醆以授壻及帝姬壻及帝姬俱兴受醆即座饮讫赞者受虚醆遂荐馔再饮三饮如初仪壻及帝姬俱兴再拜讫赞者彻酒馔毕退
　　见舅姑
　　夙兴帝姬着花钗服防翟以俟见赞者设舅姑位于堂上东西相向舅位于东姑位于西舅姑服其服俱就位后立女相者引帝姬升自西阶诣舅姑位前再拜讫赞者以枣防授帝姬帝姬奉枣防置于舅位前舅即座赞者进彻以东帝姬退复位又再拜女相者又引帝姬诣姑位前再拜讫赞者以腵脩授帝姬帝姬奉腵脩置于姑前姑即座赞者进彻以东帝姬退复位又再拜次醴妇如别仪
　　醴妇
　　见舅姑礼毕赞礼设帝姬位于姑位之北少西东向女相者引帝姬立于位之面赞者注酒于醆授帝姬帝姬东面受醆赞者西向拜送次又奉馔置于位前帝姬即座饮食讫降再拜赞者答拜降阶以退
　　盥馈
　　赞者设舅姑位于堂上东西相向舅位于东姑位于西舅姑服其服俱即座女相者引帝姬升自西阶进诣舅姑之东西向赞者以馔授帝姬帝姬受馔置于舅位前赞者加以箸女相者又引帝姬进诣姑位之西东向赞者以馔授帝姬帝姬受馔置于姑位前赞者加以箸舅姑俱食食毕帝姬各再拜次飨妇如别仪
　　飨妇
　　盥馈舅姑礼毕赞者设飨妇位于姑位之北少西东向女相者引帝姬立于位之西赞者奉馔置于位前加以箸帝姬立即座食毕再拜降阶以退











　　政和五礼新仪卷一百七十五
　　钦定四库全书
　　政和五礼新仪卷一百七十六
　　嘉礼
　　诸王以下昏仪
　　纳采
　　问名
　　纳吉
　　纳成
　　请期
　　亲迎
　　同牢
　　庙见
　　见舅姑
　　醴妇
　　盥馈
　　飨妇
　　舅飨送者
　　姑飨妇人送者
　　纳采
　　前一日主人设宾次于大门之外【宾谓夫家之属使往来者】道右南向【非南向者各随所向余放此】其日大昕宾至女氏大门外掌次者延入次【宾主及行事者皆公服不合公服者常服下准此】主人受于庙【无庙者于防事中间设神位】宾出次立于大门外之西东面主人立于东阶下西面傧者立于主人之左北受命出立于门东西面曰敢请事宾曰某官以伉俪之重施某王【某官谓主人某王谓壻】某王率循彛典以将事敢请纳采【某王谓壻父某谓宾】宾者入吿主人曰某之子弗闲于姆训维是腵脩枣防之馈未知所以吿防也某聴命于庙敢不拜嘉傧者出吿讫入引主人迎于大门之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向【无鴈者聴用羔下准此】主人曰请吾子升宾曰某敢辞主人升东阶西面宾升西阶东面宾曰敢纳采主人西面再拜讫宾降自西阶以出
　　问名
　　宾既出立于中门之西东面主人降立于东阶下西面傧者进受命出请事宾曰合二姓之好必稽诸筮敢请问名傧者入吿主人曰某王恭慎重正昏礼将又加诸卜某敢不以吿傧者出吿讫入引主人迎于中门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北面主人升东阶西面宾升西阶东面曰敢问名主人西面再拜讫进立于两楹间西面宾进立于主人之西东面主人曰某第几女某氏出宾降自西阶立于中门外之西东面主人降立于中门内西面傧者进受命出请事宾曰礼毕傧者入吿主人曰吾子今以事至于某之室请礼从者傧者出吿讫宾曰某既得将事敢辞傧者入吿主人曰敢固以请傧者吿讫賔曰某辞不获闻命敢不从傧者入吿遂引主人升立于序端掌事者彻神位设礼宾席傧者引主人降迎宾报揖主人入宾从入升阶即座行饮食之礼会毕宾主俱兴掌事者捧币以授主人主人以授宾宾降自西阶从者受币宾退主人送于门外
　　纳吉
　　前一日主人设宾次如常仪其日大昕宾至女氏大门外掌次者延入次主人受礼如纳采之仪宾出次立于大门外之西东面主人立于东阶下西面傧者进受命出请事宾曰某王承嘉命稽诸卜筮防协从使某以吿宾者入吿主人曰某王不忘寒素欲施德于某未敎之女而卜以吉吿其曷敢辞傧者出吿讫入引主人迎宾于大门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升东阶西面宾升西阶东面曰敢纳吉主人西面再拜讫宾降自西阶以出立于中门外之西东面主人降立于中门内西面傧者进受命出请事宾曰礼毕其礼宾如问名之仪
　　纳成
　　前一日主人设宾次如常仪其日大昕宾至女氏大门外掌次者延入次掌事者入设幕于中门之外纁束帛陈于幕上【三疋纁二疋各束之其他礼物自如常仪】函书盛于箱置于案主人受礼如纳吉之仪宾出次立于大门之外西东面主人立于东阶下西面傧者进受命出请事宾曰某官以伉俪之重施于某王【某王谓壻】某王率循彛典【某王谓壻父】有不腆之币使某将事敢请纳成主人曰某王顺彛典申之以备物某敢不重拜嘉宾者出吿入引主人迎宾于大门外之东西面主人揖宾宾报揖主人入门而右宾入门而左举函书案者从入奉束帛者次之诸持礼物者皆从其后三分庭一在南北向西上主人升自东阶西面宾升自西阶东面宾曰敢纳成主人西面再拜进立于两楹间宾进立于主人之西相向立掌事者以函书授宾宾执函书以授主人受以授掌事者讫宾降自西阶以出立于中门外之西东面主人降立于中门内西面傧者进受命出请事宾曰礼毕其礼宾如纳吉之仪
　　请期
　　前一日主人设宾次如常仪其日大昕宾至女氏大门外掌次者延入次主人受礼如纳成之仪宾出次立于大门外之西东面主人立于东阶下西面傧者进受命出请事宾曰某王慎重嘉礼将卜诸近日使某请期傧者入吿主人再辞傧者出吿宾曰某既不获受命于某官某王得吉卜曰某日敢不以吿傧者入吿主人曰谨奉命以从宾者出吿讫入引主人迎宾于大门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升东阶西面宾升西阶东面曰敢吿期【某月日甲子吉】主人西面再拜讫宾降自西阶以出立于中门外之西东面主人降立于中门内西面傧者进受命出请事傧曰礼毕其礼宾如纳成之仪
　　亲迎【有故聴以媒氏往迎】
　　前一日主人设宾次如常仪其日大昕壻之父服其服吿于祢庙【无庙者防事间设神位于礼有不应设神位者不设】子将行父醮之于防事赞者设父位于中间南向设子位于父位之西近南东向父即座子公服升自西阶进立于位前赞者注酒于醆西向授子子再拜跪受赞者又以馔设于位前子举酒兴即座饮食讫降拜进立于父位前父命之曰躬迎佳耦厘尔内治子再拜曰敢不奉命又再拜降出诣女氏家主人服其服吿于祢庙如请期之仪宾将至【宾谓壻】主人设神位于寝户外之西又设醴女位于户内南向具酒馔如常仪宾至赞礼者引就次女盛服立于房中就位南向立姆立于右从者陪其后父公服升自东阶立于寝户外之西东向内赞者设酒馔女就位坐饮食讫降再拜内赞者彻酒馔主人降立于东阶东南西面赞礼者引宾出次立于门西东面傧者进受命出请事宾曰某受命于父以兹嘉礼躬聴成命傧者入吿主人曰某固愿从命傧者出吿讫入引主人迎宾于大门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升立于东阶上西面宾升西阶进当寝户前北面再拜降出主人不降送初宾入门母出立于寝户外之西南面于宾拜讫姆导出于母左父命之曰往之女家以顺为正无忘恭肃母戒之曰必恭必戒无违舅姑之命庶母申之曰尔忱聴于训言毋作父母羞女出门壻先还第【壻乘马女乘牛车或担子】
　　同牢
　　初昏掌事者设巾洗各二一于东阶东南一于室中之北水在洗东尊于室中实四爵两卺于篚【爵卺以常用酒器代之】妇至赞者引就北面立引壻揖妇入以及寝门又揖妇升阶入于室壻盥于南洗妇从者沃之妇盥于北洗壻从者沃之赞者设酒馔箸从设掌事者布对位壻揖妇皆即座赞礼者二人俱注酒于醆以授壻及妇壻及妇俱兴受醆即座饮讫赞者受虚醆遂荐馔再饮三饮如初仪壻及妇俱兴再拜掌事者彻酒馔讫退
　　庙见
　　质明赞见妇于庙【无庙者于防事中间设神位于礼有不应设神位者不用此仪】赞者引主人位于东阶下引主母位于西阶下诸亲子壻妇各以序分立于后【非南向者各随所向左右尊毕序立】立定赞者引妇进诣庭中北面再拜讫复位主人升自东阶诣诸神位前上香祭酒再拜祝曰某氏来妇敢率以见主人降自西阶复位赞者曰拜主人以下皆再拜讫退
　　见舅姑
　　其日妇服其服至寝门外赞者设舅姑位于堂上东西相向舅位于东姑位于西俟舅姑俱即座赞者引妇奉枣防自寝门入立于庭再拜讫升自西阶置于舅位前赞者进彻以东妇降阶又再拜次又奉腵修再拜讫【腵脩妇从者执于阶下】升自西阶置于姑位前赞者受以东妇降阶又再拜次醴妇如别仪
　　醴妇
　　见舅姑礼毕赞者设醴妇位于姑位之北少西东向妇升阶立于位之西赞者注酒于醆诣妇位前西向立又赞者以馔设于位前妇拜拜受醆即座饮食毕降阶再拜讫退
　　盥馈
　　赞者设舅姑位于堂上东西相向舅位于东姑位于西俟舅姑俱即座赞者引妇立于庭各再拜讫升自西阶立于舅位之东西向赞者以馔授妇妇奉馔置于舅位前赞者加以箸妇进立于姑位之西东向赞者以馔授妇妇奉馔置于姑位前赞者加以箸舅姑俱食食毕妇降阶又再拜次飨妇如别仪
　　飨妇
　　盥馈舅姑礼毕赞者设飨妇位于姑位之北少西东向妇升阶彻馔设于位前赞者赞之加以箸妇再拜讫即座馂姑之馔食毕降阶俱再拜讫退
　　舅飨送者
　　其日明主人命掌事者设宾次于大门之外又于防事之两楹间东北设主人位西北设宾位皆南向西东对设众宾位宾至掌次者延入次傧者入吿主人出迎赞礼者引宾出于大门外之西东面主人立于门东西面主人揖宾宾报揖主人入门而右宾入门而左主人升东阶宾升西阶东西相对各再拜讫宾主以下俱立于座立定俱坐酒行如常会毕宾主俱兴傧者引宾立于西阶上东面主人立于东阶上西面掌事者奉币以授主人主人以授宾宾降自西阶从者受币宾退主人送于门外
　　姑飨妇人送者
　　其日内赞者设宾位于堂上两楹间之西主人位于堂上两楹间之东皆南向宾之亲党位于西面东向主人之亲党位于东南西向宾至傧者入告主人出迎内赞者引宾主人众宾从入至阶俱升东西相对各再拜讫立于坐后立定宾主人以下俱坐酒行如常会宾主俱兴掌事者奉币以授主人主人以授宾宾降自西阶从者受币宾退主人送于门内宾出内赞者引主人入











　　政和五礼新仪卷一百七十六
　　钦定四库全书
　　政和五礼新仪卷一百七十七
　　嘉礼
　　宗姬族姬嫁仪
　　纳采
　　问名
　　纳吉
　　纳成
　　请期
　　亲迎
　　同牢
　　庙见
　　见舅姑
　　醴妇
　　盥馈
　　飨妇
　　舅飨送者
　　姑飨妇人送者
　　纳采
　　前一日主人设宾次于大门之外【宾谓夫家之属使往来者】道右南向【非南向者各随所向余放此】其日大昕宾至主人大门外掌次者延入次【宾主及行事者皆公服不合公服者常服下准此】主人受于庙【无庙者于防事中间设神位于礼有不应设神位者不设下准此】宾出次立于大门外之西东面主人立于东阶下西面曰敢请事宾曰某王以伉俪之重【某王谓主人非王称其官下准此】施某官之子某率循彛典以某将事敢请纳采傧者入吿主人曰某聴命于庙敢不拜嘉傧者出吿讫入引主人迎于大门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向【无鴈者聴用羊下准此】主人曰请吾子升宾曰某敢辞主人升东阶西面宾升西阶东面宾曰敢纳采主人西面再拜讫宾降自西阶以出
　　问名
　　宾既出立于中门外之西东面主人降立于东阶下西面傧者进受命出请事宾曰合二姓之好必稽诸筮敢请问名傧者入吿主人曰某官恭慎重正昏礼将又加诸卜敢不以吿傧者出吿讫入引主人迎于中门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升东阶西面宾升西阶东面曰敢问名主人西面再拜讫进立于两楹间西面宾进于主人之西东面主人曰某第几女宗姬【族姬即云族姬】宾降自西阶出立于中门外之西东面主人降立于中门内西面傧者进受命出请事宾曰礼毕傧者入吿主人延宾以饮食之会毕宾主俱兴掌事者奉币以授主人主人以授宾宾降自西阶从者受币宾退主人送于门外
　　纳吉
　　前一日主人设宾次如常仪其日大昕宾至主人大门外掌次者延入次主人受礼如纳采之仪宾出次立于大门外之西东面主人立于东阶下西面傧者进受命出请事傧曰某官恭承嘉命筮协从使某以吿主人曰某官不忘厚贶而卜以吿吉某不敢辞傧者出吿讫入引主人迎宾于大门之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升东阶西面宾升西阶东面曰敢吿纳吉主人西面再拜讫宾降自西阶以出立于中门外之西东面主人降立于中门内西面傧者进受命出请事宾曰礼毕其礼宾如问名之仪
　　纳成
　　前一日主人设宾次如常仪其日大昕宾至主人大门外掌次者延入次掌事者入设幕于中门之外纁束帛陈于幕上【三匹纁二匹合束之其他礼物自如常仪】函书盛于箱置于案主人受礼如纳吉之仪宾出次立于大门外之西东面主人于东阶下西面傧者进受命出请事宾曰某王以伉俪之重加惠某官之子某官率循彛典有不腆之币以某将事敢请纳成傧者入吿主人曰某官顺彛典申之以备物某敢不重拜嘉傧者出入引主人迎宾于大门外之东西面主人揖宾宾报揖主人入门而右宾入门而左举函书者从之奉束帛者次之诸持礼物者皆从其后三分庭一在南北向西上主人升自东阶西面宾升自西阶东面宾曰敢纳成主人西面再拜讫进立于两楹间宾进立于主人之西相向立掌事者以函书授宾宾执函书以授主人主人受以授掌事者讫宾降自西阶出立于中门外之西东面主人降立于中门内西面傧者进受命出请事宾曰礼毕其礼宾如纳吉之仪
　　请期
　　前一日主人设宾次如常仪其日大昕宾至主人大门外掌次者延入次主人受礼如吿成之仪宾出次立于大门外之西东面主人立于东阶下西面傧者进受命出请事宾曰某官慎重嘉礼将卜诸近日使某请期主人再辞宾曰某既不获受命于某王某官得吉曰某日敢不以吿主人曰某谨奉命以从傧者出吿讫入引主人迎于大门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升东阶西面宾升西阶东面曰敢吿期【某月日甲子吉】主人西面再拜讫宾降自西阶以出立于中门外之西东面主人降立于中门内西面傧者进受命出请事宾曰礼毕其礼宾如纳成之仪
　　亲迎【有故聴以媒氏往迎】
　　前一日主人设宾次如常仪其日大昕壻之父服其服吿于祢庙【无庙者于防事东间设神位】子将行父醮之于防事赞者设父位于中间南向设子位于父位之西近东南向父即座子公服升自西阶进立于位前赞者注酒于醆西向授子子再拜跪受赞者又以馔设于位前子举酒兴即座饮食讫降再拜进立于父位前父命之曰躬迎进耦厘尔内治子再拜曰敢不奉命又再拜降出诣女氏家主人服其服吿于祢庙如请期之仪宾将至【宾谓壻】主人设神位于寝户外之西又设醴女位于户内南向具酒馔如常仪宾至赞者引就次女盛服立于房中就位南向立姆立于右女从者陪后父公服升自东阶立于寝户外之东西向内赞者设酒馔女就位坐饮食讫降再拜内赞者彻酒馔主人降立于东阶东南西面赞者引宾出次立于门西东面傧者进受命出请事宾曰某受命于父以兹嘉礼恭聴成命傧者入吿主人曰某固愿从命傧者出吿讫入引主人迎于大门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升立于东阶上西面宾升西阶进当寝户前北面再拜降出主人不降送初宾入门母出立于寝户外之西面于宾拜讫姆导女出于母左父诫之曰往之女家以顺为正无忘肃恭母戒之曰必恭必戒无违舅姑之命庶母申之曰尔忱聴于训言毋作父母羞女出门壻先还第【壻乘马女乗牛车或担子】
　　同牢
　　初昏掌事者设巾洗各二一于东阶东南一于室之北水在洗东尊于室中实于爵两卺于篚【爵卺以常用酒器代之】妇至赞者引就北面立引壻揖妇以入及寝门又揖妇升阶入于室壻盥于南洗妇从者沃之妇盥于北洗壻从者沃之赞者设酒馔箸从设掌事者布对位壻揖妇皆即座赞者二人俱注酒于醆授壻及妇皆兴受醆即座饮讫赞者受虚醆遂荐馔再饮三饮如初仪壻及妇俱兴再拜掌事者彻酒馔讫退
　　庙见
　　质明赞见妇于庙【无庙者于防事中间设神位】赞者引主人立于东阶下引主妇立于西阶下诸亲与壻各以序分立于后【非南向者分左右各随尊卑序立】立定赞者引妇进诣庭中北面再拜讫复位主人升自东阶诣神位前上香祭酒再拜祝曰某氏来归敢率以见主人降自西阶复位赞者曰拜主人以下皆再拜讫退
　　见舅姑
　　其日妇服其服至寝门外赞者设舅姑位于堂上东西相向舅位于东姑位于西俟舅姑俱即座赞者引妇奉枣栗自寝门入立于庭再拜讫升自西阶置于舅位前赞者进彻以东妇降阶又再拜次又奉腵脩再拜讫【腵脩妇从者执俟于阶下】升自西阶置于姑位前赞者受以东妇降阶又再拜次醴妇如别仪
　　醴妇
　　见舅姑礼毕赞者设醴妇位于姑位之北少西东向妇升阶立于位之西赞者注酒于醆诣妇位前西向立又赞者以馔设于位前妇再拜受醆即座饮食毕降阶再拜讫退
　　盥馈【四品以下不用此仪】
　　赞者设舅姑位于堂上东西相向舅位于东姑位于西俟舅姑俱即座赞者引妇立于庭各再拜讫升自西阶立于舅位之东西向赞者以馔授妇妇奉馔置于舅位前赞者加以箸妇进立于姑位之西东向赞者以馔授妇妇奉馔置于姑位前赞者加以箸舅姑俱食食毕妇降阶又再拜次享妇如别仪
　　享妇【四品以下不用此仪】
　　盥馈舅姑礼毕赞者设享妇位于姑位之北少西东向妇升阶彻馔设于位前赞者赞之加以箸妇再拜即座馂姑之馔食毕降阶俱再拜讫退
　　舅享送者
　　其日质明主人命掌事者设宾次于大门之外又设防事之两楹间东北设主人位西北设宾位皆南向东西对设众宾位宾至掌次者延入次傧者入告主人出迎赞礼者引宾出立于大门外东面主人立于门东西面主人揖宾宾报揖主人入门而右宾入门而左主人升东阶宾升西阶东西相向对各再拜讫宾主以下俱立于座后立定俱坐定酒行如常会毕宾主俱兴傧者引宾立于西阶上东面主人立于东阶上西面掌事者奉币以授主人主人以授宾宾降自西阶从者受币宾退主人送于门外
　　姑享妇人送者
　　其日明赞者设宾位于堂上两楹间之西主人位于堂上两楹间之东皆南向宾之亲党位于西南东向主人亲党位于东南西向宾至傧者入吿主人出迎内赞者引宾主人众宾从入至阶俱升东西相对各再拜讫立于坐后立定宾主以下俱坐酒行如常会毕宾主俱兴掌事者奉币以授主人主人以授宾宾降自西阶从者受币宾退主人送于门内宾出内赞者引主人入




　　政和五礼新仪卷一百七十七
　　钦定四库全书
　　政和五礼新仪卷一百七十八
　　嘉礼
　　品官昏仪
　　纳采
　　问名
　　纳吉
　　纳成
　　请期
　　亲迎
　　同牢
　　庙见
　　见舅姑
　　醴妇
　　盥馈
　　飨妇
　　舅享送者
　　姑享妇人送者
　　纳采
　　前一日主人设宾次于大门外【宾谓夫家之属使往来者】道右南向【非南向者各随所向余放此】其日大昕宾至女氏大门外掌次者延入次【宾主及行事皆公服不合公服者常服下准此】主人受于庙【无庙者于防事中间设神位】宾出次立于大门外之西东面主人立于东阶下西面傧者立于主人之左北面受命出于门东西面曰敢请事宾曰某官以伉俪之重施于某【某官谓主人某谓壻】某官率循彛典【某官谓壻父】以某将事敢请纳采傧者入吿主人曰某之子弗闲于姆训维是腵脩枣栗之馈未知所以吿防也其聴命于庙敢不拜嘉傧者出吿讫入引主人迎宾于门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向【无鴈者聴用羊余准此】主人曰请吾子升宾曰某敢辞主人升东阶西面宾升西阶东面宾曰敢纳采主人西面再拜讫宾降自西阶以出
　　问名
　　宾既出立中门外之西东面主人降立于东阶西面傧者进受命出请事宾曰合二姓之好必稽诸筮敢请问名傧者入吿主人曰某官恭慎重正昏礼将又加诸卜某敢不以吿傧者出吿讫入引主人迎宾于中门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升东阶西面宾升西阶东面曰敢问名主人西面再拜讫立于两楹间西面宾进立于主人之西东面主人曰某第几女某氏出宾降自西阶出立于中门外之西东面主人降立于中门内西面傧者进受命出请事宾曰礼毕傧者入吿主人曰吾子今以事至于某之室请礼从者傧者出吿宾曰某既得将事敢辞傧者入吿主人曰敢固以请傧者出吿宾曰某辞不获闻命敢不从傧者入告主人升立于序端掌事者彻神位设主宾席赞者引主人降迎宾报揖主人入宾从入升阶即座行饮食之礼会毕宾主俱兴掌事者奉币以授主人主人以授宾降自西阶从者受币宾退主人送于门外
　　纳吉
　　前一日主人设宾次如常仪其日大昕宾至女氏大门外掌次者延入次主人受礼如纳采之仪宾出次立于大门外之西东面主人立于东阶下西面傧者进受命出请事宾曰某官承嘉命稽诸卜筮筮协从使某以吿傧者入吿主人曰某官惠顾前好欲施德于某未敎之女而卜以吉吿其曷敢辞傧者出吿讫入引主人迎宾于大门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升东阶西面宾升西阶东面曰敢纳吉主人西向再拜讫宾降自西阶以出立于中门外之西东面主人降立于中门内西面傧者进受命出请事宾曰礼毕其礼如问名之仪
　　纳成
　　前一日主人设宾次如常仪其日大昕宾至女氏大门外掌次者延入次掌事者入设幕于中门之外纁束帛陈于幕上【三匹纁二疋合束之其他礼物自如常仪】函书盛于箱置于案主人受礼如纳吉之仪宾出次立于大门外之东西面主人立于东阶下西面傧者进受命出请事宾曰某官以伉俪之重加惠某官【上某官谓主人下某官谓壻】某官率循彛典【某官谓壻父】有不腆之币以某将事敢请纳成主人曰某官顺彛典申之以备物某敢不重拜嘉傧者出吿讫入引主人迎宾于大门外之东西面主人揖宾宾报揖主人入门而右宾入门而左举函书案者从之奉束帛者次之持诸礼物者皆从其后三分庭一在南北向西上主人升自东阶西面宾升自西阶东面宾曰敢纳成主人西面再拜进立于两楹间宾进立于主人之西相向立掌事者以函书授宾宾执函书以授主人主人受以授掌事者讫宾降自西阶以出立于中门外之西东面主人降立于中门内西面傧者进受命出请事宾曰礼毕其礼如纳吉之仪
　　请期
　　前一日主人设宾次如常仪其日大昕宾至女氏大门外掌次者延入次主人受礼如吿成之仪宾出次立于大门外之西东面主人立于东阶下西面傧者进受命出请事宾曰某官慎重嘉礼将卜诸近日使某请期傧者入告主人再辞傧者出吿宾曰某既不获受命于某官某官得卜吉曰某日敢不以告傧者入告主人曰谨奉命以从傧者出吿讫入引主人迎宾于大门外之东西面主人揖宾宾报揖主人入门而右宾入门而左执鴈者从入以鴈陈于庭三分庭一在南北向主人升东阶西面宾升西阶东面曰敢吿【某月日甲子吉】主人西面再拜讫宾降自西阶以出立于中门外之西东面主人降立于中门内西面傧者进受命出请事宾曰礼毕其礼宾如纳成之仪
　　亲迎【有故则以媒氏往迎】
　　前一日主人设宾次如常仪其日大昕壻之父服其服吿于祢庙【无庙者于所事东间设神位】子将行父醮之于防事赞者设父位于中间南向设子位于父位之西近南东向父即座子公服升自西阶进立于位前赞者注酒于醆西向授子子再拜跪受赞者又以馔设于位前父命之曰躬迎佳耦厘尔内治子再拜曰敢不奉命又再拜降出诣女氏家主人服其服告于祢庙如请期之仪宾将至【宾谓壻】主人设神位于寝户外之西又设醴妇位于户内南向主人升东阶西靣宾升西阶进当房户前北靣掌事者陈鴈于阶宾曰某受命于父以兹嘉礼恭听成命主人曰某固愿从命宾再拜降出主人不降送初女出父戒之曰往之汝家无忘肃恭母戒之曰夙夜以思无有违命诸母申之曰无违尔父母之训女出壻先还俟于门外
　　同牢
　　妇至赞者引就北面立壻南面揖以入至于室掌事者设对位于室中壻妇皆即座赞者注酒于醆授壻及妇壻及妇受醆饮讫遂设馔再饮三饮并如上仪婿及妇兴再拜赞者彻酒馔
　　见祖祢
　　质明妇服其服以俟见掌事者设神位如常仪赞者引主人位于东阶下引主妇位于西阶下诸亲及壻妇各以序分立于后【非南向者各随所向分左右尊卑序立】立定赞者引妇进诣庭中北面再拜讫复位主人升阶诣神位前上香祭酒祝曰某氏来妇敢率以见祝讫降自西阶复位主人以下皆再拜讫退
　　见舅姑
　　赞者设舅姑位于堂上东西相向舅位于东姑位于西俟舅姑俱即座赞者引妇奉枣栗立于庭再拜讫升阶置于舅位前赞者受之妇降阶又再拜次又奉腵脩再拜讫【腵脩妇从者执俟于阶下】升阶置于姑位前赞者受之妇降阶又再拜醴妇如别仪
　　醴妇
　　赞者设醴妇位于姑位之北少西东向妇升阶立于位之西赞者注酒于醆授妇妇再拜受醆讫赞者又以馔设于位前妇即座饮食毕降阶再拜讫退
　　盥馈
　　赞者设舅姑位于堂上东西相向舅位于东姑位于西俟舅姑俱即座赞者引妇立于庭各再拜讫升自西阶立于舅位之东西向赞者以馔授妇妇奉馔置于舅位前赞者加以箸妇进立于姑位之西赞者以馔授妇妇奉馔置于姑位前赞者加以箸舅姑俱食毕妇降阶又再拜次享妇如别仪
　　飨妇
　　盥馈舅姑礼毕替者设享妇位于姑位之北少西东向妇升阶彻馔设于位前赞者赞之加以箸妇再拜即座馂姑之馔食毕降阶俱再拜讫即退
　　舅飨送者
　　其日质明主人命掌事者设宾次于大门之外又于防事之两楹间东北设主人位西北设宾位皆南向东西对设众宾位宾至掌次者延入次傧者入吿主人出迎赞礼者引宾出立于大门外之西东面主人立于门东西面主人揖宾宾报揖主人入门而右宾入门而左主人升东阶宾升西阶相对各再拜讫宾主以下俱立于座后俱坐定酒行如常会毕宾主俱兴傧者引宾立于西阶上东面主人立于东阶上西面掌事者奉币以授主人主人以授宾宾降自西阶从者受币宾退主人送于门外
　　姑飨妇人送者
　　其日内赞者设宾位于堂上两楹间之西主人位于堂上两楹间之东皆南向宾之亲党位于西南东向主人之亲党位于东南西向宾至傧者入吿主人出迎内赞者引宾主人众宾从入至阶俱升东西相对各再拜讫立于座后立定宾主以下俱坐酒行如常会毕宾主俱兴掌事者奉币以授主人主人以授宾宾降自西阶从者受币宾退主人送于门内宾出内赞者引主人入













　　政和五礼新仪卷一百七十八
　　钦定四库全书
　　政和五礼新仪卷一百七十九
　　嘉礼
　　庶人昏仪
　　纳采问名
　　纳吉
　　纳成请期
　　亲迎
　　见祖祢
　　见舅姑
　　醴妇
　　飨送者
　　纳采问名
　　其日媒氏至女氏门掌事者设祢位于防事南向【非南向者随所向余放此】主人受礼于神位前迎媒氏于门外主人揖入媒氏报揖从入主人升东阶媒氏升西阶【非东西阶者主人升左媒氏升右余放此】对揖讫俱即座从者以鴈陈于阶【三舎生无鴈者并聴用羊庶人聴以雉及鸠鹜代下准此】媒氏曰吾子将修好于某某获预将事敢请纳采主人曰某之子弗闲于姆训敢不拜嘉媒氏曰将加卜筮敢问名主人以函书授媒氏【称某第几女年若干】媒氏将出主人曰敢礼从者媒氏曰敢辞主人曰敢固请礼讫媒氏出主人送于门外
　　纳吉
　　其日媒氏至女氏门掌事者设神位如初主人受礼如纳采之仪迎媒氏于门外主人揖入媒氏报揖从入主人升东阶媒氏升西阶对揖讫俱即座从者以鴈陈于阶媒氏曰稽诸筮牧卜曰吉使某以吿主人曰筮协从其曷敢辞余如问名之仪
　　纳成请期
　　其日媒氏至女氏门掌事者设神位如初主人受礼如纳吉之仪迎媒氏于门外媒氏执函书主人揖入媒氏报揖从入持礼物者从其后【函书如常仪书其物之数帛三纁帛二不及者聴】主人升东阶媒氏升西阶对揖讫俱即座从者以礼物陈于阶媒氏曰吾子既修好于某某使某请纳成【上某谓壻父下某谓媒氏】媒氏以函书授主人主人曰备物者敢不重拜主人复书以授媒氏媒氏复致命曰某使某请吉日主人曰某固聴命媒氏曰请以某甲子主人曰敢不承命余如纳吉礼
　　亲迎【有故聴以媒氏往迎】
　　质明掌事者设祢位于防东间南向壻之父服其服北面再拜祝曰某子某名年若干礼宜有室娉某氏第几女以某日亲迎敢吿子将行父坐于防事中间南向子服其服【三舎生及品官子孙假九品余并帛衫衣折上巾】立于父位之西少南东向赞者注酒于醆授子子再拜跪受赞者又以馔设于位前子举酒兴即座饮食讫降再拜进立于父位前父命之曰厘尔内治往求尔匹子再拜曰敢不奉命又再拜讫降出初昏掌事者设酒及馔于室中置二醆于盘壻服其服【如前所服】至女氏家赞者引就次掌事者设祢位主人受礼如请期之仪【主人谓女父】女盛服立于房中父升阶立于房外之东西向【非南向者各随其所向立于门外之左余仿此】赞者注酒于醆授女女再拜受醆赞者又以馔设于位前女即座饮酒讫降再拜父降立于东阶下宾出次【宾谓壻】主人迎于门揖宾入宾报揖从入主人及诸亲与壻妇各以次序分立于后【非南向者各随所向分左右尊卑序立】立定赞者引妇进诣庭中北面再拜讫复位主人升自东阶诣神位前上香祭酒再拜祝曰某子某【子名】聘某王第防女宗姬【族姬即云族姬】以某日来妇敢率以见主人降自西阶复位赞者曰拜主人以下降阶再拜讫退
　　见舅姑
　　其日妇服其服至寝门外赞者设舅姑位于堂上东西相向舅位于东姑位于西俱即座赞者引妇奉枣栗自寝门入立于庭再拜讫升自西阶置于舅位前赞者进彻以东妇降阶又再拜次又奉腵脩再拜讫【腵修妇从者执俟于阶下】升自西阶置于姑位前赞受以东妇降阶又再拜次醴妇如别仪
　　醴妇
　　见舅姑礼毕赞礼者设醴妇位于姑位之北少西东向妇升阶立于位之西赞者注酒于醆诣妇位前西向立又赞者以馔设于位前妇再拜受醆即座饮食毕降阶俱再拜讫退
　　飨送者
　　其日掌事者预于防事对设主人及众宾位宾至主人降迎揖宾以入主人升东阶宾升西阶进诣两楹间相对各再拜讫暨送者俱即座具酒馔如常仪会讫宾主俱兴掌事者奉币以授主人主人以授宾宾降自西阶从者受币宾退主人送于门外若女宾送者则主妇会于寝亦有币余如丈夫礼


　　政和正礼新仪卷一百七十九
　　钦定四库全书
　　政和五礼新仪卷一百八十
　　嘉礼
　　皇太子冠仪上
　　奏吿
　　陈设
　　皇帝御文德殿行礼
　　朝见皇后
　　谒太庙
　　谒别庙
　　皇帝受羣臣贺
　　羣臣上礼
　　皇帝防羣臣
　　奏吿
　　前期太史局择日差官奏吿昊天上帝皇地祗太庙别庙太社太稷景灵东宫景灵西宫中太乙宫祐神观醴泉观上清储祥宫太清储庆宫九成宫永安陵永熙陵永定陵永昭陵永昌陵永厚陵永裕陵永泰陵并如常吿之仪
　　陈设
　　前期殿中监帅其属尚舎张设垂拱文德殿门之内设御座于文德殿当中南向东西房于御座之左右稍北东西閤于殿后之左右殿上前楹施设香案于殿下螭陛间又为房于东朶殿大晟展宫架之乐于殿庭横街之南设协律举麾位于宫架西北东向大司乐押乐位于宫架之前北向仪鸾司设文武朝参官及掌冠赞冠【掌冠以礼部尚书赞官以鸿胪卿】应行礼官东宫官次于朝堂之内外其日尚辇陈大辇于殿西阶下东向列御马于殿门外东厢西向尚书兵部帅其属列黄麾细仗于殿庭典仪设皇太子朝见位于横街南北向又设掌冠赞冠者受制位于皇太子位稍北东上又设左辅承制位于御座之东又设左辅宣制位于皇太子位之东北并西向又设掌冠赞冠者及应行礼官位于东阶下东宫官又位于后并西向北上太常设皇太子冠席于东阶下稍北西向设褥位陈服于席南东领北上衮冕垂白珠九旋红丝组为缨青纩充耳犀簮导青衣朱裳九章【五章在衣山龙华虫火宗彛四章在裳藻粉米黼】白纱中单青褾裾革带涂金银钩防蔽膝【随裳色火山二章】瑜玉双佩四采织成大绶间施二玉环白韈朱履桓圭逺逰冠十八梁【金涂银花饰】博山附蝉红丝组为缨犀簮导朱明服红裳白纱中单方心曲领绛纱蔽膝【余同衮冕】白韈黑舄折上巾公服远逰冠簮导衮冕簮导同箱在服南设罍洗于阼阶东罍在洗东篚在洗西实巾一加勺羃光禄实侧尊在席南馔设于席加羃执事者并公服立于罍洗酒馔之所九旒冕远游冠折上巾各一　奉礼郎三人执以待于东阶之东西面北上设典仪位于宫架东北赞者二人在南少退俱西向
　　皇帝御文德殿行礼
　　其日质明辟文德殿门文武朝参官及掌冠赞冠应行礼官东宫官入就次服朝服大乐正帅乐工先入就位协律郎入就举麾位大司乐入就押乐位典仪帅赞者先入就位入引掌冠赞冠者入立于文德殿门外道东西向东宫官以下自东宫导从皇太子至殿门外礼直官通事舎人太常博士引皇太子诣文德朶殿东房讫皇帝将出宫东上閤门引知枢密院事以下诣垂拱殿立班如常仪东上閤门附内侍进班齐牌垂拱殿降皇帝乘辇出至殿上少驻辇官迎驾自赞常起居宣辇官上殿卷鸣鞭行门禁衞诸班亲从迎驾自赞常起居次舎人先赞知内侍省官以下常起居次枢密以下通班常起居赞只候引驾枢密知客省事以下至签书东上閤门官分左右立六尚局应奉官祗候武功大夫以下并先退管军臣僚窄衣执杖子宣名常起居赞只候引驾并分左右前导辇降东阶垂拱殿门外禁衞诸班亲从自赞常起居讫至文德殿后管军臣僚易公服执杖于殿阶下分东西侍立皇帝降辇入西閤前导官易朝服诣御座前分左右侍立知枢密院签书枢密院知客省事以下至签书东上閤门官在东同知枢密院在西閤门舎人以下各诣两朶殿上不当只应舎人并殿下西向立诸军将校先入分立殿门内左右内外符宝郎俱诣阁奉迎御史台引殿中侍御史一员先入就位次东上閤门御史台太常寺分引三公以下文武百僚入诣文德殿立班东西相向如月朔视朝之仪礼直官通事舎人引左辅版奏中严内外符宝郎奉宝先出少顷又引左辅版奏外办皇帝服通天冠绛纱卷大乐正令撞黄钟之钟右五钟皆应殿上鸣鞭禁衞诸班亲从自赞常起居皇帝出西阁乘辇协律郎俛伏跪举麾兴【凡乐皆协律郎举麾工鼔柷而后作偃麾戛敔而后止】工鼔柷奏干安之乐礼直官太常博士引礼仪使前导皇帝出自西房内侍承防索扇扇合皇帝降辇即御座帘卷内侍又赞扇扇开殿下鸣鞭戛敔乐止炉烟升礼直官太常博士礼仪使立于御座前稍东西向符实郎奉八宝陈于御座之左右分立如仪礼直官通事舎人太常博士引掌冠赞冠者初入门肃安之乐作至位乐止立定典仪曰再拜赞者承传在位官皆再拜左辅诣御座前承制降东阶诣掌冠者前稍东西向称有制典仪曰再拜赞者承传在位官皆再拜讫左辅宣制曰皇太子冠命卿等行礼宣制讫掌冠赞冠者再拜左辅复位文臣侍从官宗室武臣节度使以上升殿分东西侍立礼直官通事舎人太常博士引掌冠赞冠者及应行礼官诣东阶下位立定东宫官入诣皇太子东房次礼直官通事舎人太常博士诣太子东房引皇太子内侍二人夹侍东宫官后从【自后准此】皇太子初行钦安之乐作即席西向坐乐止礼直官通事舎人太常博士引掌冠赞冠者以次诣罍洗乐作搢笏盥手帨手讫执笏升乐止执折上巾者升掌冠者降一等受之右执项左执前进皇太子席前北向立祝曰咨尔元子肇冠于阼阶筮日择宾德成礼具于万斯年成天之祐乃跪冠顺安之乐作掌冠者兴席南北面立赞冠者进席前北面跪正冠兴立于掌冠者之后皇太子兴内侍跪进服服讫乐止掌冠者揖皇太子复坐礼直官通事舎人太常博士引掌冠赞冠者降诣罍洗乐作搢笏盥手帨手讫执笏升乐止赞冠者进席前北面跪脱折上巾置于篚兴内侍跪受服兴置于席执远游冠者升掌冠者降二等受之右执项左执前进皇太子席前北向立祝曰爰即今辰申加服崇学以齿三善皆得副于一人受天百福乃跪冠懿安之乐作掌冠者兴席南北面立赞者者进席前北面跪簮结紞兴立于掌冠者之后皇太子兴内侍跪进服服讫乐止掌冠者揖皇太子复坐礼直官通事舎人太常博士引掌冠赞冠者降诣罍洗乐作搢笏盥手帨手执笏升乐止赞冠者进席前北向跪脱远游冠置于篚兴内侍跪受服置于席执衮冕者升掌冠者降三等受之右执项左执前进皇太子席前北向立祝曰三加弥尊国本以正无彊惟休有室大竞懋昭厥德保兹永命乃跪冠成安之乐作掌冠者兴席南北面立赞冠者进席前北面跪簮结紞兴立于掌冠者之后皇太子兴内侍跪进取服服讫乐止礼直官通事舎人太常博士引皇太子降自东阶乐作由西阶升即醴席南向坐乐止礼直官通事舎人太常博士引掌冠者诣罍洗乐作搢笏盥手帨手讫执笏升西阶乐止赞冠者跪取爵内侍以酒注于爵掌冠者受爵跪进皇太子席前北向立祝曰防酒嘉荐有飶其香拜受制文以定尔祥令德寿考日进无彊皇太子搢圭跪受爵正安之乐作饮讫奠爵执圭太官令奉馔设于皇太子席前皇太子搢圭食讫乐止执圭兴太官令彻馔及爵礼直官通事舎人太常博士引皇太子降自西阶诣朶殿东房易朝服皇太子初行乐作至次乐止礼直官通事舎人太常博士引皇太子降立于横街南北向位东宫官复东阶下西向位皇太子初行乐作至位立定乐止礼直官通事舎人太常博士引掌掌冠赞冠者诣皇太子位前稍东西向掌冠者少进字之曰始生为名而实之宾既冠而字以葢厥文永受保之承天之庆奉勅字某太常博士请再拜皇太子再拜讫搢笏舞蹈再拜奏圣躬万福又再拜讫掌冠者赞冠者复东阶下位左辅诣御座前承防降自东阶诣皇太子前稍东西向宣曰有勅太常博士请再拜皇太子再拜左辅宣勅戒曰事亲以孝接下以仁远接近仪禄贤使能古训是式大猷是经宣讫左辅退复位太常博士请再拜皇太子再拜讫礼直官通事舎人太常博士引皇太子进前俛伏跪奏称臣虽不敏敢不祗奉奏讫俛伏兴复位立太常博士请再拜皇太子再拜讫礼直官通事舎人太常博士前引太子出殿门皇太子初行乐作出门乐止文武侍从官以上武臣节度使以上及侍立官并降复位立定典仪曰再拜赞者承传在位官皆再拜讫礼直官太常博士引礼仪使诣御座前俛伏跪奏礼仪使具官臣某言礼毕俛伏兴复位内传承防索扇扇合降鸣鞭大乐正令撞蕤宾之钟左五钟皆应干安之乐作皇帝降座入自东房内侍入赞扇扇开乐止礼直官通事舎人引左辅版奏解严所司承防放仗应在位官皆再拜讫以次出
　　朝见皇后
　　皇太子朝见皇帝讫入内朝见皇后如宫中之仪










　　政和五礼新仪卷一百八十
<史部,政书类,仪制之属,政和五礼新仪>
　　钦定四库全书
　　政和五礼新仪卷一百八十一
　　嘉礼
　　皇太子冠仪下
　　谒太庙
　　前期太常寺下太史局择日谒庙前一日宫闱令帅其属清扫庙之内外有司于庙东神门外道北南向设皇太子幄次又于殿庭东阶下近东西向及逐室户内各设皇太子褥位又于幄次之南道东西并南极星门内外设东宫官及应从官等次各量地之宜皇太子宿斋于本宫东宫官及应从官各宿于本寺【内执事官宿于奉庙】其日质明东宫官应从官各服其服所司陈卤簿于东宫门外礼直官引左庶子请内严右庻子负宝如式俱诣閤奏迎仆进金辂于阁外南向左内率执刀立于辂前北向中允一员在侍官之前赞者二人又在中允之前礼直官引左庶子言外备仆摄衣而升正立执辔皇太子服远游冠朱明衣升舆以出左右侍衞如常仪左庶子进诣舆前俛伏跪称左庶子姓某言请皇太子降舆升辂言讫俛伏【凡庶子有请并准此】皇太子降舆升辂仆立授绥左庶子以下夹侍赞善进当辂前俛伏跪称赞善姓某言请进辂言讫俛伏兴【凡赞善有请并准此】辂动赞善兴赞者夹引以出至侍官上马所赞善请辂权驻令侍官上马左庶子前承令退称曰令诸赞善退称侍官上马赞善承传文武侍官皆上马左庶子以下夹侍于辂前侍官上马毕赞善请进辂辂动东宫官以下皆乘马以从至太庙西櫺星门外回辂南向礼直官引左庶子进当辂前请降辂皇太子降辂入幄次一刻顷礼直官引左庶子言外备皇太子服衮冕出次中允进圭皇太子执圭东宫导从如仪入诣殿庭东阶之东西向位立定东宫官分立于左右礼直官引率更令请再拜皇太子再拜讫礼直官引率更令前导皇太子升自西阶诣僖祖室神位前北向立率更令请再拜皇太子再拜讫次请翼祖宣祖太祖太宗真宗仁宗英宗神宗哲宗室行礼如上仪讫降西阶复西向立位礼直官引率更令诣皇太子前跪称率更令姓某言礼毕言讫俛伏兴前导皇太子出东神门外中允少前受圭前引皇太子归幄次更朝服有司转仗衞于还途如来仪仆进金辂于西棂星门外南向礼直官引左庶子言外备皇太子出次至西櫺星门外升辂侍官上马如来仪辂动至东宫所外俱下马入至閤前回辂南向左庶子请降辂皇太子降辂升舆入侍官从至閤左庶子请将士各还本司
　　谒别庙
　　并如太庙之仪
　　皇帝受羣臣贺
　　其日质明文武百僚并常服早入就次皇帝将出宫读奏目官在殿庭之南宣赞引班对立舎人在其南簿书官在舎人之西少絶觉察失仪提使臣在其南并向北【舎人以西为上簿书官以下东为上】宣赞舎人立班前西向东上阁门附内侍进班齐牌皇帝出宫守踏道行门禁衞诸班亲从迎驾自赞常起居讫又自赞贺再拜讫皇帝服鞾坐鸣鞭读奏目官以下起居讫【读奏目官升降自东阶】班首出班致辞称贺归位再拜【如宣答又再拜】次知内侍省事以下管军臣僚各逐班先面西立俟班到横行北向赞起居称贺并如上仪次行门起居称贺再拜讫俟舎人南阶下直身奏班絶皇帝降座鸣鞭诣紫宸殿后幄排立诸班亲从迎驾自赞常起居初垂拱殿起居称贺立班将毕枢密以下大班入就位并如贺祥瑞立班之仪东上閤门附内侍进班齐牌皇帝御紫宸殿坐鸣鞭舍人赞枢密以下躬赴当殿通某官姓名以下起居称贺复位赞枢密以下再拜搢笏舞蹈又再拜班首奏圣躬万福又再拜讫班首出班致辞称贺复位再拜搢笏舞蹈又再拜知东上閤门官当殿北向承防讫西向称有制枢密以下再拜宣答讫再拜搢笏舞蹈又再拜讫鸣鞭枢密直学士自西阶升殿侍立知东上閤门官以下殿庭东西侍立余官分班出【宣赞舎人退近南当庭中立对立舎人西出】文武百僚及诸军将校殿门外序班立定知东上閤门官以下退立东阶下次殿中侍御史一员先入就位次上将军以下分班入舎人分引文武班入诣殿庭东西相向立【将校排立不尽者止殿门外立班】舎人揖班首以下躬宣赞舍人当殿通文武百僚宰臣【三公通某官】姓名以下起居称贺舎人揖班首以下横行北向【西省上将军以下依旧位】并如贺祥瑞立班之仪宣赞舎人揖左班进前舎人自班后诣东阶下立知东上閤门官至通唱位舎人揖班首以下躬知东上閤门赞拜班首出班致辞称贺复位枢密诣御座前承防退诣折槛东西向宣答班首以下再拜并如上仪讫知东上閤门官揖宰相执政官升殿【并自东阶内中书侍郎升自西阶枢密直学士下殿出】赞拜知东上阁门官还位引右班舎人由右班前出余官分出知引进司东上閤门官还侍立位宣赞舎人复位次引进奉入如别仪
　　羣臣上礼
　　其日引进司先以所进马陈列于殿门外北向东上俟羣臣称贺礼毕宣赞对立舎人稍南相向立天武自西牵马陈于殿庭三分庭一在南北首东上立定赞天武常起居讫【牵马者不拜】门下侍郎于折槛东西西向对舍人当殿躬奏某官姓名以下进奉讫复对立位门下侍郎曰进奉出还侍立位天武应喏员僚引应奉从事侧门出宣赞对立舎人复位合班躬奏閤门无事卷班西出皇帝降座鸣鞭还幄次知引进司官以下并卷班出三省枢密院官并退舎人引应退奉官殿门外谢如常仪
　　皇帝会羣臣
　　前期殿中监帅其属尚舎张设紫宸殿门之内设御座于殿上当中南向尚醖设御酒尊酒器于御座之东尚食设御荼牀于御座之西俱稍北有司设羣官酒尊酒器于殿下又设羣官座并如宴百官坐次之仪其日羣臣上礼毕俟诸司排当备御史台分引三公以下文武官以次入诣殿庭东西相向立东上閤门附内侍进班齐牌皇帝出幄次鸣鞭先行门禁衞诸班亲从迎驾奏圣躬万福讫皇帝即御座鸣鞭殿中监以下知同知入内内侍省事知客省事以下知内侍省事以下带御器械官六尚局应奉官只应武功大夫以下祗应诸司文臣鬭班各奏圣躬万福次管军臣僚奏圣躬万福各复侍内祗应位次舎人引班首以下横行北向并如宴百官立班之仪班首奏圣躬万福讫舎人赞各就坐再拜舎人分班升殿席前相向立朶殿两廊官立于席后教坊使以下通班大起居看醆人谢升殿再拜讫内侍进御茶牀殿侍酹酒讫知东上閤门官诣御座前躬奏班首姓名以下进酒舎人分引殿上臣僚横行北向赞再拜舍人引班首稍前知东上閤门官接引诣御座东北向搢笏殿中少监以酒注于醆班首奉酒诣御座前躬进讫少退虚跪兴以盘授殿中监出笏知东上閤门官引退舎人接引复位赞再拜舎人引班首少前殿上臣僚席前相向立知东上閤门官接引班首诣御座东北向搢笏殿中监受盘捧诣御座前西向立乐作皇帝饮讫舎人分引殿上臣僚横行北向知东上閤门官引班首接盏讫少退虚跪兴授殿中监出笏引退舎人接引复位赞再拜舎人赞各赐酒羣官俱再拜赞就位羣官俱立席后复赞就座羣官俱坐酒初行羣官搢笏受酒先宰臣次百官皆作乐尚食典御奉御进御食大官设羣官食【后准此】皇帝再举酒【自此并殿中监少监进酒】羣官俱立席后乐作饮讫舎人赞就座复行羣官酒皇帝三举酒次行羣官酒并如第二之仪若宣示醆即随所向东上閤门官以下揖称宣示醆躬赞就座若宣劝即立席后躬饮讫赞再拜内侍举御茶牀舎人引班首以下俱降阶横行北向再拜搢笏舞蹈又再拜分班出次教坊使以下谢只应再拜讫如赐只应臣僚茶酒并舎人逐班赞再拜知东上閤门官侧奏无事皇帝降座鸣鞭
　　政和五礼新仪卷一百八十一
　　钦定四库全书
　　政和五礼新仪卷一百八十二
　　嘉礼
　　皇子冠仪
　　奏吿
　　陈设
　　皇帝御文德殿行礼
　　朝见皇后
　　奏告
　　前期太史局择日差官奏吿景灵东宫景灵西宫如常吿之仪
　　陈设
　　前期殿中监帅其属尚舎张设垂拱殿文德殿门之内设御座于文德殿当中南向东西房于御座之左右稍北东西閤于殿后之左右殿上前楹施帘设香于殿下螭陛间又为房于东朶殿大晟展宫架之乐于殿庭横街之南设协律郎举麾位于宫架西北东向大司乐押乐位于宫架之前北向仪鸾司设文武朝叅官及掌冠赞冠【掌冠以太常卿赞冠以閤门官】应行礼官王府官次朝堂之内外其日尚辇陈大辇于殿西阶下东向列御马于殿门升东厢西向尚书兵部帅其属列黄麾细仗于殿庭次典仪设皇子朝见位于横街南北向设掌冠赞冠者受制位于皇子稍北东上设左辅承制位于御座之东设左辅宣制位于皇子位之东并西向又设掌冠赞冠者及应行礼官位于东阶下王府官又位于后并西向北上太常设皇子冠席于东阶上稍北南向设褥席陈服于席南东领北上九旒冕【旒以青琪为之】犀簮导青纩充耳青衣朱裳九章白罗中单青褾革带钩防大带蔽膝玉佩晕锦绶间施二玉环朱韈朱履七梁冠金镀银梁貂蝉笼巾犀簮银立笔排罗大袖裙白罗中单皂白罗方心曲领绯罗蔽膝绯白罗大带银褐绫勒帛间金镀银束带间金镀银装玉佩锦绫青丝纲玉环白绫韈马皮履折上巾公服七梁冠赞导九旒冕簮导同箱在服南设罍洗于阼阶东罍在洗东篚在洗西实巾一加勺羃光禄实侧尊在席南馔设于席加羃执事者并公服立于罍洗酒馔之所九旒冕七梁冠折上巾各一□奉礼郎三人执以侍于东阶之东西向北上设典仪位于乐架东北赞者二人在南少退俱西向
　　皇帝御文德殿行礼
　　其日质明辟文德殿门文武朝参官及掌冠赞冠应行礼官王府官就次服朝服大乐正帅乐工先入就位协律郎入就举麾位大司乐入就押乐位典仪帅赞者先入就位又引掌冠赞冠者入立于文德殿门外道东西向王府官以下自本阁导从皇子至殿门外礼直官通事舎人太常博士引皇子诣文德朶殿东房讫皇帝降出宫东上閤门引知枢密院事以下诣垂拱殿立班如常仪东上閤门附内侍进班齐牌垂拱殿降皇帝乘辇至殿上少驻辇官迎驾自赞常起居讫宣辇官上殿卷鸣鞭行门禁卫诸班亲从迎驾自赞常起居次舎人先赞知内侍省官以下起居次枢密以下通班常起居赞只候引驾枢密知客省事以下至签书东上閤门官分左右立六尚应奉官只应武功大夫以下并先退管军臣僚窄衣执杖子宣名常起居赞只候引驾并分左右前导辇降东阶垂拱殿门外禁衞诸班亲从自赞常起居讫至文德殿后管军臣僚易公服执杖于殿阶下分东西侍立皇帝降辇入西阁前导官易朝服诣御座前分东西侍立知枢密院签书枢密知客省事以下知签书东上閤门官在东同知枢密院在西閤门舎人以下各诣两朶殿上不当祗应舎人并殿下西向立诸军将校先入分立殿门内左右内外符宝郎俱诣阁奉迎御史台引殿中侍御史先入就位次东上閤门御史台太常寺分引三公以下文武臣僚入诣文徳殿立班东西相向如月朔视朝之仪礼直官通事舎人引左辅版奏中严内外符宝郎奉宝先出少顷又引左辅版奏外办皇帝服通天冠绛纱卷大乐正令撞黄钟之钟左五钟皆应殿上鸣鞭禁衞诸班亲从自赞常起居皇帝出西阁门乘辇协律郎跪俛伏举麾兴【凡乐皆协律郎举麾工鼔柷而后作偃麾戛敔而后止】工鼓柷奏干安之乐礼直官太常博引礼仪使前导皇帝出自西房内侍承防索扇扇合皇帝降辇即御座卷内侍赞扇扇开殿下鸣鞭戛敔乐止炉烟升礼直官太常博士礼仪使立于御座前稍东西向符宝郎奉八宝陈于御座之左右分立如仪礼直官通事舎人太常博士引掌冠赞冠者入就位掌冠者初入门扺安之乐作至位乐止立定典仪曰再拜赞者承传在位官皆再拜左辅诣御座前承制降自东阶诣掌冠者前稍东西向称有制典仪曰再拜赞者承传在位官皆再拜讫左辅宣制曰皇子冠命卿等行礼宣制讫掌冠赞冠者再拜左辅复位文臣侍从官宗室武臣节度使以上升殿东西侍立礼直官通事舎人太常博士引掌冠赞冠者及应行礼官以次诣东阶下位立定王府官入诣皇子东房引皇子内侍二人夹侍王府官后从【自后准此】皇子初行恭安之乐作即席南向坐乐止礼直官通事舎人太常博士引掌冠赞冠者以次诣罍洗乐作搢笏盥手帨手讫执笏升乐止执折上巾者升掌冠者降一等受之右执项左执前进皇子席前北向跪冠修好之乐作掌冠者兴席南北面立赞冠者进席前北向跪正冠立于掌冠之后皇子兴内侍跪进服讫乐止掌冠者揖皇子复坐赞冠者跪取爵内侍以酒注于爵跪进皇子席前北向立祝曰酒醴和防笾豆静嘉授尔服兄弟具来永言保之降福孔皆皇子搢笏跪受爵翼安之乐作饮讫奠爵执笏太官令奉馔设于皇子席前皇子搢笏食讫乐止执笏太官令彻馔礼直官通事舎人太常博士引掌冠赞冠者降诣罍洗乐作搢笏盥手帨手讫执笏升乐止赞冠者进席前北向跪脱折上巾置于箧兴内侍跪受服兴置于席执七梁冠者升掌冠者降二等受之右执项左执前进皇子席前北向跪冠进安之乐作掌冠者兴席南北面立赞冠者进席前北面跪簮结纮兴立于掌冠者之后皇子兴内侍跪进服服讫乐止掌冠者揖皇子复坐赞冠者跪取爵内侍以酒注于爵掌冠者受爵跪进皇子席前北向立祝曰宾赞既戒殽核维旅申加厥服礼仪有序允观尔成承天之祐皇子搢笏跪受爵辅安之乐作饮讫奠爵执笏太官令奉馔设于皇子席前皇子搢笏食讫乐止执笏太官令彻馔礼直官通事舎人太常博士引掌冠赞冠者降诣罍洗乐作搢笏盥手帨手讫执笏升乐止赞冠者进席前北向跪脱七梁冠置于箧兴内侍跪受服兴置于席执九旒冕者升掌冠者降三等受之右执项左执前进皇子席前北向跪冠庆安之乐作掌冠者兴席南北面立赞冠者进席前北面跪簮结纮兴立于掌冠之后皇子兴内侍跪进服服讫乐止掌冠者揖皇子复位赞冠者跪取爵内侍以酒注于爵掌冠者受爵跪进皇子席前北向立祝曰防酒嘉栗甘荐令芳三加尔服睂寿无彊永承天休俾炽而昌皇子搢笏跪受爵贤安之乐作饮讫奠爵执笏太官令奉馔设于皇子席前皇子搢笏食讫乐止执笏兴太官令彻馔礼直官通事舍人太常博士降引皇子降自东阶诣朶殿东房易朝服皇子初行乐作至次乐止礼直官通事舎人太常博士引皇子降立于横街南北向位王府官复东阶下西向位皇子初行乐作至位立定乐止礼直官通事舎人太常博士引掌冠赞冠者诣皇子位前稍东西向掌冠者少进字之曰歳日云吉威仪孔时昭吿厥字君子攸宜顺尔成德永受保之奉勅字某太常博士请再拜皇子再拜讫搢笏舞蹈再拜奏圣躬万福又再拜讫掌冠者复东阶下位立左辅诣御座前承防降自东阶诣皇子前稍东西向宣曰有勅太常博士请再拜皇子再拜左辅宣勅戒曰好礼乐善服儒讲艺蕃我王室交于兄弟不溢不骄惟以守之宣讫左辅退复位太常博士请再拜皇子再拜讫礼直官通事舎人太常博士引皇子进前俛伏跪奏称臣虽不敏敢不只奉奏讫俛伏兴复位太常博士请再拜皇子再拜讫礼直官通事舎人太常博士前引皇子出殿门皇子初行乐作出门乐止文臣侍从官以上武臣节度使以上及侍立官并降复位立定典仪曰再拜赞者承传在位官皆再拜讫礼直官太常博士引礼仪使诣御座前俛伏跪奏礼仪使具官臣某言礼毕俛伏兴复位内侍承防索扇扇合帘降鸣鞭大乐正令撞蕤宾之钟右五钟皆应干安之乐作皇帝降座入东房内侍又赞扇扇开乐止礼直官通事舎人引左辅版奏解严所司承防俛伏应在位官俱再拜讫以次出次日文武百僚诣阁门拜表称贺如常仪
　　朝见皇后
　　皇子朝见皇帝讫入内朝见皇后如宫中之仪

　　政和五礼新仪卷一百八十二
　　钦定四库全书
　　政和五礼新仪卷一百八十三
　　嘉礼
　　品官嫡子冠仪
　　吿庙
　　戒宾
　　宿宾
　　行事
　　礼宾
　　吿庙
　　将冠主人诹日择宾吿于祢庙无庙者为位于防事两楹之间南面主人公服再拜乃吿曰某子某年若干矣卜某甲子冠吉宾某官某赞某官某不冺先君之嗣徽福于我先君实辱临之以始卒冠事谨吿【凡行事如非南向并各因所向陈设以后准此】
　　戒宾
　　前三日主人戒宾宾如主人服出门立西面肃而入宾入门而左主人入门而右宾升东阶主人升西阶主人再拜宾答拜主人曰某之子某将以某日加冠于其首愿吾子终敎之宾曰某不敏恐不能共事以病吾子敢辞主人曰某犹愿吾子终教之也宾曰吾子重有命某敢不从主人再拜宾答拜主人退宾退于门外
　　宿宾
　　前一日主人择宾可使冠子者一人而宿之如戒宾之仪宿曰某将加冠于子某之首愿吾子将莅之敢宿宾对曰某敢不宿兴宿赞冠者亦如之【宾赞善主人有故以书戒宿】
　　行事
　　质明执事者设洗于东阶东南水在洗东箱实巾一在洗西陈服于房中东领北上【无房者张帷为之】平冕金镀鍮石棱角簮青罗素裙蔽膝白绶中单绯白罗大带金镀铜华革带绯罗履袜【五品以上五旒冕青生色大袍绯罗绣裙蔽膝皂绫铜环余同平冕服】三梁冠朝服金镀银棱角簮银立笔绯罗大袖裙白纱中单皁白罗方心曲领绯罗蔽膝绯白罗大带银褐绶勒帛金镀铜束带佩方胜练鹊锦绶青丝纲鍮石环【五品以上四梁罗金镀银棱犀簮束带银佩蔟四盘赐锦绶余同二梁冠】折上巾公服巾总二梁冠平冕笄组纮实于箧平冕二梁冠折上巾各一箱执以待于西隅南面东上宾升则东面设洗于房中之东水在洗东箱实巾一在洗西质明主人公服立于东阶下西面兄弟各服其服立于洗东西面北上将冠者立于房中南面宾赞如主人服立于外门之外主人出迎揖先入三揖至于阶三逊设主人位于东阶上西面宾赞位于西阶上东面主人以宾升就位赞冠者盥于洗西升立于房中西面设冠位于主人东北西面将冠者出房南面赞冠者奠巾总于席南端賔揖将冠者即席坐赞冠者坐设巾总賔降主人从降賔辞请勿降主人曰吾子防辱敢不从降賔既盥一揖一逊升主人复初位宾即将冠者席前跪正巾兴降西阶一等执折上巾者升东面授宾宾右手执项左手执前进揖冠者席前东向立祝曰粤惟初冠考礼之称正尔容体顺尔辞令尽革童心永膺天庆乃跪冠兴复位赞冠者跪正折上巾冠者兴宾揖冠者适房服【折上中服】出房南面立宾主俱兴宾揖冠者即席坐赞冠者跪脱折上巾设笄宾降主人从降辞对如初宾既盥揖逊升宾即冠者席前跪正巾兴降西阶二等执二梁冠者升东面授宾宾右手执项左手执前进冠者席前东向立祝曰载契我载加尔服尔既顺遂母曰欲速自天申之申以百福乃跪冠兴复位赞冠者卒纮冠者兴宾揖冠者适房服【二梁冠服】出房南面立宾主俱兴宾揖冠者即席坐赞冠者跪脱二梁冠设笄宾降主人从降辞对如初宾既盥揖逊升宾即冠者席前跪正巾兴降西阶三等执平冕者升东西授宾宾右手执项左手执前进冠者席前东向立祝曰授时之吉迎天之休抗以高明掖其进修三加弥尊百禄是遒乃跪冠兴复位赞冠者卒纮冠者兴宾揖冠者适房服【平冕服】出房南面立宾主俱兴执事者彻折上巾二梁冠席入于房执事者布席于西阶上南面设酒馔如常仪执事者盥手洗爵于房中赞冠者以酒注于爵宾揖冠者即席西南面立宾受爵进席前北向立祝曰防酒既载嘉肴斯阜既曰克家亦惟继祖孝友慈祥受天之祐冠者席西拜受爵宾东面答拜赞冠者荐馔赞冠者即座坐饮食讫降席再拜宾答拜易服拜父父为起入拜母母为起宾降当西序东面主人降当东序西面立冠者出立于西阶东南面宾少进字之曰卜筮云吉礼仪孔明爰字尔德嘉尔有成其成伊何曰伯某甫【仲叔季唯其所当】冠者曰某虽不敏敢不只奉宾出主人西面诣宾曰吾子辱执事请礼从者宾曰某既得将事敢辞主人曰敢固以请宾曰某辞不得命敢不从宾就次如别仪冠者庙见及见诸父诸兄姑姊如常仪【若以巾帽折上中为三加者聴】
　　礼宾
　　冠讫主人释服改席宾与赞冠者如主人服出次立于门西东面主人出门东西面主人揖宾先入宾及赞冠者从之至阶揖逊升各即席众宾皆与执事者奉币酬宾会讫宾主俱兴主人再拜宾答拜宾出主人送于门外【孤子冠即诸父诸兄为主如上仪品官子孙三舎生冠依品官仪】











　　政和五礼新仪卷一百八十三
　　钦定四库全书
　　政和五礼新仪卷一百八十四
　　嘉礼
　　品官庶子冠仪
　　吿庙
　　戒宾
　　宿宾
　　行事
　　礼宾
　　吿庙
　　如嫡子之仪
　　戒宾
　　如嫡子之仪
　　宿宾
　　如嫡子之仪
　　行事
　　质明执事者设洗于东阶东南水在洗东篚实巾一在洗西陈服房中东领北上【无房者张帷为之】平冕金镀鍮石棱角簮青罗素大袖绯罗素裙蔽膝白绫中单绯白罗大带金镀铜革带绯罗履袜【五品以上五旒冕青罗生色大防绯罗綉裙蔽膝皁绫绶铜环余同平冕服】二梁冠朝服金镀银棱角簮银立笔绯罗大袖裙白纱中单皁白罗方心曲领绯罗蔽膝绯白罗大带银褐绫勒白金镀铜束带佩方胜练鹊锦绶青丝纲输石环【五品以上四梁冠金镀银棱角簮银束带银佩簇四盘雕锦绶余同二染冠服也】折上巾公服巾总二梁冠笄组纮实于箧平冕二梁折上巾各一箱执以待于西隅南面东上宾升则东面升洗于房中之东水在洗东篚实巾一在洗西质明主人公服立于东阶下西面兄弟各服其服立于洗东西面北上将冠者立于房中南面宾赞如主人服立于外门之外主人出迎揖先入三揖至于阶三逊设主人之位于东阶西面宾赞位于西阶上东面主人与宾升就位赞冠者盥手洗西升立于房中西面设冠者位于房户外之西南面设酒馔如常仪将冠者出房南面赞冠者奠巾縂于席东端宾揖将冠者即席座赞冠者坐设巾总宾降主人从降宾辞请母降主人曰吾子降辱敢不从降宾既盥一揖一逊升主人复初位宾即将冠者席前跪正巾兴降西阶一等执折上巾者升东阶西面授宾宾右手执项左手执前进将冠者席前北向跪冠兴复位赞冠者跪正折上巾冠者兴宾揖逊冠者适房服【折上中服】出房南面立宾主俱兴宾揖冠者即席坐执事者盥手洗爵于房中赞冠者以酒注于爵宾受爵进席前北向立祝曰谷旦既治言设其醴助尔成德治此嘉礼既醮于初昭受多祉冠者再拜受爵宾东面答拜赞冠者荐馔冠者即座坐饮食讫降席再拜宾答拜宾揖冠者即席坐賛冠者跪脱折上巾设笄宾降主人从降辞对如初宾既盥揖逊升宾即冠者席前正巾兴降西阶二等执二梁冠者升东阶西面授宾宾右手执项左手执前进冠者席前北向跪冠兴复位赞冠者跪卒纮冠者兴宾揖讫冠者适房服【二梁冠服】出房南向立宾主俱兴宾揖冠者即席立执事者盥手洗爵于房中赞冠者以酒注于爵宾受爵进席前北向立祝曰有脯斯设有酒斯盈载加尔服聿观其成革尔幼习保兹令名冠者再拜受爵宾东面答再拜赞冠者荐馔冠者即席坐饮食讫降席再拜宾答拜宾揖冠者即席坐赞冠者跪脱二梁冠设笄宾降主人从降辞对如初宾既盥揖逊升宾即冠者席前正巾兴降西阶三等执平冕者升东阶西面授宾宾右手执项左手执前进冠者席前北向跪冠兴复位赞冠者跪卒纮冠者兴宾揖冠者适房服【平冕服】出房南面立宾主俱兴宾揖冠者即席立执事者盥手洗爵于房中赞冠者以酒注于爵宾受爵进席前北向立祝曰防酒思柔殽核维旅受言醮之三加具举尔德既成有秩斯祜冠者再拜受爵宾东面答拜赞冠者荐馔冠者即席坐饮食讫降席再拜宾答拜执事者彻冠席酒馔及折上巾二梁冠入于房中冠者易服拜父父为起入拜母母为起宾降当西序东面主人降当东序西面立冠者出立于西阶东南面宾少进字之曰卜筮云吉礼仪孔明爰字尔德嘉尔有成其成伊何曰孟某甫冠者曰某虽不敏敢不只奉宾出主人西面请宾曰吾子辱执事请礼从者宾曰某既得将事敢辞主人曰敢固以请宾曰某辞不得命敢不从宾就次如别仪冠者庙见及见诸父诸兄姑姊如常仪【若以巾防折上巾为三加者聴】
　　礼宾
　　如嫡子之仪【孤子冠即诸父诸兄为主如上仪品官子三舎生冠依品官之仪折上巾服用緑】






　　政和五礼新仪卷一百八十四
　　钦定四库全书
　　政和五礼新仪卷一百八十五
　　嘉礼
　　庶人嫡子冠仪
　　吿祢
　　行事
　　吿祢
　　将冠主人诹日择宾吿于祢为位于防事南面主人北面再拜乃吿曰某子某年若干矣卜以某甲子冠吉乃速宾某以始卒冠事庶几临之谨吿【凡防事如非南向并各因所向陈设以后准此】
　　行事
　　前期主人戒宾曰某日将加冠于子某首愿吾子涖之宾许诺其日夙兴张帷为房于防事之东陈服其中【谓每加所易之服】东领北上酒馔在服北帽一折上巾一陈于西阶之两为宾主位如常仪为冠者席于主人东少北西向将冠者待于房中宾至主人出迎揖而入坐定冠者出自房执事者曰请行事主人曰敢劳吾子宾揖将冠者即席坐执帽者升宾降受之进冠者席前东向立祝曰令月吉日始加首服弃尔幼志茂尔成德俾寿而臧以介多福乃跪加帽兴复位宾揖冠者适房易服出即冠席复坐宾跪脱帽执折上巾者升宾降受之进冠者席前东向立祝曰吉月令辰申加尔服钦尔威仪柔嘉维则寿考不忘以终厥德乃跪冠兴复位宾揖冠者适房执事者彻冠箱冠席入于帷中为醴席于西阶南向冠者易服出宾主俱兴执事者以酒注于醆宾揖冠者即醴席西向立宾受醆进席前北向立祝曰尔酒既湑尔肴伊旅拜受祭之自求多祐冠者席西拜受宾答拜执事者荐馔于席前冠者坐饮食讫再拜宾答拜冠者兴离席立于东阶之西东南向宾少进字之曰尔服既庄尔仪既备兄弟偕止爰吿尔字永保受之令德是似冠者拜宾答拜冠者庙见如常仪拜父父为起入拜母母为起拜诸父羣从之尊者主人享宾出主人送于门外【孤子冠即诸父诸兄为主如上仪戒宾若主人有故聴以函书】













　　政和五礼新仪卷一百八十五
　　钦定四库全书卷
　　政和五礼新仪卷一百八十六
　　嘉礼
　　庶人庶子冠仪
　　吿祢
　　行事
　　吿祢
　　将冠主人诹日择宾吿于祢为位于防事南面主人北面再拜乃吿曰某子某年若干矣卜以某甲子冠吉乃速宾其以始卒冠事庶几临之谨吿【凡防事如非南面并各因所向陈设后准此】
　　行事
　　前期主人戒宾曰某日将加冠于子某首愿吾子涖之宾许诺其日夙兴张帷为房于防事之东陈服其中【谓每加所易之服】东领北上席一在南酒馔在服北帽一折上巾一各一箱陈于西阶之西为宾主位如常仪设冠者席于房户外之西南面将冠者待于房中宾至主人出迎肃而入坐定冠者出自房执事者曰请行事主人曰敢劳吾子宾揖将冠者即席坐执帽者升宾降受之进冠者席前跪加帽兴复位宾揖冠者适房服出房南面立宾主俱兴执事者以酒注于醆宾受醆进席前北面立祝曰涓吉戒宾初加首服旨酒嘉荐用绥尔服饬行谨身毋俾作慝冠者再拜受爵宾北面答拜执事者荐馔冠者即座坐食饮讫执彻者彻酒馔于房中宾跪脱帽执折上巾者升宾降受之进冠席前跪加折上巾兴复位宾揖冠者适房服出房南面立宾主俱兴执事者以酒注于醆宾受醆进席前北向立祝曰旨酒既清嘉荐亶时乃申尔服成尔令仪绥受多福永言保之冠者再拜受爵宾北面答拜执事者荐馔冠者即席坐饮食讫执事者彻酒馔于房中冠者兴离席立于东阶之西南向宾少进字之曰容服既庄礼仪有序茂尔成德爰吿尔字铎言礼嘉尚克是似冠者拜宾答拜冠者庙见如常仪拜父父为起拜母母为起拜诸父羣从之尊者主人享宾出主人送于门外【孤子冠即诸父诸兄为主如上仪戒宾若主人有故聴以函书】












　　政和五礼新仪卷一百八十六
　　钦定四库全书
　　政和五礼新仪卷一百八十七
　　嘉礼
　　册皇后仪一
　　奏告
　　陈设
　　临轩发册
　　皇后受册
　　皇后表谢
　　皇后受内外命妇贺
　　皇后会外命妇
　　皇帝受羣臣贺
　　羣臣上礼
　　皇帝防羣臣
　　皇后朝谒景灵宫
　　奏告
　　前期太史局择日差官奏告昊天上帝皇地祗太庙太稷太社景灵东宫景灵西宫中太乙宫祐神观醴泉观上清储祥宫太清储庆宫九成宫永安陵永昌陵永熈陵永定陵永昭陵永厚陵永裕陵永泰陵并如常告之仪
　　陈设
　　前期殿中监帅其属尚舍张设垂拱文德殿门之内设御座于文德殿当中南向东西房于御座之左右稍北东西閤位殿后之左右殿上前楹施帘设香案于殿下螭陛间大晟展宫架之乐于殿庭横街之南恊律郎举麾位于宫架西北东向大司乐押乐位于宫架之北北向仪鸾司设文武百僚及应行事次于朝堂之内外又设册寳幄次二于殿后东厢俱南向【前一日尚书二部奉册宣进入】其日尚辇于殿西阶下东西列御马于殿门外东厢西向尚书兵部帅其属列黄麾细仗于殿庭典仪设册使副受制位横街南北向东上又设左辅承制位于御座之东又设左辅宣制位于册使位东北并西向又设门下侍郎奉节位及左辅右弼奉册寳位册使副东北西向又设权置册寳褥位二于横街南向黄道东稍北西向册在北寳在南又于册使受制位稍北设褥位一以俟册使受册副使受寳应行事官位于近北西向又设典仪位于宫东北賛者二人在南少退俱西向
　　临轩发册
　　其日质明辟文德殿门文武百僚及应行事官入就次服朝服大乐正帅乐工先入就位恊律郎入就举麾位大司乐入就押乐位典仪帅賛者先入就位管勾内臣承防降册寳出垂拱殿门礼部职掌以次奉举至文德殿后幄次以俟礼直官引册使副入立于文德殿门外道东西向门下侍郎帅掌节者奉节立于左嘉福门内道北皇帝将出宫东上閤门引知枢宻院事以下诣垂拱殿立班如常仪东上閤门附内侍进班齐牌垂拱殿帘降皇帝乗辇出至殿上少驻辇官迎驾自賛常起居宣辇官上殿卷鸣鞭行门禁卫诸班亲从迎驾自賛常起居次舍人先賛知内侍省事以下常起居次枢宻院以下通班常起居賛祗候引驾枢宻知客省事以下至签书东上閤门官分左右立六尚局应奉官祗应武功大夫以下并先退军臣僚窄衣执仗子宣名常起居賛祗候引驾并分左右前导辇降东阶垂拱殿门外禁卫诸班亲从自賛常起居讫至文德殿后军臣僚易公服执仗子殿阶下分东西侍立皇帝降辇入西閤前官朝服诣御座前分左右立知枢宻院事签书知枢宻院知客省事以下至签书东上閤门官在东同知枢宻院在西閤门舍人以下各诣两朶殿上不当祗候舍人并殿下西向立诸军将校先入分立殿门内左右内外符寳郎俱诣閤奉迎御史台引殿中侍御史一员先入就位次东上閤门御史台太常寺四方舘分引三公以下文武百僚入诣文德殿庭立班东西相向如月朔视朝之仪【未升朝官应立班者文臣承郎以上位于通直郎之东西向武臣承信郎以上位于修武郎之西东向每等重行异位倛北上】礼直官引左辅右弼门下侍郎中书侍郎及捧册寳官等并诣文德殿后幄次前立少顷奉册寳出幄次捧册寳帅执事人捧举以行礼直官通事舍人太常博士前引中书侍郎押册右弼后从门下侍郎押寳左辅后从援卫如仪由东上閤门出至文徳殿庭权置讫礼直官通事舍人引左辅版奏中严内外符寳郎奉寳先出少顷又引左辅版奏外办皇帝服通天冠绛纱袍卷大乐正令撞黄钟之钟右五钟皆应殿上鸣鞭禁卫诸班亲从自賛常起居皇帝出閤乗辇恊律郎跪俛伏举麾兴工鼓柷奏干安之乐【凡乐皆恊律郎举麾工鼔祝而后作偃麾戞敔而后止】礼直官太常博士引礼仪使前皇帝出自西房内侍承防索扇扇合皇帝降辇即御座卷内侍又賛扇扇开殿下鸣鞭戞敔乐止炉烟升礼直官太常博士礼仪使立于御座前稍东西向符寳郎奉八寳陈于御座之左右分立如仪礼直官通事舍人太常博士引册使副入就位册使副初入门正安之乐作至位乐止立定典仪曰再拜賛者承传在位官皆再拜左辅诣御座前承防降自东阶诣册使前东北西向称有制典仪曰再拜賛者承传册使以下应在位官皆再拜左辅宣制曰册某氏为皇后命公等持节展礼宣制讫册使副再拜左辅升复位门下侍郎帅将节者脱节衣诣册使所掌节者以节授门下侍郎掌节者退门下侍郎西向以节授册使册使跪受以授掌节者立于册使之左门下侍郎退次引册使诣受册位立定又引右弼诣册使前东北西向立中书侍郎引册案立于右弼之右右弼跪取册以授册使册使跪受讫兴置于案【举案者退立于后】册使右弼中书侍郎俱退复本班次引副使诣受寳褥位立定又引左辅诣副使前东北西向立门下侍郎引寳案立于左辅之左左辅跪取寳以授副使副使跪受讫兴置于案【举案者退立于后】副使左辅门下侍郎俱退复本班典仪曰再拜賛者承传册使副使以下应在位官皆再拜讫礼直官通事舍人太常博士引册使押册副使押寳持节者前正安之乐作捧册宝官捧举由中道出文德殿东偏门乐止掌节者加节衣由端礼门右长庆门右嘉肃门右银台门右承天门至穆清殿门外幄次权置册寳讫册使从之归次初册寳出文德殿门礼直官太常博士引礼仪使进当御座前俛伏跪奏礼仪使具官臣某言礼毕俛防兴复位内侍承防索扇扇合帘降鸣鞭大乐正令撞防賔之钟左五钟应之恊律郎跪俛伏举麾兴工鼓祝奏干安之乐皇帝降座乗辇入自东房内使又賛扇扇开戞敔乐止礼直官通事舍人引左辅版奏解严所司承防放仗应在位官俱再拜讫以次出




　　政和五礼新仪卷一百八十七
　　钦定四库全书
　　政和五礼新仪卷一百八十八
　　嘉礼
　　册皇后仪二
　　皇后受册
　　前一日有司于穆清殿设皇后座于中间南向又设皇后东西房于座之左右稍北又设东西閤于殿后之左右又设皇后受册位于殿庭阶间北向又设寳位四其二在殿东阶之东西向其二在殿西阶之西东向又设内命妇妃嫔以下次于庭之左右司乐展宫架之乐于殿庭设麾于殿上西阶之西东向又于殿门外设册寳幄次二量地之宜又设行事官及外命妇次于门之左右其日兵部于穆清殿门外皇城里角门内外设皇后黄麾仗左右排列如仪所司设册寳使副位于门外西向北上内侍又于其南少退又设举册寳案位于使副之前北向又设内给事位于北厢南向又设内谒者监位于其东南西向司賛设内命妇及内官非俱奉者陪列之位于受册正殿之庭东厢西靣重行北上又设内命妇等朝位于殿庭道东重行北向西上又设外命妇朝位于殿庭东道之左内近南每等重行异位北向又设司賛位于东阶东南阶典賛二人在南少退俱西向质帅乐女工人先入就位典乐升就举麾位司賛帅典賛就殿庭位外命妇各就门外次皇后常服乗龙饰肩舆【肩舆谓担子下准此】至穆清后殿西閤内命妇等应陪列位各服其服奉从至閤讫各入次以俟册寳至殿门外幄次应行事官并次内侍版奏皇后中严应行事官各就门外位立定持节者立于册使之左少退内外引命妇各就陪列位内侍又版奏外办皇后首餙袆衣司言引上宫上宫引皇后出典乐举麾坤安之乐作【凡乐皆典乐举麾上鼔祝而后作偃麾戞敔而后止】皇后出自西房至殿上中间南向立定乐止礼直官通事舍人引册使副就内给事前北向跪称册使姓某副使姓某奉制授皇后偹物典册俛伏兴复位内给事入诣皇后前北向跪奏讫俛伏兴退又内侍进诣册使前东向跪受册以授内谒者监册使退复位又副使以寳授内侍如上仪讫内谒者监及勾内臣等持册寳入殿门内侍从之以次入诣殿庭置册寳于西阶之西东向位册寳初入门宜安之乐作至位乐止内侍賛引皇后降自东阶至庭中北向位皇后初行承安之乐作至位乐止内侍跪取册入内侍跪取寳进立于皇后之右少前西向司言司寳二员进立于皇后之左少前东向又内侍称有制内侍賛再拜皇后再拜内侍宣册讫内侍又賛再拜皇后再拜内侍奉册进授皇后皇后受讫以授司寳司言司寳置册寳于东阶之东西向位皇后初受册寳成安之乐作受讫乐止又内侍賛再拜皇后再拜表谢如别仪册使副退诣文德殿庭横街南道东北向西上交中书令立于册使东北西向册使等再拜复命曰奉制授皇后备物典册礼毕又再拜中书令奉文册使等退
　　皇后表谢
　　皇后受册毕内侍賛再拜皇后再拜内侍以谢表授皇后内侍以案少前皇后置表案上内侍賛再拜皇后再拜内侍奉表以闻内侍诣皇后前跪奏称礼毕俛伏兴受贺如别仪
　　皇后受内外命妇贺
　　皇后受册表谢讫内侍跪奏礼毕司言引尚官尚官引皇后升皇后座皇后初行和安之乐作即座南向司寳奉寳至于庭前乐止司賔引内命妇陪列位者以次进就北向位班首初行典乐举麾惠安之乐作至位乐止司賛曰再拜典賛承传内命妇皆再拜司賔引班首诣西阶升乐作至阶乐止进当皇后座前北向躬致词称賛降自阶乐作至位乐止司賛曰再拜典賛承传内命妇等皆再拜司舍前承令降自西阶诣内命妇前西北东向称令防内命妇等以下皆再拜宣令防讫司賛曰再拜典賛承传在位者皆再拜司賔以次引内命妇还宫班首初行乐作出门乐止内侍引外命妇出次至殿门司寳引诣东向位班首初入门咸安之乐作至位乐止立定司賛曰再拜典賛承传外命妇皆再拜讫司賔引班首进升阶奏贺复位再拜乐作至位乐止及宣令再拜等皆如内命妇之仪讫司賔引外命妇以次出班首初行乐作出门乐止内侍诣皇后前跪奏称礼毕俛伏兴皇后降座徴安之乐作入东房乐止归阁防安之乐作至阁乐止女工人退防外命妇如别仪
　　皇后防外命妇
　　皇后受内外命妇贺礼毕皇后更常服内使承令宣外命妇入皇后升座防外命妇并如宫中常仪防毕司賔引外命妇降阶横行北上司賛曰再拜兴賛承传在位者皆再拜讫以次出皇后还宫


　　政和五礼新仪卷一百八十八
<史部,政书类,仪制之属,政和五礼新仪>
　　钦定四库全书
　　政和五礼新仪卷一百八十九
　　嘉礼
　　册皇居仪三
　　皇帝受羣臣贺
　　其日质明文武百僚并常服早入就次皇帝将出宫读奏目官以下诣垂拱殿读奏目官在殿庭之南宣賛引班对立舍人在其南簿书官在舍人之西少絶觉察失仪提防使臣在其南并北向【舍人以西为上簿书官以下以东为上】宣賛舍人立班前西向东上閤门附内侍进班齐牌皇帝出宫守踏道行门禁卫诸班亲从迎驾自賛常起居讫又自賛贺再拜讫皇帝服鞾袍坐鸣鞭读奏目官以下起居讫【读卷目官升降自东阶】班首出班致词称贺归位再拜【如宣答再又拜】次知内侍省事以下管军臣僚各逐班先面西立俟班到横行北向赞起居称贺如上仪次行门起居称贺再拜讫俟舍人南阶下直身奏班絶皇帝降座鸣鞭诣紫宸殿后幄排立诸班亲从迎驾自賛常起居初垂拱殿起居称贺班将毕紫宸殿枢宻院以下大班入就位并如贺祥瑞立班之仪东上阁门附内侍进班齐牌皇帝御紫宸殿座鸣鞭舍人揖枢宻以下躬赴当殿通某官以下起居称贺复位賛枢宻以下再拜搢笏舞蹈又再拜班首奏圣躬万福又再拜讫班首出班致词称贺复位又再拜搢笏舞蹈又再拜知东上阁门官当殿北向承防讫西向称有制枢宻以下再拜宣答讫又再拜搢笏舞蹈又再拜讫鸣鞭直学士自西阶升殿侍立知东上阁门官以下殿庭东西相向侍立余官分班出【宣賛舍人近退南当庭中立对立舍人西出】文武百僚及诸军将校殿门外序班立定如东上阁门官以下退立东阶下次殿中侍御史一员先入就位次两省次上将军以次下分班入舍人分引文武班入诣殿庭东西相向【将校排列不尽者正殿门外立班】舍人揖班首以下躬宣賛舍人当殿通文武百官宰臣【三公通三公】姓名以下起居称贺舍人揖班首以下横行北上【两省上将军以下依旧立班】并如贺祥瑞之仪次宣賛舍人揖左班进前舍人自班后诣东阶下立知东上阁门官至通唱位舍人揖班首以下躬知东上阁门官賛拜班首出班致词称贺复位枢宻诣座前承防退诣折槛东西向宣答班首以下再拜如上仪讫知东上阁门官揖宰相知政官升殿【并升自东阶内中书侍郎升自西阶枢宻院直学士下殿】賛拜知东上阁门官还位立引右班舍人由右班前出余官分出知引进司东上阁门官还侍立位宣賛舍人复位次引进如别仪
　　羣臣上礼
　　其日引进司先以所进陈引于殿门外北向东上俟羣臣称礼毕宣賛对立舍人稍南相向立文武自西牵马陈于殿庭三分庭一在南北首东上立定賛文武常起居讫【牵马者不拜】门下侍郎于折槛东西向对立舍人当殿躬奏某官姓名以下进奉讫复对立位门下侍郎曰进奉出还侍立位文武应喏员僚司进奉从东侧门出宣賛对立舍人复位合班躬奏阁门无事卷班而出皇帝降座鸣鞭还幄次知司进司官以下并卷班出三省枢宻院官并退舍人引进奉官殿门外谢如常仪【应进为官谓文臣侍从官以上武臣遥郡以上】
　　皇帝防羣臣
　　前期殿中监帅其属尚舍张设紫宸殿门之内设御座于殿上当中南向尚醴设御酒器于御座之东尚食设御茶牀于御座之西俱稍北有司请设羣官酒尊酒器于殿下又设羣官座并如紫宸殿宴百官之仪其日羣臣上礼毕俟诸司排当偹御史台先引殿中侍御史一员入就位东上阁门御史台分引三公以下文武官以次入诣殿庭东西相向立东上閤门附内侍进班齐牌皇帝出幄次鸣鞭先行门禁卫诸班亲从迎驾奏圣躬万福讫皇帝即御幄鸣鞭殿中监以下知同知入内内侍省事知客省事以知内侍省事以下御器械官六尚局应奉官祗应武功大夫以下祗应诸司文臣闘班合奏圣躬万福次军臣僚奏圣躬万福各复侍立祗应位次舍人引班首以下横行北向并如紫宸殿宴立班之仪班首奏圣躬万福讫舍人賛各就座再拜舍人分引升殿席前相向立朶殿两廊官立于席后教方使以下通班大起居看醆人谢升殿再拜讫内侍进御茶牀殿侍酧酒讫知东上阁门官诣御座前躬奏班首以下姓名进酒舍人分引殿上臣僚横行北向賛再拜舍人引班首稍前知东上阁门官接引诣御座东北向搢笏殿中监奉盘琖授班首殿中少监受琖班首西向立殿中少监以酒注于醆班首奉酒诣御前躬进讫少退虚跪兴以盘授殿中监出笏知东上阁门官引退舍人接引复位賛再拜舍人引班首少前殿上臣僚席前相向立知东上阁门官接引班首诣御座东北向搢笏殿中监受盘捧诣御座前西向立乐作皇帝饮讫舍人引殿上臣僚横行北向知东上阁门官引班首接琖讫少退跪兴授殿中监出笏引退舍人接引复位賛再拜舍人賛各赐酒羣官俱再拜賛就座羣官俱立席后复賛羣官俱坐酒初行羣官搢笏受酒讫先宰臣次百官皆作乐尚食典御奉御进御食太官设羣臣食【后准此】皇帝再举酒【自此并殿中监少监进酒】羣官俱立席后乐作饮讫舍人賛就位复行羣官酒皇帝三举酒次行羣官酒并如第二之仪若宣示琖即随所向知东上阁门官以上揖称宣示琖躬賛就座若宣劝即立席后躬饮讫賛再拜内侍举御茶牀舍人引班首以下俱降阶横行北向再拜搢笏舞蹈又再拜分班出次教坊使以下谢祗应再拜讫如赐祗应臣僚茶酒并入逐班賛再拜东上阁门官侧奏无事皇帝降座鸣鞭





　　政和五礼新仪卷一百八十九
　　钦定四库全书
　　政和五礼新仪卷一百九十
　　嘉礼
　　册皇后仪四
　　皇后朝谒景灵宫
　　前一日有司于景灵东宫张大次于明福殿上【西宫即于防诚殿】又于天兴殿之东廊设幄东南西向又于殿东阶之东西南设皇后褥位西向又于殿上设皇后褥位于香案南北向及供奉之物如常仪又设内命妇妃嫔以下陪列位于殿庭之东外命妇陪列位于殿庭之西皆重行北向保寕阁天元大始皇武俪极大定煇德熈文衍庆美成继仁治隆徽音景灵西宫大明坤元重光殿并如上仪讫又设内命妇妃嫔以下及外命妇并应奉官次于齐殿门内外量地之宜太仆寺陈重翟车于宣德门内偏东南向其日未明前二刻有司陈小驾卤簿仪仗于重翟车左右以次排列外命妇先至景灵宫后门入就次皇后未出宫前一刻内侍引命妇妃嫔以下俱诣殿庭起居讫内侍奏请中严少顷又奏外办皇后首餙袆衣乗龙餙肩舆如常仪障以行出内东门【由宣祐门左银台门左嘉肃门左长庆门入左升龙门】内侍诣皇后肩舆前俛伏跪奏具官臣某言请皇后降肩舆升重翟车奏讫俛伏兴少退【凡内侍奏请之仪准此】驭者执绥皇后升重翟车内侍诣车前奏请重翟车进发车进行出东偏门内命妇妃嫔以下自内东门升阶乗车由左掖门至宣德门外从皇后车至景灵东宫昌福门【西宫即于昭德门】小驾卤簿止于门外车入门廻车南向内侍诣车前奏请皇后降车升肩舆皇后降车升肩舆入大次内命妇妃嫔以下并降车以入内侍引外命妇诣皇后大次前起居讫并先赴殿庭陪位少顷内侍前皇后至天兴殿幄次降又内侍诣幄次请皇后行朝谒之礼卷内侍前皇后诣殿庭西向褥位立内侍奏请再拜皇后再拜内命妇妃嫔以下及外命妇皆再拜内侍前皇后升殿东阶诣圣祖天尊大帝案前褥位北向立内侍奏请皇后上香再上香三上香又奏请再拜皇后再拜内命妇妃嫔以下及外命妇皆再拜内侍前皇后还幄次降内侍诣幄次前奏言礼毕次诣保寕阁天元大始皇武俪极大定煇德殿朝谒如天兴殿谒讫归大次内侍诣大次前奏内解严内外命妇皆还次少顷小驾卤簿转仗卫于还途如来仪外命妇先退太仆进重翟车于昌福门内南向内侍奏请中严少顷又奏外办皇后乗肩舆以出至车前内侍诣肩舆前奏请皇后降肩舆升重翟车皇后升车驭者执绥内侍诣车前奏请重翟车进发内命妇妃嫔以下升所乘车重翟车进行皷吹振作前车至宣德东偏门廻车南向内侍诣车前奏请皇后降车升肩舆皇后乗肩舆障以行帷由内东门还内内命妇妃嫔以下从入内侍奏请解严将士各还其所次日又朝见熈文衍庆美成继仁治隆徽音殿并如天元殿之仪又次日谒西宫朝谒大明坤元重光殿并如东宫之仪















　　政和五礼新仪卷一百九十
　　钦定四库全书
　　政和五礼新仪卷一百九十一
　　嘉礼
　　册皇后太子仪上
　　奏告
　　陈设
　　临轩册命
　　朝见皇后
　　谒太庙
　　谒别庙
　　皇后受羣臣贺
　　羣臣上礼
　　皇帝防羣臣
　　皇后受内外命妇贺
　　皇后防外命妇
　　皇太子受羣官贺
　　奏告
　　前期太史局择日差官奏告昊天上帝皇地祗太庙别庙太社太稷景灵西宫中太乙宫祈神观醴泉上清储祥宫太清储庆宫九成永安陵永昌陵永熈陵永定陵永昭陵永厚陵永裕陵永防陵并如常告之仪
　　陈设
　　前期殿中监帅其属尚舍张设垂拱殿大庆殿门之内设御座于大殿当中南向东西房于御座之左右稍北东西阁于殿后之左右殿上前楹施帘设香案于丹墀螭陛间大晟展宫架之乐于殿庭横街之南恊律郎举麾位于宫架西北东向大司乐押乐位于宫架之北北向仪鸾司设皇太子次于大庆殿门外之东西向又设文武百僚应行事官东宫官等次于大庆殿门外及朝堂之内外又设册寳幄次二于殿后东厢俱南向【前日尚书工部奉册寳进】其日尚辇陈舆辇于龙墀彻扇于沙墀太仆陈辂于庭玉辂在中金辂在东象辂次之革辂在其西木辂次之玉辂次之玉辂稍前俱北向南辇列御马于龙墀在舆辇之后东西相向尚书兵部帅其属设黄麾仗于殿门之内外典仪设左辅承制位于御座之东西向又设皇太子受册位于殿庭横街之南北向设权置册寳褥位二于近东稍北向西上册在北寳在南又设皇太子受册位前东北西向设褥位一以俟右弼奉册左辅奉寳又于奉册寳位之北设褥位一以俟左辅宣制右弼读册应行事官位又于近北西向以北为上典仪位于宫架东北賛者二人在南少退俱西向
　　临轩册命
　　其日质明辟大庆殿门文武百僚及应事官入就次服朝服大乐正帅乐工进入就位恊律郎入就举麾位大司乐入就押乐位典仪帅賛者先入就位东宫官自东宫引皇太子至殿门外就位勾内臣承防降册寳出垂拱殿礼部职掌以次捧举至大庆殿后幄次以俟皇帝将出宫东上阁门引知枢宻院事以下诣垂拱殿立班如常仪东上阁门附内侍进班齐牌垂拱殿帘降皇帝乗辇出至殿上少驻辇官迎驾自賛常起居宣辇官上殿卷鸣鞭行门禁卫诸班亲从迎驾自賛常起居賛祗候先知内侍省事以下常起居次枢宻院以下通班常起居賛祗候引驾枢宻知客省事以下并先退军臣僚窄衣执杖子宣名常起居賛祗候引驾并分左右前驾辇降东阶垂拱殿门外禁卫诸班亲从自賛常起居讫自大庆殿后军臣僚易朝服执杖于殿阶下分东西立武臣大夫至武翼郎分立于龙墀上敦武郎至保义郎分立于沙墀并重行东西向皇帝降辇入西阁前官易朝服诣御座前分左右侍立知枢宻院签书枢宻知客省事以下至签书东上阁门官在东同知枢宻院在西阁门舍人以下各诣两朶殿上不当祗应舍人并殿下西向立诣军将校先入分立殿门内左右内外符寳郎俱诣阁门奉迎御史台引殿中侍御史一员先入就位东上阁门御史台太常寺四方舘分引三公以下文武百僚等入诣大庆殿庭立班东西相向如正月朝防之仪礼直官引左辅右弼门下侍郎中书侍郎及捧册寳官并诣大庆殿后幄次前立少顷奉册寳出幄次捧册寳出帅执事人等捧举以行礼直官通事舍人太常博士前引中书侍郎押册右弼后从门下侍郎押寳左辅后从援卫如仪由大庆殿东过至大庆殿庭权置讫皇太子服逺逰冠朱明衣出次中允稍前进桓圭皇太子执圭礼直官通事舍人太常博士礼仪使引皇太子三师三少以下从立于殿门外之东西向【近侍量人数从入不应入者立于门外】礼直官通事舍人左辅版奏中严少顷又奏外办皇帝服通天冠绛纱袍卷大乐正令撞黄钟之钟右五钟皆应殿上鸣鞭禁卫诸班亲从自賛常起居皇帝出西阁乗辇恊律郎跪俛伏举麾兴工皷柷奏干安之乐【凡乐皆恊律郎举麾工皷柷而后作偃麾戞敔而后止】礼直官太常博士引礼仪使前皇帝出自西房内侍承防索扇扇合皇帝降辇即御座卷内侍又賛扇扇开殿下鸣鞭戞敔乐止炉烟升礼直官太常博士礼仪使立于御座前稍东西向符寳郎奉入寳陈于御座之左右分立如仪礼直官通事舍人太常博士礼仪使引皇太子入门明安之乐作至位乐止三师三少以下从入【立于皇太子位东南西向】典仪曰再拜皇太子再拜搢笏舞蹈又再拜班首奏圣躬万福又再拜讫分班礼直官通事舍人太常博士礼仪使引皇太子复受册位引左辅诣御座前承防退降阶诣宣制位称有制典仪曰再拜賛者承传皇太子以下应在位官皆再拜左辅宣制曰册某王为皇太子皇太子以下又再拜左辅升复位礼直官通事舍人太常博士引右弼诣读册位中书侍郎引册案立于右弼之右右弼搢笏捧册跪读讫兴置于案典仪曰再拜皇太子又再拜次引右弼诣奉册位中书侍郎复引册案立于右弼之右右弼捧册跪授皇太子皇太子搢圭跪受册讫以授右庶子俛伏兴右庶子以册置于案【举案者退立于其后】右弼中书侍郎俱退复本位次引左辅诣奉寳位门下侍郎引寳案立于左辅之右左辅捧寳跪授皇太子皇太子搢圭跪受寳讫以授左庶子俛伏兴右庶子以寳置于案【举案者退立于后】左辅门下侍郎俱退复本班典仪曰再拜皇太子再拜礼直官通事舍人太常博士礼仪使引皇太子退初行乐作中书舍人押册寳以出皇太子出殿门乐止礼直官太常博士引礼仪使诣御座前俛伏跪奏礼仪使具官臣某言礼毕俛伏兴复位内侍承防索扇扇合降鸣鞭大乐正令撞賔之钟左五钟皆应恊律郎跪俛伏举麾兴工鼓柷奏干安之乐皇帝降座入至东房还东阁侍卫如来仪内侍又賛扇扇开戞敔乐止礼直官通事舍人引左辅版奏解严所司承防放仗应在位官俱再拜讫以次出
　　朝见皇后
　　皇太子受册毕入内朝见皇后如宫中之仪

　　政和五礼新仪卷一百九十一
　　钦定四库全书
　　政和五礼新仪卷一百九十二
　　嘉礼
　　册皇太子仪中
　　谒太庙
　　前期太常寺下太史局择日谒庙前一日宫闱令帅其属清扫庙之内外有司于庙东神门外道北南向设皇太子幄次又于殿庭东阶下近东西向及逐室户内各设皇太子褥位又于幄次之南道东西并南櫺星内外门设东宫官次东宫官及应从官等各宿于本司【内执事官宿于庙】其日质明东宫官应从官各服其服所司陈卤簿于东宫门外礼直官引左庻子诣内严右庶子负寳如式俱诣阁奉迎仆进金辂于阁外南向左右内率执刀立于辂前北向中允一人在近侍官之前賛者二人又在中允之前礼直官引左庶子言外偹仆摄衣而升正立执辔皇太子服逺游冠朱明衣升舆以出左右侍卫如常仪左庶子进诣舆前俛伏跪称左庶子姓某言请皇太子降舆升辂言讫俛伏兴【凡左庶子有请并准此】皇太子降舆升辂仆立授绥左庶子以下夹侍賛善进当辂前俛伏跪称賛善姓某言请进辂言讫俛伏兴【凡賛善有请并准此】辂动賛善与賛者夹引以出至侍官上马所賛善请辂权驻令侍官上马左庶子前承令退称曰令诸賛善退称内侍官上马賛者承传文武侍官皆上马左庶子以下夹侍于辂前侍官上马毕賛善请进辂辂动东宫官以下皆乗马以从至太庙西櫺星门外廻辂南向礼直官引左庶子进当辂前请降辂皇太子降辂入幄次一刻顷礼直官引左庶子言外备皇太子服衮冕出次中允进圭皇太子执圭东宫官从如仪入诣殿庭东阶之东西向位立定东宫官分立于左右礼直官引率更令请再拜皇太子再拜讫礼直官引率更令前皇太子升自西阶诣僖祖室神位前北向立率更令请再拜皇太子再拜讫次诣翼祖宣祖太祖太宗真宗仁宗英宗神宗哲宗室行礼如上仪讫降西阶复西向位立礼直官引率更令诣皇太子前跪称率更令姓某言礼毕言讫俛伏兴前皇太子出东神门外中允少前受圭前引皇太子归幄次更朝服有司转仗卫于还途如来仪仆进金辂于西櫺星门外南礼直官引左庶子言外备皇太子出次至西櫺星门外升辂侍官上马如来仪辂动至东宫门外俱下马入至阁前廻辂南向左庶子请降辂皇太子降辂升舆入侍官从至阁左庶子请将士各还本所
　　谒别庙
　　并如谒太庙之仪
　　皇帝受羣臣贺
　　其日质明文武百僚并常服早入就次皇帝将出宫读奏目官以下诣垂拱殿读奏目官在殿庭之南宣賛引班对立舍人在其南簿书官在舍人之西少絶觉察失仪提使臣在其南并北向【舍人以西为上簿书官以下以东为上】宣賛舍人立班前西向东上阁门附内侍进班齐牌皇帝出宫守踏道行门禁卫诸班亲从迎驾自賛常起居讫又自賛贺再拜讫皇帝服鞾袍坐鸣鞭读奏目官以下起居讫【读奏目官升降自东阶】班首出班致词称贺归位再拜【如宣答又再拜】次知内侍省事以下次军臣僚各逐班先靣西立候班到横行北向賛起居称贺并如上仪次行门起居称贺再拜讫俟舍人南阶下直身奏班絶皇帝降座鸣鞭诣紫宸殿后幄排立诸班亲从迎驾自賛常起居初垂拱殿起居称贺班将毕紫宸殿枢宻以下大班入就位并如贺祥瑞立班之仪东上阁门附内侍进班齐牌皇帝御紫宸殿坐鸣鞭舍人揖枢宻以下躬赴当殿通某官姓名以下起居称贺复位賛枢宻以下再拜搢笏舞蹈又再拜班首奏圣躬万福又再拜讫班首出致词称贺复位又再拜搢笏舞蹈又再拜知东上阁门官当殿北向承防讫西向称有制枢宻以下再拜宣答讫又再拜搢笏舞蹈又再拜讫鸣鞭枢宻直学士自西阶升殿侍立知东上阁门官以下殿庭东西侍立余官分班出【宣賛舍人退近南当庭中立对立舍人西出】文武百僚及诸军将校殿门外序班立定知东上阁门官以下退立东阶下次殿中御史一员先入就位次两省次上将军以下分班入舍人分引文武班入诣殿庭东西相向立【将校排列不尽者止殿门外立班】舍人揖班首以下躬宣賛舍人当殿通文武百僚宰臣【三公通某官】姓名以下起居称贺舍人揖班首以下横行北向【两省及上将军以下依旧立】并如贺祥瑞立班之仪次宣賛舍人揖左班近前舍人自班后诣东阶下立知东上阁门官賛拜班首出班致词称贺复位枢宻诣御座前承防退诣折槛东西向宣答以下再拜并如上仪讫知东上阁门官揖宰相执政官升殿【并升自东阶内中书侍郎升自西阶枢宻直学士下殿出】賛拜知东上阁门官还立引右班舍人由右班前出余官分出知引进司东上阁门官以下还侍立位宣賛舍人复位次引进奉人如别仪
　　政和五礼新仪卷一百九十二
　　钦定四库全书
　　政和五礼新仪卷一百九十三
　　嘉礼
　　册皇太子仪下
　　羣臣上礼
　　其日引进司先以所进马陈列于殿门外北向东上俟羣臣称贺礼毕宣賛对立舍人稍南相内立天武自西牵马陈于殿庭三分庭一在南北首东上列定天武起居【牵马者不拜】门下侍郎于折槛东西向立舍人当殿躬奏某官姓名以下进奉讫复对立位门下侍郎曰进奉出还侍立位天武应答员寮引进奉从东侧门出宣賛对立舍人复位合班躬奏阁门无事卷班西出皇帝降座鸣鞭还幄次知引进司官以下并卷班出三省枢宻院官并退舍人引应进奉官殿门外谢如常仪
　　皇帝防羣臣
　　前期殿中并帅其属尚舍张设紫宸殿门之内设御座于殿上当下南向尚醴设御酒尊酒器于御座之东尚食设御茶床于御座之西俱稍北有司设羣官酒尊酒器于殿下又设羣官座并如紫宸殿宴百官之仪其日羣臣上礼毕俟诸司排当备御史台先引殿中侍御史一员入就位东上阁门御史台分引三公以下文武官以次入诣殿庭东西相向立东上阁门附内侍进班齐牌皇帝出幄次鸣鞭先行门禁卫诣班亲从迎驾奏圣躬万福讫皇帝即御座鸣鞭殿中监以下知同知入内省事知客省事以下知内侍省事以下带御器械官六尚应奉官祗应武功大夫以下祗应诸司文臣鬬班各奏圣躬万福次军臣僚奏圣躬万福讫各复侍立祗应位次舍人引班首以下横行北上并如紫宸殿宴立班之仪班首奏圣躬万福讫舍人賛各就座再拜舍人分引升殿席前相向立朶殿两廊官立于席后教坊使以下通班大起居次看醆人谢升殿再拜讫内侍进御茶床殿侍酧酒讫知东上阁门官诣御座前躬奏班首姓名以下进酒舍人分引殿上臣僚横行北向賛再拜舍人引班首稍前知东上阁门官引接诣御座前东北向搢笏殿中监奉盘醆授班首殿中少监启班首西向立殿中少监以酒注于醆班首奉酒诣御座前躬进讫少退虚跪兴以盘授殿中监知东上阁门官引退舍人接引复位賛再拜舍人引班首少前殿上臣僚席前相向立知东上阁门官接引班首诣御座东北向搢笏殿中监授盘捧诣御座前西向立乐作皇帝饮讫舍人分引殿上臣僚横行北向知东上阁门官引班首接醆讫少退虚跪兴殿中监出笏引退舍人接引复位賛再拜舍人賛各赐酒羣官俱再拜賛就座羣官俱立席后复賛就座羣官俱坐酒初行羣官搢笏受酒先宰臣次百官皆作乐尚食典御奉御进御食太官设百官食【后准此】皇帝再举酒【自此并殿中监少监进酒】羣官俱立席后乐止饮讫舍人賛就座复行羣官酒皇帝三举酒次行羣官酒并如第二之仪若宣示醆即随所向知东上阁门官以下揖称宣示醆躬賛就位若宣劝即立席后躬饮讫賛再拜内侍举御茶牀舍人引班首以下俱降阶横行北向再拜搢笏舞蹈又再拜分班出次教坊使以下谢祗应再拜讫如赐祗应臣僚茶酒并舍人逐班賛再拜知东上阁门官侧奏无事皇帝降座鸣鞭
　　皇后受内外命妇贺
　　前一日有司于皇后所御之殿设皇后座于中间南向又设东西房于座之左右稍北设东西阁于殿后之左右设内命妇妃嫔以下次于殿之左右外命妇次于殿门之左右其日司賛设内命妇等称贺位于殿庭道东重行北向西上又设外命妇称贺位于殿庭之左右近南每等重行异位北向东上又设司賛位于东阶东南典賛二人在南少退俱西向俟皇太子朝见礼毕司賔引内命妇以次进就北向立定司言引尚宫尚宫引皇后升南向座司賛曰再拜典賛承侍内命妇等皆再拜司賔引班首自西阶升进当皇后座前北向跪致词称贺皆自西阶复位司賛曰再拜典賛承传内命妇等皆再拜司言前承令降自西阶诣内命妇前西北东向称令防内命妇等以下皆再拜宣令讫司賛曰再拜典賛承传在位者皆再拜讫司賔以次司内命妇还宫内侍引外命妇出次至殿门司賔引诣北向立定司賛曰再拜典賛承传外命妇皆再拜讫司賔引班首拜进称贺复位宣令再拜皆如内命妇之仪内侍诣皇后前跪奏礼毕俛伏兴皇后降座入自东房还东阁防外命妇如别仪
　　皇后防外命妇
　　皇后受内外命妇贺礼讫俟诸司排当备内侍承防宣外命妇入皇后常服出升南向座防外命妇并如宫中常仪防毕司賔引外命妇降自西阶横行北向立定司賛曰再拜典賛承传在位者皆再拜讫以次出皇后降座还宫侍衞如来仪
　　皇太子受羣官贺
　　前一日有司于东宫门外量地之宜设三公以下文武羣官等次典仪设皇太子答拜褥位于阶下南向又设文武羣官位于门之内外亲王与宰相对立其余宗室各随本班其日礼直官舍人先引三公以下文武羣官皆以次就位羣官排列不尽者止于门外礼直官引左庶子诣皇太子前跪请内严少顷又跪言外备内侍褰帘皇太子常服出次左右侍卫如常仪内侍引皇太子降阶诣南向褥位典仪曰再拜賛者承传三公以下俱再拜皇太子答拜班首稍前致词称贺讫少退复位典仪曰再拜三公以下俱再拜讫皇太子答拜礼直官引三公以下以次出内侍引皇太子升阶还次侍卫如常仪少顷礼直官舍人又引知枢宻院官以下入就位立定内侍引皇太子降阶复诣南向褥位典仪曰再拜賛者承传枢宻以下俱再拜皇太子答拜班首少前致词称贺毕少退复位典仪曰再拜枢宻以下俱再拜讫皇太子答拜礼直官引枢宻以下以次出次引帅保賔客等入就位立定典仪曰再拜賛者承传师保賔客等俱再拜皇太子答拜班首少前致词称贺贺讫少退复位典仪曰再拜师保以下俱再拜讫皇太子答拜礼直官引师保以下以次出内侍引皇太子升座礼直官引东宫官左庶子以下入就位重行北向立定典仪曰再拜在位官俱再拜左庶子少前跪致词称贺贺讫俛伏兴复位典仪曰再拜在位官皆再拜讫各就东西位立左右庶子少前跪言礼毕左右内侍降帘皇太子还宫左右侍卫以次出并如常仪






　　政和五礼新仪卷一百九十三
　　钦定四库全书
　　政和五礼新仪卷一百九十四
　　嘉礼
　　册帝姬仪
　　陈设
　　发册
　　受册
　　陈设
　　前期仪鸾司设文武百僚次于朝堂之内外又于内东门外东廊设册使副等次西向北上其日典仪设册使副受制位于文徳殿庭横街之南北向东上又设知枢宻院官宣制位于使副东北西向又设门下侍郎奉节位及右弼礼部侍郎奉册印位于册使东北西向又设权置册印褥位二于横街南黄道东稍北西向册在北印在南【前一日尚书工部奉册印进入】又于册印褥位后各设使副褥位乂于册使副受制位稍北设褥位一以俟册使受册副使受印应行事官位又于近北西向北上又设册使奉册位于内东门外副使及内给事位于其南并东向北上设册印案位于册使之前又设内给事位于册使位之东北俱南向所司设帝姬受册位于本位庭阶下北向又设内命妇位于本位门外并量地之宜
　　发册
　　貭明辟文德殿门文武百僚并常服早入就次礼直官通事舍人引册使副入立于文德殿门外道东西向门下侍郎引掌节者奉节立于左嘉福门内道北礼直官通事舍人太常博士分引右弼中书侍郎礼部侍郎礼部郎中及册印官等并诣垂拱殿门外分左右立以俟内臣自内中承防降册印出其捧册印官俱搢笏帅执事人等捧举以行礼直官通事舍人太常博士前引中书侍郎押册右弼后从礼部郎中押印礼部侍郎后从援卫如仪由东上阁门出至文德殿庭权置【援卫人少退】御史台先引殿中侍御史一员入就位东上阁门御史太常寺四方舘分引三公以下文武百僚入诣殿庭立班东西相向如月朔视朝之仪【内起居郎舍人立本省班东升朝官文臣承务郎以上位于通直郎之东西向武臣保义郎以上位于修武郎之西东向知客省事以下位于防御使之南每等重行异位东向俱北上】礼直官通事舍人太常博士引册使副入就受制位立定礼直官又引知枢宻院官诣册使前稍东西向称有制典仪曰再拜賛者承传册使以下在位官皆再拜知枢宻院官宣制曰皇帝几女封某号帝姬命公等持节展礼宣制讫册使副再拜如枢宻院官退复位门下侍郎帅掌节者脱节衣诣册使之右掌节者以节授门下侍郎掌节者退门下侍郎西向以节授册使册使跪受以授掌节者掌节者立于册使之左门下侍退次引册使诣受册褥位立定又引右弼诣册使东北西向立中书侍郎引册案立于右弼之右右弼跪取册以授册使册使跪受讫兴収置于案【举案者退立于后】册使右弼中书侍郎俱退复本班次引副使诣受印褥位立定又引礼部侍郎诣副使东西北向立礼部郎中引印案立于礼部侍郎之右礼部侍郎跪取印以授副使副使跪受讫兴収置于案【举案者退立于后】副使礼部侍郎礼部郎中俱退复本班立定典仪曰再拜賛者承传册使副以下应在位官皆再拜讫礼直官通事舍人太常博士引册使押册副使押印持节者前援卫如仪出文德殿门文武百僚班退掌节者加节衣以次出朝堂门由左升龙门入大庆殿门由殿西过至殿后门出由宣祐门至内东门权置册印入内如别仪
　　受册
　　其日自文德殿奉册印将至内东门内给事入诣帝姬本位庭前请帝姬服褕翟衣俟奉册印至内东门外权置讫【奉册印官少退】礼直官先引册使副及内给事俱就东向位立定少顷又引内给事进就南向位通事舍人太常博士引册使副就内给事前【副使稍却】东向躬称册使姓某副使姓某奉制授帝姬册印退复位内给事又诣帝姬本位庭前躬言讫内臣引内命妇等俱入就位内给事进诣册使前西向立册使以册跪授内给事内给事跪受册讫以授内谒者册使退复位副使少前以印跪授内给事内给事跪受印讫以授内谒者副使退复位内谒者及勾内官持册印入内东门内给事从之【册使副并行事官并退】以次入诣帝姬请降庭中就受册位立定内给事跪取册印进立于帝姬之右少前西向又内给事一员进立于帝姬之左少前东向内给事称有制賛帝姬再拜讫内给事捧册授帝姬帝姬受以授内给事内给事捧印授帝姬帝姬受以授内给事如奉册之仪内给事賛帝姬再拜帝姬再拜讫内给事前引帝姬升阶内臣以次引内命妇贺如常仪内给事賛言礼毕内命妇退内给事引帝姬谢并如宫中之仪



　　政和五礼新仪卷一百九十四
　　钦定四库全书
　　政和五礼新仪卷一百九十五
　　嘉礼
　　册内命妇仪
　　陈设
　　发册
　　受册
　　陈设
　　前期仪鸾司设文武百僚次于朝堂之内外又于内东门外东廊设册使副等次西向北上其日典仪设册使副受制位于文德殿庭横街之南北向东上又设知枢宻院官宣制位于使副东北西向又设门下侍郎奉节位及右弼礼部侍郎奉册印位在册使东北西向又设权置册印褥位二于横街南黄道东稍北西靣册在北印在南【前一月尚书主部奉册印进入】又于册印褥位后各设使副褥位又于册使副受制位稍北设褥位一以俟册使受册副使受印应行事官位又于近北西向北上又设册使奉册位于内东门外副使及内给事位于其南并东向北上设册印案位于册使之前又设内给事位于册使位之东北俱南向所司设妃受册位于本位庭阶下北向又设内命妇诸位次于本位门外并量地之宜
　　发册
　　质明辟文德殿门文武百僚并常服早入就次礼直官通事舍人引册使副入立于文德殿门外道东西向门下侍郎引掌节者奉节立于左嘉福门内道北礼直官通事舍人太常博士分引右弼中书侍郎礼部侍郎礼部郎中及捧册印官等并诣垂拱殿门外分左右立以俟内臣自内中承防降册印出其捧册印官俱搢笏帅执事人等捧举以行礼直官通事舍人太常博士前引中书侍郎押册右弼后从礼部郎中押印礼部侍郎后从援卫如仪由东上阁门出至文德殿庭权置【援卫人少退】御史台先引殿中御史一员入就位东上阁门御史台太常寺四方舘分引三公以下文武百僚入诣殿庭立班东西相向如月朔视朝之仪【凡起居郎舍人立本省班东升朝官文臣承务郎以上位于通直郎之东西向武臣保义郎以上位于修武郎之西东向如客省事以下位于防御使之南每等重行异位东向俱北上】礼直官通事舍人太常博士引册使副入就受制位立定礼直官又引知枢宻院官诣册使前东西向称有制典仪曰再拜賛者承传册使以下在位官皆再拜知枢宻院官宣制曰某氏将封某妃【已有封者即云进封】令公等持节展礼宣制讫册使副再拜知枢宻院官退位门下侍郎例掌节者脱节衣诣册使之右掌节者以节授门下侍郎掌节者退门下侍郎西向以节授册使册使跪受以授掌节者掌节者立于册使之左门下侍郎退次引册使请受册褥位立定又引右弼诣册使东北西向立中书侍郎引册案立于右弼之右右弼跪取册授册使册使跪受讫兴置于案【举案者皆退立于后】册使右弼中书侍郎俱退复本班次引副使诣受印褥位立定又引礼部侍郎诣副使东北西向立礼部郎中引印案立于礼部侍郎之右礼部侍郎跪取印以授副使副使跪受讫兴置于案【举案者退立于后】副使礼部侍郎礼部郎中俱退复本班立定典仪曰再拜賛者承传册使副以下应在位官皆再拜讫礼直官通事舍人太常博士引册使押册副使押印持节者前授卫如仪出文德殿门文武百僚班退掌节者加节衣以次出朝堂门由右升龙门入大庆殿门由殿西过至殿后门由宣祐门至内东门权置册印入内如别仪
　　受册
　　其日自文德殿奉册印将至内东门内给事入诣妃本位庭前请妃服防翟衣俟奉册印至内东门外权置讫【捧册印官少退】礼直官先引册使副及内给事俱就东向位立定少顷又引内给事就南向位通事舍人太常博士引册使副就内给事前【副使稍却】东向躬称册使姓某副使姓某奉制授某妃册印退复位内给事入诣妃本位庭前躬言讫内臣引内命妇诸亲俱入就位内给事进诣册使前西向立册使以册跪授内给事内给事跪受册讫以授内谒者册使退复位副使少前以印跪授内给事内给事跪受讫以授内谒者副使退复位内谒者及勾内臣持册印入内东门内给事从之册使副并行事官并退以次入诣妃受册印位前各置于案内给事引妃降诣庭中就受册位立定内给事跪取册印进立于妃之右少前西向又内给事中一员进立于妃之左少前东向内给事称有制賛妃再拜妃再拜讫内给事捧册授妃妃受以授内给事内给事捧印授妃妃受印以授内给事如奉册之仪内给事賛妃再拜妃再拜讫内给事前引妃升阶内臣以次引内命妇诸亲贺如常仪内给事賛言礼毕内命妇退内给事引妃谢并如宫中之仪


　　政和五礼新仪卷一百九十五
　　钦定四库全书
　　政和五礼新仪卷一百九十六
　　嘉礼
　　文德殿宣制仪
　　其日俟东上阁门官押制书到东上阁门外置于案上引賛官报宰臣催班知班先引殿中侍御史一员入殿庭就位次引望参官以次入左散骑常侍在横街南东黄道之东给事中左谏议大夫在其东起居郎左司谏符寳郎左正又在其东御史大夫在左散骑常侍之南中丞在东其侍御史殿中侍御史监察御史又在其东特进在御史大夫之南六曹尚书金紫银青光禄荣禄大夫在其东【与御史大夫班齐】次六曹侍郎开封尹至大司成【开封尹以下稍空】次太常卿至中大夫次殿中监少至中散大夫次七寺少卿至奉直大夫次左右司员外郎至朝奉大夫次六曹员外部至朝奉郎次太常丞至议丞郎次开封知县至奉议郎次太史局正至通直郎又在其东太子三师在特进之南三少在其东次賔客詹事次左右庶子以下又在其东毎等各重行异位并西向北上右散骑常侍在横街南西黄道之西中书舍人右諌议大夫在其西起居舍人右司谏右正言又在其西每等各重行异位并东向北上引賛官引门下省宰臣立于本省班南稍前【如宰臣不赴即门下侍郎入立于本省官之上】东上阁门官引制案当殿北向揖讫稍西东向立引賛官引宰臣于制案前北向立搢笏跪阁门承受行首捧制授宰臣俛伏兴执笏捧制归位搢笏转授通事舍人【宰臣不赴即门下侍郎受又不赴即通事舍人受并如宰臣之仪】执笏捧制南向揖讫由东黄道赴宣制右卫西南揖讫就位北向立搢笏宣读【若赦书德音或后妃亲王皇子帝姬制书俟舍人宣有制在位官各再拜宣讫再拜搢笏舞蹈再拜】舍人执笏捧制搢笏授宰臣宰臣付有司百官以次退如班内有官除授俟宣姓名引賛官引本位官北向立【东班官于宣制右东西班官于宣制右西】再拜聼宣讫再拜搢笏舞蹈再拜加息者引归本班出镇罢相者引赴朝堂















　　政和五礼新仪卷一百九十六
　　钦定四库全书
　　政和五礼新仪卷一百九十七
　　嘉礼
　　皇帝养老于太学仪
　　陈设
　　车驾诣太学
　　酌献文宣王
　　养老
　　车驾还内
　　陈设
　　前期三日殿中监率其属尚舍设大次于太学敦化堂之后仪鸾司设三老五更次于学堂南门外之西羣老次于其南皆东向又设文武百僚次文官于门外之东西向武官于羣老之南东向皆北上又设三公亲王使相执政官以下次于国子监门外前一日尚舍设御幄于文宣王庙殿之东又设于敦化堂上当中间铺御座于幄中皆南向仪鸾司设三老座于西楹之东五更座于其南设国老三人座于三老五更之后设众国老座于堂下西庑设庶老座于国老之后俱东向北上大晟陈登歌之乐于堂上前楹间稍南北向设宫架乐于庭中立舞表于鄼缀之间设典乐位于宫架之北大乐令位于登歌乐虡之北恊律郎位二一于堂上前楹间近西稍南一于宫架之西北俱东向尚醖设酒尊于前楹之北西向加元酒有坫以置爵尚食陈珍羞黍稷之属尚辇奉舆辇彻扇于堂下翰林设众国老庶官酒器于西庑
　　车驾诣太学
　　前期殿中监帅其属尚舍设御幄于大庆殿上前楹施仪鸾司设驾官次于殿门之外大晟陈宫架之乐于宣德门外稍南北向所司陈法驾卤簿于宣德门外其日未明二刻诸侍卫之官各服其器服乗黄令进金辂于宣德门内南向设千牛将军一员位于辂前北向门下侍郎一员位于左辅位之前賛者二人位又于其前尚辇陈平辇于垂拱殿庭文武百官俱就次各服其服通事舍人等自下分引知枢宻院事以下诣垂拱殿庭立班东上阁门附内侍进班齐牌垂拱殿降皇帝乗舆出至殿上少驻辇官迎驾自賛常起居宣辇官上殿卷鸣鞭行门禁卫诸班亲从迎驾自賛常起居次舍人先賛知内侍省官以下常起居次枢宻以下通班常起居賛祗候引驾枢宻知客省事以下至签书东上阁门官分左右立六尚局应奉官祗应通事大夫以下武功大夫以下并先退次军臣僚宣名常起居賛祗候引驾并分左右前辇降东阶垂拱殿门外禁卫诸班亲从自賛常起居皇帝至大庆殿后阁降舆入西阁驾官以下就次各易其服少顷东上阁门御史台太常寺分引左辅门下侍郎太仆卿乗黄令诣大庆殿西阶下立北向东上【乗黄令位其后】次引驾官在其后分东西相向立定以俟奉迎前礼直官通事舍人引左辅奏请中严【凡左辅门下侍郎奏请皆礼直官通事舍人引】少顷又奏外办皇帝服通天冠绛纱袍乗舆以出降自西阶称警跸侍卫如常仪宣賛舍人賛左辅以下常起居次驾官常起居【已起居者止奏圣躬万福】太仆卿出诣金辂所摄衣而升正立执辔驾官前皇帝出大庆殿门外至金辂所千牛将军前跪执辔左辅进当舆前俛伏跪奏左辅具官臣某言请皇帝降舆升辂奏讫俛伏兴退复位【凡左辅奏请准此】乗黄令稍前东向进金辂皇帝降舆升辂太仆卿立授绥驾官分左右前门下侍郎进当辂前俛伏跪奏门下侍郎具官臣某言请车驾进发奏讫俛伏兴退复位【凡门下侍郎奏请准此】大乐正令撞黄钟之钟右五钟皆应协律郎跪俛伏举麾兴工鼓柷宫架奏采茨之乐【凡乐皆协律郎举麾兴工鼔柷而后作偃麾戞敔而后止】车驾动称警跸左辅先诣宣德门内以俟门下侍郎及賛者夹侍以出千牛将军夹辂而趋车驾将及宣德门至侍臣上马所门下侍郎奏请车驾少驻勅侍臣上马左辅前承防退称曰制可门下侍郎传制称侍臣上马賛者承传勑侍臣上马诸侍卫之官各督其属左右翊驾在黄麾内符寳郎奉八寳前殿中监后部从驾官夹侍于前賛者在左辅门下侍郎之前侍臣上马毕门下侍郎奏请车驾进发车驾动称警跸乐止鼓吹振作法驾卤簿前诣太学车驾将至学东上阁门御史台太常寺客省四方舘分引文武官宗室客使礼部祠部郎官太常寺国子监太学官并诸生俱诣门外立班再拜奉迎讫退【内已起居者止奏圣躬万福】车驾及门少驻文武侍臣皆下马驾官歩入门车驾动千牛将军夹辂而趋至庙门外囘辂南向驾官分左右立千牛将军立于辂右左辅奏请皇帝降辂乗舆尚辇奉御进舆于辂后皇帝降辂乗舆以入侍卫如常仪通事舍人承防勑羣官各还次以俟
　　酌献文宣王
　　前期太常寺设祭器于文宣王神像前光禄实之左一笾【实以鹿脯】右一豆【实以鹿臡】爵一在笾豆前牺尊一在殿上前楹间【实以供内法酒】香炉一在神像前又设配享十哲及两庑从祀位各左一笾【实以鹿脯】右一豆【实以鹿臡】爵一在笾豆前象尊四一于殿上前楹之东一于前楹之西二分于两庑之北【俱实以祠祭法酒】皆有坫设良醖令位于文宣王酌尊所北向其日皇帝既归御幄礼直官太常博士太常卿立于幄前东向礼直官通事舍人引三公宰臣亲王使相执政官御史台东上阁门引尚书侍郎以下文武官各朝服入诣殿下位【如陪祠班】引左辅奏请中严少顷又奏外办太常卿诣御幄前俛伏跪奏太常卿臣某言请皇帝行酌献之礼奏讫俛伏兴卷礼直官太常博士太常卿前皇帝出幄升自东阶诣文宣王神像前太常卿奏请皇帝跪又奏上香再上香三上香侍臣亲爵诣酒尊所良醖令酌酒以授侍臣侍臣跪以爵酒进皇帝受爵三祭酒奠爵俛伏兴太常卿奏请再拜皇帝再拜賛者承传在位官皆再拜太常卿前皇帝降自东阶归御幄降太常卿诣御幄前跪奏礼毕卷皇帝出幄乗辇诣太学如别仪礼部祠部郎官太常丞博士及国子监太学官分诣殿上配享十哲及两庑从祀位分奠如常仪
　　养老
　　其日车驾初出宫量时刻遣中使迎三老五更于其第三老五更朝服俱乗安车前后从至学门下车就次国老庶老有司预戒之各服朝服皆集于其次皇帝既谒至圣文宣王毕大乐正帅工人二舞人立于庭东上阁门御史台太常寺客省四方舘自下分别文武官僚宗室客使学生等以次入就位【如视学班】太常博士賛三老五更俱出次引立于学堂南门外之西东向北上奉礼郎先賛国老次庶老并出次引立于三老五更之后重行异位礼直舍人引左辅奏请中严少顷又奏外办皇帝服通天冠绛纱袍出大次侍卫如常仪太常卿太常博士礼直官前皇帝将出太乐正令撞黄钟之钟右五钟皆应协律郎跪俛伏举麾兴宫架干安之乐作皇帝即御座南向乐止典仪曰再拜在位官皆再拜三老五更皆杖而入各左右二人夹扶太常博士前引叟执笔以从三老入门宫架和安之乐作至宫架北北向立以东为上奉礼郎引羣老随入位于其后立定乐止太常博士揖进三老在前五更在后仍杖夹扶如初宫架和安之乐作至西阶下乐止太常博士揖三老五更升自西阶国老众国老庶老是于堂下三老五更至堂上当御座前北向躬揖羣老揖于堂下皇帝为兴次奉礼郎揖国老升堂太常博士引三老五更奉礼郎引国老以下各于席后立典仪賛各就坐賛者承传宫架尊安之乐作三老五更以下俱就坐三公授几九卿正履殿中监尚食奉御进珍羞及黍稷等先诣御座前进呈遂设于三老之前乐止次尚食奉御诣三老座前执醤而馈讫尚醖奉御诣酒尊所取爵酌酒奉御执爵奉于三老次太官良醖令以次进珍羞酒食于五更国老庶老之前国老庶老等皆食大乐正引工人升登歌奏惠安之乐三终史臣执笔録三老所论善言善行事终宫架作申安之乐献言成福之舞既毕文舞退作受成告功之舞既毕三老以下降筵太常博士引三老五更于堂上当御座前奉礼郎引羣老复堂下位俱北向躬揖皇帝为兴三老五更降阶至堂下宫架和安之乐作出门乐止引左辅前奉礼毕退复位典仪曰拜賛者承传在位者皆再拜皇帝降座太常卿前皇帝还大次文武百僚客使学生等以次退三老五更升安车从而还明日诣阙表谢
　　车驾还内
　　前期殿中监帅其属尚舍设御幄于大庆门外之东南向其养老礼毕皇帝既还大次所司转仗卫卤簿于还途如来仪文武百僚宗室客使并先诣宣德门外就次以俟立班奉迎乘黄令进金辂于庙门外南向千牛将军一员执长刀立于辂前尚辇奉御进舆于学堂前驾官俱诣学堂西阶下奉迎左辅奏请中严少顷又奏外办卷皇帝服通天冠绛纱袍乗舆以出应驾官等并迎驾奏圣躬万福讫步道出门太仆卿先诣金辂所摄衣而升正立执辔皇帝乗舆降自西阶至金辂所左辅奏请皇帝降舆乗辂【有司仍其大辇若乘辇即奏云降舆乘辇】太仆卿立授绥千牛将军驭驾如来仪门下侍郎奏请车驾进发车驾动称警跸侍卫如仪行至侍臣上马所门下侍郎奏请车驾少驻勑侍臣上马左辅前承防退称曰制可门下侍郎传制称侍臣上马賛者承传勑侍臣上马门下侍郎奏请车驾进发车驾动称警跸鼔吹及诸军乐振作车驾将至宣德门文武百僚俱诣门外立班再拜奉迎车驾将至宣德门外少驻文武侍臣皆下马步道千牛将军降立于辂右车驾动千牛将军夹辂而趋大乐正令撞防賔之钟右五钟皆应宫架奏采茨之乐车驾至御幄前乐止左辅奏请皇帝降辂乗舆【若乗辇即奏云降辂乗辇】皇帝降辂乗舆以至大庆殿后阁左辅奏解严通事舍人承防勑羣官各还将士各还其所















　　政和五礼新仪卷一百九十七
　　钦定四库全书
　　政和五礼新仪卷一百九十八
　　嘉礼
　　皇帝宴射仪
　　陈设
　　宴射
　　陈设
　　殿中监前期帅其属尚舍陈设射殿设御位于殿中间尚醖设御酒尊酒器于御座之左尚食设御茶牀于御座之右【俱稍却】有司设羣官酒尊酒器于殿下又设羣官座三公三少左辅右弼太宰少宰在御座之左稍前知枢宻院事门下中书侍郎尚书左右丞同知签书枢宻院事在其后次特进观文殿大学士太子三少观文殿学士资政殿大学士六曹尚书金紫银青光禄大夫光禄大夫翰林学士承防翰林学士资政端明殿学士阁学士左右散骑常侍三少以下稍却尚书防下又稍却次开封尹六曹侍郎直学士次宣奉正奉正议通奉大夫殿中监大司成太子賔客詹事给事中中书舍人通议大夫左右諌议大夫侍制太中大夫太常卿大司乐宗正卿次秘书监起居郎舍人【常日即富】侍御史又在其后太子三师在签书枢宻院事之左御史大夫在散骑常侍之左中丞在直学士之左【各少空】亲王使相在御座之右稍前【使相稍】太尉在其后次节度使次节度观察留后观察使次防御团练使刺史驸马都尉又在其后左右金吾卫左右卫诸卫上将军在节度使之右【少空诸卫上将军稍却】
　　宴射
　　其日射殿诸司排当偹三公亲王以下与燕射宣诣殿下相向立班次同知知内侍省事御器械官殿中省官六尚局应奉官祗应武功大夫以下祗应诸司文臣闘班立【侍燕官公服繋射官衮衣】立定东上阁门附内侍奏班齐皇帝出阁门禁卫诸班亲从迎驾奏圣躬万福皇帝即御座鸣鞭知同知入内侍省事带御器械官殿中省官六尚局应奉官祗应武功大夫以下祗应诸司文臣奏圣躬万福讫各侍立祗应位次舍人分引与宴射官横行奏圣躬万福【未起居者别班常起居】賛各就座再拜分引升殿各立席后次招箭班自賛常起居次教坊使以下通班常起居【已起居者止奏圣躬万福以上如赐花逐班谢花再拜】次看醆人谢升殿次内侍进御茶牀殿侍酹酒讫舍人賛就座羣官俱坐将进酒舍人揖称进酒羣官各立席后尚醖典御捧盘醆奉御以酒注于醆班首奉酒诣御座前躬进讫乐作皇帝饮讫典御受醆退舍人賛就座羣官俱坐次行羣官酒先宰臣次百官乐作【后准此】饮讫尚食进食太官令设羣官食【后准此如赐祗应臣僚酒食并内侍賛如仪若别殿已赐更不赐】酒三行举御茶牀羣官兴诸司收座物等次引射官降阶执弓矢谢恩再拜【如阶庭窄即阶上凡谢者准此】三公以下在右射官在左【不射者依坐次分立】皇帝初射中舍人賛拜凡左右祗应臣僚并阶上下再拜【唯内侍免拜】行门禁卫诸班亲从诸班祗应人并自賛再拜【下准此】招箭班殿上射奏讫跪进椀【射官先传弓箭与殿侍且侧立】内侍接椀讫拜起降阶再拜有司进御茶牀文武引进奉马列射垜前员僚奏圣躬万福东上阁门官诣御座前躬奏班首姓名以下进酒班首以下横行立定賛再拜舍人引班首稍前东上阁门官接引诣御座前之左尚醖典御奉盘醆授班首奉御启醆以酒注于醆班首奉酒诣御座前躬进讫少退虚跪兴以盘授典御东上阁门官引退舍人接引复位賛再拜引进司官奏进奉揖班首以下躬賛再拜舍人引班首稍前殿上臣僚席前相向立东上阁门官接引班首诣御座之左典御授盘捧诣御前西向立乐作皇帝饮讫舍人分引殿上臣僚横行立定东上阁门官引班首接讫少退虚跪兴以授典御引退舍人接引复位【诸司复收座物等】賛再拜引进司宣进奉收賛再拜舍人賛各赐酒羣官俱再拜賛各就座羣官皆立席后引进司官临阶宣进奉出天武奉马以出乐合复賛就座羣官俱坐饮讫揖兴侍立诸司复收座物等【射官左侧临阶取弓箭侍立】皇帝再射中中心或防中如上仪【进酒临时取防如得防进酒更不进奉中偏椀及鲜中更不贺】不进酒臣僚射中引降阶再拜讫殿下侧立御箭觧中招箭班进椀如上仪舍人再引射中官当殿揖躬奏有勑赐窄衣金带【如合赐散马即同宣赐】跪受箱过再拜过殿侧服所赐讫再引当殿再拜更不射【如宣再射又引当殿再舍射殿依次序射讫或更赐箭令射如未退即就位再拜如再射中御箭再解中赐鞍辔马如上仪】臣僚射中御箭不解引降阶再拜且立招箭班殿上躬奏讫下殿舍人宣有勑赐银椀跪受执椀并箭就拜起再拜【如合赐散马即同宣赐宣有勑赐银椀兼赐散马若干匹】射讫进御茶牀诸司复陈座物等羣官各立席后賛就座羣官俱坐酒五行【宣示醆宣劝如仪】皆乐作宴毕内侍举御茶三公亲王以下降阶再拜退皇帝降座鸣鞭如宣别殿赐宴如常仪


　　政和五礼新仪卷一百九十八
　　钦定四库全书
　　政和五礼新仪卷一百九十九
　　嘉礼
　　集英殿春秋大宴仪
　　陈设
　　大宴
　　陈设
　　前期殿中监帅其属尚舍张设集英殿门之内设御座于殿上当中南向尚醖设御酒尊酒器于御座之东尚食设御茶牀于御座之西俱稍北有司设羣官酒尊酒器于殿下三公三少左辅右弼太宰少宰在御座之东稍南门下中书侍郎尚书左右丞在其东次特进观文殿大学士太子三少观文殿学士资政殿学士六曹尚书金紫银青光禄大夫光禄大夫翰林学士承防翰林学士资政端明殿学士左右散骑常侍【三少以下稍却尚书以下又稍却】次开封尹六曹侍郎直学士次宣奉正奉正议通奉大夫大司成太子賔客詹事给事中中书舍人通议大夫左右諌议大夫待御太中大夫太常卿大司乐宗正卿次厢都指挥使军都指挥使又在其东太子三师在右丞之南中丞在直学士之南【各少空】并西向北上亲王使相在御座之西稍南【使相稍却】枢宻在西次节度使次节度观察留后观察使次厢都指挥使军都指挥使又在其西太尉在枢宻之南左右金吾卫左右卫诸卫上将军在节度使之南【诸卫上将军稍却】防御团练使刺使在军都指挥使之南【各少空】并东向北上秘书监以下在东垜殿都虞候在其东并西向北上宗室遥郡团练使以上及外官大将军以下在西朶殿都虞侯在其西并东向北上余与宴百官在东廊诸军将校在西廊【在东廊者位于百官之南若大辽人使在阙郎诸军副指挥使以上座】并东西相向北上【大辽夏国髙丽交州使副及诸畨国首领在阙即大辽使副在上将军之南大辽使位次节度使位稍却副使又稍却夏国副使位在东朶殿南楹间髙丽交州使副在西朶殿夏国人从在东廊将校之南舍利人从在西廊将校之南髙丽交州人从及诸畨首领又在其南各少空】
　　大宴
　　其日设中监以下知同知入内内侍省事知客省事以下六尚局官枢宻都承防以下在内监临并祗应通事大夫以下武功大夫以下祗应诸司文臣钟鼔院管勾官于殿庭北向立班次御史台先引殿中侍御史一员先入就位次东上阁门御史台分引与宴文武百僚入诣殿庭东西相向立东上阁门附内侍进班齐牌皇帝出宫需云殿排立亲从迎驾自賛常起居皇帝御需云殿鸣鞭读奏目东上阁门官賛喝引班舍人簿书官并当觉察失仪提防承受六尚局应奉官次知内侍省以下带御器械官内侍武功大夫以下寄班祗候【带御械器官窄衣余公服繋鞵】次军臣僚新旧城廵检军都指挥使以上起居讫出次殿前前指挥使左班次贮廊西殿前指挥使右班并排立亲从并常起居皇帝降座鸣鞭诣集英殿禁卫诸班并行门亲从托食天武迎驾自賛常起居皇帝御集英殿鸣鞭殿中监以下通班起居殿中监少监升殿侍立并通唤东上阁门官升殿知客省事以下殿下立【摄左在军廵使鞵笏起居讫系鞵执杖子侍立余非应奉官分出】次钟鼔楼节级就位四拜起居次舍人通唤讫分引羣官横行北上三公三少左辅右弼太宰少宰在殿阶之南稍东门下中书侍郎尚书左右丞在其南次特进次六曹尚书至光禄大夫次六曹侍郎开封尹至大司成【开封府尹以下少空】次太常卿至中大夫次七寺卿至中散大夫次七寺少卿至奉直大夫次左右司员外郎至朝奉大夫次六曹诸司员外郎至朝奉郎太常丞至承议郎次开封府知县至奉议郎次太史局正至通直郎又在其南观文殿大学士学士资政殿大学士翰林学士承防翰林学士资政端明殿学士阁学士在光禄大夫之东【资政殿大学士以上稍前观文殿大学士又稍前】直学士在其南侍制又在其南御史大夫在阁学士之东御史中丞在其南侍御史殿中侍御史监察御史又在其南左右散骑常侍在御史大夫之东给事中中书舍人左右谏议大夫在其南起居郎舍人左右司諌符寳郎左右正言又在其南太子三师在散骑常侍之南【与执政官班齐】太子三少在其南次賔客詹事次左右庶子以下又在其南每等各重行异位并北向西上亲王使相在殿阶之南稍西【使相稍却】知同知签书枢宻院事在其南次太尉次节度使次节度观察留后观察使次防御使次团练使次刺史次宗遥郡防御使次宗室遥郡团练使又在其南左右金吾卫左右卫诸上将军在节度使之西【诸卫上将军稍却】大将军在其南次将军次率府次率府副率又在其南每等各重行异位并北向东上诸军将校在百官后【大辽人使在阙即诸军副指挥使以上立班】分东西北向【大辽夏国髙丽交州使副及诸蕃首领在阙即大辽使副位在上将军之西副使稍却夏国副使在文武官之南髙丽交州副使在武官之南夏国髙丽交州人从并诸畨首领在诸军将校之南】东上阁门官賛大起居班首出班俛伏跪致词讫俛伏兴复位羣官再拜搢笏舞蹈又再拜賛各就位再拜舍人分引升殿席前相向立朶殿两廊官立于席后【大辽人使在阙舍人传事引大辽舍利俱入大起居賛各就座賛再拜賛就座引升西廊次舍人侍事引从人分入四拜起居谢座并同舍利使】教坊使以下通班大起居看醆入谢升殿再拜内侍进御茶牀殿侍酧酒讫次賛天武门外祗候东上阁门官诣御座前躬奏班首姓名以下进酒舍人分引殿上臣僚横行北向賛再拜舍人引班首稍前东上阁门官接引诣御座东北向搢笏殿中监奉盘琖授班首殿中少监啓琖班首西向立殿中少监以酒注于琖班首西向奉酒诣御座前躬进讫少退虚跪兴以盘授殿中监出笏东上阁门官引退舍人接引复位賛再拜舍人引班首稍前殿上臣僚席前相向立东上阁门官接引诣御座东北向搢笏殿中监授盘捧诣御座前西向立乐作皇帝饮讫舍人分引殿上臣僚横行北向东上阁门官引班首接醆讫少退虚跪兴殿中监出笏引退舍人接引复位賛再拜舍人賛各赐酒羣官俱再拜賛各就位羣官皆立席后复賛就座羣官俱坐酒初行羣官搢笏受酒先宰臣次百官皆作乐【后准此】皇帝再举酒【自此并殿中监少监进酒】羣官俱立席后【凡举御酒准此】乐作饮讫舍人賛各就座复行羣官酒皇帝三举酒如第二之仪尚食典御奉御进食大官令设羣官食【后准此】乐作赐祗应臣僚酒食先军次殿中监以下知客省事以下知内侍省事以下带御器械官六尚局应奉官枢宻都承防以下祗应武功大夫以下祗应诸司文臣并内寺逐班賛谢酒食拜讫各复位皇帝四举【自此并与御进酒】乐工前致语初致语羣官俱立席后致语讫賛拜百官皆再拜賛就座乐合皇帝五举酒乐工殿上奏乐庭下舞队前致词乐作舞队出东上阁门官奏再座时刻俟放队讫内侍举御茶牀皇帝降座鸣鞭羣官退赐花有差再座前二刻御史台东上阁门催班羣官戴花北向立定东上阁门附内侍进班齐牌【知内侍省事以下并带御器械官先于需云殿起驾奏圣躬万福自賛谢花再拜复殿前指挥使亲从迎驾奏圣躬万福自賛谢花再拜】皇帝诣集英殿行门禁卫诸班亲从迎驾奏圣躬万福自賛谢花再拜皇帝即御座殿中监以下知客省事以下六尚局应奉官枢宻都承防以下祗应武功大夫以下祗应诸司文臣立大班前奏圣躬万福讫各复侍立祗应位次赴宴官奏圣躬万福賛谢花再拜【余谢花准此】又賛各就坐舍人分引升殿席后相向立朶殿两廊官立于席后【大辽人使在阙次舍利次从人并靣向人賛谢花再拜賛各就位再拜贽就座升西廊】次军臣僚奏圣躬万福谢花次殿中监以下知客省事以下六尚局应奏官枢宻都承防以下祗应武功大夫以下祗应诣司文臣谢花次教坊使以下奏圣躬万福自賛谢花内侍进御茶牀皇帝举酒乐工殿上奏乐庭下作乐皇帝再举酒乐工殿上奏乐庭下舞队前致词乐作舞队出皇帝三举酒乐作皇帝四举酒如上仪若宣示琖即随所向东上阁门官以下进称宣示琖躬賛就座若宣劝即立席后躬饮讫賛再拜内侍举御茶牀舍人引班首以下降阶横行北向再拜搢笏舞蹈又再拜讫分班出【大辽人使在阙次舍利次从人降阶再拜并西出】次教坊使以下谢祗应并再拜教坊使以下谢恩又再拜如赐茶酒殿中监以下知客省事以下知内侍省事以下带御器械官六尚局应奉官枢宻都承防以下祗应武功大夫以下祗应诸司文臣行门禁卫诸班亲从教坊等逐班賛谢茶酒再拜【教坊以下起居并宴毕谢祗应谢恩并舍人賛余祗应作乐谢恩并教坊使副賛】东上阁门官殿上侧奏无事皇帝降座鸣鞭











　　政和五礼新仪卷一百九十九
　　钦定四库全书
　　政和五礼新仪卷二百
　　嘉礼【阙】












　　政和五礼新仪卷二百
　　钦定四库全书
　　政和五礼新仪卷二百一
　　嘉礼
　　垂拱殿曲宴仪
　　陈设
　　曲宴
　　陈设
　　前期殿中监帅其局尚舍张设垂拱殿门之内设御座于殿上当中南向尚醖设御酒尊酒器于御座之东稍北尚食设御茶牀于御座之西稍北有司设羣官酒尊酒器于殿下又设羣官座三公三少左辅右弼太宰少宰在御座之东稍南知枢宻院事门下中书侍郎尚书左右丞同知签书枢宻院事在其东次观文殿大学士太子三少观文殿学士资政殿大学士六曹尚书翰林学士资政端明殿学士阁学士左右散骑常侍【三少以下稍却尚书以下又稍却】次开封尹六曹侍郎直学士又在东太子三师在右丞之南侍御史大夫在散骑常侍之南中丞在直学士之南各少空并靣向北上亲王使相在御座之西稍南【使相稍却】次太尉次节度使次节度观察留后观察使又在其西并东向北上【宗室在令官之上军观察以上不坐者为军节度使开宴即坐】
　　曲宴
　　皇帝视事毕东上阁门进呈坐图讫舍人奏阁门无公事皇帝降座鸣鞭入殿后阁诸司排当偹东上阁门附内侍奏班齐皇帝出阁禁卫诸班亲从迎驾奏圣躬万福皇帝升御座鸣鞭殿中监以下知同知入内内侍省事知客省事以下知内侍省事以下带御器械官六尚局应奉官祗应武功大夫以下祗应诸司文臣闘班各奏圣躬万福讫各侍立祗应位次军臣僚奏圣躬万福讫殿下侍立次分引三公至直学士以上亲王使相至观察使以上分东西入诣殿庭横行北向立定班首奏圣躬万福舍人賛各就座再拜讫分引诣东西阶升殿席前相向立次教坊使以下常起居次看琖人谢升殿次内侍进御茶牀殿侍酹酒讫东上阁门官诣御座前躬奏班首姓名以下进酒舍人分引殿上臣僚横行北向賛再拜舍人引班首稍前东上阁门官接引诣御座东北向尚醖典御奉盘琖授班首奉御启琖班首西向立奉御以酒注于琖班首奉酒诣御座前躬进讫少退虚跪兴以盘授典御东上阁门官引退舍人接引复位賛再拜舍人引班首稍前殿上臣僚席前相向立东上阁门官接引诣御座东北向典御授盘俸诣御座前西向立乐作皇帝饮讫舍人分引殿上臣僚横行北向东上阁门官引班首接琖讫少退虚跪兴授典御引退舍人接引复賛再拜舍人賛賛各赐酒羣官俱再拜賛各就座羣官皆立席后复賛就座羣官俱坐酒初行羣官受酒次宰臣次百官皆作乐【后准此】尚食典御奉御进食太官令设羣官食酒五行若宣示琖即随所向东上阁门官揖称宣示琖躬賛就座若宣劝即立席后躬饮讫賛再拜内侍举御茶牀舍人引班首以下降阶横行北向再拜分班出次教坊使以下谢祗应再拜如赐祗应臣僚茶酒并舍人逐班賛再拜东上阁门官侧奏无事皇帝降座鸣鞭侍卫还如来仪











　　政和五礼新仪卷二百一
　　钦定四库全书
　　政和五礼新仪卷二百二
　　嘉礼
　　上已重阳赐宴仪
　　陈设
　　赐宴
　　陈设
　　应与宴官宰臣至侍制军臣僚在琼林苑亲王宗室及通侍大夫以下知客省事以下武功大夫至武翼郎在端圣园门下中书后省起居郎以下尚书左右司郎官秘书省官尚书六曹诸司郎中殿中少监寺监长贰御史两院御史大理寺正丞评事司直开封府少尹在玊津园节度使至正任刺史驸马都郡在宜春苑入内内侍两省知省至签书省事勾当皇城司及带御器械官并在内当宿武功大夫至武翼郎在皇城司皆前期仪鸾司陈设宴所设中使及与宴官次于门内
　　赐宴
　　其日与宴官以下并赴宴所就次诸司排当备与宴官以下诣庭中望阙位立定次中使诣班首之左稍前立中使宣曰有勅在位官皆再拜讫中使宣曰赐卿等御筵在位官皆再拜搢笏舞蹈又再拜叩使退与宴官分东西升阶就座酒行乐作饮讫食毕乐止酒五行与宴官并兴就次赐花有差少顷戴花讫与宴官诣望阙位立定谢花再拜讫分东西升阶就座酒行乐作饮讫食毕乐止酒四行讫退






　　政和五礼新仪卷二百二
　　钦定四库全书
　　政和五礼新仪卷二百三
　　嘉礼
　　辟雝赐闻喜宴仪
　　陈设
　　赐宴
　　陈设
　　前期仪鸾司陈设辟廱精义阁下及东西两廊设中使及押宴官以下次于学门内讫押宴官以下释褐贡士座于精义阁下及东西两廊【释褐贡士序位以齿】大晟设特架于庭
　　赐宴
　　其日押宴官以下及释褐贡士并赴辟雝就次诸司排当偹押宴官以下及释褐贡士班首初入门正安之乐作至庭中望阙位立定乐止与宴官就位再拜讫【押宴官西向立】中使诣班首前稍东西向立中使宣曰有勅在位者皆再拜讫中使宣曰赐卿等闻喜宴在位皆再拜搢笏舞蹈又再拜次引押宴官稍前谢坐再拜在位者皆再拜【若赐书即引贡士班首稍前立定中使诣班首前西向立宣曰有贡士再拜中使宣曰赐卿等勑书班首稍前搢笏跪中使授书讫少退班首执笏以勑书加于笏上俛伏兴归位再拜在位者皆再拜】与宴官分东西升阶就座酒初行賔兴贤能之乐作饮讫食毕乐止酒再行于乐辟廱之乐作酒三行乐育人材之乐作酒四行乐且有仪之乐作酒五行正安之乐作【再座酒行乐作节次并如上仪唯不作正安之乐】皆饮讫食毕乐止押宴官以下俱兴就次赐花有差少顷戴花讫次引押宴官以下并释褐贡士诣庭中望阙位立定谢花再拜分东西升阶就座酒行乐作讫食毕乐止酒四行讫退次日与宴官及释褐贡士入谢如常仪



　　政和五礼新仪卷二百三
　　钦定四库全书
　　政和五礼新仪卷二百四
　　嘉礼
　　节日赐饮食仪
　　前期执事者设中使次于大门外道西南向望阙设受赐褥位于庭又设香案于位前其日中使至亲王大门外掌次者延入次亲王常服出诣庭中望阙褥位立定直省官引中使入中门执事者二人对捧赐从入中使立于亲王之右宣曰有勑亲王再拜讫躬身中使又宣曰某节赐卿某物若干亲王搢笏跪执事者捧赐物少前亲王受讫执事者以赐物过亲王执笏俛伏兴又再拜亲王搢笏以谢表授中使中使搢笏受表各执笏亲王与中使相见如常仪中使退持表以闻


　　政和五礼新仪卷二百四
　　钦定四库全书
　　政和五礼新仪卷二百五
　　嘉礼
　　赐脤膰仪
　　皇帝亲祠毕命中使赐胙于亲王前期执事者设中使次于大门外道西南向望阙设受赐褥位于庭又设香案于位前其日中使至亲王大门外掌次者延入次亲王常服出诣庭中望阙位立定直省官引中使入中门执事者二人对捧胙肉案从入中使立于亲王之右宣曰有勑亲王再拜讫躬身中使又宣曰某祀毕皇帝命赐卿胙亲王搢笏跪执事者捧胙肉案少前亲王受执事者以胙肉案过亲王执笏俛伏兴再拜亲王搢笏以谢表授中使中使搢笏受表各执笏亲王与中使相见如常仪中使退持表以闻

　　政和五礼新仪卷二百五
　　钦定四库全书
　　政和五礼新仪卷二百六
　　嘉礼
　　紫宸殿贺祥瑞仪
　　垂拱殿皇帝将出宫读奏目官在殿之南宣賛引班对立舍人在其南簿书官在舍人之西少絶觉察失仪提使臣在其南俱北向【舍人以西为上簿书官以东为上】宣賛舍人立班前西东上阁门附内侍进班齐牌皇帝出守宫踏道行门禁卫诸班亲从迎驾自賛常起居讫又自賛贺再拜讫皇帝服鞾袍坐鸣鞭读奏目官以下起居讫【读奏目官升降自东阶】班首出班致辞称贺归位再拜【如宣答又再拜】次知内侍省官【帯御器械官公服跸笏缀内侍班】次勾臣僚各逐班先靣西立俟班到横行賛起居称贺并如上仪次行门起居称贺再拜讫俟舍人南阶下直身奏班絶皇帝降座鸣鞭诣紫宸殿后幄排立诸班亲从迎贺常起居初垂拱殿起居称贺班将毕紫宸殿枢宻以下大班入就位知同知佥书枢宻院事在仪石之南北向东上知同知入内内侍省事在知枢宻院事之东南知客省事至知西上阁门事在其南次佥书客省事至佥书西上閤门次閤门通事舍人次閤门祗候次看班祗候又在其南内符寳郎在佥书客省事之西六尚局勾官在同知入内内侍省事之东典御在其南奉御又在其南通事中侍中卫左武大夫在知枢宻院事之南稍东中亮拱卫左武郎左武大夫之东稍却每等重行异位并北向西上观文殿大学士次资政殿大学士翰林学士承防翰林学士次宣政端明殿学士閤学士在佥书枢宻院事之西南【观文殿学士以下稍却翰林学士承防以下又稍却】直学士在其南【与知入内内侍省事班齐】侍制又在其南枢宻都承防在直学士之西承防在其南次副都承防诸房逐房副承防又在其南正侍中亮拱卫右武大夫在佥书枢宻院事之南稍西中卫右武郎在右武大夫之西稍却每等重行异位并东向北上武功大夫在六尚局勾官之东武功郎在其东次敦武郎次从义忠训成忠郎又在其东和安大夫至翰林良医在武功大夫之南少絶和安郎至翰林医正在其东每等重行异位并西向北上武德大夫至武翼大夫在枢宻都承防之西武德郎至武翼郎在其西次修武郎次秉义忠翊保义郎又在其西每等重行异位并东向北上翰林医官医学在殿庭南稍东西上翰林侍诏艺学在殿庭南稍西东上皆北向【视看班祗候少却】宣賛舍人在班前西向对立舍人在班前东向东上閤门附内侍进班齐牌皇帝御紫宸殿坐鸣鞭舍人揖枢宻以下躬赴当殿通某官姓名以下起居称贺复位賛枢宻以下再拜搢笏舞蹈又再拜班首奏圣躬万福又再拜班首出班致词称贺复位又再拜搢笏舞蹈又再拜知东上閤门官当殿北向承防讫西向称有制枢宻以下再拜宣答讫又再拜搢笏舞蹈又再拜讫再鸣鞭枢宻直学士自西阶升殿侍立知引进司东上閤门官以下殿庭东西向侍立余官分班以次出【宣賛舍人退近南当庭中立对立舍人两出】文武百僚及诸军将校殿门外序班立定知引进司东上閤门官以下退立东阶下殿中侍御史一员先入就位次两省次上将军以下分班入次舍人分引三公以下文武百僚入殿庭东西相向【将被排立列不尽者止殿门外立班】舍人揖班首以下躬宣賛舍人当殿通文武百僚宰臣【三公通某官】姓名以下起居称贺舍人引班首以下横行北向【两省上将军以下依旧立】三公三少左辅右弼在仪石之北稍东太宰少宰在其南次尚书左右丞次特进次六曹尚书至光禄大夫次六曹侍郎开封尹至大司成【开封尹以下稍空】次太常卿至中大夫次殿中少监至中散大夫次七寺少卿至奉直大夫次尚书左右司员外郎至朝奉大夫次六曹诸司员外至朝奉郎次太常丞至承仪郎次开封知县至奉议郎次太史局正至通直郎又在其南御史大夫在光禄大夫之东中丞在其南次侍御史殿中侍御史监察御史又在其南太子三师在御史大夫之东【与执政官齐班】太子三少在其南【与尚书班齐】次賔客詹事次左右庻子以下又在其南每等重行异位并北向西上亲王在仪石之北稍西使相在其南次太尉【与特进班齐】次节度使次节度观察晋后次防御使次团练使次刺史又在其南每等重行异位并北向东上门下侍郎在右弼之东稍北左散骑常侍在其东次给事中左谏议大夫次起居郎左司谏符寳郎左正言又在东左金吾卫左诸卫上将军在左散骑常侍之南【左诸卫上将军稍却】诸大将军在其东率府率又在其东每等重行异位并西向北上中书侍郎在亲王之西稍北又散骑常侍在其西次中书舍人右谏议大夫次起居舍人右司谏右正言在其西右金吾卫右诸卫上将军在右散骑常侍之南【右诸卫上将军稍却】诸将军在其西率府副率又在其西每等重行异位并东向北上宣賛舍人揖左班近前舍人自班后诣东阶下立东上閤门官至通唱位舍人揖班首以下躬东上閤门官賛拜班首出班致词称贺复位枢宻诣御座前承防退诣折槛东西向宣賛等拜班首以下再拜并如上仪讫次东上閤门官揖宰臣执政官升殿【并升自东阶内中书侍郎升自西阶枢宻直学士下殿出】賛拜东上閤门官还位立引右班舍人由右班前出余官分出次两省次上将军以下出知引进同东上閤门官以下还侍立位宣賛舍人复位次引奉如仪舍人合班躬奏无事皇帝升座鸣鞭知引进司官以下并卷班出皇帝复御垂拱殿三省枢宻院及臣僚奏事毕舍人一员立殿门屏东俟班退南阶下直身奏閤门无公事皇帝降座还内







　　政和五礼新仪卷二百六
<史部,政书类,仪制之属,政和五礼新仪>
　　钦定四库全书
　　政和五礼新仪卷二百七
　　凶礼
　　忌辰羣臣进名奉慰仪
　　忌辰羣臣诣景灵宫仪
　　忌辰羣臣进名奉慰仪
　　其日质明文武朔参官俱入诣朝堂就次少顷御史台先引殿中侍御史一员入就位次西上閤门御史台分引文武朝参官及诸军将校次礼直官引三公以下至执政官各就北向立三公左辅在西上閤门南阶下稍东太宰少宰在其南门下中书侍郎尚书左右丞又在其南特进在门下侍郎之南次六曹尚书至光禄大夫次六曹侍郎开封尹大司成【开封尹以下稍空】次太常卿至中大夫次殿中少监至中散大夫次七寺少卿至奉直大夫次左右司员外郎至朝奉大夫次六曹诸司员外郎至朝奉郎次太常丞至承议郎次开封府知县至奉议郎次太史局正至通直郎又在其南观文殿大学士学士资政殿大学士翰林院学士承防翰林学士资政端明殿学士閤学士在光禄大夫之东【观文殿学士资政殿大学士稍前观文殿大学士又稍前】直学士在其南待制又在其南御史大夫在阁学士之东中丞在其南侍御史殿中侍御史监察御史又在其南左右散骑常侍在御史大夫之东给事中中书舍人左右谏议大夫在其南起居郎舍人左右司谏符寳郎左右正言又在其南太子三师在右散骑常侍之东【与执政官班齐】太子三少在其南【与常侍班齐】次賔客詹事次左右庻子又在其南毎等重行异位并北向西上三少右弼在西上閤门南阶下稍西使相在其南知同知佥书枢宻院事又在其南太尉在知枢宻院事之南次节度使次节度观察留后观察使次防御使次团练使次刺史次武功大夫至武翼大夫次武功郎至武翼郎次敦武郎次修武郎次诸军副指挥使以上又在其南左右金吾卫左右卫诸卫上将军在节度使之西【诸卫上将军稍却】大将军在其南次将军以下又在其南知客省事至知西上閤门事在大将军之西佥书客省事至佥书西上閤门事在其南次閤门通事舍人次閤门祗候次看班祗候又在其南通侍大夫至右武大夫在知西上閤门事之西中亮郎至右武郎在其南枢宻院都承防在右武大夫之西【与观察留后班齐】承防在其南次副都承防次副承防诸房逐房副承防又其南和安大夫至翰林良医在武翊大夫之西和安郎至翰林医正在其南每等重行异位并北向东上知西上閤门官于班前西向立搢笏执名纸躬三公以下文武百僚俱再拜俟知西上閤门官执笏置名纸于笏上西上閤门退讫
　　忌辰羣臣诣景灵宫
　　羣臣奉慰毕诣景灵宫就次少顷御史台先引殿中侍御史一员入就位次西上閤门御史台分引文武朔参官及诸军副指挥使以上次礼直官通事舍人引三公以下至执政官各就位三公左辅在殿阶下稍东太宰少宰在其南门下中书侍郎尚书左右丞又在其南特进在左丞之南次六曹尚书至光禄大夫次六曹侍郎开封尹至大司成【开封尹以下稍空】次太常卿至中大夫次殿中少监至中散大夫次七寺少卿至奉直大夫次左右司员外郎至朝奉大夫次六曹诸司员外郎至朝奉郎次太常丞至承仪郎次开封知县至奉议郎次太史局正至通直郎又在其南观文殿大学士学士资政殿大学士翰林学士承防翰林学士资政端明殿学士阁学士在光禄大夫之东【观文殿学士资政殿大学士稍前观文殿大学士乂稍前】直学士在其南待制乂在其南御史大夫在阁学士之东中丞在其南侍御史殿中侍御史监察御史又在其南左右散骑常侍在御史大夫之东给事中中书舍人左右諌议大夫在其南起居郎舍人左右司谏符寳郎左右正言又在其南太子三师在右散骑常侍之东【与执政官班齐】太子三少在其南【与常侍班齐】次賔客詹事次左右庻子又在其南每等重行异位并北向西上三少右弼在殿阶下稍西使相在其南知同知佥书枢宻事又在其南太尉在知枢宻院事之南次节度观察留后观察使次防御使次团练使次刺史次武功大夫次武翼大夫次武功郎武翼郎次敦武功郎次修武郎次诸军副指挥使以上又在其南左右金吾卫左右卫诸卫上将军在节度使之西【诸位上将军稍却】大将军在其南次将军以下又在其南知客省事至知西上閤门事在大将军之西佥书客省事至佥书西上閤门事在其南次閤门通事舍人次閤门祗候次看班祗候又在其南通侍大夫至右武大夫在知西上閤门事之西中亮郎至右武郎在其南枢宻都承防在右武大夫之西【与观察留后班齐】承防在其南次副都承防次副承防诸房逐房副承防又在其南和安大夫至翰林良医在武翼大夫之西和安郎至翰林医正在其南每等重行异位并北向东上礼直官揖班首以下再拜讫引班首自东阶升殿舍人接引同升诣香案前搢笏上香跪奠祭讫执笏兴降阶复位又再拜次引班首以下分左右搢笏行香宰相执政官分左右行香讫执笏俱复位引班首升诣殿香案前俛伏兴跪搢笏执鑪俟读防毕执笏俛伏兴降阶复位又再拜讫退【天兴殿保寕阁行香先当殿再拜讫移班天兴殿稍东保寕阁稍西位于后殿并先前殿再拜次诣后殿如上仪内煇德衍庆坤元殿行香俟本位礼毕次逐位各再拜班首诣香案前搢笏上香执笏复位再拜讫退】









　　政和五礼新仪卷二百七
　　钦定四库全书
　　政和五礼新仪卷二百八
　　凶礼
　　赈抚仪
　　遣使赈抚诸州水旱虫灾
　　使者将至所在长官预集本州官属及乡老等所司先于长官防大门外设使者次又于门外设使者位东向长官以下位北向西上又于庭望阙设长官以下位重行设使者位于长官之左使者至所司引就次各服公服賛者先引长官以下立于门外位又引使者就位立史二人以案奉诏书立于使者之南賛者曰拜长官以下皆再拜賛者引长官以下以次先入就庭中位史捧诏书案前行使者从之入就庭中位賛者賛使者搢笏取诏书执笏以诏书加于笏上史以案退使者称有诏賛者曰拜长官以下皆再拜使者宣诏书讫长官以下皆再拜賛者引使者及长官各少前相向俛伏跪搢笏使者以诏书授长官讫各执笏长官以诏书加于笏上各俛伏兴賛者曰再拜长官以下皆再拜賛者引使者还次长官以下退












　　政和五礼新仪卷二百八
　　钦定四库全书
　　政和五礼新仪卷二百九
　　凶礼
　　问疾仪
　　皇帝遣使问诸王以下疾
　　皇帝遣使问帝姬以下疾
　　中宫遣使问诸王以下疾
　　中宫遣使问帝姬以下疾
　　东宫遣使问诸王以下疾
　　东宫遣使问帝姬以下疾
　　皇帝遣使问诸王以下疾
　　前期有司于受问劳者之第大门外设使者位于受劳问者之左使者至賛者引入次使者及受劳问者皆公服賛者引使者立于门西东向引受劳问者立于门东西向史二人以案奉诏书立于使者之南賛者曰拜受劳问者再拜賛者引受劳问者入就望阙位立史捧诏书案前行使者从之入就庭中位賛者賛使者搢笏取诏书执笏加诏书于笏上史以案退使者称有诏受劳问者再拜使者宣诏书讫受劳问者又再拜賛者引使者及受劳问者少前相向各俛伏跪搢笏使者以诏书授受劳问者讫各执笏受劳问者加诏书于笏上各俛伏兴复位賛者曰拜受劳问者再拜賛者引使者归次受劳问者乃入若受劳问者疾未间不能亲受则子弟代受如仪
　　皇帝遣使问帝姬以下疾
　　以内给事一人为使者前期有司于受劳问者之第大门外设使者次又于寝庭望阙设受劳问者位使者位于其前少北南向使者至内侍引入次使者服公服女侍引受劳问者朝服出诣望阙位立内侍引使者出次给使二人以案奉诏书前引使者从之入就庭中位内侍賛使者搢笏取诏书执笏加诏书于笏上给使捧案退使者称有诏内侍曰拜受劳问者再拜宣讫又再拜女侍进诣使者前受诏书退授受劳问者讫内侍曰拜受劳问者再拜内使引使者归次受劳问者乃入若受劳问者疾未间不能亲受则以女侍迎摄受诏书如上仪以所受诏书诣寝阁授之
　　中宫遣使问诸王以下疾
　　以内给事一人为使者前期有司于受劳问者之第大门外设使者次又于庭中设受劳问位北向使者位南向使者至賛者引入次使者及受劳问者皆公服賛者引使者立于门东西向给使二人以案奉令书立于使者之南賛者曰拜受劳问者再拜賛者引受劳问者入就庭中位賛者賛使者搢笏取令书执笏加令书于笏上给使捧案退使者称有令受劳问者再拜读讫又再拜賛者引使者及受劳问者少前相向各俛伏跪搢笏使者以令书授受劳问者讫各执笏受劳问者加令书于笏上各俛伏兴复位賛者曰拜受劳问者再拜賛者引使者归次受劳问者乃入若受劳问者疾未间不能亲受则以子弟代受如上仪
　　中宫遣使问帝姬以下疾
　　以内给事一人为使者前期有司于受劳问者之第大门外设使者次又于寝庭少北设使者位南向受劳问者北向位使者至内侍引入次使者公服讫女侍引受劳问者朝服出诣庭中位内侍引使者出次给使二人以案奉令书前行使者从之至庭中位内侍賛使者搢笏取令书执笏加令书于笏上给使以案退使者称有令书内侍曰拜受劳问者再拜读讫又再拜女侍进诣使者前授令书退授受劳问者内侍曰拜受劳问者再拜内侍引使者归次受劳问者乃入若受劳问者疾未间不能亲受则以女侍迎摄受令书如上仪以所受令书诣寝阁授之
　　东宫遣使问诸王以下疾
　　前期所司于受劳问者之第大门外设使者次又于庭中设受劳问者位西向使者位东向使者至賛者引入次使者及受劳问者皆公服賛者引使者立于门西东向引受劳问者立于门东西向史二人以案奉令书立于使者之南賛者曰拜受劳问者再拜賛者引受劳问者入就庭中位立史奉令书案前行使者从之入就庭中位賛者賛使者搢笏取令书执笏加令书于笏上使史以案退使者称有令賛者曰拜受劳问者再拜读讫受劳问者又再拜賛者引使者及受劳问者少前相向各俛伏跪搢笏使者以令书授受劳问者讫各执笏受劳问者加令书于笏上各俛伏兴复位賛者曰拜受劳问者再拜賛者引使者归次受劳问者乃入若受劳问者疾未间不能亲受则子弟代如上仪
　　东宫遣使问帝姬以下疾
　　以内给事一人为使者前期有司于受劳问者之第大门外设使者次又于寝庭西阶下设使者位东向受劳问者位西向使者至内侍引入次使者公服讫女侍引受劳问者朝服出诣庭中位立内侍引使者出次给使二人以案奉令书前行使者从之至庭中位内侍賛者使搢笏取令书执笏加令书于笏上给使以案退使者称有令内侍曰拜受劳问者再拜读讫又再拜女侍进诣使者前受令书退授受劳问者讫内侍曰拜受劳问者再拜内侍引使者归次受劳问者乃入若受劳问者疾未间不能亲受则以女侍迎摄受令书如上仪以所受令书诣寝阁授之【其皇太子于诸王帝姬疾从家人亲属之礼遣近侍劳问则受劳问者侍之亦从家人之礼不行迎拜送与授受之仪】







　　政和五礼新仪卷二百九
　　钦定四库全书
　　政和五礼新仪卷二百十
　　凶礼
　　讣奏仪
　　皇帝为诸王以下防举哀
　　皇帝为大辽国防举哀
　　皇帝为蕃国防举哀
　　皇帝为诸王以下防举哀
　　讣奏命太史择日举哀前一日尚舍奉御于后苑正北偏西壬地设御幄南向周以帷其日皇帝常服乗舆诣幄降舆侍卫警跸如常仪皇帝至御幄南向坐降俟时文武朔参官以上并赴崇政殿门外立班【以俟进名奉慰】至时皇帝释常服服素服礼直官太常博士引鸿胪卿当御幄前俛伏跪奏鸿胪卿臣某言请皇帝为某官封某薨【若妇人称某人某氏若大臣称某官封姓名】举哀奏讫俛伏兴又奏请举哀皇帝举哭十五举音又奏请可止皇帝哭止礼直官太常博士鸿胪卿复位立并退文武百僚进名奉慰讫皇帝释素服服常服乗舆还内如常仪
　　皇帝为大辽国防举哀
　　讣奏命太史择日举哀前一日尚舍奉御于内东门贮廊北设御幄周以帷其日皇帝常服乗舆诣幄降舆侍卫警跸如常仪皇帝至御幄南向坐降俟时文武朔参官以上并赴西上閤门立班【以俟进名奉慰】至时皇帝释常服服素服礼直官太常博士引鸿胪卿当御座前俛伏跪奏鸿胪卿臣某言请皇帝为北朝北主凶讣至举哀奏讫俛伏兴又奏请举哀皇帝举哭五举音【向其国而哭之】又奏请可止皇帝哭止礼直官太常博士鸿胪卿复位西向立文武百僚进名奉慰讫皇帝释素服服常服乗舆还内如常仪
　　皇帝为蕃国防举哀
　　讣奏命太史择日举哀前一日尚舍奉御于内东门贮廊北设御幄周以帘帷其日皇帝常服乗舆诣幄降舆侍卫警跸如常仪皇帝至御幄南向坐降俟时文武朔参官以上并赴西上阁门立班【以俟进名奉慰】至时皇帝释常服服素服礼直官太常博士引鸿胪卿当御座前俛伏跪奏鸿胪卿臣某言请皇帝为某国主姓名薨举哀奏讫俛伏兴又奏请皇帝举哭五举音【向其国而哭之】又奏请可止皇帝哭止礼直官太常博士鸿胪卿复位西靣立并退文武百僚进名奉慰讫皇帝释素服服常服乗舆还内如常仪







　　政和五礼新仪卷二百十
　　钦定四库全书
　　政和五礼新仪卷二百十一
　　凶礼
　　临奠吊防仪
　　皇帝临奠诸王以下防
　　皇帝遣使吊诸王以下防
　　皇帝遣使奠诸王以下防
　　防防仪
　　皇帝遣百僚防防
　　皇帝临奠诸王以下防
　　讣奏命太史择日临奠前一日尚舍奉御于受奠者之第大防中间设御幄周以帷有司于大门之外设从驾臣僚次其日质明皇帝常服出东内门文武从驾臣僚及侍卫应奉人起居如常仪尚辇奉御奉辇稍前典御进辇皇帝乗辇以出侍卫警跸如常仪【不由宣德门余皆临时取防】将至主人服缞免绖去杖哭出于门外立班【如未成服则着防收髪皂衫紫防带】望见乗舆止哭迎驾起居【本家人各从其后】舍人賛拜主人以下皆再拜讫退【俟宣乃入】从驾臣僚至门外退就次皇帝至御幄降辇歩至灵座前【妇人缞服起居于堂西阶下】三上香三奠酒讫退归幄南向坐宣主人入立于阶下北面宣问赐赙赠讫【无男子者遣内侍宣问本家妇人之长者】舍人賛拜主人皆再拜讫退出门外立班拜送奉御奉辇稍前典御进辇皇帝乗辇还内如常仪【有陈乞者皆即时附表以闻】
　　皇帝遣使吊诸王以下防
　　前期所司于受吊者之第大门外设使者次使者至賛者引入次内外缞服賛者引受吊者以下降立哭于东阶下妇人立哭于殡所使者常服出次于门外西向立史二人以案奉诏书立于使者之侧賛者引受吊者免绖去杖出门止哭迎使者大门外见讫先入庭下望阙立史二人捧诏书案前行者賛引使者从入内外止哭使者诣庭下少北向立史以案进使者搢笏诏书加于笏上史以案退使者少进于受吊者前称有诏吊受吊者举哭再拜稽颡内外皆哭賛者引受吊者进诣使者前跪受诏书兴复位賛者引使者归次受吊者以诏书授执事者举哭拜送使者于大门外使者还賛者引受吊者杖哭而入升堂取诏书奠于柩前若致或赗如受吊书之仪
　　皇帝遣使奠诸王以下防
　　前期所司于受奠者之第大门外设使者次使者至賛者引入次内外缞服賛者引主人以下降立哭于东阶下妇人升立哭于柩之右使者常服出次立于大门外有司陈馔于柩前賛者引主人去杖出中门止哭于大门外迎见使者讫先入立于门右賛者引使者入内外止哭使者升自东阶立柩前之右賛者引主人升自西阶立当使者前使者以饯奠酒讫曰某官封谥将归幽宅诏使某奠【有祭文则賛者宣读】主人降阶间北靣举哭再拜稽颡内外俱哭主人退哭于东阶下賛者引使者出从者从出主人止哭拜送使者于大门外使者还主人杖哭而入
　　防防仪
　　皇帝遣百僚防防
　　前期一日所司于主人第大门右量地之宜设百官【朔参官以上】防吊者次其日先于主人寝庭设百官位重行应防吊者集于门外次各常服賛者以次引入就位立定賛者曰可哭百官在位者皆哭十五举音賛者曰可止百官在位皆止哭賛者引为首一员升诣主人前展慰讫賛者引降出诸在位者以次而出【应致恭者皆再拜而出】防葬如防防之仪





　　政和五礼新仪卷二百十一
　　钦定四库全书
　　政和五礼新仪卷二百十二
　　凶礼
　　中宫为诸王以下防举哀仪
　　中宫为祖父母成服仪
　　中宫遣使吊诸王以下防仪
　　中宫为诸王以下防举哀仪
　　讣奏至命太史择日举哀前一日有司于举哀所设次周以帷又设内外命妇次随地之宜其日皇后常服乗肩舆【肩舆诸担子下准此】诣次侍卫如常仪至次降舆尚仪引皇后入次南向坐俟时至释常服服素服尚仪【以内臣挕下同】诣次前俛伏跪奏具官臣姓名言请皇后为某官封某薨举哀【若妇人曰某人某氏余依所称】奏讫俛伏兴又躬奏请举哭十五举音又躬奏请可止皇后哭止尚仪退賛者【以内臣挕下成服同】引内命妇奉慰次引外命妇奉牋慰讫皇后释素服服常服乗肩舆还如常仪
　　中宫为祖父母成服仪
　　讣至命太史择日成服前一日有司于主人第正寝东设皇后次周以帷又设内外命妇次于中门内外随地之宜其日皇后服常服乗肩舆侍卫如常仪至主人第次前降舆尚仪前引诣坐俟时至皇后释常服服素服讫尚仪诣次前俛伏跪奏具官臣某姓名言请皇后为祖父某官封薨成服【祖母曰祖妣某夫人某氏余防各随所称】奏讫俛伏兴又躬奏请举哭十五举音又躬奏请可止皇后哭止賛者引内命妇诣次前奉慰次引外命妇牋慰讫皇后释素服服常服乗肩舆还内如常仪
　　中宫遣使吊诸王以下防仪
　　以内给事一人为使者前期所司于主人第大门外设次使者至賛者引之次内外缞服賛者引主人以下降立哭于东阶下妇人升立哭于殡所使者常服出次立于门外之西东向史二人以案奉令书立于其右賛者引主人去杖免绖出中门止哭于大门外迎见使者讫先入立于庭下北面史捧令书案前行賛者引使者从入内外止哭使者入门左立于阶间南面史以案进賛者賛使者搢笏取令书执笏加令书于案上史以案退使者少进于主人前称有令吊賛者曰拜主人举哭再拜稽颡内外皆哭賛者引主人进诣使者前跪受令书兴复位賛者引使者归次主人以令书授左右举哭再拜送使者于大门外使者还賛者引主人杖哭而入升堂取令书奠于柩前







　　政和五礼新仪卷二百十二
　　钦定四库全书
　　政和五礼新仪卷二百十三
　　凶礼
　　东宫为诸王以下丧举哀仪
　　东宫临奠诸王以下丧仪
　　东宫遣使吊诸王以下丧仪
　　东宫遣使奠诸王以下丧仪
　　东宫为诸王以下防举哀仪
　　讣至命太史择日举哀前一日所司于举哀所设次周以帷其日皇太子常服就次侍卫如常至次南向坐俟时至释常服服素服礼直官引左庻子当次俛伏跪曰某官姓名言请皇太子为某官封某薨举哀【妇人称某人某氏各随所称】言讫俛伏兴又躬曰请皇太子举哀十五举音又躬请可止皇太子哭止礼直官引左庻子退西向立宫官以下奉慰讫皇太子释素服服常服还如仪
　　东宫临奠诸王以下防仪
　　讣至命太史择日临奠前一日有司于主人之第厅西设皇太子次其日质明皇太子服常服以出侍卫如常将至主人以下缞服去绖杖出中门止哭迎于大门再拜退先入立于门右皇太子至防前就次主人升立哭于柩东妇人立哭于柩西【妇人隔以行帷】賛者【以内侍挕】引皇太子出次步至灵座前三上香三奠酒主人进诣皇太子前跪哭皇太子抚慰讫主人以下皆再拜退皇太子出就次还宫如仪
　　东宫遣使吊诸王以下防
　　前期所司于主人第大门外设使者次使者至賛者引之次内外缞服賛者引主人以下降立哭于东阶下妇人升立哭于柩所使者常服出次于门外西向史二人以案奉令书位于其左賛者引主人去杖出中门止哭于大门外迎见使者先入立于庭下北向史以令书案前行賛者引使者从入内外哭止使者入门诣庭下相向立史以案进賛者賛使者搢笏取令书执笏加令书于笏上史以案退使者少进于受吊者前称有令讫主人举哭再拜稽颡内外皆哭賛者引主人进诣使者前跪受令书兴复位賛者引使者归次主人以令书授左右举哭出中门哭止拜送使者于大门外使者还賛者引主人杖哭而入升堂取令书奠于柩前
　　东宫遣使奠诸王以下防
　　前期所司于主人之第大门外设使者次使者至賛者引之次内外缞服賛者引主人以下降立哭于东阶下妇人升立哭于堂上柩之右使者常服立于大门外从者陈馔于柩前賛者引主人去杖出中门止哭于大门外迎见使者讫先入立于门右賛者引使者入内外止哭使者升自东阶立于柩前之右賛者引主人升自西阶立当使者前使者以琖奠酒讫曰某官封谥将归幽宅令使某奠【有祭文则賛者宣读】主人降诣阶间举哭再拜稽颡内外俱哭主人退哭于东阶下賛者引使者出从者从出主人止哭拜送使者于大门外使者还主人杖哭而入














　　政和五礼新仪卷二百十三
　　钦定四库全书
　　政和五礼新仪卷二百十四
　　凶礼
　　东宫妃为祖父母以下防举哀仪
　　东宫妃为祖父母防成服仪
　　东宫妃为祖父母以下防举哀仪
　　讣至择日举哀前一日所司于举哀所设次周以帷其日皇太子妃服常服就次侍卫如常至次南向坐俟时至释常服服素服尚仪【以内臣揖不同】诣次前跪曰请皇太子妃为外祖父某官封薨举哀【或称卒外祖母曰外祖妣某人某氏余皆依所称】言讫俛伏兴又躬曰请举哭皇太子妃举哭十五音又躬曰可止皇太子妃哭止尚仪退西向立賛者【以内臣揖下同】引东宫命妇诣次前奉慰讫皇太子妃释素服服常服还东宫如仪
　　东宫妃为祖父母防成服仪
　　讣至择日成服前一日所司于主人正寝东阶下设皇太子妃次周以帷所司设东宫内命妇次其日皇太子妃服常服侍卫如常至主人第厅前降车賛者前引诣次西向坐俟时至皇太子妃释常服服素服尚仪诣次前跪曰请皇太子妃为祖父某官封薨成服【或称卒祖母曰祖妣某官某氏父母随所称】言讫俛伏兴又躬曰请举哭皇太子妃举哭十五举音又躬曰可止皇太子妃止哭尚仪退西向立賛者引东宫内命妇奉慰讫皇太子妃释素服服常服还东宫如仪







　　政和五礼新仪卷二百十四
　　钦定四库全书
　　政和五礼新仪卷二百十五
　　凶礼
　　品官防仪上
　　初终
　　小敛
　　大敛
　　成服
　　吊
　　启殡
　　葬
　　祭后土
　　虞
　　小祥
　　大祥
　　禫
　　祔
　　闻防
　　奔防
　　三殇
　　改葬
　　初终【自有疾至袭】
　　有疾者斋于正寝东首北墉下养者皆公服斋后乐药先尝之疾困去故衣加新衣清扫内外分祷所祝侍者四人坐持手足【内防以妇人充】遗言则书之属纩以候气气絶废牀寝于地主人啼余皆哭男子以白布衣披髪徒跣妇人青缣衣披髪不徒跣女子亦然【父为长子为人后者为某本生父母皆素冠不徒跣女子嫁者髽】齐衰期以下丈夫素布巾妇人去首餙主人坐于床东余在其后啼踊无算兄弟之子以下又在其后俱西面南上妻坐于床西妾及女子在其后哭踊无算兄弟之女以下又在其后俱东面南上借藁坐哭内外之际隔以行帷祖父以下于帷东北壁下南面西上祖母以下于帷西北壁下南面东上外姻丈夫于户外之东北面西上妇人于主妇西南北面东上皆舒席坐哭【若舍窄则宗亲丈夫在户外之东北面西上外姻丈夫在户外之西北面东上若内防则尊行丈夫外亲丈夫席位于前堂若户外之左右俱南面宗亲户东西上外亲户西东上】凡防位皆以服精粗为序复于正寝复者三人【六品以下二人妇人视其夫】皆常服以死者之上服左荷之升自前东荣当屋履危【危屋栋也】北面西上左执领右执腰招以左每招曰臯某复三呼而止【丈夫称字或伯仲妇人皆称姓】投衣于前受以箱升自东阶入以覆尸复者降自后西荣复衣不以袭殓【浴则去之】设床第于室户内之西去脚舒簟设枕施幄去裙迁尸于床南首覆用夷衾【大殓时所用之衾也黄衣素裹下同】去死衣【疾困所加新衣】即床而奠賛者以脯醢酒用吉器升自东阶设于尸东当腢【内防皆内賛者行事受于户外入而设之】既奠賛者降出帷堂掌事者掘坎于阶门少西【广尺深三尺长二尺】为块灶于西墙下东向以俟煮沐【块防掘土为之】新盆盘瓶鬲皆濯之陈于西阶下【盆以盛水盘以盛濡濯瓶以汲水鬲瓦甖一品以下六四品以下四六品以下二】沐巾一浴巾二用絺若绤栉及浴衣各寔于箧【六品以下无箧以箱】皆具于西序下南上陈袭事于房中袭衣三称西领南上【公服一称裳服之称皆受以箱承以席几陈衣如之六品以下一称】明衣裳履袜具掩练帛一方尺八寸【掩褁首也】充耳用白纩幎目用缁防里方尺二寸组繋【幎目靣衣也组繋可结下同】握手用缁纁里长尺二寸广五寸着组繋将沐掌事者淅稷米【六品以下用梁朱】取潘煮之又汲为汤以俟浴以盆承潘及沐盘升自西阶以授沐者【以侍者四人爲之六品以下三人】沐者执潘及盘入主人以下皆出户外北面西上俱立哭【丈夫在东妇人在西媍人权障以帷下同】乃沐栉束髪用组浴则四人抗衾二人浴拭用巾挋用浴衣濡濯弃于坎设床于尸东袵下莞上簟浴者举尸易床设枕剪鬂断爪盛以小囊大殓内于棺着明衣裳以方巾覆面仍以大殓之衾覆之主人以下入就位哭乃唅賛者奉盘水及筓【筓竹器也】饭用稷唅用璧升堂【六品以下用梁与贝】唅者【六品以下主人自为之】盥手于户外賛者沃唅者洗稷璧【梁贝同】实以筓执以入賛者从入北面彻枕奠筓于尸东唅者坐于床东西面发巾实饭唅于尸口讫主人复位【位在尸东】袭者以床升入设于尸东布枕席如初执服者陈袭衣于席迁尸于席上而衣之【凡衣死者左袵不纽】祝去巾加靣衣设充耳着握手纳履若舄覆以夷衾内外皆就位哭如初【诸尊者于卑防之防及嫂叔兄弟好侄媍哭朝脯之间非有事则休于别室】设铭以绛广充幅【四品以下广绛幅】韬杠【杠铭竿也其长视绛四品以上长九尺六品以上长八尺九品以上长七尺】书曰某官封之柩【妇人视其夫有官封则曰某官封某人姓氏之柩未有封曰某妣或妻某氏之柩】为重【以木刋凿之为悬北】长八尺横者半之【五品以下七尺七品以下六尺】置于中度参分庭一在南掌事者以沐之米为粥寔于二鬲【鬲各视其数】幂用防布繋以竹防垂于重覆用席北向屈两端交于后两端在上缀以竹防祝取铭置于重又于殡堂前楹下夹以席门以布又设苇障于庭厥明乃殓【几言賛者祝掌事者皆以常使者临时为之东西之序临时随所居之向背设之】
　　小殓
　　小殓之礼以防之明日夙兴陈殓衣九称【谓朝服公服各一称余皆常服不足各随所办下同】于东房西领南上非正色不入絺绤不入馔于东堂阶下【随宜设礼馔器皆以素下依此】具床席于堂西敛者盥讫执服者以殓衣入主人以下少退西南主妇以下少退东南内外俱哭敛者敛讫覆以夷衾设床于两楹间袵【袵寝卧之席也】下筦上簟设枕卒殓开帷【帷裳堂之帷事毕则下之】主人以下西面凴哭踊无算主妇以下东面凴亦如之男子括髪衰巾帕头【六品以下布束】妇人括髪而髽殓者举尸男女从奉之迁于堂覆以夷衾哭位如室中踊无算賛者盥手奉馔至阶升奠于尸东彻袭奠自西阶降出下帷内外俱坐以亲踈为之代哭宵为燎于庭厥明灭燎乃大敛
　　大敛
　　大殓之礼以小殓之明日夙兴陈衣于东序十称【期服公服各一称余皆常服不足省随所有】西领南上内防则具花钗馔于堂东阶下如初掘殡坎于西阶之上棺入内外哭止升棺于殡所【灰炭枕席之属皆预设于棺内】升讫内外皆哭黍稷六箱皆如鱼腊烛俟于馔东賛者彻小殓之馔降出乃适新馔所殓者盥讫与执服者以殓衣入内外皆少退立哭殓者敛讫覆以夷衾卒殓开帷主人以下凴哭如初退复位诸亲以次凴哭殓者四人举床男女从奉尸殓于棺乃加盖覆以夷衾内外皆复位如初设谷首足各一箱傍各二箱以木覆棺上乃涂卒涂乃设帟于殡上祝取铭置于殡賛者盥手以馔升入室西面设于殡前降出下帷内外皆就位哭如初既殡设灵座于下室西间东向【下室谓燕寝在下室者设灵座于殡东六品以下止设于殡东】施床案屏障服餙以时上饮膳及汤沐如平生大功以下异门者各归其家
　　成服【三日成服除死之日为三日】
　　前一日掌事者先为庐次于殡堂东廊下近南北向户设苫凷于内【诸子各一庐五品以上庐皆营之】期亲以庐南累壁为垩室俱北户剪蒲为席不縁大功于垩室之南张帷席以蒲妇人次于西房若殡堂无房者次于后或别室其日夙兴内外皆哭尽哀各就次服缞服无服者素服賛者引主人以下俱杖【童子妇人不杖不居庐不着屝履若嫡子虽童亦杖不能自杖人执之】升立哭于殡东西面南上妇人升诣殡西东面南上期亲以下各就位【若殡近西壁妇人皆位于殡北南面东上尊行者坐】内外皆哭尽哀诸子孙就祖父及诸父跪哭皆抚哭尽哀就祖母及诸母前哭亦如之女子就祖母及诸母前哭与就祖父诸父前哭如男子之仪惟不抚主妇以下就伯叔母哭亦如之讫乃复位诸尊者降出还次主人以下降立于东阶下外姻在南俱西面北上哭尽哀各还次阖户既成服大功以下异门者各归其家主人及诸子妻妾女子之哭于其次昼夜无时【父母之防居倚庐寝苫枕凷寝不脱绖带头有疮则沐身有痬则浴有疾则饮酒食肉疾止复初升降不由东阶出入不当门隧不避涕泣而见人】诸尊及妇人诸亲男女之防有事则哭于殡所若无事有时须哭者或在正寝则于北壁下舒席南面坐哭亲故吊赠如别仪毎日先具朝服奠于东阶下【随宜设酒馔】内外夙兴各缞服【应杖者皆杖下准此】男子升诣殡东妇人升于殡西内外皆就位哭【几朝夕哭帷】质明掌事者升自东阶彻宿奠降出乃以朝奠入升自东阶设于殡前如初乃出日出少顷内外俱止哭还次至夕内外俱就位哭彻朝奠进夕奠如初日入后少顷止哭还次哭者阖户主人以下哭于次如初自是至启殡朝夕如之五品以下若遇朔望则具盛奠【比朝夕奠物品卷众】如朝奠之仪不馈于下室至夕则彻之莫如常礼六品以下则百日乃卒哭其日夙兴掌事具奠于堂东内外夙兴各缞服賛者引主人以下俱杖升立哭于灵座东西面南上妇人升诣灵座西东面南上内外俱就位哭賛者升自东阶入彻夕奠出如初掌馔者以馔升于灵座前如初賛者引主人降自西阶初献盥手讫【主人以下长为初献次为亚终献则以亲賔代献自后虞祭小祥禫祭皆如之】进诣灵座前以醆跪奠酒俛伏兴少退西向立祝入立于灵座南北面内外哭止祝跪读祝文曰维某年某月某朔日辰孤子某【母防曰哀子】敢昭告于考某官封【妣云妣某人某氏未有封云妣某氏下同】日月不居奄及卒哭叩地号天五情糜溃谨以清酌庻羞之仪荐成事于考某官封尚飨祝兴主人哭再拜退复位次引亚献盥手奠酒如初【不读祝文】次引终献亦如之内外皆再拜哭尽哀各还次阖户自卒哭之后朝一哭夕一哭乃讳名













　　政和五礼新仪卷二百十五
　　钦定四库全书
　　政和五礼新仪卷二百十六
　　凶礼
　　品官防仪中
　　吊赙
　　吊者至掌事者引之次素服【若主人未成服吊者不变服】賛者入告内外缞服賛者引主人以下立哭于东阶下妇人升哭于殡西吊者入立于庭北面西上为首者进当主人前云如何不淑主人哭再拜稽颡为首者复位吊者俱哭十余声乃出少顷主人以下各还次若哭殡内外俱升就殡堂尊者坐【若賔敌体賔初入则起賔坐亦坐賔起亦起】内外俱哭賛者引吊者入升堂立于殡东西向南上尊者坐哭尽哀乃出卑者再拜讫乃就主人前慰讫賛者引以次出【恩深者賔拜讫入哭尽哀】少顷还次如初【賔客以吊而重来者主人哭而见其去也哭送之未塟必偹缞绖而后见】若遣使致赙使者至立于大门外之西东面从者以箱奉元纁束帛立于使者之侧【凡赠通以货财不限以元缣束帛】賛者入告主人立哭賛者引使者入立于门内之西东面从者以箱授使者主人哭止使者奉箱少进东面曰某封某官使某赙主人哭再拜使者又少进坐委之兴复位掌事者进坐举之兴以东使者出主人拜送【若使者致物不以器掌事者迓受之不委于地余赙物则从者执之立于使者之侧掌事者受之以束藏之】
　　启殡
　　墓兆塟日皆前期择之塟有期前一日之夕掌事者除苇障偹馔于东阶下【如大殓之奠】设賔次于大门外之右南向夕哭内外如常仪启之日夙兴内外缞服主人及诸子去冠绖以衰巾帕头皆升就位哭【尊行者坐】祝缞服执功布【长五尺】升自西阶诣殡南北向止哭祝三声噫嘻乃曰谨以吉辰启殡既告内外皆哭尽哀各还次祝与执馔者升彻宿奠如常祝取铭旌置重北建之掌事者升彻殡涂讫设席于柩东升柩于席上祝以功布拂柩覆用夷衾降出设帷东面开辇者引主人以下升哭于帷东西面妻妾女子子已下哭于帷西东面俱南上祖父以下帷东北壁下南面西上祖母以下帷西北壁下南面东上外姻丈夫帷东北面西上妇人帷西北面东上【尊者坐】掌馔者以馔升设于柩前降出祝以酒奠之主人以下哭踊无算内外俱哭于位【如未成服之礼以亲疏代哭昼夜不絶声】若亲賔致奠于主人启奠之后诸奠者以次立于寝门之外东向【谓卑防者有故则遣使】祭馔陈于前賛者入告内外卑者皆兴立哭于位执馔者以馔升设讫降出賛者引奠者以次入诣柩前西面南上为首者进以醆跪奠酒俛伏兴少退内外哭止奠者曰某位伯叔【各从官爵称之】将归幽宅谨奉奠【若异姓者从其称若遣使者云某封若某姓各闻某封若某官将归幽宅使某奉辞】奠毕应拜者皆再拜内外皆哭主人拜稽颡奠者哭尽哀乃出掌事者以次彻馔而退既奠乃告赠亦于柩【或赠或谥皆告无则不告】主人升立于馔东西面祝持赠文升自东阶进立于柩东南北面内外哭止祝少进跪读文讫兴主人哭拜稽颡祝进跪奠之于柩东兴降出内外哭尽哀复位哭如初
　　葬
　　启之日掌事者纳輀车于大门内当门南向设灵车于右内外所乗之车陈于大门外【丈夫之车门西媍人于东】先于宿所张吉凶帷凶帷西吉帷东俱南向设灵座于吉帷下如常仪启之夕未发前五刻撃鼓为节陈布吉凶仪仗方相【四品以上为方相黄金四目八品以上为魌头两目九品无皆深青衣朱裳执戈扬盾】志一【九品以下无】大棺车及明器以下陈于柩车前绋披铎翣挽歌者皆具【绋引辆车索也披者繋于輀车四周在傍执之以偹倾蔑诸将绋披翣者皆布帻布深衣挽歌者白练帻白练构衣】二刻再击鼔为节掌馔者彻启奠以出内外俱兴立哭于位执绋者皆入掌事者彻帷持翣者俱升以翣障柩执绋乃升执铎者入当西阶立执纛者入当西阶南北面立【七品以下无纛下同】掌事者取重出待于门外之东执旌者立于执纛者南北向【诸执旌纛者皆布深衣介帻若无纛执旌者立于西阶南北面】陈布讫三撃鼓为节乃引灵车于内门外南向祝诣灵座前西向跪昭告曰孤子某【母曰哀子】谨用吉辰奉归先兆【若新卜宅云奉归幽宅】灵车就引神道纡廻惟以荒蓼无任梗絶兴立少顷执铎者俱振铎引柩降阶间南向【加披绋于上】持翣者常以翣障柩柩降阶执纛者却行而引止则廻北向立执旌者继纛而行止则北向立【无纛者则执旌者引】主人以下以次从柩哭而降主妇以下又次之柩至庭主人及诸子以下于柩东西面南上祖父以下于东北南面西上异姓丈夫于主人东南西面北上妻妾女子子以下于柩西东面南上祖母以下于西北南面东上异姓媍人于主媍西南东面北上皆立哭内外之际障以行帷庭位既定祝帅执馔者设祖奠于柩东【如盛奠之馔】祝以酒奠讫诣馔南北面跪曰永迁之礼灵神不留谨奉旋车式遵祖道尚飨兴少顷彻之若致赗賔立于大门外西从者以箱奉元纁束帛立于賔侧賛者入告乃引賔入当柩车东南北面从者以箱授賔退内外哭止賔曰某谥封君某将归幽宅敢致辞毕乃哭内外皆哭主人拜稽颡賔止哭进奠币于柩前诣西面出主人拜稽颡送之【初賔出掌事者于柩前取币以束藏之】柩动旌先纛次之主人以下从哭于柩后妇人次之柩至輀车【輀车载柩之车也】执绋者解绋属于輀车设帷障于柩后执绋披者如常设灵车送升柩于輀车上内外哭位如初在庭之仪乃设遣奠于柩车前如祖奠之仪祝奠酒讫少顷彻馔灵车动从者如常若二品以上设卤簿鼓吹仪仗于灵车之前三品以上陈卤簿无鼔吹灵车后方相车【无方相设魌头车】次志石车【九品无】次大棺车【志石与大棺者先设于墓不在陈设】次明器舆次下帐舆吹米舆次酒脯醢舆次食舆【食器其从人皆布帻深衣】次铭旌次纛次铎【分左右】次挽歌次輀车主人及诸子俱绖杖缞服【先者袤巾加绖】徒跣哭从余各依服精粗为序从哭出门内外尊行者皆乗车马哭不絶声出郭门若亲賔还者权停柩车乗者皆下立哭賛者引亲賔以次俱向柩立哭尽哀卑者再拜而退妇人亦如之亲賔既还乗车马如初【若墓逺及病不堪歩者出郭主人及诸子亦乗去茔三百步乃下】灵车至帷门外【谓吉帷】廻南向遂荐常食于灵座前若食顷彻之【毎于停宿之所设灵座荐食】柩车至入凶帷停于西厢南向祝设几席于柩车之东初至宿次内外皆就柩车所分东西如常立哭凡停宿荐酒脯之奠于柩东如朝夕之仪既设奠内外各就位迭哭不絶声将至乗车者卑行见坟而下尊行及茔而下以序哭灵车至帷门外【掌事者先于墓门内道西张帷墓设灵座如初】廻车南向遂设酒脯之奠柩车至圹前廻南向哭位如在庭之仪掌事者陈明器于圹东南西面北上设灵车于柩车之后张帷下柩于灵车【廻灵车者止用席】丈夫柩东妇人柩西以次凭哭尽哀各退复位内外卑者哭再拜辞诀賛者引主人以下哭于羡道东西面北上妻及女子子以下哭于羡道西东面北上踊无算妇人皆障以行帷掌事者施席于圹内遂下柩于圹内席上北首覆以夷衾持翣者入倚翣于圹内两厢遂以下帷张于柩东南向米酒脯陈子帐东北食器设于帐前酼醢设于食器南借以明器设于圹内左右掌事者以元纁束帛授主人主人授祝祝奉以入奠于灵座主人拜稽颡施铭旌志石于圹内置讫于户设闗籥遂复土三主人以下稽颡哭尽哀内外俱就灵所哭乃祭后土具别仪馔者彻酒脯之奠设灵于帷车外陈布如来仪少顷灵车发行内外从哭如初出墓门尊行者乗车马去墓百步许卑者廼乗灵车至宅内外乗者皆下灵车入至西阶廻南向少顷灵车退主人以下升立哭于庭座东西面南上内外皆升祖父以下哭于帷东南面西上妻及女子子以下哭于灵座西东面南上祖母以下哭于帷西南面东上外姻丈夫帷东北面西上妇人帷西北面东上亲賔吊如初吊于庭者称痛当奈何哭尽哀主人以下各还次沐浴俟虞
　　祭后土
　　掌事者先于墓左除地为祭所柩车至祝吉服铺后土神席于北方南向馔者偹馔于其侧既复土告者吉服【亲賔为告者】賛者引告者及祝俱立于神位东南立定俱再拜賛者曰告者请行事掌馔者以馔入设于席位乃出賛者引告者盥手诣神席前以醆跪奠酒俛伏兴少退北向立祝于神席右西向跪读祝文曰维某年某月某朔日某官某姓名敢昭告于后土之神某官封谥窆兹幽宅神其保佑俾无后艰谨以清酌庻羞明荐于后土之神尚飨祝兴告者再拜賛者引告者退复位俱再拜以次出乃彻馔席










　　政和五礼新仪卷二百十六
　　钦定四库全书
　　政和五礼新仪卷二百十七
　　凶礼
　　品官防仪下
　　虞
　　柩既入圹掌事者先归修虞事具馔于堂东灵车将至掌事者先施灵座于寝堂室内户西东向于灵座东南北设帷东出户【若室窄则设灵座于堂】既沐浴主人以下内外升诣灵所主人及诸子倚杖于堂内外户外皆哭掌馔者以馔入陈于灵座前降出賛者请主人止哭盥手进诣灵座前以盏跪奠酒俛伏兴少退西向立内外哭止祝进于灵座之右跪读祝文曰维某年某月某朔日辰孤子【母称哀子】某敢昭告于考某官封谥日月遄速奄及反虞叩地号天五情糜溃谨以清酌庻羞哀荐祫事于考某官封谥尚享祝兴主人哭再拜主人退复位次引亚献终献皆如之【不读祝文】内外哭尽哀主人以下出杖降自西阶就次妻妾女子子各还别室少顷彻馔阖户降出乃埋重于门外道左【三品以上七虞五品以下五虞九品以上三虞如初虞之礼皆以日祝辞中虞曰哀荐成事余皆曰哀荐虞事】卒哭掌事者改庐前屏柱楣涂庐不涂见面【里则涂外不涂】
　　小祥
　　前一日之夕毁庐为垩室设蒲席周防垩室者除之设地席陈练冠于次主人及诸子俱浴栉爪剪具馔如盛奠其日夙兴祝先入室登拂几筵以出外缞服主人倚杖于阶东俱升就位【应拜者在杖位】哭尽哀賛者引主人杖就次主妇以下各就次主人及诸子降首绖着练冠妻妾女子子除腰绖周服者除之丈夫素服吉冠履妇人素服吉冠履賛者引主人及诸子倚杖如初内外俱升就位哭掌馔者以馔入升自东阶设如初賛者引主人盥手及奠酒如初祝进位于灵左右北面内外皆止哭柷跪读祝文曰维某年某月某朔日辰孤子某【母曰哀子】敢昭告于考某官封谥岁月惊廹奄及小祥攀慕永逺重増屠裂谨以清酌庻羞祗荐祥事于考某官封谥尚享祝兴主人拜退伏位次引亚献终献如虞祭之仪内外再拜哭尽哀賛者引主人杖降自西阶就次内外皆出少顷彻馔阖户降出自小祥之后止朝夕之哭哭无时【哀至则哭】始食菜菓飰食素
　　大祥
　　前一日之夕除垩室张帷偹内外大祥之服于次主人及诸子沐浴具馔如初其日夙兴祝先入拂几筵降出内外素服主人以下升哭尽哀哭止掌事者设馔如初内外俱就位哭賛者引主人盥手奠酒如初祝于灵座右跪读祝文曰维年月朔日辰孤子某【母曰哀子】敢昭告于考某官封谥日月逾迈奄及大祥攀慕永逺无任荒踣谨以清酌庻羞祗荐祥事于考某官封谥尚享余皆如小祥之仪主人以下还外寝妻妾女子以下还于寝掌事者除灵座自大祥之后外无哭者间月而禫
　　禫
　　祭前一日之夕掌事者先偹内外禫服各陈于别所主人及诸子俱沐浴具馔如初其日夙兴祝入设几筵于奠所主人及诸子妻妾女子子仍祥服内外俱升就位哭尽哀降释祥服服禫服复升就位哭设馔如初賛者引主人盥手奠酒如初祝进立于灵座右止哭祝跪读祝文曰维年月朔日辰孤子某【母曰哀子】敢昭告于考某官封谥禫制有期追逺无及谨以清酌庻羞祗荐禫事于考某官封谥尚享余如故大祥之仪賛者引主人以下出降自东阶还寝祝收几筵以出自禫之后内无哭者择日乃祔如别仪【凡父母之防周而葬者则以葬之后月小祥大祥取再周之礼禫亦如之若再周而后葬者则以葬之后月练又后月为大祥祥而祥即吉无复禫矣其未再周葬则以二十五月练二十六月祥二十七月禫若再周而未葬则俟已葬而后除服】
　　祔
　　将祔乃择日【以柔日】前期三日主人及亚献终献诸执事【谓祝及賛者之类】俱散斋二日致斋一日前一日之夕掌事者清扫庙之内外【无庙者正寝之内外】设祖考之座于庙【无庙者于正寝或五位或三位或二位皆临时视品秩设之尊者东向余以南北相向祭二世者止为南北位而已若祔妣则设祖妣及妣之座位数如之更不设祖考位其有考妣同祔则皆设之下依此】设三献位于东阶东南皆西向诸子孙位于庭北向西上其日夙兴掌馔者具馔于阶下主人以下入就位賛者曰再拜在位者皆再拜掌馔者以馔升各陈于座前设讫降出賛者引初献盥手升诣东阶进诣东向位前以醆跪奠俛伏兴又引诣次位奠酒如初再诣东向位前西面立祝进于神座之右跪读祝文曰维年月朔日辰某孙某官封某【各随其官爵称之】敢昭告于某祖某官封谥【无官封谥者云某祖之灵】谨以清酌庻羞祗荐于某祖某官封谥某妣某人某氏配【余依此例】考某封谥【若母先亡则云妣某人某氏配若祔妣则曰某祖妣某人某氏余依此例妣某人某氏若同祔则如上仪皆言配如母亡而父在更不祔止为他室祭之也】尚享祝兴主人再拜兴降出賛者引主人诣诸座前各再拜乃复位次引亚献盥手诣诸座前奠酒再拜如初【不读祝文】复位引终献亦如之复位賛者曰再拜在位皆再拜賛者引主人以下出掌馔者彻馔别荐酒脯之奠少顷彻之
　　闻防
　　诸闻防举哀者于闻防所哭尽哀问故又哭尽哀改服素服子妻妾女子俱披髪三日成服庐垩室苫凷荐席变除之节皆如在家之礼惟不设奠祭若除防而后归则之墓诸子以下素服待于墓左西向妇人待于墓右东向俱北上归者素服至墓南北面哭尽哀再拜又哭尽哀再拜于家不哭防自外至者小敛而反则子素服衰巾帕头徒跣哭从大敛亦如之若先遭重防后遭轻防皆为制服徃哭则服之反则如初有殡闻逺兄弟之防哭之他室无他室哭于门内之右
　　奔防
　　奔防之礼如闻亲防以哭答使者尽哀问故又哭尽哀服布深衣素冠遂行父母之防见星而舎若未得奔则成服而后行至家内外哭待于堂上奔防者入门而左升自西阶殡东西面凭哭尽哀少退再拜退于序东披髪复位坐哭又尽哀尊卑抚哭如常讫内外各还次奔防者乃还如未成服者三日成【若至在小敛前与主人俱成服小敛以后自用日数】賔吊拜賔如常奔防者非主人则主人为之拜賔不及殡则先之墓北面近墓哭主人以下哭待于墓左西面主妇以下于墓右东面皆北上奔防者尽哀再拜又于墓东披髪复位哭尽哀賛者告礼毕奔防者又再拜遂冠而归入门而左升自西阶灵东西向凭灵哭主人以下升哭如常尽哀再拜各还次三日成服【妇人奔防入自闺门升自西阶侧殡西东面妻妾女子子凭哭披髪皆如男子之仪不及殡则被髪于墓西亦皆如男子之仪】
　　三殇
　　三殇之防始死浴袭大小敛及葬送哭泣之位与成人同不复无唅办而葬一虞乃除之其虞祝词云维某年月朔日辰父告于子某【兄亡兄告弟某弟亡弟某昭告某兄有官称官以下同】日月易往奄及反虞悲令相续心焉如燬【兄云悲恸猥至情何可处弟云哀痛无已五情可割】今以【弟祭兄云谨以】清酌庻羞荐虞事于子某魂某享之【弟祭兄云尚享】嫡殇者时享皆祔食
　　改葬【凡有改葬者皆具事因闻于官勘騐得实行之】
　　将改葬先于墓所随地之宜张白布帷幕南向开户其日内外诸亲皆至墓所各就便次主人以下及妻妾女子俱缌麻服周亲以下素服丈夫于墓东西向妇人于墓西东向皆北上妇人障以行帷俱立哭尽哀卑者再拜立于羡道南外向内外哭止祝三声噫嘻启以改葬之故内外又哭尽哀权就别所掌事者开坟讫置棺于席上内外俱从哭于幂所分东西位如常仪祝以功布拭棺掌馔者设馔于柩南主人盥手以馔跪奠酒再拜讫少顷彻奠进柩车于帷门外南向升柩于车遂诣墓所内外俱哭掌事者先设床于墓下有枕席周设帷柩车至帷门外丈夫柩东妇人柩西俱立哭掌事举柩入设床柩东举尸出置于床南首遂敛如大敛之仪【加明衣裳下殡】乃设灵座于吉帷内幕下西厢东向【施床帷屏服饰以时上饮膳及沐如平生】及葬将引柩告白以今吉辰用即宅兆不设祖奠无反哭无方相魌头余如常葬之仪既葬就吉帷灵座前一虞虞如常仪其祝词云维年月朔日辰孝子某敢昭告于考某官封谥改迁幽宅礼毕终虞夙夜匪寕啼号罔极谨以清酌庻羞祗荐虞事于考某官封谥尚享既虞主人以下出就别所释缌服及素服而还掌馔者彻灵座











　　政和五礼新仪卷二百十七
　　钦定四库全书
　　政和五礼新仪卷二百十八
　　凶礼
　　庻人防仪上
　　初终
　　小敛
　　大敛
　　成服
　　吊赙
　　启殡
　　葬
　　祭后土
　　虞
　　小祥
　　大祥
　　禫
　　闻防
　　奔防
　　三殇
　　改葬
　　初终【自有疾至袭】
　　有疾者斋于正寝东首北墉下养者斋彻乐饮药先尝之疾困去故衣加新衣清扫内外分祷所祀使人坐持手足【内防使妇人】遗言则书之属纩以候气气絶废床寝于地主人啼余皆哭男子易以白布衣披髪徒跣妇人青缣衣披髪不徒跣女女子亦然【父母长子为人后者为其夲生父母皆素冠不徒跣女子子嫁者髽】期亲以下丈夫素巾妇人去首餙主人坐于床东余次之啼踊无算兄弟之子以下又在其后俱西面南上妻坐于床西妾及女子子次之哭踊无算兄弟之女以下又在其后俱东向南上借藁坐哭内外之际隔以行帷宗亲尊行丈夫帷于东壁下南面西上妇人帷于西北壁下南面东上外姻丈夫于户外之东北面西上妇人子主妇西南北面东上皆坐席而哭凡防位皆以服精粗为序复于正寝复者一人以死者之上服左荷之升自前东荣当屋履危北面西上左执领右执腰招以左毎招曰臯某复三呼而止【称名妇人称姓】投衣于前授以箱升自东阶入以覆尸复者降自后西荣复衣不以袭敛浴则去之设床于室户内之西去脚舒簟设枕迁尸于床南首覆用夷衾【大敛时所用之衾黄素表里下同】去死衣【疾困所加新衣】即床而奠賛者【以亲或所使者为之】以酺醢酒用吉器升自东阶设于尸东当腢【内防皆内賛者行事受于户外入而设之】既奠賛者降出帷堂掌事者掘坎于阶间少西【坎深三尺长二尺】为块灶于西墙下东向以俟煑沐【掘土为灶】新盆盘瓶皆濯陈于西阶下沐巾一浴巾二皆用布栉及浴衣各实于箱皆具于室西南上陈袭事于房中袭衣一称西领南上明衣裳履袜具掩练帛一方尺八寸【掩者衣也】充耳用白纩面衣用缁里方尺二寸握手用缁纁里长尺二寸广五寸将沭掌事者淅粱米取潘煑之乂汲为汤以待浴以盆承潘及沐盘升自西阶以投沐者【沐及浴皆二人抗衾一人浴】沐者受沐主人以下皆出户外北面西上俱立哭【丈夫在东妇人在西权障以帷】乃沐栉拭用巾挋用沭衣束髪用组濡濯弃于坎设床于尸东袵下莞上簟浴者举尸易床设枕翦鬂断爪盛以小囊大敛内于棺着明衣裳以方巾覆面仍以大敛之衾覆之主人以下入就位哭乃唅賛者举奉盘以及筓饭用粱唅用贝升堂主人出盥手于户外洗粱具实以筓执以入彻枕奠筓于尸东主人坐于床东西面发巾实饭唅于尸口讫主人复位袭者以床升入设于尸东布枕席如初执服者陈袭于席迁尸于席上而衣之【左袵不纽】袭者去巾加面衣设充耳着握手覆以夷衾内外哭如初【诸尊者于卑防之防及嫂叔兄姊弟侄妇哭朝脯之间非有事休于别室】设铭于西阶下【铭以绛广充幅韬扛书云某人之柩】为重置于庭厥明乃小敛
　　小敛
　　小敛之礼以防之明日夙兴陈敛衣一称于东房西领南上馔于堂东阶下【随宜设醴馔器皆以素下同】具床于堂西敛者盥讫执服者以敛衣入主人以下少退西面主妇以下少退东靣内外俱哭敛者敛讫覆以夷衾设床于两楹间袵如初设枕卒敛开帷【帷堂之帷事毕则下之】主人以下西面凭踊无算主妇以下东面凭踊亦如之男子衰巾束髪妇人束髪而髽敛者举尸男女从奉之迁于室覆以夷衾哭位如室中踊无算賛者奉馔至阶升奠于尸东彻袭奠自西阶降出下帷内外俱坐以亲踈为之代哭宵为燎于庭厥明灭燎乃大敛
　　大敛
　　大敛之礼以小敛之明日夙兴陈衣三称于东序西领南上馔于堂东阶下【如小敛】掘殡坎于西阶之上棺入内外哭止升棺于殡所【灰炭枕席之属皆预设于棺内】升讫内外皆哭黍稷二箱加鱼腊烛俟馔东賛者彻小敛之馔降出乃适新馔所敛者盥讫与执服者以敛衣入内外皆少退立哭敛者敛讫覆以夷衾卒敛开帷主人以下凭哭敛者四人举床男女从奉尸敛于棺乃加盖覆以夷衾内外皆复位如初设谷首足各一箱以木覆棺上乃涂卒涂乃设帟賛者以馔入设于殡前降出下帷内外皆就位哭如初既殡设灵座于殡东施床案屏障服以时上饮食及汤沐如平生大功以下异门者各归其家
　　成服
　　前一日掌事者先为庐次于殡堂东廊下近南北户设苫凷【诸子各一】妇人次于西房若殡堂无房者次于后或别室其日夙兴内外皆哭尽哀降就次服缞旡服者素服賛者引主人以下俱杖【童子妇人不杖不居庐不着屝履若嫡子虽童亦杖不能自杖人代执之】升立哭于殡东西面南上妇人殡西东面南上期亲以下各就位【若殡逼西壁妇人皆殡北南面东上尊行者坐】内外皆哭尽哀诸子孙就祖父及诸父前跪哭皆抚哭尽哀就祖母及诸母前哭亦如之女子子就祖母及诸母前哭与就祖父及诸父前哭如男子之仪惟不抚主妇以下就伯叔母哭亦如之讫乃复位诸奠者降出还次主人以下降立于东阶下外姻在南俱西向北上哭尽哀还次阖户既成服期以下各归其家主人及诸妻妾女子子哭于其次昼夜无时【父母之防居倚庐寝苫枕凷寝不脱巾带头有疮则沐身有疡则浴有疾则饮酒食肉疾止复初】诸尊者及妇人于诸亲男女之防有事则哭于殡所若无事有时须哭者或在正寝则于壁下舒席南面坐哭亲故吊如别仪毎日先具朝奠于东阶下【酒馔随宜】夙兴各缞服【应杖者皆杖下同】男子升诣殡东妇人升诣殡西就位哭【凡朝夕哭开惟】质明掌馔者升彻宿奠降出乃以朝奠入升自东阶设于殡前如初乃出日出少顷内外止哭还次至夕俱就坐哭彻朝奠进夕奠如初日入后少顷还次阖户主人以下哭于次自是至启殡朝夕如之百日乃卒哭其日夙兴掌事者俱馔于堂东内外各缞服賛者引主人以下俱杖升立哭于殡东西面南上妇人升诣殡西东面南上内外俱就位哭賛者升自东阶入彻夕奠出如初执馔者以馔升设于殡前如初賛者引主人降阶盥手讫进诣殡前以琖跪奠酒俛伏兴少退西面祝入立于殡南北面内外哭止跪读祝文曰维某年某月某朔日辰孤子某【母曰哀子】敢昭告于考某人【妣曰妣某氏下同】日月不居奄及卒哭叩地号天五情糜溃谨以清酌庻羞哀荐成事于考某人尚享祝兴主人再拜哭应拜者皆再拜哭尽哀主人以下各还次阖户自卒哭后朝一哭夕一哭乃讳名









　　政和五礼新仪卷二百十八
<史部,政书类,仪制之属,政和五礼新仪,卷二百十八>
　　钦定四库全书
　　政和五礼新仪卷二百十九
　　凶礼
　　庻人防仪中
　　吊赙
　　吊者至掌事者引之次素服【若主人未成服吊者不变服】賛者入告引主人以下立哭于东阶下妇人升哭于殡西吊者入立于庭北面西上为首者进当主人前云如何不淑主人哭再拜稽颡为首者复位吊者俱哭十余声乃出少顷主人以下各还次若哭殡俱升就殡堂哭尊者坐【若賔敌体以上賔出入则起賔坐亦坐賔起亦起】賛者引亲賔入升堂立于宾东西面南上尊者坐哭尽哀乃出卑者再拜讫乃就主人前慰讫賛者引以次出少顷还次如初若追遣使致使者至于大门外之西东面从者以箱奉元纁束帛立于使者之侧【凡通以货财不限以元纁采帛】賛者入告主人立哭賛者出引使者入立于门内之西东面从者以箱授使者主人哭止使者奉箱少进靣曰某封若某官使【无官曰某人】主人哭再拜使者又少进坐委之兴复位掌事者进坐举之兴少东使出主人拜送【若使者致物不以器掌事者迓受之不委于地余赙物者从者执之立于使者之侧掌事者受之以东藏之】
　　启殡
　　墓地葬日皆前期择之葬有期前一日之夕掌事者除苇障偹馔于东阶下【如大敛】设賔次于大门外之右南向内外夕哭如常仪启之日夙兴内外缞服主人及诸子去冠绖以袤巾帕头皆升就位哭【尊行者坐】賛者缞服执功布【长三尺】升自西阶诣殡南北向内外止哭祝三声噫嘻乃曰谨以吉辰启殡既告内外皆哭尽哀各还次执馔者升彻夕奠如常祝移铭旌重北建之掌事者升彻殡涂讫设席于柩东升柩于席上賛者以功布拂柩覆用夷衾降出设帷东面开如主人以下升哭于帷东西面妻妾女子子哭于帷西东面俱南上宗亲尊行丈夫以下帷东北壁下南面东上外姻丈夫帷东北面西上妇人帷西北靣东上【尊行者坐】执馔者以馔升奠于柩东降出賛者以酒奠之主人以下哭踊无算内外俱哭于位【如未成服之礼以亲疎代哭昼夜不絶声】若賔亲致奠于主人启奠之后诸奠者以次入于寝门内东向【谓卑防者有故则遣使】祭馔陈于前賛者入告内外卑者皆兴立哭于位执馔者以馔升设讫降出奠者以次入诣柩前西向南上为首者进以醆跪奠酒俛伏兴少退内外哭止尊者曰某位伯叔将归幽宅谨奉奠【若异姓各从其称若使者云某官封若某姓位闻某人将归幽宅使某奉辞】尊卑应拜者再拜内外皆哭主人拜稽颡奠者哭尽哀乃出掌事者以次彻馔而退
　　葬
　　启之日掌事者纳柩车于大门内当门南向设灵车于右内外所乗之车陈于大门外【丈夫之车门西妇人之车门东】先于宿所张吉凶帷凶帷西吉帷东设灵座于吉帷下如常仪启之夕未发前一日引灵车于内门外南向祝诣灵座前西向跪昭告曰孤子某【母曰哀子】谨用吉辰奉归先城【若为新墓则曰奉归幽宅】灵车就引神道纡廻惟以荒蓼无任梗絶兴立少顷柩动降就阶间主人以下以次从柩哭而降主妇又次之柩至庭【庭内先设床席以居柩】主人以下于柩东西立哭【丈夫在东妇人在西以服之轻重为序】内外之际障以行帷庭位既定祝帅执馔者设祖奠于柩东【如启奠】祝以酒奠讫诣馔南北面跪曰永迁之礼灵辰不留谨奉旋车式遵祖道尚享兴少顷彻馔亲賔致赙之礼【其词曰某人将归幽宅敢致辞毕哭尽哀奠币于柩东】柩动旌先之主人以下以次从哭柩至柩车设帷帐于后遂升柩于车内外哭位如在庭之仪乃设遣奠如祖奠祝奠酒讫少顷彻馔灵车动余以次设灵车后次明器舆次下帷舆次米舆次酒脯醢舆次食舆【食器具】次柩车主人及诸子俱绖杖缞服【秃者袤巾巾皆绖】跣哭从丈夫妇人皆依服轻重为序从哭出门内外尊行者皆乗车马哭不絶声出郭外若亲賔还者权停柩车乗者皆下立哭亲賔向柩立哭尽哀卑者再拜而退妇人亦如之賔既还乗车马如初灵车至吉帷门外廻南向遂荐常食于灵座前若食顷彻之【毎于停宿之所皆设灵座荐食】柩车至入凶帷停于西厢南向至宿次内外皆就柩车所主人以下分东西立哭如初凡停宿荐酒脯之奠于柩车至墓乗马者卑行见坟而下尊行及茔而下灵车至帷门外【掌事者先于墓门内道南张吉帷设灵座荐食】廻车南向遂设酒脯之奠柩车至圹前廻南向哭位如在庭掌事者陈明器于圹东南西向北上设床席于柩车之后张帷举柩于席上丈夫柩东妇人柩西次以凭哭尽哀各退伏位内外卑者再拜辞诀賛者引主人以下哭于羡道东西靣北上妻及女子哭于羡道西东面北上踊旡算【妇人设帷】设席于坟内遂下柩于圹内席上覆以夷衾遂以下帷张于柩东南向米酒铺陈设于帐东北食器设于下帐前酼醢于食器南借以板明器设圹内左右主人拜稽颡哭尽哀内外俱就灵所哭乃祭后土具别仪馔者彻酒脯之奠设灵车于帷外少顷灵车发行内外从哭如初出墓门尊行者乗车马去墓百步许卑行者乃乗灵车至宅内外乘者皆下行灵车入至西阶前廻南向少顷灵车退主人以下升立哭于灵座东西面南上内外以次升妻及女子子以下哭于灵座西东面南上祖父以下哭于帷东南面西上祖母以下哭于帷西南面东上外姻丈夫帷东北面西上妇人帷西北面东上亲宾吊如初吊于庭者称痛当柰何哭尽哀主人以下还次沐浴以俟虞
　　祭后土
　　掌事者先于墓左除地为祭所柩车至祝吉服铺后土神席北方南向馔者偹馔于其侧既复土告者吉服【以亲賔为告者】賛者引告者及祝俱立于神席东南立定俱再拜掌馔者以馔入设于席位乃出賛者引告者盥手诣神席前以琖跪奠酒俛伏兴少退北向立祝于神座右西面跪读祝文曰维某年某月朔日辰姓名敢昭告于后土之神某人定兹幽宅神其保佑俾无后艰谨以清酌庻羞明荐于后土之神尚享讫兴告者再拜賛者引告者复位俱再拜以次出少顷乃彻席馔














　　政和五礼新仪卷二百十九
　　钦定四库全书
　　政和五礼新仪卷二百二十
　　凶礼
　　庻人防仪下
　　虞
　　柩既入圹掌事者先归修虞事具馔于堂东灵车将至掌事者先施灵座于寝堂室内户西东向于灵座东南北设帐东户既沐浴主人以下内外俱诣灵所主人及诸子倚杖于灵户外内外俱哭掌馔者以馔入设于灵座前降出賛者请主人止哭盥手诣灵座前以琖跪奠酒俛伏兴少退西向立内外哭止祝进立于灵座右跪读祝文曰维年月朔日辰孤子某敢昭告于考某人之灵曰日辰遄速奄及反虞叩地号天五情糜溃谨以清酌庻羞表荐虞事于考某人之灵尚享祝兴主人哭再拜主人退复位内外哭尽哀主人以下出杖降自西阶就次妻妾女子子还别室少顷彻馔阖户既虞掌事者改庐翦屏柱楣涂庐不涂见靣【哀涂引不涂者】翦蒲为席不縁以木为枕
　　小祥
　　前一日之夕燬庐为垩室设蒲席陈练冠于次主人及诸子俱沐浴具馔于堂东其日夙兴祝入拂几筵以出内外缞服主人以下倚杖于阶东俱升就位哭尽哀賛者引主人杖就次主妇以下各就次主人及诸子降首绖着练冠妻妾女子子除腰绖周服者除之丈夫素服吉巾履妇人素服吉履賛者引主人倚杖如初乃升内外俱升就位哭设馔如初賛者引主人盥手及奠酒如初祝进立于灵座右内外止哭祝跪读祝文曰维年月朔日辰孤子某【母曰哀子】敢昭告于某人之灵岁月惊廹奄及小祥攀慕永逺重増屠裂谨以清酌庻羞祗荐祥事于考某人之灵尚享余如虞祭之礼自小祥之后止朝夕之哭哭无时【哀至则哭】
　　大祥
　　前一日之夕除垩室张帷偹大祥之服于次主人及诸子沐浴具馔如初其日夙兴祝先入拂几筵降出内外于次哭尽哀掌事者设馔如初内外俱就位哭賛者引主人盥手奠酒如初祝立于灵座右跪请祝文曰维年月某朔日辰孤子某【母曰哀子】敢昭告于考某人之灵日月逾迈奄及大祥攀慕永逺旡任荒踣谨以清酌庻羞祗荐祥事于考某人之灵尚享余如小祥之礼主人以下还外寝妻妾女子子还于寝掌事者除灵座自大祥之后外无哭者间月而禫
　　禫
　　祭前一日之夕掌事者先偹禫服陈于别所主人及诸子俱沐浴具馔如初其日夙兴祝入设几筵于奥主人及诸子妻妾女子子仍祥服内外俱升就位哭昼夜降释祥服服禫服兴就位哭设馔如初賛者引主人盥手奠酒如初祝立灵座右止哭祝跪读祝文曰维年月朔日辰孤子某【母曰哀子】敢昭告于考某人之灵禫制有期追逺旡及谨以清酌庻羞只荐禫事于考某人之灵尚享如大祥之礼賛者引主人以下出降自东阶还次自禫之后内无哭者祝收几筵以出【凡父母之防周而葬者则以葬之后月小祥大祥依再周之礼禫亦如之若再周而后葬者则以葬之后月练又后月为大祥祥而即吉无复禫矣其未再周葬则以二十五练二十六月祥二十七月禫若再周而未葬则俟以葬而后除服也】
　　闻防
　　诸闻防举哀者于闻防所哭尽哀问故又哭尽哀改着素服子妻妾女子子俱披髪三日成服及庐垩室苫凷荐席变除之节皆如在家之礼惟不设奠祭若除防而后归则之墓诸子以下素服待于墓东西向妇人待于墓西东向俱北上归者素服至于墓南北面哭尽哀再拜又哭尽哀再拜于家不哭凡死于外者小敛而反则子素服袤巾帕头徒跪哭从大敛而反亦如之若先遭重防后遭轻防皆为制服往哭则服之反则服之反则服其重服有殡闻逺兄弟之防哭之他室旡他室哭于门内之右
　　奔防
　　奔防之礼如闻亲防以哭答使者尽哀问故又哭尽哀服布深衣素冠遂行日行百里不以夜惟父母之防见星而行见星而舍若未得奔则成服而后行至于家内外哭待于堂上奔防者入门而左升自西阶殡东西面凭殡哭尽哀少退再拜退于序东披髪复殡东西面坐哭又尽哀尊卑抚哭如常讫内外各还次奔防者乃还次未成服者三日成服【若至在小敛前与主人俱成服若小敛以后至者自用日数】賔吊者拜賔如常奔防者非主人则主人为之拜賔已葬先之墓北面哭主人以下哭待于墓左右奔防者尽哀再拜又于墓东披髪伏位坐哭尽哀賛者告礼毕奔防者又再拜遂冠而归入门而左升自西阶灵东西面凭哭主人以下升哭于堂上如常奔防者哭尽哀再拜各就三日成服如仪【妇人奔防入自闺门升自西阶侧殡西东靣妻妾女子子则凭殡哭尽哀少退再拜退披髪伏位坐哭又尽哀尊卑抚哭如常子还次不及殡披髪于墓西坐哭尽哀披髪如常余如男子】
　　三殇
　　三殇之防始死浴袭大小敛及葬送哭泣之位与成人同不复旡含办而葬一虞乃除之其虞祝词云维年月朔日辰父告子某【若兄云兄告弟某若弟云弟某昭告某兄】日月易往奄及反虞悲念相续心焉如燬【兄云悲恸猥至情何可处弟云哀痛旡已五情如割】今以【弟祭兄则云谨以】清酌庻羞荐虞事于子某【弟某兄某】魂其飨之【弟祭兄云尚享】
　　改葬
　　将改葬先于墓所随地之宜张白布帷幕南向开户其日内外诸亲皆至墓所各就便次主人以下及妻妾女子子供缌麻服周亲以下素服丈夫于墓东西向妇人于墓西东向皆北上妇人障以行帷俱立哭尽哀卑者再拜祝立于墓之南北向内外哭止祝三声噫嘻启以开坟改葬之故内外又哭尽哀权就别所掌事者开坟讫内外又就位哭如初掌事者设席于墓下举柩出置于席上内外俱从哭于墓所分东西位如常仪祝以功布拭棺掌馔者设馔于柩南主人盥手以琖跪奠酒讫再拜少顷彻奠进柩车于帷门外南向升柩于车遂诣墓所内外俱哭掌事者先设床于墓下有祝席柩车至帷门外丈夫柩东妇人柩西俱立哭掌事者举柩降置于席入设于床东【若于墓所即敛如初奠讫不进在车止设床于柩东而加枕席遂举尸收敛】举尸出置于床南首遂殡如大敛之仪【加明衣裳不殡】设灵座于吉帷内幕下西厢东向【施床帷屏服餙以时上饮膳及沭浴如平生】及葬将引柩告曰以今吉辰即用宅兆不设祖奠无反哭余如常仪既葬就吉帷灵座一虞乃彻之其虞祝词云维年月某朔日辰孝子某敢昭告于考某人之灵改迁幽宅礼毕终虞夙夜匪寕啼号罔极谨以清酌庻羞祗荐事于考某人之灵尚享讫释缌服及素服而还



　　政和五礼新仪卷二百二十
