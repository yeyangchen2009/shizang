　　钦定四库全书　　　　　史部七
　　宝祐四年登科録　　　　传记类三【总录之属】提要
　　【臣】等谨案宝祐四年登科録四巻宋文天祥榜进士题名也首列御试防题一道及详定编排等官姓名其覆考捡防试巻官为王应麟故宋史文天祥载考官王应麟奏其巻称古谊若龟鉴忠肝如铁石敢为国家得人贺也其一甲第九人为王应鳯即应麟之弟盖当时法制犹疎未有回避之例耳天祥本列第五理宗亲擢第一其第二甲第二人为谢枋得第二十七人为陆秀夫与天祥并以孤忠劲节搘拄纲常数百年后睹其姓名尚凛然生敬则此録流传不朽若有神物呵防者岂偶然哉五甲第一百八十九人朱防以下原本脱去二十四人今检録中四甲二百二十七人赵与溥下注兄与镇同榜而録无其名又栝苍彚纪有赵时陈塈衡州府志有罗雷春万姓统谱有赵良金并称寳祐四年进士而此録亦无之则皆在所阙内矣后有天祥对防一道理宗御制赐进士诗及天祥恭谢诗各一首天祥是年登第后即丁父忧归至己未始授籖书宁海节度判官防公事故谢表中有自叨异数亦既三年之语此録并载其表文乃后人所増附者也乾隆四十六年十一月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀




　　钦定四库全书
　　宋宝祐四年登科録巻一
　　宝祐四年五月八日御试防题
　　葢闻道之大原出于天超乎无极太极之妙而实不离乎日用事物之常根乎隂阳五行之赜而实不外乎仁义礼智刚柔善恶之际天以澄着地以靖谧人极以昭明何莫由斯道也圣圣相同此一道由修身而治人由致知而齐家治国平天下本之精神心术达之礼乐刑政其体甚防其用则广厯千万世而不可易然功化有浅深证效有迟速者何欤朕以寡昧临政愿治于兹厯年志愈勤道愈逺窅乎其未眹也朕心疑焉子大夫明先圣之术咸造在廷必有切至之论朕将虚已以聴三坟而上大道难名五典以来常道始着日月星辰顺乎上鸟兽草木若于下九功惟叙四夷来王百工熙哉庶事康哉非圣神功化之騐欤然人心道心寂寥片语其危微精一之妙不可以言既欤誓何为而畔防何为而疑俗何以不若结绳治何以不若画像以政凝民以礼凝士以天保采薇治内外忧勤危惧仅克有济何帝王劳逸之殊欤抑随时损益道不同欤及夫六典建官盖为民极则不过曰治曰教曰礼曰政曰刑曰事而已岂道之外又有法欤自时厥后以理欲之消长验世道之污隆隂浊之日常多阳明之日常少刑名杂霸佛老异端无一毫几乎道驳乎无以议为然务徳化者不能无上郡鴈门之警施仁义者不能无末年轮台之悔甚而无积仁累徳之素纪纲法度足以维持凭藉者又何欤朕上嘉下乐夙兴夜寐靡遑康寜道乆而未洽化乆而未成天变洊臻民生寡遂人才乏而士习浮国计殚而兵力弱苻泽未清边备孔棘岂道不足以御世欤抑化裁推行有未至欤夫不息则乆乆则证今胡为而未证欤变则通通则乆今其可以屡更欤子大夫之复之勿激勿泛以副朕详延之意
　　御试勅差
　　详定官
　　朝奉大夫新除权吏部侍郎暂兼权中书舍人兼国史院编修官实録院检讨官兼侍讲陈大方
　　朝散郎新除起居舍人兼权直学士院时暂兼直舍人院兼国史院编修官实録院检讨官兼侍讲林存中大夫新大府卿兼检正诸房公事饶虎臣
　　编排官
　　中顺大夫行大理少卿髙衡孙
　　朝散郎尚书吏部员外郎兼资善堂赞读皮龙荣
　　初考官
　　奉议郎干办行在司审计司鲍成祖
　　朝奉郎行在左藏东西库封椿下库安邉库陈防炎
　　文林郎行国子正陈合
　　添差初考官
　　承议郎差充尚书省提领市舶所主管文字呉湜奉议郎行在左蔵西库徐梦发
　　承直郎主管尚书吏部架阁文字徐彬
　　覆考官
　　朝请大夫尚书工部郎中赵逢龙
　　朝奉大夫行宗正亟兼权尚书左郎官胡大神朝奉大夫行秘书省著作郎兼司封郎官张渊防
　　添差覆考官
　　朝奉郎新除大府寺丞余鳌
　　朝奉郎行国子监主簿徐
　　承直郎秘书省正字
　　从政郎行在丰储西仓斛面官兼机宻郑
　　初考检防试巻官
　　文林郎特差充临安观察推官方熙孙
　　覆考检防试巻官
　　从事郎改添差两浙西路安抚司干办公事王应麟
　　对读官
　　承直郎差充提领户部犒赏酒库所干办公事陈应星
　　从政郎添差两浙路转运司干办公事陈问从政郎监行在省仓下界斛面官唐再炳
　　从政郎监行在车路院门余孟成
　　文林郎差充两浙西路转运司准偹差遣魏正子
　　封弥官
　　朝请大夫新除大理寺主簿张棻
　　朝散郎干办行在诸司粮料院张蕴
　　廵捕官
　　朝奉郎将作监主簿呉溥
　　宣教郎行借田令史椿卿
　　五月二十四日皇帝御集英殿唱名赐进士文天祥以下及第出身同出身共六百一人当日赴期集所六月一日凖勅依格赐进士期集钱一千二百贯文小録钱五百贯文
　　六月七日谢阙
　　六月十三日谒谢先圣先师兖国公邹国公
　　六月二十九日赐闻喜宴同日降赐御诗于礼部贡院七月一日凖省劄为期集所支用不敷再给降题名小録钱一千七百贯文
　　七月四日拜黄甲同日叙同年于礼部贡院
　　七月二十五日立题名碑石于礼部贡院






　　宋寳祐四年登科録巻一
　　钦定四库全书
　　宋宝祐四年登科録巻二














<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>
<史部,传记类,总录之属,宋宝祐四年登科录,卷二>















　　宋寳祐四年登科録巻二
<史部,传记类,总录之属,宋宝祐四年登科录>
　　钦定四库全书
　　宋宝祐四年登科録巻三














<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
<史部,传记类,总录之属,宋宝祐四年登科录,卷三>
　　钦定四库全书
　　宋寳祐四年登科録巻四
　　廷对防　　　　　　　　　　文天祥
　　臣恭惟皇帝陛下处常之乆当泰之交以二帝三皇之道防诸心将三纪于此矣臣等鼓舞于鸢飞鱼跃之天皆道体流行中之一物不自意得旅进于陛下之庭而陛下且嘉之论道道之不行也乆矣陛下之言及此天地神人之福也然臣所未解者今日已当道乆化成之时道洽政治之候而方歉焉有志勤道逺之疑岂望道而未之见耶臣请泝太极动静之根推圣神功化之騐就以圣问中不息一语为陛下勉幸陛下试埀听焉臣闻天地与道同一不息圣人之心与天地同一不息上下四方之宇徃古来今之宙其间百千万变之消息盈虚百千万事之转移阖辟何莫非道所谓道者一不息而已矣道之隠于浑沦藏于未雕未琢之天当是时无极太极之体也自太极分而隂阳则隂阳不息道亦不息隂阳散而五行则五行不息道亦不息自五行又防而为人心之仁义礼智刚柔善恶则乾道成男坤道成女穹壤间生生化化之不息而道亦与之相为不息然则道一不息天地亦一不息天地之不息固道之不息者为之圣人出而为天地立心为生民立命为徃圣继絶学为万世开太平亦不过以一不息之心充之充之而脩身治人此一不息也充之而致知以至齐家治国平天下此一不息也充之而自精神心术以至于礼乐刑政亦此一不息也自有三坟五典以来以至于太平六典之世帝之所以帝王之所以王皆自其一念之不息者始秦汉以降而始离非道之离也知道者之鲜也虽然其间英君谊辟固有号为稍稍知道矣而又沮于行道之不力知务德化矣而不能不尼之以黄老知施仁义矣而不能不遏之以多欲知四年行仁矣而不能不画之以近效上下二三千年间牵补过时架漏度日毋恠夫驳乎无以议为也独惟我朝式克至于今日休陛下传列圣之心以防艺祖之心防艺祖之心以参帝王之心参天地之心三十三年间臣知陛下不貮以二不参以三茫乎天运窅尔神化此心之天混兮辟兮其无穷也然临御浸乆持循浸熟而算计见效犹未有以大快圣心者上而天变不能以尽无下而民生不能以尽遂人才士习之未甚纯国计兵力之未甚充以至盗贼兵戈之警所以贻宵旰之忧者尤所不免然则行道者殆无騐也邪臣则以为道非无騐之物也道之功化甚深也而不可以为迂道之证效甚迟也而不可以为速维天之命于穆不已天地之所以为天地也之德之纯纯亦不已圣人之所以为圣人也为治顾力行何如耳焉有行道于嵗月之暂而遽责其騐之为迂且逺邪臣之所望于陛下者法天地之不息而已姑以近事言则责躬之言方发而隂雨旋霁是天变未尝不以道而弭也赈饥之典方举而都民欢呼是民生未尝不以道而安也论辩建明之诏一颁而人才士习稍稍浑厚招填条具之防一下而国计兵力稍稍充实安吉庆元之小获维泸水之隽功无非忧勤于道之明騐也然以道之极功论之则此浅效耳速效耳指浅效速效而遽以为道之极功则汉唐诸君之用心是也陛下行帝而帝行王而王而肯袭汉唐事邪此臣所以賛陛下之不息也陛下傥自其不息者而充之则与隂阳同其化与五行同其运与乾坤生生化化之理同其无穷虽充而为三纪之风移俗易可也虽充而为四十年圄空刑措可也虽充而为百年德洽于天下可也虽充而为卜世过厯亿万年敬天之休可也岂止于圣问八者之事可徐就理而已哉臣谨昧死上愚对臣伏读圣防曰盖闻道之大原出于天超乎无极太极之妙而实不离乎日用事物之常根乎隂阳五行之而实不外仁义礼智刚柔善恶之际天以澄着地以靖谧人极以昭明何莫由斯道也圣圣相传同此一道由脩身而治人由致知而齐家治国平天下本之于精神心术达之于礼乐刑政其体甚微其用则广歴千万世而不可易然功化有浅深证效有迟速何欤朕以寡昧临政愿治于兹歴年志愈勤道愈逺窅乎其未眹也朕心疑焉子大夫明先王之术咸造在廷必有切至之论朕将虚已以听臣有以见陛下遡道之本原求道之功效且疑而质之臣等也臣闻圣人之心天地之心也天地之道圣人之道也分而言之则道自道天地自天地圣人自圣人合而言之则道一不息也天地一不息也圣人亦一不息也臣请遡其本原言之茫茫堪舆坱圠无垠浑浑元气变化无端人心仁义礼智之性未赋也人心刚柔善恶之气未禀也当是时未有人心先有五行未有五行先有隂阳未有隂阳先有无极太极未有无极太极则太虚无形冲漠无朕而先有此道未有物之先而道具焉道之体也既有物之后而道行焉道之用也其体则微其用甚广即人心而道在人心即五行而道在五行即隂阳而道在隂阳即无极太极而道在无极太极贯显防兼费隠包小大通物我道何以若此哉道之在天下犹水之在地中地中无徃而非水天下无徃而非道水一不息之流也道一不息之用也天以澄着则日月星辰循其经地以靖谧则山川草木顺其常人极以昭明则君臣父子安其伦流行古今纲纪造化何莫由斯道也一日而道息焉虽三才不能以自立道之不息功用固如此夫圣人体天地之不息者也天地以此道而不息圣人亦以此道而不息圣人立不息之体则敛于脩身推不息之用则散于治人立不息之体则寓于致知以下之工夫推不息之用则显于齐家治国平天下之效騐立不息之体则本之精神心术之微推不息之用则达之礼乐刑政之着圣人之所以为圣人者犹天地之所以为天地也道之在天地间者常乆而不息圣人之于道其可以顷刻息邪言不息之理者莫如大易莫如中庸大易之道至于乾道变化各正性命保合太和而圣人之论法天乃归之自强不息中庸之道至于溥渊泉上天之载无声无臭而圣人之论配天地乃归之不息则乆岂非干之所以刚健中正纯粹精也者一不息之道耳是以法天者亦以一不息中庸之所以高明愽厚悠乆无疆者一不息之道耳是以配天地者亦以一不息以不息之心行不息之道圣人即不息之天地也陛下临政愿治于兹厯年前此不息之嵗月犹日之自朝而午今此不息之嵗月犹日之至午而中此正勉强行道大有功之日也陛下勿谓数十年间我之所以担当宇宙把握天地未尝不以此道至于今日而道之騐如此其迂且逺矣以臣观之道犹百里之途也今日则适六七十之候也进于道者不可以中道而废防于途者不可以中途而画孜孜矻矻而不自已焉则适六七十里者固所以为至百里之阶也不然自止于六七十里之间则百里虽近焉能以一武到哉道无浅功化行道者何可以深为迂道无速证效行道者何可以迟为逺惟不息则能极道之功化惟不息则能极道之证效气机动荡于三极之间神采灌注于万有之表要自陛下此一心始臣不暇逺举请以仁宗皇帝事为陛下陈之仁祖一不息之天地也康定之诏曰只勤抑畏庆厯之诏曰不敢荒宁皇祐之诏曰缅念为君之难深惟履位之重庆厯不息之心即康定不息之心也皇祐不息之心即庆厯不息之心也当时仁祖以道德感天心以福禄胜人力国家绥靖邉鄙宁谧若可以已矣而犹未也至和元年仁祖之三十三年也方且露立仰天以畏天变碎通天犀以救民生处贾黯吏铨之职擢公弼殿柱之名以厚人才以昌士习纳景初减用之言听范镇新兵之谏以裕国计以强兵力以至讲周礼薄征缓刑而拳拳以盗贼为忧选将帅明纪律而汲汲以西戎北塞为虑仁祖之心至此而不息则与天地同其悠乆矣陛下之心仁祖之心也范祖禹有言欲法尧舜惟法仁祖臣亦曰欲法帝王惟法仁祖法仁祖则可至天德愿加圣心焉臣伏读圣防曰三坟以上云云岂道之外又有法欤臣有以见陛下慕帝王之功化证效而亦意其各有浅深迟速也臣闻帝王行道之心一不息而已矣尧之兢兢舜之业业禹之孜孜汤之栗栗文王之不已武王之无贰成王之无逸皆是物也三坟逺矣五典犹有可论者臣尝以五典所载之事推之当是时日月星辰之顺以道而顺也鸟兽草木之若以道而若也九功惟叙以道而叙也四夷来王以道而来王也百工以道而熈庻事以道而康光天之下至于海隅苍生盖无一而不拜帝道之赐矣垂衣拱手以自逸于土阶岩廊之上夫谁曰不可而尧舜不然也方且考绩之法重于三嵗无嵗而敢息也授厯之命严于四时无月而敢息也凛凛乎一日二日之戒无日而敢息也此犹可也授受之际而尧之命舜乃曰允执厥中夫谓之执者战兢保持而不敢少放之谓也味斯语也则尧之不息可见矣河圗出矣洛书见矣执中之说未闻也而尧独言之尧之言赘矣而舜之命禹乃复益之以人心惟危道心惟防惟精惟一之三言夫致察于危防精一之间则其战兢保持之念又有甚于尧与舜之心其不息又何如哉是以尧之道化不惟騐于七十年在位之日舜之道化不惟騐于五十年财阜之时读万世永赖之语则唐虞而下数千百年间天得以为天地得以为地人得以为人者皆尧舜之赐也然功化抑何其深证效抑何其迟欤降是而王非固劳于帝者也太朴日散风气日开人心之机械日益巧世变之乗除不息而圣人之所以纲维世变者亦与之相为不息焉俗非结绳之淳也治非画象之古也师不得不誓侯不得不防民不得不凝之以政士不得不凝之以礼内外异治不得不以采薇天保之治治之以至六典建官其所以日治曰政曰礼曰教曰刑曰事者亦无非扶世道而不使之穷耳以势而论之则夏之治不如唐虞商之治又不如夏周之治又不如商帝之所以帝者何其逸王之所以王者何其劳栗栗危惧不如非心黄屋者之为适也始于忧勤不如恭已南面之为安也然以心而观则舜之业业即尧之兢兢禹之孜孜即舜之业业汤之栗栗即禹之孜孜文王之不已武王之无贰成王之无逸何莫非兢兢业业孜孜栗栗之推也道之散于宇宙间者无一日息帝王之所以行道者亦无一日息帝王之心天地之心也尚可以帝者之为逸而王者之为劳耶臣愿陛下求帝王之道必求帝王之心则今日之功化证效或可与帝王一视矣臣伏读圣防曰自时厥后云云亦足以维持凭藉者何欤臣有以见陛下陋汉唐之功化证效而且为汉唐世道发一慨也臣闻不息则天息则人不息则理息则欲不息则阳明息则隂浊汉唐诸君天资敏地位髙使稍有进道之心则六五帝四三王亦未有难能者奈何天不足以制人而天反为人所制理之不足以御欲而理反为欲所御阳明不足以胜隂浊而阳明反为隂浊所胜是以勇于进道者少沮于求道者多汉唐之所以不唐虞三代也欤虽然是为不知道者言也其间亦有号为知道者矣汉之文帝武帝唐之太宗亦不可谓非知道者然而亦有议焉先儒尝论汉唐诸君以公私义利分数多少为治乱三君之心徃徃不纯乎天不纯乎人而出入于天人之间不纯乎理不纯乎欲而出入乎理欲之间不纯乎阳明不纯乎隂浊而出入乎阳明隂浊之间是以专务德化虽足以陶后元泰和之风然而尼之以黄老则鴈门上郡之警不能无外施仁义虽足以致建元富庻之盛然而遏之以多欲则轮台末年之悔不能免四年行仁虽足以开正观升平之治然而画之以近效则纪纲制度曽不足为再世之慿借盖有一分之道心者固足以就一分之事功有一分之人心者亦足以召一分之事变世道污隆之分数亦系于理欲消长之分数而已然臣尝思之汉唐以来为道之累者其大有二一曰杂伯二曰异端时君世主有志于求道者不陷于此则陷于彼姑就三君而言则文帝之心异端累之也武帝太宗之心杂伯累之也武帝无得于道宪章六经统一圣真不足以胜其神仙土木之私干戈刑罚之惨其心也荒太宗全不知道闺门之耻将相之夸末年辽东一行终不能以克其血气之暴其心也骄杂伯一念憧憧往来是固不足以语常久不息之事者若文帝稍有帝王之天资稍有帝王之地步一以君子长者之道待天下而晁错辈刑名之説未尝一动其心是不累于杂伯矣使其以二三十年恭俭之心而移之以求道则后元气象且将骎骎乎商周进进乎唐虞奈何帝之纯心又间于黄老之清浄是以文帝仅得为汉唐之令主而不得一侪于帝王呜呼武帝太宗累于杂伯君子固不敢以帝王事望之文帝不为杂伯所累而不能不累于异端是则重可惜已臣愿陛下监汉唐之迹必监汉唐之心则今日之功化证效将超汉唐数等矣臣伏读圣防曰朕上嘉下乐云云抑化裁推行有未至欤臣有以见陛下念今日八者之务而甚有望乎为道之騐也臣闻天变之来民怨招之也人才之乏士习蛊之也兵力之弱国计屈之也邉患之警盗贼因之也夫陛下以上嘉下乐之勤夙兴夜寐之劳怅嵗月之逾迈亦欲以少见吾道之騐耳俯视一世未能差强人意八者之臣知陛下为此不满也陛下分而以八事问臣合而以四事对请得以熟数之于前何谓天变之来民怨招之也天视自我民视天听自我民听天明畏自我民明威人心之休戚天心所因以为喜怒者也熙宁间大旱是时河陜流民入京师监门郑侠画流民图以献且曰陛下南征北伐皆以胜防之图来上料无一人以父母妻子迁移困顿皇皇不给之状为图以进者览臣之图行臣之言十日不雨乞正欺君之罪上为之罢新法十八事京师大雨八日天人之交间不容穟载在经史此类甚多陛下为今日之民生何如邪今之民生困矣自琼林大盈积于私贮而民困自建章通天频于营缮而民困自献助叠见于豪家巨室而民困自和籴不间于闾阎下户而民困自所至贪官暴吏视吾民如家鸡圏豕惟所咀啖而民困呜呼东南民力竭矣书曰怨岂在明不见是图今尚可谓之不见乎书曰怨不在大亦不在小今尚可谓之小乎生斯世为斯民仰事俯育亦欲各遂其父母妻子之乐而操斧斤淬锋锷日夜思所以斩伐其命脉者滔滔皆是然则腊雪靳瑞蛰雷愆期月犯于木星殒为石以至土雨地震之变无恠夫屡书不一书也臣愿陛下持不息之心急求所以为安民之道则民生既和天变或于是而弭矣何谓人才之乏士习蛊之也臣闻穷之所养达之所施幼之所学壮之所行今日之脩于家他日之行于天子之庭者也国初诸老尝以厚士习为先务宁收落韵之李迪不取凿説之贾边宁收直言之蘓辙不取险恠之刘几建学校则必欲崇经术复乡举则必欲参行艺其后国子监取湖举法建经学治道边防水利等斋使学者因其名以求其实当时如程颐徐积吕希哲皆出其中呜呼此元祐人物之所从出也士习厚薄最闗人才从古以来其语如此陛下以为今之士习何如邪今之士大夫之家有子而教之方其幼也则授其句读择其不戾于时好不震于有司者俾熟复焉及其长也细书为工累牍为富持试于乡校者以是较艺于科举者以是取青紫而得车马也以是父兄之所教诏师友之所讲明利而已矣其能卓然自防于流俗者几何人哉心术既坏于未仕之前则气节可想于既仕之后以之领郡邑如之何责其为卓茂黄霸以之镇一路如之何责其为苏章何武以之曳朝绅如之何责其为汲黯望之奔竞于势要之路者无恠也趋附于权贵之门者无怪也牛维马絷狗茍蝇营患得患失无所不至者无怪也悠悠风尘靡靡媮俗清芬消歇浊滓横流惟皇降秉彛之懿萌蘖于牛羊斧斤相寻之冲者其有几哉厚今之人才臣以为变今之士习而后可也臣愿陛下持不息之心急求所以为淑士之道则士风一淳人才或于是而可得矣何谓兵力之弱国计屈之也谨按国史治平问遣使募京畿淮南兵司马光言边臣之请兵无穷朝廷之募兵无已仓库之粟帛有限百姓之膏血有涯愿罢招禁军训练旧有之兵自可备御臣闻古今天下能免于弱者必不能免于贫免于贫者必不能免于弱一利之兴一害之伏未有交受其害者今之兵财则交受其害矣自东海城筑而调淮兵以防海则两淮之兵不足自襄樊复归而并荆兵以城襄则荆湖之兵不足自尘氛蒸于汉水寃血溅扵寳峯而正军忠义空于死徙者过半则川蜀之兵又不足江淮之兵又抽而入蜀又抽而实荆则下流之兵愈不足矣荆湖之兵又分而策应又分而镇抚则上流之兵愈不足矣夫国之所恃以自卫者兵也而今之兵不足如此国安得而不弱哉扶其弱而归之强则招兵之防今日直有所不得已者然召募方新调度转急问之大农大农无财问之版曹版曹无财问之饷司饷司无财自嵗币银绢外未闻有画一策为军食计者是则弱矣而又未免于贫也陛下自摅肝鬲近又创一安边太平库専以供军此艺祖积缣帛以易贼首之心也仁宗皇帝出钱帛以助兵革之心也转易之间风采立异前日之弱者可强矣然飞刍挽粟给饷餽粮费于兵者几何而琳宫梵宇照耀湖山土木之费则漏巵也列灶云屯樵蘓后防费于兵者几何而霓裳羽衣靡金饰翠宫庭之费则尾闾也生熟口劵月给衣粮费于兵者几何而量珠辇玉幸宠希恩戚畹之费则滥觞也盖天下之财専以供军则财未有不足者第重之以浮费重之以冗费则财始瓶罄而罍耻矣如此则虽欲足兵其何以给兵耶臣愿陛下持不息之心急求所以为节财之道则财计一充兵力或于是而可强矣何谓邉患之警盗贼因之也谨按国史绍兴间杨么寇洞庭连跨数郡大将王不能制时伪齐挟外使李成寇襄汉么与交通朝廷患之始命岳飞措置上流已而逐李成擒杨么而荆湖平臣闻外之敌众不能为中国患而其起也必将纳外之侮盗贼而至于通邉境则腹心之大患也已今之所谓敌者固可畏矣然而逼我蜀则蜀帅策泸水之勲窥我淮则淮帅奏维之凯莫测其心固不可以一防止之然使之无得气去则中国之技未为尽出其下彼亦犹畏中国之有其人也独惟旧海在天一隅敌人穴之者数年于兹飓风瞬息一苇可航彼未必不朝夕为趋浙计然而未能焉短于舟疎于水惧吾唐岛之有李寳在耳然洞庭之湖烟水沈寂而浙右之湖涛澜沸惊区区土地且谓有杨么之渐矣淂之京师之耆老皆以为此人出没倐闪徃来翕霍驾舟如飞运柂如神而我之舟师不及焉夫东南之长技莫如舟师我之胜乌珠于金山者以此我之毙金亮于采石者以此而今此曹反挟之以制我不武甚矣万一或出于杨么之计则前日李成之不得志于荆者未必今日之不得志于浙也曩闻山东荐饥有司贪市之利空苏湖根本以资之廷绅犹谓互易安知无为其乡道者一夫登防万事瓦裂又闻魏村江湾福山三寨水军兴贩塩课以资敌人廷绅犹谓是以扞衞之师为商贾之事以防拓之卒开乡道之门忧时识治之见徃徃如此肘腋之蜂虿懐袖之蛇蝎是其可以忽乎哉陛下近者命发运兼宪合兵财而一其权是将为防此朝食之圗矣然屯海道者非无军控海道者非无将徒有王数年之劳未闻岳飞八日之防子太叔平苻泽之盗恐不如是长此不已臣惧为李成开道地也臣愿陛下持不息之心求所以弭衅之道则外难一清边备或于是而可寛矣臣伏读圣策曰夫不息则乆乆则证今胡为而未证欤变则通则乆今其可以屡更欤臣有以见陛下乆于其道而甚有感乎中庸大易之格言也臣闻天乆而不堕也以运地乆而不隤也以转水乆而不腐也以流日月星辰而常新也以行天下之凡不息者皆以乆也中庸之不息即所以为大易之变通大易之变通即所以騐中庸之不息变通者之乆固肇于不息者之乆也盖不息者其心变通者其迹其心不息故其迹亦不息游乎六合之内而纵论乎六合之外生乎百世之下而追想乎百世之上神化天造天运无端发微不可见充周不可穷天地之所以变通固自其不息者为之圣人之乆于其道亦法天地而已矣天地以不息而乆圣人亦以不息而乆外不息而言乆焉皆非所以乆也臣尝读无逸一书见其享国之乆者有四君焉而其间三君为最乆臣求其所以乆者中宗之心严恭寅畏也高宗之心不敢荒宁也文王之心无滛于逸于游于畋也是三君者皆无逸而已矣彼之无逸臣之所谓不息也一无逸而其效如此然则不息者非所以乆欤陛下之行道盖非一朝夕之暂矣寳绍以来则涵养此道端平以来则发挥此道嘉熈以来则把握此道嘉熈而淳祐淳祐而寳祐十余年间无非持循此道之嵗月陛下处此也庭燎未煇臣其宵衣以待日中中至昃臣知其玉食弗遑夜漏已下臣知其丙枕无寐圣人之运亦可谓不息矣然既徃之不息者易方来之不息者难乆而不息者易愈乆而愈不息者难昕临大庭百辟星布陛下之心此时固不息矣暗室屋漏之隠试一警省则亦能不息否乎日御经筵学士云集陛下之心此时固不息矣宦官女子之近试一循察则亦能不息乎不息于外者固不能保其不息于内不息于此者固不能保其不息于彼乍勤乍怠乍作乍辍则不息之纯心间矣如此则陛下虽欲乆则证臣知中庸九经之治未可以朝夕见也虽欲通则乆臣知繋辞十三卦之功未可以嵗月计也渊蜎蠖濩之中虚明应物之地此全在陛下自斟酌自执持顷刻之力不继则证乆之功俱废矣可不戒哉可不惧哉陛下之所以防臣者悉矣臣之所以忠于陛下者亦既畧陈于前矣而陛下策之篇终复曰子大夫熟之复之勿激勿泛以副朕详延之意臣伏读圣防至此陛下所谓详延之意盖可识已夫陛下自即位以来未尝以直言罪士不惟不罪之以直言而且导之以直言臣等尝恨无繇一至天子之庭以吐其素所蓄积幸见録于有司得以借玉阶方寸地此正臣等披露肺肝之日也方将明目张胆謇謇谔谔言天下事陛下乃戒之以勿激勿泛夫泛固不切矣若夫激者忠之所发也陛下胡并与激者之言而厌之邪厌激者之言则是将胥臣等而为容容唯唯之归邪然则臣将为激者欤将为泛者欤抑将迁就陛下之説而姑为不激不泛者欤虽然奉对大庭而不激不泛者固有之矣臣于汉得一人焉曰董仲舒方武帝之策仲舒也慨然以欲闻大道之要为问帝之求道其心盖甚鋭矣然道以大言帝将求之虚无之乡也使仲舒于此过言之则激浅言之则泛仲舒不激不泛淂一説曰正心武帝方将求之虚无之乡仲舒乃告之以真实浅近之理兹陛下所谓切至之论也奈何武帝自恃其区区英明之资超伟之识谓其自足以淩跨六合笼驾八表而顾如此语忽焉仲舒以江都去而武帝所与论道者他有人矣臣固尝为武帝惜也堂堂天朝固非汉比而臣之贤亦万不及仲舒然亦不敢激不敢泛切于圣问之所谓道者而淂二説焉以为陛下献陛下试采览焉一曰重宰相以开公道之门臣闻公道在天地间不可一日壅阏所以昭苏而涤决之者宰相责也然扶公道者宰相之责而主公道者天子之事天子而侵宰相之权则公道已矣三省枢宻谓之朝廷天子所与谋大政出大令之地也政令不出于中书昔人谓之斜封墨勅非盛世事国初三省纪纲甚正中书造命门下审覆尚书奉行宫府之事无一不统于宰相是以李沆犹得以焚立妃之诏王旦犹得以沮节度之除韩琦犹淂出空头敕以逐内侍杜衍犹淂封还内降以裁侥幸盖宰相之权尊则公道始有所依而立也令陛下之所以为公道计者非不悉矣以夤縁戒外戚是以公道责外戚也以裁制戒内司是以公道责内司也以舍法用例戒羣臣是以公道责外廷也雷霆发蔀星日烛幽天下于此咸服陛下之明然或谓比年以来大庭除授于义有所未安于法有所未便者悉以圣防行之不惟诸司陞补上渎宸奎而统师躐级阁职超迁亦以夤縁而得恩泽矣不惟奸湔洗上劳涣汗而选人通籍奸胥逭刑亦以鑚刺而拜宠命矣甚至闾阎屑之鬬讼皂猥贱之干求悉逹内庭尽由中降此何等虮虱事而陛下以身亲之大臣几于为奉承风防之官三省几于为奉行文书之府臣恐天下公道自此壅矣景祐间罢内降凡诏令皆由中书枢宻院仁祖之所以主张公道者如此令进言者犹以事当间出睿断为説呜呼此亦韩绛告仁祖之辞也朕固不惮自有处分不如先尽大臣之虑而行之仁祖之所以谕绛者何説也奈何复以绛之説启人主以夺中书之权是何心哉宣靖间创御笔之令蔡京坐东廊专以奉行御笔为职其后童贯梁师成用事而天地为之分裂者数世是可鍳矣臣愿陛下重宰相之权正中书之体凡内批必经由中书枢宻院如先朝故事则天下幸甚宗社幸甚二曰收君子以夀直道之脉臣闻直道在天地间不可一日頽靡所以光明而张主之者君子责也然扶直道者君子之责而主直道者人君之事人君而至于沮君子之气则直道已矣夫不直则道不见君子者直道之倡也直道一倡于君子昔人谓之鳯鸣朝阳以为清朝贺国朝君子气节大振有鱼头参政有鹘撃台谏有铁面御史军国之事无一不得言于君子是以司马光犹得以殛守忠之奸刘挚犹得以折李宪之横范祖禹犹得以罪宋用臣张震犹得以撃龙大渊曽觌盖君子之气伸则直道始有所附而行也今陛下之所以为直道计者非不至矣月有供课是以直道望谏官也日有轮劄是以直道望廷臣也有转对有请对有非时召对是以直道望公卿百执事也江海纳污山薮藏疾天下于此咸服陛下之量然或谓比年以来外廷议论于已有所未协于情有所未忍者悉以圣意断之不惟言及乘舆上勤节贴而小小予夺小小废置亦且寝罢不报矣不惟事闗廊庙上烦调停而小小抨弹小小紏劾亦且宣谕不已矣甚者意涉区区之貂珰论侵之姻娅不恤公议反出谏臣此何等狐防辈而陛下以身庇之御史至于来和事之讥台吏至于重讫了之报臣恐天下之直道自此阻矣康定间欧阳修以言事出未几即召以谏院至和间唐介以言事贬未几即除以谏官仁祖之所以主直道者如此今进言者犹以台谏之势日横为疑呜呼兹非富弼忠于仁祖之意也弼倾身下士宁以宰相受台谏风防弼之自处何如也奈何不知弼之意反启人君以厌君子之言是何心哉元符间置看详理诉所而士大夫得罪者八百余家其后邹浩陈瓘去国无一人敢为天下伸一喙者是可鍳已臣愿陛下壮正人之气养公论之锋凡以直言去者悉召之于霜台乌府中如先朝故事则天下幸甚宗社幸甚盖大道之行天下为公周道如砥其直如矢自古帝王行道者无先于此也臣来自山林有怀欲吐陛下怅然疑吾道之迂逺且慨论乎古今功化之浅深证效之迟速而若有大不满于今日者臣则以为非行道之罪也公道不在中书直道不在台諌是以陛下行道用力处虽劳而未遽食道之报耳果使中书得以公道总政要台諌得以直道纠官邪则陛下虽端冕凝旒于清穆之上所谓功化证效可以立见何至积三十余年之工力而志勤道逺焉未有际耶臣始以不息二字为陛下勉终以公道直道为陛下献陛下万几之暇傥于是而加三思则跻帝王轶汉唐由此其阶也已臣赋性踈愚不识忌讳握笔至此不自知其言之过于激亦不自知其言之过于泛冒犯天威罪在不赦惟陛下留神臣谨对
　　御制诗赐状元【文天祥以下】　　　理宗
　　道乆于心化未成乐闻尒士对延英诚惟不息斯文着治岂多端在力行华国以文由造理事君务实勿沽名得贤功用真无敌能为皇家立太平
　　恭谢诗【谢赐进士及第】　　　　　文天祥
　　于皇天子自乗龙三十三年此道中悠逺直叅天地化升平奚羡帝王功但坚圣志持常乆须使生民见泰通第一胪新渥重报恩惟有厉清忠
　　门谢表　　　　　　　　　　文天祥
　　臣天祥言伏凖省劄五月二十八日三省同奉圣防文天祥添差签书寜海军节度判官防公事仍厘务臣以赐第之初未经门谢未敢祗拜劄命申乞指挥续凖省札七月十一日三省同奉圣防今朝谢讫之任臣谨遵奉指挥诣阙庭朝谢者御大廷而发防式广旁招奉清问以摅忠误承亲擢尚阻紫宸之谢遽叨黄纸之除旷世遭逢瞻天感激臣窃以宾兴下诏同天地宗祀之彛科举取人代造化爵贤之柄岂曰利人才之进取其间实天道之流行肆万乗之临轩受诸侯之贡士占小善者率以録咸造在廷取一人焉防其尤必有名世岂应庸可在搜罗臣禀质既凡闻道尤浅才非洛阳之年少偶玷荐书学非川广之大儒遽尘举首自叨异数亦既三年回思胪唱之防恩莫与鳬趋而奉表有怀就日无路笺天方徬徨于丘园乃宠绥其禄秩輙请展为臣之礼幸许修诣阙之恭兹盖伏遇皇帝陛下徳体干行道符常乆世更三纪逺追成周式化之风嵗启后庚近接艺祖开基之运凡际风云之防咸依日月之光遂令一介之姓名亦被九重之记録臣敢不誓坚素守勉企前修自揆读书非为平生温饱之计愿言竭节用副上心忠孝之期臣无任瞻天望圣激切屏营之至谨奉表陈谢以闻







　　宋寳祐四年登科录巻四
